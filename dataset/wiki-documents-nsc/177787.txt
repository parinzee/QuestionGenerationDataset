<doc id="177787" url="https://th.wikipedia.org/wiki?curid=177787" title="หลวงวิจารณ์ภัณฑกิจ (แจ๋ว บุนนาค)">หลวงวิจารณ์ภัณฑกิจ (แจ๋ว บุนนาค) หลวงวิจารณ์ภัณฑกิจ นามเดิม แจ๋ว เกิดในราชินิกุลบุนนาค เป็นบุตรเจ้าพระยาสุรพันธ์พิสุทธิ์ (เทศ บุนนาค) มารดาชื่อ มอญ นับเป็นราชินิกุลบุนนาค ชั้นที่ ๔ และวงศ์เฉกอะหมัด ชั้นที่ ๙ (สืบเชื้อสายจากเจ้าพระยาบวรราชนายก (เฉกอะหมัด)) เกิดเมื่อปี ๒๔๓๒ ถึงแก่กรรมเมื่อปี ๒๔๙๐ประวัติรับราชการ ประวัติรับราชการ. รับราชการในรัชกาลที่ ๖ โดยเมื่อวันที่ ๒๘ ธันวาคม ๒๔๖๑ มหาดเล็กวิเศษ แจ๋ว บุนนาค ได้รับพระราชทานบรรดาศักดิ์เป็นที่ ขุนวิจารณ์ภัณฑกิจ สังกัดกรมชาวที่ ขึ้นกับกรมมหาดเล็กหลวง ก่อนได้เลื่อนบรรดาศักดิ์เป็น หลวง ในราชทินนามเดียวกัน ได้เป็น รองหุ้มแพร ผู้ช่วยหัวหน้าแผนกรักษาวังปารุสกวัน ท่าวาสุกรี สวนจิตรลดา สวนกุหลาบ และสนามหญ้านอกกำแพงพระราชวังดุสิต ในรัชกาลที่ ๗ ได้เป็น รองเสวกโท หัวหน้าแผนกรักษาสวนและสนามนอกกำแพงวัง สังกัดกองรักษาพระราชวังดุสิต (กรมมหาดเล็กหลวง รวมเข้าในสังกัดกระทรวงวัง เมื่อวันที่ ๒๔ กรกฎาคม ๒๔๖๙) ต่อมา ได้เป็น หัวหน้าแผนกรักษาพื้นที่ในบริเวณกำแพงพระราชวังดุสิต ตำแหน่งสุดท้าย เป็น ผู้รักษาพระราชวังบางปะอิน (แผนกรักษาพระราชวังบางปะอิน สังกัดกองมหาดเล็กชาวที่) ก่อนจะออกรับพระราชทานบำนาญประมาณปี ๒๔๘๐ (ในรัชกาลที่ ๘)ครอบครัว ครอบครัว. หลวงวิจารณ์ภัณฑกิจ (แจ๋ว) มีภรรยา (ที่มีบุตร ธิดา) ๕ คน คือ ๑. คุณแวว (บุญเย็น) ๒. คุณทองม้วน ๓. คุณเอิบ (ศุภวงศ์) ๔. คุณเล็ก (โหมดหิรัญ) ๕. คุณธารี (เทศรักษ์) เป็นธิดาของข้าราชการบรรดาศักดิ์ชั้นหลวง และมีศักดิ์เป็นลูกเรียงน้องของพระยาศรีวิกรมาฑิตย์ (สงวน สิงคะเนติ) ต้นสกุล ศรีวิกรม์ มีบุตร ธิดา ๑๓ คน คือ- คุณแวว (บุญเย็น) เป็นมารดา ได้แก่ ๑. (หญิง) เจรง เป็นภรรยาโชค บุนนาค บุตรพระยามนตรีสุริยวงศ์ (ชื่น บุนนาค)- คุณทองม้วน เป็นมารดา ได้แก่ ๒. (ชาย) จรรยา ๓. (หญิง) ไข่มุกต์ ๔. (หญิง) จอกมุกต์ ๕. (หญิง) จินตนา- คุณเอิบ (ศุภวงศ์) เป็นมารดา ได้แก่ ๖. (ชาย) ร้อยตรี จำลอง- คุณเล็ก (โหมดหิรัญ) เป็นมารดา ได้แก่ ๗. (ชาย) อำรุง- คุณธารี (เทศรักษ์) เป็นมารดา ได้แก่ ๘. (ชาย) ปรีชา ๙. (หญิง) ปราณี ๑๐. (ชาย) ศรีสุข ๑๑. (ชาย) สมศักดิ์ ๑๒. (ชาย) จวบณรงค์ ๑๓. (หญิง) จงกลนี ทั้ง ๑๓ คนนี้ นับว่าเป็นราชินิกุลบุนนาค ชั้นที่ ๕ วงศ์เฉกอะหมัด ชั้นที่ ๑๐</doc>
