<doc id="114420" url="https://th.wikipedia.org/wiki?curid=114420" title="คอนราด อเดเนาร์">คอนราด อเดเนาร์ คอนราด อเดนาวร์ (5 มกราคม พ.ศ. 2419 - 19 เมษายน พ.ศ. 2510) มีชื่อเต็มว่า คอนราด แฮร์มันน์ โยเซฟ อเดนาวร์ () เป็นรัฐบุรุษชาวเยอรมัน อัครมหาเสนาบดีหรือนายกรัฐมนตรีแห่งเยอรมนี คนแรกของเยอรมนีตะวันตก (First Chancellor) ผู้สร้างชาติเยอรมนีตะวันตกภายหลังสงครามโลกครั้งที่สอง เป็นผู้ร่วมก่อตั้ง พรรคการเมืองที่มีชื่อว่า “พรรคสหภาพคริสเตียน - เดโมแครต” (CDU) อีกทั้งยังเป็นนายกรัฐมนตรีที่อายุยืนที่สุดในโลกอีกด้วยประวัติโดยสังเขป ประวัติโดยสังเขป. คอนราด อเดนาวร์ เกิดเมื่อวันที่ 5 มกราคม พ.ศ. 2419 เมืองโคโลญ ประเทศเยอรมนี เป็นบุตรคนที่ 3 ในจำนวน 5 คนของ โยฮันน์ คอนราด อเดนาวร์ (Johann Konrad Adenauer) ซึ่งมีอาชีพเป็นเสมียน “ทางกฎหมาย” ครอบครัวของอเดนาวร์เป็นครอบครัวที่เคร่งครัดต่อศาสนาคริสต์นิกายโรมันคาทอลิคมาก โดยตอนเด็กๆได้เข้าเรียนมัธยมที่ โรงเรียนเซ็นต์ อะโพสเต็ลน์ (St. Aposteln Gymnasium) ในเมืองโคโลญ ต่อจากนั้นได้ไปศึกษาต่อที่มหาวิทยาลัยไฟรบูร์ก (University of Freiburg) ในเมืองมิวนิค และต่อมาศึกษาต่อที่กรุงบอนน์ และจบปริญญาทางกฎหมายในเวลาต่อมา อเดนาวร์เคยแต่งงานสองครั้ง มีลูก 7 คน อเดนาวร์ถึงแก่กรรมเมื่อวันที่ 19 เมษายน พ.ศ. 2510 รวมอายุทั้งสิ้น 91 ปีชีวิตทางการเมือง ชีวิตทางการเมือง. คอนราด อเดนาวร์ เคยได้รับเลือกเป็นผู้ช่วยนายกเทศมนตรี แห่งเมืองโคโลญ เมื่ออายุ 30 ปี และเมื่ออายุ 35 ปีได้เป็นผู้ช่วยนายกเทศมนตรีชั้นซีเนียร์ และได้เป็นนายกเทศมนตรี เมื่ออายุ 41 ปี ซึ่งได้ดำรงตำแหน่งนี้นานถึง 16 ปี จาก พ.ศ. 2460 ถึง พ.ศ. 2476 อเดนาวร์ได้เป็นสมาชิกของสภาจังหวัด และเป็นผู้แทนของสภาปรัสเซีย ซึ่งอเดนาวร์ได้เป็นประธานสภาในปี พ.ศ. 2471 ขณะอายุ 52 ปี แต่สุดท้ายเมื่อพรรคนาซีได้มามีอำนาจเมื่อ พ.ศ. 2476 อเดนาวร์ก็ได้ถูกปลดออกจากตำแหน่งการเมืองทุกตำแหน่ง และถูกติดคุกทางการเมือง ถึง 2 ครั้ง คือ ปี พ.ศ. 2477 ขณะนั้นอายุ 58 ปี และปี พ.ศ. 2487 อายุ 68 ปี แต่ผลจากการติดคุกทางการเมืองนั่นเองทำให้ชื่อเสียงของเขาเป็นที่รู้จักอย่างกว้างขวาง หลังสงครามโลกครั้งที่ 2 อเดนาวร์ได้เข้าร่วมช่วยเหลือในการก่อตั้งพรรคการเมืองใหม่ ชื่อว่า “พรรคสหภาพคริสเตียนเดโมแครต” ในปี พ.ศ. 2491 ขณะนั้นอายุ 72 ปี อเดนาวร์ได้ก้าวขึ้นมาเป็นประธานสภาผู้แทนในการร่างรัฐธรรมนูญของเยอรมนีตะวันตก และในปีต่อมา พ.ศ. 2492 อเดนาวร์ได้รับเลือกเป็นอัครมหาเสนาบดีคนแรกของเยอรมนีตะวันตก (First Chancellor) โดยมีอำนาจเท่านายกรัฐมนตรี และได้รับเลือกติดต่อกันถึง 3 สมัย คอนราด อเดนาวร์ ลาออกจากตำแหน่งนายกรัฐมนตรี เมื่อปี พ.ศ. 2506 เพราะเขาอายุมากและสุขภาพไม่ดี ซึ่งขณะนั้นมีอายุถึง 86 ปีแล้ว และ 4 ปีต่อมา อเดนาวร์ก็ถึงแก่กรรมเมื่อวันที่ 19 เมษายน พ.ศ. 2510 รวมอายุทั้งสิ้น 91 ปี นับเป็นนายกรัฐมนตรีที่อายุยืนที่สุดในโลกเครื่องราชอิสริยาภรณ์ไทย</doc>
