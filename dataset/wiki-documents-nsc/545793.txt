<doc id="545793" url="https://th.wikipedia.org/wiki?curid=545793" title="จอห์น เคล">จอห์น เคล จอห์น เดวีส์ เคล (John Davies Cale) เกิดวันที่ 9 มีนาคม ค.ศ. 1942 เป็นนักดนตรี นักประพันธ์เพลง โปรดิวเซอร์เพลง ชาวเวลส์ เป็นหนึ่งในผู้ก่อตั้งวงแนวเอกซ์เพอริเมนทอลร็อก ที่ชื่อ เดอะเวลเวตอันเดอร์กราวด์ ผลงานของเขาเป็นที่รู้จักกับงานดนตรีร็อก เคลยังทำงานในหลากหลายแนวเพลง ตั้งแต่ออกจากวง เดอะเวลเวตอันเดอร์กราวด์ ในปี ค.ศ. 1968 เขาออกผลงานอัลบั้มราว 30 ชุด ผลงานเดี่ยวที่เป็นที่รู้จักเช่น Paris 1919 และนำเพลงของเลโอนาร์ด โคเฮน เพลง "Hallelujah" มาทำใหม่ ในกลางคริสต์ทศวรรษ 1970 เขามีงานอัลบั้มไตรโลจี ที่ชื่อ Fear, Slow Dazzle, และ Helen of Troy เคลทำงานเป็นโปรดิวเซอร์และร่วมงานกับ ลู รีด, ลา มอนเต ยัง, จอห์น เคจ, เทอร์รี ไรลีย์, เฮกเตอร์ ซาซู, เครน, นิก เดรก, ไมก์ เฮรอน, เควิน อาเยอส์, ไบรอัน อีโน, แพตตี สมิท, เดอะสตูกส์, เดอะโมเดิร์นเลิฟเวอส์, อาร์ต เบิร์กแมนน์, แมนิกสตรีตพรีชเชอส์, มาร์ก อัลมอนด์, เอเลเนต์ออฟไครม์, สควีซ, แฮปปีมันเดส์, แอลซีดีซาวด์ซิสเตม, เดอะรีเพลสเมนส์ และซูซีแอนด์เดอะแบนชีส์ เคลมีชื่ออยู่ในหอเกียรติยศร็อกแอนด์โร ในปี 1996 ในฐานะสมาชิกวง เดอะเวลเวตอันเดอร์กราวด์</doc>
