<doc id="201248" url="https://th.wikipedia.org/wiki?curid=201248" title="ห้อม">ห้อม ห้อม หรือ ฮ่อม มีชื่ออื่นๆคือ ฮ่อมเมือง ครามหลอย ครามเหล็กขูด ครามย่าน ใบเบิก เป็นพืชล้มลุกขนาดเล็ก ลักษณะเป็นไม้พุ่มลำต้นกลมและตั้งตรง สูง 50-80 เซนติเมตร ลำต้นและเหง้าเป็นรูปทรงกระบอก บริเวณข้อเป็นปล้องคล้ายขาไก่ แตกกิ่งก้านตามข้อ ลักษณะใบเดี่ยว เรียงตรงข้าม โคนใบเรียวปลายใบแหลม ขอบใบหยักฟันเลื่อยละเอียด กว้าง 2.5 – 6 ซม. ยาว 5 – 16 ซม ด้านบนของใบมีสีเขียวมัน ใบแก่หรือใบอ่อนเมื่อถูกกดหรือทุบทิ้งไว้จะกลายเป็นสีดำ ลักษณะดอก เป็นดอกช่อออกตามซอกใบและกิ่ง กลีบดอกสีม่วงอมขาวเชื่อมติดกันเป็นหลอด ผลมีรูปทรงคล้ายระฆัง เมล็ดมีลักษณะแบน มีสีเขียวเมื่อยังอ่อน และเปลี่ยนเป็นสีน้ำตาลเมื่อแก่ เมื่อผลแห้งเปลือกจะแตกได้ง่าย ห้อมเจริญเติบโตได้ดีในป่าชื้น ใกล้แหล่งน้ำ ต้องการร่มเงาพอประมาณ ไม่ชอบแสงแดดจัด ขยายพันธุ์โดยเพาะเมล็ดหรือปักชำประโยชน์ ประโยชน์. ใบห้อม นิยมนำมาใช้ย้อมผ้า เรียกว่า ผ้าหม้อห้อม ทั้งต้นสับเป็นท่อนเคี่ยวเพื่อทำสีย้อมผ้า ได้สีน้ำเงินเข้มเกือบดำ ฮ่อมที่สกัดด้วยเอทานอลมีประสิทธิภาพดีที่สุดในการยับยั้งการเจริญของ Pseudomonas aeruginosa,Staphylococcus aureus และ Staphylococcus epidermidis</doc>
