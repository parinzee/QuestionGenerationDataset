<doc id="196667" url="https://th.wikipedia.org/wiki?curid=196667" title="ธงชาติอเมริกันซามัว">ธงชาติอเมริกันซามัว ธงชาติอเมริกันซามัว เป็นธงรูปสี่เหลี่ยมผืนผ้า กว้าง 1 ส่วน ยาว 2 ส่วน พื้นธงเป็นสีน้ำเงิน ซึ่งถูกแบ่งเป็นสองส่วนด้วยรูปสามเหลี่ยมสีขาวมีขอบสีแดง ปลายสามเหลี่ยมนั้นชี้มาทางด้านคันธง ภายในพื้นสีขาวมีรูปนกอินทรีบิน หมายถึงประเทศสหรัฐอเมริกา ที่กรงเล็บของนกจับคทาและมีด ซึ่งเป็นสัญลักษณ์ของผู้นำชาวซามัวตามประเพณีท้องถิ่น หมายถึงสหรัฐอเมริกาเป็นผู้ให้ความคุ้มครองดินแดนส่วนนี้ ธงนี้เริ่มใช้อย่างเป็นทางการเมื่อวันที่ 24 เมษายน พ.ศ. 2503</doc>
