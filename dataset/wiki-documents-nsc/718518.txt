<doc id="718518" url="https://th.wikipedia.org/wiki?curid=718518" title="ซีจีทีเอ็น (ช่องโทรทัศน์)">ซีจีทีเอ็น (ช่องโทรทัศน์) ซีจีทีเอ็น (; ) เดิมคือ ซีซีทีวี 9 และ ซีซีทีวี นิวส์ ตามลำดับ เป็นช่องรายการข่าวโทรทัศน์ภาคภาษาอังกฤษของสถานีวิทยุโทรทัศน์กลางแห่งประเทศจีน ภายใต้เครือข่ายโทรทัศน์ภาคบริการโลกแห่งประเทศจีน หรือ China Global Television Network ออกอากาศครั้งแรกเมื่อวันที่ 15 กันยายน พ.ศ. 2543 ซึ่งนำเสนอรายการข่าว รายงานเจาะลึก วิเคราะห์ข่าว รวมถึงรายการที่นำเสนอศิลปวัฒนธรรมและภาพลักษณ์ของประเทศจีน แพร่ภาพสู่ผู้ชมทั่วโลกผ่านดาวเทียมกว่า 100 ประเทศทั่วโลก ผ่านโทรทัศน์ดาวเทียมและโทรทัศน์ภาคพื้นดินในบางประเทศประวัติ ประวัติ. สถานีวิทยุโทรทัศน์กลางแห่งประเทศจีนได้พิจารณาให้มีการออกอากาศข่าวภาษาอังกฤษครั้งแรกเมื่อวันที่ 1 มกราคม พ.ศ. 2522 เพื่อสอดรับกับนโยบายปฏิรูปเศรษฐกิจและเปิดประเทศของประธานาธิบดีเติ้ง เสี่ยวผิง โดยระยะแรกออกอากาศทาง ซีซีทีวี 2 ในปี พ.ศ. 2527 และเริ่มถ่ายทอดออกอากาศทั่วโลกผ่านทาง ซีซีทีวี 4 ในเดือนกุมภาพันธ์ พ.ศ. 2534  และต่อมาทาง ซีซีทีวี 13 ในเดือนสิงหาคม ปีเดียวกัน ซีซีทีวีนิวส์ออกอากาศครั้งแรกเมื่อวันที่ 15 กันยายน พ.ศ. 2543 ในชื่อ ซีซีทีวี-9 นับเป็นช่องรายการข่าวภาคภาษาอังกฤษแห่งแรกของประเทศจีน ในวันที่ 1 มกราคม พ.ศ. 2545 ซีซีทีวี-9 ได้ขยายช่องทางการออกอากาศมากขึ้น โดยเข้าไปออกอากาศผ่านโทรทัศน์เคเบิลในสหรัฐอเมริกา ในยุคบุกเบิก มีผลงานสำคัญ คือการนำเสนอข่าวโอลิมปิกฤดูร้อน 2008 ที่ประเทศจีนเป็นเจ้าภาพ รูปแบบรายการของซีซีทีวี-9 จะเน้นรายการปกิณกะทั่วไป โดยมีรายการข่าว รายการท่องเที่ยว และรายการสอนภาษาออกอากาศด้วย นับตั้งแต่การปรับรูปแบบมาเป็นซีซีทีวี นิวส์ ในวันที่ 26 เมษายน พ.ศ. 2553 สถานีได้เน้นการนำเสนอข่าวตลอดทั้งวัน โดยเสนอข่าวทุกๆ ชั่วโมง ชั่วโมงละ 30 นาทีการเปลี่ยนแปลง การเปลี่ยนแปลง. ซีซีทีวีนิวส์ออกอากาศครั้งแรกเมื่อวันที่ 26 เมษายน พ.ศ. 2553 เวลา 19:00 น. ตามเวลาในประเทศจีน โดยรายการที่ออกอากาศเป็นรายการใหม่ บางรายการเป็นรายการเดิมที่เปลี่ยนชื่อใหม่ ส่วนชื่อ ซีซีทีวี-9 เดิม ซีซีทีวีได้โอนไปให้กับช่องรายการสารคดีสองช่องของซีซีทีวีเอง ที่เริ้มออกอากาศเมื่อวันที่ 1 มกราคม พ.ศ. 2554 ซีซีทีวีนิวส์ได้ขยายสาขาออกไปในสหรัฐอเมริกาเมื่อวันที่ 6 กุมภาพันธ์ พ.ศ. 2555 ในชื่อ "ซีซีทีวีอเมริกา" มีสำนักงานที่กรุงวอชิงตัน ดี.ซี. และวันที่ 12 ตุลาคม ปีเดียวกัน ได้ขยายสาขาไปยังทวีปแอฟริกา มีสำนักงานที่กรุงไนโรบี ประเทศเคนยา ส่งผลให้ซีซีทีวีนิวส์มีสาขา 3 สาขาหลักด้วยกัน คือ กรุงปักกิ่ง (สำนักงานใหญ่) กรุงไนโรบี และกรุงวอชิงตัน ดี.ซี. และมีสาขาย่อยอีก 70 แห่งทั่วโลก ซีซีทีวีนิวส์ได้เปลี่ยนชื่อเป็น CGTN พร้อมกับช่องโทรทัศน์ภาคภาษาต่างประเทศของซีซีทีวีทั้งหมด พร้อมกับการจัดตั้งเครือข่ายโทรทัศน์ภาคบริการโลกแห่งประเทศจีน หรือ China Global Television Network เพื่อแยกเอาช่องโทรทัศน์ภาคภาษาต่างประเทศของซีซีทีวีทั้งหมด มาขึ้นกับ CGTN เพื่อความคล่องตัวในการบริหารงาน แต่ยังคงนำเสนอข่าวสารและรายงานเจาะลึก วิเคราะห์ข่าว รวมถึงรายการที่นำเสนอศิลปวัฒนธรรมและภาพลักษณ์ของประเทศจีนต่อเนื่องจากซีซีทีวีนิวส์เดิม โดยเริ่มออกอากาศในชื่อดังกล่าวในเวลา 12:00 น. ตามเวลาในประเทศจีน ของวันที่ 31 ธันวาคม พ.ศ. 2559 ซึ่งเป็นวันสิ้นปี โดยเริ่มออกอากาศด้วยรายการข่าว Global Watch ซึ่งมี ราเชล รูเบิล เป็นผู้ประกาศข่าวคนแรกในนามซีจีทีเอ็น โดยกราฟิก เพลงประกอบ ยังคงใช้ต่อเนื่องมาจากซีซีทีวีนิวส์เดิม เพียงแต่กราฟิกมีการปรับสีจากเดิมสีแดงเป็นสีน้ำเงินเพลงประกอบและกราฟิกการออกอากาศในประเทศไทย การออกอากาศในประเทศไทย. ก่อนหน้านั้นมีการนำรายการของ CGTN เมื่อครั้งยังเป็น CCTV-9 และ CCTV-News ช่วงต้น ออกอากาศทางช่อง ทีเอ็นเอ็น 24 ซึ่งต่อมาก็ได้ยุติลงพร้อมกับการปรับรูปแบบเป็นช่องรายการข่าวผ่านดาวเทียมแบบ Free To Air โดยการออกอากาศมีการบรรยายเป็นภาษาไทย ในประเทศไทยสามารถรับชมช่อง CGTN ได้ทางทรูวิชั่นส์ช่อง 794 ในทุกแพ็กเกจที่ใช้ระบบดิจิตอลเคเบิลใยแก้วรายการ รายการ. ซีจีทีเอ็นนำเสนอข่าวทุกๆครึ่งชั่วโมงแรกของทุกวัน และมีรายการข่าวเฉพาะที่เน้นเสนอข่าวภายในประเทศจีน ทวีปเอเชีย ข่าวเศรษฐกิจ ข่าวกีฬา รวมถึงรายการสารคดี รายการท่องเที่ยว รายการสนทนา และวิเคราะห์ข่าวอีกด้วยรายการในปัจจุบันรายการในปัจจุบัน. - Africa Live - Americas Now - Asia Today - Assignment Asia - China 24 - China Insight - Closer To China - Crossover - Culture Express - Dialogue - Faces of Africa - Full Frame - Global Business - Match Point - My China - New Money - Cgtn news (เช้า 5:10-6:45 เที่ยง 11:25-12:15 คํ่า 18:45-20:15 ดึก 23:01-23:35 ) - News Hour - Spectrum Asia - Sports Scene - Talk Africa - rise heat - Travelogue - World Insightรายการในอดีตรายการในอดีต. - Around China - Biz Asia - Biz Asia America - Biz China - Biz Talk - Centre Stage - China Today - China This Week - Destination Brazil - Documentary - Game Time London - Growing Up With Chinese - Journeys in Time - Kung Fu - Learn Chinese - Nature and Science - News Frontiers - cctv english news ( เช้า 5:00-6:25 เที่ยง 12:00-13:00 คํ่า 18:00-20:00 ดึก 23:01-23:55 ) - Rediscovering China - Seventeen Days In Beijing - Story Board - Tech Max - Travel In Chinese - Up Close - World Wide Watch</doc>
