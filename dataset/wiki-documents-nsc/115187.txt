<doc id="115187" url="https://th.wikipedia.org/wiki?curid=115187" title="ชิลเบร์ตู ซิลวา">ชิลเบร์ตู ซิลวา ชิลเบร์ตู อาปาเรซีดู ดา ซิลวา () เป็นนักฟุตบอลชาวบราซิล เคยเล่นในตำแหน่งกองกลางตัวรับ ปัจจุบันเลิกเล่นฟุตบอลอาชีพแล้วประวัติ ประวัติ. ชิลเบร์ตูเกิดที่เมืองลาโกอาดาปราตา () รัฐมีนัสเชไรส์ ประเทศบราซิล โดยเริ่มต้นอาชีพค้าแข้งกับสโมสรอัตเลชีกูมีเนย์รูในประเทศบ้านเกิด สร้างชื่อในตำแหน่งกองกลางตัวรับ จนกระทั่งได้ติดทีมชาติบราซิลเข้าร่วมการแข่งขันฟุตบอลโลกในปี ค.ศ. 2002 ที่ประเทศเกาหลีใต้และญี่ปุ่น ซึ่งในท้ายที่สุด เขาก็ได้ครองตำแหน่งแชมป์โลกในครั้งนั้นสำเร็จ โดยได้ลงเล่นเป็นตัวจริงในรอบชิงชนะเลิศ เอาชนะทีมชาติเยอรมนีไป 2 ประตูต่อ 0 ภายหลังได้แชมป์ฟุตบอลโลกร่วมกับทีมชาติ ชิลเบร์ตูก็ได้ย้ายเข้าร่วมทีมอาร์เซนอลในปีนั้น และได้กลายเป็นกำลังหลักในแดนกลางของทีมอย่างรวดเร็ว ด้วยฟอร์มได้อย่างสม่ำเสมอ คงเส้นคงวา บางครั้งเมื่อยามจำเป็น ยังสามารถถอยลงไปรับตำแหน่งกองหลังตัวกลางได้ นอกจากนั้นยังรับหน้าที่เป็นมือสังหารจุดโทษและรั้งตำแหน่งรองกัปตันของสโมสรมาจนถึงปัจจุบัน ในปี ค.ศ. 2007 ชิลเบร์ตูยังได้ครองแชมป์โคปาอเมริการ่วมกับทีมชาติบราซิลอีกหนึ่งรายการ ด้วยการเอาชนะทีมชาติอาร์เจนตินาไปในรอบชิงชนะเลิศที่ประเทศเวเนซุเอลา 3 ประตูต่อ 0 หลังจากนั้นชิลเบร์ตูได้ย้ายไปเล่นให้กับทีมพานาทีไนคอสในประเทศกรีซ</doc>
