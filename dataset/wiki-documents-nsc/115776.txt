<doc id="115776" url="https://th.wikipedia.org/wiki?curid=115776" title="แคธรีน แม็คฟี">แคธรีน แม็คฟี แคธรีน โฮป แม็คฟี () เกิดเมื่อวันที่ 25 มีนาคม ค.ศ. 1984 เป็นนักร้องชาวอเมริกัน และมีตำแหน่งเป็นรองชนะเลิศการแข่งขันอเมริกันไอดอล ปี 2006 (ปีที่ เทเลอร์ ฮิคส์ เป็นผู้ชนะ)ประวัติ ประวัติ. แม็คฟีได้เข้าออดิชั่นเพื่อเข้าประกวดอเมริกันไอดอล ที่ซานฟรานซิสโก ด้วยการร้องเพลง "God Bless the Child" ของบิลลี ฮอลิเดย์ คณะกรรมการทุกคน ไม่ว่าจะเป็นพอลล่า อับดุล, แรนดี้ แจ็คสัน และแม้แต่ ไซม่อน คาวเวลล์ต่างก็ชื่นชมกับความสามารถในการร้องเพลง และความสวยของเธอ ต่อมาในช่วงที่แม็คฟีแข่งขันดำเนินต่อไป ดีเจจากสถานีวิทยุอย่าง KROQ (เค-ร็อก) ของแอลเอ กล่าวถึงกระแสความนิยมของเธอว่าเป็น “แม็คฟี-เวอร์” (McPheever) และคำนี้ก็ถูกใช้อย่างกว้างขวางเมื่อมีการพูดถึงเธอคนนี้ ในการประกวดรอบตัดสินแม็คฟีมีโอกาสร่วมแสดงกับ K.T. Tunstall ในเพลง "Black Horse and the Cherry Tree” และในตอนสุดท้ายของรายการ แม็คฟีได้ร้องคู่กับมีทโลฟ ในเพลง It's All Coming Back To Me Now ซึ่งต่อมาโลฟอัดเพลงนี้กับ Marion Raven (อดีต M2M) วันที่ 6 มิถุนายน ค.ศ. 2006 Sony BMG และ 19 Entertainment ประกาศว่า แม็คฟีได้เซ็นสัญญาเป็นศิลปินในสังกัด 19 Recordings Limited (ของ Simon Fuller ผู้สร้าง American Idol) มีอัลบั้มออกขายโดย RCA Records โดยออกซิงเกิ้ลแผ่นแรกของเธอ "Somewhere Over the Rainbow/My Destiny" วางขายเมื่อ 27 มิ.ย. 2006 ติดชาร์ทเพลงบิลบอร์ดที่อันดับ 4 และเป็นแผ่นซิงเกิ้ลที่ขายดีที่สุดเป็นอันดับ 2 (ของปี 2006) รองจาก "Do I Make You Proud?" ของเทเลอร์ ฮิคส์ อัลบั้มแรกที่ใช้ชื่อเธอเป็นชื่ออัลบั้มชุดนี้ ขายได้ 116,000 แผ่นในสัปดาห์แรกที่ออกวางขาย และเข้าอันดับ 2 ทันทีของบิลบอร์ด 200 ชาร์ท ซิงเกิ้ลแรกจากอัลบั้มนี้คือ "Over It" มิวสิกวิดีโอเพลงนี้ขึ้นอันดับ 1 ของรายการ MTV TRL และ VH1 (โดยเข้าไปเป็นอันดับ 1 ทันทีและครองแชมป์อยู่นานถึง 3 สัปดาห์ติดต่อกัน) ทางด้านการแสดง แม็คฟีได้ร่วมแสดงในภาพยนตร์ตลกเบาสมองเรื่อง บันนี่สาว หัวใจซี้ด () รับบทเป็นสาวฮิปปี้ท้องแก่ ร่วมกับ แอนนา ฟารีส อำนวยการสร้างโดย Columbia Pictures และ Happy Madison Productions ของอดัม แซนด์เลอร์</doc>
