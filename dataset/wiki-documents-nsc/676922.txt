<doc id="676922" url="https://th.wikipedia.org/wiki?curid=676922" title="ฟีฟ่า 15">ฟีฟ่า 15 ฟีฟ่า 15 () เป็นวิดีโอเกมจำลองฟุตบอล ที่ได้รับการพัฒนาโดยอีเอ แคนาดา และได้รับการเผยแพร่โดยอิเล็กทรอนิก อาตส์ เกมนี้ได้รับการเปิดตัวเมื่อวันที่ 23 กันยายน ค.ศ. 2014 ในทวีปอเมริกาเหนือ 25 กันยายนในทวีปยุโรป และ 26 กันยายนในสหราชอาณาจักรและไอร์แลนด์ ในระบบเพลย์สเตชัน 3, เพลย์สเตชัน 4, เพลย์สเตชันวิต้า, นินเท็นโด 3ดีเอส, วี, เอกซ์บอกซ์ วัน, เอกซ์บอกซ์ 360, ไมโครซอฟท์ วินโดวส์, ไอโอเอส, แอนดรอยด์ และวินโดวส์โฟน ส่วนในระบบพีซี ฟีฟ่า 15 ได้ใช้เครื่องอิกไนต์ของอีเอ ซึ่งมีคุณสมบัติเดียวกับที่มีอยู่ในระบบเพลย์สเตชัน 4 และเอกซ์บอกซ์ วัน เกมนี้ได้มีเลียวเนล เมสซี ปรากฏอยู่บนปก ควบคู่ไปกับการเล่นที่ต่างกันในส่วนต่าง ๆ ของโลก และเป็นเกมแรกในซีรีส์ฟีฟ่า ที่ได้รับสิทธิอย่างเต็มที่ในพรีเมียร์ลีก ฟีฟ่า 15 ได้รับคำวิจารณ์ในเชิงบวกในทุกระบบแพลตฟอร์ม แม้ว่าในเวอร์ชันพีซีจะได้รับการวิจารณ์ถึงอาการบั๊กที่เกิดขึ้นบ่อยครั้งในช่วงเปิดตัวอยู่ก็ตามการตอบรับ การตอบรับ. ฟีฟ่า 15 ได้รับการตอบรับในเชิงบวกโดยทั่วไปจากนักวิจารณ์ เกมแรงกิงส์ซึ่งเป็นเว็บไซต์รวบรวมความคิดเห็นให้คะแนนเฉลี่ยที่ 81.57% จาก 15 ความคิดเห็นสำหรับเวอร์ชันเพลย์สเตชัน 4 ส่วนเวอร์ชันเอกซ์บอกซ์ วัน ได้รับค่าเฉลี่ยใกล้เคียงกันที่ 82.17% จาก 12 ความคิดเห็น และเวอร์ชันพีซีที่ค่าเฉลี่ย 64.00% โดยอิงจาก 2 ความคิดเห็น สำหรับเว็บไซต์รวบรวมความคิดเห็นอื่นอย่างเมตาคริติกได้ให้คะแนนสำหรับเวอร์ชันเพลย์สเตชัน 4 ที่ 82 เต็ม 100 โดยอิงจาก 29 ความคิดเห็น ส่วนเวอร์ชันเอกซ์บอกซ์ วัน ได้ 84 เต็ม 100 โดยอิงจาก 19 ความคิดเห็น และเวอร์ชันพีซีได้ 76 เต็ม 100 โดยอิงจาก 5 ความคิดเห็น คริส ชิลลิง จากเว็บไซต์ไอจีเอ็นได้ให้คะแนนเกมนี้ที่ 83% โดยกล่าวว่า "ฟีฟ่า 15 ยังคงเป็นหนึ่งในเกมจำลองกีฬาที่ดีที่สุด ซึ่งมีภาพการเคลื่อนไหวที่ยอดเยี่ยม และบรรยากาศการแข่งขันที่ยิ่งใหญ่" แม้จะมีการหาข้อบกพร่องในการตัดฉากหรือคุณภาพของปัญญาประดิษฐ์อยู่บ่อยครั้งก็ตาม เกมนี้ได้รับคะแนน 8 เต็ม 10 โดยจอห์น โรเบิร์ตสัน ผู้เป็นนักเขียนประจำเว็บไซต์เกมสปอต ซึ่งได้ให้ข้อสรุปว่า "หากคุณต้องการมองหาการแข่งฟุตบอลที่น่าตื่นเต้น, เกินจริง และความบันเทิงอย่างมหึมา ฟีฟ่า 15 ก็จะเป็นเกมที่ตอบโจทย์นี้ได้" แต่ก็ได้มีการตำหนิเกมในบางส่วน สตีฟ ฮันเลย์ แห่งเว็บไซต์ฮาร์ดคอร์เกมเมอร์ได้ให้คะแนนเกมนี้ที่ 4 เต็ม 5 โดยกล่าวว่า "ชรูดลีได้ใช้ประโยชน์จากความสามารถในยุคปัจจุบันในการเพิ่มความฉลาดทางอารมณ์และภาพการเคลื่อนไหวที่ดีขึ้น นี่จึงเป็นผลงานที่สวยที่สุดของอีเอสปอร์ตส์ในปีนี้" แต่เขาก็ได้ติในส่วนของเกมโหมด "ที่ไม่ได้มีการเปลี่ยนแปลงเมื่อได้ทำการเปรียบเทียบ" ผู้เล่นบางรายตำหนิต่อเกมฟีฟ่า 15 นี้ว่าได้รับความเดือดร้อนจากความล่าช้า, การพูดติดอ่างและเสียงวนลูป ตลอดจนอาการบั๊กขณะเล่น รวมถึงปัญหาด้านแสง ส่วนแพตช์ได้รับการเปิดตัวสำหรับเวอร์ชันพีซี โดยได้ทำการแก้ไขข้อบกพร่องในหลายจุด แต่การพูดติดอ่างนั้นเป็นปัญหาสำคัญที่ยังไม่ได้รับการแก้ไข</doc>
