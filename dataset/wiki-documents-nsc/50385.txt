<doc id="50385" url="https://th.wikipedia.org/wiki?curid=50385" title="โฟร์-มด">โฟร์-มด โฟร์-มด เป็นวงดนตรีหญิงแนวป็อป สัญชาติไทย ซึ่งประกอบด้วย ศกลรัตน์ วรอุไร หรือโฟร์ และณปภัช วัฒนากมลวุฒิ หรือมด สังกัดค่าย กามิกาเซ่ บริษัท อาร์เอส โปรโมชั่น จำกัด ที่มาของชื่อวงคือ เอาชื่อเล่นของทั้งสองคนมารวมกัน จึงมีชื่อวงว่า "โฟร์-มด"ประวัติ ประวัติ. โฟร์-มด ถือกำเนิดขึ้นจากการรวมตัวของนักร้อง 2 คน ประกอบด้วย โฟร์ ศกลรัตน์ วรอุไร ซึ่งมีชื่อเสียงมาจากการเป็นนางแบบโฆษณาโทรทัศน์ให้กับผู้ให้บริการโทรศัพท์มือถือ เมื่อปี พ.ศ. 2546 ก่อนที่ได้มาเล่นมิวสิกวีดีโอเพลง "รักคนมีเจ้าของ" ให้กับวง ไอ..น้ำ ของค่ายเพลง อาร์เอส เมื่อปี พ.ศ. 2547 จนได้รับการทาบทามจาก เจมส์ เรืองศักดิ์ ผู้บริหารค่ายเพลง ไอดี เร็คคอร์ด ในเครืออาร์เอสในตอนนั้น ให้มาออกอัลบั้มเป็นศิลปินในสังกัด ซึ่งในตอนแรกได้วางคอนเซปต์ไว้ให้เป็นศิลปินเดี่ยว แต่เนื่องจากตัวของโฟร์เองยังไม่มีความสามารถในการร้องเพลงเพียงพอ ทางผู้บริหารจึงได้ทาบทาม มด ชุติมณฑน์ ชัยรัตน์ ซึ่งเป็นเด็กจากโรงเรียนสอนร้องเพลงเข้ามาร่วมอยู่ในวงด้วย จึงเปลี่ยนคอนเซปต์มาเป็นศิลปินคู่เด็กผู้หญิงแทน หลังจากผ่านขั้นตอนการเตรียมตัวและทำงานมาได้ระยะหนึ่ง อัลบั้มแรกของทั้งสองจึงได้ออกมา โดยใช้ชื่อเดียวกับชื่อวง ในสังกัด ไอดี เร็คคอร์ด เมื่อเดือน เมษายน พ.ศ. 2548 โดยมีเพลงเปิดตัวคือเพลง หายใจเป็นเธอ ซึ่งประสบความสำเร็จเกินที่คาดไว้ ทำให้ชื่อของทั้งสองสาวเป็นที่รู้จักไปในวงกว้างในทันที หลังจากนั้นเพลงอื่นๆ ในอัลบั้มก็ทยอยประสบความสำเร็จตามมา อาทิเช่น บีบน้ำตา, ตามหา (คนตามใจ) แต่ไม่ได้รับความนิยมมากเท่ากับเพลงเปิดอัลบั้ม โฟร์-มด ทิ้งช่วงความสำเร็จจากอัลบั้มแรกไป 1 ปี ก่อนกลับมาในอัลบั้มที่ 2 ในชื่อ "Love Love" เมื่อเดือน เมษายน พ.ศ. 2549 กับเพลงเปิดตัวชื่อเดียวกับอัลบั้ม ซึ่งได้รับความนิยมอย่างใกล้เคียงกับเพลง "หายใจเป็นเธอ" แล้วตามมาด้วยเพลงช้าที่ได้รับความนิยมเช่นกันในเพลง "เปลี่ยนกันไหม" และ "เด็กวุ่นวาย" ส่งผลให้ทั้งสองสาวกลายเป็นศิลปินในระดับต้นๆ ของทางบริษัทอาร์เอสในทันที ขณะเดียวกันทางต้นสังกัด ไอดี เร็คคอร์ด ได้เกิดการเปลี่ยนแปลง เมื่อ เจมส์ เรืองศักดิ์ ในตัดสินใจลาออกจากบริษัทอาร์เอส และการเป็นผู้บริหารของไอดี เร็คคอร์ดศ ทำให้เกิดข่าวลือมากมายเกี่ยวกับการที่ทั้งสองสาวจะลาออกตามผู้บริหารหรือจะยังคงอยู่กับทางอาร์เอสต่อไป ซึ่งในที่สุดทั้งสองสาวตัดสินใจอยู่กับทางอาร์เอสต่อ แต่ค่ายไอดี เร็คคอร์ดได้ถูกยุบลง โฟร์-มด จึงได้ย้ายเข้ามาเป็นศิลปินในสังกัด เมโลดิก้า ของ ชมพู สุทธิพงษ์ วัฒนจัง แทน ทางด้าน ชมพู และ ค่ายเมโลดิก้า เมื่อได้สองสาว โฟร์-มด เข้ามาอยู่ในสังกัด ในจังหวะเดียวกับที่ทางค่ายกำลังวางแผนที่จะเปิดตัวค่ายเพลงย่อยสำหรับวัยรุ่นโดยเฉพาะ จึงได้ทาบทามทั้งสองสาวเข้ามาเป็นแกนหลักให้กับศิลปินเด็กกลุ่มใหม่ที่กำลังจะเปิดตัว ทั้งสองคนจึงได้ย้ายสังกัดอีกครั้งมาอยู่กับค่ายเพลง กามิกาเซ่ ในเครือเมโลดิก้าแทน โดยได้ร่วมเปิดตัวค่ายพร้อมกับกลุ่มศิลปินน้องใหม่อีก 20 คน เมื่อเดือน มีนาคม พ.ศ. 2550 ในชื่อกลุ่ม "กามิกาเซ่" กับเพลง "ขัดใจ" ซึ่งเป็นเพลงรวมของทั้ง 20 คน ก่อนที่ทั้งสองจะเปิดตัวอัลบั้มชุดที่ 3 ออกมาในเดือน เมษายน ในชื่ออัลบั้ม "Woo!!!" กับเพลง "เด็กมีปัญหา" ซึ่งทั้งได้รับความนิยมและเสียงวิจารณ์ที่หลากหลายในแง่ของภาพลักษณ์ ทั้งสองกลับมาในภาพลักษณ์เดิมอีกครั้งกับอัลบั้มชุดที่ 4 ในชื่อชุด "Four Mod In Wonderland" ในปี พ.ศ. 2551 กับเพลงเปิดตัว ละลาย ที่กลายมาเป็นเพลงที่ได้รับการจดจำได้มากที่สุดของทั้งคู่ ด้วยทำนองและเนื้อเพลงที่สามารถจดจำและร้องตามได้ง่าย รวมถึงเพลง "เป็นแฟนกันไหม" ก่อนที่จะตามมาด้วยอัลบั้มชุดพิเศษชุดที่ 5 ในชื่อชุด "Go! Go!" ซึ่งเป็นการนำเพลงวัยรุ่นในยุค 90 ของทางอาร์เอสมาร้องใหม่ ในขณะเดียวกันนั้นเองได้เกิดกรณีการเผยแพร่วีดิทัศน์บันทึกภาพโฟร์-มดขณะอาบน้ำเกิดขึ้น ซึ่งส่งผลต่อทั้งภาพลักษณ์และความรู้สึกของทั้งสองสาวอย่างมาก จนต้องหยุดพักการทำงานไปชั่วระยะเวลาหนึ่ง ในเดือน มีนาคม พ.ศ. 2552 โฟร์-มด ได้กลับมาอีกครั้งกับอัลบั้มชุดที่ 6 ในชื่อชุด "We Will Love U" โดยเปลี่ยนภาพลักษณ์ใหม่เพื่อให้ดูโตขึ้นตามวัย กับเพลงเปิดตัวชื่อเดียวกับชื่ออัลบั้ม และยังมีเพลงช้าที่ได้รับความนิยมตามมากับเพลง "รักได้รักไปแล้ว" หลังจากนั้นทั้งสองคนได้มีคอนเสิร์ตใหญ่ร่วมกับกลุ่มศิลปินกามิกาเซ่ในชื่อคอนเสิร์ต "One-2-Call Freedom Zheza Zim Presents Kamikaze Live Concert" เมื่อวันที่ 16 พฤษภาคม พ.ศ. 2552 เมษายน พ.ศ. 2553 โฟร์-มด เปิดตัวซิงเกิลใหม่กับอัลบั้มชุดที่ 7 "Hello Four-Mod" กับเพลง "Love Villa" ที่ได้นักร้อง 2 คน จากวง เค-โอติก มาร่วมร้อง ตามมาด้วยซิงเกิลเพลงช้า "เจ็บเพราะเขา เหงาเพราะเธอ (Cross Roads)" นอกจากนั้นทั้งสองคนยังได้ร่วมร้องในเพลง "KamiKaze Wave" ซึ่งเป็นเพลงรวมศิลปินเพื่อเปิดตัวศิลปินรุ่นที่ 2 ของค่ายกามิกาเซ่อีกด้วย ในปี พ.ศ. 2554 โฟร์-มด กลับมาเปิดตัวอีกครั้งกับเพลง "จีบได้แฟนไม่รัก" กับอัลบั้มชุดที่ 8 "I AM FOUR-MOD" ที่ปล่อยมาช่วงน้ำท่วมครั้งใหญ่ในปลายปี 54 ซึ่งทำให้สองสาวเกิดอาการใจเสีย ว่าจะไม่ดังอีกแต่กลับกันนั้น เพลงนี้กลับได้ความนิยมมากแบบชนิดผิดคาด ต่อมา ในปี พ.ศ. 2555 โฟร์-มด ได้เปิดตัวซิงเกิลที่สอง เป็นเพลงช้าๆอย่าง "แฟนเขา แฟนเรา" ซึ่งทั้งสองได้เปลี่ยนแนวเพลงและลุคให้โตขึ้น และได้รับกระแสตอบรับที่ดีมาก แล้วมดได้อยู่โปรเจกต์พิเศษอย่าง เซเวนเดส์ 2 ด้วย ซึ่งประกอบไปด้วย มด Sunday, จินนี่ Monday, เนย Tuesday, โบว์ Wednesday, แบม Thursday, ป๊อปปี้ Friday และ บูม Saturday โดยมดเป็นสาววันอาทิตย์ที่มีคาแร๊กเตอร์เป็นสาวที่มี ความน่ารัก ความสดใส ชอบเต้น โดยเปิดตัวเพลงแรกของโปรเจกต์อย่างเพลง Angry Boo ซึ่งมีหนุ่มโทโมะ จากวง เค-โอติก มาร่วมแสดงเอ็มวีด้วย หลังจากนั้น โฟร์-มด ได้ปล่อยซิงเกิลที่สามและสี่อย่าง "เปล่าเจ้าชู้" และ "คนดีนาทีสุดท้าย" ซึ่งได้รับกระแสตอบรับที่ดีตามที่คาดการเอาไว้ ในปี พ.ศ. 2556 โฟร์-มดได้สร้างกระแสขึ้นอีกครั้งโดยการถ่ายแฟชั่นชุดว่ายน้ำให้นิตยสารแพรว ในฐานะคู่หูดูโอซึ่งเป็นการถ่ายแฟชั่นชุดว่ายน้ำครั้งแรกในรอบแปดปีในฐานะคู่หูดูโอ ต่อมา โฟร์-มดได้เปิดตัวอัลบั้มที่ 9 อย่าง Club FM แล้วได้เปิดซิงเกิลแรกในอัลบั้มอย่าง "แฟนคันแรก" โดยซิงเกิลนี้มีความพิเศษตรงที่ได้ เดอะริชแมนทอย มาร่วมร้องด้วย โดยครั้งนี้เป็นครั้งแรกของค่ายกามิกาเซ่ที่นำศิลปินต่างสังกัดอย่าง สมอลล์รูม มาร่วมร้องด้วย และต่อมาทั้งสองก็ได้ปล่อยเพลงช้า คือ ไปไม่ได้หรือเธอไม่ไป และเพลงน่ารักๆ กวนๆ คือ อยากได้แฟนเก่าเพิ่มมั้ย ตามออกมา ตลอดระยะเวลา 9 ปี โฟร์ มด มีถึง 9 อัลบั้ม และยังคงได้รับกระแสนิยมมากมาย และยังมีผลงานอื่นๆ อีกมากมาย พวกเธอจึงถือได้ว่าเป็น Duo ซุปตาร์ และเป็น Duo ฆ่าไม่ตาย แต่เมื่อวันที่ 5 พฤษภาคม พ.ศ. 2558 โฟร์ได้โพสต์รูปภาพที่เขียนว่า THE END ลงใน Instragram เขียนว่า "ขอบคุณทุกกำลังใจนะคะ" และแฮชแท็ก Fourmod ซึ่งเป็นการประกาศชัดเจนว่า การร่วมงานกันระหว่างโฟร์และมดได้จบลงอย่างแน่นอนแล้ว และปิดตำนานคู่ดูโอ้วัยรุ่น โฟร์-มด แห่งค่ายกามิกาเซ่ลงแล้วสมาชิกสมาชิก. - ศกลรัตน์ วรอุไร - ณปภัช วัฒนากมลวุฒิผลงานเพลงอัลบั้มซิงเกิลเพลงพิเศษผลงานเพลง. เพลงพิเศษ. 1. "A Day" อัลบั้ม A Day 4 2. "เรารักแม่" (เฉพาะมด) อัลบั้ม คิดถึงแม่...เรารักแม่ 3. "เด็กไม่ (อยาก) รู้จักโต" (เฉพาะมด) อัลบั้ม คิดถึงแม่...เรารักแม่ 4. "ลูกของพ่อ" อัลบั้ม ลูกของพ่อ 5. "หายใจเป็นเธอ (Special)" อัลบั้ม โฟโต้บุ๊ค Enhanced CD 6. "เพื่อนใหม่ (Special)" อัลบั้ม โฟโต้บุ๊ค Enhanced CD 7. "Dreamteam Cheer" (เฉพาะโฟร์) เพลงประกอบภาพยนตร์ ดรีมทีม 8. "ละลาย (Remix)" อัลบั้ม RS Remix Big Fun 2008 9. "ถูกทุกข้อ" feat. ให้ติ๊ก ชีโร่ อัลบั้ม DDT Super Band 2009 10. "คนอบอุ่น" อัลบั้ม Smallroom 007 Boutique 11. "FOUR MOD FEATURING MILIN IN HAMBURGER MUSIC IN STYLE" เพลงพิเศษที่จัดทำในงานแฮมเบอเกอร์ 12. "Foremost fiber gut dance" เพลงประกอบโฆษณา นมเปรี้ยว Foremost 13. "บ้านเรา บ้านพ่อ"รวมนักแสดง/นักร้อง ไม่แบ่งค่ายและสังกัด อีกหนึ่งโปรเจกต์พิเศษจาก 9 entertain 14. "ลูกของพ่อ (2014 Version)" (เฉพาะมด) เพลงพิเศษ 15. "เลือกตั้งคือคำตอบ" เพลงรณรงค์การเลือกตั้ง 3 ก.ค. 54 16. "คนสำคัญอันดับสุดท้าย" (เฉพาะมด) (ost.มงกุฏริษยา) 17. "ชอบดื้อ" (เฉพาะโฟร์) หน้ากากชายแก่ ว่าน ธนกฤต (ost.พ่อบ้านใจกล้าสตอรี)อัลบั้ม / ซิงเกิล พิเศษรายการ Club FM By Four-Mod (คลับ เอฟเอ็ม บาย โฟร์-มด) รายการ Club FM By Four-Mod (คลับ เอฟเอ็ม บาย โฟร์-มด). เป็นรายการที่แก้ไขปัญหาเรื่องความรักในหัวข้อที่กำหนด โดยโฟร์ กับ มด ได้มาร่วมงานกันในฐานะพิธีกรอีกครั้ง ซึ่งจะลงรายการทางยูทูปแชแนลของกามิกาเซ่ชื่อ "Kamikaze Channel" โดยให้แฟนคลับ หรือ คนที่มีเรื่องจริง , มีประสบการณ์ หรือ คล้ายคลึง ตามหัวข้อที่กำหนดเขียนส่งผ่านทางอีเมล ซึ่งตอนนี้มี 8 หัวข้อ 9 ตอน ด้วยกันคือ เปล่าเจ้าชู้ , คนดีนาทีสุดท้าย , ปล่อยให้ผ่านพัดไป (Let It Go) (ของ 3.2.1) , ข่าวลือ (Bad News) (ของ XIS) , โปรดรักษาระยะห่าง (ของฟ้า เดโมโพรเจกต์) , พรุ่งนี้ฉันจะเป็นแฟนเธอ (Yours) (ของ ขนมจีน) , มาได้จังหวะ (In Time) (ของ ธามไท) และหัวข้อล่าสุดคือ ไปไม่ได้หรือเธอไม่ไป โดยรายการนี้จะเป็นอีกทางหนึ่งที่โปรโมตเพลงให้กับศิลปินในค่ายกามิกาเซ่ หรือ ของโฟร์-มดเอง และ มีแขกรับเชิญจากเพลงที่โปรโมตด้วยโดยจะให้ทีมงานเป็นคนเลือก หรือ แฟนคลับเป็นคนโหวต เพียง 1 คน แต่ หากหัวข้อเป็นเพลงของโฟร์-มดเองจะไม่มีแขกรับเชิญคอนเสิร์ตรางวัลรางวัล. - ทีวีอินไซด์ ฮอท อวอร์ด 2010 รางวัลศิลปินกลุ่ม Hot แห่งปี (ชนะ) - Kazz Award 2008 รางวัลศิลปินสุด Hot แห่งปี (ชนะ) - Seventeen Magazine's Award สาขาศิลปินที่ถูกกล่าวถึงมากที่สุด (ชนะ) - Audition Music Awards 2009 รางวัลBest Band : ศิลปินกลุ่มยอดนิยม (ชนะ) - Kazz Awards 2009 รางวัลศิลปินกลุ่มยอดนิยม (ชนะ) - Audition Music Awards 2010 รางวัล Best Band : ศิลปินกลุ่มยอดนิยม (ชนะ) - Sudsapda Young & Smart Vote 2009 รางวัลศิลปินกลุ่มยอดนิยม (ชนะ) - YOU LIVE MV AWARDS 2010 สาขา ท่าเต้นสุดจี๊ด จากเพลง “Love Villa (Feat.2 high) ” โดยผ่านการโหวตจากผู้ชมรายยการ YOU LIVE ทาง YOU channel - Seventeen Teen Choice Awards 2008 รางวัลSeventeen Music Group Artist : ศิลปินกลุ่มมาแรง (ชนะ) - TV Pool Top Awards 2013 รางวัลนักร้องกลุ่มยอดเยี่ยม (เข้าชิง) - รางวัล บุคคลแห่งปีจากปกนิตยสาร HAMBURGER ในสาขา ไอดอลของวัยรุ่น “Smell like teen spirit”</doc>
