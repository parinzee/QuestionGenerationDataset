<doc id="812981" url="https://th.wikipedia.org/wiki?curid=812981" title="ตลาดสดพระราม 4">ตลาดสดพระราม 4 ตลาดสดพระราม ๔ เดิมชื่อ ตลาดสดสนามเป้า เป็นรายการวาไรตี้แนะนำที่เที่ยว ที่กินยอดฮิตชื่อดัง ออกอากาศทุกวันเสาร์ทางช่อง 3 เอชดี เวลา 16.30-17.15 น. ผลิตโดยโพลีพลัส มีผู้ดำเนินรายการคือ คะนึงนิจ จักรสมิทธานนท์ (รถเมล์), สุริวิภา กุลตังวัฒนา (แหม่ม) และปวันรัตน์ นาคสุริยะ (เหมี่ยว) โดยรายการ ตลาดสดสนามเป้า ได้ออกอากาศเทปสุดท้ายทาง ช่อง 5 ที่ออกอากาศมาอย่างยาวนานถึง 11 ปี เมื่อวันที่ 25 กันยายน พ.ศ. 2559 และได้ย้ายไปออกอากาศเทปแรกทาง ช่อง 3 เอชดี พร้อมกับเปลี่ยนชื่อเป็น (ตลาดสดพระราม ๔) ตั้งแต่วันอาทิตย์ที่ 2 ตุลาคม พ.ศ. 2559 โดยมีแขกรับเชิญคนแรก คือ ณัฏฐณิชา ดังวัธนาวณิชย์ (ณิชา) ตลาดสด...พระราม ๔ ทางช่อง 3 และช่อง 33 ตั้งแต่วันที่ 20 พฤศจิกายน - 26 กุมภาพันธ์ 2560 ได้ปรับเวลามาเร็วขึ้นกว่าเดิมเป็นเวลา 15.45 - 16.30 น. โดยวันที่ 5 มีนาคม - 26 มีนาคม 2560 ได้ปรับเวลามาออกอากาศในเวลา 16.15 - 17.00 น. ตั้งแต่เดือนเมษายน 2560 ถึงเดือนพฤษภาคม 2560 ทางสถานีได้ปรับผังรายการใหม่ต้อนรับวันเกิดครบรอบ 47 ปีของสถานีด้วยการย้ายวันและเวลาใหม่ของรายการ โดยออกอากาศทุกวันเสาร์ เวลา 16.15 - 17.00 น. เริ่มวันเสาร์ที่ 1 เมษายน 2560 และตั้งแต่เดือนมิถุนายน 2560 เป็นต้นไป ทางสถานีได้จัดให้รายการออกอากาศทุกวันเสาร์ เวลา 16.15 - 17.15 น.รายชื่อแขกรับเชิญรางวัล รางวัล. รายการ ตลาดสดสนามเป้า ได้รับรางวัลดังต่อไปนี้- รางวัลพิธีกรยอดเยี่ยม จากงาน Star Entertainment Awards 2007 (สุริวิภา กุลตังวัฒนา) (2550) - รางวัลโทรทัศน์ทองคำ พิธีกรกลุ่มยอดเยี่ยม และ รายการปกิณณกะยอดเยี่ยม (2551) - รางวัล เทพทอง : พิธีกรหญิงยอดเยี่ยม (คะนึงนิจ จักรสมิทธานนท์) (2551) - รางวัลรายการบันเทิงยอดเยี่ยม จากนิตยสาร HAMBURGER งาน Hamburger Awards ครั้งที่ 6 (2552) - รางวัลรายการส่งเสริมอาชีพยอดเยี่ยม จากงาน Star Entertainment Awards 2008 (2552) - รางวัล รายการวาไรตี้-ทอล์คโชว์ยอดเยี่ยม จากงาน Top Award 2009 (2552) - รางวัลวาไรตี้ยอดเยี่ยม จากงานประกาศผลรางวัลวิทยุโทรทัศน์ “นาฏราช” ครั้งที่ 1 (2553) - รางวัล รายการทีวีฮอตแห่งปี จากงาน ทีวีอินไซด์ ฮอท อวอร์ด 2010 (2553) - รางวัลไนน์เอ็นเตอร์เทน อวอร์ดส์ ครั้งที่ 4 : พิธีกรแห่งปี (คะนึงนิจ จักรสมิทธานนท์) (2554)</doc>
