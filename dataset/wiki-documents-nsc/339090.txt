<doc id="339090" url="https://th.wikipedia.org/wiki?curid=339090" title="แชเปิลฮิลล์">แชเปิลฮิลล์ แชเปิลฮิลล์ () เป็นเมืองในรัฐนอร์ทแคโรไลนา ประเทศสหรัฐอเมริกา มีประชากรประมาณ 54,972 คนในปี ค.ศ. 2007 ชื่อเมืองแชเปิลฮิลล์มีที่มาจากโบสถ์นิกายแองกลิกัน เป็นหนึ่งในเมืองที่เป็นพื้นที่สามเหลี่ยมวิจัย และเป็นที่ตั้งของสถาบันวิจัยอุทยานสามเหลี่ยม โดยรวมไปถึงเมืองราลีและเมืองเดอแรม อีกทั้งเป็นที่ตั้งของมหาวิทยาลัยที่มีชื่อเสียงระดับโลก คือ มหาวิทยาลัยนอร์ทแคโรไลนา แชเปิลฮิลล์ประชากรศาสตร์ ประชากรศาสตร์. จากการสำรวจข้อมูลประชากรสหรัฐอเมริกาในปี ค.ศ. 2008 พบว่า มีประชากร 54,972 คน, 21,479 ครัวเรือน, และมีมากกว่า 8,138 ครอบครัวอาศัยอยู่ในเมือง ความหนาแน่นของประชากรคือ 2,466 คน ต่อ 1 ตร.ไมล์ (952.4 คน ต่อ 1 ตารางกิโลเมตร) แบ่งประชากรตามเผ่าพันธุ์คือ ชาวผิวขาว 74.3% ชาวผิวดำ 12.3% ชาวละตินอเมริกัน 3.9% ชาวเอเชีย 9.7% ชาวพื้นเมืองอเมริกัน 0.8% ชาวเกาะแปซิฟิก 0.02% เผ่าพันธุ์อื่นๆ 1.7% มีเชื้อสายมากกว่าสองเผ่าพันธุ์ 1.8% ประชากรในเมืองแบ่งตามช่วงอายุ ได้แก่ อายุต่ำกว่า 18 ปี 15.1% ,อายุ 18-24 ปี 37.1%, อายุ 25-44 ปี 24.5%, อายุ 45-64 ปี 15.3% และ อายุ 65 ปีขึ้นไป 8.0% อายุมัธยฐานของประชากรคือ 24 ปี ค่ามัธยฐานของรายได้ต่อปีต่อ 1 ครัวเรือน คือ $51,690 และค่ามัธยฐานของรายได้ต่อปีต่อ 1 ครอบครัวคือ $91,049 ผู้ชายมีค่ามัธยฐานรายได้ต่อปี $50,258 และผู้หญิงมีค่ามัธยฐานรายได้ต่อปี $32,917 แชเปิลฮิลล์ เป็นเมืองที่มีอัตราประชากรรู้หนังสือมากที่สุดในรัฐนอร์ทแคโรไลนา ประชากรที่อายุมากกว่า 25 ปี มีอัตราการรู้หนังสือถึง 77%จำนวนประชากร</doc>
