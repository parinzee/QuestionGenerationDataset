<doc id="363033" url="https://th.wikipedia.org/wiki?curid=363033" title="เจ้าหญิงเมตเต-มาริต มกุฎราชกุมารีแห่งนอร์เวย์">เจ้าหญิงเมตเต-มาริต มกุฎราชกุมารีแห่งนอร์เวย์ เจ้าหญิงเมตเต-มาริต มกุฎราชกุมารีแห่งนอร์เวย์ (ประสูติ 19 สิงหาคม ค.ศ. 1973, พระนามเดิม เมตเต-มาริต ชีเซม เฮออิบี) พระวรชายาในเจ้าชายโฮกุน มักนุส มกุฎราชกุมารแห่งนอร์เวย์ พระราชโอรสในสมเด็จพระราชาธิบดีฮารัลด์ที่ 5 แห่งนอร์เวย์ กับสมเด็จพระราชินีซอนยาแห่งนอร์เวย์พระประวัติ พระประวัติ. เจ้าหญิงเมตเต-มาริต มกุฎราชกุมารีแห่งนอร์เวย์ ประสูติเมื่อวันที่ 19 สิงหาคม ค.ศ. 1973 ณ เมืองคริสติอันซันด์ ประเทศนอร์เวย์ มีพระนามเดิมว่า เมตเต-มาริต ชีเซม เฮออิบี เป็นธิดาของนายสเวน อูลัฟ เฮออิบี กับนางมาริต ชีเซม ต่อมาบิดาและมารดาของพระองค์ได้หย่าขาดจากกัน บิดาของพระองค์ได้สมรสใหม่กับนางเรนาเทอ บาร์ชการ์ด มีพระขนิษฐาและพระเชษฐาสองคน พระองค์เติบโตที่เมืองคริสติอันซันด์ที่ตั้งอยู่ทางตอนใต้ของประเทศ หนึ่งในพระเชษฐาต่างบิดาของพระองค์คือ ทรอนด์ เบิร์นต์เซิน ได้เสียชีวิตลงในเหตุโจมตีในนอร์เวย์ ค.ศ. 2010 พระองค์เข้าศึกษาระดับประถมศึกษาที่โรงเรียนโอแดร์เนิส และเข้าศึกษาในโรงเรียนวังการัตตา ทางตะวันออกเฉียงเหนือของรัฐวิกตอเรีย ประเทศออสเตรเลีย ในฐานะนักเรียนแลกเปลี่ยน ต่อมาพระองค์ได้ศึกษาต่อในโรงเรียนคริสติอันซันด์และสำเร็จการศึกษาในปี ค.ศ. 1994 ต่อมาได้ศึกษาต่อที่โรงเรียนเอกชนบยอร์นเนิส และสอบเบื้องต้นในมหาวิทยาลัยอักแดร์ ประเทศนอร์เวย์ชีวิตส่วนพระองค์ ชีวิตส่วนพระองค์. เมตเต-มาริต ชีส์เซม เฮออิบี ได้รู้จักกับมกุฎราชกุมารโฮกุนครั้งแรกผ่านทางเพื่อนของทั้งสองฝ่ายในปี ค.ศ. 1999 ในขณะนั้นเธอเป็นบริกรหญิงที่มีลูกติด คือ มาริอุส บอร์ก เฮออิบี อายุ 4 ขวบ จากความสัมพันธ์กับชายคนหนึ่งที่ต้องโทษในคดียาเสพติด และมีข่าวลือว่าเมตเต-มาริต "ที่ผ่านมาเธอเป็นที่รู้จักในนามของนักเต้นออสโลและมีเรื่องราวเกี่ยวกับยาเสพติด" เธอได้เข้ารับการรักษาเพื่อบำบัดสารเสพติดและมีประวัติว่าเป็นนักเที่ยวหนัก อย่างไรก็ตามทั้งสองได้มีพิธีหมั้นขึ้น ท่ามกลางความรู้สึกของชาวนอร์เวย์ที่คิดว่ามกุฎราชกุมารทรงเลือกพระคู่หมั้นไม่เหมาะสม เนื่องจากว่าพระคู่หมั้นนั้นผ่านการมีบุตรมาแล้ว รวมไปถึงปัญหายาเสพติด นอกจากนี้บิดาของบุตรที่เธอเลี้ยงนั้นได้รับโทษในเรือนจำเนื่องจากปัญหายาเสพติด โดยในงานแถลงข่าวเปิดใจของว่าที่มกุฎราชกุมารี เธอได้กล่าวว่า อดีตที่ผ่านมาในช่วงวัยรุ่นของเธอมันทำให้เธอเข้มแข็งมากกว่าวัยรุ่นทั่วไป ทั้งสองได้อภิเษกสมรสกันเมื่อวันที่ 25 สิงหาคม ค.ศ. 2001 โดยจัดขึ้นในกรุงออสโล พิธีล่าช้าไปหนึ่งชั่วโมงเนื่องจากเจ้าสาวร่ำไห้ตลอดทั้งพิธี โดยเมตเต-มาริตสวมชุดคลุมผ้าไหมสีขาวยาว 20 ฟุต ส่วนมกุฎราชกุมารฉลองพระองค์ด้วยเครื่องทรงทหาร สายสะพายและเหรียญ โดยมกุฎราชกุมารเฟรเดอริกแห่งเดนมาร์ก เป็นเพื่อนเจ้าบ่าว เบตินา และเอมิลี สวันสตรอม, คามิลลา และแอนนิเคน เบอร์เนย และตูวา เฮออิบี เป็นเพื่อนเจ้าสาว นางสาวเมตเต-มาริต ได้รับการสถาปนาเป็น มกุฎราชกุมารีแห่งนอร์เวย์ ทั้งมกุฎราชกุมารและมกุฎราชกุมารี พร้อมด้วยเด็กชายมาริอุส โอรสนอกสมรสในมกุฎราชกุมารี ได้ปรากฏตัวบริเวณระเบียงของพระราชวังท่ามกลางการยิงสลุต และวงดนตรีเล่นเฉลิมฉลอง ทั้งสองมีพระราชโอรส-ธิดา ด้วยกัน 2 พระองค์ ได้แก่1. เจ้าหญิงอิงกริด อเล็กซันดรา ประสูติเมื่อวันที่ 21 มกราคม ค.ศ. 2004 2. เจ้าชายสแวร์เรอ มักนุส ประสูติเมื่อวันที่ 3 ธันวาคม ค.ศ. 2005พระเกียรติยศพระอิสริยยศพระเกียรติยศ. พระอิสริยยศ. - นางสาวเมตเต-มาริต ชีเซม เฮออิบี (19 สิงหาคม ค.ศ. 1973 – 25 สิงหาคม ค.ศ. 2001) - เจ้าหญิงเมตเต-มาริต มกุฎราชกุมารีแห่งนอร์เวย์ (25 สิงหาคม ค.ศ. 2001 - ปัจจุบัน)เครื่องราชอิสริยาภรณ์เครื่องราชอิสริยาภรณ์. - นอร์เวย์ : เครื่องราชอิสริยาภรณ์เซนต์โอลาฟ - นอร์เวย์ : The Royal House Centenary Medal - นอร์เวย์ : Olav Vs Centenary Medal - นอร์เวย์ : Royal Family Order of King Harald V of Norway - ออสเตรีย : เครื่องอิสริยาภรณ์กิตติคุณแห่งสาธารณรัฐออสเตรีย - บราซิล : เครื่องอิสริยาภรณ์ดาวกางเขนใต้ - บัลแกเรีย : เครื่องอิสริยาภรณ์ภูเขาบอลข่าน - เอสโตเนีย : 1st class of Terra Mariana - อิตาลี : เครื่องอิสริยาภรณ์กิตติคุณแห่งสาธารณรัฐอิตาลี - ญี่ปุ่น : Grand Cross of the Order of the Precious Crown - โปแลนด์ : Grand Cross of the Order of Merit of the Republic of Poland - โปรตุเกส : Grand Cross with Collar of the Order of Infante Dom Henrique - สเปน : เครื่องราชอิสริยาภรณ์อิสซาเบลาแห่งคาทอลิก - สวีเดน : เครื่องราชอิสริยาภรณ์ดาวขั้วโลก - ลักเซมเบิร์ก : เครื่องราชอิสริยาภรณ์สิงโตทองแห่งราชวงศ์นัสเซา</doc>
