<doc id="137626" url="https://th.wikipedia.org/wiki?curid=137626" title="เจมส์ ไวเคานต์เซเวิร์น">เจมส์ ไวเคานต์เซเวิร์น เจมส์ วินด์เซอร์ ไวส์เคานท์เซเวิร์น (James Windsor, Viscount Severn ชื่อเต็ม เจมส์ อเล็กซานเดอร์ ฟิลิป ธีโอ; เกิด 17 ธันวาคม พ.ศ. 2550) เป็นสมาชิกพระองค์หนึ่งในราชวงศ์วินด์เซอร์ โดยเป็นพระโอรสพระองค์ที่สองและพระองค์เดียวในเจ้าชายเอ็ดเวิร์ด เอิร์ลแห่งเวสเซ็กส์ กับโซฟี เคาน์เตสแห่งเวสเซ็กส์ และอยู่ในอันดับที่สิบเอ็ดของลำดับการสืบราชบัลลังก์อังกฤษประวัติ ประวัติ. ไวส์เคานท์เซเวิร์นเกิดด้วยการผ่าท้องออกเมื่อเวลา 16.20 นาฬิกา ตามเวลาท้องถิ่นของประเทศอังกฤษ ของวันที่ 17 ธันวาคม พ.ศ. 2550 ณ โรงพยาบาลฟริมลีย์พาร์ก เมืองฟริมลีย์ มณฑลเซอร์เรย์ เมื่อตอนแรกเกิดมีน้ำหนัก 6 ปอนด์ 2 ออนซ์ (2.8 กิโลกรัม) เจ้าชายเอ็ดเวิร์ด ซึ่งทรงประทับอยู่ด้วยขณะนั้นได้ตรัสว่า "เงียบสงบกว่าครั้งก่อนมาก" และพระชายาทรง "สบายดี" และพระโอรสก็ "เหมือนกับทารกทั่วไปที่ตัวเล็ก น่ารักและน่ากอดมาก" ไวเคานต์เซเวิร์นและพระชนนีเสด็จออกจากโรงพยาบาลเมื่อวันที่ 20 ธันวาคม พ.ศ. 2550 และวันต่อมา ได้มีการประกาศชื่อของไวส์เคานท์เซเวิร์นคือ เจมส์ อเล็กซานเดอร์ ฟิลิป ธีโอ มีพี่สาวคือ เลดีลูอีส วินด์เซอร์พระอิสริยยศพระอิสริยยศ. - 17 ธันวาคม พ.ศ. 2550: เจมส์ วินด์เซอร์ ไวส์เคานต์เซเวิร์น (James Windsor, Viscount Severn)- ในทางกฎหมาย: เจ้าชายเจมส์แห่งเวสเซ็กส์ (His Royal Highness Prince James of Wessex) พระราชหัตถเลขาที่ออกเมื่อปี พ.ศ. 2460 (และยังคงมีผลบังคับใช้ในปัจจุบัน) กำหนดให้พระราชอิสริยยศของเจ้าชายและฐานันดรศักดิ์ชั้น รอยัลไฮเนส เป็นของพระราชนัดดาผ่านสายพระราชโอรสของพระประมุขอังกฤษ ดังนั้นทารกไวส์เคานท์เซเวิร์นจะมีพระอิสริยยศทั้งหมดดังกล่าว และเป็น เจ้าชายเจมส์แห่งเวสเซ็กส์ (His Royal Highness Prince James of Wessex) อย่างไรก็ตาม เมื่อพระชนกและพระชนนีทรงอภิเษกสมรสกัน ได้มีการประกาศตามความประสงค์ว่า พระโอรสและพระธิดาจะมิทรงดำรงพระอิสริยยศเป็นเจ้าชายหรือเจ้าหญิง พร้อมทั้งฐานันดรศักดิ์ชั้น Royal Highness แต่เป็นโอรสและธิดาของเอิร์ลแทน พระโอรสคนโตสุดของเอิร์ลจะได้รับหนึ่งในบรรดาศักดิ์กิตติมศักดิ์รองของบิดาตามประเพณี ดังนั้นเจมส์ วินด์เซอร์จึงมียศเป็น "ไวส์เคานท์เซเวิร์น" แม้พระอิสริยยศทางทฤษฎีจะเป็นเจ้าชาย เมื่อทรงบรรลุนิติภาวะแล้วจะทรงสามารถใช้พระอิสริยยศและฐานันดรศักดิ์ของราชวงศ์อย่างเป็นทางการได้ หากประสงค์เช่นนั้นราชตระกูล</doc>
