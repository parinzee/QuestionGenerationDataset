<doc id="907218" url="https://th.wikipedia.org/wiki?curid=907218" title="องค์การบริหารส่วนตำบลเก่างิ้ว">องค์การบริหารส่วนตำบลเก่างิ้ว องค์การบริหารส่วนตำบลเก่างิ้ว เป็นองค์กรปกครองส่วนท้องถิ่นแห่งหนึ่งในอำเภอพล จังหวัดขอนแก่น ตั้งอยู่ห่างจากอำเภอพลประมาณ 2.8 กิโลเมตร พื้นที่ส่วนใหญ่เป็นพื้นที่ราบ ลักษณะดินเป็นดินปนทรายสภาพอากาศแห้งแล้ง ตำบลเก่างิ้วทอดเป็นแนวยาวจากทิศตะวันออกไปยังทิศตะวันตกมีแหล่งน้ำธรรมชาติที่สำคัญ คือ  ลำห้วยอีโซ ลำห้วยขี้หนู ไหลผ่านทางด้านตะวันตกของตำบลในแนวเหนือใต้ และลำห้วยซำประดู่ มีทางหลวงแผ่นดินหมายเลข 2 (ถนนมิตรภาพ) สายสระบุรี-หนองคาย ตัดผ่านทางด้านตะวันออกของตำบลข้อมูลทั่วไป ข้อมูลทั่วไป. อาณาเขต องค์การบริหารส่วนตำบลเก่างิ้ว ตั้งอยู่ทางทิศตะวันตกเฉียงเหนือของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ องค์การบริหารส่วนตำบลหนองแวงนางเบ้า - ทิศใต้ ติดต่อ เทศบาลเมืองเมืองพล, องค์การบริหารส่วนตำบลเพ็กใหญ่ - ทิศตะวันออก ติดต่อ องค์การบริหารส่วนตำบลโจดหนองแก - ทิศตะวันตก ติดต่อ องค์การบริหารส่วนตำบลหัวทุ่ง ประวัติ เก่างิ้ว ท้องที่เดิมที่เป็นหมู่บ้านในเขตตำบลเพ็กใหญ่ อำเภอพล ซึ่งตามตำนานเล่าขานสืบต่อมาว่า บริเวณนี้เมื่อก่อนนั้นมีลักษณะเป็นเมืองเก่าแก่ที่เหลือซากปรักหักพังเอาไว้ และมีต้นงิ้วแดงเป็นจำนวนมากจึงได้นำมาตั้งเป็นชื่อหมู่บ้าน เมื่อวันที่ 25 พฤศจิกายน พ.ศ. 2501 ทางราชการได้แบ่งโอนหมู่บ้านจำนวน 13 หมู่บ้าน ออกมาจัดตั้งเป็นตำบลใหม่ ชื่อว่า ตำบลเก่างิ้ว โดยมีนายทองคำ บุญเชิด เป็นกำนันคนแรก และเมื่อวันที่ 5 กรกฎาคม พ.ศ. 2516 ได้รับการยกฐานะตำบลเก่างิ้วเป็น สภาตำบลเก่างิ้ว จนกระทั่งเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะ สภาตำบลเก่างิ้ว เป็น องค์การบริหารส่วนตำบลเก่างิ้วจนถึงปัจจุบันการปกครอง การปกครอง. องค์การบริหารส่วนตำบลเก่างิ้ว ครอบคลุมพื้นที่ตำบลเก่างิ้วทั้งตำบล จำนวน 11 หมู่บ้าน ดังนี้</doc>
