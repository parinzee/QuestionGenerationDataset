<doc id="382463" url="https://th.wikipedia.org/wiki?curid=382463" title="ชานลึอูร์ฟา">ชานลึอูร์ฟา ชานลึอูร์ฟา ( ) หรือมีอีกชื่อว่า อูร์ฟา (Urfa) เมืองนี้ในสมัยโบราณเรียก อิเดสซา (Edessa) เป็นเมืองในประเทศตุรกีส่วนที่อยู่ในทวีปเอเชีย มีประชากร 482,323 คน (ค.ศ. 2009) ทางตะวันออกเฉียงใต้ของประเทศ เป็นเมืองหลวงของจังหวัดชานลึอูร์ฟา เป็นเมืองการค้า ในสมัยโบราณเป็นศูนย์กลางในระยะแรกของชาวคริสต์ที่พูดภาษาซีเรีย จนกระทั่งชาวอาหรับเข้ายึดครองประมาณ ค.ศ. 639 ช่วงสงครามครูเสดครั้งที่ 1 บอล์ดวินที่ 1 แห่งบูโลญยึดเมืองนี้จากพวกเซลจูกเติร์กและตั้งอิเดสซาเคาน์ตีซึ่งนับถือศาสนาคริสต์ขึ้นใน ค.ศ. 1098 ชาวมุสลิมเข้าครอบครองอีกครั้งใน ค.ศ. 1144 ต่อมาตกอยู่ใต้การปกครองของพวกเติร์กใน ค.ศ. 1637 ภูมิอากาศ ฤดูร้อนมีอากาศร้อนและแห้งจัด ส่วนฤดูหนาวมีอากาศเย็นและชื้น</doc>
