<doc id="69792" url="https://th.wikipedia.org/wiki?curid=69792" title="วันเดอร์วูแมน">วันเดอร์วูแมน วันเดอร์วูแมน () หรือ สาวน้อยมหัศจรรย์ เป็นตัวละครการ์ตูนจาก ดีซีคอมมิกส์ เป็นหญิงสาวเผ่าอเมซอนจากดินแดนที่มีชื่อว่า เทอมิสกีร่า เกาะสวรรค์ที่ไม่มีผู้ชายอยู่อาศัยเลย วันเดอร์วูแมน มีพลังพิเศษคล้ายกับซูเปอร์แมนโดยการรับพรจากเทพเจ้ากรีก ในชีวิตปกติเป็นหญิงสาวชื่อ ไดอาน่า พรินซ์ และมีศักดิ์เป็นเจ้าหญิงแห่งนครเทอมิสกีร่า หนังสือการ์ตูนวันเดอร์วูแมนถูกตีพิมพ์ครั้งแรกเมื่อปี ค.ศ. 1941 จากการออกแบบของ วิลเลี่ยม เมาล์ตัน มาร์สตัน (คนเดียวกับผู้คิดค้นเครื่องจับเท็จ) วันเดอร์วูแมนเป็นสาวพรหมจรรย์ สวมชุดมีสีแดง กางเกงน้ำเงินลายจุดรูปดาวสีขาว คล้ายธงชาติสหรัฐอเมริกา มีกำไลเงินอยู่ที่ข้อมือสามารถปัดป้องลูกกระสุนได้ และมีบ่วงที่ทำให้ผู้ถูกรัดพูดความจริงออกมาได้ นอกจากนี้เธอยังมีพาหนะประจำตัวเป็น เจ็ทล่องหน ภาพยนตร์ชุดทางทีวีเรื่อง วันเดอร์วูแมน นำแสดงโดยลินดา คาร์เตอร์ ออกอากาศทางช่องเอ็นบีซีและซีบีเอสจำนวน 3 ฤดูกาล ระหว่างปี 1976 ถึง 1979 นอกจากนี้ วันเดอร์วูแมนยังมีบทบาทเด่นในภาพยนตร์การ์ตูนชุดเรื่อง จัสติสลีก และถูกสร้างเป็นภาพยนตร์แอนิเมชั่นเรื่อง สาวน้อยมหัศจรรย์ () ออกจำหน่ายในรูปแบบดีวีดีและบลูเรย์ในปี 2009 ซึ่งในประเทศไทยนำเข้าและจัดจำหน่ายในรูปแบบวีซีดีและดีวีดีโดยบริษัทแคททาลิส์ อัลลายแอนซ์ กัล กาด็อท สวมบทเป็นวันเดอร์วูแมนปรากฏตัวในจักรวาลขยายดีซีในภาพยนตร์ได้แก่แบทแมน ปะทะ ซูเปอร์แมน แสงอรุณแห่งยุติธรรม, วันเดอร์ วูแมน, จัสติซ ลีกต้นกำเนิดของวันเดอร์วูแมน ต้นกำเนิดของวันเดอร์วูแมน. ตามต้นกำเนิดดั่งเดิมแล้วเธอเป็นลูกสาวของราชินีฮิปโปลิต้า เกิดจากดินที่ถูกนำมาปั้นแล้วชุบให้มีชีวิตโดยเทพอะธีน่า เจ้าหญิงไดอาน่ากลายเป็นวันเดอร์วูแมนและได้ออกจากเกาะมีสกีร่า ในช่วงสงครามโลกครั้งที่หนึ่ง จากการที่ สตีฟ เทรเวอร์ นักบินสหรัฐทำเครื่องบินตกบริเวณเกาะเทอมิสกีร่า ราชินีฮิปโปลิต้าจึงจัดงานประลองคัดเลือกผู้ที่เหมาะสมเพื่อพาสตีฟไปส่งยังสหรัฐอเมริกา ในปี 2011 ดีซีคอมมิกส์ ทำการเริ่มต้นเรื่องราวต่างๆที่เกิดขึ้นในจักรวาลของดีซีใหม่ ตัวละครวันเดอร์วูแมนถูกเปลี่ยนต้นกำเนิดจากดินปั้นที่ถูกชุบให้มีชีวิต เป็นลูกสาวที่เกิดจากการเสพสมระหว่างราชินีฮิปโปลิต้าและเทพเจ้าซุสอื่นๆอื่นๆ. - ในภาพยนตร์ วันเดอร์ วูแมน รับบทโดย กัล กาดอท วันเดอร์วูแมนมีอายุมากกว่า 5,000 ปี ซึ่งแตกต่างจากในการ์ตูนที่มีอายุเทียบเท่าคนปกติ - วายร้ายหลักของวันเดอร์วูแมน ได้แก่ แอรีส เทพแห่งสงคราม, ชีต้าร์ สมิงสาวที่ได้รับพลังจากเทพเจ้าเสือ, เซอร์ซี่ แม่มดสาวที่มีความพยาบาทกับเธอและแม่, ด็อกเตอร์ไซโค อัจฉริยะผู้ที่ต้องการโค่นล้มวันเดอร์วูแมน ฯลฯ</doc>
