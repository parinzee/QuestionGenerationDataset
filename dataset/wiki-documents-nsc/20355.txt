<doc id="20355" url="https://th.wikipedia.org/wiki?curid=20355" title="โอโซระ ซึบาสะ">โอโซระ ซึบาสะ โอโซระ สึบาสะ (大空 翼, おおぞら つばさ, โอโซะระ ซึบะสะ) หรือ สึบาสะ ตัวละครนักฟุตบอลจากการ์ตูนญี่ปุ่นเรื่อง กัปตันสึบาสะ เล่นตำแหน่ง มิดฟิลด์ ความหมายของ โอโซระ แปลว่าท้องฟ้า และ สึบาสะแปลว่า ปีก ในขณะที่ชื่อของสึบาสะสำหรับการฉายในประเทศที่ใช้ภาษาอังกฤษ คือ โอลิเวอร์ อะตอม (Oliver Atom) และภาษาละติน คือ โอลิเวอร์ สึบาสะ (Oliver Tsubasa)เนื้อเรื่องโดยย่อ เนื้อเรื่องโดยย่อ. สึบาสะในขณะอายุประมาณ 2-3 ขวบ ได้พบกับลูกฟุตบอลและรู้สึกชอบใจอย่างมาก วันหนึ่งซึบาสะได้วิ่งไล่ตามลูกฟุตบอลไปจนถึงถนนใหญ่สายหนึ่ง พ่อและแม่ของสึบาสะตกใจมากขณะที่ซึบาสะกำลังเก็บลูกบอลจากกลางถนนในขณะที่รถบรรทุกขนาดใหญ่กำลังพุ่งเข้าชน แต่ซึบาสะกลับรอดชีวิตโดยไม่บาดเจ็บเลยเพราะรถบรรทุกคันนั้นกระแทกชนลูกฟุตบอลที่ซึบาสะเกาะไว้ จนกระเด็น แต่เมื่อร่วงลงมาลูกฟุตบอลก็ซับแรงกระแทกไว้หมด ลูกฟุตบอลจึงมีความสำคัญต่อชีวิตของสึบาสะราวเป็นเพื่อนสนิทคนหนึ่ง สึบาสะเมื่อตอนอายุประมาณ 11-12 ปีได้ย้ายมาอยู่ในเมืองนันคัตสึ ในจังหวัดชิซึโอกะ ในขณะที่สึบาสะกำลังออกไปวิ่งเล่นกับลูกบอล ได้พบเห็นการแข่งขันแย่งชิงสนามฟุตบอลของนันคัตสึ เขาจึงได้พบกับนายทวารอัจฉริยะ วากาบายาชิ เก็นโซ โดยบังเอิญ อิชิซากิ นักกีฬาฟุตบอลของโรงเรียนนันคัตสึได้พารุ่นพี่นักกีฬาหลายคนโยนลูกบอลกีฬาต่าง ๆ แต่ก็ถูกวากาบายาชิป้องกันได้หมด หลังจากแยกสลายตัวกันแล้ว สึบาสะได้ถามอิชิซากิถึงที่อยู่ของวากาบายาชิ และได้ส่งสาสน์ท้าดวลโดยการเตะบอลจากภูเขาจนถึงบ้านก็วากาบายาชิ หลังจากนั้นวากาบายชิได้ท้าดวลกับสึบาสะโดยให้ นักกีฬาฟุตบอลของโรงเรียน ชูเท็ตสึ ที่เป็น รร. ทีมฟุตบอลที่ชนะเลิศระดับประเทศในปีที่แล้วและเป็นโรงเรียนของวากาบายาชิ เข้าแย่งบอลกับสึบาสะ ซึ่งสึบาสะก็สามารถหลบได้หมดและทำประตูจากวากาบายาชิได้ หลังจากนั้นสึบาสะได้พบกับ โรแบร์โต ฮอนโก ศูนย์หน้าทีมชาติบราซิลโดยบังเอิญ โรแบร์โตได้แสดงลูกโอเวอร์เฮดคิกสุดยอดให้สึบาสะเห็น สึบาสะพยายามทำตามหลายครั้งแต่ไม่สำเร็จ ภายหลังทราบว่าเป็นคนที่พ่อของซึบาสะพามาให้อยู่บ้านด้วย วากาบายาชิท้าให้ซึบาสะแข่งกันอีกครั้งในกีฬาประเพณี ในขณะแข่งขัน อิชิซากิเกิดบาดเจ็บ มิซากิ ทาโร่ ผู้ซึ่งพึ่งย้ายโรงเรียนมาตามงานของพ่อตนได้ลงสนามแทน และช่วยสึบาสะทำประตูจากวากาบายาชิได้ ผลจึงออกมาเสมอ 2-2 วากาบายาชิและสึบาสะ จึงต่างยอมรับในฝีมือของทั้งคู่ เวลาต่อมา เมืองนันคัตสึได้ตั้งระบบคัดเลือกนักเตะแบบใหม่โดยเลือกนักเตะที่เก่งจากแต่ละทีมมารวมกันเป็นทีมนันคัตสึ SC โรแบร์โตสัญญากับสึบาสะว่าหากชนะระดับชาติแล้วจะพาสึบาสะไปบราซิลการแข่งขันครั้งหนึ่งทำให้วากาบายาชิบาดเจ็บที่ขา ไม่สามารถลงแข่งขันได้ โมริซากิ ยูโซ ผู้รักษาประตูรองของนันคัตสึ ครั้งหนึ่งของการฝึกซ้อม นักเตะจากไซตามะ ทีมเมวะ FC เฮียวงะ โคจิโร่ ได้เข้าบุกรุกการฝึกซ้อมและยิงประตูจากวากาบายาชิ หลังจากนั้นซึบาสะได้สัญญากับวากาบายาชิว่าจะพาทีมไปจนถึงรอบชิงให้ได้สู้กับเมวะ FC และได้ตำแหน่งกัปตัน แต่แล้วการแข่งขันครั้งแรกก็พบกับเมวะ FC ซึ่งนันคัตสึพ่ายแพ้ไป แต่นันคัตสึก็ชนะแมตช์ต่อไปเรื่อย ๆ จนถึงรอบชิงชนะเลิศก็ได้พบกับเมวะ FC อีกครั้ง วากาบายาชิลงแข่งทั้งที่ขายังไม่หายดี แต่นันคัตสึก็สามารถเอาชนะได้ในที่สุด ต่อมาโรแบร์โตที่สัญญากับสึบาสะว่าจะพาไปบราซิลนั้น เกิดไม่มีความมั่นใจจึงแอบหนีกลับบราซิลไปคนเดียว และทิ้งสมุดจดของตนที่รวบรวมเทคนิคการเป็นมิดฟิลด์เอาไว้ให้ซึบาสะ ซึ่งซึบาสะก็ปฏิบัติตามหนังสือมาโดยตลอด โดยเฉพาะลูกชูตระยะไกล "ไดรฟ์ชูต" ในเวลาต่อมา ซึบาสะนำทีมนันคัตสึชนะเลิศระดับมัธยมต้น 2 ปี ซึ่งในปีที่ 3 เขาสามารถทำ "ไดรฟ์ชูตได้สำเร็จ" ในระหว่างการแข่งขันระดับชาติ เขาเกิดบาดเจ็บที่ขาจากการสไลดิ้งแทคเกิล ของโซดะ มาโคโตะ และบาดเจ็บที่ไหล่ เนื่องจากรับตัวของ มาซาโอะ ทาจิบานะ ในความสูงพอสมควร แต่แล้วสึบาสะก็สามารถทำไดรฟ์ชูตที่สมบูรณ์ได้ครั้งแรกในการแข่งขันกับ โรงเรียนคุนิมิ โดยการยิง 3 ลูกซ้อน จนถึงรอบชิงชนะเลิศได้เสมอกับทีม โตโฮ FC ของเฮียวงะ ผู้จัดการมิคามิและคาตางิริได้เลือกนักเตะเป็นทีมญี่ปุ่นไปแข่งระดับยุวชนนานาชาติ สึบาสะได้พบกับมิซากิที่ฝรั่งเศส ซึบาสะได้พบกับนักเตะยอดเยี่ยมหลายคนจากทั่วโลก อาทิเช่น ผู้รักษาประตูหัตถ์ทองคำ จิโน่ เฟอร์นันเดส มิดฟิลด์อัจฉริยะและคู่หู แวน ดิออส และ อลัน ปาสคอล กัปตันทีมฝรั่งเศสและดาวยิง เอล ซิด ปิแอร์ และ หลุยส์ นโปเลียน เสือดำแห่งอุรุกวัย วิคตอริโน และดาวเด่นทีมเยอรมัน คาร์ล ไฮนซ์ ชไนเดอร์ , มาร์คัส , ฟรานซ์ เชสเตอร์ , คัลซ์ และผู้รักษาประตูเงา ร่างยักษ์ ดิวเตอร์ มิลเลอร์ ท้ายที่สุดก็สามารถคว้าแชมป์ได้จากเยอรมันโดยลูกโอเวอร์เฮดคิก เมื่อชนะเลิศแล้ว โรแบร์โตที่มาอยู่ฝรั่งเศสเพราะคุมทีม เซาเปาโล จูเนียร์ ได้มาพบกับสึบาสะ และโรแบร์โตกลับมาขอร้องให้ซึบาสะไปบราซิลกับตนอีกครั้ง เมื่อสึบาสะกลับญี่ปุ่น ถูกคันดะอิจิ นักมวยโรงเรียนนันคัตสึ ท้าชกที่สวนสาธารณะ เหตุเพราะชอบผู้หญิงคนเดียวกับซึบาสะ ซึ่งซึบาสะก็ป้องกันตนเองมาโดยตลอด จนยั้งไม่อยู่เตะที่ต้นคอของคันดะอิจิ จนคันดะอิจิยอมแพ้ไป สึบาสะเมื่อจบมัธยมต้นได้เข้าร่วมทีมเซาเปาโล และได้รู้จักกับเปเป้ นักเตะที่ยากจนในบราซิล เขาทั้งสองร่วมกันต่อสู้ในลีก ริโอ คัพ และสามารถเอาชนะ ซอคเกอร์ ไซบอร์ก คาร์ลอส ซันตานา และช่วยให้เขาพบกับความสนุกของฟุตบอลอีกครั้ง หลังจากนั้นสึบาสะได้ออกจากทีมเซาเปาโลชั่วคราวและเข้าร่วมทีมเยาวชนญี่ปุ่น เข้าแข่งขันจนชนะเลิศระดับเอเซีย ซึ่งระหว่างการแข่งขันก็ได้พบนักเตะฝีมือดีมากมาย อาทิเช่น พี่น้องเซปักตะกร้อ ตระกูลกรสวัสดิ์ ชนะ สกุล และฟ้าลั่น , เจ้าของลูกยิงปืนใหญ่สะท้อนกลับความเร็วสูง โชชุงโค และกัปตันทีมซาอุดิอาราเบีย ตำแหน่งลิเบโร มาร์ค โอไวลัน เวลาต่อมาการแข่งขันเยาวชนโลกได้เริ่มต่อมา สึบาสะเอาชนะทีมต่าง ๆ นานาได้ ซึ่งแน่นอนว่าก็มีนักเตะฝีมือดีอีกมาก เช่น ผู้รักษาประตูปาฏิหาริย์ เอสปาดาส์ เทพวิบัติแห่งสนามฟุตบอล สเตฟาน เรวินส์ ดาวยิงลูกครึ่งญี่ปุ่นอุรุกวัย ฮิโนะ เรียวมะ จนถึงรอบชิงชนะเลิศกับบราซิล การแข่งขันเป็นไปอย่างเข้มข้น ซึ่งขณะที่สึบาสะทำประตูนำได้ และเหลือเวลาครึ่งหลัง 5 นาที ทีมบราซิลได้เปลี่ยนตัวเอา ราชันย์นักเตะ นาโตเลซาลงแข่งขัน แต่ในที่สุดสึบาสะก็สามารถทำ โกลเด้นโกล์ หลังครึ่งหลังได้ โดยลูกมหัศจรรย์โอเวอร์เฮดคิก หลังครองแชมป์แล้ว สึบาสะได้แต่งงานกับ ซานาเอะ คนรักตั้งแต่สมัยประถม และได้ย้ายไปอยู่ที่สเปน และเข้าร่วมทีมบาร์เซโลน่า ได้พบนักเตะยอดเยี่ยมในทีมมากมายเช่น ฟอนเตก้า อามีญา กอนซาเลซ และริวัล ผู้จัดการทีมให้ซึบาสะลงเล่นในทีมแซทเทิลไลท์ ซึ่งเป็นทีมดิวิชั่น 2 ของบาร์เซโลน่า โดยมีเงื่อนไขว่าหากใน 1 ปี ช่วยทำประตูได้ 10 ประตู และทำประตูได้ 10 ประตู จะให้กลับมาเล่นที่ทอปทีม ซึ่งซึบาสะทำได้สำเร็จในเพียง 3 แมตช์ จวบกับริวัล เอซของทีมเกิดบาดเจ็บ ซึบาสะจึงได้เข้าตำแหน่งกองกลางตัวต่ำแทน และนำทีมจนชนะ รีอัล มาดริด ซึ่งมีนาโตเลซาอยู่ด้วยได้สำเร็จ</doc>
