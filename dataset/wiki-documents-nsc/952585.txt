<doc id="952585" url="https://th.wikipedia.org/wiki?curid=952585" title="คิงออฟเกมเมอร์">คิงออฟเกมเมอร์ King of Gamers เป็นรายการโทรทัศน์ประเภทเรียลลิตี้โชว์ค้นหาและพัฒนาเกมเมอร์หน้าใหม่สู่การเป็นนักกีฬาอีสปอร์ตมืออาชีพ ออกอากาศทางสถานีโทรทัศน์พีพีทีวี (โทรทัศน์ดิจิทัลช่อง 36) ทุกวันอาทิตย์ เวลา 19:00 - 20:00 น. โดยมีเพ็ญพิชญ์ บุญห่อและปกฉัตร เทียมชัยทำหน้าที่เป็นผู้ดำเนินรายการ เริ่มออกอากาศครั้งแรกเมื่อวันที่ 4 กุมภาพันธ์ พ.ศ. 2561พิธีกร, นักพากษ์ และมาสเตอร์ประจำรายการพิธีกรพิธีกร, นักพากษ์ และมาสเตอร์ประจำรายการ. พิธีกร. - เพ็ญพิชญ์ บุญห่อ (แซม) (2561 - ปัจจุบัน) - ปกฉัตร เทียมชัย (จิ๊บ) (2561 - ปัจจุบัน)นักพากษ์นักพากษ์. - วิพลพัฒน์ มูลสภา (Winzy) (2561) - ฐิติ สุพิทักษ์ (ZienTi) (2561)มาสเตอร์ประจำรายการมาสเตอร์ประจำรายการ. - กฤษฎา ปิมลื้อ (กิตงาย) (2561) - ธีร มหาอัทฒ์สกุล (DREPLAY) (2561) - ฐายิกา สุวรากรกุล (Frozenkiss) (2561) - เจนภพ ทิมพิทักษ์ (H2K) (2561)รูปแบบและกติกาของรายการ (ฤดูกาลที่ 1 : เกม RoV หรือ Arena of Valor)รอบคัดเลือก รูปแบบและกติกาของรายการ (ฤดูกาลที่ 1 : เกม RoV หรือ Arena of Valor). รอบคัดเลือก. ก่อนที่รายการจะออกอากาศ ทางรายการได้มีการเปิดรับสมัครผู้เข้าร่วมการแข่งขันซึ่งเป็นผู้ที่เล่นเกม RoV หรือ Arena of Valor ที่มี Rank ตั้งแต่ Diamond 5 ขึ้นไป ณ วันที่สมัคร โดยแบ่งการรับสมัครผู้เข้าแข่งขันออกเป็น 5 สาย ได้แก่ สาย Fighter, สาย Tanker, สาย Assassin, สาย Carry และสาย Mage/Support สายละ 2,048 คน รวมเป็น 10,240 คน ผู้เล่นทั้งหมดในแต่ละสายจะถูกสุ่มจับสลากประกบคู่ทำการแข่งขันรอบคัดเลือกผ่านระบบออนไลน์แบบ 1 ต่อ 1 แพ้คัดออก จำนวนทั้งหมด 7 รอบ หลังจากจบรอบคัดเลือกทั้ง 7 รอบแล้ว จะได้ผู้ผ่านเข้ารอบทั้งหมด 16 คนจากทั้ง 5 สาย รวมเป็น 80 คน ซึ่งทั้งหมดจะเข้าสู่การแข่งขันในรอบ TV SHOW ต่อไปรอบ TV SHOWรอบ TV SHOW. - รอบ 16 ทีมสุดท้าย ผู้ผ่านเข้ารอบทั้ง 16 คนจากทั้ง 5 สาย รวม 80 คน จะถูกสุ่มจับสลากรวมเป็นทีม ทีมละ 5 คน รวม 16 ทีม (แต่ละทีมจะมีผู้เล่นจากสายต่างๆ สายละ 1 คนครบทุกสาย) จากนั้นทั้ง 16 ทีมจะถูกสุ่มจับสลากแบ่งออกเป็น 4 กลุ่ม กลุ่มละ 4 ทีม รวมไปถึงประกบคู่ทำการแข่งขันกันภายในกลุ่ม โดยใช้รูปแบบแพ้-ชนะในเกมเดียว ทีมที่ชนะของแต่ละคู่จะได้ผ่านเข้าไปแข่งขันอีกครั้งในรอบที่สอง และทีมที่ชนะของรอบที่สองจะได้เป็นแชมป์ของกลุ่มนั้นและผ่านเข้าสู่รอบต่อไป- รอบก่อนรองชนะเลิศ ทีมที่ผ่านเข้ารอบทั้ง 8 ทีม จะถูกสุ่มจับสลากแบ่งออกเป็น 2 กลุ่ม กลุ่มละ 4 ทีม (ลูกทีมทั้ง 2 ทีมของมาสเตอร์แต่ละคนจะอยู่ต่างกลุ่มกัน) ทำการแข่งขันแบบพบกันหมดภายในกลุ่ม โดยแต่ละแมตช์ใช้ระบบการแข่งขัน 2 เกม ทีมใดที่เป็นฝ่ายชนะทั้งสองเกมจะได้ 3 คะแนนในแมตช์นั้น ส่วนทีมที่แพ้ทั้งสองเกมจะได้ 0 คะแนน แต่ถ้าต่างฝ่ายต่างชนะทีมละ 1 เกมจะถือว่าแมตช์นั้นเสมอกันและได้ทีมละ 1 คะแนน หลังจากแต่ละทีมแข่งขันครบทั้ง 3 แมตช์แล้ว ทีมที่ได้คะแนนสูงสุด 2 ทีมของแต่ละกลุ่มจะผ่านเข้าสู่รอบต่อไป ในกรณีที่มีคะแนนเท่ากันจะใช้กฎเฮดทูเฮด (Head-To-Head) หรือผลงานการพบกันระหว่างสองทีมนั้นเป็นตัวตัดสินหาทีมที่ได้อันดับดีกว่า- รอบรองชนะเลิศ และรอบชิงชนะเลิศ ทีมที่ผ่านเข้ารอบทั้ง 4 ทีมจะถูกประกบคู่แข่งขันกัน โดยอันดับที่ 1 ของกลุ่ม A จะพบกับอันดับที่ 2 ของกลุ่ม B และอันดับที่ 1 ของกลุ่ม B จะพบกับอันดับที่ 2 ของกลุ่ม A ในรอบนี้มีความพิเศษตรงที่มาสเตอร์ของแต่ละทีมสามารถลงไปให้คำแนะนำรวมถึงการวางแผนการเล่นให้กับลูกทีมของตนเองได้ด้วย การแข่งขันในรอบรองชนะเลิศและรอบชิงชนะเลิศจะใช้รูปแบบ Best of 3 หรือแพ้-ชนะ 2 ใน 3 เกม ทีมที่ชนะ 2 เกมก่อนจะผ่านเข้าสู่รอบชิงชนะเลิศ และทีมที่ชนะในรอบชิงชนะเลิศจะได้เป็นแชมป์ของรายการซึ่งจะได้รับเงินรางวัลมูลค่า 1,000,000 บาท พร้อมกับได้รับสิทธิ์เข้าร่วมการแข่งขัน RoV Pro League : Season 2 ในฐานะนักกีฬาอีสปอร์ตมืออาชีพอีกด้วย</doc>
