<doc id="796764" url="https://th.wikipedia.org/wiki?curid=796764" title="หย่งหวง">หย่งหวง ติ้งชินหวัง พระนามเดิมหย่งหวง () เป็นเจ้าชายในราชวงศ์ชิง ประสูติวันที่ 5 กรกฎาคม ค.ศ.1728 เป็นพระโอรสพระองค์ใหญ่ในจักรพรรดิเฉียนหลงกับเจ๋อหมิ่นหวงกุ้ยเฟย์ ตระกูลฟู่ฉา ในปี ค.ศ.1748 พระจักรพรรดิเฉียนหลงเสด็จประพาสทางภาคใต้ของประเทศจีน และจักรพรรดินีเซี่ยวเสียนฉุน ตระกูลฟู่ฉาสวรรคตอย่างกะทันหัน พระจักรพรรดิจึงทรงมอบหมายให้เจ้าชายหย่งหวงในฐานะที่เป็นเจ้าชายพระองค์ใหญ่เป็นผู้ดูแลงานพระราชพิธีพระศพของพระจักรพรรดินีพร้อมด้วยเจ้าชายสามหย่งจาง แต่เพราะเจ้าชายทั้งสองพระองค์ไม่ได้มีท่าทีที่โศกเศร้าแต่อย่างใดกับการสวรรคตลยเป็นเหตุให้พระจักรพรรดิพิโรธหนัก จนทรงตำหนิเจ้าชายทั้งสองอย่างร้ายแรงถึงขั้นทรงลบรายชื่อเจ้าชายทั้งสองออกจากการคัดเลือกรัชทายาท เจ้าชายหย่งหวงทรงเป็นสมาชิกสังกัดกองธงน้ำเงิน สิ้นพระชนม์วันที่ 21 เมษายน ค.ศ.1750 ขณะพระชันษาได้ 22 ปี ภายหลังสิ้นพระชนม์จึงได้รับพระอิสริยยศเป็นติ้งอันชินหวัง (定安親王)พระญาติวงศ์พระญาติวงศ์. - พระราชบิดา: จักรพรรดิเฉียนหลง - พระราชมารดา: เจ๋อหมิ่นหวงกุ้ยเฟย์ จากสกุลฟู่ฉา - พระชายา- พระชายาเอก จากสกุลอีลาหลี่ - พระชายารอง จากสกุลอีเอ่อร์เกินเจวี๋ยหลัว - พระโอรส- เป้ยเล่อ เหมียนเต๋อ (1747-1786) - ติ้งกงชินอ๋อง เหมียนเอิน (1747-1822)</doc>
