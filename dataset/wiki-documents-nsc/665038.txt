<doc id="665038" url="https://th.wikipedia.org/wiki?curid=665038" title="เลิฟซิคเดอะซีรี่ส์ รักวุ่น วัยรุ่นแสบ">เลิฟซิคเดอะซีรี่ส์ รักวุ่น วัยรุ่นแสบ  เลิฟซิค เดอะซีรีส์ รักวุ่น วัยรุ่นแสบ () เป็นรายการโทรทัศน์ประเภทละครชุด ละครซีรีส์เรื่องนี้สร้างจากนิยาย ที่เขียนจากเว็บไซต์เด็กดี.คอม บทประพันธ์โดย ลติกา ชุมภู นำเสนอเรื่องราวเกี่ยวกับชีวิตวัยรุ่นของนักเรียนมัธยม ซึ่งคล้ายกับละครซีรีส์วัยรุ่นทั่วไป แต่ลักษณะเด่นตัวเอกของเรื่องเป็นผู้ชาย แบบที่ผู้ชายก็รักผู้ชายได้ ตัวละครเอกที่สับสนงุนงงกับความรู้สึกของตนที่มีต่อเพื่อนสนิท นำแสดงโดย “ไวท์-ณวัชร์ พุ่มโพธิงาม” รับบท “ปุณณ์” และ “กัปตัน-ชลธร คงยิ่งยง” รับบทเป็น “โน่” ออกอากาศทางช่องโทรทัศน์ผ่านระบบทีวีแอนะล็อก ทางสถานีโทรทัศน์โมเดิร์นไนน์ และออกอากาศคู่ขนานผ่านระบบทีวีดิจิตอล ทางช่อง 9 เอ็มคอทเอชดี ออกอากาศทุกวันเสาร์ - อาทิตย์ เวลา 20.50 - 21.45 น. เริ่มออกฉายครั้งแรก ฤดูกาลที่ 1 ในวันที่ 6 กรกฎาคม พ.ศ. 2557 จนถึงวันที่ 21 กันยายน พ.ศ. 2557 ซึ่งก่อนออกอากาศฤดูกาลที่ 2 ได้ออกอากาศรายการพิเศษ เลิฟซิค เดอะซีรีส์ เฟรชชี่ แคมป์ แคมป์วุ่น วัยรุ่นแซ่บ () มีความยาวทั้งหมด 9 ตอน ปัจจุบันกำลังออกอากาศฤดูกาลที่ 2 ซึ่งออกอากาศตอนแรกในวันที่ 2 พฤษภาคม พ.ศ. 2558 และแบ่งออกเป็น 2 พาร์ทเรื่องย่อฤดูกาลที่ 1 เรื่องย่อ. ฤดูกาลที่ 1. เพราะวัยรุ่น "ผ่าน" อะไรมาเยอะ ชีวิตวัยรุ่นจึงน่าสนใจ มีอะไรให้ได้พูด Love Sick The Series รักวุ่น วัยรุ่นแสบ นำเสนอเรื่องราวแสบๆ วุ่นๆ ที่เกิดขึ้นในโรงเรียนชายล้วนหญิงล้วนรั้วติดกัน ปุณณ์ คือหนุ่มหล่อเลขาสภานักเรียน มีแฟนเป็นสาวสวยดาวคอนแวนต์ชื่อเอม โน่ ประธานชมรมดนตรีจอมกวน ถูกยูริสาวน้อยลูกครึ่งญี่ปุ่นจากฝั่งคอนแวนต์ มโนว่าเป็นแฟนตัวเอง โดยทั้งเอมและยูริเป็นเพื่อนกลุ่มเดียวกัน วันหนึ่งงบซื้อกลองของชมรมดนตรีถูกตัด ทำให้โน่ต้องเดินเข้าห้องสภานักเรียนเพื่อขอให้ตรวจสอบงบใหม่ ที่นั่นโน่ได้พบปุณณ์ ทั้งคู่เจรจากัน โน่ขอให้ปุณณ์ช่วย ปุณณ์รับปากแต่มีข้อแม้ว่า โน่ต้องมาเป็นแฟนปุณณ์ โน่เกิดอาการงง ไปไม่เป็น ต่อจากนี้คือจุดเริ่มต้นของความสัมพันธ์ระหว่างเด็กชายสองคน ที่เต็มไปด้วยรอยยิ้ม เสียงหัวเราะ มิตรภาพ และรอยน้ำตา จี๊ด ย้ายมาจากโรงเรียนรัฐบาลเข้ามาเรียนในโรงเรียนที่เดียวกับเอมและยูริ จี๊ดพยายามทำทุกอย่างเพื่อให้เพื่อนยอมรับ จี๊ดเจอกับคมเพื่อนโน่ ทั้งคู่ชอบกัน ความรักของจี๊ดและคมทำให้หลายคนอิจฉา แต่ยังมีเรื่องบางอย่างที่ยังไม่รู้ทั้งคู่ แตงโม เด็กคอนแวนต์ กับโมน เด็กอาชีวะ หลานชายอธิการโรงเรียนชายล้วนที่ปุณณ์กับโน่เรียนอยู่ ทั้งคู่อาศัยอยู่ในคอนโดเดียวกัน ใช้ชีวิตแบบผัวเมีย เพื่อนรู้ ทุกคนรู้ แต่พ่อแม่ไม่รู้ ข้างห้องของทั้งสองคนคือกอล์ฟ อริเก่าของโมน ผู้เก็บความลับของทั้งคู่ไว้ แป้ง น้องสาวปุณณ์ เป็นสาวYพันธุ์แท้ ชื่นชอบการจับจิ้นให้ผู้ชายรักกัน แป้งมีเพื่อนสนิทคือมัดหมี่และหวานเจี๊ยบ ทั้งสามคนเรียนพิเศษที่โรงเรียนสอนการแสดงแห่งหนึ่ง ที่นั่นแป้งและเพื่อนๆ ได้พบกับป๊อบและเช แน่นอนว่าทั้งป๊อบและเชถูกสามสาวจับมาจิ้น และพยายามทำทุกอย่างให้ป๊อบกับเชรักกัน แต่มันไม่ง่ายแบบนั้นน่ะสิ หลากหลายเรื่องรักวุ่นๆ กำลังจะเกิดขึ้น อย่าลืมนะว่าเราทุกคนก็เคย "ผ่าน" วัยนี้มา เพราะฉะนั้นเรารู้ว่ามันไม่ธรรมดาแน่นอนฤดูกาลที่ 2 ฤดูกาลที่ 2. ความเดิมซีซั่นที่แล้ว หลังจากที่โน่กับปุณณ์ตกลงใจจะกลับไปเป็นเพื่อนกัน ซีซั่นนี้ทั้งคู่กลับมาอีกครั้งในฐานะเพื่อนที่เข้าใจกันและกัน ท่ามกลางบรรยากาศโรงเรียนฟรายเดย์ทั้งโรงเรียนต่างยุ่งกับงานบอลประเพณีครั้งใหญ่ที่กำลังจะจัดขึ้น งานบอลครั้งนี้ นอกจากจะเป็นงานแห่งเกียรติยศแล้ว ยังเป็นงานที่จะพิสูจน์ความสามารถของแก๊งนางฟ้าในฐานะเชียร์ลีดเดอร์อีกด้วย หลังจบงาน โน่ ปุณณ์ และเพื่อน ๆ ไปฉลองกันที่ร้านอาหารแห่งหนึ่ง ที่นั่นโน่ได้เจอกับกอล์ฟ ศิษย์เก่าฟรายเดย์คอลเลจ ผู้มาพร้อมกับความลับบางอย่างของเอมที่โน่แทบไม่อยากเชื่อ แต่สุดท้ายโน่ก็ต้องเผชิญหน้ากับความจริงข้อนั้นด้วยตนเองที่หัวหิน ซึ่งทั้ง โน่ปุณณ์ เอม และยูริไปเที่ยวด้วยกัน ทำให้โน่น้ำท่วมปาก ด้วยไม่รู้จะบอกปุณณ์ยังไง กลับจากหัวหิน โน่ยังต้องหัวหมุนกับงาน Live Contest ที่ชมรมดนตรีเป็นเจ้าภาพ ในรอบคัดเลือก เอิ้นได้ทำบางอย่างที่สะกิดใจทั้งโน่และปุณณ์ให้สงสัยถึงความรู้สึกแท้จริงที่เอิ้นมีต่อโน่ วันหนึ่งที่บ้านโน่ เพื่อน ๆ โน่พากันมาถล่มจัดปาร์ตี้สุกี้กัน โดยมีปุณณ์ตามมาด้วย และบังเอิญรู้ความจริงของเอมเข้าในที่สุด โน่พยายามอยู่เคียงข้างปุณณ์ ให้กำลังใจปุณณ์โดยปล่อยให้ปุณณ์ตัดสินใจจัดการเรื่องทั้งหมด สุดท้ายทั้งปุณณ์และเอมก็ต้องปิดฉากความรักลง หลังเลิกกับเอมแล้ว ทั้งปุณณ์และโน่ก็ยังคงสภาพความเป็นเพื่อนเอาไว้ กระทั่งวันหนึ่งที่โน่ต้องไปเล่นดนตรีในงาน Open House ของโรงเรียนคอนแวนต์ และมีสาว ๆ พยายามเข้าหามากมาย ทำให้ปุณณ์ตัดสินใจขอคบโน่ หากแต่การคบกันของทั้งคู่กลับเป็นแบบหลบ ๆ ซ่อน ๆเนื่องจากโน่ไม่ต้องการบอกใครจนมีปากเสียงกันบ่อยครั้ง ในที่สุดโน่ก็ถามตัวเองว่าทำไม และได้คำตอบว่านั่นเป็นเพราะตนเองยังไม่ได้เคลียร์กับยูรินั่นเอง โน่จึงตัดสินใจบอกยูริว่ามีคนที่ชอบแล้ว ยูริเสียใจมาก แต่ก็เข้าใจ และตั้งใจจะเป็นเพื่อนโน่ต่อไป จนกระทั่งบังเอิญไปเห็นภาพโน่กับปุณณ์ที่อยู่ด้วยกันเข้า ทำให้ยูริเข้าใจว่าคนที่โน่ชอบคือใคร ยูริรับไม่ได้ และเลิกคบโน่ในที่สุด ปุณณ์และโน่คบกันต่อไป แต่กลับมีปัญหาใหญ่รออยู่ นั่นคือพ่อของปุณณ์ที่เริ่มระแคะระคายว่าปุณณ์มีแฟนและต้องการรู้ว่าแฟนปุณณ์คือใคร ปุณณ์กับพ่อมีปากเสียงกันยกใหญ่ทำให้โน่ไม่สบายใจเป็นอย่างมาก จนปุณณ์ต้องตัดสินใจทำอะไรบางอย่าง สิ่งที่ปุณณ์จะทำคืออะไร ยูริจะกลับมาเป็นเพื่อนกับโน่อีกหรือไม่ เรื่องราวของจี๊ด คม แป้ง ป๊อบ จะจบลงแบบไหน ติดตามได้ใน Love Sick Season 2การผลิตฤดูกาลที่ 1 การผลิต. ฤดูกาลที่ 1. ต้นฉบับดั้งเดิมของละครเรื่องนี้ สร้างขึ้นจากนวนิยายบนเว็บไซต์เด็กดีดอตคอม เรื่อง Love Sick ชุลมุนหนุ่มกางเกงน้ำเงิน ของ ลติกา ชุมภู เจ้าของนามปากกา "เห็ด" หรือ "Indrytimes" เริ่มแต่งขึ้นในปี พ.ศ. 2551 และแต่งจบในปี พ.ศ. 2554 โดยมีผู้ติดตามอ่านมากกว่า 1 ล้านครั้ง เนื้อเรื่องเล่าถึงความรักในรั้วโรงเรียนของ ปุณณ์ กับ โน่ นักเรียนโรงเรียนชายล้วนแห่งหนึ่ง ทว่าทั้งคู่มีแฟนของตัวเองอยู่แล้ว พวกเขาจะจัดการและเผชิญกับทัศนคติของสังคมอย่างไร จนกระทั่งในปี พ.ศ. 2556 ราชิต กุศลคูณศิริ ผู้กำกับภาพยนตร์และโฆษณา มีความตั้งใจที่จะนำนวนิยายเรื่องนี้มาทำเป็นละครโทรทัศน์ จากการชักชวนของเพื่อนในอินเทอร์เน็ตให้ลองอ่าน จึงได้นำมาทำเป็นละครโทรทัศน์ โดยใช้เวลาในการคัดเลือกนักแสดงหน้าใหม่ถึง 2 ปี และได้เริ่มเปิดกล้องถ่ายทำ ในเดือนเมษายน พ.ศ. 2557 จนออกอากาศทางโทรทัศน์เป็นตอนแรก ในเดือนกรกฎาคม ปีเดียวกันฤดูกาลที่ 2 ฤดูกาลที่ 2. หลังจากที่ออกอากาศซีซั่นที่ 1 จนประสบความสำเร็จ โครงการสร้างซีซั่นที่ 2 จึงเริ่มขึ้น โดยมีการเปลี่ยนมือผู้จัดละครเป็น บริษัท เวลตี้ เอนเตอร์ไพรซ์ จำกัด การถอนตัวไม่ขอร่วมงานจากผู้กำกับในซีซั่นแรก ราชิต กุศลคูณศิริ ซึ่งภายหลังได้ ดนพ ธนินศริประภา รับหน้าที่กำกับการแสดงแทน และการถอนตัวของนักแสดงถึง 2 คนอย่าง ชัพวิชญ์ เดชญาณกร และ ศุภฤกษ์ มีเพียร ด้วยเหตุผลที่แตกต่างกันไป ต่อมาจึงมีการออดิชั่นนักแสดงหน้าใหม่เพิ่ม เพื่อร่วมเสริมทัพความสนุกในซีซั่นนี้ ซึ่งมีพิธีบวงสรวงเมื่อวันที่ 11 มกราคม พ.ศ. 2558 เริ่มออกอากาศทางโทรทัศน์ครั้งแรกในวันที่ 2 พฤษภาคม พ.ศ. 2558 โดยมีแผนออกอากาศทั้งหมด 36 ตอน แต่เนื่องจากข้อจำกัดในด้านเวลาการถ่ายทำกับเวลาของนักแสดง จึงได้แบ่งการออกอากาศเป็นซีซั่น 2.1 จำนวน 22 ตอน (2 พฤษภาคม พ.ศ. 2558 ถึง 12 กรกฎาคม พ.ศ. 2558) และซีซั่น 2.2 จำนวน 14 ตอน (23 สิงหาคม ถึง 10 ตุลาคม พ.ศ. 2558)Love Sick Freshy Camp แคมป์วุ่น วัยรุ่นแซ่บ Love Sick Freshy Camp แคมป์วุ่น วัยรุ่นแซ่บ. จากกระแสตอบรับของซีซั่นแรกประสบความสำเร็จเกินคาด ส่งผลให้เกิดการสร้างซีซั่นที่ 2 และด้วยจำเป็นต้องหานักแสดงใหม่เพิ่มเติม ซึ่งทีมงานซีซั่นที่แล้วไม่ได้ทำการแคสติ้งตัวละครบางตัว เนื่องด้วยยังไม่มีบทบาทในซีซั่นแรก และจัดหานักแสดงหน้าใหม่มาทดแทนนักแสดงที่ถอนตัวไป จึงเกิดโครงการ Love Sick Freshy Camp แคมป์วุ่น วัยรุ่นแซ่บ โดยได้ค้นหา 19 คนที่จะมาฝึกการแสดง ถ่ายแบบ ร้องเพลง และเป็นพรีเซ็นเตอร์ เพื่อนำมาแสดงในซีรีส์ซีซั่น 2 ออกอากาศทั้งหมด 9 ตอน ตั้งแต่วันอาทิตย์ที่ 29 มีนาคม ถึงวันอาทิตย์ที่ 26 เมษายน 2558 เพื่ออุ่นเครื่องก่อนรับชมซีซั่น 2 ในเดือนพฤษภาคมนี้ผู้เข้ารอบ 19 คนสุดท้ายนักแสดงเพลงประกอบละครเพลงประกอบละคร. 1. สั่น (Shake) Ver.เร็ว ขับร้องโดย สมภพ โภคพูล ผลิตโดย BEC Tero Music 2. สั่น (Shake) Ver.ช้า ขับร้องโดย ชลธร คงยิ่งยง, อัศวพัทธ์ อัศวธีรากุล, ชนกันต์ อาพรสุทธินันธ์, อนิก กรกุลชาติ, อัครวัฒน์ บรรเจิดรัศมี, อนุภาษ เหลืองสดใส, ชัพวิชญ์ เดชญาณกร, นฤมาศ สงวนผลไพโรจน์, พริมโรส จินดาวนิช, ภัสรนันท์ อัษฎมงคล, พัณณิน ชาญมนูญ, นันท์จีรา หาญวุฒินานนท์, วีรกานต์ ภูวภิรมย์ขวัญ, ลลิตา บุญภาณุวิจิตร และ ปัณฑิตา คงสมฤทธิ์, ผลิตโดย BEC Tero Music 3. ขอร้อง ขับร้องโดย ชลธร คงยิ่งยง (ต้นฉบับโดย วรเวช ดานุวงศ์) ผลิตโดย BEC Tero Music 4. ลืมไปหรือเปล่า ขับร้องโดย พริมโรส จินดาวนิช (ต้นฉบับโดย นุศรา ผุงประเสริฐ) ผลิตโดย BEC Tero Music 5. ผ่าน ขับร้องโดย ชนกันต์ อาพรสุทธินันธ์ (ต้นฉบับโดยวง Slot Machine) ผลิตโดย BEC Tero Music 6. ยังทำไม่ได้ ขับร้องโดย ซาแมนท่า เมลานี่ โค้ทส์ (ต้นฉบับโดยวง Vertical Mind) ผลิตโดย BEC Tero Music 7. แค่เท่านั้น ขับร้องโดย อัศวพัทธ์ อัศวธีรากุล (ต้นฉบับโดยวง Better Weather) ผลิตโดย BEC Tero Music 8. หากฉันตาย ขับร้องโดย อนิก กรกุลชาติ และ ปัณฑิตา คงสมฤทธิ์ (ต้นฉบับโดยวง 60 Miles) ผลิตโดย BEC Tero Music 9. Is This Love ขับร้องโดย สุรชัย แซ่เตีย, พนธกร ก้องไตรภพ, ปฏิภาณ ออรุ่งวิไล และ อัครวัฒน์ บรรเจิดรัศมี (ต้นฉบับโดยวง Better Weather และ วรเวช ดานุวงศ์) ผลิตโดย BEC Tero Music 10. เสียงที่เปลี่ยน ขับร้องโดย อนุภาษ เหลืองสดใส (ต้นฉบับโดย นันทิตา ฆัมภิรานนท์) ผลิตโดย BEC Tero Music 11. สายตายาว ขับร้องโดย พัณณิน ชาญมนูญ, วีรกานต์ ภูวภิรมย์ขวัญ, พิมพ์ชนก สินิทร์กุล, ณภัทรา พงศ์ไพจิตร และ ลลิตา บุญภาณุวิจิตร (ต้นฉบับโดยวง Sugar Eyes) ผลิตโดย BEC Tero Music 12. อยากเก็บเธอไว้ทั้งสองคน ขับร้องโดย วชิรวิชญ์ ไพศาลกุลวงศ์ (ต้นฉบับโดย ทาทา ยัง) ผลิตโดย BEC Tero Music 13. อย่าเข้าใจฉันผิด ขับร้องโดย นันท์จีรา หาญวุฒินานนท์, นฤมาศ สงวนผลไพโรจน์ และ พิชญ์ชิชา อาคมธน (ต้นฉบับโดยวง ไทรอัมพ์ส คิงดอม) ผลิตโดย BEC Tero Music 14. หัวใจมีเพียงเธอ ขับร้องโดย ชลธร คงยิ่งยง และ ณวัชร์ พุ่มโพธิงาม ผลิตโดย BEC Tero Music 15. ประตู ขับร้องโดย วันธงชัย อินทรวัตร ผลิตโดย GMM TV Record 16. รักไม่มีเงื่อนไข ขับร้องโดย ณัฐ ศักดาทร และ วันธงชัย อินทรวัตร ผลิตโดย GMM TV Recordรายชื่อตอนฤดูกาลที่ 1 รายชื่อตอน. ฤดูกาลที่ 1.  ===ฤดู</doc>
