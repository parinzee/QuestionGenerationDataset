<doc id="134515" url="https://th.wikipedia.org/wiki?curid=134515" title="แม่น้ำกัวเดียนา">แม่น้ำกัวเดียนา กัวเดียนา () หรือ กวาดียานา, อูดียานา () เป็นแม่น้ำสายสำคัญสายหนึ่งของประเทศสเปนและประเทศโปรตุเกส มีต้นน้ำอยู่ทางภาคกลางตอนล่างของสเปน ไหลไปทางทิศตะวันตกและทิศใต้ลงสู่อ่าวกาดิซ (ซึ่งเป็นส่วนหนึ่งของมหาสมุทรแอตแลนติก) ระหว่างเมืองอายามอนเต (ในจังหวัดอูเอลบา แคว้นอันดาลูซิอาของสเปน) กับเมืองวีลารียัลดือซังตูอังตอนียู (ในเขตอัลการ์วือของโปรตุเกส) บางช่วงของแม่น้ำมีฐานะเป็นพรมแดนธรรมชาติระหว่างสองประเทศ แม่น้ำกัวเดียนามีความยาว 778 กิโลเมตร และมีบริเวณลุ่มน้ำประมาณ 67,000 ตารางกิโลเมตร มีเขื่อนถึงเกือบ 2,000 แห่งสร้างขึ้นตามเส้นทางของแม่น้ำสายนี้ เขื่อนที่ใหญ่ที่สุดคือ เขื่อนอัลเกวาในเขตโปรตุเกส เมืองบาดาโฆซของสเปนเป็นเมืองที่ใหญ่ที่สุดริมแม่น้ำกัวเดียนา</doc>
