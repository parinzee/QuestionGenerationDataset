<doc id="409488" url="https://th.wikipedia.org/wiki?curid=409488" title="คนองศึก วีระศักดิ์เล็ก">คนองศึก วีระศักดิ์เล็ก คนองศึก วีระศักดิ์เล็ก (1 เมษายน พ.ศ. 2530 — ) เป็นนักมวยไทยชาวไทย จากจังหวัดอุบลราชธานี จากค่ายมวยวีระศักดิ์เล็กแฟร์เท็กซ์มวยไทยยิม และปัจจุบันเป็นแชมป์เอ็ม-วัน รุ่นเฟเธอร์เวท รวมถึงเป็นแชมป์โลกรุ่นไลท์เวทของสหพันธ์มวยไทยอาชีพโลกประวัติ ประวัติ. ในช่วงต้น เขาเป็นนักมวยไทยเจ้าของตำแหน่งรุ่นซูเปอร์แบนตั้มเวทจากสนามมวยเวทีลุมพินี วันที่ 16 ตุลาคม พ.ศ. 2548 ในรายการแข่งขันของสหพันธ์ออลเจแปนคิกบ็อกซิง เขาได้พบกับนาโอกิ มาเอดะ และถือเป็นการเปิดตัวครั้งแรกที่ประเทศญี่ปุ่น โดยเขาเป็นฝ่ายชนะน็อค ซึ่งเขาใช้ชื่อในการแข่งขันครั้งนั้นว่า คนองศึก แฟร์เท็กซ์ 19 มีนาคม พ.ศ. 2549 ในรายการแข่งขันของสหพันธ์ออลเจแปนคิกบ็อกซิง เขาได้ดวลฝีมือกับเกนจิ ยามาโมโตะ ซึ่งเขาเป็นฝ่ายแพ้น็อคจากการถูกโจมตีเข้าทางด้านซ้ายของลำตัว ในการแข่งขันรายการเอ็ม-วัน ซึ่งจัดขึ้นในวันที่ 3 มิถุนายน พ.ศ. 2550 เขาได้พบกับอากิระในรอบรองชนะเลิศ และเป็นฝ่ายชนะน็อคด้วยการชกหมัดตรงขวา ซึ่งเขาใช้ชื่อ คนองศึก วีระศักดิ์เล็ก ในการแข่งขันดังกล่าว คนองศึกแข่งขันในสหพันธ์นิวเจแปนคิกบ็อกซิงเป็นครั้งแรกในวันที่ 23 พฤศจิกายน พ.ศ. 2550 โดยได้พบกับเท็ตสึยะ ยามาโตะ และเป็นฝ่ายชนะน็อคด้วยหมัดตรงซ้าย วันที่ 5 กรกฎาคม พ.ศ. 2551 ได้มีการจัดรายการขึ้นที่อากาซากะ ซากาสึสแควร์ ในรายการ "เค-วัน เวิลด์แมกซ์ & ดรีม พรีเซ็นต์ อากาซากะไฟท์เฟสติวัล" เขาได้พบกับศิษย์ร่วมสำนักที่มีชื่อว่า วัลลพ วีระศักดิ์เล็ก โดยคนองศึกเป็นฝ่ายแพ้น็อคในการแข่งขัน วันที่ 6 มิถุนายน พ.ศ. 2553 เขาได้ร่วมแข่งขันชิงแชมป์รุ่นไลท์เวทของสหพันธ์มวยไทยอาชีพโลก โดยได้พบกับมาซูดะ ฮิโรเสะ และเป็นฝ่ายชนะการตัดสิน 3-0 12 กันยายน พ.ศ. 2553 เขาได้พบกับ เอ็นโด ซาโตชิ ในรายการเอ็ม-วันรุ่นไลท์เวทของสหพันธ์มวยไทยอาชีพโลก ด้วยการเดิมพันชิงดับเบิลแชมป์ของรายการระดับโลก และเป็นฝ่ายชนะน็อคโดยใช้ศอกซ้ายจนชนะรายการเอ็ม-วัน ในรุ่นไลท์เวท วันที่ 30 ธันวาคม พ.ศ. 2553 ที่รายการ เขาได้พบกับยามาโมโตะ เก็นคิ ซึ่งเป็นการต่อสู้ในกติกามวยไทย และกรรมการตัดสินให้คนองศึกเป็นฝ่ายชนะ 3-0 วันที่ 23 มกราคม พ.ศ. 2554 ในรายการหลักของสหพันธ์นิวเจแปนคิกบ็อกซิง เขาได้ชิงชัยกับราชาตะ และเป็นฝ่ายชนะโดยกรรมการตัดสิน 3-0</doc>
