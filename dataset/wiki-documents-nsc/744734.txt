<doc id="744734" url="https://th.wikipedia.org/wiki?curid=744734" title="วิชิต ไพรอนันต์">วิชิต ไพรอนันต์ วิชิต ไพรอนันต์ (Vichit Praianan) หรือชื่อในวงการมวยไทยคือ วิชิต ลูกบางปลาสร้อย เจ้าของฉายา ฉลามขาว เกิดเมื่อ 16 ตุลาคม พ.ศ. 2494 ที่จังหวัดชลบุรีเป็นนักมวยสากลสมัครเล่นชาวไทยติดทีมชาติไทยเข้าแข่งขันกีฬาโอลิมปิก พ.ศ. 2515 ที่ มึนเชน ในรุ่นไลท์เวท รอบแรก ได้บาย รอบสอง แพ้ เจมส์ บุสเซเม ที่ เยอรมันตะวันตก เมื่อ 1 กันยายน พ.ศ. 2515 นอกจากนั้น ยังได้เหรียญเงินในกีฬาเอเชียนเกมส์ ครั้งที่ 8 ที่ ประเทศไทย พ.ศ. 2521 ในรุ่นรุ่นไลท์เวลเตอร์เวท และได้เหรียญทองซีเกมส์ครั้งที่ 7 ที่ประเทศสิงคโปร์ พ.ศ. 2516 ในรุ่นไลท์เวลเตอร์เวท วิชิตเกิดในครอบครัวนักมวยอย่างแท้จริงเพราะพี่น้อง 10 จาก 11 คนเป็นนักมวยไทยอาชีพเขามีพี่ชายเป็นอดีตยอดมวยไทยคนหนึ่งในยุคเมื่อกว่า 40 ปีที่แล้วคือ วิสันต์ ไกรเกรียงยุค เจ้าของฉายา สุริยาบ้าเลือด และมีน้องชายที่เป็นโปรโมเตอร์มวยชื่อดังคือ วิรัตน์ ไพรอนันต์ แห่งศึกไพรอนันต์ส่วนฉายาฉลามขาวถูกตั้งตามถิ่นกำเนิดและสีผิวคือเกิดที่ชลบุรีซึ่งเป็นเมืองชายทะเลและมีผิวขาวอีกทั้งเพื่อให้สอดคล้องกับอีกหนึ่งยอดมวยแห่งค่ายลูกบางปลาสร้อยคือ คงเดช ลูกบางปลาสร้อย เจ้าของฉายา ฉลามดำ ที่เกิดที่ชลบุรีเหมือนกันแต่สีผิวคล้ำ</doc>
