<doc id="266884" url="https://th.wikipedia.org/wiki?curid=266884" title="นิวัฒน์ ศรีสวัสดิ์">นิวัฒน์ ศรีสวัสดิ์ นิวัฒน์ ศรีสวัสดิ์ เกิดวันที่ 19 สิงหาคม พ.ศ. 2490 เป็นอดีตนักฟุตบอลชาวไทย เคยเป็นผู้ยิงประตูให้ทีมชาติไทยสูงสุดกับจำนวนประตู 55 ประตู นิวัตน์เริ่มเล่นฟุตบอลตั้งแต่ระดับชั้นประถม ในตำแหน่งผู้รักษาประตูของทีมโรงเรียนจ่าการบุญ และเปลี่ยนมาเล่นศูนย์หน้าที่โรงเรียนพิษณุโลกพิทยาคม จนสามารถพาทีมครองแชมป์รุ่นจิ๋วของจังหวัดถึง 3 ปีซ้อน จนในปี พ.ศ. 2507 นิวัฒน์ได้เข้ามาในกรุงเทพฯ เพื่อศึกษา วิทยาลัยพลศึกษา (ปัจจุบันคือ สถาบันการพลศึกษา) และลงเล่นในฟุตบอลในระดับอุดมศึกษา ในปีถัดมา พ.ศ. 2508 ทางสถาบันการพลศึกษางดส่งทีมเข้าร่วมแข่งขัน หากด้วยใจรักเกมฟุตบอลจึงย้ายไปลงเล่นให้กับทีมดังสมัยนั้น คือ โรงเรียนปานะพันธ์ สถาบันลูกหนังอันเลื่องชื่อแห่งวงการขาสั้นในเมืองไทยประวัติ ประวัติ. นิวัตน์ ศรีสวัสดิ์ เกิดที่ จังหวัดพิษณุโลก , เมืองสองแคว เมื่อวันที่ 19 สิงหาคม พ.ศ. 2490 เข้าเส้นทางนักฟุตบอลตั้งแต่ปี พ.ศ. 2507 ในสโมสรเยาวชนของ วิทยาลัยพลศึกษา (ปัจจุบันคือ สถาบันการพลศึกษา) และปานะพันธุ์วิทยา ก่อนจะเล่นในสโมสรราชวิถี สโมสรการท่าเรือไทยและทีมชาติไทย ระหว่างปี พ.ศ. 2509 - พ.ศ. 2522 โดยมีครูสอนฟุตบอล นายเดือน ดารา (เหงียน วัน เดื๊อก) อดีตดารานักเตะทีมชาติเวียดนามใต้ก่อนโอนสัญชาติเป็นไทย และ อ.สำเริง ไชยยงค์ ปรมาจารย์ลูกหนัง นิวัฒน์เริ่มเล่นฟุตบอลมาตั้งแต่ระดับชั้นประถมศึกษา ในตำแหน่งผู้รักษาประตูในทีมของโรงเรียนจ่าการบุญ ภายหลังเปลี่ยนมาเล่นเป็นศูษย์หน้าตอนเข้าโรงเรียนพิษณุโลกพิทยาคุม จนทำให้พาทีมครองแชมป์รุ่นจิ๋วของจังหวัดได้ 3 ปีซ้อน กระทั่งปี พ.ศ. 2507 ซึ่งขณะนั้นนิวัฒน์มีอายุได้ 17 ปี ได้เข้ากรุงเทพฯ และศึกษาที่โรงเรียนพลานามัย (สถาบันการพลศึกษา) ลงเล่นในรายการฟุตบอลระดับอุดมศึกษา ปีถัดมา พ.ศ. 2508 ทางวิทยาลัยพลศึกษางดส่งทีมเข้าแข่งขัน นิวัฒน์ย้ายไปเล่นให้กับทีมของโรงเรียนปานะพันธุ์ และสร้างชื่อเสียงเป็นที่รู้จักในวงการลูกหนังขาสั้น</doc>
