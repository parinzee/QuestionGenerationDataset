<doc id="820964" url="https://th.wikipedia.org/wiki?curid=820964" title="กระจายเขา">กระจายเขา กระจายเขา () เป็นพืชในวงศ์มะม่วง กระจายพันธุ์ในอินเดีย เนปาล จีนตอนใต้ พม่าและภาคเหนือของไทย ลักษณะเป็นไม้เถาเนื้อแข็ง มีขนสั้นสีน้ำตาลตามลำต้น ใบและช่อดอก ใบเป็นใบประกอบปลายคี่รูปไข่ ยาว 20-40 เซนติเมตร ใบย่อยมี 4-7 คู่ ยาว 4-11 เซนติเมตร โคนใบรูปหัวใจเบี้ยว ขอบจักฟันเลื่อย ช่อดอกแยกแขนงยาว 20-35 เซนติเมตร ใบประดับยาวประมาณ 1 มิลลิเมตร ก้านดอกยาวประมาณ 1.5 มิลลิเมตร กลีบเลี้ยง 5 กลีบ รูปสามเหลี่ยม ยาวประมาณ 1 มิลลิเมตร ดอกสีขาวรูปไข่แคบ มี 5 กลีบ ยาวประมาณ 1.5 มิลลิเมตร เกสรตัวผู้ 10 อัน ก้านเกสรตัวเมีย 5 อัน รังไข่มี 5 ช่อง แต่ส่วนมากพัฒนาเพียงช่องเดียว ผลเป็นรูปรีเบี้ยว ผนังชั้นในแข็ง ยาวประมาณ 1 เซนติเมตร เมื่อสุกมีสีดำ เมล็ดมีเปลือกบาง</doc>
