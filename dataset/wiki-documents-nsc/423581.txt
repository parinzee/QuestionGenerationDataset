<doc id="423581" url="https://th.wikipedia.org/wiki?curid=423581" title="ตำบลท่าศาลา (อำเภอเมืองเชียงใหม่)">ตำบลท่าศาลา (อำเภอเมืองเชียงใหม่) ตำบลท่าศาลา เป็นตำบลหนึ่งในอำเภอเมือง จังหวัดเชียงใหม่ ปัจจุบันพื้นที่บางส่วนอยู่ในเขตเทศบาลตำบลท่าศาลา () และบางส่วนอยู่ในเขตเทศบาลนครเชียงใหม่ โดยส่วนที่เป็นเทศบาลตำบลมีพื้นที่ 5.7 ตารางกิโลเมตร มีประชากรทั้งหมด 5,340 คนประวัติ ประวัติ. คำว่า ท่าศาลา มีที่มาจาก ในอดีตมีท่าเทียบเรือที่มีศาลาขนาดใหญ่ ผู้คนเรียกกันว่า ต่าศาลา (ท่าศาลา) ซึ่งตรงกับอนุสาวรีย์พระเจ้ากาวิละในปัจจุบัน ใช้ขนถ่ายสินค้าขึ้นบกที่ลำเลียงจากถิ่นต่าง ๆ ไปสู่เมืองสิบสองปันนา ต่อมามีการตั้งตำบลโดยถือเอาทิศใต้ของถนนเจริญเมือง ฝั่งตะวันออกของแม่น้ำปิง เป็นตำบลท่าศาลา ซึ่งท่าเทียบเรือแห่งนี้ตั้งอยู่ในพื้นที่นี้ด้วย จึงเป็นที่มาของชื่อตำบลท่าศาลาภูมิศาสตร์ ภูมิศาสตร์. ตำบลท่าศาลาอยู่ห่างจากตัวเมืองเชียงใหม่ไปทางทิศตะวันออกประมาณ 1 กิโลเมตร มีพื้นที่ 3,562 ไร่ หรือประมาณ 5.7 ตารางกิโลเมตร ลักษณะทั่วไปเป็นที่ราบลุ่ม เหมาะแก่การตั้งถิ่นฐาน บางส่วนมีการทำสวน อาณาเขตของตำบลท่าศาลา มีดังนี้- ทิศเหนือ ติดกับ ตำบลหนองป่าครั่ง อำเภอเมืองเชียงใหม่ - ทิศตะวันออก ติดกับ ตำบลสันกลาง อำเภอสันกำแพง - ทิศใต้ ติดกับ ตำบลไชยสถาน อำเภอสารภี - ทิศตะวันตก ติดกับ เทศบาลนครเชียงใหม่ ส่วนของตำบลวัดเกตและตำบลหนองหอยการแบ่งเขตการปกครอง การแบ่งเขตการปกครอง. ตำบลท่าศาลาประกอบด้วย 5 หมู่บ้าน ดังนี้1. หมู่ 1 บ้านบวกครกหลวง 2. หมู่ 2 บ้านศรีบัวเงิน 3. หมู่ 3 บ้านดอนจั่น 4. หมู่ 4 บ้านดอนจั่นพัฒนา 5. หมู่ 5 บ้านบวกครกหลวงพัฒนาการคมนาคม การคมนาคม. ถนนสายหลักในตำบลท่าศาลา มีดังนี้- ทางหลวงแผ่นดินหมายเลข 11 (ซุปเปอร์ไฮเวย์เชียงใหม่-ลำปาง) - ทางหลวงแผ่นดินหมายเลข 1006 (เชียงใหม่ - บ่อสร้าง - สันกำแพง) - ทางหลวงแผ่นดินหมายเลข 1141 (ถนนมหิดล) - ถนนสมโภชเชียงใหม่ 700 ปี (วงแหวนรอบกลาง)</doc>
