<doc id="401919" url="https://th.wikipedia.org/wiki?curid=401919" title="แซม ฮิวสตัน">แซม ฮิวสตัน แซมูเอล ฮิวสตัน () หรือที่รู้จักกันว่า แซม ฮิวสตัน (, 2 มีนาคม ค.ศ. 1793 - 26 กรกฎาคม ค.ศ. 1863) เป็นรัฐบุรุษ นักการเมืองและทหารชาวอเมริกันในคริสต์ศวรรษที่ 19 เขาเกิดในทิมเบอร์ริจในหุบเขาชีนันโด รัฐเวอร์จิเนีย โดยมีเชื้อสายสกอต-ไอริช ฮิวสตันกลายมาเป็นบุคคลสำคัญในประวัติศาสตร์เท็กซัส และได้รับเลือกตั้งเป็นประธานาธิบดีแห่งสาธารณรัฐเท็กซัสคนแรกและคนที่สาม และสมาชิกวุฒิสภารัฐเท็กซัสหลังเท็กซัสเข้าร่วมกับสหรัฐอเมริกา และเป็นผู้ว่าการรัฐในท้ายที่สุด เขาปฏิเสธจะสาบานความจงรักภักดีต่อฝ่ายสมาพันธรัฐเมื่อเท็กซัสแยกตัวออกจากฝ่ายสหภาพ และลาออกจากตำแหน่งผู้ว่าการรัฐ เพื่อหลีกเลี่ยงการหลั่งเลือด เขาปฏิเสธข้อเสนอของกองทัพฝ่ายสหภาพเพื่อปราบปรามกบฏสมาพันธรัฐ และเขาหันไปเกษียณในฮันท์สวิลล์ เท็กซัส ที่ซึ่งเขาถึงแก่อนิจกรรมก่อนสงครามกลางเมืองอเมริกันยุติ ชีวิตช่วงต้นของเขารวมถึงการอพยพจากเวอร์จิเนียไปยังเทนเนสซี การใช้เวลาร่วมกับชาติเชอโรคี ซึ่งภายหลังเข้าได้รับสิทธิ์เป็นพลเมืองและมีภรรยา, รับรัฐการทหารในสงคราม ค.ศ. 1812 และประสบความสำเร็จในการมีส่วนร่วมในการเมืองเทนเนสซี ฮิวสตันเป็นบุคคลเดียวในประวัติศาสตร์สหรัฐอเริกาที่เคยเป็นผู้ว่าการรัฐสองรัฐ ค.ศ. 1827 ฮิวสตันได้รับเลือกเป็นผู้ว่าการรัฐเทนเนสซี ค.ศ. 1829 ฮิวสตันลาออกจากตำแหน่งผู้ว่าการรัฐและย้ายไปยังดินแดนอาร์คันซอ ไม่นานให้หลังเขาย้ายต่อไปยังรัฐโกอะวีลาและเทกซัส ซึ่งขณะนั้นเป็นรัฐหนึ่งของเม็กซิโก และกลายเป็นผู้นำแห่งการปฏิวัติเท็กซัส เขาสนับสนุนการผนวกโดยสหรัฐอเมริกา ค.ศ. 1832 ฮิวสตันเข้าไปพัวพันกับการวิวาทกับสมาชิกวุฒิสภาสหรัฐอเมริกา ตามด้วยการพิจารณาคดีที่กลายเป็นที่สนใจ นครฮิวสตันตั้งชื่อตามเขา ชื่อเสียงของฮิวสตันได้รับการยกย่องหลังจากเขาถึงแก่อนิจกรรม</doc>
