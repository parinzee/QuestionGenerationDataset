<doc id="627799" url="https://th.wikipedia.org/wiki?curid=627799" title="ทะเลสาบบอลอโตน">ทะเลสาบบอลอโตน บอลอโตน () เป็นทะเลสาบน้ำจืดในที่ราบลุ่มแม่น้ำดานูบ (ทรานส์ดานูเบีย) ของประเทศฮังการี ทะเลสาบบอลอโตนเป็นทะเลสาบที่ใหญ่ที่สุดในยุโรปกลางและเป็นแหล่งท่องเที่ยวที่สำคัญของฮังการี น้ำในทะเลสาบส่วนใหญ่ไหลมาจากแม่น้ำซอลอและมีชิโอ ซึ่งเป็นคลองขุดทำหน้าที่ระบายน้ำออก เขตที่สูงในชายฝั่งทางตอนเหนือเป็นที่รู้จักในฐานะแหล่งผลิตไวน์ของภูมิภาคและมีความสำคัญทางประวัติศาสตร์ ในขณะที่ที่ราบในบริเวณชายฝั่งตอนใต้เป็นที่รู้จักในฐานะเมืองพักตากอากาศ บอลอโตนฟือแร็ดและเฮวีซได้รับการพัฒนาให้เป็นเมืองพักตากอากาศซึ่งมีชื่อเสียงมากในคริสต์ศตวรรษที่ 19 เป็นต้นมา เนื่องจากในสมัยนั้นมีแมลงฟิลลอกเซอราซึ่งเป็นศัตรูพืชชนิดหนึ่งได้ทำลายไร่องุ่น ส่งผลให้เจ้าของที่ดินสร้างบ้านพักฤดูร้อนขึ้นให้ชนชั้นกลางเช่า</doc>
