<doc id="296797" url="https://th.wikipedia.org/wiki?curid=296797" title="สโมสรฟุตบอลมหาวิทยาลัยเกษมบัณฑิต">สโมสรฟุตบอลมหาวิทยาลัยเกษมบัณฑิต สโมสรฟุตบอลมหาวิทยาลัยเกษมบัณฑิต เป็นสโมสรฟุตบอลในประเทศไทย ตั้งอยู่ที่ถนนร่มเกล้า แขวงมีนบุรี เขตมีนบุรี จังหวัดกรุงเทพมหานคร เป็นตัวแทนทีมฟุตบอลของมหาวิทยาลัยเกษมบัณฑิต ปัจจุบันลงแข่งขันในระดับไทยลีก 3 สโมสรเคยสร้างผลงานคว้าตำแหน่งรองชนะเลิศในการแข่งขันฟุตบอลชิงถ้วยพระราชทานประเภท ข. ประจำปี 2550 โดยแพ้การดวลจุดโทษให้กับสโมสรกีฬาราชประชาในนัดชิงชนะเลิศ และได้เลื่อนชั้นขึ้นมาแข่งในระดับลีกอาชีพตั้งแต่ฤดูกาล 2551 เป็นต้นมาประวัติสโมสรฟุตบอลถ้วยพระราชทาน ประวัติสโมสร. ฟุตบอลถ้วยพระราชทาน. สโมสรฟุตบอลมหาวิทยาลัยเกษมบัณฑิตก่อตั้งขึ้นจากทีมฟุตบอลของมหาวิทยาลัยที่เข้าร่วมการแข่งขันฟุตบอลระดับอุดมศึกษาในรายการต่างๆ โดยในปี พ.ศ. 2546 ได้รางวัลรองชนะเลิศฟุตบอลยูลีก ต่อมาในปีพ.ศ. 2547 สามารถคว้ารางวัลชนะเลิศฟุตบอลยูลีกแบบแบ่งกลุ่มและชนะเลิศฟุตบอลยูลีกแบบน็อคเอ้าท์ หลังประสบความสำเร็จในการแข่งขันฟุตบอลระดับอุดมศึกษา สโมสรจึงได้เข้าร่วมการแข่งขันฟุตบอลในรายการของสมาคมฟุตบอลแห่งประเทศไทยเป็นครั้งแรก ในการแข่งขันฟุตบอลชิงถ้วยพระราชทานประเภท ง. และได้เลื่อนชั้นขึ้นสู่ฟุตบอลชิงถ้วยพระราชทานประเภท ค. จากนั้นได้เลื่อนชั้นขึ้นสู่ฟุตบอลชิงถ้วยพระราชทานประเภท ข. โดยในการแข่งขันฟุตบอลถ้วยพระราชทาน ข 2550/51 สโมสรสามารถเข้าถึงรอบชิงชนะเลิศได้สำเร็จ และแพ้ให้กับสโมสรกีฬาราชประชาในการดวลจุดโทษ หลังเสมอกันในช่วงเวลาปกติ 2–2 ทำให้ได้ตำแหน่งรองชนะเลิศ และได้เลื่อนชั้นขึ้นไปแข่งขันในระดับลีกอาชีพเป็นครั้งแรกลีกภูมิภาค ดิวิชั่น 2 ลีกภูมิภาค ดิวิชั่น 2. หลังจากสร้างผลงานคว้าตำแหน่งรองชนะเลิศ ในการแข่งขันฟุตบอลชิงถ้วยพระราชทานประเภท ข. ทำให้สโมสรได้เลื่อนชั้นขึ้นมาแข่งขันในระดับลีกอาชีพเป็นครั้งแรกในไทยลีกดิวิชัน 2 ฤดูกาล 2551 โดยสโมสรลงแข่งขันในระดับลีกอาชีพเป็นนัดแรกเมื่อวันที่ 30 มีนาคม พ.ศ. 2551 ในการแข่งขันดิวิชัน 2 นัดที่แพ้ให้กับสโมสรฟุตบอลจังหวัดลพบุรี 0–1 และจบฤดูกาลแรกด้วยอันดับ 3 ของสาย B ในฤดูกาล 2552 เป็นฤดูกาลแรกที่ลีกดิวิชัน 2 แบ่งการแข่งขันออกเป็นลีกภูมิภาค โดยสโมสรฟุตบอลมหาวิทยาลัยเกษมบัณฑิตถูกจัดให้อยู่ในโซนกรุงเทพและปริมณฑล และสามารถทำผลงานได้อย่างยอดเยี่ยมจนมีลุ้นเข้าไปเล่นในรอบสุดท้าย แต่ก็ต้องพลาดหวังเมื่อทำได้เพียงแค่จบฤดูกาลด้วยอันดับ 2 ของโซนกรุงเทพและปริมณฑล ต่อมาสโมสรมีผลงานตกต่ำลงไปโดยได้อันดับ 8 ในฤดูกาล 2553 และได้อันดับ 15 ซึ่งเป็นอันดับรองสุดท้ายในฤดูกาล 2554 ฤดูกาล 2555 สโมสรเริ่มพัฒนาผลงานขึ้นมา ก่อนจะจบฤดูกาลด้วยอันดับ 14 , อันดับ 7 ในฤดูกาล 2556 , อันดับ 11 ในฤดูกาล 2557 และอันดับ 5 ในฤดูกาล 2558 ฤดูกาล 2559 สโมสรย้ายมาแข่งขันในโซนกรุงเทพตะวันออก และสามารถคว้าอันดับ 4 ของโซนมาได้สำเร็จ ทำให้ได้เลื่อนชั้นขึ้นไปแข่งขันในระดับไทยลีก 3ไทยลีก 3ความสำเร็จความสำเร็จ. - ฟุตบอลถ้วยพระราชทาน ประเภท ข.- รองชนะเลิศ : ฤดูกาล 2550-51 - ลีกภูมิภาค ดิวิชัน 2- อันดับ 2 โซนกรุงเทพและปริมณฑล : ฤดูกาล 2552สถิติสถิติ. - ฟุตบอลลีกอาชีพนัดแรก- ม.เกษมบัณฑิต 0–1 ลพบุรี เอฟซี (30 มีนาคม พ.ศ. 2551 ,สนามกีฬามหาวิทยาลัยเกษมบัณฑิต) - ไทยเอฟเอคัพนัดแรก- มรภ.จันทรเกษม 1–0 ม.เกษมบัณฑิต (27 มิถุนายน พ.ศ. 2552 , รอบคัดเลือก สนามศูนย์ฝึกฟุตบอลหนองจอก) - ไทยลีกคัพนัดแรก- นอร์ท-เซ็นทรัล 0–2 ม.เกษมบัณฑิต (4 สิงหาคม พ.ศ. 2553 ,รอบคัดเลือก สนามกีฬาเฉลิมพระเกียรติ 72 พรรษา) - ผลงานดีที่สุดในฟุตบอลลีก- อันดับ 11 , ไทยลีก 3 (ตอนล่าง) :ฤดูกาล 2560 - ผลงานดีที่สุดในไทยลีกคัพ- รอบ 64 ทีมสุดท้าย - ชนะขาดลอยมากที่สุดในฟุตบอลลีก- ม.เกษมบัณฑิต 6–0 บางกอก เอฟซี (ลีกภูมิภาค ดิวิชัน 2 ฤดูกาล 2552 , สนามกีฬามหาวิทยาลัยเกษมบัณฑิต) - แพ้ขาดลอยมากที่สุดในฟุตบอลลีก- ม.นอร์ทกรุงเทพ 5–0 ม.เกษมบัณฑิต (ลีกภูมิภาค ดิวิชัน 2 ฤดูกาล 2554) - แพ้ขาดลอยมากที่สุดในไทยลีกคัพ- ม.เกษมบัณฑิต 0–5 บุรีรัมย์ พีอีเอ (รอบ 64 ทีมสุดท้าย ,19 มิถุนายน พ.ศ. 2554)</doc>
