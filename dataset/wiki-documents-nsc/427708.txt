<doc id="427708" url="https://th.wikipedia.org/wiki?curid=427708" title="แอลัน พาร์ดิว">แอลัน พาร์ดิว แอลัน สกอตต์ พาร์ดิว () เกิดเมื่อวันที่ 18 กรกฎาคม ค.ศ. 1961 ที่วิมเบิลดัน กรุงลอนดอน เป็นผู้จัดการทีมฟุตบอลชาวอังกฤษและอดีตนักฟุตบอลอาชีพ ปัจจุบันเป็นผู้จัดการทีมเวสต์บรอมมิชอัลเบียน ผลงานของพาร์ดิวที่ประสบความสำเร็จที่สุดคือ การเข้าถึงรอบตัดสินเอฟเอคัพ 2 ครั้ง ในฐานะนักฟุตบอลกับทีมคริสตัลพาเลซ ในปี ค.ศ. 1990 และในฐานะผู้จัดการเวสต์แฮมยูไนเต็ด ในปี ค.ศ. 2006 ถึงแม้ว่าจะพ่ายแพ้ไปในทั้ง 2 ครั้ง พาร์ดิว เข้ารับตำแหน่งผู้จัดการทีมนิวคาสเซิลยูไนเต็ด ในปี ค.ศ. 2010 ในต้นฤดูกาล 2014–15 ผลงานของนิวคาสเซิลยูไนเต็ดย่ำแย่มาก โดยแข่งขันไป 6 นัด เก็บคะแนนได้เพียง 3 คะแนนเท่านั้น และยังไม่มีชัยชนะเลย จนมีกระแสเรียกร้องจากผู้สนับสนุนทีมให้พาร์ดิวออกไป แต่เจ้าตัวยืนยันว่าจะไม่ลาออก และหลังจากนั้นผลงานของทีมก็ค่อย ๆ ดีขึ้นในช่วงปลายปีเดียวกัน โดยเอาชนะติดต่อได้ถึง 5 นัด รวมถึงสามารถเอาชนะเชลซี ซึ่งเป็นทีมนำในตารางคะแนนได้ด้วย ที่สนามเซนต์เจมส์พาร์ก โดยถือว่าเป็นความพ่ายแพ้ครั้งแรกของเชลซีในฤดูกาลนี้ด้วย แต่ต่อมาในต้นปี ค.ศ. 2015 พาร์ดิวได้ลาออกจากตำแหน่งนี้ และเข้ารับตำแหน่งผู้จัดการทีมคริสตัลพาเลซ โดยเริ่มงานแรกด้วยการพาทีมเอาชนะทอตนัมฮอตสเปอร์ไปได้ 2-1 ที่สนามเซลเฮิร์ตพาร์ก ทั้งที่เป็นฝ่ายถูกยิงนำไปก่อน 0-1 อีกทั้งทอตนัมฮอตสเปอร์ก่อนหน้านั้นเพียงนัดเดียว เป็นฝ่ายเอาชนะเชลซี ซึ่งเป็นทีมนำในตารางคะแนนมาแล้วด้วยเกียรติประวัติและผลงานที่ผ่านมานักฟุตบอลเกียรติประวัติและผลงานที่ผ่านมา. นักฟุตบอล. - คริสตัลพาเลซ - เอฟเอคัพ รอบรองชนะเลิศ 1 สมัย: 1989-90 - ฟุตบอลลีกดิวิชัน 2 รอบเพลย์ออฟ ชนะเลิศ 1 สมัย: 1988-89ผู้จัดการทีมผู้จัดการทีม. - นิวคาสเซิลยูไนเต็ด - ฤดูการ 2011-2012 จบอันดับ 5 ในพรีเมียร์ลีก ลีกสูงสุดของประเทศ อังกฤษ ผ่านเข้าไปเล่นในฟุตบอลยูฟ่ายูโรปาลีก- เรดดิง - ฟุตบอลแชมป์ดิวิชัน 2 รอบรองชนะเลิศ 1 สมัย: 1991-92- เวสต์แฮมยูไนเต็ด - เอฟเอคัพ รอบรองชนะเลิศ 1 สมัย: 2005-06 - ฟุตบอลลีกแชมเปียนชิป รอบเพลย์ออฟ 1 สมัย- ชนะเลิศ 1 สมัย: 2004-05 - รองชนะเลิศ 1 สมัย: 2003-04- เซาแทมป์ตัน - ฟุตบอลลีกโทรฟี 1 สมัย: 2009-10</doc>
