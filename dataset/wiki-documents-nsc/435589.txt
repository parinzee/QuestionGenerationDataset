<doc id="435589" url="https://th.wikipedia.org/wiki?curid=435589" title="ดราก้อน ลี">ดราก้อน ลี ดราก้อน ลี (; ) หรือที่ชาวเกาหลีใต้รู้จักกันในชื่อ กอรยง () เกิดวันที่ 12 สิงหาคม ค.ศ. 1958 ในประเทศเกาหลีใต้ เป็นทั้งนักแสดง, นักเทควันโด และฮับกิโด ชื่อจริงของเขาคือ มุน กยองซอก (문경석; Moon Kyoung-seok) แต่ใช้ชื่อในการแสดงคือ กอรยง (거룡; Keo Ryong) ในเกาหลีใต้ ไม่นานหลังจากการเกิดของเขา ครอบครัวของเขาก็ได้ย้ายไปอยู่ที่สหภาพโซเวียต ที่ซึ่งเขาได้รับชื่อ ยาคคาสเลฟ ยาคซิสนี (; ) ครอบครัวของเขายังคงอยู่ที่นั่นจนกระทั่งลีเป็นวัยรุ่น ภายหลังจากนั้น พวกเขาได้ย้ายไปอยู่ที่ประเทศเกาหลีใต้ จากนั้น เขาได้ศึกษาวิชาเทควันโดพร้อมกับเพื่อน กับนักแสดงชื่อ คิม แทจอง โดยได้เป็นช่วงหนึ่งของวิถีชีวิตเขา รวมถึง ลียังได้เริ่มศึกษาศิลปะการป้องกันตัวเกาหลีอย่างฮับกิโด ภายใต้การกำกับของ ฮวาง อินซิก เมื่อลีได้อยู่ในโรงภาพยนตร์แห่งหนึ่ง ได้มีชายคนหนึ่งบอกว่าเขามีความคล้ายกับ บรูซ ลี ซึ่งนั่นถือเป็นคำชมเชยครั้งสำคัญเนื่องด้วย บรูซ ลี เป็นบุคคลทึ่ได้รับความนิยมในขณะนั้น และผู้ชายคนนั้นก็รู้จักกับผู้กำกับในฮ่องกงและได้ช่วยให้เขาเข้าสู่วงการในเวลาต่อมา ในช่วงต้นทศวรรษ 1920 ของเขา ดราก้อน ลี ได้ย้ายไปยังฮ่องกง และได้ร่วมแสดงในภาพยนตร์ศิลปะการต่อสู้หลายเรื่อง บ่อยครั้งที่เขามักจะได้รับเครดิตในฐานะ บรูซ เลอี (레이; Bruce Lei) เนื่องด้วยเขามีลักษณะที่คล้ายกับ บรูซ ลี คนใหม่อย่างโดดเด่น ในบรรดาภาพยนตร์ทั้งหลายที่เขาได้รับเครดิตเป็นภาพยนตร์กึ่งสารคดีชุด เดอะเรียลบรูซ ลี (ค.ศ. 1973) ดราก้อน ลี ได้ย้ายกลับไปยังโซล ประเทศเกาหลีใต้ และเป็นนักแสดงรวมถึงเป็นผู้ผลิตทางโทรทัศน์ นอกจากนี้ เขายังสามารถพูดภาษาอังกฤษ, จีน, ไทย และรัสเซียได้อีกด้วย</doc>
