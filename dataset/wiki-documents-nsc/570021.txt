<doc id="570021" url="https://th.wikipedia.org/wiki?curid=570021" title="มิสเตอร์ฟรีซ">มิสเตอร์ฟรีซ ดร.วิกเตอร์ ฟรีส () หรือ มิสเตอร์ฟรีซ () เป็นตัวละครตัวร้ายในหนังสือการ์ตูนชุดของสำนักพิมพ์ดีซีคอมิกส์ มีบทบาทหลักเป็นศัตรูของแบทแมน สร้างสรรค์โดยเดวิด วูดและเชลดอน มอลดอฟฟ์ ปรากฏตัวครั้งแรกใน Batman #121 (กุมภาพันธ์ 1959) มิสเตอร์ฟรีซเป็นนักวิทยาศาสตร์ที่ใส่ชุดไครออจีนิคส์ เพื่อให้อยู่รอด เนื่องจากเขาเป็นผู้เชี่ยวชาญด้านไครออจีนิคส์ที่ประสบอุบัติเหตุขณะที่พยายามที่จะรักษาภรรยาของเขาป่วยหนัก และเขาได้ก่ออาชญากรรมไปทั่วโดยการทำให้เย็นลงหรือกลายเป็นน้ำแข็งด้วยปืนแช่แข็งของเขา ในภาพยนตร์ แบทแมน & โรบิน ในปี 1997 มิสเตอร์ฟรีซรับบทโดย อาร์โนลด์ ชวาร์เซเน็กเกอร์ประวัติตัวละคร ประวัติตัวละคร. จากการปรากฏตัวครั้งแรกของเขาในปี ค.ศ. 1959 เป็นต้นมา มิสเตอร์ฟรีซเป็นหนึ่งในตัวร้ายตลกหลาย ๆ คน เป็นศัตรูของแบทแมน เดิมทีมีชื่อเรียกว่า มิสเตอร์ซีโร่ ที่ใช้ชื่อในละครทีวีซีรีส์ในช่วงทศวรรษ 1960 ต่อมาได้เปลี่ยนชื่อมาเป็นมิสเตอร์ฟรีซSilver Age Silver Age. ในภาคต่อเนื่องของซีรีส์ Pre-Crisis อธิบายว่า มิสเตอร์ฟรีซเป็นนักวิทยาศาสตร์ที่ออกแบบ "ปืนน้ำแข็ง" หลังเขาถูกสารเคมีแช่แข็งที่รั่วไหลออกมา ส่งผลให้เขาต้องอยู่ในอุณหภูมิต่ำกว่าศูนย์องศาเพื่อที่จะมีชีวิตรอด</doc>
