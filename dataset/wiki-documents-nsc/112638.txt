<doc id="112638" url="https://th.wikipedia.org/wiki?curid=112638" title="การเลือกตั้งประธานาธิบดีสหรัฐอเมริกา พ.ศ. 2551">การเลือกตั้งประธานาธิบดีสหรัฐอเมริกา พ.ศ. 2551 การเลือกตั้งประธานาธิบดีสหรัฐอเมริกา พ.ศ. 2551 (United States presidential election, 2008) มีกำหนดเลือกตั้งในวันที่ 4 พฤศจิกายน พ.ศ. 2551 โดยจะเป็นการเลือกตั้งประธานาธิบดี และรองประธานาธิบดีแห่งสหรัฐอเมริกา ครั้งที่ 56 ซึ่งเลือกตั้งทุก 4 ปี ในการเลือกตั้งครั้งนี้ยังจะเลือกสมาชิกสภาผู้แทนราษฎรสหรัฐอเมริกา จำนวน 435 คน และสมาชิกวุฒิสภาสหรัฐอเมริกา อีก 34 คน (คิดเป็น 1 ใน 3 ของทั้งหมด) ไปพร้อม ๆ กัน ด้วยผลตามมาตรา 2 ของรัฐธรรมนูญแห่งสหรัฐอเมริกา ที่มาจากการแก้ไขรัฐธรรมนูญครั้งที่ 12 ผู้ที่ชนะคะแนนเสียงข้างมากของอิเล็กทอรัลโหวตในการเลือกตั้งประธานาธิบดี จะขึ้นดำรงตำแหน่งประธานาธิบดีคนที่ 44 ของสหรัฐอเมริกา แต่ต้องมีคะแนนเสียงขั้นไม่ต่ำกว่า 270 เสียงอิเล็กทอรัลโหวตจึงจะถือว่าเป็นเสียงข้างมาก ถ้าไม่มีผู้สมัครคนไหนได้เสียงข้างมาก สมาชิกสภาผู้แทนราษฎรจะเป็นผู้โหวตเลือกประธานาธิบดี โดยแต่ละรัฐจะมีคะแนนเสียง 1 คะแนน เช่นเดียวกัน ผู้ที่ชนะคะแนนเสียงข้างมากของอิเล็คทอรัลโหวตในการเลือกตั้งรองประธานาธิบดี จะขึ้นดำรงตำแหน่งรองประธานาธิบดี ถ้าไม่มีผู้สมัครคนไหนได้เสียงข้างมาก สมาชิกวุฒิสภาจะเป็นผู้โหวตเลือกรองประธานาธิบดี อย่างไรก็ตาม ในประวัติศาสตร์ของสหรัฐอเมริกามีเหตุการณ์ลักษณะนี้เกิดขึ้นเพียง 2 ครั้งเท่านั้น คือในปี พ.ศ. 2368 และ พ.ศ. 2380 การกำหนดอิเล็กทอรัลโหวตของแต่ละรัฐนั้นจะใช้ข้อมูลจากการสำรวจสำมะโนประชากรเมื่อปี 2543 เช่นเดียวกับการเลือกตั้งประธานาธิบดีสหรัฐอเมริกา พ.ศ. 2547 สำหรับประธานาธิบดีและรองประธานาธิบดีที่ชนะการเลือกตั้งนั้นจะขึ้นดำรงตำแหน่งอย่างเป็นทางการในวันที่ 20 มกราคม พ.ศ. 2552 การเลือกตั้งครั้งนี้เป็นครั้งแรกนับตั้งแต่ปี 2471 ที่ประธานาธิบดีหรือรองประธานาธิบดีคนปัจจุบัน ไม่ลงสมัครเข้าแข่งขัน (ประธานาธิบดีจอร์จ ดับเบิลยู บุช ดำรงตำแหน่งครบวาระ และรองประธานาธิบดีดิก ชีนีย์ แสดงจุดยืนว่าจะไม่ลงสมัคร)ผู้สมัครชิงตำแหน่งพรรคเดโมแครตผู้สมัครชิงตำแหน่ง. พรรคเดโมแครต. - ผู้สมัครชุดล่าสุดก่อนได้ตัวแทนพรรค - ฮิลลารี คลินตัน (Hillary Clinton) , สมาชิกวุฒิสภาจากรัฐนิวยอร์ก และ อดีตสุภาพสตรีหมายเลขหนึ่ง - บารัก โอบามา (Barack Obama) , สมาชิกวุฒิสภาจากรัฐอิลลินอยส์- ผู้สมัครที่ถอนตัว - เดนนิส คูซินิช (Dennis Kucinich) , สมาชิกสภาผู้แทนราษฎรจากรัฐโอไฮโอ - โจ ไบเดน (Joe Biden) , สมาชิกวุฒิสภาจากรัฐเดลาแวร์ ถอนตัวเมื่อ 3 มกราคม พ.ศ. 2551 ภายหลังจาก ไอโอวาคอคัส - คริสโตเฟอร์ ดอดด์ (Christopher Dodd) , สมาชิกวุฒิสภาจากรัฐคอนเนตทิคัต ถอนตัวเมื่อ 3 มกราคม พ.ศ. 2551 ภายหลังจาก ไอโอวาคอคัส - บิลล์ ริชาร์ดสัน (Bill Richardson) , ผู้ว่าการรัฐนิวเม็กซิโก และ อดีตรัฐมนตรีว่าการกระทรวงพลังงานของสหรัฐ ถอนตัวหลังจากนิวแฮมป์เชียร์ไพรมารี - ทอม วิลแซก (Tom Vilsack) , อดีตผู้ว่าการรัฐไอโอวา ถอนตัวเนื่องจากสภาพทางการเงิน และหันไปสนับสนุนผู้สมัครคลินตันแทน - จอห์น เอ็ดเวิดส์ (John Edwards) , อดีตสมาชิกวุฒิสภาจากรัฐนอร์ทแคโรไลนา และ ผู้สมัครรองประธานาธิบดีของพรรคเดโมแครต พ.ศ. 2547 - ไมก์ เกรเวิล (Mike Gravel) , อดีตสมาชิกวุฒิสภาจากรัฐอะแลสกาพรรครีพับลิกันพรรครีพับลิกัน. - ตัวแทนพรรค- ผู้สมัครชุดล่าสุดก่อนได้ตัวแทนพรรค- รอน พอล (Ron Paul) , สมาชิกสภาผู้แทนราษฎรจากรัฐเทกซัส - จอห์น แมคเคน (John McCain) , สมาชิกวุฒิสภาจากรัฐแอริโซนา- ผู้สมัครที่ถอนตัว - มิตต์ รอมนีย์ (Mitt Romney) , อดีตผู้ว่าการรัฐแมสซาชูเซตส์ - อลัน คียส์ (Alan Keyes) , อดีตเอกอัครราชทูตสหรัฐประจำคณะมนตรีเศรษฐกิจและสังคมแห่งสหประชาชาติ - รูดี จูลีออนี (Rudy Giuliani) , อดีตนายกเทศมนตรีนครนิวยอร์ก - เฟรด ทอมป์สัน (Fred Thompson) , อดีตสมาชิกวุฒิสภาจากรัฐเทนเนสซี ถอนตัวเมื่อ 22 มกราคม - ดันแคน ฮันเทอร์ (Duncan Hunter) , สมาชิกสภาผู้แทนราษฎรจากรัฐแคลิฟอร์เนีย ถอนตัวเมื่อ 19 มกราคม หลังจากคอคัสที่รัฐเนวาดา - จิม กิลมอร์ (Jim Gilmore) , อดีตผู้ว่าการรัฐเวอร์จิเนีย, ถอนตัวเนื่องจากขาดเงินสนับสนุน - จอห์น เอช. คอกซ์ (John H. Cox) ทนายความ และนักธุรกิจ - ทอมมี ทอมป์สัน (Tommy Thompson) , อดีตผู้ว่าการรัฐวิสคอนซิน และ อดีตรัฐมนตรีว่าการกระทรวงสุขภาพและบริการ ถอนตัว - ทอม แทนเครโด (Tom Tancredo) , สมาชิกสภาผู้แทนราษฎรจากรัฐโคโลราโด - แซม บราวน์แบ็ก (Sam Brownback) , สมาชิกวุฒิสภาจากรัฐแคนซัส - ไมก์ ฮักคาบี (Mike Huckabee) , อดีตผู้ว่าการรัฐอาร์คันซอพรรคอื่น ๆพรรคอื่น ๆ. - พรรครัฐธรรมนูญ (Constitution Party) ผู้สมัครชิงตำแหน่ง จากพรรครัฐธรรมนูญ- ดอน เจ. กรันด์มันน์ (Don J. Grundmann) จากรัฐแคลิฟอร์เนีย - ไบรอัน มาลาเทสทา (Bryan Malatesta) จากรัฐเทกซัส - ดิเอน เบียล เทมป์ลิน (Diane Beall Templin) จากรัฐแคลิฟอร์เนีย- พรรคกรีน (Green Party) ผู้สมัครชิงตำแหน่ง จากพรรคกรีน- แจเร็ด บอล (Jared Ball) จากวอชิงตัน ดี.ซี. (เว็บไซต์หาเสียง) - เจสส์ จอห์นสัน (Jesse Johnson) จากรัฐเวสต์เวอร์จิเนีย - ซินเธีย แมคคินนี่ย์ (Cynthia McKinney) จากรัฐจอร์เจีย - เคนท์ เมสเพลย์ (Kent Mesplay) จากรัฐแคลิฟอร์เนีย (เว็บไซต์หาเสียง) - แคท สวิฟช์ (Kat Swift) จาก รัฐเทกซัส- ผู้ที่อยู่ระหว่างการสมัคร - ราฟ เนเดอร์ (Ralph Nader) จากรัฐคอนเนตทิคัต- พรรคเสรีนิยม (Libertarian Party) ผู้สมัครชิงตำแหน่ง จากพรรคเสรีนิยม- ดาเนี่ยล อิมเพอราโต (Daniel Imperato) จากรัฐฟลอริดา (เว็บไซต์หาเสียง) - บ๊อบ แจ็คสัน (Bob Jackson) จากรัฐมิชิแกน (เว็บไซต์หาเสียง) - ไมค์ จิงโกเซียน (Mike Jingozian) จากรัฐออริกอน (เว็บไซต์หาเสียง) - สตีฟ คับบี้ (Steve Kubby) จากรัฐแคลิฟอร์เนีย (เว็บไซต์หาเสียง) - อัลเดน ลิงก์ (Alden Link) จากรัฐนิวยอร์ก (เว็บไซต์หาเสียง) - จอร์จ ฟิลิปส์ (George Phillies) จากรัฐแมสซาชูเซตต์ (เว็บไซต์หาเสียง) - เวนน์ อัลลี่น รูท (Wayne Allyn Root) จากรัฐเนวาดา (เว็บไซต์หาเสียง) - คริสทีน สมิธ (Christine Smith) จากรัฐโคโลราโด (เว็บไซต์หาเสียง)</doc>
