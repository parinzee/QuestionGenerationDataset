<doc id="117318" url="https://th.wikipedia.org/wiki?curid=117318" title="ไซเลนต์ฮิลล์">ไซเลนต์ฮิลล์ ไซเลนต์ฮิลล์ () เป็นชื่อของซอฟต์แวร์วิดีโอเกมแนวผจญภัย-สยองขวัญ (Survival Horror Adventure) ผลิตโดยบริษัท โคนามิ ประเทศญี่ปุ่น มีเนื้อหาเกี่ยวกับเมืองสมมติในอเมริกาที่ชื่อ ไซเลนต์ฮิลล์ ซึ่งมีอำนาจประหลาดอันจะส่งผลให้จินตนาการและความปรารถนาอันแรงกล้าของบุคคลกลายเป็นความจริง วางจำหน่ายครั้งแรกในปี 1999 บนเครื่องเพลย์สเตชัน และประสบความสำเร็จจนมีภาคต่อตามออกมาอีกหลายภาค รวมทั้งถูกนำไปสร้างเป็นภาพยนตร์อีกด้วย โดยในฉบับภาพยนตร์นั้นดัดแปลงเนื้อหามาจากเกมภาคแรก ส่วนในฉบับเกม เนื้อหาในแต่ละภาคไม่ต่อเนื่องกัน แต่จะมีความเกี่ยวพันกับสถานที่และบุคคลในเมืองไซเลนต์ฮิลล์ เหมือนกันหมดรูปแบบการเล่น รูปแบบการเล่น. ไซเลนต์ฮิลล์ เป็นเกมแนวสยองขวัญอีกเกมหนึ่งที่มีรูปแบบการเล่นอันเป็นเอกลักษณ์นอกเหนือจากเกม Survival Horror ทั่วไป นั่นคือการจำกัดวิสัยทัศน์ของผู้เล่น บรรยากาศตอนกลางวันในเกมจะถูกปกคลุมด้วยหมอกหนาจัด ส่วนตอนกลางคืนก็จะมืดสนิท มีเพียงแสงจากไฟฉายที่ส่องให้เห็นบริเวณรอบข้างเพียงเล็กน้อยเท่านั้น ทั้งสองวิธีนี้ทำให้ผู้เล่นจะมองเห็นศัตรูหรือสภาพแวดล้อมก็ต่อเมื่อเข้าใกล้ในระยะหนึ่งแล้ว โดยตัวเกมยังมีอุปกรณ์อีกชนิดหนึ่งได้แก่เครื่องรับวิทยุขนาดเล็ก ซึ่งจะส่งเสียงรบกวนออกมาเพื่อเป็นสัญญาณเตือนให้ผู้เล่นทราบว่ามีศัตรูอยู่ในบริเวณใกล้เคียงนั้น อย่างไรก็ตาม แม้จะจัดว่าเป็นระบบที่ช่วยเหลือผู้เล่นจากการถูกจำกัดทัศนวิสัย แต่ในทางจิตวิทยาก็ถือว่าเป็นการเพิ่มความน่ากลัวให้ผู้เล่นเช่นเดียวกัน จากการรับรู้การมีอยู่ของศัตรูแต่ไม่สามารถมองเห็นได้นั่นเอง การออกแบบศิลป์ของเกมนี้ก็เป็นอีกสิ่งหนึ่งที่ดึงดูดใจผู้เล่น ทั้งสัตว์ประหลาด ฉาก นำเสนอด้านวิปริตและบิดเบี้ยวในจิตใจคนออกมาในรูปของสนิมเหล็ก คราบเลือด ลวดหนามต่างๆ บรรยากาศของเกมออกไปทางน่าเกลียดน่ากลัว และมีความรุนแรงสูง จนทำให้เกมนี้ได้รับเรท M (Mature-สำหรับอายุ 17 ปีขึ้นไป) ถึงกระนั้นก็ยังมีแฟนๆติดตามเป็นจำนวนมากรายชื่อเกมภาคหลัก (เรียงตามวันที่วางจำหน่าย)Silent Hill รายชื่อเกมภาคหลัก (เรียงตามวันที่วางจำหน่าย). Silent Hill. วางจำหน่ายครั้งแรกในปี 1999 บนเครื่องเพลย์สเตชัน เนื้อเรื่องกล่าวถึงชายหนุ่มที่ชื่อแฮรี่ เมสัน ที่ประสบอุบัติเหตุขณะขับรถผ่านเมืองไซเลนต์ฮิลล์ เมื่อตื่นขึ้นมาก็พบว่าเชอริล ลูกสาวบุญธรรมวัยเจ็ดขวบของเขาได้หายตัวไปเสียแล้ว เขาจึงออกตามหาตัวเชอริลท่ามกลางหมอกหนาทึบของเมือง ระหว่างนั้นกลับได้พบกับสัตว์ประหลาดน่าสยดสยอง และต้องเข้าไปพัวพันกับลัทธิบูชาซาตานเก่าแก่ของเมืองอย่างหลีกเลี่ยงไม่ได้ ตัวเกมมีภาคเสริมออกจำหน่ายบนเครื่องเกมบอยแอดวานซ์ ในชื่อ Silent Hill:Play NovelSilent Hill 2 Silent Hill 2. วางจำหน่ายครั้งแรกในปี 2001 บนเครื่องเพลย์สเตชัน 2 และต่อมาบนเครื่องเอกซ์บ็อกซ์ และพีซี ในชื่อ Silent Hill 2: Restless Dreams ซึ่งเพิ่มส่วนของเนื้อเรื่องบทเพิ่มเติมเข้าไป ภาคนี้มีเนื้อเรื่องเกี่ยวกับชายที่ชื่อเจมส์ ซันเดอร์แลนด์ ผู้ซึ่งสูญเสียภรรยาไปเมื่อสามปีก่อน บัดนี้เขาได้รับจดหมายที่ลงชื่อภรรยาไว้ โดยบอกว่ากำลังรอเขาอยู่ที่ 'ที่พิเศษ' ของเขากับเธอ เจมส์จึงกลับมายังไซเลนต์ฮิลล์ ที่ซึ่งเขาและภรรยาเคยมาพักผ่อนด้วยกันเพื่อค้นหาว่าเรื่องราวเป็นมาอย่างไรกันแน่ เนื้อหาของภาคนี้ได้รับการโหวตจากผู้เล่นว่าเป็นพล็อตเรื่องที่ดีที่สุดเรื่องหนึ่งของวงการเกมเลยทีเดียวSilent Hill 3 Silent Hill 3. วางจำหน่ายครั้งแรกในปี 2003 บนเครื่องเพลย์สเตชัน 2 และพีซี เนื้อเรื่องจับความต่อจากเรื่องราวในภาคแรก 17 ปี โดยมีตัวเอกเป็นเด็กสาวชื่อฮีเธอร์ เมสัน ซึ่งถูกดึงเข้ามาเกี่ยวกับลัทธิสยองในไซเลนต์ฮิลล์ อีกครั้ง เพื่อค้นหาคำตอบให้กับอดีตอันคลุมเครือของตัวเธอเองSilent Hill 4 : The Room Silent Hill 4 : The Room. วางจำหน่ายครั้งแรกในปี 2004 บนเครื่องเพลย์สเตชัน 2, เอกซ์บอกซ์​และพีซี ภาคนี้ถูกวางสถานที่ไว้ในเมืองเพื่อนบ้านของไซเลนต์ฮิลล์ เกี่ยวกับชายที่ชื่อเฮนรี่ ทาวแซนด์ ซึ่งพบว่าห้องพักของเขาเองถูกปิดตายไว้ไม่ให้ออกไปไหนได้ หลังจากนั้นไม่นานก็มีโพรงประหลาดเกิดขึ้นในห้องน้ำ เมื่อเขาคลานเข้าไปในรูนั้นก็พบว่าตัวเองถูกดึงไปเกี่ยวข้องกับเหตุการณ์สยองในอดีตของฆาตกรต่อเนื่องนาม วอลเตอร์ ซุลลิแวน ในตอนแรก ผู้สร้างตั้งใจจะให้เกมภาคนี้แยกออกมาเป็นเอกเทศ แต่ก็ตัดสินใจบรรจุเข้าเป็นเกมภาคต่อของไซเลนต์ฮิลล์ ในภายหลัง ซึ่งสร้างกระแสวิพากษ์วิจารณ์จากแฟนๆเกมซีรีส์นี้เป็นจำนวนมาก เนื่องจากตัวเกมมีลักษณะการเล่นที่แตกต่างจากเกมภาคก่อนๆ มากพอสมควรSilent Hill : Origins Silent Hill : Origins. มีกำหนดการวางจำหน่ายในปี 2007 บนเครื่องพีเอสพี ในภาคภาษาญี่ปุ่นรู้จักกันในชื่อ Silent Hill Zero ในภายหลังได้รับการพอร์ตลงเครื่อง เพลย์สเตชัน 2 ในเดือนมีนาคม 2008 เนื้อหาของภาคนี้ย้อนไปก่อนหน้าเนื้อหาในภาคแรก กล่าวถึงชายหนุ่มชื่อ ทราวิส แกรดี้ อาชีพคนขับรถบรรทุกส่งของ ในการส่งของครั้งหนึ่งเขาตัดสินใจใช้เส้นทางที่ตัดผ่านเมืองไซเลนท์ ฮิลล์ เพื่อเป็นทางลัด ระหว่างนั้นก็ได้พบกับอัลเลสซ่า กิลเลสพี ที่วิ่งตัดหน้ารถและหายตัวไป เขาจึงออกตามหาและพบว่าเธอติดอยู่ในบ้านที่กำลังถูกไฟไหม้อย่างหนัก เมื่อช่วยเหลืออัลเลสซ่าที่ถูกไฟคลอกออกมาแล้ว เขาจึงนำเธอไปส่งโรงพยาบาล และนั่นคือจุดเริ่มต้นของความหลังเกี่ยวกับพ่อและแม่ของเขาที่กลับมาหลอกหลอนด้วยอำนาจประหลาดของไซเลนท์ ฮิลล์Silent Hill Homecoming Silent Hill Homecoming. ในภาคนี้ทางโคนามิได้เปลี่ยนทีมพัฒนาจากเดิมจาก Team Silent มาเป็น Foundation 9 Entertainment และ Double Helix Games แทน มีการประกาศการพัฒนาครั้งแรกเมื่อเดือนกรกฎาคม 2007 โดยใช้ชื่อว่า Silent Hill V ก่อนจะเปลี่ยนชื่อเป็น Silent Hill : Homecoming ในภายหลัง และวางจำหน่ายครั้งแรกในเดือนกันยายน 2008 บนเครื่อง เพลย์สเตชัน 3 เอกซ์บอกซ์ 360 และพีซี เนื้อเรื่องในภาคนี้กล่าวถึง อเล็กซ์ เชพเฟิร์ด นายทหารหนุ่มที่เพิ่งปลดประจำการ และเดินทางกลับบ้านเกิดที่เมืองเชพเฟิร์ดส์ เกลน และพบว่าเมืองได้พังทลายลงพร้อมทั้งประชากรก็หายสาบสูญไปเป็นจำนวนมาก เมื่อกลับถึงบ้านก็ได้ทราบว่า โจชัวร์ น้องชายของตนได้หายตัวไปเช่นกัน อเล็กซ์จึงออกตามหาตามสถานที่ต่างๆในเมือง และเห็นโจชัวร์วิ่งหนีเขาเป็นระยะๆ เมื่อดำเนินการค้นหาต่อไปอเล็กซ์ก็เริ่มพบว่าการพังทลายของเมืองนั้นเกี่ยวข้องกับลัทธิประหลาดที่ชื่อ The Order ซึ่งเป็นกลุ่มลัทธิที่อยู่เบื้องหลังความลับของไซเลนท์ ฮิลล์มาตั้งแต่อดีต สุดท้ายอเล็กซ์จึงพบว่าประวัติชีวิตที่ผ่านมาของเขาและครอบครัวนั้นเกี่ยวข้องกับลัทธินี้อย่างน่าสยดสยองเกินคาดคิดSilent Hill : Shattered Memories Silent Hill : Shattered Memories. มีกำหนดการวางจำหน่ายบนเครื่อง Wii ในเดือนธันวาคม 2009 เป็นการนำเกมภาคแรกมาตีความใหม่ และเปลี่ยนแปลงระบบการเล่นหลายๆอย่าง เช่นการตัดส่วนของการต่อสู้กับศัตรูออกหมด ทำได้เพียงหนีจากศัตรูเท่านั้น หรือการที่ผู้เล่นสำรวจวัตถุต่างๆในเกม ที่จะมีผลต่อการดำเนินเรื่องด้วยโดยตรง ความแตกต่างที่เห็นได้อย่างชัดเจนก็คือ การเปลี่ยนโลกทัศน์ของมิติมืดที่เคยมีมาในภาคก่อนๆจากหมอก สนิมหรือคราบเลือด มาเป็นหิมะ และโลกที่เต็มไปด้วยน้ำแข็งแทน เกม ภาคนี้ Re-Imaging มาจากภาคแรก ไม่ใช่แค่การรีเมค แต่เป็นการตีความใหม่ เพราะงั้น เนื้อเรื่องที่ยกมามันเลยมีส่วนสำคัญแค่ พ่อตามหาลูกสาวที่หายไป และมีการเอาตัวละครเดิมๆมาด้วย ซึ่งก็ได้เปลี่ยนบทบาทหน้าตาไปแทบไม่เหลือเค้าเดิม จุดหักมุมของภาคนี้ เมื่อเล่นไปถึงตอนจบ เราก็จะทราบว่า ตัวแฮรี่ เมสันนั้นไม่มีตัวตน หรือพูดให้ถูกก็คือ เขาตายไปแล้วเมื่อ 18 ปีก่อน ตัวละครที่เราเล่นๆมาทั้งเกมนั้นเป็นเพียงภาพที่ไซเลนท์ฮิลล์สร้างขึ้นมาจาก ความปรารถนาของเชอริล เมสันเท่านั้น ใครที่เล่นภาคก่อนๆมาคงจะรู้ว่าจุดสำคัญของไซเลนท์ฮิลล์ก็คือ ไซเลนท์ฮิลล์คือเมืองที่มีพลังอำนาจลึกลับ อันจะสามารถดึงเอาความปรารถนาในจิตใจของคนมาทำให้เป็นของจริง เช่นในภาคสอง ที่มาเรียเกิดมาจากความต้องการภรรยาในอุดมคติของเจมส์ ซํนเดอร์แลนด์ หรือพวกปิศาจต่างๆก็ล้วนเกิดขึ้นมาจากจิตใจส่วนที่บิดเบี้ยวของตัวละครทั้ง นั้น ในภาคนี้เกมจะมีส่วนนึงที่เป็นส่วนวิเคราะห์จิตใจ ที่เราจะนั่งคุยกับดร.คอฟแมน และเขาจะชวนเราพูดถึงเรื่องต่างๆเช่นทัศนคติเรื่องเซ็กส์ ชีวิตวัยเด็ก ฯลฯ​ รวมทั้งให้ทำแบบทดสอบทางจิตวิทยาด้วย ซึ่งในฉากสุดท้ายผู้เล่นก็จะได้ทราบว่า "เรา" ที่นั่งคุยอยู่กับคอฟแมนนั้นไม่ใช่แฮรี่ แต่เป็นเชอริล! และไม่ใช่เด็กหญิงเชอริลตัวน้อยน่ารักด้วย แต่เป็นเชอริล เมสันในวัย 25 ปี!Silent Hill : Downpour Silent Hill : Downpour. เกมซีรีส์ไซเลนท์ฮิลล์ภาคล่าสุดที่พัฒนาโดยทีม Vatra Games มีกำหนดวางจำหน่ายบนเครื่อง PS3 , Xbox360 ในเดือนตุลาคม 2011 เคยมีชื่อในการเปิดตัวว่า Silent Hill 8 จากรายละเอียดที่เปิดเผยออกมาแล้วนั้น ระบุว่าตัวเอกของเกมชื่อเมอร์ฟี่ เพนเดิลตัน นักโทษชายซึ่งหลบหนีจากรถขนส่งนักโทษได้ระหว่างที่รถเกิดอุบัติเหตุ ตัวเกมจะดำเนินเรื่องในพื้นที่ทางใต้ของเมืองไซเลนท์ ฮิลล์ (ซึ่งยังไม่เคยปรากฏในเกมภาคก่อนหน้าเลย) ตัวเกมจะเพิ่มองค์ประกอบของความเป็น Open World เข้าไป ผู้เล่นสามารถเดินทางไปไหนมาไหนก็ได้ และจะมีภารกิจย่อยๆให้ทำมากมายนอกจากเนื้อเรื่องหลัก และเกมภาคนี้จะใช้ "น้ำ" เป็นสื่อในการเปลี่ยนเข้าสู่มิติแห่งสนิม เช่นเมื่อพวกปิศาจใกล้จะปรากฏตัว ฝนจะเริ่มตกลงมาหนักขึ้น เป็นต้นรายชื่อสื่ออื่นๆที่เกี่ยวข้องSilent Hill : Play Novel รายชื่อสื่ออื่นๆที่เกี่ยวข้อง. Silent Hill : Play Novel. ซอฟต์แวร์เกมของเครื่องเกมบอยแอดวานซ์ วางจำหน่ายในปี 2001 ในเวอร์ชันภาษาญี่ปุ่นเท่านั้น เป็นเกมแนว Sound Novel ที่ให้ผู้เล่นเลือกดำเนินเรื่องด้วยตนเอง พร้อมกับแก้ปริศนาต่างๆไปด้วย เนื้อหาเกี่ยวข้องกับเหตุการณ์ที่ ซีบิล เบนเน็ธ ตัวละครจากเกมภาคแรกได้เจอขณะที่ติดอยู่ในเมืองไซเลนต์ฮิลล์</doc>
