<doc id="913376" url="https://th.wikipedia.org/wiki?curid=913376" title="ชาละวัน อรรถชัยมวยไทยยิม">ชาละวัน อรรถชัยมวยไทยยิม ชาละวัน อรรถชัยมวยไทยยิม หรือชื่อชกเดิมคือ ใบคาน ว.แสงเทพ, ใบคาน ป.อ่อนนุช, ชาละวัน ป.อ่อนนุช และ ชาละวัน อั๋นสุขุมวิท เป็นนักมวยไทยจากจังหวัดสงขลา ซึ่งในปี พ.ศ. 2560 เขาได้เป็นผู้ครองตำแหน่งแชมป์รุ่นแบนตัมเวท ทั้งสนามมวยราชดำเนิน และเวทีมวยสยามอ้อมน้อยประวัติ ประวัติ. ชาละวันมีชื่อจริงคือ ดุรวัฒน์ บิลละเต๊ะ เริ่มชกมวยครั้งแรกเมื่ออายุ 11 ปี โดยใช้ชื่อชาละวัน ลูกกบบาด และได้รับค่าตัวครั้งแรกที่ 500 บาท ทั้งนี้ ชาละวันสำเร็จการศึกษาระดับชั้นมัธยมปลายจากศูนย์การศึกษานอกโรงเรียน เขาเคยใช้ชื่อใบคาน ว.แสงเทพ เข้าแข่งขันในศึกเพชรยินดี ที่สนามมวยเวทีลุมพินี ณ วันที่ 15 มีนาคม พ.ศ. 2556 โดยเป็นฝ่ายแพ้น็อกรุ้งนารายณ์ เกียรติหมู่ 9 ในยกที่ 3 แต่ในปีเดียวกันนี้เอง เขาก็เป็นฝ่ายชนะคะแนนฟ้าส่องแสง วินดี้สปอร์ต ที่สนามมวยราชดำเนิน วันที่ 27 ธันวาคม พ.ศ. 2559 ชาละวันเป็นฝ่ายชนะคะแนนเพชรทองไท เกียรติเทวฤทธิ์ ที่สนามมวยเวทีลุมพินี วันที่ 28 กุมภาพันธ์ พ.ศ. 2560 ชาละวันเป็นฝ่ายชนะน็อกฉมวกเพชร ลูกพระบาท ยกที่ 4 ด้วยการฟันศอก ในคู่เอกศึกรวมพลคนแปดริ้ว ที่สนามมวยเวทีลุมพินี ถนนรามอินทรา ครั้นในวันที่ 16 มิถุนายนของปีดังกล่าว ชาละวันได้เข้าแข่งขันในคู่เอกของรายการศึกมวยไทยเมกกาไฟต์ ที่สนามมวยเวทีลุมพินี ซึ่งเขาเป็นฝ่ายแพ้น็อกยอดมนุษย์ พุ่มพันธุ์ม่วง จากการเสียบเข่าซ้ายในยกที่ 5 ในวันที่ 31 สิงหาคมของปีเดียวกัน ชาละวันเป็นฝ่ายชนะคะแนนก้องศักดิ์ ศ.ศาสตรา ที่สนามมวยราชดำเนิน จากนั้น ในวันที่ 13 พฤศจิกายน เขาได้เป็นฝ่ายชนะคะแนนเพชรบ้านแขก ส.สมหมาย ในศึกชูเจริญมวยไทย ที่สนามมวยราชดำเนิน ส่วนในวันที่ 6 ธันวาคมของปีเดียวกัน ชาละวันก็เป็นฝ่ายชนะคะแนนฉมวกเพชรได้อีก จากการแข่งขันคู่เอกของรายการศึก ส.สมหมาย ที่สนามมวยราชดำเนินชีวิตส่วนตัว ชีวิตส่วนตัว. ชาละวันมีบิดาชื่อหยาหนา บิลละเต๊ะ ซึ่งเป็นครูมวยคนแรก และมารดาชื่อบัวผัน บิลละเต๊ะ เขามีพี่น้องทั้งหมด 5 คน และมีแฟนชื่อศิริลักษณ์ ศักดิ์นิธิโชติ (ชื่อเล่น : เนย)เกียรติประวัติเกียรติประวัติ. - พ.ศ. 2560 – แชมป์รุ่นแบนตัมเวท สนามมวยราชดำเนิน - พ.ศ. 2560 – แชมป์รุ่นแบนตัมเวท เวทีมวยสยามอ้อมน้อยสิ่งสืบเนื่อง สิ่งสืบเนื่อง. นอกเหนือจากแข่งขันแล้ว ชาละวันยังทำหน้าที่เป็นครูสอนมวยไทย ให้แก่ชาวต่างชาติที่ค่ายมวยสถิติการแข่งขัน</doc>
