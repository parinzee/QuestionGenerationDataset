<doc id="279291" url="https://th.wikipedia.org/wiki?curid=279291" title="ทะเลสาบฮุฟสกุล">ทะเลสาบฮุฟสกุล ทะเลสาบฮุฟสกุล () ตั้งอยู่ภายในอุทยานแห่งชาติทะเลสาบฮุฟสกุล เขตปกครองจังหวัดฮุฟสกุล ทางเหนือสุดของประเทศมองโกเลีย ติดกับพรมแดนสาธารณรัฐบูเรียตียา (Buryatia) ประเทศรัสเซีย มีประกาศให้เป็นอุทยานแห่งชาติเมื่อปีพ.ศ. 2535 โดยกระทรวงทรัพยากรและสิ่งแวดล้อมเป็นผู้ดูแล ทะเลสาบฮุฟสกุลอยู่ห่างจากที่ราบใจกลางมองโกเลียประมาณ 900 กิโลเมตร มีสภาพอากาศแบบหนาวเย็น ด้วยภูมิประเทศที่หลากหลาย ทั้งหนองน้ำ ทุ่งหญ้าสเตปป์ ทุนดรา ป่าสนไทก้า และเขตอัลไพน์ ทำให้มีนกและสัตว์ป่าหายากหลายชนิด ในปีพ.ศ. 2540 รัฐบาลมองโกเลียจึงประกาศให้พื้นที่ตะวันตกของอุทยานเป็นพื้นที่คุ้มครองสัตว์สงวน ทะเลสาบฮุฟสกุลมีความลึกประมาณ 238 เมตรตั้งอยู่สูงจากระดับน้ำทะเล 1,645 เมตร ยาวจากเหนือถึงใต้ 125 กม. เป็นทะเลสาบน้ำจืดที่ใหญ่และลึกที่สุดในมองโกเลีย และใหญ่เป็นอันดับ 2 ของภูมิภาค รองจากทะเลสาบไบคาลของรัสเซีย น้ำในทะเลสาบเกิดจากการไหลมารวมกันของแม่น้ำสายเล็กๆ หลาย 10 สาย แต่มีทางระบายออกอยู่เพียงทางเดียว คือแม่น้ำเอกินซึ่งอยู่ที่ใต้สุดของทะเลสาบ ทะเลสาบนี้มีปลาอาศัยอยู่ 9 สายพันธุ์ หนึ่งในนั้นไม่พบในที่อื่นๆ ของโลก</doc>
