<doc id="236587" url="https://th.wikipedia.org/wiki?curid=236587" title="ทางหลวงแผ่นดินหมายเลข 3215">ทางหลวงแผ่นดินหมายเลข 3215 ทางหลวงแผ่นดินหมายเลข 3215 หรือ ถนนบางกรวย-ไทรน้อย () ซึ่งระยะทางส่วนใหญ่ของถนนมีฐานะเป็น ทางหลวงแผ่นดินหมายเลข 3215 สายต่อทางของอำเภอบางกรวย - ต่อเขตเทศบาลตำบลราษฎร์นิยม และอยู่ในความดูแลของสำนักงานบำรุงทางนนทบุรี (หน่วยงานของกรมทางหลวง) ประกอบด้วยเส้นทางสองสาย สายแรกคือถนนบางกรวย-ไทรน้อยสายหลัก ซึ่งเป็นเส้นทางคมนาคมสำคัญสายหนึ่งบนพื้นที่ฝั่งตะวันตกของแม่น้ำเจ้าพระยาในจังหวัดนนทบุรี เนื่องจากตัดผ่านเกือบทุกอำเภอของจังหวัด คือ อำเภอบางกรวย อำเภอเมืองนนทบุรี อำเภอบางใหญ่ อำเภอบางบัวทอง และอำเภอไทรน้อยตามลำดับ ส่วนอีกสายคือถนนบางกรวย-ไทรน้อยสายแยกเข้าตัวอำเภอบางใหญ่เก่า ซึ่งเป็นเส้นทางสั้น ๆ ในเขตอำเภอบางใหญ่ถนนบางกรวย-ไทรน้อย สายหลักประวัติ ถนนบางกรวย-ไทรน้อย สายหลัก. ประวัติ. ถนนบางกรวย-ไทรน้อยก่อสร้างขึ้นในช่วงที่นายสอาด ปายะนันทน์ ดำรงตำแหน่งผู้ว่าราชการจังหวัดนนทบุรี หลังจากที่จอมพลประภาส จารุเสถียร รัฐมนตรีว่าการกระทรวงมหาดไทยในสมัยนั้นได้เดินทางมาตรวจราชการและมีนโยบายพัฒนาจังหวัดนนทบุรีให้เจริญก้าวหน้าโดยเร็วในทุก ๆ ด้านโดยเฉพาะด้านการคมนาคมและด้านความเป็นอยู่ของราษฎร โดยเริ่มตัดถนนขึ้นเป็นทางลาดยาง (พร้อมกับถนนเทอดพระเกียรติซึ่งเป็นทางลัดไปออกบางบำหรุ) ตั้งแต่ปี พ.ศ. 2503 จนกระทั่งแล้วเสร็จเมื่อปี พ.ศ. 2506 ระยะทางบางช่วงของถนนสายนี้สร้างขึ้นบนคันดินเดิมและตามทิศทางเดิมของทางรถไฟสายบางบัวทอง นอกจากนี้ยังมีประชาชนในพื้นที่ร่วมกันอุทิศที่ดินให้ตัดถนนเป็นทางสาธารณะด้วย และเนื่องจากมีแนวเส้นทางยาวและคดเคี้ยวมากจึงมีระยะทางรวมตลอดสายประมาณ 35 กิโลเมตร ค่าใช้จ่ายทั้งหมดในการตัดถนนอยู่ที่ประมาณ 7,500,000-8,000,000 บาท ถนนบางกรวย-ไทรน้อยเป็นถนนที่มีขนาดตั้งแต่ 2 ช่องจราจรไปจนถึง 6 ช่องจราจร ไม่มีเกาะกลาง ปัจจุบันเส้นทางตั้งแต่กิโลเมตรที่ 9+550 (ตำบลบางกร่าง เขตเทศบาลเมืองบางศรีเมือง) เป็นต้นไปได้ขยายช่องทางจราจรจากเดิม 2 ช่องทางเป็น 4 ช่องทาง และตั้งแต่เข้าเขตอำเภอบางบัวทองจนถึงช่วงก่อนถึงโค้งสามวังได้ขยายเป็น 4-6 ช่องทาง นอกจากนี้ในปี พ.ศ. 2544 กรมทางหลวงได้เริ่มขยายผิวการจราจรระหว่างกิโลเมตรที่ 21+560 ถึงกิโลเมตรที่ 34+798 (ตั้งแต่ก่อนถึงโค้งสามวังจนถึงทางแยกเข้าตัวอำเภอไทรน้อย) จากเดิม 2 ช่องทางให้เป็น 6 ช่องทาง และปรับปรุงผิวถนนเดิมเป็นถนนแอสฟัลต์คอนกรีตเสริมเหล็ก เพิ่มเกาะกลางถนน ปรับปรุงระบบการระบายน้ำ ทางเท้า และเสาไฟฟ้าตลอดสองข้างทางให้สมบูรณ์ รวมทั้งก่อสร้างสะพานข้ามทางแยกบางบัวทองขนาด 4 ช่องจราจร เพื่อแก้ไขปัญหาการจราจรติดขัดในชั่วโมงเร่งด่วนและรองรับปริมาณการจราจรที่เพิ่มขึ้นอย่างรวดเร็วในพื้นที่รายละเอียดเส้นทางเขตอำเภอบางกรวย รายละเอียดเส้นทาง. เขตอำเภอบางกรวย. เริ่มจากถนนจรัญสนิทวงศ์ที่ปากทางบางกรวย (ใกล้เชิงสะพานพระราม 7) ในพื้นที่ตำบลบางกรวย โดยอยู่ในความควบคุมของเทศบาลเมืองบางกรวยตั้งแต่จุดนี้ (มีรหัสสายทางว่า นบ.ถ 4-0001) ไปทางทิศตะวันตก ผ่านวัดเชิงกระบือ จนถึงปากซอยบางกรวย-ไทรน้อย 9 (ร่วมใจ) จึงโค้งไปทางทิศเหนือ ถึงปากซอยบางกรวย-ไทรน้อย 8 (ทิพยเนตร) โค้งไปทางทิศตะวันตก ถึงปากซอยบางกรวย-ไทรน้อย 13 (สมชายพัฒนา) โค้งไปทางทิศเหนือ ไปทางทิศตะวันตก ผ่านวัดจันทร์และวัดโพธิ์เผือก ไปทางทิศใต้และทิศตะวันตกเฉียงใต้ ตัดกับซอยบางกรวย-ไทรน้อย 17 (ภาณุรังษี) และซอยบางกรวย-ไทรน้อย 18 (เฉลิมศักดิ์) ที่ทางแยกวัดสำโรง ข้ามคลองบางบำหรุเข้าพื้นที่ตำบลวัดชลอ และยังมุ่งไปทางทิศเดิมจนถึงทางแยกเทอดพระเกียรติ (จุดตัดกับถนนเทอดพระเกียรติและถนนบางกรวย-จงถนอม) จึงมุ่งขึ้นทางทิศเหนือ ผ่านวัดชลอ ข้ามคลองบางกรวย ไปทางทิศตะวันออกเฉียงเหนือจนกระทั่งถึงบริเวณกิโลเมตรที่ 5.7 จึงเข้าเขตตำบลบางสีทองและเข้าเขตควบคุมขององค์การบริหารส่วนตำบลบางสีทอง (มีรหัสสายทางว่า นบ.ถ 36-001) ผ่านปากซอยบางกรวย-ไทรน้อย 26 (วัดโคนอน) โค้งไปทางทิศตะวันตกเฉียงเหนือ เลยปากซอยบางกรวย-ไทรน้อย 23 (สวนเกษรา) จึงโค้งไปทางทิศตะวันออกเฉียงเหนือ ถึงปากซอยบางกรวย-ไทรน้อย 30 (วัดรวกบางสีทอง) โค้งไปทางทิศตะวันตกเฉียงเหนือ ตัดกับถนนนครอินทร์ที่ทางแยกบางสีทอง ไปทางทิศตะวันตกและทิศตะวันตกเฉียงเหนือ ข้ามคลองวัดแดงที่กิโลเมตรที่ 8+475 เข้าเขตตำบลบางกร่าง อำเภอเมืองนนทบุรีเขตอำเภอเมืองนนทบุรี เขตอำเภอเมืองนนทบุรี. เริ่มจากสะพานข้ามคลองวัดแดงที่กิโลเมตรที่ 8+475 เข้าเขตควบคุมของหมวดการทางบางใหญ่ สำนักงานบำรุงทางนนทบุรี โดยถือเป็น ทางหลวงแผ่นดินหมายเลข 3215 สายต่อทางของอำเภอบางกรวย - ต่อเขตเทศบาลตำบลราษฎร์นิยม หมายเลขควบคุม 0101 ตอนต่อทางของอำเภอบางกรวย - ต่อเขตเทศบาลตำบลราษฎร์นิยม ตั้งแต่จุดนี้ แนวเส้นทางยังคงมุ่งไปทางทิศตะวันตกเฉียงเหนือในพื้นที่ตำบลบางกร่าง ตัดกับถนนบางศรีเมือง จากนั้นไปทางทิศตะวันตก ข้ามคลองวัดบางกร่าง ผ่านวัดปราสาท ตัดกับถนนราชพฤกษ์ ไปทางทิศตะวันตกเฉียงเหนือ จนกระทั่งสุดเขตอำเภอเมืองนนทบุรีและเข้าเขตอำเภอบางใหญ่เขตอำเภอบางใหญ่ เขตอำเภอบางใหญ่. อยู่ในพื้นที่ตำบลบางเลนตลอดสาย โดยมุ่งไปทางทิศตะวันตกเฉียงเหนือต่อเนื่องมาจากเขตตำบลบางกร่างในอำเภอเมืองนนทบุรี ตัดกับทางหลวงท้องถิ่น นบ.ถ 1-0010 สายโรงเรียนเตรียมอุดมศึกษาพัฒนาการฯ-วัดสวนแก้ว วกขึ้นไปทางทิศตะวันออกเฉียงเหนือ ตัดกับถนนบางกรวย-ไทรน้อย (สายแยกเข้าบางใหญ่เก่า) เมื่อผ่านปากซอยบางเลน ซอย 8 (วัดศรีราษฎร์) จึงโค้งไปทางทิศตะวันตกเฉียงเหนือ ตัดกับซอยบางเลน ซอย 5 (วัดสวนแก้ว) จากนั้นตรงไปทางทิศเดิมจนกระทั่งข้ามคลองอ้อม สุดเขตอำเภอบางใหญ่และเข้าเขตอำเภอบางบัวทองเขตอำเภอบางบัวทอง เขตอำเภอบางบัวทอง. เริ่มจากสะพานข้ามคลองอ้อม ไปทางทิศตะวันตกเฉียงเหนือในพื้นที่ตำบลบางรักใหญ่ ตัดกับถนนรัตนาธิเบศร์ที่ทางแยกบางพลู ไปทางทิศตะวันออกเฉียงเหนือ เข้าเขตตำบลบางรักพัฒนา และไปทางทิศตะวันตกเฉียงเหนือ ผ่านปากซอยเทศบาล 11 (จันทร์ทองเอี่ยม) จากนั้นไปทางทิศเดิมจนเข้าเขตตำบลพิมลราช เมื่อถึงกิโลเมตรที่ 19+973 (บริเวณหน้าที่ทำการโครงการส่งน้ำและบำรุงรักษาพระยาบรรลือ) จึงเข้าเขตควบคุมของเทศบาลเมืองบางบัวทอง จากนั้นเข้าเขตตำบลโสนลอย ข้ามคลองบ้านกล้วย ตัดกับถนนเทศบาล 3 ข้ามคลองพระพิมล เข้าเขตตำบลบางบัวทอง โค้งขึ้นทางทิศเหนือ เมื่อถึงกิโลเมตรที่ 21+560 จึงเข้าเขตทางหลวงแผ่นดินอีกครั้งหนึ่ง โดยอยู่ในความควบคุมของหมวดการทางบางบัวทอง สำนักงานบำรุงทางนนทบุรี ก่อนวกไปทางทิศตะวันตกเฉียงเหนือ ตัดกับถนนกาญจนาภิเษกที่ทางแยกบางบัวทอง มุ่งไปทางทิศเดิมจนกระทั่งข้ามคลองตาคล้าย สุดเขตอำเภอบางบัวทองและเข้าเขตอำเภอไทรน้อยเขตอำเภอไทรน้อย เขตอำเภอไทรน้อย. เริ่มจากสะพานข้ามคลองตาคล้ายและคลองลากค้อน ตรงไปทางทิศตะวันตกเฉียงเหนือในเขตตำบลไทรน้อย จนกระทั่งข้ามคลองห้าร้อยเข้าเขตตำบลคลองขวางและตัดกับถนนแยกเข้าที่ว่าการอำเภอไทรน้อย บริเวณกิโลเมตรที่ 34+798 จึงสุดระยะถนนบางกรวย-ไทรน้อยและทางหลวงแผ่นดินหมายเลข 3215 โดยมีแนวถนนที่ตรงต่อเนื่องไปคือทางหลวงท้องถิ่น นบ.ถ 1-0018 สายบ้านไทรน้อย-บ้านคลองนาหมอน ซึ่งเป็นทางลัดไปออกทางหลวงแผ่นดินหมายเลข 346 (ปทุมธานี-บางเลน) ที่ทางแยกไทรน้อยได้ถนนบางกรวย-ไทรน้อย สายแยกเข้าบางใหญ่เก่า ถนนบางกรวย-ไทรน้อย สายแยกเข้าบางใหญ่เก่า. ถนนบางกรวย-ไทรน้อยสายแยกเข้าบางใหญ่เก่า สร้างขึ้นบนแนวคันทางเดิมของทางรถไฟสายบางบัวทอง (ช่วงทางแยกเข้าท่าน้ำบางใหญ่) เช่นเดียวกับถนนบางกรวย-ไทรน้อยสายหลัก เดิมมีชื่อเรียกในท้องถิ่นหลายชื่อปนกัน ได้แก่ "ถนนบางกรวย-บางใหญ่", "ถนนบางใหญ่เก่า", "ถนนอำเภอบางใหญ่ (เก่า)", "ซอยไปรษณีย์บางใหญ่" เป็นต้น ปัจจุบันเทศบาลตำบลบางม่วงซึ่งเป็นผู้ดูแลสายทางระยะปลายได้ตั้งชื่ออย่างเป็นทางการว่า "ถนนบางกรวย-ไทรน้อย" แม้ว่าจะไม่ได้มีระยะทางยาวต่อเนื่องไปถึงเขตอำเภอทั้งสองก็ตาม ถนนบางกรวย-ไทรน้อยสายแยกเข้าบางใหญ่เก่า แยกออกจากถนนบางกรวย-ไทรน้อยสายหลักบริเวณกิโลเมตรที่ 13 ที่วงเวียนการไฟฟ้าบางใหญ่ ในพื้นที่ตำบลบางเลน อำเภอบางใหญ่ โดยมีฐานะเป็น ทางหลวงแผ่นดินหมายเลข 3215 สายต่อทางของอำเภอบางกรวย - ต่อเขตเทศบาลตำบลราษฎร์นิยม หมายเลขควบคุม 0102 ตอนแยกเข้าอำเภอบางใหญ่ - ต่อทางของเทศบาลตำบลบางม่วง และอยู่ในเขตควบคุมของหมวดการทางบางใหญ่ แนวเส้นทางมุ่งหน้าไปทางทิศตะวันตกเป็นระยะทาง 631 เมตร จึงสุดเขตทางหลวงแผ่นดินและเข้าเขตควบคุมของเทศบาลตำบลบางม่วง (มีรหัสสายทางว่า นบ.ถ 11-001) ไปทางทิศเดิมจนกระทั่งสุดระยะถนนที่สะพานข้ามคลองบางกอกน้อย หน้าสำนักงานเทศบาลตำบลบางม่วง โดยมีแนวถนนที่ตรงต่อเนื่องไปคือถนนบางใหญ่-บางคูลัด ซึ่งเป็นทางลัดไปออกถนนกาญจนาภิเษกบริเวณกิโลเมตรที่ 36-37 ได้ ปัจจุบันถนนสายนี้ทั้งส่วนที่อยู่ในเขตรับผิดชอบของเทศบาลตำบลบางม่วงและส่วนที่อยู่ในความรับผิดชอบของกรมทางหลวงมีขนาด 4 ช่องจราจรตลอดเส้นทาง ส่วนจุดตัดกับถนนบางกรวย-ไทรน้อยสายหลักได้รับการปรับปรุงรูปแบบจากสามแยกรูปตัววายเป็นวงเวียนในปี พ.ศ. 2554ถนนสายใกล้เคียงถนนสายใกล้เคียง. - ถนนบ้านกล้วย-ไทรน้อย ถนนที่ขนานกับถนนบางกรวย-ไทรน้อยบริเวณอำเภอบางบัวทอง-อำเภอไทรน้อยสถานที่สำคัญสถานที่สำคัญ. - สะพานพระราม 7 - สำนักงานใหญ่การไฟฟ้าฝ่ายผลิตแห่งประเทศไทย - การไฟฟ้านครหลวง เขตบางใหญ่ - วัดบรมราชากาญจนาภิเษกอนุสรณ์ - ตลาดสดเทศบาลเมืองบางบัวทอง - สำนักงานเทศบาลเมืองบางบัวทอง - โรงไฟฟ้าไทรน้อย</doc>
