<doc id="218798" url="https://th.wikipedia.org/wiki?curid=218798" title="พระเจ้าช็องจงที่ 1 แห่งโครยอ">พระเจ้าช็องจงที่ 1 แห่งโครยอ พระเจ้าช็องจงที่ 1 แห่งโครยอ ( ค.ศ. 923 - ค.ศ. 949) เป็นพระราชาองค์ที่ 3 แห่งราชวงศ์โครยอ (ค.ศ. 946 - ค.ศ. 949) พระนางเดิม วัง โย (왕요, 王堯) เป็นพระราชโอรสของพระเจ้าแทโจแห่งโครยอ ปฐมกษัตริย์ราชวงศ์โครยอ และพระนางชินมย็องซุนซ็อง (신명순성왕후, 神明順成王后) ตระกูลยู ซึ่งเป็นตระกูลขุนนางเก่าชิลลา ในค.ศ. 943 พระเจ้าแทโจสวรรคต องค์ชายวัง มู จึงขึ้นครองราชย์เป็นพระเจ้าฮเยจง แต่ด้วยที่พระเจ้าฮเยจงขาดการสนับสนุนจากพระญาติที่มีอำนาจ ทำให้ต้องตกอยู่ภายใต้อำนาจของพระญาติของมเหสีต่างๆของพระเจ้าแทโจ ซึ่งล้วนเป็นขุนนางเก่าชิลลา วัง คยู (왕규, 王珪) หนึ่งในขุนนางเก่าชิลลา ต้องการให้หลานของตนได้เป็นกษัตริย์ จึงยุยงพระเจ้าฮเยจงว่าองค์ชายวัง โย และองค์ชายวัง โซ (왕소, 王昭) สองพี่น้องจะก่อกบฏ แต่พระเจ้าฮเยจงก็ไม่ทำอะไร ในค.ศ. 945 พระเจ้าฮเยจงสวรรคต บรรดาขุนนางจึงเชิญองค์ชายวังโยขึ้นครองราชสมบัติ เมื่อขึ้นครองราชสมบัติแล้ว พระเจ้าจองจงก็ไม่รอช้า ขอให้พระราชปิตุลาวังชิงยอม (왕식렴, 王式廉) แม่ทัพเปียงยางนำทัพลงมาปราบวังคยู ในค.ศ. 946 พวกคิตันตั้งราชวงศ์เหลียว พระเจ้าช็องจงเห็นว่าพวกคิตันกำลังสะสมกำลังและอาจเป็นภัยต่อโครยอได้เหมือนที่อาณาจักรพาลแฮล่มสลาย จึงวางแผนจะย้ายเมืองหลวงไปเมืองเปียงยางเพื่อให้การปกครองชายแดนทางเหนือมีประสิทธิภาพมากขึ้น แต่ยังไม่ทันจะทำสิ่งใด พระเจ้าจองจงก็สิ้นพระชนม์ไปเสียก่อนในค.ศ. 949 องค์ชายวังโซ พระราชอนุชาขึ้นครองราชย์ต่อเป็นพระเจ้าควางจง พระเจ้าช็องจง เสด็จสวรรคตเมื่อปี ค.ศ. 949 รวมพระชนมายุได้ 26 พรรษาพระราชวงศ์พระราชวงศ์. - พระราชบิดา พระเจ้าแทโจ (태조) - พระราชมารดา สมเด็จพระนางเจ้าซินมยองซุนซอง ตระกูล ยู แห่ง ชุงจู (신명순성왕후 유씨)- พระมเหสี1. พระนางมุนกง ตระกูล ปาร์ค (문공왕후 박씨, 文恭王后 朴氏) 2. พระนางมุนซ็อง ตระกูล ปาร์ค (문성왕후 박씨, 文成王后 朴氏)- พระสนม- พระสนมชองชูนัมว็อน ตระกูล คิม (청주남원부인 김씨, 淸州南院夫人 金氏)- พระราชโอรสและพระราชธิดา1. เจ้าชายคย็องชุนว็อน (경춘원군, 慶春院君) พระราชโอรสของพระนางมุนกง ตระกูลปาร์ค 2. เจ้าหญิงไม่ทราบพระนาม</doc>
