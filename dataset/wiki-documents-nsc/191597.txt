<doc id="191597" url="https://th.wikipedia.org/wiki?curid=191597" title="พระราชวรวงศ์เธอ พระองค์เจ้ากาญจโนภาสรัศมี กรมหมื่นชาญไชยบวรยศ">พระราชวรวงศ์เธอ พระองค์เจ้ากาญจโนภาสรัศมี กรมหมื่นชาญไชยบวรยศ นายพันเอก พระราชวรวงศ์เธอ กรมหมื่นชาญไชยบวรยศ (25 กรกฎาคม พ.ศ. 2413 — 29 สิงหาคม พ.ศ. 2463) ประสูติเมื่อวันจันทร์ เดือน 8 แรม 13 ค่ำ ปีมะเมีย โทศก จุลศักราช 1232 ตรงกับวันที่ 25 กรกฎาคม พ.ศ. 2413 เป็นพระราชโอรสในกรมพระราชวังบวรวิไชยชาญและจอมมารดาปริกเล็ก ทรงเป็นต้นราชสกุลกาญจนะวิชัย ออกพระนามโดยทั่วไปว่า พระองค์ชายกลาง พระองค์เจ้ากาญจโนภาสรัศมีทรงเริ่มเข้ารับราชการในกรมทหารรักษาพระองค์ จนได้เลื่อนยศเป็น "พันโท ราชองครักษ์ประจำการ" จากนั้นได้ย้ายไปดำรงตำแหน่ง "ผู้บังคับการกรมทหารราบที่ ๑๔" เมื่อถึงกำหนดได้กลับมารับราชการเป็นราชองครักษ์ประจำการและเลื่อนยศเป็น "นายพันเอก" ต่อมาได้รับโปรดเกล้าฯ ให้เป็นผู้บังคับการกองดับเพลิงสวนดุสิต ต่อมาในปี พ.ศ. 2451 พระบาทสมเด็จพระจุลจอมเกล้าเจ้าอยู่หัว โปรดเกล้าฯ สถาปนาขึ้นเป็น กรมหมื่นชาญไชยบวรยศ เมื่อวันที่ 16 พฤศจิกายน พ.ศ. 2451 สิ้นพระชนม์ในรัชกาลที่ 6 เมื่ออาทิตย์ เดือน 9 ขึ้น 15 ค่ำ ปีมะเมีย โทศก จุลศักราช 1282 ตรงกับวันที่ 29 สิงหาคม พ.ศ. 2463) พระชันษา 51 ปี พระราชทานเพลิง ณ วัดเทพศิรินทราวาส 18 พฤษภาคม พ.ศ. 2469พระโอรส-พระธิดาพระโอรส-พระธิดา. 1. หม่อมเจ้าหญิงสุคนธมาลย์รัศมี (พ.ศ. 2432 - ไม่มีข้อมูล) 2. หม่อมเจ้าชายรัตโนภาษ (พ.ศ. 2436 - พ.ศ. 2521) 3. หม่อมเจ้าชายกาญจนวิจิตร (พ.ศ. 2439 - 26 เมษายน พ.ศ. 2472) 4. หม่อมเจ้าหญิงพานสุคนธ์ (พ.ศ. 2440 - ไม่มีข้อมูล) 5. หม่อมเจ้าหญิงสุวรรณรัศมี 6. หม่อมเจ้าหญิงศิริวรรณา (พ.ศ. 2445 - ไม่มีข้อมูล) 7. หม่อมเจ้าหญิงแจ่มจำรัส (1 มกราคม พ.ศ. 2460 - ไม่มีข้อมูล) 8. หม่อมเจ้าหญิงสุพรรโณมาศเครื่องราชอิสริยาภรณ์</doc>
