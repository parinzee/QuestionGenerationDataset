<doc id="8147" url="https://th.wikipedia.org/wiki?curid=8147" title="มกราคม">มกราคม มกราคม เป็นเดือนแรกของปี ตามปฏิทินเกรกอเรียน และเป็นหนึ่งในเดือน 7 เดือนที่มี 31 วัน ตามหลักโหราศาสตร์ เดือนมกราคมเริ่มต้นขึ้นเมื่อดวงอาทิตย์ยกเข้าสู่ราศีมกร และสิ้นสุดเมื่อยกเข้าสู่ราศีกุมภ์ แต่ในทางดาราศาสตร์ ต้นเดือนมกราคมดวงอาทิตย์อยู่ในกลุ่มดาวคนยิงธนู และไปอยู่ในกลุ่มดาวแพะทะเลในปลายเดือน เดือนมกราคมในภาษาอังกฤษ January มาจากเทพเจ้าโรมันนามว่า ยานุส (Janus) ซึ่งเป็นเทพเจ้าแห่งประตูทางผ่าน การเริ่มต้น และการสิ้นสุด ปฏิทินโรมันดั้งเดิมที่เริ่มต้นปีในเดือนมีนาคมมีเดือนเพียง 10 เดือน (304 วัน) โดยไม่มีเดือนในช่วงฤดูหนาว ต่อมาได้มีการเพิ่มเดือน 2 เดือน คือ เดือนมกราคมและกุมภาพันธ์ ทำให้ 1 ปีมี 12 เดือน ประเทศไทยเริ่มใช้ชื่อเดือนมกราคมในปี พ.ศ. 2432 ตรงกับสมัยรัชกาลที่ 5 โดยสมเด็จพระเจ้าบรมวงศ์เธอกรมพระยาเทววงศ์วโรปการ เป็นผู้เสนอให้ใช้ราศีกำหนดชื่อเดือนวันสำคัญวันสำคัญ. - 1 มกราคม - วันขึ้นปีใหม่ - 1 มกราคม - วันประกาศอิสรภาพในเฮติ - วันเสาร์ที่ 2 - วันเด็กแห่งชาติ - วันจันทร์ที่ 3 - วันมาร์ติน ลูเทอร์ คิง จูเนียร์ - 13 มกราคม - วันการบินแห่งชาติ - 14 มกราคม - วันอนุรักษ์ทรัพยากรป่าไม้แห่งชาติ - 16 มกราคม - วันครู - 17 มกราคม - วันพ่อขุนรามคำแหงมหาราช - 18 มกราคม - วันกองทัพไทย - 26 มกราคม - วันสาธารณรัฐในอินเดีย - 26 มกราคม - วันชาติในออสเตรเลีย - ตรุษจีน - ตรงกับวันแรกในเดือนแรกของปฏิทินจีน ซึ่งตรงกับวันเดือนดับครั้งแรกหลังจากเหมายัน อาจตรงกับเดือนมกราคมหรือกุมภาพันธ์</doc>
