<doc id="643514" url="https://th.wikipedia.org/wiki?curid=643514" title="โรเบร์โต กรุซ">โรเบร์โต กรุซ โรเบร์โต กรุซ (Roberto Cruz) เกิดเมื่อ 21 พฤศจิกายน พ.ศ. 2484 ที่เมืองบากีโอ ประเทศฟิลิปปินส์ สถิติการชก 44 ครั้ง ชนะ 29 (น็อค 12) เสมอ 3 แพ้ 12ประวัติ ประวัติ. กรุซขึ้นชกมวยสากลครั้งแรกเมื่อ 10 กุมภาพันธ์ พ.ศ. 2498 แพ้คะแนน เลาเรียโน ญาเรนาส ที่ ฟิลิปปินส์ หลังจากนั้น ได้ขึ้นชกชนะเป็นส่วนใหญ่ กรุซได้ชิงแชมป์ฟิลิปปินส์เฉพาะกาลรุ่นเฟเธอร์เวทเมื่อ 5 มิถุนายน พ.ศ. 2502 ชนะน็อค กิล ฟลอเรส ยก 8 ได้แชมป์ไปครอง และได้ชิงแชมป์จริงเมื่อวันที่ 1 ตุลาคม ปีเดียวกัน ชนะคะแนน เลโอ เอสปีโนซา ได้แชมป์มาครองอีก จากนั้น ขึ้นชกชนะเป็นส่วนใหญ่ และเคยชกชนะน็อค สมพงษ์ พิทักษ์สมุทร ยก 5 ที่ฟิลิปปินส์ด้วย ต่อมา กรุซชิงแชมป์ฟิลิปปินส์รุ่นเวลเตอร์เวท เมื่อ 26 เมษายน พ.ศ. 2504 ชนะคะแนน ร็อกกี้ กาลิงโก ได้แชมป์มาครอง เขาป้องกันแชมป์ไว้ได้ 1 ครั้ง และเคยชกชนะคะแนน มนต์ชัย ร.ฟ.ท. ที่ฟิลิปปินส์ด้วย ต่อมา กรุซได้ไปชิงแชมป์โลกรุ่นไลท์เวลเตอร์เวท WBA ที่สหรัฐเมื่อ 21 มีนาคม พ.ศ. 2506 ซึ่งกรุซเป็นฝ่ายชกแบตลิง ทอร์เรสลงไปนับแปดถึงสองครั้งในยกแรก ก่อนจะเป็นฝ่ายชนะน็อคในยกนี้ ได้แชมป์โลกมาครอง กรุซขึ้นชกป้องกันแชมป์ครั้งแรกในฟิลิปปินส์เมื่อ 15 มิถุนายน พ.ศ. 2506 กับเอ็ดดี เพอร์กิน ซึ่งกรุซถูกชกลงไปนับแปดในยกแรก ก่อนจะเป็นฝ่ายแพ้คะแนน เสียแชมป์ไป หลังจากนั้น กรุซยังคงขึ้นชกอย่างต่อเนื่อง แต่ไม่ได้ชิงแชมป์โลกอีก เขาขึ้นชกครั้งสุดท้ายเมื่อ 28 กันยายน พ.ศ. 2511 แพ้น็อค เฟล เปดรานซา ยก 3 ที่ฟิลิปปินส์ จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นเฟเธอร์เวท - แชมป์ฟิลิปปินส์รุ่นเวลเตอร์เวท - แชมป์โลกรุ่นไลท์เวลเตอร์เวท WBA WBC- ชิง 21 มีนาคม 2506 ชนะน็อค แบตลิง ทอร์เรส ยก 1 - เสียแชมป์ 15 มิถุนายน 2506 แพ้คะแนน เอ็ดดี เพอร์กิน</doc>
