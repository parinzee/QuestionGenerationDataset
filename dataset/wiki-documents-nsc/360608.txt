<doc id="360608" url="https://th.wikipedia.org/wiki?curid=360608" title="สมเด็จวิบุลปัญญา สก อาน">สมเด็จวิบุลปัญญา สก อาน สมเด็จวิบุลปัญญา สก อาน ( สมฺเตจวิปุลปญฺญา สุข อาน, บางแห่งทับศัพท์ว่า "ซก อาน"; 16 เมษายน ค.ศ. 1950 - 15 มีนาคม ค.ศ. 2017) เป็นนักการเมืองชาวกัมพูชา รองนายกรัฐมนตรีกัมพูชาและรัฐมนตรีประจำสำนักงานคณะรัฐมนตรีแห่งพระราชอาณาจักรกัมพูชาประวัติ ประวัติ. สมเด็จวิบุลปัญญา สก อาน เกิดเมื่อวันที่ 16 เมษายน ค.ศ. 1950 ที่หมู่บ้านกำปง คุ้มพระบาทจ็วนจุม เมืองคีรีวง จังหวัดตาแก้ว ในครอบครัวของชาวจีนแคะ (หรือชาวจีนฮากกา) ได้รับการเลือกตั้งเป็นสภาชิกสภาผู้แทนราษฎรกัมพูชาจากจังหวัดตาแก้ว ในการเลือกตั้งทั่วไปเมื่อปี ค.ศ. 2003 สังกัดพรรคประชาชนกัมพูชา ปัจจุบันเป็นรองนายกรัฐมนตรีกัมพูชาและรัฐมนตรีประจำสำนักงานคณะรัฐมนตรี เป็นผู้มีอาวุโสสูงสุดในรัฐบาลกัมพูชาคณะปัจจุบัน รองจากฮุน เซน ในปี ค.ศ. 2009 นักข่าวกัมพูชาชื่อ ฮัง จักรา (Hang Chakra) บรรณาธิการหนังสือพิมพ์ Khmer Machas Srok ได้เขียนบทความ 2 ชิ้น กล่าวหาสก อาน และผู้ช่วยว่ามีพฤติกรรมคอรัปชั่น ส่งผลให้ตัวฮัง จักรา ถูกจับกุมตัวและส่งฟ้องศาลด้วยข้อหาหมิ่นประมาท และตีพิมพ์ข้อความอันเป็นเท็จ เขาถูกตัดสินจำคุกเป็นเวลาหนึ่งปี ที่เรือนจำเปร็ยซอ พระบาทสมเด็จพระบรมนาถ นโรดม สีหมุนี ทรงมีพระราชกฤษฎีกาพระราชทานบรรดาศักดิ์แก่นายสก อาน เป็นขุนนางชั้นสมเด็จ ที่ "สมเด็จวิบุลปัญญา สก อาน" เมื่อวันที่ 13 มีนาคม ค.ศ. 2017 ท่ามกลางกระแสข่าวลือว่านายสก อาน ป่วยหนักและถึงแก่อสัญกรรมแล้วที่สาธารณรัฐประชาชนจีน ซึ่งทางรัฐบาลกัมพูชาได้แถลงข่าวปฏิเสธว่าข่าวลือนี้ไม่เป็นความจริงแต่อย่างใด ต่อมาในวันที่ 15 มีนาคม ปีเดียวกัน รัฐบาลกัมพูชาจึงได้ออกประกาศอย่างเป็นทางการว่า นายสก อาน ได้ถึงแก่อสัญกรรมแล้วด้วยโรคประจำตัว เมื่อเวลา 18:32 น. ของวันดังกล่าว ที่โรงพยาบาลในกรุงปักกิ่ง สาธารณรัฐประชาชนจีน สิริรวมอายุได้ 66 ปีเครื่องราชอิสริยาภรณ์เครื่องราชอิสริยาภรณ์กัมพูชาเครื่องราชอิสริยาภรณ์. เครื่องราชอิสริยาภรณ์กัมพูชา. - 15 สิงหาคม ค.ศ. 2007 เครื่องราชอิสริยาภรณ์มุนีสาราภัณฑ์ ชั้นมหาสิริวัฒน์ - 19 มิถุนายน ค.ศ. 2005 เครื่องราชอิสริยาภรณ์ชาตุปการ - 7 มีนาคม ค.ศ. 2003 เครื่องราชอิสริยาภรณ์พระราชอาณาจักรกัมพูชา ชั้นมหาสิริวัฒน์ - 9 มิถุนายน ค.ศ. 2003 เครื่องราชอิสริยาภรณ์สุวัตถารา ชั้นมหาสิริวัฒน์ - 28 กันยายน ค.ศ. 2001 เครื่องราชอิสริยาภรณ์พระราชอาณาจักรกัมพูชา ชั้นมหาเสนา - 4 กรกฎาคม ค.ศ. 2001 เครื่องราชอิสริยาภรณ์พระราชอาณาจักรกัมพูชา ชั้นธิบดินทร์ - 6 สิงหาคม ค.ศ. 1998 เครื่องราชอิสริยาภรณ์พระราชอาณาจักรกัมพูชา ชั้นเสนาเครื่องราชอิสริยาภรณ์ต่างประเทศ</doc>
