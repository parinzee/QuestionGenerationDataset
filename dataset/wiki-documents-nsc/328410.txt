<doc id="328410" url="https://th.wikipedia.org/wiki?curid=328410" title="พิธีบูชายัญในฤดูใบไม้ผลิ">พิธีบูชายัญในฤดูใบไม้ผลิ เลอ ซาเกร ดู แปร็งตอง (; ; ) หรือเรียกย่อว่า เลอ ซาเกร (), เดอะ ไรท์ () เป็นบัลเลต์เรื่องที่สามของอิกอร์ สตราวินสกี ออกแสดงครั้งแรกเมื่อ ค.ศ. 1913 ประพันธ์ดนตรีโดยสตราวินสกี ออกแบบท่าเต้นโดยวาสลาฟ นิจินสกี (1890 - 1950) ออกแบบฉากและเครื่องแต่งกายโดยนิโคลาส โรริช (1874 - 1947) จิตรกรชาวรัสเซีย ภายใต้การดูแลของเซอร์เก เดียกิเลฟ (1872 - 1929) บัลเลต์ชุดนี้มีความยาวประมาณ 33 นาที มีทำนองดนตรีและท่าเต้นที่มีความซับซ้อน แปลกใหม่ จนได้รับการบันทึกว่าเป็นจุดเปลี่ยนของงานประพันธ์ดนตรีและการเต้นรำในคริสต์ศตวรรษที่ 20 สตราวินสกีเริ่มคิดเขียนบัลเลต์ชุดนี้ตั้งแต่ฤดูใบไม้ผลิของปี ค.ศ. 1910 ระหว่างการทำงานเรื่อง L'Oiseau de feu (The Firebird) โดยเริ่มจากแนวคิดของนิโคลาส โรริช เป็นภาพของเด็กสาวเต้นระบำรอบกองไฟ อยู่ท่ามกลางวงล้อมของผู้เฒ่า ก่อนจะถูกบูชายัญเพื่อเป็นการบูชาเทพเจ้าแห่งฤดูใบไม้ผลิ บัลเลต์ชุดนี้ออกแสดงครั้งแรกโดยคณะ Ballets Russes ของเซอร์เก เดียกิเลฟ เมื่อวันที่ 29 พฤษภาคม ค.ศ. 1913 ที่โรงละคร Théatre des Champs Elysées ปารีส ระหว่างการแสดงรอบแรก ผู้ชมบางส่วนรับไม่ได้กับรูปแบบดนตรีและท่าเต้นที่สื่อถึงความก้าวร้าว จนลุกออกจากโรงระหว่างการแสดง และวิพากษ์วิจารณ์การแสดงชุดนี้ รวมถึงชาร์ล กามีย์ แซง-ซองส์ คีตกวีชาวฝรั่งเศส บัลเลต์ เลอ ซาเคร แบ่งการแสดงออกเป็น 2 องก์ ได้แก่- องก์ที่ 1: A Kiss of the Earth (Première Partie: L'adoration de la Terre)- Introduction - The Augurs of Spring: Dances of the Young Girls (Les Augures Printaniers: Danses des Adolescentes) - Ritual of Abduction (Jeu du Rapt) - Spring Rounds (Rondes Printanières) - Ritual of the Two Rival Tribes (Jeux des Cités Rivales) - Procession of the Oldest and Wisest One [the Sage] (Cortège du Sage) - The Kiss of the Earth (The Oldest and Wisest One) [(The Sage)] (Adoration de la Terre (Le Sage)) - The Dancing Out of the Earth, The Dance Overcoming the Earth (Danse de la Terre)- องก์ที่ 2: The Exalted Sacrifice (Seconde Partie: Le Sacrifice)- Introduction - Mystic Circle of the Young Girls (Cercles Mystérieux des Adolescentes) - The Naming and Honoring of the Chosen One (Glorification de l'Élue) - Evocation of the Ancestors Ancestral Spirits (Evocation des Ancêtres) - Ritual Action of the Ancestors (Action Rituelle des Ancêtres) - Sacrificial Dance (The Chosen One) (Danse Sacrale (L'Élue))</doc>
