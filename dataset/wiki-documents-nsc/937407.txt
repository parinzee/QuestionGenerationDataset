<doc id="937407" url="https://th.wikipedia.org/wiki?curid=937407" title="มุขยมนตรี">มุขยมนตรี มุขยมนตรี ( มุขฺยมนฺตฺรี; ) เป็นบุคคลซึ่งได้รับเลือกตั้งให้เป็นหัวหน้ารัฐบาลประจำรัฐและดินแดนของสาธารณรัฐอินเดีย แม้รัฐธรรมนูญอินเดียระบุว่า ราชยปาล (governor) เป็นหัวหน้ารัฐบาล แต่ในทางปฏิบัติแล้วอำนาจบริหารอยู่ที่มุขยมนตรี หน้าที่ของราชยปาลมีเพียงอำนวยการให้พรรคการเมืองที่ได้รับเสียงข้างมากในการเลือกตั้งวิธานสภา หรือสภานิติบัญญัติประจำรัฐ เข้าจัดตั้งคณะรัฐมนตรี แล้วราชยปาลจะแต่งตั้งหัวหน้าคณะรัฐมนตรีนั้นเป็นมุขยมนตรี โดยมุขยมนตรีต้องสาบานตนเข้ารับตำแหน่งต่อหน้าราชยปาล คณะรัฐมนตรีที่จัดตั้งขึ้นจะรับผิดชอบร่วมกันต่อวิธานสภา มุขยมนตรีที่ได้รับความไว้วางใจจากสภาใด อยู่ในตำแหน่งเท่าอายุของสภานั้น แต่ไม่เกิน 5 ปี (เว้นบางรัฐหรือดินแดนที่อยู่ได้ถึง 6 ปี) ทำนองเดียวกับระบบเวสต์มินสเตอร์ และมุขยมนตรีจะดำรงตำแหน่งติดต่อกันกี่สมัยก็ได้การได้มาคุณลักษณะ การได้มา. คุณลักษณะ. รัฐธรรมนูญอินเดียกำหนดว่า มุขยมนตรีต้องมีคุณลักษณะดังนี้ คือ- เป็นพลเมืองอินเดีย - เป็นสมาชิกวิธานสภา มิฉะนั้น ต้องได้รับความยินยอมจากราชยปาล - อายุ 25 ปีขึ้นไป ผู้ที่มิใช่สมาชิกวิธานสภา และได้รับแต่งตั้งเป็นมุขยมนตรี ต้องได้รับเลือกตั้งเป็นสมาชิกวิธานสภาภายใน 6 เดือนนับแต่วันแต่งตั้ง มิฉะนั้น พ้นจากตำแหน่งมุขยมนตรีการเลือกตั้ง การเลือกตั้ง. มุขยมนตรีเป็นผู้ได้รับเสียงข้างมากจากวิธานสภาให้ดำรงตำแหน่ง ซึ่งโดยกระบวนการแล้วมีขึ้นด้วยการลงคะแนนเสียงไว้วางใจตามที่ราชยปาลเสนอการสาบานตน การสาบานตน. เนื่องจากรัฐธรรมนูญกำหนดให้ราชยปาลเป็นผู้แต่งตั้งมุขยมนตรี มุขยมนตรีจึงสาบานตนเข้ารับตำแหน่งต่อหน้าราชยปาลด้วยถ้อยคำดังนี้ นอกจากนี้ มุขยมนตรียังต้องสาบานว่าจะรักษาความลับของราชการดังนี้ค่าตอบแทน ค่าตอบแทน. รัฐธรรมนูญแห่งอินเดียให้วิธานสภาเป็นผู้กำหนดค่าตอบแทนของมุขยมนตรีและมนตรีคนอื่น ๆ ดังนั้น ค่าตอบแทนสำหรับมุขยมนตรีจึงแตกต่างกันไปในแต่ละรัฐ</doc>
