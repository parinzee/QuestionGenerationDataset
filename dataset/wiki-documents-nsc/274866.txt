<doc id="274866" url="https://th.wikipedia.org/wiki?curid=274866" title="สงครามอังกฤษ-สเปน (ค.ศ. 1585)">สงครามอังกฤษ-สเปน (ค.ศ. 1585) สงครามอังกฤษ-สเปน ค.ศ. 1585 () เป็นส่วนหนึ่งของสงครามแปดสิบปีที่เป็นความขัดแย้งที่เกิดขึ้นเป็นครั้งคราวระหว่างสเปนและอังกฤษระหว่างปี ค.ศ. 1585 จนถึง ค.ศ. 1604 ที่มิได้มีการประกาศเป็นสงครามอย่างเป็นทางการ ในช่วงเวลานั้นก็มีการต่อสู้ในยุทธการต่างๆ เป็นบางครั้ง ที่เริ่มด้วยการรณรงค์ทางทหารของอังกฤษในเนเธอร์แลนด์ภายใต้การนำของโรเบิร์ต ดัดลีย์ เอิร์ลแห่งเลสเตอร์ที่ 1 ในการสนับสนุนฝ่ายต่อต้านการปกครองของราชวงศ์ฮับส์บวร์กในเนเธอร์แลนด์ ฝ่ายอังกฤษได้รับชัยชนะที่คาดิซ (Cádiz) ในปี ค.ศ. 1587 และชัยชนะต่อกองเรืออาร์มาดาสเปนในปี ค.ศ. 1588 แต่มาพ่ายแพ้ในกองเรืออาร์มาดาอังกฤษในปี ค.ศ. 1589 กองเรืออาร์มาดาสเปนอีกสองกองถูกส่งมาแต่ก็ไม่ประสบความสำเร็จเท่าใดนักเพราะสภาวะอากาศอันเลวร้าย สิบปีหลังจากความพ่ายแพ้ของกองเรืออาร์มาดา สเปนก็สร้างเสริมกองทัพเรือให้แข็งแกร่งขึ้น และสามารถใช้ในการพิทักษ์การขนส่งโลหะมีค่าจากอเมริกากลับมายังสเปนได้อย่างมีประสิทธิภาพ หลังจากนั้นอังกฤษก็กลายเป็นฝ่ายเสียเปรียบในยุทธการต่อๆ มา แต่เมื่อมาถึงต้นคริสต์ศตวรรษที่ 17 สงครามก็มาถึงจุดที่ไม่มีฝ่ายใดแพ้ฝ่ายใดชนะระหว่างการรณรงค์ทางทหารในบริตานี และใน สงครามเก้าปี ในที่สุดสงครามอังกฤษ-สเปนก็มาสิ้นสุดลงโดยการลงนามในสนธิสัญญาลอนดอน ที่เป็นผลมาจากการเจรจาต่อรองกันระหว่างอังกฤษกับสเปนในปี ค.ศ. 1604 ระหว่างผู้แทนในสมเด็จพระเจ้าฟิลิปที่ 3 แห่งสเปน และ สมเด็จพระเจ้าเจมส์ที่ 1 แห่งอังกฤษ ตามสนธิสัญญาสเปนตกลงที่จะยุติการแทรกแซงทางทหารในไอร์แลนด์ ขณะที่อังกฤษตกลงที่จะยุติการแทรกแซงทางทหารในเนเธอร์แลนด์ของสเปน นอกจากนั้นอังกฤษก็ยอมตกลงยุติการใช้โจรสลัดในปล้นเรือในมหาสมุทร ทั้งสองฝ่ายต่างก็ได้รับผลประโยชน์บางส่วนจากการตกลงครั้งนี้ แต่ในขณะเดียวกันทั้งสองฝ่ายต่างก็ต้องเสียค่าใช้จ่ายอันมหาศาลไปกับการสงครามที่เกิดขึ้น</doc>
