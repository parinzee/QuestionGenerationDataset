<doc id="749104" url="https://th.wikipedia.org/wiki?curid=749104" title="เหตุเพลิงไหม้ในเซี่ยงไฮ้ พ.ศ. 2553">เหตุเพลิงไหม้ในเซี่ยงไฮ้ พ.ศ. 2553 เหตุเพลิงไหม้ในเซี่ยงไฮ้ พ.ศ. 2553 เป็นเหตุอัคคีภัยเกิดขึ้นวันที่ 15 พฤศจิกายน พ.ศ. 2553 เพลิงทำลายอาคารห้องชุดสูง 28 ชั้นในกรุงเซี่ยงไฮ้ ประเทศจีน คร่าชีวิตคน 58 คน และมีผู้บาดเจ็บมากกว่า 70 คน (แหล่งข่าวอย่างน้อยหนึ่งแหล่งรายงานผู้ได้รับบาดเจ็บมากกว่า 120 คน) ในการสืบสวนภายใต้สภารัฐมนตรีสาธารณรัฐประชาชนจีนประกาศในวันที่ 16 พฤศจิกายน หลังเกิดเหตุหนึ่งวัน เพื่อระบุสาเหตุของเพลิงไหม้ เบื้องต้นนักสืบสวนสรุปว่าประกายไฟจากงานเชื่อมโลหะกำลังดำเนินอยู่บนตึก ดำเนินโดยช่างเชื่อมที่ไม่มีใบอนุญาต นั่งร้านติดประกายไฟทั่วทั้งตึก เป็นเหตุให้อาคารพังทลาย รัฐบาลตำหนิการรับจ้างที่ผิดกฎหมาย, และจำคุกผู้จัดการสี่คนจากบริษัทก่อสร้างหลายแห่ง โดยรวมแล้ว ผู้ที่มีส่วนให้เกิดเพลิงไหม้ถูกจับทั้งหมด 16 คน ในจำนวนนี้ผู้ต้องหาที่ว่าข้างช่างเชื่อมผิดกฎหมายด้วย หลังเกิดเหตุหนึ่งสัปดาห์ เจ้าหน้าที่ประกาศแผนชดเชยแก่เหยื่อผู้ประสบภัยและครอบครัว เหตุอัคคีภัยครั้งรี้ยังทำให้รัฐบาลผ่านกฏข้อบังคับเกี่ยวกับอุตสาหกรรมก่อสร้างที่เข้มงวดยิ่งขึ้น รวมถึงเพิ่มระดับการตรวจตราการเกิดเพลิงไหม้ พลเมืองบางกลุ่มตำหนิรัฐบาลโดยกล่าวหาเรื่องการปิดบังการเผยแพร่ข่าว และให้การตอบสนองต่อเหตุเพลิงไหม้ไม่มากพอเพลิงไหม้ เพลิงไหม้. เพลิงเริ่มลุกไหม้ ณ เวลา 14.15 น. ตามเวลาท้องถิ่น (06:15 UTC) บนชั้นที่สิบของอาคาร อาคารก่อสร้างใน พ.ศ. 2540 ตั้งอยู่ ณ ทางแยกระหว่างถนนเจียวโจว และถนนหยูหยาว ในตำบลจิงอานของกรุงเซี่ยงไฮ้ และกำลังปรับปรุงอาคารอยู่ขณะเกิดเหตุ พยานเห็นเหตุการณ์กล่าวว่าเพลิงเริ่มขึ้นจากวัสดุก่อสร้างและเพลิงกระจายทั่วอาคาร ต้องใช้รถดับเพลิงมากกว่า 80 คันและใช้เวลาดับหลายชั่วโมง ชาวบ้านในกรุงเซี่ยงไฮ้เห็นควันได้ไกลจากที่เกิดเหตุหลายกิโลเมตร นักดับเพลิงไม่สามารถฉีดน้ำถึงยอดอาคารที่ความสูง 85 เมตร (279 ฟุต) จากพื้นดินได้ หนังสือพิมพ์ไชนายูทเดลีรายงานว่าผู้รับจ้างก่อสร้างกล่าวว่าสาเหตุของเพลิงไหม้คือประกายไฟจากงานเชื่อมโลหะที่ชั้น 20 ชิว จิงชู คนงานบนชั้น 18 กล่าวว่าประกายไฟจากงานเชื่อมโลหะมาจากอาคารอื่นและทำให้ไฟลุกไหม้นั่งร้าน หลังจากนั้นมีการพิสูจน์ว่าเพลิง "เกิดจากช่างเชื่อมที่ไม่มีใบอนุญาตใช้เครื่องมือไม่เหมาะสม" และช่างเชื่อมหลายคนถูกจับกุม</doc>
