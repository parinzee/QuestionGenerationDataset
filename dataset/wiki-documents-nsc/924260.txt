<doc id="924260" url="https://th.wikipedia.org/wiki?curid=924260" title="ยูซูรุ ฮานีว">ยูซูรุ ฮานีว ยูซูรุ ฮานีว () เป็นนักสเกตลีลาชาวญี่ปุ่น ปัจจุบันเป็นนักสเกตลีลาชายอันดับหนึ่งของโลก เขาเป็นแชมป์เหรียญทองโอลิมปิกสองสมัย (2014, 2018) และเป็นแชมป์โลกสองสมัย (2014, 2017) และเป็นแชมป์กร็องปรีไฟนอลสี่ปีซ้อน (2013–2016) เป็นรองแชมป์สี่ทวีปสามสมัย (2011, 2013, 2017) เป็นแชมป์เยาวชนโลกหนึ่งสมัย (2010) และเป็นแชมป์ประเทศญี่ปุ่นสี่ปีซ้อน (2012–2015) ฮานีวได้รับมอบเหรียญเกียรติยศแพรแถบม่วงจากรัฐบาลญี่ปุ่นในปี 2014 สื่อหลายสำนักอาทิ The New York Times, Washington Post และ Japan Times ยกย่องเขาเป็นนักสเกตลีลาที่ยิ่งใหญ่ที่สุดตลอดกาล ฮานีวเป็นนักสเกตลีลาที่ทำลายสถิติโลกถึง 12 ครั้ง และปัจจุบันเป็นเจ้าสถิติคะแนนสูงสุดในโปรแกรมสั้น, ฟรีสเกต และคะแนนรวม เขาเป็นนักสเกตลีลาชายคนแรกที่สามารถทำลายกำแพง 100 คะแนนในโปรแกรมสั้น ทำลายกำแพง 200 คะแนนในฟรีสเกต และทำลายกำแพง 300 คะแนนในคะแนนรวม เขาชนะรายการกร็องปรีไฟนอล 2015–16ด้วยคะแนนทิ้งห่างอันดับสองถึง 37.48 ซึ่งห่างที่สุดในประวัติศาสตร์ ฮานีวเป็นนักสเกตลีลาจากเอเชียคนแรกที่ได้เหรียญทองโอลิมปิก ในตอนที่เขามีอายุ 19 ปี เขาเป็นนักสเกตลีลาชายที่อายุน้อยที่สุดที่ชนะการแข่งขันระดับโอลิมปิกนับตั้งแต่สถิติของ ดิก บัตตัน (Dick Button) ในโอลิมปิกปี 1948 และเป็นผู้ได้เหรียญทองสองสมัยติดกันคนแรกนับตั้งแต่สถิติของบัตตันในปี 1948 และ 1952 ในการแข่งขัน CS Autumn Classic International ปี 2016 ฮานีวได้เป็นนักสเกตลีลาคนแรกในประวัติศาสตร์ที่สามารถทำท่ากระโดดหมุนตัวสี่รอบกลางอากาศ (Quadruple loop) ได้สำเร็จในระหว่างการแข่งขัน ฮานีวเกิดและเติบโตที่เมืองเซ็นได มีพี่สาวหนึ่งคนชื่อซะยะ เขาเริ่มเล่นสเกตน้ำแข็งตามพี่สาวเมื่อมีอายุได้ 4 ขวบ เขาเข้าศึกษาในระดับมัธยาปลายที่โรงเรียนมัธยมปลายโทโฮะกุ ก่อนที่จะเข้ารับการศึกษาทางไกลในมหาวิทยาลัยวะเซะดะ สาขามนุษยสนเทศและประชานศาสตร์ เขามีโรคประจำตัวเป็นโรคหืด ซึ่งมักสังเกตได้หลังเสร็จสิ้นการแข่งขันว่าเขามักมีอาการหายใจไม่ทัน ฮานีวมีความชื่นชอบหมีพูห์เป็นพิเศษ และมักจะได้รับตุ๊กตาหมีพูห์เป็นของขวัญหลังจบการแข่งขันอยู่เสมอผลรายการแข่งขันหลักสถิติโลก สถิติโลก. จนถึงปัจจุบัน ฮานีวได้ทำลายสติถิโลกแล้ว 12 ครั้ง อันได้แก่:</doc>
