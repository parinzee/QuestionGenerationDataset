<doc id="126073" url="https://th.wikipedia.org/wiki?curid=126073" title="ออร์แลนโด บลูม">ออร์แลนโด บลูม ออร์แลนโด โจนาธาน บลานชาร์ด บลูม () เกิดเมื่อวันที่ 13 มกราคม ค.ศ. 1977 เป็นนักแสดงชาวอังกฤษ มีชื่อเสียงทางด้านการแสดงจากบทบาท ‘เลโกลัส’ ในภาพยนตร์ของปีเตอร์ แจ็คสันเรื่อง Lord of the Rings: The Fellowship of the Ring ยังได้แสดงต่อในภาคที่ 2 และภาคที่ 3 ใน Lord of the Rings – The Two Towers และ Return of the Kingประวัติ ประวัติ. บลูมเกิดในแคนเทอเบอร์รี่ ประเทศอังกฤษ และเมื่ออายุได้ 16 ปี ได้ย้ายมาลอนดอน เติบโตโดยการเลี้ยงดูของซอนยา แม่ซึ่งสนับสนุนให้เข้าร่วมกิจกรรมละครโรงเรียน การอ่านบทกวี ร้อยแก้วร้อยกรองในเทศกาลแคนเทอเบอรี เขาได้ร่วมแสดงใน National Youth Theatre เป็นเวลา 2 ซีซัน และหลังจากนั้นก็ได้รับทุนอบรมใน British American Drama Academy ในตอนที่เขาเรียนจบ บลูมได้แสดงบทนำในเรื่อง A Walk in the Vienna Woods และต่อมาในปี 1998 เขามีชื่อเสียงเป็นครั้งแรกในภาพยนตร์เรื่อง Wilde เค้าโครงเรื่องจากสร้างมาจากชีวประวัติของ ออสการ์ ไวล์ด หลังจากนั้นเขาได้เข้าเรียนที่ Guildhall School of Music and Drama ในลอนดอน ที่ที่เขาเรียนการแสดงและเลือกที่จะพักอาชีพไว้ก่อนในโอกาสที่จะได้เรียนต่อ ช่วงเวลาที่อยู่ Guildhall บลูมได้แสดงในงานสร้างต่างๆ ได้แก่เรื่อง Little Me, A Month in the City, Peer Gynt, Mephisto และ Twelfth Night หลังจากจบจาก Guildhall บลูมได้แสดงในซีรีส์โทรทัศน์ทางบีบีซี เรื่อง Midsomer Murders จนกระทั่งมีชื่อเสียงทางด้านการแสดงจากบทบาท ‘เลโกลัส’ ในภาพยนตร์ของปีเตอร์ แจ็คสันเรื่อง Lord of the Rings: The Fellowship of the Ring ยังได้แสดงต่อในภาคที่ 2 และภาคที่ 3 ของหนังไตรภาคเรื่อง Lord of the Rings – The Two Towers และ Return of the King ในลอร์ด ออฟ เดอะ ริงส์นี่ บลูมได้ใช้เวลาไปกับการฝึกศิลปะการป้องกันตัว มวย ทักษะการขี่ม้า ฟันดาบและยิงธนูสำหรับการรับบทเป็น"เลโกลัสแห่งป่าเมิร์ควู้ด" ดังนั้นบลูมจึงสามารถลงแสดงฉากต่อสู้เองได้โดยไม่ต้องใช้สตั๊นแมน ซึ่งสำหรับเขาแล้วเป็นเรื่องมหัศจรรย์มาก เนื่องจากไม่กี่เดือนก่อนเขาประสบอุบัติเหตุพลัดตกจากหน้าต่างชั้นสามและกระดูกสันหลังหัก เข้ารับการผ่าตัดท่ามกลางความเสี่ยงว่าเขาอาจจะเดินไม่ได้ไปตลอดชีวิต แต่กระนั้นบลูมก็สามารถเอาชนะสังขารและกลับมาเป็นปกติได้ภายในเวลาอันรวดเร็ว และยังได้แสดงคู่กับ จอห์นนี่ เดพพ์ในภาพยนตร์ของ เจอร์รี่ บรัคไฮเมอร์ที่ประสบความสำเร็จอย่างมากมายในเรื่อง Pirates of the Caribbean กำกับการแสดงโดย กอร์ เวอร์บินสกี้ ในปี 2003 บลูมมีผลงานให้ชมกันต่อในภาพยนตร์ของ เกรเกอร์ จอร์แดนเรื่อง Ned Kelly แสดงคู่กับ ฮีธ เลดเจอร์และในเรื่อง The Calcium Kid และในปี 2004 รับบทเป็นเจ้าชาย Paris จากภาพยนตร์เรื่อง Troy แสดงร่วมกับแบรด พิตต์ เขาร่วมแสดงในภาพยนตร์อิสระของ แฟรงก์ อี.ฟลาวเวอร์ เรื่อง Haven และแสดงในภาพยนตร์ของ ริดลีย์ สก๊อตต์เรื่อง Kingdom of Heaven และเมื่อไม่กี่ปีก่อนหน้านั้นเขาได้แสดงในภาพยนตร์ที่ได้รับรางวัลของริดลีย์ สก๊อตต์เรื่อง Black Hawk Down ล่าสุดได้รับบทเป็น"เลโกลัส"อีกครั้งใน "The Hobbit" ร่วมกับปีเตอร์ แจ็คสัน ผู้กำกับมือฉกาจอดีตไดเร็คเตอร์ของลอร์ด ออฟ เดอะ ริงส์ ซึ่งเป็นภาคก่อนที่ตำนานแหวนครองพิภพจะเริ่ม ในชีวิตส่วนตัวของบลูม บลูมนับถือพุทธศาสนามหายาน โดยเป็นสมาชิกของสมาคมโซคา งัคไก สากล บลูมเคยพบปะสนทนากับดร.ไดซาขุ อิเคดะ ประธานสมาคมโซคา งัคไก สากลมาแล้ว อุบัติเหตุที่ร้ายแรงที่สุดคือตกจากหน้าต่างและหลังหักจนเกือบเดินไม่ได้ ปัจจุบันแต่งงานกับมิแรนดา คอร์ นางแบบชาวออสเตรเลีย และมีบุตรชายหนึ่งคนชื่อว่าฟลินน์ คริสโตเฟอร์ แบลงคาร์ด โคพแลนด์ บลูม ซึ่งบลูมเห่อลูกชายคนเดียวมาก จนเป็นที่รู้กันว่าเจ้าตัวดูจะชอบอุ้มลูกไปไหนมาไหนมากกว่าแม่เสียอีก แต่ปัจจุบันบลูมและมิแรนดาได้แยกทางกันแล้ว ปัจจุบันคบหากับ เคที เพร์รี และก็ได้เลิกกันผลงานภาพยนตร์</doc>
