<doc id="484536" url="https://th.wikipedia.org/wiki?curid=484536" title="เริงยศ ศรีวรพงษ์พันธ์">เริงยศ ศรีวรพงษ์พันธ์ เริงยศ ศรีวรพงษ์พันธ์ (2 พฤษภาคม พ.ศ. 2496 — ) เป็นนักกีฬาฟันดาบสากลชาวไทย ผู้ซึ่งเข้าร่วมแข่งขันในเอเป้ประเภททีม รวมถึงเซเบอร์ทั้งในประเภทบุคคลและทีมในโอลิมปิกฤดูร้อน 1976 ร่วมกับนักฟันดาบสากลทีมชาติไทย ซึ่งได้แก่ ทวีวัฒน์ หุราพันธ์, สุทธิพงษ์ สันติเทวกุล, สมชัย ตรังเจริญงาม และ เสน่ห์ เชาว์สุรินทร์ เริงยศ ศรีวรพงษ์พันธ์ เป็นศิษย์เก่าโรงเรียนเตรียมอุดมศึกษา รุ่นที่ 32 และยังเป็นตัวแทนทีมชาติไทยร่วมกับเรืออากาศเอกสุทธิพงษ์ สันติเทวกุล ในการเข้าแข่งขันฟันดาบสากลในเอเชียนเกมส์ 1974 โดยเริงยศมีตำแหน่งเป็นประธานชมรมฟันดาบพระเกี้ยวในขณะนั้น นอกจากนี้ เขายังมีบทบาทในฐานะเป็นผู้ถ่ายทอดศิลปะการซ่อมดาบเอเป้ รวมถึงเทคนิคการเดินสายไฟฟ้าที่ดาบ และแม้กระทั่งการดัดมุมดาบ การตัดหางใบดาบ ตลอดจนทำหน้าที่เป็นคณะกรรมการกีฬาฟันดาบสากลในกีฬามหาวิทยาลัยแห่งประเทศไทย ครั้งที่ 38</doc>
