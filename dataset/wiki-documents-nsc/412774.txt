<doc id="412774" url="https://th.wikipedia.org/wiki?curid=412774" title="ก่อเกียรติ สิริยะเสถียร">ก่อเกียรติ สิริยะเสถียร นายก่อเกียรติ สิริยะเสถียร (เกิด 16 กันยายน พ.ศ. 2506) สมาชิกสภาผู้แทนราษฎรนครปฐม เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2548 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. ก่อเกียรติ สิริยะเสถียร เกิดเมื่อวันที่ 16 กันยายน พ.ศ. 2506 เป็นบุตรของนายอั้นและนางสุพรรณ สิริยะเสถียร มีพี่น้อง 4 คน จบการศึกษามัธยมศึกษาตอนปลาย จากโรงเรียนอำนวยศิลป์ พระนคร สำเร็จการศึกษา บัญชีบัณฑิต สาขาบัญชี มหาวิทยาลัยเชียงใหม่ และศึกษาศาสตรมหาบัณฑิต สาขาการบริหารการศึกษา มหาวิทยาลัยศิลปากร สมรสกับนางเนาวรัตน์ มีบุตรธิดา 4 คนงานการเมือง งานการเมือง. อดีตเป็นนายกเทศมนตรีเทศบาลบางเลน และรองนายกองค์การบริหารส่วนจังหวัดนครปฐม ตามลำดับ ได้รับการเลือกตั้งเป็นครั้งแรกใน ปี พ.ศ. 2548 พรรคไทยรักไทย และสังกัดกลุ่มบ้านริมน้ำ ของนายสุชาติ ตันเจริญสมาชิกสภาผู้แทนราษฎร สมาชิกสภาผู้แทนราษฎร. ก่อเกียรติ สิริยะเสถียร ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดนครปฐม สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดนครปฐม สังกัดพรรคพลังประชาชน 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดนครปฐม สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
