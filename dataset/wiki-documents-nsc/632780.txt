<doc id="632780" url="https://th.wikipedia.org/wiki?curid=632780" title="โซเม็ง">โซเม็ง โซเม็ง 素麺 เส้นหมี่ขาว 素麺; 索麺 ภาษาจีนกลางอ่านว่า ซู่เมี่ยน แปลตามตัวว่า plain noodles โซเม็ง คือ เส้นหมี่ญี่ปุ่นสีขาวทำมาจากแป้งสาลี ที่เส้นบางมาก เส้นผ่านศูนย์กลางน้อยกว่า 1.3 มิลลิเมตร ปกติเสิร์ฟเป็นบะหมี่เย็น เส้นผ่านศูนย์กลางมีขนาดแตกต่างอย่างชัดเจนระหว่างเส้นโซเม็งกับเส้นหมี่ที่หนากว่าอย่างฮิยามูงิและอูดง ตอนทำ เส้นโซเม็งจะถูกยืดคล้ายกับเส้นอูดงบางชนิด แป้งโด (dough) ถูกยืดด้วยน้ำมันพืชเพื่อให้ได้เส้นที่บางมาก ๆ แล้วนำไปผึ่งลมให้แห้ง โซเม็งจะกินกันเป็นบะหมี่เย็นร่วมกับน้ำจิ้มรสอ่อน ที่เรียกว่า "สึยุ" สึยุนั้นปกติจะเป็นน้ำซอสที่ทำจากปลาโอแห้ง (คัตสึโอบูชิ) ที่สามารถปรุงรสด้วยต้นหอมญี่ปุ่น ขิง หรือขิงญี่ปุ่น ที่เรียกว่า เมียวงะ ในฤดูร้อน โซเม็งแช่น้ำแข็งจะเป็นที่นิยมในการดับร้อน โซเม็งเสิร์ฟในซุปร้อน ปกติจะเรียกว่า นิวเม็ง รับประทานกันในฤดูหนาว คล้ายกับโซบะหรืออูดงนางาชิโซเม็ง นางาชิโซเม็ง. นางาชิโซเม็ง 流しそうめん; 流し素麺; 流し索麺 (flowing noodles) ภัตตาคารบางแห่งนำเสนอในฤดูร้อน จะวางเส้นหมี่ในรางไม้ไผ่ยาว ขวางตามยาวของภัตตาคาร ในรางจะมีน้ำเย็นจัดใส ๆ เมื่อเส้นโซเม็งไหลผ่าน ผู้รับประทานจะคีบออกด้วยตะเกียบของพวกเขา แล้วจุ่มเส้นในสึยุ การจับเส้นหมี่ต้องใช้ความคล่องแคล่วพอสมควร แต่เส้นหมี่ที่คีบกันได้ไม่ทันนั้น ปกติแล้วจะไม่ถูกนำมากินอีก ดังนั้นผู้รับประทานจะถูกกดดันให้คีบให้ได้มากที่สุดเท่าที่จะทำได้ ความฟุ่มเฟือยเล็กน้อยได้ถูกคิดขึ้นโดยการใส่เส้นโซเม็งของพวกเขาลงในลำธารจริง ๆ ซึ่งนั่นผู้รับประทานสามารถเพลิดเพลินกับมื้ออาหารของพวกเขา ในสวนที่ถูกจัดไว้อย่างสวยงาม มีการออกแบบเครื่องจำลองประสบการณ์นี้ให้ทำได้ที่บ้านโซเม็งคาโบจะ โซเม็งคาโบจะ. โซเม็งคาโบจะ 素麺南瓜; そうめんカボチャ; ソウメンカボチャ เป็นแตงผลรีชนิดหนึ่ง ที่เนื้อแตกเป็นเส้นคล้ายเส้นโซเม็งหรือเส้นสปาเกตตี คำว่า คาโบจะ มาจากคำว่า กัมพูชา ในภาษาญี่ปุ่นใช้หมายถึงฟักทองชนิดหนึ่งที่ชาวโปรตุเกสได้นำพันธุ์จากประเทศกัมพูชามาปลูกในญี่ปุ่น (ฟักทองเป็นพืชที่มีถิ่นกำเนิดในทวีปอเมริกา) ส่วนคำว่า 南瓜 ภาษาญี่ปุ่นสามารถอ่านได้ว่า นังกะ (หรือ โบบูระ) ตรงกับภาษาจีนกลางว่า หนานกวา แปลว่า ฟักทอง</doc>
