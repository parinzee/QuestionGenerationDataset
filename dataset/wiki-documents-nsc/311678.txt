<doc id="311678" url="https://th.wikipedia.org/wiki?curid=311678" title="เคต บุช">เคต บุช เคต บุช () หรือชื่อเกิดว่า แคเทอรีน บุช () เกิดเมื่อวันที่ 30 กรกฎาคม ค.ศ. 1958 เป็นนักร้อง-นักแต่งเพลง นักดนตรีและโปรดิวเซอร์เพลง ชาวอังกฤษ กับแนวเพลงสุดสรรหาและเสียงร้องอันเป็นเอกลักษณ์ ที่ทำให้เธอเป็นหนึ่งในศิลปินหญิงเดี่ยวในสหราชอาณาจักรที่ประสบความสำเร็จที่สุดในรอบ 30 ปี บุชเซ็นสัญญากับค่ายอีเอ็มไอเมื่ออายุ 16 ปีหลังจากที่เดวิด กิลมอร์แห่งวงพิงก์ฟลอยด์แนะนำเธอไป ในปี 1978 เมื่ออายุ 19 ปี เธอมีซิงเกิ้ลอันดับ 1 บนยูเคซิงเกิ้ลส์ชาร์ต นาน 4 สัปดาห์ กับซิงเกิ้ลเปิดตัว "Wuthering Heights" ที่ทำให้เธอเป็นผู้หญิงคนแรกที่มีซิงเกิ้ลอันดับ 1 ที่เขียนเพลงเอง หลังจากออกทัวร์ในปี 1979 ที่ถือเป็นทัวร์ครั้งเดียวในอาชีพของเธอ บุชก็ออกอัลบั้มชุด Never for Ever ในปี 1980 ที่ทำให้เธอเป็นศิลปินอังกฤษหญิงเดี่ยวที่มีอัลบั้มติดอันดับ 1 ยูเคอัลบั้มชาร์ตส และเป็นศิลปินหญิงคนแรกที่อัลบั้มเข้าชาร์ตสัปดาห์แรกที่อันดับ 1 ในปี 1987 เธอได้รับรางวัลบริตอวอร์ดส ในสาขาศิลปินหญิงเดี่ยวอังกฤษยอดเยี่ยม เธอออกอัลบั้ม 9 ชุด มี 3 อัลบั้มที่ติดอันดับ 1 ยูเคอัลบั้มส์ชาร์ต และมีซิงเกิ้ลติดท็อป 10 อย่าง "Wuthering Heights," "Running Up That Hill," "King of the Mountain," "Babooshka," "The Man with the Child in His Eyes" และ "Don't Give Up" ในปี 2002 ในด้านความสามารถการแต่งเพลง เธอได้รับรางวัลไอเวอร์โนเวลโล ในสาขาผู้สร้างความโดดเด่นให้กับดนตรีอังกฤษ ในปี 2005 เธอออกอัลบั้มชุด Aerial อัลบั้มแรกในรอบ 12 ปี อัลบั้มยังได้รับการเสนอชื่อเข้าชิงรางวัลบริตอวอร์ดส ในสาขาอัลบั้มแห่งปีและสาขาศิลปินหญิงเดี่ยวยอดเยี่ยม ในอาชีพการทำงานของเธอ เธอเคยได้รับการเสนอชื่อเข้าชิงรางวัลแกรมมี่ 3 ครั้งผลงานผลงาน. - สตูดิโออัลบั้ม - The Kick Inside (1978) - Lionheart (1978) - Never for Ever (1980) - The Dreaming (1982) - Hounds of Love (1985) - The Sensual World (1989) - The Red Shoes (1993) - Aerial (2005)- อัลบั้มรวมเพลง - The Whole Story (1986) - This Woman's Work (1990)</doc>
