<doc id="350293" url="https://th.wikipedia.org/wiki?curid=350293" title="ละอ่อน">ละอ่อน ละอ่อน () เป็นวงดนตรีระดับมัธยมศึกษาจากโรงเรียนสวนกุหลาบวิทยาลัย ที่ชนะการประกวดวงดนตรี ฮอตเวฟมิวสิกอวอร์ดส์ ออกจำหน่ายอัลบั้ม 2 ชุด ได้แก่ ละอ่อน และ เทพนิยายนายเสนาะ สมาชิกบางส่วนได้ออกจากวงไปก่อตั้งวงใหม่ชื่อ บอดี้สแลมประวัติ ประวัติ. วงละอ่อนเกิดจากการรวมตัวของเด็กนักเรียน 6 คน จากโรงเรียนสวนกุหลาบวิทยาลัย ซึ่งคำว่า "ละอ่อน" นั้น เป็นภาษาถิ่นของภาคเหนือ มีความหมายว่า เด็ก ๆ คนที่อายุน้อยกว่า และเป็นชื่อวันรับน้องของโรงเรียนสวนกุหลาบวิทยาลัย ซึ่งเป็นการรับน้องระดับชั้นมัธยมศึกษาปีที่ 1 โดยรุ่นพี่ปี 1 และมัธยมศึกษาปีที่ 6 ในขณะนั้น รายการวิทยุฮอตเวฟ ได้จัดงานประกวดวงดนตรีระดับมัธยมศึกษาชื่อ ฮอตเวฟมิวสิกอวอร์ดส์ ขึ้นเป็นครั้งแรกในปี พ.ศ. 2539 วงละอ่อนจึงได้เข้าร่วมการแข่งขันและได้รับรางวัลชนะเลิศ ทำให้วงละอ่อนได้รับการเซ็นสัญญาเป็นศิลปินในสังกัดมิวสิค บั๊กส์ และออกอัลบั้มแรกในชื่อ ละอ่อน โดยเพลงที่ได้รับความนิยมคือเพลง "ได้หรือเปล่า" และ "นิดนึงพอ" เป็นการรวมตัวกันของนักดนตรีส่วนหนึ่งของวงละอ่อน ซึ่งเคยชนะเลิศการประกวดฮอตเวฟมิวสิกอวอร์ดส์ ครั้งที่ 1 และมีผลงานมาแล้วถึง 2 อัลบั้ม หลังจากนั้นสมาชิกในวงก็ได้แยกย้ายกันไปเรียนต่อ ทำให้วงยุบไปชั่วคราวจนกระทั่ง ตูน อาทิวราห์ คงมาลัย นักร้องนำของวง ได้กลับมาสนใจเล่นดนตรีและเริ่มแต่งเพลงอีกครั้ง จากนั้นก็ได้ ปิ๊ด ธนดล ช้างเสวก มือเบส และ เภา รัฐพล พรรณเชษฐ์ มือกีต้าร์ กลับมาช่วยทำงานเพลงในรูปแบบใหม่ และเปลี่ยนชื่อวงเป็น "บอดี้สแลม" ซึ่งแนวดนตรีได้เปลี่ยนไปอย่างสิ้นเชิง และได้มี ปั้น เจษฎา ลัดดาชยาพร จากวงแบชเชอร์ (basher) ขึ้นมาเป็นนักร้องนำของวงละอ่อนแทน และได้ออกจำหน่ายอัลบั้มชุดที่ 2 ซึ่งเป็นอัลบั้มเพลงประกอบละคร มีชื่อว่า เทพนิยายนายเสนาะสมาชิกสมาชิก. - อาทิวราห์ คงมาลัย (ตูน) ร้องนำ (เฉพาะอัลบั้มแรก) - รัฐพล พรรณเชษฐ์ (เภา) กีตาร์ (เฉพาะอัลบั้มแรก) - ธนดล ช้างเสวก (มะยม/ปิ๊ด) เบส - พงษ์สฤษฏิ์ อินทศิริ (น็อต) คีย์บอร์ด - บัณฑิต มาโกมล (ป็อป) กีตาร์ - กฤษกร ภูมิรัตน์ (กฤษ) กลอง - เจษฎา ลัดดาชยาพร (ปั้น) ร้องนำ (เฉพาะอัลบั้มสอง)รายชื่อเพลง</doc>
