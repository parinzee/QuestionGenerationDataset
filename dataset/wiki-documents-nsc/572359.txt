<doc id="572359" url="https://th.wikipedia.org/wiki?curid=572359" title="ไข่นกกระทา">ไข่นกกระทา ไข่นกกระทา () เป็นไข่ของนกประเภทนกคุ่มหรือนกกระทา มีลักษณะคล้ายกับไข่ไก่ แต่มีขนาดเล็กกว่ามากและมีจุดเด่นคือ มีจุดแต้มหรือลายประสีต่าง ๆ บนเปลือกไข่อันเป็นสีตามธรรมชาติ ที่ธรรมชาติสร้างไว้สำหรับให้หลบซ่อนจากสัตว์กินเนื้อที่จะมาขโมยไข่ไปกิน ไข่นกกระทามีความสำคัญต่อมนุษย์ในฐานะเป็นอาหารเช่นเดียวกับไข่ไก่หรือไข่เป็ด ได้รับความนิยมไปทั่วโลกทั้งอเมริกาเหนือ ยุโรปตะวันตก หรือเอเชีย ในอาหารญี่ปุ่น จะปรุงดิบหรือปรุงสุกในซุชิเป็นทะมะโกะ และพบได้ในกล่องอาหารมื้อกลางวัน ในอาหารจีน ไข่กระทาก็นิยมใส่ในกระเพาะปลา ในเวียดนามและประเทศไทย ไข่นกกระทาสามารถปรุงเป็นขนมหรืออาหารรับประทานเล่นที่สามารถซื้อได้ตามริมทางเท้า ไข่นกกระทาหนึ่งฟองจะให้ปริมาณพลังงานกิโลแคลอรี 171 ซึ่งนับว่าสูงกว่าไข่ไก่ มีโปรตีน 13.3 (กรัม) ไขมัน 12.0 (กรัม) แคลเซียม 153 (มิลลิกรัม) เหล็ก 3.5 (มิลลิกรัม) คอเลสเตอรอล 508 (มิลลิกรัม) ซึ่งเหมาะสำหรับเด็กหรือผู้ที่มีอายุไม่เกิน 35 ปี</doc>
