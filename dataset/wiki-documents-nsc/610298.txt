<doc id="610298" url="https://th.wikipedia.org/wiki?curid=610298" title="หม่อมเจ้าประสบศรี จิรประวัติ">หม่อมเจ้าประสบศรี จิรประวัติ พันตรี หม่อมเจ้าประสบศรี จิรประวัติ (8 พฤศจิกายน พ.ศ. 2444 - 19 พฤศจิกายน พ.ศ. 2483) เป็นพระโอรสในพระเจ้าบรมวงศ์เธอ พระองค์เจ้าจิรประวัติวรเดช กรมหลวงนครไชยศรีสุรเดชกับหม่อมเจ้าประวาศสวัสดี จิรประวัติ (โสณกุล) และเป็นพระนัดดาในพระบาทสมเด็จพระจุลจอมเกล้าเจ้าอยู่หัวพระประวัติ พระประวัติ. หม่อมเจ้าประสบศรี จิรประวัติ ประสูติเมื่อวันที่ 8 พฤศจิกายน พ.ศ. 2444 เป็นพระโอรสในพระเจ้าบรมวงศ์เธอ พระองค์เจ้าจิรประวัติวรเดช กรมหลวงนครไชยศรีสุรเดชกับหม่อมเจ้าประวาศสวัสดี จิรประวัติ หม่อมเจ้าประสบศรี จิรประวัติ มีพระอนุชาร่วมพระบิดาและพระมารดา 3 พระองค์ ดังนี้1. หม่อมเจ้าวิมลปัทมราช จิรประวัติ (17 พฤษภาคม พ.ศ. 2442 - 3 กุมภาพันธ์ พ.ศ. 2508) 2. หม่อมเจ้านิวาศสวัสดี จิรประวัติ (16 กรกฎาคม พ.ศ. 2443 - 28 มีนาคม พ.ศ. 2519) 3. หม่อมเจ้าหญิง ไม่ปรากฏพระนาม นอกจากนี้ พระเชษฐภคินีและพระเชษฐาร่วมพระบิดา แต่ต่างพระมารดา 2 พระองค์ ดังนี้1. หม่อมเจ้านิทัศนาธร จิรประวัติ (9 มกราคม พ.ศ. 2449 - 3 มีนาคม พ.ศ. 2506) 2. หม่อมเจ้าขจรจิรพันธ์ จิรประวัติ (16 ตุลาคม พ.ศ. 2455 - 15 สิงหาคม พ.ศ. 2514) เมื่อหม่อมเจ้าประสบศรี ราชองครักษ์ประจำพระองค์ของพระบาทสมเด็จพระปกเกล้าเจ้าอยู่หัวและสมเด็จพระนางเจ้ารำไพพรรณี พระบรมราชินี มียศที่พันตรี หม่อมเจ้าประสบศรีทรงเป็นราชองครักษ์ที่ได้รับการไว้วางพระราชหฤทัยมาก และได้โดยเสด็จตามพระบาทสมเด็จพระปกเกล้าเจ้าอยู่หัวและสมเด็จพระนางเจ้ารำไพพรรณี พระบรมราชินีไปทุกหนทุกแห่ง แม้กระทั่งเสด็จพระราชดำเนินประพาสยุโรปประมาณเจ็ดเดือนครึ่ง หม่อมเจ้าประสบศรีก็ได้โดยเสด็จและคอยบันทึกเหตุการณ์ต่างๆ ไว้โดยตลอด ในเหตุการณ์การปฏิวัติสยาม พ.ศ. 2475 หม่อมเจ้าประสบศรีก็ได้ถวายการอารักขาพระบาทสมเด็จพระปกเกล้าเจ้าอยู่หัวและสมเด็จพระนางเจ้ารำไพพรรณี พระบรมราชินีอยู่ที่วังไกลกังวล ซึ่งพระองค์ยังได้ถวายการอารักขาพระบาทสมเด็จพระปกเกล้าเจ้าอยู่หัว เสด็จพระราชดำเนินสู่สงขลาพร้อมกับสมเด็จพระนางเจ้ารำไพพรรณี พระบรมราชินี สมเด็จพระเจ้าบรมวงศ์เธอ พระองค์เจ้าสวัสดิโสภณ กรมพระสวัสดิวัดนวิศิษฎ์ พระเจ้าวรวงศ์เธอ พระองค์เจ้าอาภาพรรณี พระวรวงศ์เธอ พระองค์เจ้าวรานนท์ธวัช หม่อมเจ้ากมลาลีสาณ ชุมพล หม่อมเจ้าครรชิตพล อาภากร หม่อมเจ้านันทิยาวัด สวัสดิวัตน์ หม่อมเจ้าเศรษฐพันธ์ จักรพันธุ์ และหลวงศักดิ์นายเวร (มหาดเล็ก) โดยมี นายเรือเอก หลวงปริยัตินาวายุทธ ร.น. (ราชองครักษ์) เป็นผู้บังคับการเรือ มีพลประจำเรือพร้อมทหารรักษาวัง อีก 6-7 นาย และ ปืนเล็กกลไปด้วย จากนั้นในช่วงหัวค่ำ เรือศรวรุณก็ออกเดินทางไปยังสงขลา หม่อมเจ้าประสบศรี จิรประวัติ สิ้นชีพิตักษัยเมื่อ 19 พฤศจิกายน พ.ศ. 2483 พระชันษา 39 ปีเครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 7 ชั้นที่ 3พงศาวลี</doc>
