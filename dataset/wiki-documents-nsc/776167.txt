<doc id="776167" url="https://th.wikipedia.org/wiki?curid=776167" title="แบมบิโน (วงดนตรี)">แบมบิโน (วงดนตรี) แบมบิโน (; ) เป็นวงดนตรีในแนวเกิร์ลกรุปสัญชาติเกาหลีใต้ สมาชิกทั้งหมด 4 คน ในสังกัด เจเอสเอนเตอร์เทนเมนต์ประวัติ ประวัติ. แบมบิโน เป็นเกิร์ลกรุปที่มีเอกลักษณ์เฉพาะตัว คือ การเต้นและแต่งกายด้วยชุดที่เซ็กซี่ สร้างชื่อขึ้นมาจากการเป็นวงคัฟเวอร์แดนซ์ ด้วยการขึ้นแสดงตามงานต่าง ๆ ด้วยการใช้ซิงเกิลของศิลปินที่มีชื่อเสียงต่าง ๆ เช่น Uptown Funk บรูโน่ มาร์ หรือ Up & Down ของอีเอ็กซ์ไอดี โดยสมาชิกทุกคนล้วนแต่เป็นเพื่อนกันมาตั้งแต่ยังเด็ก ยกเว้นอึนซอล และเมื่อเข้ามหาวิทยาลัยก็ได้เรียนต่อในคณะที่สอนการเต้น เมื่อมาพบกับอึนซอน จึงก่อตั้งวงขึ้นมา โดยใช้เวลาประมาณ 1 ปี จึงมีผลงานออกมา สมาชิกแต่ละคนมีประสบการณ์เต้นมาคนละ 15–20 ปี และฝึกซ้อมเต้นกันสัปดาห์ละ 3–4 วัน วันละประมาณ 3–4 ชั่วโมง แบมบิโน เป็นที่รู้จักขึ้นมาในราวกลางปี ค.ศ. 2015 ซึ่งเป็นปีที่ทางวงได้มีผลงานออกมาอย่างเป็นทางการ เมื่อเกิดเป็นกระแสฮือฮาขึ้นมาในเครือข่ายสังคมออนไลน์ เมื่อมีผู้ถ่ายคลิปวิดีโอการเต้นของอึนซอลในลักษณะของแฟนแคมแล้วนำไปเผยแพร่ทางเว็บไซต์ยูทูบ ซึ่งมียอดผู้เข้าชมเป็นจำนวนมาก จากนั้นจึงแพร่ไปตามเว็บไซต์ต่าง ๆ จนได้รับฉายาว่า "เทพธิดาแฟนแคม" พร้อมกับผลงานซิงเกิลแรกของวง คือ Oppa Oppa ในเดือนกันยายน ค.ศ. 2015 แบมบิโนได้เดินทางมาเปิดการแสดงขึ้นในประเทศไทย ในงานดาวคะนองเฟสติวัล ที่ห้างสรรพสินค้าเซ็นทรัลลาดพร้าวสมาชิกสมาชิก. - ฮาดัม (Hadam; 하담) – หัวหน้าวง, แดนเซอร์, ชอบการเต้นฮิปฮอป (เกิด 31 พฤษภาคม) - ดาฮี (Dahee; 다희) – นักร้องเสียงรอง, แดนเซอร์, แร็ปเปอร์, ชอบการเต้นบัลเลต์ (เกิด 4 กันยายน) - อึนซอล (Eunsol; 은솔) – นักร้องเสียงหลัก, นักเต้นหลัก, ชอบการเต้นเค-ป๊อป (เกิด ) - มินฮี (Minhee; 민희) – น้องเล็ก, นักร้องเสียงรอง, ชอบการเต้นแจ๊สแดนซ์ (เกิด 2 เมษายน)ผลงานซิงเกิลทัวร์คอนเสิร์ตเจเอสเอนเตอร์เทนเมนต์ทัวร์คอนเสิร์ต. เจเอสเอนเตอร์เทนเมนต์. - เจเอสเอนเตอร์เทนเมนต์คอนเสิร์ตครั้งที่ 1 (แบมบิโน, เลย์ชา, เดียนา, แรมเพจกายส์)</doc>
