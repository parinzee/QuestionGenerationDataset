<doc id="338384" url="https://th.wikipedia.org/wiki?curid=338384" title="รันนิงแมน">รันนิงแมน รันนิงแมน () เป็นรายการปกิณกะบันเทิงของเกาหลีใต้ เป็นส่วนหนึ่งของรายการ Good Sunday (일요일이 좋다) ของสถานีโทรทัศน์ SBS ร่วมกับรายการ Heroes เริ่มฉายครั้งแรกเมื่อวันที่ 11 กรกฎาคม พ.ศ. 2553รูปแบบ รูปแบบ. รูปแบบรายการนั้นแตกต่างออกไปตามแต่ละตอน และมีการพัฒนาขึ้นมาเรื่อย ๆ โดยที่จะมีการแบ่งทีม ให้หัวหน้าทีมเลือกสมาชิกมา ช่วงแรก มีการตั้งชื่อทีมเป็นชื่อต่างๆ หลังจากตอนที่ 6 ก็มีการใช้ชื่อทีมว่า ทีมแดง ทีมน้ำเงินแทน โดยมีภารกิจหลัก ๆ ดังต่อไปนี้ตอนที่ 1 - 7ตอนที่ 1 - 7. - ภารกิจที่ 1: มีเกือบทุก ๆ ตอน คือภารกิจถ่ายรูป โดยจะมีเงื่อนไข และ พื้นที่แบบแปลก ๆ มาให้ โดยหลังจากตอนที่ 8 ไม่ปรากฏภารกิจนี้แล้ว - ภารกิจที่ 2: คือภารกิจแข่งขัน ตั้งแต่ตอนที่ 7 ภารกิจนี้จะให้หาของที่ซ่อนอยู่ในสถานที่นั้น ๆ และมีคำใบ้ให้ ส่วนอีกทีมจะต้องไล่จับ เอาชื่อของแต่ละคนมาให้ได้ หากใครโดนเอาป้ายชื่อไป คนคนนั้นจะตกรอบ ไม่สามารถหาของที่ซ่อนอยู่ต่อได้ ส่วนตอนที่ 8 จะเป็นเพียงแค่การซ่อนเท่านั้น แต่ระหว่างการซ่อนจะมีเสียงกริ่งดังเป็นระยะ ๆ - ภารกิจที่ 3: คือ ช่วง “เวลาที่ดีกับ ชา 1 แก้ว” เป็นช่วงพัก ที่ให้ทุกคนได้ตื่นตัวในเวลาดึก ไม่ง่วงนอน แต่ละทีม จะต้องสุ่มเลือกอุปกรณ์ที่ใช้ในการตักวัตถุดิบ หรือทอยลูกเต๋าสุ่มจำนวน ในตอนที่ 7 มีการใช้ลูกเต๋าสุ่มจำนวนมะนาว และใช้อุปกรณ์ตักน้ำตาล 12 ชนิด ตั้งแต่ ที่เขี่ยหู จนไปถึง พลั่ว และ การแข่งขันนี้ ทีมไหนดื่มได้เร็วที่สุดก็จะเป็นผู้ชนะไป - ภารกิจที่ 4: กีฬายามเช้า ทีมไหนชนะเกมนี้ก็ได้รับรันนิ่งบอลเช่นกัน ซึ่งใช้กีฬาแบดมินตันในการทำภารกิจ ภารกิจนี้มีเพียงตอนที่ 6 และ 7 (ในตอนที่ 7 นั้นได้ตัดออกไป เนื่องจากเกินเวลา แต่ก็ได้ถ่ายเป็นภาพเล็ก ๆ ให้ชม)ตอนที่ 8 - 15ตอนที่ 8 - 15. - ภารกิจที่ 1: เอาชนะด้วย 1:8 คน ก่อนเริ่มรายการจะมีการซักซ้อม เพื่อแกล้งสมาชิกในรายการคนใดคนหนึ่ง ด้วยวิธีต่าง ๆ เช่น ตอบคำถามโดยมีโพยและใครได้ที่สุดท้ายอดรับรันนิ่งบอล เป็นต้น - ภารกิจที่ 2: เกมการ์ดโกหก จะมีการแจกไพ่ให้แต่ละคน และ จะมีการเลือกไพ่จากอีกคนหนึ่งสู่อีกคนหนึ่ง หลังจากนั้น จะมีการเล่นเกมต่างๆเพื่อหาผู้ชนะในแต่ละเกม แล้วมอบไพ่ทั้งหมดให้แก่คนใดคนหนึ่ง จากนั้นก็ส่งต่ออีกครั้งหนึ่ง และเล่นเกมส์อีกครั้งหนึ่ง สมาชิกที่เหลือจะต้องโชว์ไพ่ให้ดู หากใครมีไพ่โททก คนนั้นจะเป็นคนเดียวที่ไม่ได้รับรันนิ่งบอล - ภารกิจที่ 3: ภารกิจแข่งขัน กฎกติกายังคงเหมือนเดิมตอนที่ 16 - 25ตอนที่ 16 - 25. - ภารกิจที่ 1: เอาชนะ 1 ต่อ X (X คือ จำนวนสมาชิกที่เหลือ) กฎกติกาเหมือนเดิม - ภารกิจที่ 2: ไม่แน่นอน ส่วนใหญ่ขึ้นอยู่กับสถานที่ที่ถ่ายทำรายการ เช่น ถ่ายทำบนเรือ ก็ให้เล่นเกม "บทคู่รักไททานิค" เป็นต้น - ภารกิจที่ 3: ภารกิจแข่งขัน กฎกติกาเหมือนเดิมตอนที่ 26 - 43 ตอนที่ 26 - 43. ตั้งแต่ตอนที่ 26 ภารกิจกระดิ่งซ่อนหาถูกแทนที่ด้วยภารกิจตามหาแขกรับเชิญ พิธีกรและแขกรับเชิญจะถูกกักไว้ในสถานที่แข่งขันและต้องหารันนิ่งบอล เพื่อหนีจากการถูกลงโทษ ในภารกิจหารันนิ่งบอลนี้ สมาชิกรันนิงแมนจะถูกแยกเป็นทีมหรือเดี่ยว เพื่อแยกย้ายกันไปหารันนิ่งบอล รูปแบบภารกิจในตอนที่ 26 - 43 มีดังต่อไปนี้- ภารกิจที่ 1: เป็นภารกิจที่คล้ายคลึงกับภารกิจ 1 ต่อ X แต่เป็นการตามหาแขกรับเชิญในสถานที่นั้น โดยแขกรับเชิญจะต้องทำภารกิจของตนเองเพื่อให้สมาชิกรันนิงแมนคนอื่นหมดสิทธิ์เล่นเกม - ภารกิจที่ 2: รูปแบบภารกิจไม่แน่นอน ส่วนใหญ่ขึ้นอยู่กับสถานที่ที่ถ่ายทำรายการ - ภารกิจที่ 3: ภารกิจ "One Chance" เป็นภารกิจที่ให้ทำการแสดงหรืออื่น ๆ โดยให้ซักซ้อมกี่รอบก็ได้ เมื่อพร้อม มีโอกาสแสดงจริงได้แค่ครั้งเดียว ซึ่งในครั้งเดียวนั้น จะต้องผ่านตามเงื่อนไขที่ทีมงานกำหนดมา ภารกิจนี้ปรากฏในตอนที่ 27 ถึง 31 สมาชิกรันนิงแมนที่ไม่มีรันนิ่งบอลนั้นจะถูกลงโทษโดยอัตโนมัติ อย่างไรก็ตาม หากสมาชิกรันนิงแมนสามารถทำภารกิจ one chance ได้สำเร็จ สมาชิกรันนิงแมนทุกคนจะรอดจากการลงโทษ ไม่ว่าจะมีรันนิ่งบอลหรือไม่ก็ตาม ในตอนที่ 38 และตอนอื่นๆ ที่ตามมา จะมีบางตอนที่มีภารกิจสายลับ สายลับในหมู่สมาชิกรันนิงแมนอาจเป็นพิธีกร แขกรับเชิญ หรือทั้งสองอย่างก็ได้ โดยสายลับต้องทำภารกิจตามที่ทีมงานกำหนด โดยไม่ให้สมาชิกคนอื่นรู้ตัวตอนที่ 44-47 ตอนที่ 44-47. ตั้งแต่ตอนที่ 44 - 47 พนักงานของสถานที่ที่รายการไปถ่ายทำจะลงคะแนนให้กับสมาชิกรันนิงแมนที่ตนคิดว่าน่าจะเป็นผู้ชนะในการทำภารกิจ และพนักงานเหล่านั้นก็จะเป็นผู้สนับสนุนให้กับสมาชิกรันนิงแมนที่ตนเลือก ทีมของสมาชิกจะถูกแบ่งโดยการเลือกของสมาชิกรันนิงแมนที่ชนะในภารกิจและได้รับรันนิ่งบอลเป็นคนแรก เมื่อแบ่งเป็นสองทีมแล้ว ทั้งสองทีมก็จะแข่งกันเพื่อให้ได้รับรันนิ่งบอล โดยการถ่ายทำรายการจะใช้เวลาประมาณ 2 วัน จึงแบ่งการออกอากาศเป็น 2 ตอน รูปแบบภารกิจเป็นดังต่อไปนี้- ภารกิจที่ 1: ภารกิจตามหาแขกรับเชิญ โดยแขกรับเชิญจะต้องทำภารกิจของตนเองเพื่อให้สมาชิกรันนิงแมนคนอื่นหมดสิทธิ์เล่นเกม - ภารกิจที่ 2: รูปแบบภารกิจไม่แน่นอน โดยจะให้พนักงานของสถานที่ที่ถ่ายทำรายการมีส่วนร่วมด้วย - ภารกิจที่ 3: ภารกิจแข่งขันระหว่างสองทีม - ภารกิจที่ 4: รูปแบบภารกิจขึ้นอยู่กับสถานที่ที่ถ่ายทำรายการ ทีมที่มีรันนิ่งบอลมากที่สุดจะเป็นผู้ชนะ และพนักงานที่เลือกสมาชิกรันนิงแมนที่ตนคิดว่าจะชนะได้ถูกต้อง จะได้รับเงินโบนัสจากประธานบริษัทตอนที่ 48 - ปัจจุบัน ตอนที่ 48 - ปัจจุบัน. ตั้งแต่ตอนที่ 48 เป็นต้นมา สมาชิกรันนิงแมนจะแข่งขันกันต่อเนื่องจนกระทั่งมีผู้ชนะเมื่อการแข่งขันจบลง รูปแบบของรายการมีการเปลี่ยนแปลงจากรูปแบบภารกิจแข่งขันหลาย ๆ ภารกิจประกอบกัน เป็นรูปแบบมีภารกิจเดียวยาวต่อเนื่องจนจบการแข่งขันบทบาทพิธีกรพิธีกรและสมาชิกปัจจุบันอดีตสมาชิก RMความสัมพันธ์จำนวนตอนและแขกรับเชิญตอนพิเศษ จำนวนตอนและแขกรับเชิญ. ตอนพิเศษ. ในจำนวนตอนต่าง ๆ ที่ออกอากาศ จะมีบางตอนที่มีเรื่องราวพิเศษ เรื่องราวพิเศษหลายเรื่องได้รับการชื่นชมว่ามีความสนุกและความน่าตื่นเต้นมาก ทำให้เป็นตอนที่มีคุณภาพเหนือกว่าตอนอื่น ๆยูมส์ บอนด์ยูมส์ บอนด์. - ตอนที่ 38, 91, 140, 196, 231 ยูมส์ บอนด์ถือเป็นเรื่องราวที่ได้รับความนิยมมาก ยู แจซอกจะได้รับบทเป็น "ยูมส์ บอนด์" ที่จะใช้ปืนฉีดน้ำในการทำภารกิจกำจัดสมาชิกรันนิงแมนคนอื่นทั้งหมด โดยที่สมาชิกคนอื่นไม่รู้เลยว่ายู แจซอกกำลังสู้กับพวกเขาอยู่ ยูมส์ บอนด์ปรากฏตัวครั้งแรกในตอนที่ 38 ระหว่างภารกิจหาแขกรับเชิญ ซึ่งจริง ๆ แล้วไม่มีแขกรับเชิญ ยู แจซอกได้รับภารกิจอย่างลับ ๆ ให้กำจัดสมาชิกคนอื่นด้วยการใช้ปืนฉีดน้ำยิงไปยังป้ายชื่อของสมาชิก ต่อมาในตอนที่ 91 หนึ่งปีหลังจากยูมส์ บอนด์ปรากฏตัวขึ้นครั้งแรก ยูมส์ บอนด์ก็กลับมาอีกครั้ง โดยยู แจซอกต้องฉีดน้ำลงบนป้ายชื่อของสมาชิกรันนิงแมนคนอื่น ๆ ทั้งหมดก่อนที่จะมีสมาชิกคนใดสามารถหนีออกจากอาคารที่ใช้เป็นที่ขังพวกเขาไว้ได้ ในตอนที่ 140 ครบรอบสองปีที่ยูมส์ บอนด์ปรากฏตัว เรื่องราวมีอยู่ว่าไวรัสแห่งความโกรธแพร่กระจายไปทั่วทุกที่และติดต่อมายังสมาชิกรันนิงแมน ยู แจซอกต้องค้นหาว่าใครเป็นคนที่เลียนแบบเขาอยู่และต้องกำจัดคนนั้นเพื่อให้ได้รับวัคซีนไปรักษาคนอื่น ๆ ในตอนท้ายของตอนที่ 91 และ 140 มีข้อความปรากฏขึ้นว่า "ยูมส์ บอนด์ ไม่มีวันตาย" เป็นการบอกใบ้ว่าเรื่องราวของยูมส์ บอนด์ยังมีอีกได้ในอนาคต ในสองตอนหลังมีลักษณะใกล้เคียงภาพยนตร์มากขึ้น ในตอนที่ 196 สมาชิกรันนิงแมนสามารถเดินทางย้อนกลับมายังอดีตได้ เพื่อเปลี่ยนแปลงผลลัพธ์ที่เกิดขึ้นในอดีต โดยหนึ่งในช่วงเวลาที่ย้อนกลับไป คือ เรื่องราวของยูมส์ บอนด์ครั้งที่ 2 ในตอนที่ 91 ส่วนในตอนที่ 231 ยูมส์ บอนด์กลับมาอีกครั้งพร้อมกับผู้สืบทอด เขาทั้งคู่ต้องทำภารกิจร่วมกันในการกำจัดสมาชิกรันนิงแมนที่เหลือ สมาชิกที่เหลือทุกคนถูกกำจัดหมด เหลือแค่ยูมส์ บอนด์กับผู้สืบทอด ขั้นตอนสุดท้ายที่ผู้สืบทอดจะขึ้นมาเป็นยูเมส บอนด์คนที่ 2 ได้นั้น คือ ต้องยิงปืนฉีดน้ำไปที่ป้ายชื่อของยู แจซอก เพื่อให้ยูมส์ บอนด์คนแรกกลายเป็นอดีต หรือผู้สืบทอดจะเลือกไม่ยิงก็ได้ เพื่อจะได้ทำงานร่วมกันในอนาคตต่อไปในฐานะคู่หู อย่างไรก็ตาม ผู้สืบทอดเลือกที่จะยิงป้ายชื่อของยู แจซอก ซึ่งส่งผลให้ผู้สืบทอดแพ้การแข่งขัน และแสดงให้เห็นว่าผู้สืบทอดคนนี้พร้อมที่จะทรยศหักหลังทุกเมื่อ ยูมส์ บอนด์จึงกลายเป็นผู้ชนะภารกิจแต่เพียงผู้เดียว ในช่วงท้ายของตอน ยู แจซอกให้สัญญาว่าเรื่องราวของยูมส์ บอนด์จะยังคงดำเนินต่อไป พร้อมกับที่ข้อความ "เร็ว ๆ นี้" ปรากฏขึ้น เป็นคำใบ้ว่าเรื่องราวของยูมส์ บอนด์ยังมีอีกได้ในอนาคตสุดยอดรันนิงแมนสุดยอดรันนิงแมน. - ตอนที่ 42, 74, 130, 196, 257 การแข่งขันสุดยอดรันนิงแมนเป็นการแข่งขันเพื่อค้นหาว่าสมาชิกรันนิงแมนคนใดคือสมาชิกที่ยอดเยี่ยมที่สุด หรือ "สุดยอดรันนิงแมน" การแข่งขันครั้งแรกเกิดขึ้นในตอนที่ 42 ที่สมาชิกต้องทำภารกิจก่อนถึงจะเริ่มกำจัดสมาชิกคนอื่นได้ สมาชิกคนสุดท้ายที่เหลืออยู่ได้รับการประกาศให้เป็นสุดยอดรันนิงแมนคนแรก การแข่งขันครั้งที่สองเกิดขึ้นในตอนที่ 74 ที่สมาชิกแต่ละคนจะได้รับพลังพิเศษ ที่สามารถนำมาใช้เพื่อกำจัดสมาชิกคนอื่น ๆ ได้ การแข่งขันสองครั้งนี้ แกรี่ได้เป็นสุดยอดรันนิงแมนทั้งสองครั้ง การแข่งขันครั้งที่สามเกิดขึ้นในตอนที่ 130 ครึ่งแรกของภารกิจเกิดขึ้นในปี ค.ศ. 1938 และส่วนครึ่งหลังเกิดขึ้นในปี ค.ศ. 2013 สมาชิกแต่ละคนจะสลับร่างกันและต้องหาว่าใครคือคนที่ชนะใน ค.ศ. 1938 แล้วคนที่ชนะไปอยู่ที่ร่างใครใน ค.ศ. 2013 ฮาฮาเป็นสุดยอดรันนิ่งในครั้งนี้ ในตอนที่ 196 สมาชิกรันนิงแมนสามารถเดินทางกลับไปในอดีตได้เพื่อเปลี่ยนแปลงผลลัพธ์ที่เกิดขึ้น ประกอบด้วยตอนยูเมส บอนด์ครั้งที่ 2, ตอนเชอร์ล็อก โฮล์ม และตอนพลังพิเศษ ภารกิจของสองตอนแรกจะเป็นการตัดสินขนาดของป้ายชื่อสมาชิก ส่วนภารกิจพลังพิเศษเป็นภารกิจกำจัดสมาชิกคนอื่น ๆ โดยในครั้งนี้ สุดยอดรันนิงแมน คือ ซง จีฮโย ส่วนการแข่งขันครั้งที่สี่เกิดขึ้นในตอนที่ 257 สมาชิกรันนิงแมนจะได้จับคู่กับเหล่าฮีโร่ที่มีพลังพิเศษ โดยฮีโร่เหล่านี้จะไม่รู้ว่าตัวเองมีพลังพิเศษอะไรจนกว่าจะกว่าจะทำภารกิจให้สำเร็จถึงะได้รับพลังพิเศษมา สุดท้าย สมาชิกรันนิงแมนและฮีโร่แต่ละคู่ต้องมาเผชิญหน้ากันในภารกิจเพื่อกำจัดให้ออกจากการแข่งขันจนกว่าจะได้คู่สุดท้ายที่เหลือรอดอยู่ ครั้งนี้ ยู แจซอกได้เป็นสุดยอดรันนิงแมนนักล่ารันนิงแมนนักล่ารันนิงแมน. - ตอนที่ 52, 53, 69, 118สนามแห่งความฝัน เอเชี่ยน ดรีม คัพสนามแห่งความฝัน เอเชี่ยน ดรีม คัพ. - ตอนที่ 95-97, 153, 154, 199, 200 , 283, 284 สมาชิกรันนิงแมนได้เข้าร่วมการแข่งขัน "เอเชี่ยน ดรีม คัพ" ครั้งแรกในปี พ.ศ. 2555 ที่จัดขึ้นในประเทศไทย ตามคำเชิญของพัก จี-ซ็อง ซึ่งเขาได้คัดเลือกแกรี่และคิม จงกุกให้ร่วมแข่งขันฟุตบอลในสนามด้วย หลังจากนั้นพัก จี-ซอง ได้เชิญสมาชิกรันนิงแมนเข้าร่วมการแข่งขันดังกล่าวอีก 2 ครั้งในปี พ.ศ. 2556 จัดขึ้นที่ประเทศจีน โดยเขาคัดเลือกให้ยู แจซอก, ฮาฮ่า, คิม จงกุก และ อี กวางซู ลงเตะฟุตบอลในสนาม และในปี พ.ศ. 2557 จัดขึ้นที่ประเทศอินโดนีเซีย ซึ่งสมาชิกรันนิงแมนทุกคนโดยมี ปาร์ค จีซองและโค้ช ชาบอม ลงแข่งด้วยแต่ ซง จีฮโย ไม่ได้ลงเตะฟุตบอลในสนาม ในแต่ละปีที่เข้าร่วม สมาชิกรันนิงแมนจะต้องทำการฝึกทักษะผ่านภารกิจต่าง ๆ เพื่อเตรียมตัวเข้าร่วมการแข่งขัน นอกจากนี้ บางตอนยังมีนักฟุตบอลที่มีชื่อเสียงทั้งในอดีตและปัจจุบันมาปรากฏตัวในรายการ ซึ่งตามปกติแล้ว นักกีฬาเหล่านี้ไม่ปรากฏตัวตามรายการโทรทัศน์บ่อยนักตอนที่ถ่ายทำในต่างประเทศ ตอนที่ถ่ายทำในต่างประเทศ. เนื่องจากรายการรันนิงแมนได้รับความนิยมจากต่างประเทศ โดยเฉพาะในแถบเอเชีย ทำให้รายการได้ไปถ่ายทำรายการภายนอกประเทศเกาหลีใต้หลายครั้ง- ตอนที่ 50, 51 ทั้งสองตอนถ่ายทำในประเทศไทย แขกรับเชิญประจำตอนคือ และ นิชคุณ (วงทูพีเอ็ม) - ตอนที่ 61, 62 ทั้งสองตอนถ่ายทำในประเทศจีน แขกรับเชิญประจำตอนคือ คัง จี-ย็อง (วงคารา), และ - ตอนที่ 72, 73 ทั้งสองตอนถ่ายทำในฮ่องกง แขกรับเชิญประจำตอนคือ ยงฮวา (วงซีเอ็นบลู) และ - ตอนที่ 97 ช่วงครึ่งหลังของตอนถ่ายทำในประเทศไทย แขกรับเชิญประจำตอนคือ พัก จี-ซ็อง และ ไอยู - ตอนที่ 133, 134, 136 ตอนที่ 133 ถ่ายทำในมาเก๊า ส่วนตอนที่ 134 และ 136 ถ่ายทำในประเทศเวียดนาม แขกรับเชิญประจำตอนคือ ฮัน ฮเย-จิน และ อี ดง-อุก - ตอนที่ 154 ถ่ายทำในเซี่ยงไฮ้ แขกรับเชิญประจำตอนคือ , พัก จี-ซ็อง, ปาทริส เอวรา และ ซ็อลลี (วงเอฟ(เอกซ์)) - ตอนที่ 188, 189, 191 ทั้งสามตอนถ่ายทำในประเทศออสเตรเลีย แขกรับเชิญประจำตอนคือ เรน และ คิม วู-บิน - ตอนที่ 200: ถ่ายทำในประเทศอินโดนีเซีย แขกรับเชิญประจำตอนคือ พัก จี-ซ็อง - ตอนที่ 212: ถ่ายทำในไต้หวัน แขกรับเชิญประจำตอนคือ , , , ซึลอง (วงทูเอเอ็ม), และ - ตอนที่ 234: ถ่ายทำในฮ่องกงและประเทศไทย แขกรับเชิญประจำตอนคือ เฟย์ (วงมิสเอ), , , ซอ วู, แท็กย็อน (วงทูพีเอ็ม), และ ยอน จองฮุ - ตอนที่ 289,290 ถ่ายทำในดูไบ แขกรับเชิญประจำตอนคือ จอง อิลอู และ อี ดาเฮแขกรับเชิญ แขกรับเชิญ. แขกรับเชิญในรายการรันนิงแมนมาจากหลากหลายสาขาอาชีพ เช่น นักแสดง นักร้อง นักกีฬา บางตอนก็มีวงดนตรีหรือวงนักร้องที่มาเป็นแขกรับเชิญพร้อมกันทั้งวง เช่น วงซีเอ็นบลู (ตอนที่ 186) วงชินฮวา (ตอนที่ 236) และเคยมีนักแสดงระดับโลกอย่างเฉินหลงมาเป็นแขกรับเชิญในตอนที่ 135 ด้วย รวมถึงอดีตสมาชิกรันนิงแมน ซง จุงกิก็กลับมาเป็นแขกรับเชิญในตอนที่ 66 และในตอนที่จะออกอากาศในวันที่ 1 พฤศจิกายน พ.ศ. 2558 มีชื่อตอนว่า "100 แขกรับเชิญ" เป็นตอนที่มีแขกรับเชิญเข้าร่วมการถ่ายทำรายการทั้งสิ้น 100 คน เป็นตอนที่มีจำนวนแขกรับเชิญมากที่สุดนับแต่รายการรันนิงแมนออกอากาศมารายชื่อตอน</doc>
