<doc id="212491" url="https://th.wikipedia.org/wiki?curid=212491" title="โกลเรียอัลบราโบปวยโบล">โกลเรียอัลบราโบปวยโบล เพลงชาติเวเนซุเอลามีชื่อว่า โกฺลเรียอัลบราโบปวยโบฺล ( แปลว่า ประชาผู้หาญกล้าจงรุ่งโรจน์) ประพันธ์คำร้องเมื่อปี ค.ศ. 1810 (พ.ศ. 2353) โดยแพทย์และนักหนังสือพิมพ์ชื่อ บีเซนเต ซาเลียส (Vicente Salias) ส่วนทำนองเพลงนี้รู้จักกันในอีกชื่อหนึ่งนับตั้งแต่ปี ค.ศ. 1840 (พ.ศ. 2383) คือ "ลามาร์เซเยซาเบเนโซลานา" () หรือ "มาร์แซแยสเวเนซุเอลา" เนื่องด้วยทำนองเพลงนี้มีความคล้ายคลึงกับเพลงลามาร์แซแยส ซึ่งเป็นเพลงชาติของประเทศฝรั่งเศส ประพันธ์โดย ควน โคเซ ลันดาเอตา (Juan José Landaeta) เพลงนี้ได้ประกาศใช้เป็นเพลงชาติ ตามคำสั่งของประธานาธิบดีอันโตเนียว กุซมัน บลังโก (Antonio Guzmán Blanco) เมื่อวันที่ 25 พฤษภาคม ค.ศ 1881 (พ.ศ. 2424) ในข้อมูลการศึกษาบางแห่งเมื่อไม่นานมานี้ได้กล่าวว่า แท้จริงแล้วผู้ประพันธ์บทร้องเพลงชาติคือ อันเดรส เบโย ไม่ใช่บีเซนเต ซาเลียสอย่างที่เข้าใจกันทั่วไป ส่วนผู้ประพันธ์ทำนองตัวจริงคือลีโน กายาร์โด อย่างไรก็ตาม ข้อสันนิษฐานดังกล่าวยังไม่มีการรับรองและยังไม่เป็นที่ยอมรับโดยทั่วไปจากชาวเวเนซุเอลาเนื้อร้อง</doc>
