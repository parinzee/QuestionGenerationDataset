<doc id="425491" url="https://th.wikipedia.org/wiki?curid=425491" title="พรทิพย์ โล่ห์วีระ จันทร์รัตนปรีดา">พรทิพย์ โล่ห์วีระ จันทร์รัตนปรีดา นางพรทิพย์ โล่ห์วีระ จันทร์รัตนปรีดา อดีตสมาชิกวุฒิสภา จังหวัดชัยภูมิ อดีตรองประธานวุฒิสภา คนที่สอง และอดีตประธานสภาองค์การบริหารส่วนจังหวัดชัยภูมิประวัติ ประวัติ. นางพรทิพย์ จันทร์รัตนปรีดา (สกุลเดิม โล่ห์วีระ) เกิดเมื่อวันที่ 17 กุมภาพันธ์ พ.ศ. 2503 เป็นบุตรของนายสมบัติ โล่ชัยวิบูลย์ กับนางเข็มทอง โล่ห์วีระ มีพี่น้อง 10 คน อาทิ อร่ามอาชว์วัต โล่ห์วีระ (ชื่อเดิม นายอร่าม โล่ห์วีระ) อดีตสมาชิกสภาผู้แทนราษฎร จังหวัดชัยภูมิ พรทิพย์ จบการศึกษาระดับปริญญาตรี อักษรศาสตรบัณฑิต สาขาบรรณารักษศาสตร์ จากมหาวิทยาลัยขอนแก่น ระดับปริญญาโท อักษรศาสตรมหาบัณฑิต สาขาบรรณารักษศาสตร์ จากจุฬาลงกรณ์มหาวิทยาลัย และพัฒนบริหารศาสตรมหาบัณฑิต (รัฐประศาสนศาสตร์) สาขาการบริหารบุคคล จากสถาบันบัณฑิตพัฒนบริหารศาสตร์(นิด้า) นอกจากนั้นยังผ่านการศึกษาอบรมหลักสูตรประกาศนียบัตรชั้นสูง “การบริหารเศรษฐกิจสาธารณะ สำหรับนักบริหารระดับสูง” (ปศส.) รุ่น 8 สถาบันพระปกเกล้า และหลักสูตรประกาศนียบัตรชั้นสูง “การเมืองการปกครองในระบอบประชาธิปไตยสำหรับนักบริหารระดับสูง” (ปปร.) รุ่น 14 สถาบันพระปกเกล้า พรทิพย์ สมรสกับนายทรงศักดิ์ จันทร์รัตนปรีดา มีบุตร 2 คนการทำงาน การทำงาน. นางพรทิพย์ เคยรับราชการเป็นอาจารย์ประจำวิทยาลัยเทคนิคชัยภูมิ ต่อมาได้ย้ายมารับราชการเป็นอาจารย์คณะมนุษยศาสตร์ สังคมศาสตร์ มหาวิทยาลัยราชภัฏนครราชสีมา และเข้าสู่งานการเมืองโดยการเป็นสมาชิกสภาจังหวัดชัยภูมิ และเป็นประธานสภาองค์การบริหารส่วนจังหวัดชัยภูมิ จากนั้นได้รับเลือกตั้งเป็นสมาชิกวุฒิสภา จังหวัดชัยภูมิ ต่อมาเมื่อวันที่ 28 กุมภาพันธ์ พ.ศ. 2554 ได้รับเลือกเป็นรองประธานวุฒิสภา คนที่ 2 แทนรองศาสตราจารย์ทัศนา บุญทองเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม)</doc>
