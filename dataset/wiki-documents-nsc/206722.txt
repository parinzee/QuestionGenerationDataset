<doc id="206722" url="https://th.wikipedia.org/wiki?curid=206722" title="ดาร์เรน โอชอนิสซี">ดาร์เรน โอชอนิสซี ดาร์เรน โอชอนิสซี หรือที่รู้จักกันในนามปากกา ดาร์เรน แชน เป็นนักเขียนชาวไอริช เกิดเมื่อวันที่ 2 กรกฎาคม ค.ศ. 1972 ที่โรงพยาบาลโทมัสในกรุงลอนดอน มีผลงานที่มีชื่อเสียงคือ วรรณกรรมแฟนตาซีปนสยองขวัญเรื่อง ดาร์เรน แชน ซึ่งเขาได้นำนามปากกามาเป็นชื่อตัวเอกในหนังสือประวัติ ประวัติ. ดาร์เรน โอชอนิสซี เป็นชาวไอริช เกิดเมื่อวันที่ 2 กรกฎาคม ค.ศ. 1972 ที่โรงพยาบาลโทมัสในกรุงลอนดอน เมื่ออายุหกขวบ เขากับพ่อแม่และน้องชายย้ายไปที่ลิมเมอริคในไอร์แลนด์และอยู่ที่นั่นนับแต่นั้นมา ดาร์เรนฝันอยากเป็นนักเขียนมาตลอด เขามีอายุได้ 17 ปี ตอนที่เขียนนวนิยายเรื่องแรกจบ(เรื่อง Mute Pursuit-นวนิยายยุคอนาคตที่ผสมระหว่างเรื่อง The Terminator และเรื่อง The Dark Tower ของ สตีเฟน คิง) ถึงแม้เรื่องนี้จะยังไม่เคยพิมพ์ออกมา แต่เขาก็ได้รู้รสชาติประสบการณ์ในการเขียนหนังสือและทำให้เขาพุ่งเป้าไปที่งานเขียนนวนิยายมากขึ้นในปีต่อ ๆ มา หนังสือทุกเล่มที่เขาเขียนในช่วงแรกเป็นหนังสือสำหรับผู้ใหญ่ ถึงแม้ว่าดาร์เรนนึกอยากจะเขียนหนังสือให้เด็กอ่านสักเรื่องในวันหนึ่งข้างหน้า เขาก็ยังเห็นว่าเขาเป็นนักเขียนเรื่องสำหรับผู้ใหญ่เป็นอันดับแรกและสำคัญที่สุด ดาร์เรนเริ่มประสบความสำเร็จจากเรื่องสำหรับผู้ใหญ่เรื่องหนึ่ง โดยใช้ชื่อจริงในการเขียนว่า ดาร์เรน โอชอนิสซี ชื่อเรื่องบ๊อง ๆ ว่า Ayuamarca ซึ่งสำนักพิมพ์ Orion ซื้อไปและพิมพ์ออกจำหน่ายในเดือนกุมภาพันธ์ 1999 เป็นเรื่องหนัก ๆ ลึกลับ หักมุม ผสมกัยระหว่างเรื่อง "The Godfather" กับเรื่อง "Night of the Living Dead" เรื่อง Ayuamarca นี้ได้รับคำวิจารณ์ยกย่องมากพอสมควร แต่น่าเสียดายที่ขายไม่ค่อยดีนัก เล่มต่อมาคือเรื่อง Hells Horizon ออกตามมาในเดือนกุมภาพันธ์ ค.ศ.2000 และถึงจะได้รับการยอมรับอย่างกว้างขวางว่าเป็นเรื่องที่ดีกว่าเล่มแรกมาก แต่กลับขายได้น้อยกว่า สภาพการณ์นี้น่าจะเป็นจุดจบของอาชีพการเขียนหนังสือของดาร์เรน แต่ทว่า...ในเดือนมกราคม 2000 หนังสือสำหรับเด็กเล่มแรกของเขาคือเรื่องมนุษย์ประหลาดสยองขวัญ ที่เขาเขียนเป็นงานเสริมสนุก ๆ ได้ตีพิมพ์ออกมาแทรกระหว่างหนังสือผู้ใหญ่ของเขาสองเล่มนั้น หนังสือเล่มแรกในชุดตำนานชีวิตของดาร์เรน แชนนี้ได้รับคำวิจารณ์ชื่นชม และเป็นที่สนอกสนใจของสื่ออย่างมาก โดยเฉพาะอย่างยิ่งเมื่อวอร์เนอร์ บราเดอร์ส์ตกลงซื้อลิขสิทธิ์สองแล่มแรกไปทำเป็นภาพบนตร์ด้วยราคาตัวเลขเจ็ดหลักตั้งแต่ก่อนที่หนังสือจะพิมพ์ออกจำหน่าย นับแต่วินาทีนั้น อาชีพของเขาก็รุ่งโรจน์ขึ้นมา แต่ในฐานะนักเขียนเรื่องสำหรับเด็ก ดาร์เรนเป็นนักดูภาพยนตร์ตัวฉกาจ แล้วยังอ่านการ์ตูนและหนังสือมากมาย ความชอบอื่น ๆ ก็มีเดินทางไกล ว่ายน้ำกลางแจ้ง ดูและวิจารณ์ฟุตบอล ฟังเพลงป๊อปและร็อก เดินทางไปทั่วโลก และคิดฝันหาช่องทางใหม่ ๆ ที่จะมากระตุกขวัญผู้อ่าน ถึงแม้เวลาเกือบทั้งหมดของเขาในขณะนี้จะอุทิศให้ "การผจญภัยของดาร์เรน แชน" เขาก็ยังคงเขียนเรื่องอื่นต่อไป ทั้งเรื่องสำหรับผู้ใหญ่และสำหรับเด็ก ซึ่งเขาหวังว่าคงจะได้พิมพ์ออกมาสักวัน ที่ไหนสักแห่ง ด้วยเหตุผลสักอย่างผลงานผลงาน. - มนุษย์ประหลาดสยองขวัญ : เล่ม 1 ชุด ตำนานชีวิตดาร์เรน แชน - ผู้ช่วยผีดูดเลือด : เล่ม 2 ชุด ตำนานชีวิตดาร์เรน แชน - อุโมงค์ปีศาจ : เล่ม 3 ชุด ตำนานชีวิตดาร์เรน แชน - ภูเขาผีดูดเลือด : เล่ม 4 ชุด ตำนานชีวิตดาร์เรน แชน - การทดสอบมรณะ : เล่ม 5 ชุด ตำนานชีวิตดาร์เรน แชน - เจ้าชายผีดูดเลือด : เล่ม 6 ชุด ตำนานชีวิตดาร์เรน แชน - นักล่าแห่งสนธยา : เล่ม 7 ชุด ตำนานชีวิตดาร์เรน แชน - พันธมิตรแห่งรัตติกาล : เล่ม 8 ชุด ตำนานชีวิตดาร์เรน แชน - มือสังหารแห่งรุ่งอรุณ : เล่ม 9 ชุด ตำนานชีวิตดาร์เรน แชน - ทะเลสาบวิญญาณ : เล่ม 10 ชุด ตำนานชีวิตดาร์เรน แชน - เจ้าแห่งเงา : เล่ม 11 ชุด ตำนานชีวิตดาร์เรน แชน - ผลแห่งพรหมลิขิต : เล่ม 12 ชุด ตำนานชีวิตดาร์เรน แชน</doc>
