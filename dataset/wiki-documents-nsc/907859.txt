<doc id="907859" url="https://th.wikipedia.org/wiki?curid=907859" title="โด่นวุน">โด่นวุน โด่นวุน () หรือที่ในวรรณคดีเรื่องราชาธิราชเรียกว่า เมืองวาน เคยเป็นราชธานีของอาณาจักรหงสาวดีอยู่ 6 ปี (ระหว่าง ค.ศ. 1363 ถึง ค.ศ. 1369) อันตรงกับรัชสมัยของพระยาอู่ กษัตริย์พระองค์ที่ 8 เนื่องจากเกิดกบฏขึ้นในเมาะตะมะภายใต้การนำของสมิงพระตะบะ เจ้าเมืองเมาะตะมะในขณะนั้น ทำให้พระยาอู่ต้องหลบหนีมาตั้งมั่นอยู่ที่โด่นวุนหรือเมืองวาน กระทั่งสถานการณ์ความขัดแย้งสิ้นสุดลง พระยาอู่จึงตัดสินพระทัยย้ายราชธานีอีกครั้งไปยังหงสาวดี เมื่อ ค.ศ. 1369 กระทั่งสิ้นสุดยุคอาณาจักรหงสาวดี ในวรรณคดีเรื่องราชาธิราชได้กล่าวถึงเมืองโด่นวุนหรือเมืองวานว่า สร้างขึ้นพร้อมกับเมืองสะโตงที่อยู่บริเวณลุ่มแม่น้ำสะโตง ในรัชสมัยพระเจ้ารามประเดิด กษัตริย์พระองค์ที่ 2</doc>
