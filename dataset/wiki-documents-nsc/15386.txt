<doc id="15386" url="https://th.wikipedia.org/wiki?curid=15386" title="ถนนสายนี้ เปรี้ยว">ถนนสายนี้ เปรี้ยว ถนนสายนี้ เปรี้ยว (; ) เป็นการ์ตูนญี่ปุ่น ว่าด้วยเรื่องรักสามเส้าของนักเรียนมัธยมปลาย เขียนโดย อิสุมิ มัตซึโมโต้ ตีพิมพ์ลงในนิตยสารการ์ตูนโชเน็นจัมป์ของญี่ปุ่นในปี พ.ศ. 2527 และสำนักพิมพ์วิบูลย์กิจได้รับลิขสิทธิ์พิมพ์จำหน่ายในประเทศไทย ภายหลังได้ถูกสร้างเป็นอะนิเมะ เริ่มออกฉายที่ญี่ปุ่นในปี พ.ศ. 2530 โดยแบ่งเป็นภาคที่ฉายทางโทรทัศน์ 48 ตอน ภาคโอวีเอ 8 ตอน และภาคที่ฉายทางโรงภาพยนตร์อีก 2 ตอน ส่วนภาคล่าสุดที่สร้างในปี พ.ศ. 2540 เป็นภาคต่อจากตอนจบในอีก 3 ปี ข้างหน้าของตอนจบในภาคปกติ ในประเทศไทย ถนนสายนี้ เปรี้ยว ภาคที่ฉายทางโทรทัศน์ (และโอวีเออีก 8 ตอน) ออกวางจำหน่ายในรูปแบบวิดีโอโดยบริษัท วิดีโอสแควร์ และเคยออกอากาศทางช่อง 3 โดยใช้ชื่อเรื่องว่า "หนุ่มเฟื่อง สาวเฟี้ยว" ส่วนภาคพิเศษที่สร้างในปี 2540 เคยออกอากาศทางช่อง 9 ช่วงวันหยุดนักขัตฤกษ์เรื่องย่อ เรื่องย่อ. คาสึงะ เคียวสุเกะ ตัวละครเอกของเรื่อง เป็นสมาชิกของครอบครัวที่มีพลังจิต จึงต้องย้ายที่อยู่บ่อยๆ เริ่มเรื่องจาก ตอนที่พระเอกเพิ่งจะย้ายมาอยู่ที่เมืองแห่งใหม่พร้อมกับครอบครัว และออกมาเดินเล่นเจอเนินเขาซึ่งมีขั้นบันไดเรียงรายสวยงามมาก เคียวสุเกะจึงเดินนับขั้นบันไดไปเรื่อยๆ ซึ่งเคียวสุเกะนับได้ 100 ขั้น แต่ในตอนนั้นก็มีผู้หญิงพูดแย้งออกมาว่ามี 99 ขั้น และตอนนี้เองจึงเป็นฉากแรกที่พระเอกคือเคียวสุเกะ และ อายูคาว่า มาโดกะ นางเอกของเรื่องได้มาพบกันครั้งแรก เคียวสุเกะนั้นหลงรักอายูคาว่า มาโดกะตั้งแต่แรกพบ ในขณะที่ มาโดกะ กลับดูเข้าใจได้ยากยิ่ง บางครั้งก็เหมือนไม่สนใจ แต่บางครั้งก็ใส่ใจ ดูฉลาด แกร่ง แต่ก็อ่อนหวาน จนเคียวสุเกะทำตัวไม่ถูก (คาแรกเตอร์นี้ทำให้ มาโดกะ กลายเป็นตัวละครที่มีเสน่ห์จนคนอ่านหลงใหล) แต่แล้วรักสามเส้าของเคียวสุเกะก็เกิดขึ้น เมื่อวันแรกในการไปโรงเรียนใหม่ของเคียวสุเกะ เขาได้พบกับ ฮิยาม่า ฮิคารุ รุ่นน้องในโรงเรียนใหม่ของเคียวสุเกะ และเป็นรุ่นน้องคนสนิทของมาโดกะด้วย และฮิคารุเมื่อพบเคียวสุเกะ ฮิคารุก็แสดงออกอย่างชัดเจนและตรงไปตรงมาว่าชอบเคียวสุเกะ มาโดกะซึ่งจริง ๆ แม้จะชอบเคียวสุเกะอยู่บ้างแล้ว เมื่อเห็นรุ่นน้องคนสนิทก็ชอบคนคนเดียวกัน จึงพยายามเก็บความรู้สึก และหลีกทางให้เพื่อฮิคารุจะได้สมหวังในความรัก แต่เคียวสุเกะซึ่งชอบมาโดกะอยู่จึงไม่ยอมแพ้ในความรักต่อมาโดกะ จึงพยายามใกล้ชิดมาโดกะอย่างไม่ย่อท้อ และในตอนจบของเรื่องไม่บอกว่าความรักของทั้งสามลงเอยเช่นไร แต่จะมีผลสรุปของรักสามเส้าออกมาในตอนพิเศษที่ไม่มีในหนังสือการ์ตูนและอะนิเมะภาคปกติ ในส่วนของตอนพิเศษ ova นั้นจะนำตอนที่อยู่ในหนังสือการ์ตูนมาสร้างเป็นแอนิเมชัน (มีอยู่ 2 ตอนเท่านั้นที่เขียนสร้างมาใหม่)หนึ่งในนั้นจะเป็นตอนที่กล่าวถึงอากาเนะ (ญาติของคะสึกะ เคียวสุเกะ)ด้วย ที่พบในเธอบางฉากในตอนที่ 48 ของเวอร์ชันแอนิเมชันปกติ ส่วนตอนสุดท้ายที่เป็นบทสรุปของเรื่องนี้จะเห็นความบอบช้ำจิตใจของฮิการุจัง เมื่อเธอรู้ความจริงว่า เคียวสุกะและอายูคาว่า รักกันและคบกันเป็นแฟน และฮิการุได้ตัดสินใจไปเรียนการละครที่อเมริกา สำหรับตอนที่สร้างสุดท้ายเป็นแอนิเมชัน เป็นตอนหลังจากนั้น เมื่อเคียวสุเกะได้หลุดไปโลกอนาคต 3 ปีข้างหน้าได้พบฮิการุจังและอายูคาว่า ในขณะที่โลกปัจจุบันเคียวสุเกะเป็นเจ้าชายนิทรา เรื่องราวดำเนินจนจบและ เผยถึงตอนสุดท้ายที่เขาและเธอมีอะไรกันครั้งแรกนับแต่ที่เขาได้รู้จักกันมา สร้างความอิจฉาต่อผู้ชมเป็นอย่างยิ่งตัวละครตัวละครหลัก ตัวละคร. ตัวละครหลัก. ชื่อตัวละครส่วนนี้ แสดงนามสกุลตามด้วยชื่อ ที่ปรากฏในหนังสือการ์ตูนฉบับที่ตีพิมพ์ลิขสิทธิ์(โดยสำนักพิมพ์วิบูลย์กิจ) ตามด้วยชื่อภาษาญี่ปุ่นตัวคันจิและคะนะและโรมะจิที่เป็นตัวอักษรอังกฤษในภาษาญี่ปุ่นพร้อมทั้งคำอ่านฉบับมาตรฐาน)- คาสึงะ เคียวสุเกะ ()- อายูคาว่า มาโดกะ ()- ฮิยาม่า ฮิคารุ () ตัวละครรอง ตัวละครรอง. ตัวละครอื่นๆรายชื่อตอนเกร็ดเล็กน้อยเกร็ดเล็กน้อย. - มาโดกะ มีคาแรคเตอร์มาจาก ฟีบี้ เคท (Phoebe Cates) และ อิสุมิ มัตซึโมโต้ (Izumi matsumoto)</doc>
