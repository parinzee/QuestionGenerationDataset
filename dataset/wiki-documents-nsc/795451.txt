<doc id="795451" url="https://th.wikipedia.org/wiki?curid=795451" title="สปัน เสลาคุณ">สปัน เสลาคุณ สปัน เสลาคุณ เป็นนางแบบ ชาวไทยประวัติ ประวัติ. สปัน เสลาคุณ หรือ เปิ้น เกิดปี พ.ศ. 2511 ที่กรุงเทพมหานคร เป็นพี่สาวคนโตในจำนวนพี่น้องทั้งหมด 4 คน (ชาย 2 คน หญิง 2 คน) เป็นคนไทยเชื้อสายมอญ ลูกหลานมอญสายพระยารามัญเจ็ดหัวเมือง พระเสลภูมิบดี ต้นตระกูลเสลานนท์และเสลาคุณ ขณะอายุ 7 ขวบ คุณแม่พากลับไปอยู่บ้านเดิมที่ตำบลนครชุมน์ อำเภอบ้านโป่ง จังหวัดราชบุรี ในวัยประถมได้เข้าเรียนที่โรงเรียนนารีวุฒิ และโรงเรียนวัดใหญ่(บุญเอี่ยมอนุเคราะห์) ในช่วงวัยเด็กนั้นเธอเข้าร่วมทำกิจกรรมกับทางชมรมเยาวชนกลุ่ม ไทย-รามัญอย่างสม่ำเสมอ โดยครั้งหนึ่งเธอได้รับการสนับสนุนให้เข้าร่วมการประกวดธิดามอญ ในงานมหกรรมประเพณีมอญ และคว้าตำแหน่งรองอันดับหนึ่งในการประกวดในครั้งนั้นมาครอง นอกจากนี้เธอยังได้รับการฝึกฝนในด้านศิลปะพื้นบ้านอย่าง เพลงฉ่อย มาตั้งแต่อายุ 10 ขวบ และเคยเข้าร่วมประกวดจนคว้ารางวัลที่ 1 มาแล้ว หลังสำเร็จการศึกษาในระดับชั้นประถมได้เข้ามาศึกษาต่อในกรุงเทพฯ จนสำเร็จการศึกษาในระดับชั้นมัธยมต้นจากโรงเรียนกุนนทีรุทธารามวิทยาคม ขณะเรียนมัธยมได้ประกวดธิดารามัญ จัดโดยสมาคมไทยรามัญและได้ตำแหน่งธิดารามัญมาครอง เธอเข้าสู่วงการนางแบบแฟชั่นเมื่อกำลังศึกษาอยู่ในระดับ ปวช.ที่ ดรุณพิทยาพณิชยการ ปี 2527 ขณะอายุ 16 ปี นอกจากการเป็นนางแบบแล้ว เธอยังมีความเป็นศิลปินอยู่ในตัวอย่างชัดเจน เคยมีงานรวมบทกวีของเธอชื่อ “ชีวิตของหญิงสาว” เมื่อปี 2532 ในฐานะนางแบบเธอประสบความสำเร็จและได้รับความนิยมในช่วงปี พ.ศ. 2527- 2536 ในปี 2531 ได้ถูกคัดเลือกให้รับบทคุณหญิงละเอียด พิบูลย์สงคราม ในภาพยนตร์เรื่อง 2482 นักโทษประหาร ซึ่งเป็นบทนำประกบคู่กับ ฉัตรชัย เปล่งพานิช ที่รับบทเป็นหลวงพิบูลย์สงคราม เป็นโครงการภาพยนตร์ของบริษัทไฟว์สตาร์โปรดักชั่น กำกับโดย ยุทธนา มุกดาสนิท แต่เนื้อหาไปกระทบกับบุคคลระดับบริหารบางคนในขณะนั้นโครงการภาพยนตร์เรื่องนี้จึงถูกระงับ เธอเคยถูกขึ้นพาดหัวข่าวหน้าหนึ่งว่าเป็นนางแบบสาวที่ถูกต้องสงสัยว่าจะติดเชื้อ HIV หลังจากมีข่าวเธอก็เริ่มหายไปจากวงการ ช่วงแรกมีข่าวว่าเธอไปทำธุรกิจรีสอร์ทที่กุเรปันอยู่กับแฟนหนุ่ม แต่ข่าวว่าหลังจากนั้นไม่กี่ปี ชีวิตของเธอกลับมามีอิสระอีกครั้งและลาขาดจากวงการไปอย่างสิ้นเชิง ภายหลังเธอก็ได้ย้ายไปอยู่ที่สหรัฐ ปัจจุบันเธอสุขภาพดี ไม่ได้ป่วยแต่อย่างใดผลงานโฆษณามิวสิกวิดีโอ</doc>
