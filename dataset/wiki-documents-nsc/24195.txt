<doc id="24195" url="https://th.wikipedia.org/wiki?curid=24195" title="โรอาลด์ ดาห์ล">โรอาลด์ ดาห์ล โรอัลด์ ดาห์ล (Roald Dahl, ค.ศ. 1916-1990) นักเขียนชาวเวลส์ผู้มีชื่อเสียง จากการเขียนเรื่องสั้น เนื้อหาหมิ่นเหม่ศีลธรรมและเขียนหักมุมอย่างมีชั้นเชิง กับเรื่องเด็กขำขันแต่น่าขนลุก ดาห์ลเกิดในแคว้นเวลส์ ครอบครัวของเขามีเชื้อสายนอร์เวย์ ชื่อของเขาออกเสียงตามภาษานอร์เวย์ว่า "รู-ออล" บิดาเป็นนายหน้าเรือสินค้าผู้ประสบความสำเร็จ แต่มาด่วนเสียชีวิตเมื่อดาห์ลอายุได้เพียงสี่ขวบ ชีวิตอันทรหดในโรงเรียนประจำในดาร์บีไชร์ และโรงเรียนกินนอนที่เวลส์และอังกฤษนี่เอง เป็นที่มาให้เขาเขียนเรื่องเกี่ยวกับตัวละครเด็กต่อสู้กับผู้ใหญ่ใจโหดร้าย เมื่ออายุได้ 18 ปี ดาห์ลก็เข้าร่วมกับคณะที่เดินทางไกลไปยังนิวฟันด์แลนด์ จากนั้นเข้าทำงานกับบริษัทเชลล์ ตอนแรกเขาประจำที่ลอนดอนก่อน แต่ต่อมาถูกส่งไปประจำที่แทนซาเนีย ในระหว่างสงครามโลกครั้งที่สอง เขาเข้าเป็นนักบินสังกัดกองทัพอากาศในลิเบีย กรีซ ซีเรีย เครื่องบินของเขาถูกยิงตกในประเทศลิเบีย และต่อมาดาห์ลบาดเจ็บจากการรบที่ซีเรีย จึงถูกส่งมาประจำในวอชิงตัน ดี.ซี. ในช่วงนี้เองที่เขาเริ่มเขียนเล่าเรื่องราวน่าตื่นเต้นระหว่างที่เป็นนักบินสงคราม และเริ่มเขียนหนังสือเด็กเล่มแรก คือ The Gremlins (ค.ศ. 1943) ซึ่งมีผู้หยิบมาสร้างเป็นภาพยนตร์ เช่นเดียวกับเรื่องอื่นๆ ของเขา ได้แก่ "Matilda" และ "Charlie and the Chocolate Factory" นอกจากนี้ยังมีละครซีรีส์อเมริกันที่สร้างจากเรื่องสั้นของเขาสองเล่ม คือ Someone Like You (ค.ศ. 1954) และ Kiss Kiss (ค.ศ. 1959) เมื่ออายุได้ 37 ปี โรอัลด์ ดาห์ลแต่งงานกับแพทริเซีย นีล นักแสดงสาวผู้ร่ำรวย ทั้งคู่มีบุตรธิดาด้วยกันห้าคน ทว่าชีวิตแต่งงานที่ไม่มีความสุขของคนทั้งคู่ต้องปิดฉากลงในอีกสามสิบปีให้หลัง ต่อมาดาห์ลแต่งงานใหม่อีกครั้ง ถ้าจะว่ากันในด้านคำวิจารณ์ “เด็กๆ หลงใหลเรื่องราวของดาห์ลที่สะท้อนความโหดเหี้ยมหยาบคายต่อผู้ใหญ่ และตัวละครพิลึกพิลั่นที่ตลกขบขัน แต่ผู้ใหญ่นักวิจารณ์หลายคนกลับไม่ใคร่ชอบใจเท่าไร” (Kirjasto) นอกจากนี้ น้ำเสียงต่อต้านชาวยิวและคัดค้านลัทธิเฟมินิสม์ ก็เป็นอีกสองสิ่งที่นักวิจารณ์ไม่ค่อยชอบของโรอัลด์ ดาห์ลผลงานสำหรับเด็กนิยายผลงาน. สำหรับเด็ก. นิยาย. - The Gremlins (ค.ศ. 1943) - Mrs. Bixby และ the Colonel's Coat (ค.ศ. 1959) - James and the Giant Peach (ค.ศ. 1961) สร้างเป็นภาพยนตร์การ์ตูน ในปี ค.ศ. 1996 - Charlie and the Chocolate Factory (ค.ศ. 1964) สร้างเป็นภาพยนตร์เรื่อง Willy Wonka & the Chocolate Factory (ค.ศ. 1971) และ Charlie and the Chocolate Factory (ค.ศ. 2005) - The Magic Finger (ค.ศ. 1966) - Fantastic Mr Fox (ค.ศ. 1970) สร้างเป็นภาพยนตร์ในปี ค.ศ. 2009 - Charlie and the Great Glass Elevator (ค.ศ. 1972) - Danny the Champion of the World (ค.ศ. 1975) สร้างเป็นภาพยนตร์ ในปี ค.ศ. 1989 - The Wonderful Story of Henry Sugar and Six More (ค.ศ. 1977) - The Enormous Crocodile (ค.ศ. 1978) - The Twits (ค.ศ. 1980) - George's Marvelous Medicine (ค.ศ. 1981) - The BFG (ค.ศ. 1982) สร้างเป็นภาพยนตร์การ์ตูน ในปี ค.ศ. 1989 และภาพยนตร์ ในปี ค.ศ. 2016 - The Witches (ค.ศ. 1983) สร้างเป็นภาพยนตร์ ในปี ค.ศ. 1990 - The Giraffe, the Pelly and Me (ค.ศ. 1985) - Matilda (ค.ศ. 1988) สร้างเป็นภาพยนตร์ ในปี ค.ศ. 1996 - Esio Trot (ค.ศ. 1989) - The Minpins (ค.ศ. 1991) - The Vicar of Nibbleswicke (ค.ศ. 1991)บทกวีบทกวี. - Revolting Rhymes (ค.ศ. 1982) - Dirty Beasts (ค.ศ. 1983) - Rhyme Stew (ค.ศ. 1989)เรื่องสำหรับผู้ใหญ่นิยายเรื่องสำหรับผู้ใหญ่. นิยาย. - Sometime Never: A Fable for Supermen (ค.ศ. 1948) - My Uncle Oswald (ค.ศ. 1979)ชุดเรื่องสั้นชุดเรื่องสั้น. - Over to You: Ten Stories of Flyers and Flying (ค.ศ. 1946) - Someone Like You (ค.ศ. 1953) - Kiss Kiss (ค.ศ. 1960) - Twenty-Nine Kisses from Roald Dahl (ค.ศ. 1969) - Switch Bitch (ค.ศ. 1974) - Tales of the Unexpected (ค.ศ. 1979) - More Tales of the Unexpected (ค.ศ. 1980) - The Best of Roald Dahl (ค.ศ. 1978) - Roald Dahl's Book of Ghost Stories (ค.ศ. 1983) - Ah, Sweet Mystery of Life: The Country Stories of Roald Dahl (ค.ศ. 1989) - The Collected Short Stories of Dahl (ค.ศ. 1991) - Two Fables (ค.ศ. 1986) "Princess and the Poacher" และ "Princess Mammalia". - The Great Automatic Grammatizator (ค.ศ. 1997) (ที่สหรัฐอเมริกา รู้จักกันในนาม The Umbrella Man and Other Stories)สารคดีสารคดี. - Boy – Tales of Childhood (ค.ศ. 1984) - Going Solo (ค.ศ. 1986) - Memories with Food at Gipsy House (ค.ศ. 1991) - Roald Dahl's Guide to Railway Safety (ค.ศ. 1991) - My Year (ค.ศ. 1993)บทละครเวทีบทละครเวที. - The Honeys (ค.ศ. 1955) ดำเนินการสร้างที่ Longacre Theater (Broadway)บทภาพยนตร์บทภาพยนตร์. - You Only Live Twice (ค.ศ. 1967) - Chitty Chitty Bang Bang (ค.ศ. 1968) - The Night Digger (ค.ศ. 1971) - Willy Wonka and the Chocolate Factory (ค.ศ. 1971)</doc>
