<doc id="657028" url="https://th.wikipedia.org/wiki?curid=657028" title="ทีนเอจดรีม: เดอะคอมพลีตคอนเฟกชัน">ทีนเอจดรีม: เดอะคอมพลีตคอนเฟกชัน ทีนเอจดรีม: เดอะคอมพลีตคอนเฟกชัน () เป็นการออกจำหน่ายซ้ำของสตูดิโออัลบั้มลำดับที่สามชื่อ ทีนเอจดรีม (ค.ศ. 2010) ของนักร้องชาวอเมริกัน เคที เพร์รี ออกจำหน่ายวันที่ 23 มีนาคม ค.ศ. 2012 โดยค่ายแคปิตอลเรเคิดส์ เป็นเวลาเกือบสองปีหลังจากอัลบั้มเดิม เพร์รีร่วมงานกับโปรดิวเซอร์เพลงหลายคน รวมถึง ทริกกี สจ๊วต เพื่อขัดเกลางานเพลงที่เหลือจากขั้นตอนการบันทึกเสียงที่เพลย์แบ็กเรคอร์ดิงสตูดิโอสำหรับอัลบั้มทีนเอจดรีม อัลบั้มนี้นำเสนอเพลงที่บันทึกเสียงใหม่ 3 เพลง ทำดนตรีเป็นแนวป็อปเช่นเดียวกับอัลบั้มเดิม นอกจากนี้ยังมีเพลง "เดอะวันแด้ตก็อตอะเวย์" เวอร์ชันอะคูสติก และเพลงทำใหม่อีก 3 เพลง ในช่วงวันออกจำหน่าย อัลบั้มทีนเอจดรีม: เดอะคอมพลีตคอนเฟกชัน ได้รับคำวิจารณ์แบบคละกันจากนักวิจารณ์เพลงที่รู้สึกครึ่ง ๆ กลาง ๆ กับเพลงใหม่ และสงสัยเกี่ยวกับการตัดสินใจออกจำหน่ายซ้ำอัลบั้มทีนเอจดรีม อัลบัมดังกล่าวช่วยเพิ่มยอดขายให้อัลบั้มทีนเอจดรีมฉบับดั้งเดิมอย่างมาก อัลบั้มขึ้นอันดับเจ็ดบนชาร์ตบิลบอร์ด 200 ในสหรัฐฯ และที่อันดับหกบนชาร์ตอัลบั้มเพลงแห่งสหราชอาณาจักร ในหลายประเทศ อัลบั้มติดชาร์ตค่อนข้างสูงหลังจากออกจำหน่ายแบบอิสระ มีซิงเกิลเพลงสองเพลงออกจำหน่ายจากอัลบั้มทีนเอจดรีม: เดอะคอมพลีตคอนเฟกชัน ซิงเกิลเปิดตัวคือ "พาร์ตออฟมี" เปิดตัวที่อันดับหนึ่งบนชาร์ตบิลบอร์ดฮอต 100 และได้รับการรับรองระดับแพลตินัมสองครั้งจากสมาคมผู้ประกอบกิจการเพลงของสหรัฐอเมริกา (RIAA) ขณะที่ซิงเกิลที่สอง "วายด์อะเวก" ขึ้นถึงอันดับที่สอง อัลบั้มยังได้รับการส่งเสริมผ่านการแสดงสดในงานประกาศรางวัลแกรมมีครั้งที่ 54 และงานประกาศรางวัลดนตรีจากบิลบอร์ดปี ค.ศ. 2012 และเพื่อส่งเสริมภาพยนตร์สารคดีอัตชีวประวัติเรื่อง (ค.ศ. 2012) ด้วย</doc>
