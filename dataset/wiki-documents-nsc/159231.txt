<doc id="159231" url="https://th.wikipedia.org/wiki?curid=159231" title="น้ำตกอ้ายเขียว">น้ำตกอ้ายเขียว น้ำตกอ้ายเขียว หรือ น้ำตกในเขียว ต้นน้ำเกิดจากภูเขา"ไอ้เขียว"ซึ่งเป็นภูเขาลูกหนึ่งในเทือกเขานครศรีธรรมราช น้ำจาก น้ำตกนี้เป็นต้นกำเนิดคลองปากพะยิง ซึ่งไหลผ่าน ต.คีรี อ.พรหมคีรี แล้วไหลไปสู่อ่าวนครที่ปากน้ำปากพะยิง น้ำตกอ้ายเขียวเปิดให้นักท่องเที่ยวเข้าไป เมื่อวันที่ 1 มกราคม พ.ศ. 2524 ยังคงมีสภาพธรรมชาติและป่าไม้ค่อนข้างสมบูรณ์ น้ำตกมีน้ำมากและไหลแรง มีนักท่องเที่ยวจำนวนมากที่พากันมาเที่ยวโดยเฉพาะช่วงเทศกาลต่างๆ ภายในบริเวณน้ำตก ก็จะมีซุ้มไว้เป็นที่นั่งพักผ่อนของนักท่องเที่ยวหลายซุ้ม บริเวณที่จะเข้าน้ำตกก็จะมีร้านค้ามากมาย น้ำตกแห่งนี้ถือว่ามีความปลอดภัยมาก มีแอ่งน้ำที่ไม่ลึกมากเหมาะสำหรับการเล่นน้ำของเด็กๆและมีทิวทัศน์ที่สวยงามมาก เหมาะสำหรับการถ่ายรูปไว้เป็นที่ระลึก.การเดินทาง การเดินทาง. น้ำตกอ้ายเขียวหรือน้ำตกในเขียวตั้งอยู่ในตำบลทอนหงส์ อำเภอพรหมคีรีห่างจากตัวเมืองนครศรีธรรมราชไปทางตะวันตก ไปตามถนนสาย นคร-นบพิตำ (ทางหลวงหมายเลข 4016) ประมาณ 25 กิโลเมตร อยู่ห่างจากที่ว่าการอำเภอพรหมคีรีประมาณ4 กิโลเมตร เมื่อเราเดินทางไปทางตะวันตกไปตามถนนสายนคร-นบพิตำ เมื่อถึงจะมีป้ายบอกทางว่า "ทางเข้าน้ำตกอ้ายเขียว"อยู่ทางซ้ายมือ ตามทางก็จะมีป้ายบอกทางน้ำตกตลอดทาง เมื่อไปถึงก็จะมีด่านจะเก็บเงินเพื่อบำรุงรักษาน้ำตก</doc>
