<doc id="121205" url="https://th.wikipedia.org/wiki?curid=121205" title="ซาคุทูว์">ซาคุทูว์ ซาคุทูว์ หรือ แซ็คทูว์ ( ; ) เป็นรุ่นของโมบิลสูทซึ่งเป็นมีบทบาทสำคัญในการ์ตูนญี่ปุ่นกันดั้มซีรีส์ โดยปรากฏตัวครั้งแรกในโมบิลสูทกันดั้มและเป็นโมบิลสูทที่ได้รับความนิยมอย่างสูงไม่แพ้กันดั้ม ซาคุทูว์ได้รับการออกแบบให้มีรูปแบบต่างๆมากมายนับสิบแบบและโมบิลสูทระดับลูกน้องตัวร้ายในภาคต่อๆมามักมีลักษณะที่คล้ายกับซาคุทูว์อยู่ด้วย ไปรษณีย์ญี่ปุ่นเองก็เคยออกแสตมป์ที่มีรูปซาคุทูว์ด้วยเช่นกัน ซาคุทูว์ส่วนใหญ่ได้รับการออกแบบโดยคุนิโอะ โอคาวาระบทบาทในเรื่อง บทบาทในเรื่อง. ซาคุทูว์เป็นโมบิลสูทซึ่งเป็นกำลังหลักของอาณาจักรซีอ้อนในช่วงสงครามหนึ่งปี โดยพัฒนาต่อมาจาก MS-05 ซาคุวัน รุ่นมาตรฐานของซาคุทูว์ที่พบเห็นโดยทั่วไปคือ MS-06F ซึ่งออกแบบโดยเน้นการใช้งานในอวกาศ ในช่วงหลังของเรื่อง บทบาทของซาคุทูว์ได้ถูกแทนที่ด้วยโมบิลสูทรุ่นใหม่อย่าง MS-09R ริคดอม และ MS-14A เกลกุ๊ก แต่ซาคุทูว์ก็ยังได้ปรากฏเป็นตัวประกอบในภาคต่อๆมาอยู่บ้าง ลักษณะที่เป็นเอกลักษณ์ของซาคุทูว์ก็คือเซนเซอร์แบบโมโนอายและสายเคเบิลส่งพลังงานที่เห็นอยู่ตามตัว โดยเฉพาะส่วนใต้เซนเซอร์ซึ่งทำให้ดูคล้ายกับหน้ากากดำน้ำ อาวุธที่ซาคุทูว์ใช้งานบ่อยก็คือปืนกล 120 มม., บาซูก้า 280 มม. และขวานความร้อนซึ่งเป็นอาวุธระยะประชิดตัวที่ออกแบบไว้สำหรับใช้ตัดผนังของยานรบรุ่นต่างๆของซาคุทูว์รุ่นมาตรฐานรุ่นต่างๆของซาคุทูว์. รุ่นมาตรฐาน. - MS-06A ซาคุทูว์รุ่นแรกเริ่มผลิต ปรากฏตัวในโมเดลคิทซีรีส์ โมบิลสูทวาริเอชัน เป็นซาคุทูว์รุ่นแรกซึ่งมีสมรรถนะต่ำเกินกว่าจะใช้รบจริงได้- MS-06C ซาคุทูว์รุ่นผลิตจำนวนมากรุ่นแรก ปรากฏตัวใน โมบิลสูทวาริเอชัน ลักษณะที่ต่างจากรุ่น MS-06Aอย่างเห็นได้ชัดก็คือโล่ติดไหล่ขวาและเกราะไหล่ซ้ายซึ่งเป็นหนามเพื่อใช้เพิ่มพลังทำลายในการกระแทก MS-06Cเป็นโมบิลสูทที่มีการใช้งานในช่วง สงครามหนึ่งสัปดาห์ จนถึง ยุทธการลูม ก่อนจะได้รับการดัดแปลงเป็น MS-06Fทั้งหมด MS-06Cที่มีชื่อเสียงก็คือเครื่องสีแดงของชาร์ อัสนาเบิ้ล ซึ่งได้จมยานรบชั้นซาลามิสไปถึงห้าลำในยุทธการลูมและได้รับฉายาว่า ดาวหางสีแดง- MS-06F ซาคุทูว์ (รุ่นผลิตจำนวนมาก) ปรากฏตัวในโมบิลสูทกันดั้ม ซาคุทูว์ที่รู้จักกันมากที่สุดก็คือรุ่นนี้ คุณสมบัติของ MS-06Fจะใกล้เคียงกับ MS-06C แต่เนื่องจากอาวุธนิวเคลียร์ถูกห้ามใช้โดยสนธิสัญญาแอนตาร์กติกาจึงไม่มีเกราะป้องกันกัมมันตภาพรังสีป้องกันห้องควบคุม- MS-06F ซาคุทูว์เครื่องเฉพาะโดซูล ซาบี้ ปรากฏตัวใน โมบิลสูทวาริเอชัน เป็นซาคุทูว์ประจำตัวของ โดซูล ซาบี้ เนื่องจากโดซูลเป็นคนที่มีรูปร่างใหญ่จึงใช้ห้องควบคุมที่กว้างกว่าปกติ ซาคุทูว์เครื่องนี้ยังใช้ขวานความร้อนที่ใหญ่กว่าปกติและที่เกราะไหล่จะเป็นหนามทั้งสองข้าง - MS-06Fs ซาคุทูว์เครื่องเฉพาะกัลม่า ซาบี้ ปรากฏตัวใน โมบิลสูทวาริเอชัน เป็นซาคุทูว์ประจำตัวของ กัลม่า ซาบี้ คุณสมบัติไม่ต่างจากรุ่นปกติ แต่ติดตั้งปืนวัลแคน 40 มม.ไว้ที่หัวสี่กระบอก - MS-06F2 ซาคุทูว์รุ่นผลิตจำนวนมากรุ่นหลัง ปรากฏตัวใน โอวีเอ กันดั้ม 0083 ออกแบบโดยฮาจิเมะ คาโทกิ มีน้ำหนักเบากว่ารุ่นปกติและใช้เครื่องกำเนิดพลังงานที่มีกำลังมากกว่าเดิมจึงมีสมรรถนะที่สูงขึ้น หลังสงครามหนึ่งปี สหพันธ์โลกได้ใช้งาน MS-06F2ในการฝึกนักบินและทดสอบภาคสนามของโมบิลสูทรุ่นใหม่ - MS-06FZ ซาคุทูว์รุ่นปรับปรุง ปรากฏตัวในโอวีเอ กันดั้ม 0080 ออกแบบโดยยูทากะ อิซุบุจิ เป็นรุ่นสุดท้ายของซาคุทูว์แบบมาตรฐานที่พัฒนาในช่วงสงครามหนึ่งปี ซึ่งได้รับการปรับปรุงสมรรถนะให้สูงกว่าเดิม โดยมีระยะเวลาปฏิบัติการที่สั้นลงเพราะใช้เชื้อเพลิงมากขึ้น ปืนกลที่ใช้เปลี่ยนจากแบบมาตรฐาน 120 มม. เป็นแบบ 90 มม.และมีอาวุธเสริมเป็นระเบิดมือและจรวดมือถือสทรูมเฟาสท์ เบอนาร์ด ไวส์แมน ซึ่งเป็นตัวเอกของกันดั้ม 0080ได้ใช้ MS-06FZในการสละชีพเพื่อทำลายกันดั้มอเล็กซ์ของสหพันธ์โลก - MS-06S ซาคุทูว์รุ่นจ่าฝูง ปรากฏตัวใน โมบิลสูทกันดั้ม ลักษณะภายนอกของ MS-06Sจะคล้ายกับ MS-06F แต่มีเสาอากาศอยู่ที่หน้าผาก จริงๆแล้วสมรรถนะของ MS-06Sสูงกว่า MS-06Fถึง 30% MS-06Sที่เป็นที่รู้จักกันดีก็คือเครื่องสีแดงของชาร์ อัสนาเบิ้ลรุ่นใช้งานภาคพื้นดินรุ่นใช้งานภาคพื้นดิน. - MS-06J ซาคุทูว์ภาคพื้นดิน ปรากฏตัวใน โมบิลสูทวาริเอชัน และต่อมาได้รับการออกแบบใหม่เป็นMS-06JCสำหรับใช้ในโอวีเอโมบิลสูทกันดั้ม 08th ทีม MS-06Jมีลักษณะแทบเหมือนกับ MS-06F แต่ได้เอาชิ้นส่วนซึ่งไม่จำเป็นสำหรับการใช้งานบนโลกออกไปเพื่อลดน้ำหนักและใช้เครื่องยนต์ที่มีกำลังมากกว่าเดิม MS-06Jได้รับการออกแบบให้ใช้งานในน้ำได้ในเวลาจำกัด - MS-06D ซาคุทะเลทราย ปรากฏตัวใน โมบิลสูทวาริเอชัน และต่อมาได้รับการปรับปรุงรูปแบบโดยมาซาฮิโระ โอดะสำหรับใช้ในภาคกันดั้มดับเบิ้ลเซต้า รูปแบบของซาคุทะเลทรายได้รับการดัดแปลงมาจาก MS-06Jเพื่อใช้งานในพื้นที่ทะเลทรายโดยเฉพาะ โดยใช้แบ็คแพ็คที่สามารถระบายความร้อนได้ดีกว่าเดิมและบุฉนวนกันทรายไว้ที่ส่วนข้อต่อ- MS-06DRC ซาคุทะเลทรายเครื่องเฉพาะรอมเมล ปรากฏตัวในดีไซน์ต้นฉบับ กันดั้มดับเบิ้ลเซต้า โมบิลสูทวาริเอชัน - MS-06G ซาคุทูว์รุ่นเพิ่มประสิทธิภาพการรบภาคพื้นดิน ปรากฏตัวใน โมบิลสูทวาริเอชัน เป็น MS-06Jที่ดัดแปลงตามรูปแบบของโมบิลสูท MS-07B กูฟ MS-06Gมีท่อขับดันที่ขาทั้งสองข้างเพื่อให้กระโดดได้ดีกว่าเดิม - MS-06K ซาคุแคนน่อน ปรากฏตัวใน โมบิลสูทวาริเอชัน และต่อมาได้ออกมาในภาคโทรทัศน์ของโมบิลสูทเซต้ากันดั้มและ โมบิลสูทกันดั้ม 08th ทีม ซาคุแคนน่อนเดิมทีได้รับการออกแบบเป็นยูนิตต่อสู้อากาศยานโดยใช้โครงสร้างของ MS-06J แต่ต่อมาได้เปลี่ยนเป็นยูนิตยิงสนับสนุนแบบเดียวกับกันแคนน่อนของสหพันธ์โลก เซนเซอร์ของซาคุแคนน่อนมีพื้นที่ที่มองเห็นได้กว้างกว่าเดิมและใช้แบ็คแพ็คซึ่งติดตั้งปืนใหญ่ 180 มม.ไว้ เนื่องจากแรงถีบในขณะที่ยิงปืนใหญ่ทำให้ซาคุแคนน่อนล้มได้ง่ายจึงได้หยุดการพัฒนาไปในเวลาไม่นานนัก - MS-06V ซาคุแทงก์ ปรากฏตัวใน โมบิลสูทวาริเอชันและต่อมาได้รับการออกแบบใหม่โดยคิมิโทชิ ยามาเนะสำหรับใช้ใน โมบิลสูทกันดั้ม 08th ทีม ซาคุแทงก์เป็นยูนิตที่ซีอ้อนใช้งานในช่วงท้ายของสงครามหนึ่งปีเนื่องจากขาดแคลนทรัพยากร โดยใช้ส่วนลำตัวของซาคุทูว์มาประกอบกับตัวถังของรถถัง HT-01B มาเจลลาแอทแทคและมักใช้ในงานก่อสร้างมากกว่าใช้ในการสู้รบ ซาคุแทงก์ที่อยู่ในภาคโมบิลสูทกันดั้ม 08th ทีมจะใช้ส่วนลำตัวของซาคุวันและติดเครนยกของแทนแขนทั้งสองข้างรุ่นสอดแนมรุ่นสอดแนม. - MS-06E ซาคุรุ่นสอดแนม ปรากฏตัวใน โมบิลสูทวาริเอชัน และต่อมาได้ออกมาในภาคโทรทัศน์ของโมบิลสูทเซต้ากันดั้ม MS-06Eได้รับการดัดแปลงมาจาก MS-06Fเพื่อใช้ในภารกิจสอดแนมและลาดตะเวณ โดยติดตั้งระบบเซนเซอร์และกล้องเสริมไว้ที่ส่วนหัว ไหล่ทั้งสองข้างและเกราะเอวด้านหน้า MS-06Eใช้ท่อขับดันของ MS-06Sซึ่งมีกำลังขับเคลื่อนดีกว่าและเพิ่มความจุของถังเชื้อเพลิง MS-06Eจะไม่ติดอาวุธแต่ใช้กล้องมือถือเพื่อเก็บข้อมูลแทน - MS-06E-3 ซาคุฟลิปเปอร์ ปรากฏตัวใน โมบิลสูทวาริเอชัน ซาคุฟลิปเปอร์เป็นรุ่นที่พัฒนามาจาก MS-06E โดยติดตั้งแผงรับสัญญาณไว้ด้านหลัง ชื่อซาคุฟลิปเปอร์มาจากลักษณะที่แผงสัญญาณนี้โบกไปมาขณะใช้งานรุ่นการขับเคลื่อนสูงรุ่นการขับเคลื่อนสูง. - MS-06RP ซาคุทูว์รุ่นการขับเคลื่อนสูงรุ่นทดสอบ ปรากฏตัวใน โมบิลสูทวาริเอชัน เป็นรุ่นทดสอบของซาคุทูว์ที่ได้รับการปรับปรุงจาก MS-06F โดยเสริมท่อขับดันไว้ที่ขาสองข้างและเพิ่มสมรรถนะโดยรวมให้สูงกว่าเดิม มีการสร้าง MS-06RP สองเครื่องเพื่อให้เอเลียท เรม อดีตทีมพัฒนาโมบิลสูทใช้ทดสอบระบบเบื้องต้น - MS-06R-1 ซาคุทูว์รุ่นการขับเคลื่อนสูงรุ่นทดสอบ ปรากฏตัวใน โมบิลสูทวาริเอชัน เป็นรุ่นที่ปรับปรุงมาจาก MS-06RPและมีการผลิตออกมาทั้งหมด 22เครื่องให้นักบินระดับเอซใช้งานเพื่อเก็บข้อมูลโดยเฉพาะและในจำนวนนี้มี 11เครื่องได้รับการดัดแปลงเป็น MS-06R-1Aในภายหลัง ซึ่ง MS-06R-1 เครื่องที่มีชื่อเสียงก็คือเครื่องสีขาวของชิน มัตสึนากะ ผู้มีฉายาว่า หมาป่าสีขาวแห่งโซโลมอน - MS-06R-1A ซาคุทูว์รุ่นการขับเคลื่อนสูง ปรากฏตัวใน โมบิลสูทวาริเอชัน เป็นรุ่นผลิตใช้งานของ MS-06R-1 โดยเปลี่ยนถังเชื้อเพลิงเสริมเป็นแบบถอดออกได้ นอกจาก MS-06R-1จำนวน 11เครื่องจะได้รับการดัดแปลงเป็นรุ่นนี้แล้วยังมีการสร้างเพิ่มเติมอีก 56เครื่องก่อนจะหยุดผลิตเนื่องจากค่าใช้จ่ายในการก่อสร้างค่อนข้างสูงและนักบินที่ด้อยประสบการณ์จะควบคุมได้ยาก - MS-06R-2P ซาคุทูว์รุ่นการขับเคลื่อนสูงรุ่นทดสอบ ปรากฏตัวใน โมบิลสูทวาริเอชัน เป็น MS-06R-1Aที่ได้รับการดัดแปลงเพื่อใช้ในการทดสอบระบบของ MS-11 โดยติดตั้งเครื่องกำเนิดพลังงานที่มีกำลังมากและระบบหล่อเย็นที่มีประสิทธิภาพมากกว่าเดิมเพื่อให้ใช้อาวุธบีมได้ แต่เนื่องจากการปรากฏตัวของ RX-78-2 กันดั้มของสหพันธ์โลกซึ่งมีความสามารถในการต่อสู้เหนือกว่า MS-11ที่พัฒนาอยู่มาก การพัฒนา MS-11จึงถูกยกเลิกเพื่อเริ่มใหม่เป็น MS-14 เกลกุ๊ก แทน - MS-06R-2 ซาคุทูว์รุ่นการขับเคลื่อนสูง ปรากฏตัวใน โมบิลสูทวาริเอชัน เป็น MS-06R-2ที่ได้รับการดัดแปลงเพื่อใช้เป็นโมบิลสูทต่อสู้ในอวกาศแทนซาคุทูว์ระหว่างที่การพัฒนาเกลกุ๊กยังไม่เสร็จ โดยปรับปรุงวัสดุที่ใช้ในการก่อสร้างให้มีน้ำหนักเบากว่าเดิมและเสริมเกราะที่ส่วนขา MS-06R-2ใช้เครื่องกำเนิดพลังงานของ MS-06R-1Aที่มีกำลังน้อยกว่าเดิมจึงไม่สามารถใช้งานอาวุธบีมได้ เนื่องจากซีอ้อนได้เลือกใช้งาน MS-09R ริคดอม แทนจึงมีการสร้างเพียงสี่เครื่อง ซึ่งหนึ่งในนั้นเป็นของจอห์นนี ไรเดน ผู้มีฉายาว่า สายฟ้าสีแดง - MS-06R-3 ซาคุทูว์รุ่นการขับเคลื่อนสูง ปรากฏตัวในดีไซน์ต้นฉบับ โมบิลสูทคอลเล็คชันของคุนิโอะ โอคาวาระ เป็นหนึ่งใน MS-06R-2ที่ถูกใช้ในการทดลองระบบเบื้องต้นของเกลกุ๊ก จึงมีอีกชื่อว่า เกลกุ๊กรุ่นทดลอง - MS-06RD-4 ซาคุทูว์รุ่นทดลอง ปรากฏตัวใน โมบิลสูทกันดั้ม 08th ทีม เป็น MS-06Fที่ได้รับการดัดแปลงโดยติดตั้งท่อขับดันขนาดใหญ่ไว้ที่ขาทั้งสองข้างเพื่อใช้จำลองการทำงานของริคดอม ซึ่งระหว่างการทดสอบนั้นได้ถูกยิงตกในการต่อสู้กับ RB-79K บอลรุ่นแรกของสหพันธ์โลก แต่นักบินทดสอบ ไอน่า ซาฮาริน รอดมาได้และสามารถนำข้อมูลการใช้งานกลับมาในภายหลังรุ่นติดตั้งระบบไซคอมมิวรุ่นติดตั้งระบบไซคอมมิว. - MS-06Z ไซคอมมิวซาคุ ปรากฏตัวใน โมบิลสูทวาริเอชัน เป็นซาคุทูว์ที่พัฒนาในโครงการ MS-16 บิชอป ไซคอมมิวซาคุสร้างโดยใช้ชิ้นส่วนของซาคุทูว์รุ่นอื่นๆสามเครื่อง นิ้วทั้งสิบของไซคอมมิวซาคุเป็นปืนอนุภาค ซึ่งไซคอมมิวซาคุได้รับการติดตั้งระบบ ไซคอมมิว (Psycommu - Psychic Communiaction) ทำให้นักบินที่เป็นนิวไทป์สามารถใช้พลังจิตควบคุมให้ส่วนแขนของไซคอมมิวซาคุแยกไปจากตัวโดยมีสายเคเบิลเชื่อมไว้และยิงโจมตีจากตำแหน่งอื่นได้ เนื่องจากไซคอมมิวซาคุใช้พลังงานมากจึงสามารถปฏิบัติการได้เป็นเวลาสั้นจนไม่สามารถใช้ในการรบจริงได้ - MSN-01 ไซคอมมิวซาคุรุ่นการขับเคลื่อนสูง ปรากฏตัวใน โมบิลสูทวาริเอชัน เป็นรุ่นปรับปรุงของไซคอมมิวซาคุ มีลักษณะเด่นที่ติดตั้งท่อขับดันกำลังสูงแทนขาทั้งสองข้างเพื่อให้มีความเร็วสูงกว่าเดิม รูปแบบของไซคอมมิวซาคุรุ่นการขับเคลื่อนสูงนี้ต่อมาได้พัฒนาไปเป็น MSN-02 ซีอองก์รุ่นอื่นๆรุ่นอื่นๆ. - MS-06F ซาคุแบบวางทุ่นระเบิด ปรากฏตัวใน โมบิลสูทวาริเอชัน เป็น MS-06Fที่เปลี่ยนแบ็คแพ็คเป็นแบบที่สามารถจุเชื้อเพลิงได้มากกว่าแบบเดิมถึงห้าเท่าและสามารถปล่อยทุ่นระเบิดอวกาศได้ จุดด้อยของซาคุแบบวางทุ่นระเบิดก็คือต้องการพื้นที่พิเศษสำหรับบรรทุกในยานแม่ - MS-06M (MSM-01) ซาคุมารีน ปรากฏตัวใน โมบิลสูทวาริเอชัน MS-06Fที่ได้รับการดัดแปลงเพื่อใช้งานแบบสะเทินน้ำสะเทินบก โดยบุฉนวนกันน้ำไว้ที่ส่วนข้อต่อและติดตั้งเครื่องยนต์ไฮโดรเจ็ตสำหรับใช้เคลื่อนไหวใต้น้ำ ซาคุมารีนมีปัญหาด้านรูปทรงที่ต้านน้ำและฉนวนกันน้ำที่ด้อยประสิทธิภาพจึงใช้สำหรับเก็บข้อมูลการใช้งานมากกว่าใช้ในการต่อสู้จริง - MS-06T ซาคุเทรนเนอร์ ปรากฏตัวใน โมบิลสูทวาริเอชัน - MS-06W เวิร์คเกอร์ซาคุ ปรากฏตัวใน โมบิลสูทวาริเอชัน - เกมคามอฟ ปรากฏตัวในฉบับมังงะของ โมบิลสูทกันดั้มเอ็มเอสอิกลู : บันทึกลับสงครามหนึ่งปี เป็นซาคุทูว์ที่แต่งรูปแบบของเกราะภายนอกให้ดูคล้ายกับ RGM-79 จิม ของสหพันธ์โลก ซึ่งในสนามรบที่เต็มไปด้วยอนุภาคไมนอฟสกี้นั้น ระบบคอมพิวเตอร์จะระบุว่าเกมคามอฟเป็นจิม เนื่องจากการจงใจทำให้เข้าใจผิดนี้เป็นการละเมิดสนธิสัญญา ทางซีอ้อนจึงไม่ได้กำหนดรหัสเครื่องให้เกมคามอฟเพื่อปฏิเสธความรับผิดชอบ เกมคามอฟทั้งหมดถูกยานมุไซของพวกเดียวกันยิงทำลายเนื่องจากเข้าใจผิด - RRf-06 แซนนี ปรากฏตัวในวิดีโอเกม GUNDAM TACTICS -MOBILITY FLEET 0079 เป็นซาคุทูว์ที่สหพันธ์โลกยึดมาได้และดัดแปลงเพื่อศึกษาการทำงานการโมบิลสูท ซึ่งข้อมูลการใช้งานแซนนีต่อมาได้ใช้ในการพัฒนาโมบิลสูทของสหพันธ์เองรุ่นที่พัฒนาหลังสงครามหนึ่งปีรุ่นที่พัฒนาหลังสงครามหนึ่งปี. - MS-06F ซาคุ "ชทุตเซอร์" ปรากฏตัวในนิยายภาพ แอดวานซ์ออฟเซต้า เป็น MS-06Fที่ได้รับการดัดแปลงโดยทหารซีอ้อนที่หลบซ่อนตัวจากการตามล่าของทิทานส์หลังปฏิบัติการสตาร์ดัสต์ โดยติดตั้งแขนกลควบคุมด้วยสายเคเบิลติดรอกซึ่งสามารถใช้พันตัวศัตรูหรือควบคุมให้ออกไปขว้างระเบิดในขณะที่ซาคุชทุตเซอร์หลบอยู่ก็ได้ ซาคุทูว์ชทุตเซอร์ยังมีบีมไรเฟิลของเกลกุ๊กติดตั้งไว้ที่ลำตัวโดยใช้พลังงานจากเครื่องกำเนิดพลังงานเสริมที่ติดไว้ด้านหลัง- OMS-06RF RFซาคุ ปรากฏตัวในดีไซน์ต้นฉบับ โมบิลสูทกันดั้ม F90 เป็นโมบิลสูทของกองกำลังโอลด์โมบิลที่ใช้โครงสร้างแบบเดียวกับซาคุทูว์แต่ใช้วิทยาการของสมัยใหม่โดยได้รับความช่วยเหลือจากกลุ่มครอสโบนแวนการ์ด อักษร RF ในชื่อมาจากคำว่า ReFined ซึ่งแปลว่าปรับแต่ง ลักษณะภายนอกของ RFซาคุจะคล้ายกับซาคุทูว์มาก แต่มีพลังต่อสู้สูงกว่า RGM-89 เจกันของสหพันธ์โลกเสียอีก - MS-06 บอลจาโนน ปรากฏตัวในอะนิเมะฉายทางโทรทัศน์ เทิร์นเอกันดั้ม หนึ่งในโมบิลสูทของช่วงเวลาที่เรียกว่า ประวัติศาสตร์มืด เป็นซาคุทูว์ที่ถูกฝังไว้ในเมาเทนไซเคิลจึงรอดจากความหายนะในอดีตมาได้ ชื่อบอลจาโนนตั้งตามตระกูลบอลจาโนนซึ่งปกครองประเทศลูเซียนา</doc>
