<doc id="594471" url="https://th.wikipedia.org/wiki?curid=594471" title="พระเจ้าบรมวงศ์เธอ พระองค์เจ้าสุด">พระเจ้าบรมวงศ์เธอ พระองค์เจ้าสุด พระเจ้าบรมวงศ์เธอ พระองค์เจ้าสุด (พ.ศ. 2342 - 26 มกราคม พ.ศ. 2410) พระราชธิดาพระองค์ที่ 42 ในพระบาทสมเด็จพระพุทธยอดฟ้าจุฬาโลกมหาราช ที่ประสูติแต่เจ้าจอมมารดาฉิมยักษ์พระประวัติ พระประวัติ. พระเจ้าบรมวงศ์เธอ พระองค์เจ้าสุด ประสูติเมื่อพ.ศ. 2342 เป็นพระราชธิดาในพระบาทสมเด็จพระพุทธยอดฟ้าจุฬาโลกมหาราช ที่ประสูติแต่เจ้าจอมมารดาฉิมยักษ์ ในสมัยรัชกาลที่ 2 เมื่อครั้งพระบาทสมเด็จพระพุทธเลิศหล้านภาลัย โปรดเกล้าฯ ให้สร้างสวนขวา โดยมีพระเจ้าลูกยาเธอ กรมหมื่นเจษฎาบดินทร์ เป็นแม่กองจัดการสร้าง โปรดฯ ให้ขยายสระที่สร้างตั้งแต่สมัยรัชกาลที่ 1 ออกไป และโปรดให้สร้างเก๋งแพขึ้นในสระ พระราชทานให้เจ้านายฝ่ายในตกแต่งประกวดประขันกันถึง 27 หลัง ในครั้งนั้นพระองค์เจ้าสุดทรงได้รับพระราชทานด้วย ปรากฏใน พระราชพงศาวดารกรุงรัตนโกสินทร์ รัชกาลที่ 2 เรื่องสร้างสวนขวา ว่า "...การสร้างสวนขวาครั้งนั้น สร้างพระมหามณเฑียรที่ประทับในสวน... แลให้ขุดสระใหญ่ในสวนนั้นยาว ๓ เส้น ๔ วา กว้าง ๒ เส้น ๘ วา... ทำเก๋งแลก่อภูเขาไว้ริมเกาะ ๆ ละ ๒ เก๋งบ้าง ๓ เก๋งบ้าง ขอบสระใหญ่นั้นให้ก่อภูเขาทำเก๋งลงที่ลาด ๆ ท่วงทีเหมือนอย่างแพจอดไว้รอบสระ เรียกว่าแพ หลังเก๋งแพให้ปลูกต้นไม้ใหญ่ ๆ มีผลต่าง ๆ... แล้วมอบให้พระราชวงษานุวงษ์ฝ่ายน่าฝ่ายใน แลท้าวนางผู้ใหญ่ในพระราชวังที่สมควรจะแต่งเก๋งแต่งแพได้ ให้เปนเจ้าของแต่งแพพระองค์ละแพ... พระองค์เจ้าหญิงสุด ๑... รวมพระองค์เจ้ายี่สิบเจ็ดหลัง..." พระเจ้าบรมวงศ์เธอ พระองค์เจ้าสุด สิ้นพระชนม์ในรัชกาลที่ 4 เมื่อวันที่ 26 มกราคม พ.ศ. 2410 พระชันษา 68 ปีพระอิสริยยศพระอิสริยยศ. - พระเจ้าลูกเธอ พระองค์เจ้าสุด (พ.ศ. 2342 - 7 กันยายน พ.ศ. 2352) - พระเจ้าน้องนางเธอ พระองค์เจ้าสุด (7 กันยายน พ.ศ. 2352 - 21 กรกฎาคม พ.ศ. 2367) - พระเจ้าบรมวงศ์เธอ พระองค์เจ้าสุด (21 กรกฎาคม พ.ศ. 2367 - 26 มกราคม พ.ศ. 2410)</doc>
