<doc id="180297" url="https://th.wikipedia.org/wiki?curid=180297" title="นิคม จันทรวิทุร">นิคม จันทรวิทุร ศาสตราจารย์นิคม จันทรวิทุร (6 สิงหาคม พ.ศ. 2468 - 31 ตุลาคม พ.ศ. 2544) นักรณรงค์เคลื่อนไหวเพื่อสิทธิของแรงงานและคนยากจนด้อยโอกาส และนักวิชาการด้านแรงงานคนสำคัญคนหนึ่งของไทย เกิดที่บ้านท่าล้อ ตำบลสูงเม่น อำเภอสูงเม่น จังหวัดแพร่ ในครอบครัวไทย-จีน บิดาชื่อจันทร์ หรือ “พ่อเลี้ยงจันทร์” อพยพมาจากเมืองจีนตั้งแต่เล็ก ส่วนมารดาเป็นไทยชื่อ บัวจีน ศาสตราจารย์นิคม จันทรวิทุรเป็นบุตรคนที่ 9 จากพี่น้อง 11 คน บิดามีอาชีพทำนาและทำไม้การศึกษา การศึกษา. ศ.นิคม จันทรวิทุรสำเร็จการศึกษานิติศาสตรบัณฑิต จากมหาวิทยาลัยธรรมศาสตร์ สำเร็จปริญญาโทด้านการบริหารสังคม จากมหาวิทยาลัยชิคาโก และปริญญาโทด้านเศรษฐศาสตร์แรงงาน จากมหาวิทยาลัยวิสคอนซิน สหรัฐอเมริกา ต่อมาได้รับพระราชทานปริญญาสังคมสงเคราะหศาสตรดุษฎีบัณฑิตกิตติมศักดิ์ จากมหาวิทยาลัยธรรมศาสตร์การทำงาน การทำงาน. ศ.นิคม จันทรวิทุรเคยเป็นเลขาธิการสภาสังคมสงเคราะห์แห่งประเทศไทยคนแรก เป็นข้าราชการกรมประชาสงเคราะห์ และดำรงตำแหน่งอธิบดีกรมแรงงาน ในช่วง พ.ศ. 2515-2519 ระหว่างปี พ.ศ. 2519-2522 ได้ปฏิบัติงานในฐานะผู้อำนวยการสำนักงานพัฒนาบริหารงานด้านแรงงานขององค์การแรงงานระหว่างประเทศ (ILO) ต่อมาได้เป็นผู้อำนวยการองค์การแรงงานระหว่างประเทศประจำกรุงธักกา ประเทศบังคลาเทศ จนถึงปี พ.ศ. 2525 จึงได้กลับมาทำงานที่ประเทศไทยเกี่ยวกับการผลักดันการเคลื่อนไหวปฏิรูปกฎหมายด้านแรงงานและสวัสดิการสังคม ศ.นิคม เคยได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 ศ.นิคม เคยลงสมัครรับเลือกตั้งสมาชิกสภาผู้แทนราษฎรเมื่อปี พ.ศ. 2529 สังกัดพรรคประชาธิปัตย์ โดยลงสมัครในเขต 8 กรุงเทพมหานคร ร่วมกับ ดร.ศุภชัย พานิชภักดิ์ และนายสมัย เจริญช่าง แต่ศ.นิคมกับนายสมัยไม่ได้รับเลือกตั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2532 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ</doc>
