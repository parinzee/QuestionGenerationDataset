<doc id="446938" url="https://th.wikipedia.org/wiki?curid=446938" title="ราบีปราโซล">ราบีปราโซล ราบีปราโซล () หรือ ราบีปราโซล โซเดียม มีชื่อทางการค้าว่า Pariet เป็นยาในกลุ่มยายับยั้งการหลั่งกรด เพื่อยับยั้งการหลั่งกรดในกระเพาะอาหาร ใช้รักษาโรคระบบทางเดินอาหาร หรือความผิดปกติของระบบทางเดินอาหาร เช่น โรคกระเพาะ โรคกรดไหลย้อน ภาวะกรดในกระเพาะอาหารมากเกินไป หรือ ใช้ร่วมกับยาอื่นเพื่อกำจัดแบคทีเรีย Helicobacter pylori ในกระเพาะอาหาร ผลิตโดย บริษัท Eisai จำกัด แห่งประเทศญี่ปุ่นกลไกออกฤทธิ์ กลไกออกฤทธิ์. กลไกการออกฤทธิ์ของยาราเบปราโซลคือยับยั้งการทำงานของเอนไซม์ H+/K+ ATPase (proton pump) ซึ่งอยู่ที่ในสมองส่วน parietal cell เอนไซม์ชนิดนี้จะผลิตกรดสู่ลูเมนในกระเพาะอาหาร การยับยั้งเอนไซม์จึงส่งผลต่อการยับยั้งการหลั่งกรดการใช้ยา การใช้ยา. เป็นยาชนิดเม็ดใช้สำหรับรับประทาน การหยุดใช้ยาต้องปรึกษาแพทย์ผู้รักษาก่อน ไม่ควรแบ่งหรือเคี้ยวเม็ดยา ควรกลืนยาทั้งเม็ด ในผู้จำเป็นต้องใช้ยาทั่วไปรับประทานวันละ 1 ครั้ง เป็นเวลา 4-8 สัปดาห์ ส่วนการใช้เพื่อรักษาแผลในกระเพาะอาหาร ควรใช้ยาหลังอาหารเช้า การใช้ยาร่วมกับยาอื่น ๆ เพื่อกำจัดเชื้อHelicobacter pylori ในกระเพาะอาหาร รับประทานวันละ 2 ครั้ง หรือให้ใช้ยาตามที่ระบุไว้ในฉลากผลข้างเคียงไม่พึงประสงค์ผลข้างเคียงไม่พึงประสงค์. - อาการที่ต้องแจ้งต่อแพทย์หรือเภสัชกรทันที: ใบหน้า เปลือกตา ริมฝีปาก ลิ้น คอ บวม กลืนอาหารลำบาก มีผื่นบริเวณผิวหนังไม่หาย เป็นไข้ เจ็บคอ เลือดออก หรือมีรอยฟกช้ำผิดปกติ ตัวหรือตาเหลือง - อาการอื่นที่อาจเกิดได้ระหว่างการใช้ยา: หากเป็นอย่างต่อเนื่อง หรือ รบกวนชีวิตประจำวัน ให้ แจ้งแพทย์หรือเภสัชกรทราบ เช่น สับสน ปวดท้อง ท้องเสีย หรือท้องผูก ปวดศีรษะ คลื่นไส้</doc>
