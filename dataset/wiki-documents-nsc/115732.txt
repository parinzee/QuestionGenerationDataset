<doc id="115732" url="https://th.wikipedia.org/wiki?curid=115732" title="ธงชาตินิวซีแลนด์">ธงชาตินิวซีแลนด์ ธงชาตินิวซีแลนด์ มัลักษณะเป็นธงสี่เหลี่ยมผืนผ้า พื้นสีน้ำเงิน กว้าง 1 ส่วน ยาว 2 ส่วน มีภาพธงชาติสหราชอาณาจักรที่มุมธงบนด้านคันธง ที่ด้านปลายธงมีรูปดาวห้าแฉกสีแดงขอบขาวรวม 4 ดวง เรียงเป็นรูปกลุ่มดาวกางเขนใต้ ตามที่ปรากฏบนท้องฟ้าของประเทศนิวซีแลนด์ประวัติสหภาพชนเผ่าเมารีธงสหภาพ (ยูเนียนแจ๊ค)ธงเรืออาณานิคม ประวัติ. ธงเรืออาณานิคม. ธงชาติแบบแรกสุดของนิวซีแลนด์นั้น เริ่มมีมาตั้งแต่ก่อนที่ดินแดนนี้จะเป็นอาณานิคมของสหราชอาณาจักร โดยเป็นแบบธงที่บรรดาหัวหน้าเผ่าเมารีเผ่าต่างๆ ได้ประชุมกันเลือกขึ้นมาเมื่อปี พ.ศ. 2377 ลักษณะเป็นธงขาวรูปกางเขนแดง (ธงเซนต์จอร์จ) มีรูปกางเขนอีกรูปหนึ่งและดาว 4 ดวงบนพื้นน้ำเงินที่ช่องมุมธงบนด้านคันธง ส่วนธงตามรูปแบบธงเรือของสหราชอาณาจักรเริ่มใช้หลังการจัดตั้งอาณานิคมนิวซีแลนด์ในปี พ.ศ. 2384 โดยธงอาณานิคมแบบแรกนั้นใช้เป็นธงเรือราชการของอาณานิคม เมื่อปีพ.ศ. 2410 ธงเรือพื้นสีน้ำเงิน มีอักษร "NZ" สีแดงขอบขาวที่ด้านปลายธง ธงแบบปัจจุบันเริ่มใช้มาตั้งแต่ปี พ.ศ. 2412 รวมถึงได้กำหนดธงเรืออาณานิคมประเภทต่างๆในคราวเดียวกันนั้น ภายหลังจาการเข้าร่วมสงครามบัวร์ครั้งที่2 ในช่วงระหว่างนั้นธงอาณานิคมได้มีการประกาศใช้ธงอีกแบบซึ่งเป็นธงรหัสสัญญาณอาณานิคมของบิลล์เมื่อปี พ.ศ. 2442 รวมถึงธงสหภาพชนเผ่าเมารีแห่งนิวซีแลนด์ ใช้เป็นธงสำหรับชนเผ่าเมารี หลังจากนั้น3ปี สมเด็จพระเจ้าเอ็ดเวิร์ดที่ 7มีพระบรมราชนุญาตให้อาณานิคมแห่งนี้มีธงชาติประจำดินแดนของตน โดยเลือกแบบธงในยุค พ.ศ. 2412 นำกลับมาใช้อีกครั้งหนึ่ง ด้วยเหตุผลที่มีความเกี่ยวข้องกับการรำลึกถึงเหล่าทหารกล้าที่เข้าร่วมสงครามบัวร์ครั้งที่2 เมื่อวันที่ 24 มีนาคม พ.ศ. 2445 ซึ่งได้กำหนดเป็นธงชาติของนิวซีแลนด์อย่างเป็นทางการ ส่วนธงรหัสสัญญาณอาณานิคมของบิลล์ ใช้เป็นธงเรือแห่งชาติอย่างไม่เป็นทางการธงเรือประเภทอื่นๆธงที่มีลักษณะคล้ายคลึง</doc>
