<doc id="207875" url="https://th.wikipedia.org/wiki?curid=207875" title="ชิงร้อยชิงล้าน ฮาฮอลิเดย์">ชิงร้อยชิงล้าน ฮาฮอลิเดย์ ชิงร้อยชิงล้าน ฮา ฮอลิเดย์ เป็นรายการโทรทัศน์ประเภทปกิณกะบันเทิง ที่รวบรวมเอาฉากสำคัญจากรายการ ชิงร้อยชิงล้าน ชะช่ะช่า ที่เคยออกอากาศไปแล้วมารวบรวม และนำเสนอ ออกอากาศทุกวันหยุดนักขัตฤกษ์ โดยเริ่มออกอากาศครั้งแรก เมื่อวันที่ 23 ตุลาคม พ.ศ. 2548 (วันปิยมหาราช) ทางสถานีวิทยุโทรทัศน์กองทัพบกช่อง 5 โดยใช้ชื่อว่า ชิงร้อยชิงล้าน ฮามหัศจรรย์วันหยุด ก่อนที่จะเปลี่ยนเป็น ชิงร้อยชิงล้าน มหัศจรรย์วันหยุด ประมาณปี พ.ศ. 2552 และใช้ชื่อดังกล่าวมาจนถึงวันที่ 12 ธันวาคม พ.ศ. 2554 (วันชดเชยวันรัฐธรรมนูญ) ก่อนจะเปลี่ยนมาใช้ชื่อปัจจุบัน ทั้งนี้ รายการชิงร้อยชิงล้าน ฮา ฮอลิเดย์ ออกอากาศทุกวันหยุดนักขัตฤกษ์ เวลา 10.00 - 11.00 น. ทางสถานีวิทยุโทรทัศน์ไทยทีวีสีช่อง 3ประวัติ และรูปแบบรายการ ประวัติ และรูปแบบรายการ. ชิงร้อยชิงล้าน ฮา ฮอลิเดย์ เริ่มออกอากาศครั้งแรกในชื่อ ชิงร้อยชิงล้าน ฮามหัศจรรย์วันหยุด เมื่อวันที่ 23 ตุลาคม พ.ศ. 2548 (วันปิยมหาราช) ทางสถานีวิทยุโทรทัศน์กองทัพบกช่อง 5 ในช่วงเวลาเดิมของรายการ ระเบิดเถิดเทิง วันหยุด และเมื่อรายการ ชิงร้อยชิงล้าน ชะช่ะช่า ย้ายมาออกอากาศทางสถานีโทรทัศน์สีกองทัพบกช่อง 7 ชิงร้อยชิงล้าน ฮามหัศจรรย์วันหยุด ก็ย้ายมาออกอากาศทางช่องเดียวกันด้วย เริ่มออกอากาศครั้งแรกเมื่อวันที่ 6 เมษายน พ.ศ. 2549 (วันจักรี) และในช่วงปี พ.ศ. 2552 รายการได้ปรับเปลี่ยนชื่อโดยตัดคำว่า "ฮา" ออก เหลือแต่เพียง ชิงร้อยชิงล้าน มหัศจรรย์วันหยุด เท่านั้น และออกอากาศเรื่อยมาจนถึง 12 ธันวาคม พ.ศ. 2554 (วันชดเชยวันรัฐธรรมนูญ) กระทั่งเมื่อ ชิงร้อยชิงล้าน ชะช่ะช่า ย้ายมาออกอากาศทางสถานีวิทยุโทรทัศน์ไทยทีวีสีช่อง 3 พร้อมเปลี่ยนชื่อเป็น ชิงร้อยชิงล้าน Sunshine Day ชิงร้อยชิงล้าน มหัศจรรย์วันหยุด จึงได้ย้ายไปออกอากาศทางไทยทีวีสีช่อง 3 ด้วย พร้อมเปลี่ยนชื่อเป็น ชิงร้อยชิงล้าน ฮา ฮอลิเดย์ ออกอากาศครั้งแรกเมื่อวันที่ 7 มีนาคม พ.ศ. 2555 (วันมาฆบูชา) ในเวลา 10.40 - 11.40 น. แต่ภายหลังได้มาออกอากาศในเวลา 10.00 - 11.00 น. จนถึงปัจจุบัน อย่างไรก็ดี นับตั้งแต่วันรัฐธรรมนูญ (10 ธันวาคม พ.ศ. 2555) ทางรายการชิงร้อยชิงล้าน ฮา ฮอลิเดย์ ได้ปรับรูปแบบรายการครั้งใหญ่ โดยยกเลิกการนำเสนอไฮไลท์ฉากตลกในอดีต และเปลี่ยนมาเป็นการแสดงละครในลักษณะเดียวกันกับละครแก๊งสามช่าในรายการชิงร้อยชิงล้านปกติแทน โดยเนื้อหาที่นำเสนอจะเป็นเนื้อเรื่องใหม่ที่เปลี่ยนไปทุกๆ วันหยุด และมีเฉพาะแก๊งสามช่าเป็นผู้แสดง นอกจากนี้ ยังถือเป็นโอกาสที่แก๊งสามช่า กลับมาเป็นพิธีกรร่วมกันอีกครั้งหนึ่ง หลังจากที่มีพิธีกรเพียง 2 คน คือ โหน่ง ชะชะช่า และ ส้มเช้ง สามช่า มาตั้งแต่ปีพ.ศ. 2550 โดยมีเพียง หม่ำ จ๊กมก เท่านั้นที่ไม่ได้มาร่วมเป็นพิธีกรด้วย (แต่ปรากฏว่าในเทปวันขึ้นปีใหม่ 1 มกราคม พ.ศ. 2556 หม่ำ จ๊กมกได้มาร่วมเป็นพิธีกรอีกครั้งเป็นครั้งแรกในรอบ 6 ปี)ผู้ดำเนินรายการ ผู้ดำเนินรายการ. ในชิงร้อยชิงล้าน ฮา ฮอลิเดย์ จะมีผู้ดำเนืนรายการโดยแก๊งสามช่าคือ- หม่ำ จ๊กมก (23 ตุลาคม 2548 - 2550, 1 มกราคม 2556) - เท่ง เถิดเทิง (23 ตุลาคม 2548 - 2550, 10 ธันวาคม 2555 - 1 มิถุนายน 2558) - โหน่ง ชะชะช่า (23 ตุลาคม 2548 - 1 มิถุนายน 2558) - ส้มเช้ง สามช่า (23 ตุลาคม 2548 - 1 มิถุนายน 2558) - ตุ๊กกี้ ชิงร้อยชิงล้าน (10 ธันวาคม 2555 - 1 มิถุนายน 2558) - พัน พลุแตก (10 ธันวาคม 2555 - 1 มิถุนายน 2558)รูปแบบรายการรูปแบบแรก (23 ตุลาคม 2548 - 23 ตุลาคม 2555) รูปแบบรายการ. รูปแบบแรก (23 ตุลาคม 2548 - 23 ตุลาคม 2555). รายการแบ่งออกเป็น 4 ช่วง ทุกช่วงจะเปิดด้วยการพูดคุยของผู้ดำเนินรายการ (คือ หม่ำ เท่ง โหน่ง และส้มเช้ง ในช่วงก่อนปีพ.ศ. 2550 และโหน่ง กับส้มเช้ง หลังปีพ.ศ. 2550) ในเรื่องที่เกี่ยวข้องกับวันหยุดนักขัตฤกษ์นั้นๆ- ช่วงที่ 1 และช่วงที่ 2 จะรวบรวมการแสดงตลกในละครแก๊งสามช่าที่เคยออกอากาศไปแล้ว ทั้งฉากที่ออกอากาศจริง และฉากที่ถูกตัดออกจากการแพร่ภาพ ในรายการ ชิงร้อยชิงล้าน Cha Cha Cha และ ชิงร้อยชิงล้าน ทเวนตี้ เซ็นจูรี่ ตั๊ก - ช่วงที่ 3 และช่วงที่ 4 รวบรวมการแสดงตลกของแก๊งสามช่าในช่วง 3 ช่ารับเชิญ (เกมใครกันหนอ) แต่ภายหลัง ได้มีการปรับเปลี่ยนโดยนำเอาเกมในช่วง แข่งเกมสามช่า มานำเสนอร่วมด้วยรูปแบบที่สอง (10 ธันวาคม 2555 - 1 มิถุนายน 2558) รูปแบบที่สอง (10 ธันวาคม 2555 - 1 มิถุนายน 2558). เนื้อหาหลักของรายการจะเป็นการแสดงละครแก๊งสามช่าในรูปแบบพิเศษ ซึ่งจะมีการทำเนื้อหาใหม่เปลี่ยนไปตามแต่วันหยุดในแต่ละครั้ง และทั้ง 4 ช่วงของรายการจะเป็นละครทั้งหมด ดังนั้น ละครแก๊งสามช่าในวันหยุดจึงมีความยาวมากกว่าละครในรายการชิงร้อยชิงล้านปกติ ส่วนพิธีกรรายการนั้น จะปรากฏตัวในช่วงต้นรายการ และท้ายรายการ อนึ่ง ในเทปวันที่ 25 กุมภาพันธ์ 2556 หม่ำ จ๊กมกไม่ได้ร่วมแสดงในละครเรื่อง "คริสตัลหน้าลา" ด้วยนักแสดงละคร 3 ช่านักแสดงละคร 3 ช่า. - เท่ง เถิดเทิง - โหน่ง ชะชะช่า - ส้มเช้ง สามช่า - ตุ๊กกี้ ชิงร้อยชิงล้าน - พัน พลุแตก - ศิลป์ รุจิรวนิช (อาร์ต ตลกหกฉาก) - ดนู ชุตินาวี (ดะ ตลกหกฉาก)ชื่อตอนละคร 3 ช่า</doc>
