<doc id="778019" url="https://th.wikipedia.org/wiki?curid=778019" title="แก้ว แฟร์เท็กซ์">แก้ว แฟร์เท็กซ์ แก้ว แฟร์เท็กซ์ (5 กันยายน พ.ศ. 2528 — ) หรือ แก้ว วีระศักดิ์เล็กยิม เป็นนักมวยไทยชาวไทย ผู้เป็นอดีตแชมป์โลกมวยไทยสภามวยโลกในรุ่นเฟเธอร์เวท และปัจจุบันเป็นแชมป์โลกของสหพันธ์มวยไทยอาชีพโลกในรุ่นซูเปอร์ไลท์เวท ซึ่งเขาเป็นผู้มาจากค่ายมวยแฟร์เท็กซ์ผลงานในระดับอาชีพ ผลงานในระดับอาชีพ. แก้วเป็นผู้ชนะการแข่งขันเค-วัน เวิลด์กรังด์ปรีซ์ 2014 รุ่นน้ำหนักไม่เกิน 65 กก. ในวันที่ 3 พฤศจิกายน พ.ศ. 2557 ที่ชิบุยะ กรุงโตเกียว ประเทศญี่ปุ่น โดยเป็นฝ่ายชนะคิกบ็อกเซอร์ชาวญี่ปุ่นได้ถึงสามรายภายในคืนเดียว ด้วยลูกเตะที่มีความเร็วดุจสายฟ้าฟาดเข้าที่ศีรษะ และความสามารถของเขาในการโยกหลบหมัด เขาได้รับการตัดสินให้เป็นฝ่ายชนะฮิเดกิ ยะมะซะกิ อย่างเป็นเอกฉันท์ในการแข่งขันก่อนรอบสุดท้าย แล้วเขาก็เข้าสู่รอบชิงชนะเลิศโดยเป็นฝ่ายชนะหนึ่งในคิกบ็อกเซอร์ยอดฝีมืออย่างยูตะ คุโบะ ด้วยหมัดฮุคขวาในยกที่สอง และในท้ายสุด เขาก็เป็นฝ่ายชนะยะซุโอะมิ โซดะ ส่งผลให้ครองชัยการแข่งขันครั้งดังกล่าว ซึ่งแก้วได้อุทิศชัยชนะให้แก่พ่อของเขา ผู้เสียชีวิตไปเพียงหนึ่งสัปดาห์ก่อนการแข่งขันรายการที่ชนะรายการที่ชนะ. - แชมป์ เค-วัน รุ่นน้ำหนักไม่เกิน 65 กก. (ป้องกันแชมป์ 1 รายการ) - แชมป์การแข่งขันชิงแชมป์เค-วัน เวิลด์กรังด์ปรีซ์ 2014 รุ่นน้ำหนักไม่เกิน 65 กก. - แชมป์สหพันธ์มวยไทยอาชีพโลก รุ่นซูเปอร์ไลท์เวท - ผู้ชนะการแข่งขันฮีโรเลเจนด์ 2012 เอเชีย รุ่น 65 กก. - แชมป์สนามมวยเวทีลุมพินี รุ่นไลท์เวท - แชมป์สนามมวยเวทีลุมพินี รุ่นเฟเธอร์เวท - แชมป์มวยไทยสภามวยโลก รุ่นซูเปอร์เฟเธอร์เวท - แชมป์สมาคมกีฬามวยอาชีพแห่งประเทศไทย รุ่นเฟเธอร์เวท</doc>
