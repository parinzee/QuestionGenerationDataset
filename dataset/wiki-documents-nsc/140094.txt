<doc id="140094" url="https://th.wikipedia.org/wiki?curid=140094" title="ศึกหอคอยคู่กู้พิภพ">ศึกหอคอยคู่กู้พิภพ ศึกหอคอยคู่กู้พิภพ () เป็นภาพยนตร์ตอนที่สองของภาพยนตร์ไตรภาคเดอะลอร์ดออฟเดอะริงส์ กำกับโดย ปีเตอร์ แจ็กสัน และออกฉายครั้งแรกในปี ค.ศ.2002 ภาพยนตร์สร้างจากนิยายแฟนตาซีเลื่องชื่อ เดอะลอร์ดออฟเดอะริงส์ ของ เจ. อาร์. อาร์. โทลคีน โดยมีชื่อตอนในภาษาอังกฤษเหมือนกันกับฉบับหนังสือ (แต่ฉบับหนังสือของไทยใช้ชื่อว่า หอคอยคู่พิฆาต) เนื้อหาต่อเนื่องกับเรื่องใน กล่าวคือ โฟรโดและแซมเดินทางแยกจากกลุ่มเพื่อไปสู่มอร์ดอร์เอง และได้พบกับกอลลัม อีกทางหนึ่ง อารากอร์น เลโกลัส และกิมลี ได้พบกับแกนดัล์ฟและเข้าช่วยเหลือการศึกแก่อาณาจักรโรฮัน ส่วนเมอร์รี่และปิ๊ปปิ้นหนีการจับกุมได้และไปพบทรีเบียร์ด สิ่งมีชีวิตรูปร่างสูงใหญ่เหมือนต้นไม้ ภาพยนตร์ได้รับคำชื่นชมในการดัดแปลงบทภาพยนตร์ได้เป็นอย่างดีเช่นเดียวกับภาคแรก และทำรายได้ทั่วโลกไปกว่า 900 ล้านดอลลาร์สหรัฐ สูงกว่าภาพยนตร์ตอนแรกเสียอีก ได้เป็นภาพยนตร์ทำเงินสูงสุดตลอดกาลลำดับที่ 7 และได้รับรางวัลออสการ์ 2 รางวัล ได้แก่ เทคนิคพิเศษยอดเยี่ยม และ ลำดับเสียงยอดเยี่ยม ดีวีดีชุดพิเศษของภาพยนตร์ (Special Extended Version) ออกวางจำหน่ายเมื่อวันที่ 19 พฤศจิกายน ค.ศ.2003นักแสดงนักแสดง. - เอไลจาห์ วู้ด รับบทเป็น โฟรโด แบ๊กกิ้นส์ - เอียน แมคเคลเลน รับบทเป็น แกนดัล์ฟ - วิกโก มอร์เทนเซน รับบทเป็น อารากอร์น - ฌอน แอสติน รับบทเป็น แซมไวส์ แกมจี - โดมินิก โมนาก์ฮาน รับบทเป็น เมอเรียด็อค แบรนดี้บั๊ก - บิลลี่ บอยด์ รับบทเป็น เปเรกริน ตุ๊ก - ออร์แลนโด บลูม รับบทเป็น เลโกลัส - จอห์น ไรส์ เดวี่ส์ รับบทเป็น กิมลี - แอนดี้ เซอร์คิส รับบทเป็น กอลลัม - คริสโตเฟอร์ ลี รับบทเป็น ซารูมาน - เบอร์นาร์ด ฮิลล์ รับบทเป็น เธโอเดน - คาร์ล เออร์บัน รับบทเป็น เอโอแมร์ - มิรันดา ออตโต รับบทเป็น เอโอวีน - เดวิด เวนแฮม รับบทเป็น ฟาราเมียร์ - จอห์น โนเบิล รับบทเป็น เดเนธอร์ - แบรด ดูริฟ รับบทเป็น เวิร์มทัง</doc>
