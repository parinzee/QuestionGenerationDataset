<doc id="50668" url="https://th.wikipedia.org/wiki?curid=50668" title="ศึกวิหารเทพเจ้า">ศึกวิหารเทพเจ้า ศึกวิหารเทพเจ้า () () เป็นการ์ตูนที่เขียนโดย คาโอริ ยูกิ ซึ่งได้รับความนิยมอย่างสูง โดยมียอดขายมากกว่า 10 ล้านเล่ม (เฉพาะในญี่ปุ่น) ต่อมาได้ถูกสร้างเป็นดราม่าซีดี และโอวีเอด้วย ซึ่งเนื้อเรื่องในโอวีเอ จะมีความแตกต่างในรายละเอียดกับฉบับหนังสือการ์ตูน โดยจะมีความสั้นมากกว่า และอาจทำให้มีการตีความเนื้อเรื่องผิดไปจากฉบับหนังสือการ์ตูน รวมถึงมีการตัดตัวละครบางตัวทิ้งโครงเรื่อง โครงเรื่อง. หลายพันปีมาแล้วที่เทพอเล็กเซลก่อการกบฏต่อพระเจ้าจนถูกลงโทษ และถูกแยกร่างกับวิญญาณออกจากกัน โดยร่างถูกแช่แข็งไว้ และวิญญาณถูกลงโทษให้กลับมาเกิดในโลกมนุษย์ ให้พบโศกนาฏกรรมไม่รู้สิ้น ในเวลาอันใกล้วันแห่งคำพิพากษา ปีศาจสองตนได้ขโมยร่างของอเล็กเซลออกมาจากที่คุมขัง หากร่างนั้นไร้ซึ่งวิญญาณ "มุโด เซสึนะ" ชายหนุ่มผู้มีความรักอันเป็นบาปมหันต์กำลังว้าวุ่นในจิตใจ อย่างไรก็ดี เขายังมีรุ่นพี่คิระ ซาคุยะ เป็นที่พึ่งทางใจหนึ่งเดียว แม้ว่าจะไร้ผู้คนยอมรับ แต่แล้วเขาก็ได้พบกับสองปีศาจแห่งอานากุระ ซึ่งบอกว่าเขานั้นแท้จริงคือเทพมรณะอเล็กเซลที่กลับชาติมาเกิด และรุ่นพี่กลับเป็นผู้มีส่วนเกี่ยวข้องกับการกบฏแห่งสวรรค์ การต่อสู้ของมุโด เซสึนะได้เริ่มขึ้นแล้ว หลังวันแห่งคำพิพากษา เขาต้องตามหาพลังเพื่อจะนำพาคนรักกลับคืนและเพื่อพิสูจน์ให้กระจ่างถึงเรื่องราวระหว่างเทพอเล็กเซลกับโรเชลผู้เป็นฝาแฝดเนื้อเรื่อง เนื้อเรื่อง. "มุโด เซสึนะ" เป็นนักเรียนชายคนหนึ่ง ด้วยดวงตาสีน้ำตาลและเส้นผมของเขา ทำให้เซสึนะมักถูกกลั่นแกล้งอยู่เสมอ หากเขาไม่ใส่ใจเรื่องนั้นนัก แต่สิ่งที่ทำให้เซสึนะทุกข์ใจยิ่งกว่าทุกสิ่ง ก็คือความรู้สึกร้อนรุ่มยามได้พบหน้าน้องสาวร่วมสายเลือดของตนเอง เนื่องจาก "เขา" ได้รักน้องสาวของตนเอง "มุโด ซาระ" เกินกว่าความรู้สึกระหว่างพี่น้อง และปรารถนาที่จะได้ครอบครองตัวเธอ ในวัยเด็ก "เซสึนะ" ได้ทำร้ายนักศึกษาคนหนึ่งที่เข้ามาลวนลามน้องสาวจนปางตาย ทำให้แม่ของเขาแยกเซสึนะและน้องสาวออกจากกัน และนอกจากความบ้าเลือดนี้ ด้วยความที่เซสึนะมีพลังพิเศษอันแปลกประหลาดมานับแต่เด็ก ไม่ว่าจะเกิดอุบัติเหตุร้ายแรงอะไรขึ้นก็ตาม เซสึนะไม่เคยได้รับบาดเจ็บเลย ทำให้เซสึนะถูกแม่ของตัวเองเรียกว่าปีศาจ และจับแยกเขากับน้องสาวออกจากกัน นอกจากเพราะหวาดกลัวในพลัง แม่ของเขายังสังเกตได้ถึงความรักที่ผิดปกติของพี่น้องคู่นี้ ในขณะที่เซสึนะกำลังต่อสู้กับความวุ่นวายของหัวใจในวัยหนุ่ม กับความรักที่เป็นบาปมหันต์อยู่นั่นเอง ปีศาจน้อยจากอานากุระ "คุไร" ก็ได้บุกไปชิงร่างของเทพอเล็กเซลออกมาจากที่คุมขัง พร้อมกับอารากุเนะ ผู้ที่เธอเชื่อว่าเป็นลูกพี่ลูกน้องที่เหลืออยู่เพียงผู้เดียว ขณะที่เซสึนะกำลังคิดถึงปัญหาหัวใจของเขาเอง ในเมืองกลับมีเกมส์ประหลาดชื่อ "วิหารเทพเจ้า" แพร่หลายไปทั่ว "ไซกิ รูริ" สาวน้อยขี้อายสวมแว่นตาผู้มีพลังพิเศษและเป็นเพื่อนสนิทของซาระ ก็ได้รับแจกซีดีเกมส์นี้มาเช่นกัน เซสึนะพบเธอในขณะที่เธอกำลังรับซีดีจากเทพคาร์ตัน และเข้าใจว่าเทพเคาร์ตันเป็นคนโรคจิต จึงดึงตัวเธอออกมา ระหว่างนั้นเอง แว่นของรูริได้ตกลงมา และเขาได้กล่าวชมว่ารูริที่ไม่สวมแว่นน่ารักดี ทำให้รูริเกิดประทับใจและหลงรักเซสึนะ เมื่อรูริกลับถึงบ้าน เธอได้ลองเอาซีดีที่ได้รับจากเทพคาร์ตันมาเปิดดู แสงจากหน้าจอคอมพิวเตอร์ทำให้เธอรำลึกถึงความทรงจำที่เจ็บปวด ที่เธอถูกรังแก จากนั้น คอมพิวเตอร์จึงบอกกับเธอว่าเขาคือ Angel และรูริเป็นคนพิเศษสำหรับเขา เพราะชื่อของเธอหมายถึงไพรฑูรย์ ซึ่งเป็นอัญมณีแห่งวิญญาณอันศักดิ์สิทธิ์ รูริได้มองเข้าไปที่บางสิ่งในคอมพิวเตอร์ และมอบความไว้วางใจของเธอให้กับสิ่งนั้น เมื่อได้รับพลังจาก Angel รูริกลายเป็นคนร่าเริงและสวยขึ้น เธอจึงกล้าที่จะขอให้ซาระพาเซสึนะที่เธอแอบหลงรักมาหาเธอ แม้ซาระจะไม่เต็มใจนัก แต่เธอก็พาเซสึนะมาพบรูริที่โบสถ์ของโรงเรียนคริสต์ที่เธอเรียนอยู่ (เซ็นต์สเตล่า) ขณะที่รูริกำลังคุยกับเซสึนะในสายตาของซาระ เทพคาร์ตันก็จับตามองเขาอยู่เช่นกัน การกระทำของคาร์ตันอยู่ในสายตาของคุไรและอารากุเนะ ทำให้คุไรปะทะกับคาร์ตันที่บริเวณใกล้โบสถ์ ลำแสงที่คุไรปล่อยออกมาได้พลาดจากคาร์ตัน ไปที่กระจกของโบสถ์ที่รูริกับซาระ และเซสึนะอยู่ด้านใน เซสึนะเอาตัวบังซาระไว้ ขณะนั้นเอง ความทรงจำบางอย่างที่เซสึนะรู้ว่า ไม่ใช่ความทรงจำของเขาก็ได้ผุดขึ้น เซสึนะได้ระเบิดพลังออกมา ทำให้ซาระและเซสึนะไม่ได้รับบาดเจ็บ ขณะนั้นเอง คุไรซึ่งได้เห็นพลังและใบหน้าของเซสึนะ ซึ่งเหมือนเทพอเล็กเซลมาก ก็วิ่งเข้าไปโอบกอดเซสึนะทันทีด้วยความคิดถึงเทพอเล็กเซล ก่อนที่จะได้รู้ว่าเซสึนะเป็นผู้ชาย ซึ่งต่างจากอเล็กเซลที่เป็นผู้หญิง คุไรรู้สึกตกใจไม่แพ้เซสึนะที่จู่ ๆ มีคนเข้ามากอด ก่อนที่คุไรจะถูกอาราคุเนะลากตัวออกไป เมื่อคุไรจากไป เซสึนะกับซาระจึงค่อยได้เห็นว่า รูริได้รับบาดเจ็บ มีแผลจากกระจกบาดทั้งตัว แม้รูริจะถูกเพียงเศษแก้วชิ้นเล็กบาด แต่เศษแก้วบางส่วนได้เข้าไปในดวงตาของเธอ ทำให้ดวงตาของรูริบอดสนิท รูริได้รับความเจ็บปวดทั้งร่างกาย และจิตใจที่เห็นเซสึนะปกป้องแต่ซาระโดยไม่แยแสเธอ และเกิดความแค้นขึ้น โดยคิดว่าความทุกข์ทรมานที่เธอได้รับ เป็นเพราะมีซาระอยู่ในโลก เมื่อรูริกลับถึงบ้าน Angel ได้บอกกับเธอว่า เขาเท่านั้นที่เป็นเพื่อนของเธอ และเขาจะกำจัดต้นเหตุแห่งความทุกข์ของเธอ รูริจึงสั่งการให้ฆ่า "มุโด ซาระ" ทางด้านของคุไร เธอเชื่อมั่นว่าเซสึนะคือเทพอเล็กเซลแน่นอน และคิดจะปลุกอเล็กเซลให้ตื่นจากภวังค์ หลายวันต่อมา เมื่อเซสึนะกลับมาเรียน เขาได้พบกับเรื่องประหลาด เมื่อเพื่อนคนหนึ่งในห้องซึ่งเป็นเด็กเรียนได้ลุกขึ้นยืน ในชั่วโมงเรียน แล้วกล่าวว่าเทพสวรรค์กำลังเรียก ก่อนจะวิ่งกลับบ้านไป กระนั้น เซสึนะก็ไม่สนใจมันเท่ากับเรื่องที่ วันนี้ แม้เขาจะไปเอาทะเบียนบ้านมาจากเขต ทะเบียนบ้านก็ยังคงยืนยันว่าเขากับซาระเป็นพี่น้องกันอยู่นั่นเอง ระหว่างทาง เซสึนะได้ถูกทดสอบจากคุไรโดยการกลิ้งลูกกลม (หรือลูกหิน?) ให้ตกลงมาใส่ แต่เซสึนะหลบได้ทัน เซสึนะรู้สึกแปลกใจและโกรธมาก แต่คุไรก็บอกกับเขาว่า หากเซสึนะเป็นอเล็กเซลจะต้องทำลายลูกกลมนั้นได้ และอธิบายว่าเซสึนะคือเทพอเล็กเซล ผู้เป็นเทพธิดาที่แสนงดงาม มีดาบคู่กายและพิชิตปีศาจทั้งปวงได้ เซสึนะตกใจมากที่มีคนบอกว่าผู้ชายเกเรอย่างเขาเป็นเทพธิดา และเข้าใจว่าคุไรเป็นคนบ้า แม้คุไรจะบอกว่าตนเองเป็นปีศาจ แต่เซสึนะก็ไม่เชื่อ เนื่องจากอาราคุเนะเป็นกระเทย และบอกว่าปีศาจไม่มีกระเทยหรอก อาราคุเนะโกรธมาก แต่เซสึนะก็เดินจากไป หลังจากนั้น คุไรจึงเพิ่งได้เห็น ว่าลูกกลมที่ตกใส่เซสึนะเมื่อครู่นั้นได้ระเบิดแตกออกราวกับถูกพลังบางอย่างทำลาย เซสึนะได้กลับมาที่โรงเรียน และเล่าเรื่องที่พบกับคุไรให้ "คิระ ซาคุยะ" รุ่นพี่ที่เขาสนิทสนมเป็นที่สุดฟัง ในเวลาที่เซสึนะเดือดร้อน ซาคุยะก็ได้ช่วยเขาไว้หลายครั้ง แต่ก็สร้างความเดือดร้อนให้บ้างเช่นกัน กระนั้น ซาคุยะก็ยังเป็นรุ่นพี่ที่ดีของเซสึนะ ซาคุยะได้บอกเซสึนะว่า คุไรเป็นคนเพี้ยน เซสึนะเห็นด้วยกับคำพูดนั้น แต่ประโยคต่อมาของซาคุยะ กลับทำให้เซสึนะปวดใจเป็นที่สุด เมื่อซาคุยะบอกเซสึนะว่าให้ยกซาระให้เขา เซสึนะถึงกับบอกว่าจะฆ่าซาคุยะ กระนั้น ซาคุยะกลับเพียงพูดประโยคหนึ่งขึ้นมาอย่างลอย ๆ เป็นสิ่งที่เซสึนะไม่คิดว่าซาคุยะจะพูดกับเขา แต่ก็ไม่รู้ว่าซาคุยะเอ่ยถึงใคร ขณะที่เซสึนะกำลังงุนงง เพื่อนคนหนึ่งในห้องก็ได้รีบวิ่งมาแจ้งกับเซสึนะว่า เพื่อนที่ขอกลับบ้านเพราะเทพเรียกหานั้นหัวระเบิดตายที่บ้านแล้ว เซสึนะตกใจมาก เพราะจำได้ว่าเพื่อนคนดังกล่าว กำลังเล่นเกม "วิหารเทพเจ้า" อยู่ และเป็นเกมส์เดียวกับที่รูริซึ่งเป็นเพื่อนสนิทของซาระได้รับแจกมา เขาห่วงซาระมาก จึงรีบตามซาระไปที่บ้านรูริโดยถามที่อยู่จากเพื่อนของเธอ เมื่อเซสึนะมาถึงที่บ้านรูริ เขาพบเพียงซาระที่ยืนอยู่ ส่วนพ่อแม่ของรูริหลับหมดแล้ว และรูริล็อกประตูอยู่ในห้อง เซสึนะได้เรียกให้เปิดประตู แต่รูริก็ไม่ได้เปิดประตูออก ภายในห้อง รูริกำลังคุยกับ Angel อยู่ และเทพได้สัญญาว่าจะทำให้ตาของเธอกลับเห็นแสงสว่างในคืนนี้ และจะกำจัดซาระให้ด้วย รูริดีใจมาก และท่องคาถาตามที่ท่านเทพบอก เมื่อรูริท่องคาถา ก็เป็นเวลาเดียวกับที่สาวกผู้ได้รับแจกซีดีคนอื่น ๆ กำลังท่องคาถา เทพคาร์ตันซึ่งรอเวลาอยู่ จึงได้ใช้พลังงานชีวิตของมนุษย์และพลังไฟฟ้าทั้งหมดในเมือง ปลุกเทพโรเชลขึ้น ทำให้ไฟทั้งเมืองดับมืด ในคืนพระจันทร์เต็มดวงนั้นเอง ขณะที่สาวกต่างตายเพราะส่วนหัวระเบิดออก ดวงตาของรูริก็กลับหายดี เธอได้ลืมตาขึ้นและเห็น "เทพ" ผู้ซึ่งติดต่อกับเธอทางคอมพิวเตอร์ ใบหน้าของเทพนั้นเป็นพิมพ์เดียวกับเซสึนะที่เธอหลงรัก ขณะที่รูริกำลังเคลิบเคลิ้มกับใบหน้าอันงดงามที่เหมือนคนที่เธอรัก และคำพูดอันอ่อนหวานนั้นเอง เทพโรเชลก็ได้ใช้พลังดูดอำนาจวิญญาณ อันเป็นพลังพิเศษของรูริไปทั้งหมด พร้อมกับข้อมูลในตัวของเธอ และรูริก็ถูกโรเชลดูดกลืนไปสิ้น ในขณะเดียวกัน เซสึนะสามารถเปิดประตูห้องของรูริได้สำเร็จ ทันทีที่ได้เห็นใบหน้าที่เหมือนตัวเขาเองเป็นที่สุด เซสึนะได้หลุดปากออกมาโดยไม่รู้ตัวว่า "โรเชล" โรเชลได้เข้ามาโอบกอดร่างของเซสึนะไว้ พลางเรียกเซสึนะว่า "อเล็กเซล" แล้วบอกว่าเขากับเซสึนะมีใบหน้าที่เหมือนกับเป็นพิมพ์เดียว ทำไมถึงได้ลืมเขา ก่อนจะกลายร่างเป็นดังปีศาจสายไฟที่น่าขยะแขยง ทำให้เซสึนะตกใจและร้องตะโกนออกมาอย่างตื่นตระหนก ก่อนบอกให้โรเชลปล่อยตัวละครตัวละคร. - มุโด เซสึนะ (無道 刹那) : พระเอกของเรื่องผู้เป็นร่างจุติของเทพอเล็กเซล ฝาแฝดของเทพโรเชล เธอคือเทพธิดาผู้งดงามที่สุดแห่งสวรรค์ ผู้เป็นกบฏต่อพระเจ้า ผู้ครองตำแหน่งเทพอินทรีย์และมีปีกทั้งสาม เป็นผู้สืบเชื้อสายโดยตรงของอดัมกดามอน หลังจากถูกสาวกของพระเจ้าจับได้ อเล็กซ์เซลถูกแช่ร่างไว้ในน้ำแข็ง และต้องคำสาปให้ทนทุกข์ทรมาน ถูกรังเกียจ และถูกสังหารซ้ำแล้วซ้ำเล่า จนกว่าจะถึงวันแห่งคำพิพากษา ในชาติสุดท้ายนี้ เธอได้มาเกิดเป็นมุโด เซสึนะ ชายหนุ่มผู้หลงรักน้องสาวของตนเอง แต่พลังและความทรงจำในชาติก่อนก็ยังคงติดตามมาด้วย- มุโด ซาระ (無道 紗羅) : น้องสาวของเซสึนะ เธอหลงรักพี่ชายของตัวเองและจะไม่ยอมให้พี่ชายกับใครทั้งนั้น ซาระได้ก่อบาปมหันต์ร่วมกับพี่ชาย ขณะที่เธอไม่รู้ตัวว่าแท้จริง เธอคือร่างจุติของเทพแห่งวารี "จิบริล" หนึงในสี่เทพเจ้าแห่งธาตุทั้งสี่ และเป็นผู้คอยดูแลให้เซสึนะได้รับการลงโทษอย่างครบถ้วนตามคำสาป- ไซกิ รูริ () : เพื่อนสนิทของมุโด ซาระ เธอแอบหลงรักเซสึนะ แต่ไม่ได้รับการตอบสนอง และเธอยังได้รับอุบัติเหตุจากการต่อสู้ระหว่างคาร์ตันและคุไร จนตาบอด แต่เซสึนะไม่ได้ปกป้องเธอเลย เขาปกป้องแต่ซาระ รูริจึงเกิดทั้งความโกรธแค้นและชิงชัง จนตกเป็นเครื่องมือของโรเชล ภายหลังเธอกลับมาช่วยเหลือซาระได้ด้วยพลังมิตรภาพ- โรเชล (ロシエル) : น้องชายฝาแฝดของอเล็กเซล ผู้ซึ่งดูภายนอกแล้วงดงามและสูงศักดิ์ ทรงไว้ซึ่งตำแหน่งเทพอนินทรีย์ โรเชลรักพี่สาวของตัวเองและคาดหวังความรักจากพี่สาวเนื่องจากหวังว่าพี่สาวจะยอมรับร่างอันแท้จริงของเขา หากแต่ไม่เคยได้รับการปฏิบัติอย่างอบอุ่น เนื่องเพราะพระเจ้าได้สั่งอเล็กซ์ไว้ไม่ให้ไยดีต่อโรเชล หาไม่แล้วพระเจ้าจะทำลายโรเชลเสีย โรเชลกำเนิดมาเป็นก้อนเนื้อและสายไฟอัปลักษณ์ แต่ได้ตัดเฉือนเอาอวัยวะจากพี่สาวไปปลูกถ่ายจนงดงาม เมื่อเวลาผ่านไป การกัดกร่อนที่เกิดขึ้นและโองการของพระเจ้าทำให้โรเชลเริ่มเสียจริต ท้ายที่สุดโรเชลตระหนักหลังจากสติเริ่มหวนคืนว่าคนที่เขารักและขาดไม่ได้มากที่สุดคือคาร์ตันซึ่งเป็นผู้เดียวที่จริงใจกับเขามากที่สุด และเป็นสิ่งมีชีวิตที่บริสุทธิ์เพียงอย่างเดียวที่เขาสร้างขึ้น- อเล็กเซล (アレクシエル) : ร่างในชาติก่อนของเซสึนะ และหลับใหลในจิตใต้สำนึกของเซสึนะ เธอเห็นเซสึนะเป็นผู้กอบกู้ที่รอคอยจึงมอบหมายภาระทั้งปวงให้ อเล็กเซลรักโรเชล เพราะเกรงว่าจะเป็นตัวประหลาดเพียงหนึ่งที่พระเจ้าสร้าง แต่ไม่อาจแสดงความรักได้จนถูกน้องชายเข้าใจผิด ภายหลังเธอเริ่มเกิดความผูกพันกับลูซิเฟอร์- คิระ ซาคุยะ (吉良 朔夜) : เขาคือรุ่นพี่ผู้แสนดี หัวดี แม้จะเป็นนักเรียนเกเร เป็นคนที่เซสึนะมอบความไว้วางใจให้ทุกประการ แต่ร่างที่แท้จริงของเขาคือ "ลูซิเฟอร์" เทพผู้ถูกพระเจ้ายัดเยียดบทซาตานให้เพื่อสร้างศรัทธาต่อพระเจ้า เขารักอเล็กเซลมาก แต่ก็เป็นรุ่นพี่ที่ดีของเซสึนะ- คาร์ตัน (カタン) : คนสนิทผู้ภักดีต่อโรเชล ในอดีตเขาเป็นเทพกรีเกลที่ได้รับร่างมาจากความสามารถของโรเชล ทำให้เป็นดั่งบุตรของโรเชล คาร์ตันรักและภักดีกับโรเชลยิ่งกว่าใครๆเพราะสำหรับเขาโรเชลคือคนที่มอบชีวิตให้กับเขา คาร์ตันใช้ชีวิตมนุษย์จำนวนมากสังเวย เพื่อนำเอาโรเชลที่ถูกผนึกของอเล็กซ์เซลจมอยู่ใต้ผืนดินกลับคืนมา- คุไร (九雷) : เจ้าหญิงปีศาจแห่งอานากุระผู้เป็นดรากอนมาสเตอร์ เป็นปีศาจที่มีจิตใจบริสุทธิ์ยิ่งกว่าเทพ คุไรติดตามอเล็กซ์เซลมาแต่เด็ก และชิงร่างอเล็กซ์เซลออกมาจากที่คุมขังของเทพ จนเมื่อได้พบกับเซสึนะ คุไรกลับหลงรักเขา แต่เซสึนะก็ไม่มองหญิงคนอื่นนอกจากน้องสาวตนเอง- อาราคุเนะ (紫羅九音) : เป็นปีศาจที่มักแต่งกายเป็นเพศหญิง แต่ที่จริงแล้วเขาเป็นผู้ชาย อาราคุเนะถูกเข้าใจว่าเป็นลูกพี่ลูกน้องของคุไร แต่ความจริง เขาเป็นพี่ชายของคุไรที่จำแลงร่างมาเพื่อแก้แค้นที่พ่อของตัวเอง ใช้เขาเป็นเหยื่อล่อศัตรูเพื่อให้คุไรได้มีชีวิตอย่างสงบสุข อาราคุเนะถูกทรยศและถูกคนที่ไว้วางใจที่สุดมองว่าเป็นตัวไร้ค่า เขาจึงเคียดแค้นคุไรและร่วมมือกับเบเรียล แต่ก็ยังมีความรักหลงเหลืออยู่- ราฟาเอล (ラファエル) : เขาคือเจ้าแห่งสายลม เพื่อนสนิทของมิคาเอล หนึ่งในเทพแห่งธาตุทั้งสี่ที่หลงรักมุโด ซาระ จนกระทั่งได้ทราบว่าแท้จริงแล้ว เขาควรที่จะรักใคร ในอดีต เขาเคยมีเบเรียลเป็นเสนาธิการคนสนิท แต่การกระทำของเบเรียล ทำให้เขาเกิดความหวาดกลัวผู้หญิง จนในที่สุดก็ผลักดันให้ใช้ผู้หญิงเป็นของเล่น- มิคาเอล (ミカエル) : เจ้าแห่งเปลวเพลิง หนึ่งในเทพแห่งธาตุทั้งสี่ ผู้เป็นน้องชายของลูซิเฟอร์ เขารักพี่ชายมากและปรารถนาที่จะได้รับความรักจากพี่ชายตลอดมา สิ่งนั้นหยุดการเจริญเติบโตของเขาไว้ ทำให้ร่างกายเหมือนเด็ก และทำให้อิจฉาเซสึนะที่ได้รับความรักจากลูซิเฟอร์- อุริเอล (ウリエル) : เทพแห่งธาตุดิน หนึ่งในเทพแห่งธาตุทั้งสี่ เขาหลงรักอเล็กเซลแต่เธอไม่เคยรักเขาตอบเลย ดังนั้น เขาจึงใช้คำสาปอันเป็นพลังพิเศษของเขาต่อเธอ ให้เธอทุกข์ทรมานตลอดไป แต่หลังจากได้พบเซสึนะ อุริเอลก็เปลี่ยนไป ความจริงแล้ว เขาเป็นเทพที่มีจิตใจอ่อนโยนมาก แต่พระเจ้ากลับมอบหมายหน้าที่ลงโทษคนบาปให้ ทำให้อุริเอลสร้าง "หน้ากาก" ขึ้นสำหรับใช้สวมทำให้จิตใจของตนเองโหดเหี้ยม แต่อุริเอลก็ก่อเรื่องขึ้นหลายครั้ง เพราะถูกหน้ากากที่ตัวเองสวมอยู่ควบคุม- จิบริล (ジブリール) : เทพแห่งธาตุน้ำ หนึ่งในเทพแห่งธาตุทั้งสี่ เป็นคนที่เคร่งครัดในกฎเกณฑ์ค่อนข้างมาก และอ่อนโยน ต่อสู้เพื่อสิทธิของเทพกรีเกลที่ถูกใช้เหมือนสิ่งของ เนื่องจากเธอต่อต้านนโยบายเผด็จการของเซวอฟทาทา จึงถูกลอบทำร้ายและส่งให้ไปเกิดเป็นมุโด ซาระ พร้อมภารกิจที่เธอไม่รู้ตัว- เบเรียล (ベリアル) : มีอีกชื่อว่า "แมด แฮดเตอร์" เคยเป็นคนสนิทของราฟาเอล มีความสามารถมาก แต่เป็นเทพที่กระหายตัณหาและไร้เพศ ภายหลังได้ตกหลุมรักลูซิเฟอร์ เนื่องจากลูซิเฟอร์มองตัวตนของเขาหรือเธอออก ว่าเป็นเทพที่น่ารังเกียจ เบเรียลปรารถนาที่จะให้ใครสักคนทราบว่าตนน่ารังเกียจจึงได้รักเขา แต่ลูซิเฟอร์ก็เกลียดเธอมากจึงไม่คิดจะรักเธอ เนื่องจากเบเรียลรักลูซิเฟอร์เพราะลูซิเฟอร์เกลียดตนเอง ความรักจึงไม่อาจสมหวังได้ตลอดกาล แต่เบเรียลก็เลือกที่จะติดตามไปเป็นทาสรับใช้ลูซิเฟอร ์แม้ยามตกสวรรค์- ซาฟิเคิล (ザフィケル) : เขาเป็นผู้นำแห่งกองทัพเทพที่คิดกบฏต่อการปกครองของเซวี (หรือเซวอฟทาทา) เขามีความสัมพันธ์ต้องห้ามกับเทพอนาเอลและมีลูกด้วยกัน แต่เธอกลับถูกพรากชีวิตไป ด้วยน้ำมือของ "ไลล่า" ที่อยู่เบื้องหลัง ซาฟิเคิลวางแผนที่จะให้เซสึนะเป็นผู้กอบกู้ จึงได้กระทำการลงไปหลายอย่าง- เซวอฟ ทาทา (セヴォフタルタ) : มีชื่อเล่นว่า "เซวี" เขาคือผู้นำของเทพขณะที่พระเจ้าหายสาบสูญไป เซวีมีนิสัยโหดเหี้ยม แต่ร่างที่แท้จริงของเขาก็คือเทพสาว "ไลล่า" ที่หลงรักซาฟิเคิล ไลล่าถูกกระทำการให้เสื่อมเสียและแปดเปื้อนด้วยน้ำมือของเทพ เธอจึงโกรธแค้นและเรียกหาพลัง จนปิดบังตนเองสำเร็จและกลายเป็นเทพเผด็จการ- พระเจ้า : ผู้ที่สร้างความเข้าใจผิดให้อเล็กเซลและโรเชล ทำให้โรเชลเสียจริต สร้างชะตาอันน่ารันทดให้หมู่มนุษย์และเหล่าเทพ และพร้อมทำลายทุกสิ่งที่ไม่ต้องการ เป็นเครื่องจักรที่ไร้หัวใจรายชื่อตอน</doc>
