<doc id="92007" url="https://th.wikipedia.org/wiki?curid=92007" title="หมู่บ้านสาปสยอง">หมู่บ้านสาปสยอง หมู่บ้านสาปสยอง () ภาพยนตร์ระทึกขวัญแนวจิตวิทยาสัญชาติฮอลลีวู้ด ออกฉายในปี ค.ศ. 2004เนื้อเรื่อง เนื้อเรื่อง. หมู่บ้านเล็ก ๆ แห่งหนึ่งในศตวรรษที่ 19 ที่ฟิลาเดียเฟีย เป็นหมู่บ้านที่ผู้คนใช้ชีวิตแบบชนบทอย่างเงียบสงบและมีความสุข แต่ทว่าก็มีสิ่งที่ทุกคนหวาดกลัว และไม่แม้แต่จะกล้าเอ่ยถึง ที่เรียกว่า "สิ่งที่ไม่ควรพูดถึง" อาศัยอยู่นอกหมู่บ้าน เมื่อความตายมาถึงสมาชิกในหมู่บ้าน ลูเชียส ฮันต์ ชายหนุ่มผู้เงียบขรึมกลับมีความคิดขึ้นว่า ทำไมถึงไม่มีใครจะกล้าออกไปนอกหมู่บ้านเพื่อหายามารักษาหรือออกไปเรียนรู้โลกภายนอกให้กว้างไกลกว่านี้ เอ็ดเวิร์ด วอล์คเกอร์ ผู้นำหมู่บ้านพยายามที่จะให้ลูเชียสระลึกถึงสิ่งที่ไม่ควรพูดถึงที่อยู่นอกหมู่บ้าน ที่ทำอันตรายเขาถึงตายได้ แม้แต่ อลิส แม่ของลูเชียส ก็ยังเตือนลูกชายของเธอว่าให้อยู่กับบ้าน ลูเชียสกลัยยิ่งสงสัยขึ้นไปใหญ่ เมื่อบ้านทุกบ้านต้องมีกล่องไม้ที่ปิดผนึกแน่นหนาอยู่ โดยที่ไม่มีใครรู้ว่าภายในนั้นมีอะไรเก็บอยู่ ไอวี่ ลูกสาวเพียงคนเดียวของเอ็ดเวิร์ด เป็นหญิงสาวที่ร่าเริง ช่างพูด ช่างเจรจา แม้เธอจะตาบอด จึงเป็นที่หมายปองของทั้งลูเชียส และโนอาห์ เพอร์ซีย์ ชายหนุ่มที่เป็นโรคสมาธิสั้น เพื่อนของทั้งคู่ วันหนึ่งเมื่อ สิ่งที่ีไม่ควรพูดถึง บุกเข้ามาในขณะที่หมู่บ้านมีงานเลี้ยง ลูเชียสพาไอวี่หลบหนีมาได้อย่างปลอดภัย นั่นทำให้ลูเชียสสารภาพรักต่อไอวี่ และทั้งคู่กำลังจะแต่งงานกัน โนอาห์เมื่อทราบเรื่องจึงโกรธแค้น และได้แทงลูเชียสจนอาการสาหัสปางตาย ไอวี่ ตัดสินใจที่จะออกจากหมู่บ้านไปเผชิญกับอันตรายยังโลกภายนอกด้วยตนเอง ถึงแม้ว่าตาเธอจะบอดก็ตามนักแสดงนักแสดง. - ไบรซ์ ดัลลาส โฮเวิร์ด...ไอวี่ วอล์คเกอร์ - วาคีน ฟีนิกซ์...ลูเชียส ฮันต์ - เอเดรียน โบรดี...โนอาห์ เพอร์ซีย์ - วิลเลียม เฮิร์ต...เอ็ดเวิร์ด วอล์คเกอร์ - ซิกัวร์นีย์ วีเวอร์...อลิส ฮันต์เบื้องหลังและคำวิพากษ์วิจารณ์ เบื้องหลังและคำวิพากษ์วิจารณ์. The Village เป็นผลงานภาพยนตร์เรื่องที่ 4 ของ เอ็ม. ไนท์ ชยามาลาน ผู้กำกับฯชาวอเมริกันเชื้อสายอินเดีย ที่โด่งดังมาจากการกำกับและเขียนบทเองจาก The Sixth Sense ในปี ค.ศ. 1999 แต่หลังจาก The Sixth Sense แล้ว ภาพยนตร์เรื่องต่อ ๆ มา กลับไม่ประสบความสำเร็จเท่าที่ควรในแง่ของรายได้และคำวิจารณ์ สำหรับ The Village แล้ว แม้จะไม่ประสบความสำเร็จเท่า The Sixth Sense แต่ก็นับได้ว่าทำได้ใกล้เคียงที่สุด โดยเป็นภาพยนตร์ที่สามารถตีความในแง่ของจิตวิทยาได้ รวมทั้งสามารถดึงความโด่นเด่นในความสามารถของนักแสดงนำให้ออกมาได้ อีกทั้งการจัดแสง และการกำกับภาพในเรื่องก็นับว่าสวยงามมาก อีกทั้งดนตรีประกอบยังได้เข้าชิงรางวัลออสการ์ในสาขาดนตรีประกอบยอดเยี่ยมอีกด้วย</doc>
