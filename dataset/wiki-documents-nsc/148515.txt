<doc id="148515" url="https://th.wikipedia.org/wiki?curid=148515" title="เมียวดี">เมียวดี เมียวดี () หรือพม่าเรียก มยะวะดี เป็นเมืองชายแดนด้านตะวันออกของประเทศพม่า ติดกับอำเภอแม่สอด จังหวัดตาก ของประเทศไทย โดยมีแม่น้ำเมยเป็นเขตกั้น เชื่อมด้วยสะพานมิตรภาพไทย-พม่า เป็นตลาดการค้าชายแดนที่สำคัญแห่งหนึ่ง ซึ่งพม่าจัดเป็นเขตเศรษฐกิจพิเศษชายแดน เมียวดีหรือที่ชาวพื้นเมืองเรียก บะล้ำบะตี๋ เป็นเมืองที่มีเขตติดต่อกับอำเภอแม่สอด จังหวัดตากของไทย ซึ่งเมืองเมียวดีอยู่ในรัฐกะเหรี่ยง ประเทศพม่า แต่เดิมประชากรส่วนใหญ่เป็นพม่าต่อมาเริ่มมีการค้าขาย มีชาวจีน แขก กะเหรี่ยง มุสลิม เข้ามาอยู่และค้าขายจนกลายเป็นเมืองเปิด ในตัวเมืองมีโรงพยาบาล โรงเรียน สถานีตำรวจ ตลาด วัดและมีสถานที่ท่องเที่ยวอีกมากมาย การปกครองเป็นแบบท้องถิ่นมีทหารพม่าและกองกำลังชนกลุ่มน้อยผสมร่วมด้วย เมียวดีถือได้ว่าเป็นเส้นทางขนส่งสินค้านำเข้าและส่งออกทางหลักโดยรถยนต์จากประเทศไทยและภูมิภาคอินโดจีน</doc>
