<doc id="211113" url="https://th.wikipedia.org/wiki?curid=211113" title="ต่อ สันติศิริ">ต่อ สันติศิริ ต่อ สันติศิริ เป็นนักสร้างสรรค์งานโฆษณาของไทยที่อยู่ในยุคบุกเบิกเปลี่ยนแปลงมาเป็นโฆษณาสมัยใหม่ช่วงต้นทศวรรษ '80 ร่วมยุคกับนักสร้างสรรค์งานโฆษณาอย่าง ภาณุ อิงคะวัต ต่อ สันติศิริ จบการศึกษาจากลอนดอน ประเทศอังกฤษ เริ่มงานในวงการโฆษณาที่ประเทศอังกฤษ ก่อนเดินทางกลับประเทศไทยมาร่วมงานกับ Kenyon & Eckhart ตามด้วยบริษัท ลินตาส และ สปา แอดเวอร์ไทซิ่ง ก่อนจะก่อตั้งบริษัทโฆษณาของตัวเอง ชื่อ บริษัท ทีบีดับบลิวเอ ไทยแลนด์ ผลงานของ ต่อ สันติศิริ ที่สร้างความน่าตื่นตาผิดแผกไปจากโฆษณาในยุคเดียวกัน ก็เช่น กรีนสปอต ชุดแดด-เงา ผลงานหลายชิ้นของเขาได้รับรางวัลในระดับประเทศคือ TACT Award, B.A.D.Award (Bangkok Art Directors' Association) มาหลายต่อหลายชิ้น ส่วนผลงานของที่ได้รางวัลระดับนานาชาติก็คือ รางวัลชนะเลิศ Gold ในสาขา บันเทิง โดยหนังโฆษณา SF Cinema ตอน Feeling จากงาน Asia Pacific Advertising Festival ซึ่งเป็นงานประกวดหนังโฆษณาที่ยิ่งใหญ่ที่สุด ในระดับภูมิภาคเอเชียแปซิฟิก หลังจากดำรงตำแหน่งเป็นประธานกรรมการและผู้อำนวยการฝ่ายสร้างสรรค์ บริษัท ทีบีดับบลิวเอ ไทยแลนด์ ต่อ สันติศิริ ได้ออกมาเปิดบริษัทร่วมกับ Kanaporn Hutcheson ภายใต้ชื่อ Nude Communication ซึ่งต่อมาในปี 2554 ได้รวมกิจการกับ Jureeporn Thaidumrong เป็นบริษัท nudeJEH ปัจจุบัน ต่อ สันติศิริ ดำรงตำแหน่ง Chairman ที่บริษัท nudeJEH จำกัด และเป็นที่ปรึกษาให้ธุรกิจต่างๆ มากมาย</doc>
