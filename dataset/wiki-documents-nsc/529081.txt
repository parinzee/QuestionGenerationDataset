<doc id="529081" url="https://th.wikipedia.org/wiki?curid=529081" title="นิสสัน เอ็กซ์เทรล">นิสสัน เอ็กซ์เทรล นิสสัน เอ็กซ์เทรล () เป็นรถยนต์เอนกประสงค์สมรรถนะสูงขนาดเล็ก (Compact SUV) แบบ Crossover SUV ผลิตโดยนิสสัน โดยเริ่มผลิตและเปิดตัวเมื่อปี พ.ศ. 2544 ในช่วงที่รถยนต์ประเภท SUV กำลังโด่งดัง ถือได้ว่าเป็นรถอีกรุ่นหนึ่งของนิสสันที่มาถูกที่ ถูกเวลาและช่วยฟื้นฟูรายได้ให้กับนิสสันช่วงที่กำลังฟื้นฟูกิจการในช่วงวิกฤติเศรษฐกิจเป็นอย่างมาก จนถึงทุกวันนี้ เอ็กซ์เทรลได้กลายเป็นรถยนต์รุ่นหลักสำหรับตลาดโลกของ Nissan ไปแล้ว มีการส่งเข้าไปทำตลาดใน 167 ประเทศทั่วโลกรวมถึงประเทศไทย มียอดขายมาแล้วมากกว่า 800,000 คัน และครองตำแหน่งรถ SUV ที่ขายดีของญี่ปุ่นมาแล้ว 8 ปีซ้อนตั้งแต่รุ่นแรกด้วยรุ่นที่ 1 (พ.ศ. 2544-2550) รุ่นที่ 1 (พ.ศ. 2544-2550). นิสสัน เอ็กซ์เทรล รุ่นที่ 1 เริ่มผลิตเมื่อปี พ.ศ. 2544 ถูกสร้างขึ้นบนตัวถัง FF-MS Platform ร่วมกับ Nissan Primera P12 Nissan Sunny Neo และ Nissan Almera เครื่องยนต์จะเป็นเครื่องยนต์เบนซิน 2.0 และ 2.5 ลิตร และยังมีเทอร์โบในรุ่น 2.0 ลิตรเฉพาะที่ญี่ปุ่นเท่านั้น และเครื่องยนต์ดีเซล 2.2 ลิตร ระบบเกียร์เป็นเกียร์ธรรมดา 5 และ 6 สปีด และเกียร์อัตโนมัติ 4 สปีด เป็นรถที่ประสบความสำเร็จในแทบทุกประเทศที่เข้าไปเปิดตัว ยกเว้นประเทศไทย ในประเทศไทย บริษัท นิสสัน มอเตอร์ (ประเทศไทย) จำกัด หรือสยามกลการในยุคนั้น มีดำริจะนำ X-Trail เข้ามาขายตั้งแต่ช่วงเปิดตัวใหม่ๆ เมื่อปี พ.ศ. 2544 แต่รถยนต์รุ่นนี้ก็เป็นหนึ่งในรุ่นที่โดนหางเลขจากความขัดแย้งระหว่างสยามกลการ ซึ่งมีคนตระกูลพรประภาถือหุ้นใหญ่ และบริษัทแม่ที่ญี่ปุ่น โดยทางฝั่งไทยได้ขอรถรุ่นนี้มาทำตลาด แต่บริษัทแม่ก็ไม่ยอม จนกระทั่งนิสสันญี่ปุ่นเข้ามาซื้อหุ้นและลงทุนเข้ามาเปิดกิจการผลิต นำเข้าและจัดจำหน่ายรถยนต์ Nissan ในประเทศไทยอย่างเป็นทางการแทนสยามกลการซึ่งกลายเป็นดีลเลอร์รายหนึ่งไป ประกอบกับที่อินโดนีเซียขึ้นไลน์ประกอบเอ็กซ์เทรลรุ่น Minorchange แล้ว เอ็กซ์เทรลก็ได้มีโอกาสเข้ามาเปิดตัวในประเทศไทย เมื่อปี พ.ศ. 2548 แต่เนื่องจากเป็นช่วงที่ราคาน้ำมันเบนซินในไทย และตลาดโลกพุ่งทะยานขึ้น ทำให้ความนิยมในรถ SUV เริ่มลดลงไป แต่ในเมื่อรถก็ถูกสั่งนำเข้ามาจากอินโดนีเซียเรียบร้อยแล้วจึงต้องเดินหน้าทำตลาดต่อไป และการที่รถประกอบในอินโดนีเซีย และประสบความสำเร็จในตลาดโลก ก็ถือเป็นเครื่องตอกย้ำความสำเร็จ แต่เมื่อมียอดขายที่น้อยมาก ไม่ประสบความสำเร็จ ทำให้ทาง Nissan ถอดใจกับเอ็กซ์เทรลไปรุ่นที่ 2 (พ.ศ. 2550-พ.ศ. 2556) รุ่นที่ 2 (พ.ศ. 2550-พ.ศ. 2556). นิสสัน เอ็กซ์เทรล รุ่นที่ 2 เริ่มผลิตเมื่อปี พ.ศ. 2550 ถูกสร้างขึ้นบนตัวถัง C-Platform ร่วมกับ Nissan LaFesta Nissan Qashqai และ Nissan Rogue เผยโฉมครั้งแรกในงานเจนีวา มอเตอร์โชว์ ปี 2007 ก่อนจะออกสู่ตลาดญี่ปุ่นเพียงหลังจากนั้นไม่กี่เดือน และยังคงประสบความสำเร็จในตลาดโลกเช่นเดิม เพราะนิสสันได้ผลิตและส่งมอบเอ็กซ์เทรลแล้วถึง 140,000 คัน เฉพาะในญี่ปุ่นมียอดขายกว่า 27,000 คัน และครองตำแหน่ง SUV ขายดีในญี่ปุ่นแล้ว 2 ปีติดต่อกัน รุ่นนี้มีเครื่องยนต์เบนซิน 2.0 และ 2.5 ลิตร และเครื่องยนต์ดีเซล 2.0 ลิตร ระบบเกียร์เป็นเกียร์ธรรมดา 6 สปีด เกียร์อัตโนมัติ 6 สปีด และเกียร์อัตโนมัติ CVT ในประเทศไทย บริษัท นิสสัน มอเตอร์ (ประเทศไทย) จำกัด ได้นำเอ็กซ์เทรลกลับมาเปิดตัวอีกครั้งเมื่อปี พ.ศ. 2552 ยังคงสั่งนำเข้ามาจากอินโดนีเซียเหมือนเดิม เพียงแต่ว่าการกลับมาในครั้งนี้ไม่ได้มาเพื่อเป็นผู้เล่นตัวหลักในตลาดเหมือนในอดีต เพียงแค่อุดช่องว่างทางการตลาดของนิสสันเท่านั้น รุ่นที่นำเข้ามาขายในประเทศไทยจะเป็นรุ่น 2.0 ลิตร เกียร์อัตโนมัติ CVT และขับเคลื่อนล้อหน้า เนื่องจากกลุ่มที่ซื้อรถ SUV ในไทยมักไม่ค่อยมีทางเลือกมากนัก โดยเฉพาะกลุ่มที่ซื้อแต่ไม่ได้นำไปลุยป่าลุยทุ่งมากนัก ใช้งานในเมืองเป็นหลัก น่าจะเพียงพอแล้ว อีกทั้งที่ผ่านมา ยอดขายในไทยและอินโดนีเซียจะขายรุ่นขับเคลื่อนล้อหน้าได้ดีกว่ารุ่นขับเคลื่อน 4 ล้อ ดังนั้นจึงไม่ต้องจำเป็นที่จะนำเข้ารุ่นขับเคลื่อน 4 ล้อเข้ามา ต่อมาได้มีการ Minorchange ในปี พ.ศ. 2554 แต่ไม่ประสบความสำเร็จมากนัก เนื่องจากออพชันของรถน้อย และภาพลักษณ์ของแบรนด์ที่ยังไม่เด่นชัดนัก แต่ในรุ่นต่อไปซึ่งมีกำหนดเปิดตัวในปี พ.ศ. 2557 นิสสัน มอเตอร์ (ประเทศไทย) มีแผนจะนำเอ็กซ์เทรลมาประกอบในประเทศไทย แน่นอนว่าจะเป็น SUV แบบ 7 ที่นั่ง และเป็นการกลับมาแข่งขันกับคู่แข่งระดับแถวหน้าอีกครั้ง ทำให้ CR-V CX-5 และ Captiva หนาวได้เลยรุ่นที่ 3 (พ.ศ. 2556-ปัจจุบัน)</doc>
