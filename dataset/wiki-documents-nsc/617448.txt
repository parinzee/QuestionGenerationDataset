<doc id="617448" url="https://th.wikipedia.org/wiki?curid=617448" title="ไทยรัฐทีวี">ไทยรัฐทีวี ไทยรัฐทีวี เป็นช่องโทรทัศน์ระบบดิจิทัลในประเทศไทย ความคมชัดสูง ผลิตโดย บริษัท ทริปเปิลวีบรอดคาสต์ จำกัด ในเครือหนังสือพิมพ์ไทยรัฐประวัติ ประวัติ. ตั้งแต่วันที่ 1 เมษายน พ.ศ. 2557 ไทยรัฐทีวีเริ่มทดลองออกอากาศ ผ่านอุปกรณ์รวมส่งสัญญาณ ของ บริษัท อสมท จำกัด (มหาชน) เป็นภาพทดสอบพร้อมเสียงระบบดอลบี 5.1 ก่อนหน้านี้ เมื่อวันที่ 11 พฤศจิกายน พ.ศ. 2556 ฝ่ายข่าวไทยรัฐทีวีทดลองออกอากาศผ่านอินเทอร์เน็ตรายงานสดการอ่านคำพิพากษาศาลอาญาระหว่างประเทศ กรณีตีความคำพิพากษาคดีปราสาทพระวิหาร เริ่มออกอากาศวันที่ 24 เมษายน เวลา 18:00 น. เวลา 19:00 น. จึงเข้าสู่ภาคข่าวประจำวัน ไทยรัฐนิวส์โชว์ ก่อนมีการถ่ายทอดสด พิธีเปิดไทยรัฐทีวี ซึ่งจัดขึ้นที่เซ็นเตอร์พอยต์สตูดิโอ ซอยลาซาล โดยนำเสนอในรูปของรายการพิเศษ ทีวีแบตเทิล ระหว่างเวลา 19:15-21:00 น. ซึ่งแสดงตัวอย่างรายการใหม่ คราวละสองรายการ แล้วให้ผู้ชมในสตูดิโอ ลงคะแนนให้รายการทั้งสอง เมื่อได้ผลว่ารายการใดมีคะแนนมากกว่า ไทยรัฐทีวีจะนำรายการนั้นมาออกอากาศ ในผังรายการระยะแรกสุดของช่องเทคโนโลยี เทคโนโลยี. ไทยรัฐทีวี จัดซื้อระบบบริหารกราฟิกออ­กอากาศ (Broadcast Graphics; BG) ของบริษัทวิซอาร์ที (Vizrt) จากประเทศนอร์เวย์ มูลค่า 1,400,000 ดอลลาร์สหรัฐ ซึ่งช่องโทรทัศน์ชั้นนำของโลก อย่างซีเอ็นเอ็น, บีบีซี, อัลญะซีเราะฮ์, ซีซีทีวี, เอ็นเอชเค จัดซื้อไปใช้งานเช่นกัน นอกจากนี้ ยังจัดซื้ออุปกรณ์กระจายเสียง ด้วยเทคโนโลยีระบบดอลบี เพื่อให้เสียงในการออกอากาศ เป็นไปอย่างคมชัด ทว่าต่อมาราวเดือนธันวาคม พ.ศ. 2557 กลับยกเลิกการส่งสัญญาณเสียง ในระบบดอลบีดังกล่าวลง จากการที่ไทยรัฐทีวีใช้ระบบกราฟิกออกอากาศของวิซอาร์ที ทำให้กราฟิกบนหน้าจอในระหว่างการออกอากาศ มีความโดดเด่นกว่าช่องอื่นๆ เช่น ช่วงก่อนเข้ารายการและช่วงก่อนตัดเข้าสู่ช่วงพักโฆษณา อัตลักษณ์จะมีการเคลื่อนไหวเข้าและออกตลอดเวลา รวมถึงมีการแสดงอัตลักษณ์ในช่วงเทศกาลต่าง ๆ อีกด้วย ทั้งนี้ ไทยรัฐทีวีเป็นสถานีโทรทัศน์ช่องแรกในประเทศไทยที่นำข้อความจากแอพลิเคชันไลน์ของผู้ชมมาแสดงขึ้นบนหน้าจอ โดยใช้บัญชีไลน์กลางของไทยรัฐเอง โดยไทยรัฐทีวีเริ่มนำเสนอในลักษณะนี้เมื่อวันที่ 1 สิงหาคม พ.ศ. 2558 โดยแสดงเป็นแถบถัดจากสัญลักษณ์รายการที่มุมล่างซ้าย ก่อนที่ในเดือนกุมภาพันธ์ พ.ศ. 2560 ได้ย้ายลงมาไว้ที่ด้านล่างของจอ เพื่อความต่อเนื่องในการแสดงข้อความ ซึ่งต่อมาสถานีโทรทัศน์ไทยหลายช่องทั้งที่เป็นฟรีทีวีดิจิทัลรวมถึงช่องโทรทัศน์ดาวเทียม ต่างนำรูปแบบดังกล่าวไปใช้กับแต่ละช่องตามลำดับ ไทยรัฐทีวีใช้ช่องยูทูบ ของไทยรัฐเองในการถ่ายทอดสดรายการต่าง ๆ เช่น ถ่ายทอดสดรายการกีฬาต่าง ๆ หรือถ่ายทอดสดกิจกรรมพิเศษ หรือเหตุการณ์ข่าวที่เกิดหลัง โดยไม่มีโฆษณาคั่น แตจะแทนที่ด้วยโฆษณารายการต่างๆของสถานีฯ (กรณีดึงสัญญาณจากการออกอากาศปกติ เช่น ถ่ายทอดสดโตโยต้ามวยไทยลีก ฯลฯ ) และภาพบรรยากาศสดจากสถานที่ที่ทำการถ่ายทอด (กรณีใช้สัญญาณแยกต่างหาก เช่น ถ่ายทอดสดศึกยอดมวยไทยรัฐ ฯลฯ)รายการต่างๆ ที่ออกอากาศทางไทยรัฐทีวีรายการข่าวรายการสาระ และปกิณกะบันเทิงที่ออกอากาศในปัจจุบันผู้ประกาศข่าวช่องไทยรัฐทีวีผู้ประกาศข่าวช่องไทยรัฐทีวี. - ภาคภูมิ พันธุ์สถิตย์ (ย้ายมาจากช่องวัน) - เขมสรณ์ หนูขาว - วรันธร สมกิจรุ่งโรจน์ - พิมพ์รจิต เอื้อวงษ์ชัย - ชนะ เดชภิรัตนมงคล - สุภาณี คชพันธ์สมโภชน์ - อรชพร ชลาดล - ทัศนัย โคตรทอง - อารียา เฟื่องประดิษฐ์กุล - รัชตวรรณ โพชนุกูล - เรือนขวัญ ขุนวงศ์ - ณัฐญาณี รัตนไพฑูรย์ - รสริน ประกอบธัญ - วรปัฐ อรุณภักดี - สุภัสรา มหาคามินทร์ - สืบสกุล พันธ์ดี - คุปตนันต์ พิสิฐมหันต์ - จุฑารัตน์ เอี่ยมอำพันธ์ - ภูริภัทร บุญนิล - มนุชา เจอมูล - ชูวิทย์ กมลวิศิษฎ์อดีตผู้ประกาศข่าวและอดีตผู้สื่อข่าวช่องไทยรัฐทีวีอดีตผู้ประกาศข่าวและอดีตผู้สื่อข่าวช่องไทยรัฐทีวี. - ขวัญ โม้ชา (ปัจจุบันอยู่พีพีทีวี) - พีระวัฒน์ อัฐนาค (ปัจจุบันอยู่ช่องวัน) - ชัยรัตน์ ถมยา (ปัจจุบันอยู่สปริงนิวส์) - ธนากร ริตุ (ปัจจุบันอยู่สปริงนิวส์)</doc>
