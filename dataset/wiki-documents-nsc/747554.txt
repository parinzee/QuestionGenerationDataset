<doc id="747554" url="https://th.wikipedia.org/wiki?curid=747554" title="สุริยัน สุจริตพลวงศ์">สุริยัน สุจริตพลวงศ์ สุริยัน สุจริตพลวงศ์ หรือ หมอหยอง (16 พฤศจิกายน พ.ศ. 2505 — 7 พฤศจิกายน พ.ศ. 2558 ) คือ นักโหราศาสตร์และนักสังคมสงเคราะห์ชาวไทย อดีตกรรมการและที่ปรึกษาในหลายหน่วยงาน และผู้ต้องหาในคดีความผิดต่อองค์พระมหากษัตริย์ พระราชินี รัชทายาท หรือผู้สำเร็จราชการแทนพระองค์ ตามประมวลกฎหมายอาญา มาตรา 112ประวัติ ประวัติ. สุริยัน สุจริตพลวงศ์เกิดเมื่อวันที่ 16 พฤศจิกายน 2505 ที่จังหวัดตรัง จบการศึกษาชั้นมัธยมศึกษาตอนต้นจากโรงเรียนวิเชียรมาตุ ปริญญาตรีจากคณะนิเทศศาสตร์ มหาวิทยาลัยกรุงเทพ และปริญญาโทจากมหาวิทยาลัยเซนต์มาติน สหราชอาณาจักร สุริยัน สุจริตพลวงศ์ มีสกุลเดิมว่า "อริยวงค์โสภณ" ซึ่งสกุล "สุจริตพลวงศ์" นั้นเป็นนามสกุลพระราชทานจาก สมเด็จพระบรมโอรสาธิราชฯ สยามมกุฏราชกุมาร หมายความว่า เผ่าพันธุ์ที่เจริญรุ่งเรืองด้วยพลังแห่งความสุจริต ในโอกาสวันคล้ายวันเกิดวันที่ 16 พฤศจิกายน พ.ศ. 2551 เมื่อวันที่ 9 พฤศจิกายน พ.ศ. 2558 พลเอกไพบูลย์ คุ้มฉายา รัฐมนตรีว่าการกระทรวงยุติธรรมแถลงว่าสุริยัน สุจริตพลวงศ์ ได้เสียชีวิตแล้วเมื่อวันที่ 7 พฤศจิกายน เวลาประมาณ 22.00 น. อันเนื่องมาจากติดเชื้อในกระแสเลือด</doc>
