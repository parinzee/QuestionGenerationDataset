<doc id="67680" url="https://th.wikipedia.org/wiki?curid=67680" title="ชูศรี ทองแย้ม">ชูศรี ทองแย้ม ชูศรี ทองแย้ม เป็นนักร้องเพลงลูกทุ่งที่โดดเด่นของวงสุรพล สมบัติเจริญ เป็นบุตรสาวคนที่สามของ ร.ต.อ.ชุ่ม ทองแย้ม อดีตผู้ฝึกสอนวงดุริยางค์ตำรวจ ชูศรีสมรสกับ นาวาอากาศเอกสุนทร สอนพา อดีตผู้ฝึกสอนวงดุริยางค์ทหารอากาศ ขับร้องเพลงมาตั้งแต่อายุ 14 ปี แต่มีผลงานไม่มากนัก โดยมากเป็นเพลงแปลงจากทำนองญี่ปุ่นและเกาหลี ตามกระแสนิยมในสมัยนั้น (นับจากเพลง "เสียงครวญจากเกาหลี" ของเบญจมินทร์ ขับร้องโดย สมศรี ม่วงศรเขียว) ตัวอย่างผลงาน เช่น รักเหนือขอบฟ้า โตเกียวแห่งความหลัง คอยเธอที่โตเกียว (ทำนองเพลงสุกิยากี้)</doc>
