<doc id="160043" url="https://th.wikipedia.org/wiki?curid=160043" title="กองทัพซินดาบัดขาลิสถาน">กองทัพซินดาบัดขาลิสถาน กองทัพซินดาบัดขาลิสถาน (Khalistan Zindabad Force) เป็นกองกำลังชาวสิกข์ที่อยู่ในชัมมูในบริเวณที่มีชาวสิกข์อาศัยอยู่มาก เพื่อเรียกร้องการจัดตั้งรัฐอิสระของชุมชนชาวสิกข์ชื่อขาลิสถาน แยกจากรัฐปัญจาบในอินเดียรวมทั้งดินแดนบางส่วนของรัฐหรยณะและหิมาจัลประเทศด้วยการต่อสู้ด้วยอาวุธ ผู้นำกลุ่มคือรณชิต สิงห์ นีตา ซึ่งเป็นหนึ่งในรายชื่อบุคคลที่รัฐบาลอินเดียต้องการตัวมากที่สุดจำนวน 20 คน เชื่อว่าปัจจุบันอยู๋ในลาฮอร์ ศูนย์กลางของจังหวัดปัญจาบในปากีสถาน เขาเป็นชาวชัมมู และกองทัพนี้มีพื้นที่ส่วนใหญ่อยู่ในเขตของชาวสิกข์ในชัมมู ตั้งแต่ พ.ศ. 2533 เป็นต้นมา กองทัพซินดาบัดขาลิสถานจัดว่าไม่มีกิจกรรมมากนัก แต่ยังสนับสนุนให้มีการประท้วงรัฐบาลอินเดียในปัญจาบ ชัมมูและกัษมีระ และเชื่อว่าปัจจุบันมีความพยายามที่จะร่วมมือกับกองกำลังต่างๆในกัษมีระ ในเดือนธันวาคม พ.ศ. 2538 สหภาพยุโรปจัดให้กองทัพซินดาบัดขาลิสถานเป็นองค์กรก่อการร้ายและห้ามสมาชิกของขบวนการเข้าสู่ประเทศสมาชิก</doc>
