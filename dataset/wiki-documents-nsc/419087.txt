<doc id="419087" url="https://th.wikipedia.org/wiki?curid=419087" title="สมชาย สหชัยรุ่งเรือง">สมชาย สหชัยรุ่งเรือง นายสมชาย สหชัยรุ่งเรือง อดีตรองโฆษกประจำสำนักนายกรัฐมนตรี ในรัฐบาลของนายชวน หลีกภัย และอดีตสมาชิกสภาผู้แทนราษฎรจังหวัดชลบุรี สังกัดพรรคชาติไทยประวัติ ประวัติ. สมชัย สหชัยรุ่งเรือง เกิดเมื่อวันที่ 20 กันยายน พ.ศ. 2494 ที่อำเภอพนัสนิคม จังหวัดชลบุรี เป็นบุตรของนายยิ่มซ้ง กับนางอรไท สหชัยรุ่งเรือง สำเร็จการศึกษา สาขาบริหารธุรกิจ จากมหาวิทยาลัยสุโขทัยธรรมาธิราช เมื่อปี พ.ศ. 2526 และระดับปริญญาโท สาขาวิชาการบริหารการศึกษา จากมหาวิทยาลัยบูรพาการทำงาน การทำงาน. สมชัย สหชัยรุ่งเรือง เคยได้รับเลือกตั้งเป็นสมาชิกสภาผู้แทนราษฎรจังหวัดชลบุรี สังกัดพรรคชาติไทย 3 สมัย ได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 เคยดำรงตำแหน่งรองโฆษกประจำสำนักนายกรัฐมนตรี เมื่อปี พ.ศ. 2540 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 เขาได้ลงสมัครรับเลือกตั้งสมาชิกสภาผู้แทนราษฎรจังหวัดชลบุรี ในนามพรรคชาติไทย แต่แพ้ให้กับผู้สมัครจากพรรคประชาธิปัตย์ยกทีมเครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
