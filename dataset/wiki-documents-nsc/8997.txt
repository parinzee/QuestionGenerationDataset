<doc id="8997" url="https://th.wikipedia.org/wiki?curid=8997" title="กิมป์">กิมป์ กนูอิมิจมานิพิวเลชันโปรแกรม ( - โปรแกรมจัดการภาพกนู) หรือกิมป์ (GIMP) เป็นซอฟต์แวร์สำหรับตกแต่งภาพแบบแรสเตอร์ คล้ายกับซอฟต์แวร์อย่าง อะโดบี โฟโตชอป กิมป์สามารถทำงานได้บนหลายระบบปฏิบัติการ เช่น วินโดวส์ แมคโอเอสเท็น และ ลินุกซ์ กิมป์เป็นซอฟต์แวร์เสรี ที่อนุญาตให้นำไปใช้ได้โดยไม่เสียค่าใช้จ่าย และยังอนุญาตให้นำไปแก้ไขและแจกจ่ายได้ด้วยเกี่ยวกับโปรแกรม เกี่ยวกับโปรแกรม. GIMP ริเริ่มโดยนาย สเพนเซอร์ คิมบอล (Spencer Kimball) และ นาย ปีเตอร์ แมททิส (Peter Mattis) ในปีพ.ศ. 2538 ในระยะแรก GIMP มีชื่อเต็มคือ General Image Manipulation Program ในปีพ.ศ. 2540 ได้เปลี่ยนชื่อเป็น GNU Image Manipulation Program และเป็นส่วนหนึ่งของโครงการกนู GIMP สามารถใช้ประมวลผลภาพกราฟิกส์และภาพถ่าย ตัวอย่างการใช้งานเช่น ออกแบบภาพกราฟิกส์ ตราสัญลักษณ์ ปรับขนาดภาพถ่าย ปรับสีของภาพ นำภาพมาซ้อนรวมกันโดยใช้เทคนิกเลเยอร์ (layer) ลบส่วนที่ไม่ต้องการทิ้ง เปลี่ยนฟอร์แมตของไฟล์ภาพ เป็นต้น GIMP ยังสามารถสร้างภาพเคลื่อนไหวแบบง่าย ๆ ได้ด้วย GIMP ยังมีชื่อเสียงในฐานะที่เป็นโปรแกรมเสรีตัวแรกที่มุ่งเป้าไปที่ผู้ใช้คอมพิวเตอร์ทั่วไป โปรแกรมอื่น ๆ ก่อนหน้านี้ เช่น GCC หรือ ลีนุกซ์เคอร์เนล เป็นเครื่องมือที่นักเขียนโปรแกรมเขียนขึ้นสำหรับนักเขียนโปรแกรมด้วยกัน ความสำเร็จของ GIMP นำทางให้เกิดโปรแกรมอื่นสำหรับบุคคลทั่วไปตามมา เช่น KDE GNOME มอซิลลา ไฟร์ฟอกซ์ เป็นต้นรายละเอียดอื่น ๆ รายละเอียดอื่น ๆ. เป้าหมายของ GIMP คือต้องการเป็นซอฟต์แวร์เสรีแข่งกับโปรแกรม อะโดบี โฟโต้ชอป แต่ปัจจุบันโฟโต้ชอปยังคงครองตลาดในธุรกิจการพิมพ์และการออกแบบกราฟิกส์ GIMP สามารถจะสั่งงานผ่านโปรแกรมมาโครภาษา Scheme ซึ่งมีอยู่ภายใน GIMP เรียบร้อย หรือ ใช้ภาษาอื่น ๆ ได้แก่ Perl, Python, Tcl และ Ruby (อยู่ในระหว่างการทดลอง) ซึ่งมีประโยชน์ในการเขียนสคริปต์หรือปลั๊กอิน สร้างภาพผ่านทาง CGI การแก้ไขและแปลงฟอร์แมตภาพทีละมาก ๆ ตัวมาสคอตของ GIMP เป็นการ์ตูนรูปไคโยตีคาบพู่กัน มีชื่อว่า วิลเบอร์ (Wilber) วาดด้วย GIMPGIMP บนวินโดวส์ GIMP บนวินโดวส์. GIMP มีการพอร์ตลงบนไมโครซอฟท์วินโดวส์โดยนักเขียนโปรแกรมชาวฟินแลนด์ Tor "tml" Lillqvist โดยเริ่มโครงการในปี พ.ศ. 2540 ปัจจุบันขีดความสามารถและเสถียรภาพของโปรแกรมบนวินโดวส์ใกล้เคียงกับรุ่นต้นฉบับมาก การติดตั้งก็ทำได้ง่ายด้วยโปรแกรมติดตั้งที่จัดทำโดย Jernej SimoncicFilm Gimp/CinePaint Film Gimp/CinePaint. Film Gimp หรือชื่อใหม่คือ CinePaint เป็นเครื่องมือที่ปรับปรุงมาใช้ตกแต่งเฟรมภาพยนตร์โดยเฉพาะ และยังรองรับสีที่มีความลึกมากกว่า GIMP ที่ 32 บิตแบบ floating point ต่อสี (channel) โปรแกรมนี้ดัดแปลงมาจาก GIMP เวอร์ชัน 1.0.4</doc>
