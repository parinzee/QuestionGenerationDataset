<doc id="56362" url="https://th.wikipedia.org/wiki?curid=56362" title="มิวทอร์เรนต์">มิวทอร์เรนต์ มิวทอร์เรนต์ (µTorrent) เป็นโปรแกรมบิตทอร์เรนต์บนระบบปฏิบัติการไมโครซอฟท์ วินโดวส์ เขียนด้วยภาษา C++ โดยทั้งโปรแกรมมีขนาดเพียง 214 kB (อ้างจากรุ่น 1.7.7 build 8179) โปรแกรมออกแบบมาเน้นใช้ทรัพยากรคอมพิวเตอร์อย่างประหยัด โดยที่ยังมีความสามารถเทียบเท่ากับโปรแกรมบิตทอร์เรนต์อื่นๆ เช่น Azureus หรือ BitCometการอ่านออกเสียง การอ่านออกเสียง. ผู้พัฒนาโปรแกรมยังไม่ได้ตัดสินใจว่าแอปพลิเคชันนี้จะออกเสียงอย่างไร ผู้พัฒนากล่าวว่า เขาเรียกโปรแกรมว่า "ยูทอร์เรนต์" (u-torrent) อาศัยสะดวกเรียก แต่ก่อนหน้านี้ก็เรียกว่า "มายทอร์เรนต์" (my-torrent) บ้าง "ไมโครทอร์เรนต์" (micro-torrent) บ้างโดย "ไมโคร" เป็นการออกเสียงตามตัวอักษร "µ" ของหน่วย SI ที่มีค่าเท่ากับ 10 เพราะต้องการเทียบกับขนาดที่เล็กของโปรแกรม. ดังนั้นจึงมีการอ่านออกเสียงว่า "มิวทอร์เรนต์" (mu-torrent) ตามตัวอักษรกรีก "µ"ประวัติ ประวัติ. โดยความที่ไม่พอใจกับซอฟร์แวร์ที่ใช้ทรัยากรระบบมาก หรือที่เรียกว่า "bloatware" Serge Paquet เลยแนะนำ Ludvig Strigeus ให้เขาทำโปรแกรมบิตทอร์เรนต์ที่มีขนาดเล็กแต่มีประสิทธิภาพ Strigeus จึงเริ่มกำหนดกรอบความคิดของการพัฒนาโปรแกรม ซึ่งในเวลานั้นยังไม่ได้พัฒนาให้มีความสามารถมากนัก แต่หลังจากการได้เริ่มพัฒนาไปได้สักหนึ่งเดือน ในช่วงเดือนตุลาคม 2547 โดยเขาอาศัยเวลาส่วนใหญ่จากเวลาว่างก่อนและหลังทำงาน แต่แล้วเขาก็หยุดพัฒนาไปเป็นปี และกลับมาเริ่มทำต่อเมื่อเดือนพฤศจิกายน 2548 โดยแจกจ่ายรุ่นแรกแก่สาธารณะ (รุ่น 1.1 เบต้า) วันที่ 18 พฤศจิกายน 2548 ถ้าอิงจากรุ่น 1.7.7 build 8179 ขนาดของไฟล์ที่รันคำสั่งได้ (executable) ของ µTorrent จะมีขนาดใหญ่เป็น 2.8 เท่าเทียบจากรุ่นเริ่มแรกซึ่งมีขนาดเพียง 77 KBความสามารถ ความสามารถ. µTorrent จัดได้ว่าเป็นโปรแกรมที่มีความสามารถหลายอย่างตามแบบไคลเอนต์อื่น ๆ เช่น Azureus BitComet หรือ BitTornado แต่ยังคงใช้หน่วยความจำระบบเพียงเล็กน้อยเท่านั้น โดยปกติโปรแกรมจะใช้หน่วยความจำน้อยกว่า 6 เมกะไบต์ และใช้การประมวลผลของซีพียูต่ำเพียงพอที่จะทำงานในเครื่องคอมพิวเตอร์รุ่นเก่ารวมถึงตระกูล 486 คุณสมบัติที่รู้จักกันดีใน µTorrent มีดังนี้- สนับสนุนยูนิโคด ตัวโปรแกรมใช้ยูนิโคดสำหรับ วินโดวส์ 95/98/ME โดยเลี่ยงที่จะใช้ Microsoft Layer for Unicode ซึ่งมีขนาดใหญ่กว่าโปรแกรม - สนับสนุน UPnP (Universal Plug and Play) สำหรับวินโดวส์ทุกรุ่น โดยไม่ต้องใช้ Windows XP's UPnP framework - สนับสนุนการเข้ารหัสโพรโทคอล (Protocol encryption, PE) - สนับสนุน Peer exchange (PEX) ร่วมกับไคลเอนต์อื่นของ µTorrent - RSS แบบ บรอดแคทชิ่ง - สนับสนุนวิธี "Trackerless" ของบิตทอร์เรนต์ โดยเข้ากันได้กับ DHT ของโปรแกรม BitTorrent และBitComet - ผู้ใช้ (user) สามารถปรับแต่งแคชในส่วนของ intelligent disk caching system ได้ - สนับสนุน proxy เต็มรูปแบบ - สนับสนุนแทรคเกอร์แบบ HTTPS - ปรับแต่งแบนด์วิดท์แบบตั้งเวลา - สามารถเปลี่ยนแปลงบาร์ค้นหา (search bar) และไอคอน (icon) - สนับสนุนถึง 49 ภาษา ได้แก่ Albanian, Arabic, Azerbaijani, Belarusian, Bosnian, Bulgarian, Catalan, Chinese (Simplified) , Chinese (Traditional) , Croatian, Czech, Danish, Dutch, Estonian, Finnish, French, Frisian, Galician, German, Greek, Hebrew, Hungarian, Icelandic, Italian, Japanese, Korean, Latvian, Lithuanian, Macedonian, Malay, Norwegian, Persian, Polish, Portuguese (Brazil) , Portuguese (Portugal) , Romanian, Russian, Serbian (Cyrillic) , Serbian (Latin) , Slovak, Slovenian, Spanish, Swedish, Taiwan, Thai, Turkish, Ukrainian, Valencian, Vietnamese - เกม Tetris (ซ่อนอยู่ในไข่อีสเตอร์) - ปรับแต่งส่วนต่อประสานกราฟิกกับผู้ใช้ (user interface) ได้WebUI WebUI. WebUI หรือ Web User Interface คือระบบควบคุม uTorrent ผ่านหน้าเว็บ (web-based) โดยเราสามารถควบคุมรายละเอียดการโหลดทั้งหมดได้จากระยะไกล โดยไม่ต้องใช้ Remote desktop ซึ่งดีต่อผู้ใช้เพราะ เข้าได้ทุกที่ทุกเวลา และปลอดภัย เพราะมีการใช้ password ร่วมด้วย ปัจจุบันอยู่ในช่วงการพัฒนา สนับสนุนเบราว์เซอร์หลายตัว เช่น Internet Explorer 7 , Firefox 2 , Safari 3 , Opera 9 ฯลฯ ซึ่งสามารถดาวน์โหลด webui v0.310 beta 2 ได้จากเว็บไซต์ ของ µTorrent เลยขนาด ขนาด. เป็นโปรแกรมที่ทำงานได้ด้วยเพียงไฟล์เดียว (stand-alone executable) มีขนาดเพียง 214 kB (ตามรุ่น 1.7.7 Build 8179) ตัวซอฟต์แวร์ไม่จำเป็นต้องติดตั้งก่อนการใช้ แต่ก็มีโปรแกรมพร้อมชุดติดตั้งหากต้องการ μTorrent มีขนาดที่เล็กมาก เพราะในขั้นตอนการพัฒนาผู้พัฒนาพยายามที่จะไม่ใช้ไลบรารีขนาดใหญ่มากเกินไป (ส่วนใหญ่ใช้ไลบรารีมาตรฐานในชุดค่ำสั่ง C++ และ stream facilities) และมีการสร้างชุดคำสั่งมาเพื่อโปรแกรมนี้โดยเฉพาะ ตัวโปรแกรมถูกย่อขนาดลงไปเกือบครึ่งด้วยการใช้ PECompact2 เข้าช่วยผู้พัฒนาโปรแกรมผู้พัฒนาโปรแกรม. - Ludvig Strigeus (เรียกอีกชื่อหนึ่งว่า "ludde" จาก ประเทศสวีเดน) เป็นผู้พัฒนา µTorrent - Giancarlo Martínez (เรียกอีกชื่อหนึ่งว่า "Firon" จาก เปอร์โตริโก) ดูแลกระดานสนทนา และ FAQ - Timothy Su (เรียกอีกชื่อหนึ่งว่า "ignorantcow" จาก ประเทศมาเลเซีย) เป็นเว็บดีไซเนอร์ - Serge Paquet (เรียกอีกชื่อหนึ่งว่า "vurlix" จาก ประเทศแคนาดา) เคยมีส่วนร่วมและมีความประสงค์จะพัฒนาให้ทำงานบนระบบลินุกซ์ และแมคโอเอสเท็น อีกทั้งเคยดูแลเว็บไซต์และกระดานสนทนาของ µTorrent แต่ในขณะนี้เขาไม่ได้มีส่วนร่วมดังกล่าวแล้ว - Carsten Niebuhr (เรียกอีกชื่อหนึ่งว่า "Directrix" จาก เยอรมนี) พัฒนาและดูแล µTorrent ในส่วน Web User Interfaceไข่อีสเตอร์ ไข่อีสเตอร์. ไข่อีสเตอร์เป็นลูกเล่นที่แอบซ่อนไว้ของผู้พัฒนาโปรแกรม- คลิกที่โลโก้ µTorrent ที่เมนู Help (ช่วยเหลือ) ในส่วนย่อย About µTorrent (เกี่ยวกับ µTorrent) จะเล่นเสียงซินธิไซเซอร์ ที่เหมือนกับเสียงของโลโก้ THX - กดอักษร "T" บนคีย์บอร์ด ขณะที่อยู่ในส่วนย่อย About µTorrent (เกี่ยวกับ µTorrent) ของเมนู Help (ช่วยเหลือ) จะเริ่มเกมที่มีกติกาเดียวกับ Tetris โดยเรียกว่า "µTris" เริ่มตั้งแต่รุ่นเบต้า กด "P" จะเป็นการพักเกมชั่วคราว (ในรุ่น 1.5.1 เบต้า) แล้วถ้ากด "P" ก่อนเริ่มเล่น จะเป็นการหยุดตั้งแต่เริ่ม. ตัวโปรแกรมจะให้ 10 คะแนน ทุกครั้งที่ทำให้หายได้หนึ่งแถว และคะแนนสูงสุดจะเก็บไว้ในแต่ละเกม</doc>
