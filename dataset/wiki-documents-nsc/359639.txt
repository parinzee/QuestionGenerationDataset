<doc id="359639" url="https://th.wikipedia.org/wiki?curid=359639" title="เครื่องบันทึกเงินสด">เครื่องบันทึกเงินสด เครื่องบันทึกเงินสด (Cash Register) เป็นอุปกรณ์เครื่องกลหรืออิเล็กทรอนิกส์สำหรับใช้บันทึกการขาย พร้อมติดตั้งลิ้นชักสำหรับเก็บเงินสด เป็นเครื่องคำนวณเลขชนิดแป้นเต็ม (Full Keyboard Adding Machine) มีลักษณะเป็นแป้นตัวเลขหลายแถว เรียงตามหมายเลขตามแนวดิ่งจากเลข 1 ถึง 9 จำนวนแถวขึ้นอยู่กับจำนวนหลักที่ต้องการ สามารถบวก ลบ คูณ หารได้ในเครื่อง และมีบัตรแสดงรายการ 2 ส่วน ส่วนหนึ่งให้ลูกค้าแทนใบเสร็จรับเงิน อีกส่วนหนึ่งม้วนอยู่ภายในเครื่องแสดงหลักฐานการรับเงิน พนักงานเก็บเงิน (Cashier) จะต้องออกใบเสร็จการขายให้ลูกค้าทุกครั้ง และเมื่อกดรายการแต่ละครั้ง เครื่องจะบันทึกจำนวนเงินทั้งในส่วนของลูกค้าและส่วนที่อยู่ในเครื่อง เมื่อเสร็จสิ้นการรับเงินในหนึ่งวัน ฝ่ายตรวจสอบจะรวมจำนวนเงินที่ได้รับในแต่ละวันจากเครื่อง และตรวจนับเงินที่ได้รับจริงซึ่งจะต้องตรงกัน ถ้าเงินที่รับจริงมีจำนวนที่ต่ำกว่าจำนวนเงินจากยอดรวมในเครื่อง พนักงานเก็บเงินจะต้องรับผิดชอบจำนวนเงินที่ขาดหายไป</doc>
