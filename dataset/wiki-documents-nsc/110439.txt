<doc id="110439" url="https://th.wikipedia.org/wiki?curid=110439" title="วัยอลวน 4 : ตั้ม-โอ๋ รีเทิร์น">วัยอลวน 4 : ตั้ม-โอ๋ รีเทิร์น วัยอลวน 4 : ตั้ม-โอ๋ รีเทิร์น เป็นภาพยนตร์ไทยที่ออกฉายในปี พ.ศ. 2548 เป็นเรื่องราวของตั้ม และ โอ๋ สองพระนางจากภาพยนตร์ชื่อดัง "วัยอลวน" ซึ่งเป็นที่นิยมสูงสุดช่วงปี 2519-21 จากบทประพันธ์ของ บุญญรักษ์ นิลวงศ์ หรือ "บุญรักษ์" ภาพยนตร์เรื่องนี้กำกับโดย ฤทัยวรรณ วงศ์สิรสวัสดิ์ โดยมีเปี๊ยก โปสเตอร์ ผู้กำกับภาคก่อนหน้า เป็นที่ปรึกษา ในภาพยนตร์ภาคนี้ นำเสนอความสัมพันธ์ของตั้ม และโอ๋ ซึ่งแต่งงานกันมาแล้วเกือบสามสิบปี และลูกชายลูกสาวซึ่งกำลังอยู่ในช่วงวัยรุ่น โดยนำเสนอประเด็นทางสังคมเกี่ยวกับเรื่องการอยู่ก่อนแต่งของนักเรียนนักศึกษา การเบี่ยงเบนทางเพศของวัยรุ่น เขียนบทภาพยนตร์โดย ฤทัยวรรณ วงศ์สิรสวัสดิ์ และชลลดา เตียวสุวรรณ (เพลงดาบแม่น้ำร้อยสาย) ในภาคนี้ มีนักแสดงดั้งเดิมมาร่วมแสดงอย่างครบครัน ไม่ว่าจะเป็น ไพโรจน์ สังวริบุตร รับบท ตั้ม, ลลนา สุลาวัลย์ รับบท โอ๋, จิระวดี อิศรางกูร ณ อยุธยา รับบท อ้อ พี่สาวของโอ๋, พจนีย์ อินทรมานนท์ รับบท คุณนิด กิ๊กเก่าของตั้ม, จีรศักดิ์ อิศรางกูร ณ อยุธยา รับบท แอ๊ด เพื่อนเก่าของตั้ม รวมทั้ง ชัยรัตน์ เทียบเทียม ซึ่งร้องเพลงประกอบในสามภาคแรก ก็เป็นนักแสดงรับเชิญด้วยเรื่องย่อ เรื่องย่อ. สามสิบปีผ่านไป ตั้ม โอ๋ ในวัยห้าสิบปี มีลูกสาวกำลังเรียนมหาวิทยาลัยในจังหวัดเชียงใหม่ และลูกชายกำลังเรียนมัธยม 6 ตั้ม, โอ๋, อ้อ และ หนามเตย ขับรถจากกรุงเทพไปเชียงใหม่ เพื่อไปเยี่ยมใบตองโดยไม่ได้บอกล่วงหน้า เพื่อไปจัดงานวันเกิดเซอร์ไพรซ์ให้ เกิดเรื่องวุ่นๆ เมื่อตั้มพบว่าลูกสาวสุดที่รักเช่าหอพัก ใช้ชีวิตอยู่กับ วิชาญ เพื่อนหนุ่มต่างคณะ และโอ๋พบว่าลูกชายมีพฤติกรรมชอบเพศเดียวกัน ทั้งคู่พยายามปิดบังไม่ให้อีกฝ่ายรู้ เพราะกลัวว่าอีกฝ่ายจะทำใจไม่ได้ ตั้ม แอบไปหา นิด กิ๊กเก่าที่ไปเปิดร้านอาหารที่เชียงใหม่ แต่บอกโอ๋ว่า แวะไปหาแอ๊ด เพื่อนเก่าที่สอนหนังสืออยู่ที่มหาวิทยาลัยเชียงใหม่ เมื่อความแตก โอ๋ก็อาละวาดบ้านแตก เหมือนในหนังภาคก่อนๆเกร็ดจากภาพยนตร์เกร็ดจากภาพยนตร์. - ฉากแอนิเมชั่นเปิดเรื่อง เล่นดนตรีและร้องสดโดย นิติพงษ์ ห่อนาค ทำเลียนแบบแอนิเมชั่นเปิดเรื่อง ที่ใช้เป็นครั้งแรกใน ชื่นชุลมุน - ฉากบ้านตั้ม-โอ๋ ถ่ายทำที่อำเภอสารภี จังหวัดเชียงใหม่ จำลองเป็นบ้านไม้สองชั้นในซอยธรรมเกิดทรัพย์ ฝั่งธนบุรี บ้านตั้ม-โอ๋ ในภาคก่อน - ใบตอง ขับรถเวสป้าติดป้ายทะเบียน วอว-4 ย่อมาจาก วัยอลวน 4 - ฉากวิชาญ ไม่ใส่เสื้อผ้าเดินในห้อง ขณะที่ใบตองกำลังพับเสื้อผ้า คล้ายกับในภาพยนตร์ Austin Power - ภาพยนตร์ถ่ายทำไปพร้อมๆ กับเรื่อง เพื่อนสนิท ใช้ฉากบางฉากร่วมกัน และมีตัวละครร่วมกัน คือ ฟุเหยิน (ธนาบดินทร์ ยงสืบชาติ) นักศึกษาคณะวิจิตรศิลป์ มหาวิทยาลัยเชียงใหม่ - หนามเตยไม่ได้เป็นเกย์ เพียงแต่มีนิสัยรักสวยรักงามเป็นพิเศษ และมีกะเทยมาชอบ (ในภาพยนตร์ หนามเตยบอกแม่ว่า ชอบกับครูพละรุ่นพี่ และเฉลยความจริงทีหลังว่า ครูพละเป็นผู้หญิง ในเครดิตท้ายเรื่อง) - ในวัยอลวน อ้อ (จิระวดี อิศรางกูร ณ อยุธยา) เป็นสาวที่เรียบร้อยมาก จนตั้มเคยจีบ ก่อนที่จะมาชอบกับโอ๋ ในภาคนี้กลับเปลี่ยนบุคลิกอย่างสิ้นเชิงเป็นหญิงห้าว เป็นทอม และชอบเพศเดียวกัน - ในรักอุตลุด แอ๊ด (จีรศักดิ์ อิศรางกูร ณ อยุธยา - เป็นน้องชายของจิระวดี) ชอบคุณนิด (พจนีย์ อินทรมานนท์) แต่คุณนิดชอบตั้มประโยคที่น่าจดจำในหนังประโยคที่น่าจดจำในหนัง. - "ก็แล้วมันยังเป็นลูกเราอยู่หรือเปล่าล่ะ พี่ตั้ม" โอ๋พูดกับตั้ม - "อันที่จริง..ผลัดกันรีดนะครับ...แต่พอดีชาตินี้ผมรีดก่อน..." วิชาญพูดกับตั้มและโอ๋ - "โอ๋... ชาติหน้า พี่จะมารีดให้โอ๋นะ.." ตั้มพูดกับโอ๋ - "นั่งเบาะหลังกับขับเองเนี่ย..มันไม่เหมือนกันหรอกนะพี่อ้อ..จริงมั้ยพี่ตั้ม" โอ๋พูดกับอ้อและตั้มเพลงประกอบ เพลงประกอบ. เพลงประกอบของภาคนี้ถูกนำมาขับร้องใหม่โดยศิลปินเลือดใหม่ของแกรมมี่ ดังนี้- เธอที่รัก ขับร้องโดย Paradox - น่ารัก ขับร้องโดย ดา Endorphine - รักหนอรัก ขับร้องโดย บัวชมพู ฟอร์ดรางวัล</doc>
