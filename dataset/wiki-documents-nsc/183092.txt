<doc id="183092" url="https://th.wikipedia.org/wiki?curid=183092" title="โรงเรียนเตรียมอุดมศึกษาพัฒนาการ รัชดา">โรงเรียนเตรียมอุดมศึกษาพัฒนาการ รัชดา โรงเรียนเตรียมอุดมศึกษาพัฒนาการ รัชดา เป็นโรงเรียนรัฐบาลประเภทโรงเรียนมัธยมศึกษาขนาดใหญ่พิเศษ ในสังกัดสำนักงานเขตพื้นที่การศึกษามัธยมศึกษา เขต 2 (กรุงเทพมหานคร) ตั้งอยู่ที่เลขที่ 170 ถนนรัชดาภิเษก แขวงห้วยขวาง เขตห้วยขวาง กรุงเทพมหานคร เปิดสอนในระดับชั้นมัธยมศึกษาตอนต้น ถึง ระดับชั้นมัธยมศึกษาตอนปลาย แบบสหศึกษา เป็นหนึ่งใน 282 โรงเรียนมัธยมศึกษาที่สำนักงานคณะกรรมการการศึกษาขั้นพื้นฐาน จัดให้เป็นโรงเรียนที่มีอัตราการแข่งขันสูง และเป็นหนึ่งใน 41 โรงเรียนมัธยมศึกษาขนาดใหญ่พิเศษ ในเขตพื้นที่กรุงเทพมหานครสัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน ตราพระเกี้ยว - อักษรย่อชื่อโรงเรียน ต.อ.พ.ร. - ปรัชญาโรงเรียน ความเป็นเลิศทางวิชาการและคุณธรรม - คติพจน์ประจำโรงเรียน เมธาวี ปญฺญาลงฺ การุตฺตโม โหติ แปลว่า นักปราชญ์ คือ ผู้มีปัญญาเป็นเครื่องประดับอันสูงสุด - เอกลักษณ์โรงเรียน ส่งเสริมความเป็นเลิศทางวิชาการ และ คุณธรรม - อัตลักษณ์นักเรียน ลูก ต.อ.พ.ร. แต่งกายถูกระเบียบมีสัมมาคารวะ - จุดเน้น หลากภาษาสู่สากล - สีประจำโรงเรียน- สีชมพู สีของลูกพระเกี้ยว - สีน้ำเงิน สีที่เชิดชูสถาบันพระมหากษัตริย์ - พระพุทธรูประจำโรงเรียน พระพุทธศากยะมุนีศรีประชาราษฎร์ - ศูนย์รวมใจที่เคารพสักการะ พระบรมรูปพระบาทสมเด็จพระจุลจอมเกล้าเจ้าอยู่หัว - ดอกไม้ประจำโรงเรียน ดอกชมพูพันธุ์ทิพย์ - เพลงประจำโรงเรียน มาร์ชเตรียมอุดมศึกษาพัฒนาการ รัชดาประวัติ ประวัติ. โรงเรียนเตรียมอุดมศึกษาพัฒนาการ รัชดา เดิมคือ โรงเรียนประชาราษฎร์อุปถัมภ์ ซึ่งเคยเป็นโรงเรียนระดับประถมศึกษาสังกัดจังหวัดพระนคร เปิดเมื่อวันที่ 11 สิงหาคม พ.ศ. 2504 รับนักเรียนชั้นประถมศึกษามาโดยตลอด และได้พัฒนามาเป็นลำดับ วันที่ 1 ตุลาคม พ.ศ. 2516 ได้โอนไปสังกัดกองการประถมศึกษา กรมสามัญศึกษา กระทรวงศึกษาธิการ วันที่ 1 ธันวาคม พ.ศ. 2517 ได้เปลี่ยนจากโรงเรียนระดับประถมศึกษาเป็นโรงเรียนระดับมัธยมศึกษา โดยความริเริ่มของอาจารย์ใหญ่ขณะนั้น คือ นายทับทิม บุญยพัชรินทร์ มีวัตถุประสงค์เพื่อช่วยเหลือนักเรียนที่ขาดแคลนทุนทรัพย์ แต่มีความสามารถที่จะเรียนให้มีโอกาสเรียนต่อในระดับชั้น มัธยมศึกษา และค่อยๆ ยุบเลิกชั้นประถมศึกษาไปในที่สุด วันที่ 30 เมษายน พ.ศ. 2521 ได้โอนไปสังกัดกองการมัธยมศึกษา กรมสามัญศึกษา กระทรวงศึกษาธิการ และได้ขยายเปิดชั้นมัธยมศึกษาตอนปลายในปี พ.ศ. 2522 ปี พ.ศ. 2527 เป็นปีแห่งการพัฒนาของโรงเรียนในหลาย ๆ ด้าน ทั้งด้านอาคารสถานที่ ด้านระเบียบวินัยของโรงเรียน ด้านงานวิชาการ ระบบระเบียบวินัยของข้าราชครู และด้านสภาพแวดล้อมภายในโรงเรียน จนทำให้โรงเรียนได้รับรางวัลโรงเรียนพระราชทานกระทรวงศึกษาธิการ และรางวัลโรงเรียนมัธยมศึกษาดีเด่นถึง 3 ปีซ้อน คือในปีพุทธศักราช 2527 , 2528 , 2529 ภายใต้การบริหารงานของ คุณหญิงพรรณี กาญจนะวสิด ผู้อำนวยการโรงเรียนในขณะนั้น วันที่ 10 กุมภาพันธ์ พ.ศ. 2546 กระทรวงศึกษาธิการ ได้อนุมัติการเปลี่ยนชื่อจาก โรงเรียนประชาราษฎร์อุปถัมภ์ มาเป็น โรงเรียนเตรียมอุดมศึกษาพัฒนาการ รัชดา โดยการริเริ่มของ นายสมพงษ์ พลสูงเนิน ผู้อำนวยการโรงเรียน ในขณะนั้นตราสัญลักษณ์ประจำโรงเรียน ตราสัญลักษณ์ประจำโรงเรียน. พระเกี้ยว หรือ จุลมงกุฎ เป็นศิราภรณ์ประดับพระเกศา หรือพระเศียรของพระราชโอรสและพระราชธิดาของพระมหากษัตริย์ และเป็นพิจิตรเรขา (สัญลักษณ์) ประจำรัชกาลของพระบาทสมเด็จพระจุลจอมเกล้าเจ้าอยู่หัว ทั้งนี้เพราะ พระนามาภิไธยของพระบาทสมเด็จพระจุลจอมเกล้าเจ้าอยู่หัว คือ "จุฬาลงกรณ์" ซึ่งแปลว่า เครื่องประดับศีรษะ หรือ จุลมงกุฎ ซึ่งมีความหมายเชื่อมโยงกับพระนามาภิไธยของพระบาทสมเด็จพระจอมเกล้าเจ้าอยู่หัว คือ "มงกุฎ" อีกทั้ง พระปรมาภิไธยในพระบาทสมเด็จพระจุลจอมเกล้าเจ้าอยู่หัว ยังมีหมายความว่า "พระจอมเกล้าน้อย" อีกด้วย เมื่อพระนามาภิไธยเดิมและพระปรมาภิไธยเดิมของพระบาทสมเด็จพระจุลจอมเกล้าเจ้าอยู่หัว มีความหมายว่าพระเกี้ยว หรือจุลมงกุฎ จึงได้ใช้พระเกี้ยวหรือจุลมงกุฎวางบนเบาะ เป็นพิจิตรเรขาประจำรัชกาลของพระองค์ เนื่องจากโรงเรียนเตรียมอุดมศึกษาพัฒนาการ รัชดา เป็นโรงเรียนในเครืออัษฎเตรียมพัฒน์ จึงได้รับพระบรมราชานุญาตจาก พระบาทสมเด็จพระปรมินทรมหาภูมิพลอดุลยเดช ให้ใช้ พระเกี้ยว เป็นเครื่องหมายประจำโรงเรียนทำเนียบผู้บริหารอาคารสถานที่ภายในโรงเรียน อาคารสถานที่ภายในโรงเรียน. อาคาร 1 เป็นอาคารเรียน 7 ชั้น มีลิฟต์ขึ้นและลงอาคารเรียน บริเวณชั้นล่างสุดของตัวอาคารเป็นห้องโถงกว้างขนาดใหญ่มีเวที เครื่องเสียง พัดลม และระบบไฟฟ้า ครบครัน ซึ่งปกติจะใช้สำหรับเป็นสถานที่สำหรับฝึกสอนวิชาที่เกี่ยวข้องกับพละศึกษา อาทิเช่น กีฬาเทเบิลเทนนิส เป็นต้น นอกจากนั้นยังใช้เป็นสถานที่สำหรับการประชุมระดับของนักเรียนในบางช่วงชั้น เป็นสถานที่จัดและชมการแสดงต่าง ๆ เป็นสถานที่ทำกิจกรรมสันทนาการต่าง ๆ และเป็นสถานที่ในการจัดแสดงผลงานทางวิชาการหรือนิทรรศการต่าง ๆ ในวันสำคัญต่าง ๆ ได้อีกด้วย นอกจากนั้นบริเวณห้องโถงยังเป็นที่ตั้งของห้องพักครูของกลุ่มสาระการเรียนรู้พลศึกษาและสุขศึกษา และที่ตั้งของร้านบริการถ่ายเอกสารของโรงเรียน ส่วนชั้นบน เป็นห้องพักครูของกลุ่มสาระการเรียนรู้ต่าง ๆ อาทิเช่น ห้องพักครูของกลุ่มสาระการเรียนรู้ภาษาต่างประเทศ ,ห้องพักครูของกลุ่มสาระการเรียนรู้สังคมศึกษา ศาสนา และวัฒนธรรม ,ห้องพักครูของกลุ่มสาระการเรียนรู้ศิลปะ (ทัศนศิลป์ ,นาฏศิลป์) ,ห้องพักครูของกลุ่มพัฒนาผู้เรียน (แนะแนว) ,ห้องศูนย์การเรียนรู้ภาษาต่างประเทศ ,ห้องศูนย์การเรียนรู้ภาษาจีน ,ห้องศูนย์การเรียนรู้ภาษาญี่ปุ่น ,ห้องศูนย์การเรียนรู้ภาษาฝรั่งเศส ,ห้องปฏิบัติการทางภาษาอื่น ๆ ,ห้องคอมพิวเตอร์สำหรับนักเรียนโครงการห้องเรียนพิเศษ ,ห้องจริยธรรม ,ห้องสมุดเฉลิมพระเกียรติกาญจนาภิเษก (ศูนย์วิทยบริการ) ,ห้องศูนย์แนะแนว ,ห้องพยาบาล ,ห้องนาฏศิลป์ ,ห้องน้ำบนอาคารเรียน (มีทุกชั้น) นอกจากนั้นบริเวณชั้น 4 ,5 ,6 ,7 ยังเป็นห้องเรียนของนักเรียนโครงการห้องเรียนพิเศษ ,ห้องเรียนของนักเรียนชั้นมัธยมศึกษาปีที่ 1 และ ห้องเรียนของนักเรียนชั้นมัธยมศึกษาปีที่ 4 ,5 ,6 ในบางแผนการเรียน อีกด้วย อาคาร 2 เป็นอาคารเรียน 4 ชั้นพิเศษ โดยชั้นล่างสุดแต่เดิมเป็นห้องโถงใช้สำหรับฝึกสอนในรายวิชาพละศึกษา ต่อมาในปี พ.ศ. 2555 ได้มีการปรับปรุงให้เป็นห้องประชุมอเนกประสงค์ มีการติดตั้งเครื่องปรับอากาศ เครื่องฉายมัลติมีเดียโปรเจกต์เตอร์ LCD ระบบเครื่องเสียง และการตกแต่งภายในต่าง ๆ เพื่อให้เป็นห้องประชุมอเนกประสงค์ โดยมีการตั้งชื่อว่า “ห้องประชุมอเนกประสงค์ศูนย์เรียนรวม อาคาร 2” และย้ายสถานที่สำหรับการเรียนการสอนในรายวิชาพละศึกษามาอยู่บริเวณใต้อาคาร 1 แทน ส่วนชั้นบน เป็นห้องพักครูของกลุ่มสาระการเรียนรู้คณิตศาสตร์ ,ห้องศูนย์อัฉริยะคณิตศาสตร์ ,ห้องน้ำบนอาคารเรียน (มีทุกชั้น) นอกจากนั้นบริเวณชั้น 2 ,3 ,4 ยังเป็นห้องเรียนของนักเรียนชั้นมัธยมศึกษาปีที่ 2 อาคาร 3 เป็นอาคารเรียน 4 ชั้นพิเศษ โดยชั้นล่างสุดเป็นห้องของกลุ่มบริหารงานต่าง ๆ ของโรงเรียน อาทิเช่น ห้องกลุ่มบริหารงานวิชาการ ,ห้องกลุ่มบริหารงานงบประมาณ ,ห้องรองผู้อำนวยการโรงเรียน (กลุ่มบริหารงานวิชาการ ,กลุ่มบริหารงานงบประมาณ ,กลุ่มบริหารงานทั่วไป) ,ห้องวิจัยและประเมินผลการศึกษา ,ห้องงานนโยบายและแผน ,ห้องทะเบียนและวัดผล ,ห้องโรเนียว ,ห้องกลุ่มบริหารงานทั่วไป ,ห้องสำนักงานผู้อำนวยการโรงเรียน ,ห้องประชุมสมาคมผู้ปกครองและครู ,ห้องสำนักงานโครงการห้องเรียนพิเศษ และห้องประชุมกลุ่มบริหารงานทั่วไป ส่วนชั้นบน เป็นห้องพักครูของกลุ่มสาระการเรียนรู้การงานอาชีพและเทคโนโลยี (คอมพิวเตอร์ ,โสตทัศนศึกษา) ,ห้องคอมพิวเตอร์ ,ห้องเรียนดิจิตอล ,ห้องพักครูของกลุ่มสาระการเรียนรู้ภาษาไทย ,ห้องพักครูของกลุ่มสาระการเรียนรู้สังคมศึกษา ศาสนาและวัฒนธรรม ,ห้องศูนย์อัฉริยะภาษาไทย ,ห้องศูนย์อัฉริยะสังคมศึกษา ศาสนาและวัฒนธรรม ,ห้องน้ำบนอาคารเรียน (มีทุกชั้น) และบริเวณชั้น 3 ,4 ยังเป็นห้องเรียนของนักเรียนชั้นมัธยมศึกษาปีที่ 3 และห้องเรียนของนักเรียนชั้นมัธยมศึกษาปีที่ 4 ,5 ,6 ในบางแผนการเรียน อาคาร 4 (ตึกวิทยาศาสตร์) เป็นอาคารเรียน 4 ชั้น โดยชั้นล่างสุดเป็นห้องของกลุ่มสาระการเรียนรู้การงานอาชีพและเทคโนโลยี เช่น ห้องคหกรรม ,ห้องงานประดิษฐ์ ,ห้องธุรกิจ ,ห้องงานบ้าน ,ห้องศูนย์สาระการเรียนรู้การงานอาชีพและเทคโนโลยี และห้องพักครูของกลุ่มสาระการเรียนรู้การงานอาชีพและเทคโนโลยี (ธุรกิจ ,อุตสาหกรรม ,เกษตร) ส่วนชั้นบน เป็นห้องพักครูของกลุ่มสาระการเรียนรู้วิทยาศาสตร์ ,ห้องศูนย์อัฉริยะวิทยาศาสตร์ ,ห้องศูนย์การเรียนรู้พลังงานและสิ่งแวดล้อม ,ห้องอัฉริยะทางวิทยาศาสตร์ ,ห้องทดลองและปฏิบัติการทางวิทยาศาสตร์พื้นฐาน ,ห้องทดลองและปฏิบัติการทางฟิสิกส์ ,ห้องทดลองและปฏิบัติการทางเคมี ,ห้องทดลองและปฏิบัติการทางชีววิทยา ,ห้องน้ำบนอาคารเรียน (มีทุกชั้น) และเป็นห้องเรียนของนักเรียนชั้นมัธยมศึกษาตอนปลาย แผนการเรียนวิทยาศาสตร์ – คณิตศาสตร์ ทั้ง 3 ชั้นเรียน คือ ห้องเรียนของนักเรียนแผนการเรียนวิทยาศาสตร์ – คณิตศาสตร์ ชั้นมัธยมศึกษาปีที่ 4 ,5 และ 6 อีกทั้งยังเป็นห้องเรียนของนักเรียนชั้นมัธยมศึกษาตอนปลาย ในบางแผนการเรียน นอกจากนั้นบริเวณชั้นบนของตัวอาคารเรียนยังมีรูปปั้นของนักวิทยาศาสตร์ที่มีชื่อเสียงทั้งไทยและต่างประเทศ ประดับอยู่ตามแนวทางเดินและตามแนวบันไดทางขึ้น-ลง ของตัวอาคารเรียนอีกด้วย อาคาร 5 (อาคารโรงฝึกงาน) เป็นอาคารเรียน 3 ชั้นพิเศษ โดยชั้นล่างสุดเป็นห้องของกลุ่มสาระการเรียนรู้การงานอาชีพและเทคโนโลยี เช่น ห้องเกษตร ,ห้องอุตสาหกรรม เป็นต้น ส่วนชั้นบน เป็นห้องของกลุ่มสาระการเรียนรู้ศิลปะ อาทิเช่น ห้องดนตรีไทย ,ห้องดนตรีสากล ,ห้องทัศนศิลป์ ,ห้องลีลาศ อาคารประชาสัมพันธ์-ห้องเกียรติยศ เป็นอาคารชั้นเดียว ตั้งอยู่บริเวณด้านหน้าสุดของโรงเรียน แบ่งเป็น 3 ห้อง ห้องแรกเป็นห้องเกียรติยศของโรงเรียนเตรียมอุดมศึกษาพัฒนาการ รัชดา ภายในเป็นที่ประดิษฐานพระบรมรูปพระบาทสมเด็จพระจุลจอมเกล้าเจ้าอยู่หัว และพระเกี้ยว ประจำโรงเรียนเตรียมอุดมศึกษาพัฒนาการ รัชดา นอกจากนั้นยังมีเหรียญรางวัลและถ้วยรางวัล พระราชทานต่าง ๆ เก็บรักษาอยู่ ณ ภายในห้องเกียรติยศนี้ด้วย ห้องที่ 2 เป็นห้องประชาสัมพันธ์ของโรงเรียนเตรียมอุดมศึกษาพัฒนาการ รัชดา และห้องที่ 3 เป็นห้องของกลุ่มบริหารงานบุคคล (ห้องปกครอง) และห้องรองผู้อำนวยการโรงเรียนกลุ่มบริหารงานบุคคล อาคารหอประชุมโรงเรียน-โรงอาหาร เป็นอาคาร 2 ชั้น ชั้นล่าง เป็นห้องโถงกว้างขนาดใหญ่ มีการต่อเติมเพื่อให้รองรับคนได้มากขึ้น ใช้เป็นโรงอาหารของโรงเรียน ภายในประกอบด้วย ร้านค้าสวัสดิการของโรงเรียน ,ร้านขายอาหาร ,เครื่องเสียง ,โทรทัศน์สีจอแบน LCD ,พัดลม ,ห้องล้างจาน ,เครื่องล้างจานและเครื่องอบจานอัตโนมัติ และห้องรับประทานอาหารของคณะครูและบุคลากรทางการศึกษาของโรงเรียน ปี พ.ศ. 2559 เพื่อเป็นการลดความแอดอัดในการใช้โรงอาหารของโรงเรียน ทางโรงเรียนจึงได้มีการปรับปรุง ต่อเติมและขยายโรงอาหารออกไปยังบริเวณพื้นที่ด้านข้างเพิ่มเติมอีก รวมทั้งมีการต่อเติมและตกแต่งภายในเพิ่มเติม เพื่อให้มีความสวยงาม สะอาด และเป็นระเบียบเรียบร้อยมากยิ่งขึ้น และได้มีการติดตั้งตาข่ายเหล็กถาวรขึ้น เพื่อล้อมรอบโรงอาหารทั้ง 4 ด้าน ส่วนชั้นบนเป็นหอประชุมขนาดใหญ่ของโรงเรียน ภายในติดตั้งเครื่องปรับอากาศระบบท่อ ,เวที ,เครื่องฉายมัลติมีเดียโปรเจกต์เตอร์ LCD ,ระบบเครื่องเสียง ,โทรทัศน์สีจอแบน LCD และบริเวณด้านหลังของหอประชุมยังมีห้องน้ำ จำนวน 2 ห้อง สำหรับอำนวยความสะดวกให้แก่ผู้ที่เข้าร่วมประชุม โดยที่ผู้เข้าร่วมประชุมไม่จำเป็นที่จะต้องเดินลงบันไดมาด้านล่างเพื่อเข้าห้องน้ำ ห้องสำนักงานธนาคารโรงเรียนเตรียมอุดมศึกษาพัฒนาการ รัชดา เป็นอาคารที่ได้รับการปรับปรุงขึ้นมาใหม่ เมื่อปี พ.ศ. 2556 เพื่อสำหรับใช้เป็นอาคารสำนักงานธนาคารโรงเรียนเตรียมอุดมศึกษาพัฒนาการ รัชดา ซึ่งเป็นส่วนต่อเติมออกมาจากอาคาร 1 แต่เดิมอาคารนี้เป็นที่ตั้งของร้านบริการถ่ายเอกสารของโรงเรียน ต่อมาเมื่อมีความต้องการที่จะใช้เป็นอาคารสำนักงานธนาคารโรงเรียนจึงได้มีการย้ายร้านบริการถ่ายเอกสารไปอยู่สถานที่อื่นแทนและได้มีการขยายต่อเติมและปรับปรุงขึ้นมาใหม่ เพื่อใช้เป็นอาคารสำนักงานธนาคารโรงเรียน T.U.P.R. Coffee เป็นอาคารชั้นเดียวที่ได้รับการก่อสร้างขึ้นมาใหม่ เมื่อปี พ.ศ. 2560 อยู่บริเวณด้านหน้าของอาคาร 5 เพื่อใช้สำหรับเป็นคาเฟ่ เพื่อบริการเครื่องดื่ม ประเภทกาแฟ น้ำปั่น และเครื่องดื่มอื่น ๆ รวทั้งเบเกอรี่ เพิ่มเติมในการบริการให้แก่นักเรียน คณะครูและบุคลากร ขอโรงเรียนเตรียมอุดมศึกษาพัฒนาการ รัชดา รวมทั้งผู้ปกครองนักเรียน สนามอเนกประสงค์ เป็นลานขนาดใหญ่ อยู่บริเวณกลางโรงเรียน ใช้เป็นสถานที่เข้าแถวของนักเรียน และเป็นสถานที่ในการเรียนวิชาพละศึกษาและใช้ทำกิจกรรมต่าง ๆ ของโรงเรียน ภายในสนามกีฬาอเนกประสงค์ ประกอบไปด้วยสนามย่อย 3 สนาม คือ สนามฟุตซอล 1 สนาม , สนามสนามวอลเลย์บอล 1 สนาม และสนามตะกร้อ 2 สนาม เรียงต่อกัน แต่เดิมสนามกีฬาอเนกประสงค์ เป็นสนามที่มีลักษณะโล่ง และบริเวณโดยรอบสนามมีการใช้ตาข่ายล้อมสนามทั้ง 2 ด้านสำหรับป้องกันลูกบอลกระเด็นออกนอกสนามและกระเด็นถูกรถยนต์ หรือ บุคคลที่เดินไปมา ต่อมาเมื่อปี พ.ศ. 2551 ได้มีการสร้างหลังคาโดมขึ้น และเมื่อปี พ.ศ. 2556 ได้มีการสร้างตาข่ายเหล็กเป็นการถาวรขึ้น เพื่อล้อมรอบสนาม ทั้ง 2 ด้าน คือบริเวณด้านที่ติดกับถนนภายในโรงเรียน และบริเวณที่ติดกับโดมทางเดินเชื่อมต่อระหว่างอาคาร 1 และ อาคาร 3 เพื่อป้องกันลูกบอลกระเด็นออกนอกสนามและกระเด็นถูกรถยนต์หรือ บุคคลที่เดินไปมาเป็นการถาวร สนามบาสเกตบอล เป็นสนามที่มีที่ตั้งอยู่บริเวณด้านหน้าของอาคารหอประชุมโรงเรียนเตรียมอุดมศึกษาพัฒนาการ รัชดา แต่เดิมสนามบาสเกตบอล เป็นสนามโล่ง ต่อมาเมื่อปี พ.ศ. 2556 ได้มีการสร้างหลังตาโดมขึ้น เพื่อป้องกันแสงแดดและฝนในขณะที่มีการฝึกสอนวิชาบาสเกตบอล และได้มีการสร้างตาข่ายเหล็กเป็นการถาวรขึ้นล้อมรอบ ทั้ง 2 ด้าน แฟลตพักภารโรง เป็นอาคาร 2 ชั้น จำนวน 2 หลัง เรียงต่อกัน มีทั้งหมด 18 ห้อง ตั้งอยู่บริเวณด้านหลังของโรงเรียน เป็นห้องพักสำหรับลูกจ้างประจำ-ลูกจ้างชั่วคราวของโรงเรียน และบางห้องถูกจัดให้เป็นห้องพักสำหรับนักเรียนโครงการแลกเปลี่ยนที่เรียนของโรงเรียนในเครือเตรียมอุดมศึกษาพัฒนาการ บ้านพักครู เป็นบ้านพัก 2 หลัง ใช้เป็นบ้านพักของคณะครูบางท่านของโรงเรียนเตรียมอุดมศึกษาพัฒนาการ รัชดา ห้องส้วมชาย เป็นห้องส้วมที่อยู่บริเวณด้านหลังอาคาร 5 มีทั้งสิ้น 3 หลัง จำนวน 29 ห้อง เรียงต่อกัน ห้องส้วมหญิง เป็นห้องส้วมที่อยู่บริเวณด้านหลังอาคาร 2 มีทั้งสิ้น 1 หลัง จำนวน 17 ห้อง แปลงเกษตร อยู่บริเวณด้านข้างของอาคาร 4 ด้านหน้าแฟลตพักภารโรง เป็นแปลงเกษตรล้อมรอบด้วยบ่อปูน และโรงเรือนเกษตรระบบปิดจำนวน 2 โรงเรือน ใช้เป็นสถานที่เรียนภาคปฏิบัติของวิชาเกษตรการเดินทางการเดินทางโดยรถประจำทางขององค์การขนส่งมวลชนกรุงเทพ (ข.ส.ม.ก.)การเดินทาง. การเดินทางโดยรถประจำทางขององค์การขนส่งมวลชนกรุงเทพ (ข.ส.ม.ก.). - สาย 36ก ,54 ,73 ,73ก ,136 ,137 ,185 ,206 ,ปอ.36 ,ปอ.73ก ,ปอ.517 ,ปอ.514 ,ปอ.529 ,ปอ.172 ,ปอ.206 - ซึ่งรถโดยสารประจำทางขององค์การขนส่งมวลชนกรุงเทพ (ข.ส.ม.ก.) จะจอดบริเวณป้ายรถประจำทาง ด้านหน้าของโรงเรียนเตรียมอุดมศึกษาพัฒนาการ รัชดาการเดินทางโดยรถไฟฟ้าใต้ดิน MRT การเดินทางโดยรถไฟฟ้าใต้ดิน MRT. สามารถเดินทางมาโรงเรียนเตรียมอุดมศึกษาพัฒนาการ รัชดา ด้วยรถไฟฟ้าใต้ดิน MRT สายเฉลิมรัชมงคล และสามารถลงได้ที่- สถานีห้วยขวาง โดยออกทางประตู 2 ฝั่งอาคารเลอคองคอร์ด- จากนั้นเลี้ยวซ้ายแล้วเดินต่อไปอีกประมาณ 500 เมตร ( ผ่านโรงแรมสวิสโซเทล เลอ คองคอร์ด กรุงเทพ ผ่านอาคารทศพล ผ่านซอยรัชดา 12 ผ่านโรงแรมบางกอก รัชฎา กรุงเทพ ผ่านอาคารฟอรั่มทาวเวอร์ ) ถึงโรงเรียนเตรียมอุดมศึกษาพัฒนาการ รัชดา ซึ่งอยู่ติดกับอาคารฟอรั่มทาวเวอร์สถานที่ใกล้เคียงสถานที่ใกล้เคียง. - ฟอร์จูนทาวน์ - เซ็นทรัลพลาซา แกรนด์ พระราม 9 - เอสพลานาด รัชดาภิเษก - The Street Ratchada - บิ๊กซี รัชดา - สถานเอกอัครราชทูตสาธารณรัฐประชาชนจีนประจำประเทศไทย - ศูนย์วัฒนธรรมแห่งประเทศไทย - สยามนิรมิต - ตลาดหลักทรัพย์แห่งประเทศไทย - ตลาดนัดรถไฟ รัชดา - โรงละครเมืองไทยรัชดาลัย เธียเตอร์ - อาคารฟอรั่มทาวเวอร์วันสำคัญที่เกี่ยวกับโรงเรียนวันสำคัญที่เกี่ยวกับโรงเรียน. - วันปิยมหาราช : ตรงกับวันที่ 23 ตุลาคม ของทุกปี เป็นวันคล้ายวันสวรรคต พระบาทสมเด็จพระจุลจอมเกล้าเจ้าอยู่หัว- วันสถาปนาโรงเรียนเตรียมอุดมศึกษาพัฒนาการ รัชดา : ตรงกับวันที่ 10 กุมภาพันธ์ ของทุกปี เป็นวันคล้ายวันสถาปนาโรงเรียนเตรียมอุดมศึกษาพัฒนาการ รัชดาการศึกษา การศึกษา. โรงเรียนเตรียมอุดมศึกษาพัฒนาการ รัชดา เปิดให้การศึกษาขั้นพื้นฐานระดับมัธยมศึกษาปีที่ 1-6 (ช่วงชั้นที่ 3-4) ตามหลักสูตรแกนกลางการศึกษาขั้นพื้นฐาน และหลักสูตรมาตรฐานสากล และยังจัดโครงการพิเศษนอกเหนือไปจากหลักสูตรการศึกษาขั้นพื้นฐาน เพื่อให้สอดคล้องกับความหลากหลายทางสมรรถภาพของผู้เรียน ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่าง ๆ รวม 8 กลุ่มสาระการเรียนรู้ และ 1 กลุ่มงานพัฒนาผู้เรียน คือการเรียนในระดับชั้นมัธยมศึกษาตอนต้น ม.1-3 การเรียนในระดับชั้นมัธยมศึกษาตอนต้น ม.1-3. มีทั้งสิ้นระดับชั้นละ 9 ห้องเรียนปกติ และ 1 ห้องเรียนพิเศษ รวม 30 ห้องเรียน- ชั้นมัธยมศึกษาปีที่ 1- 10 ห้องเรียน - ชั้นมัธยมศึกษาปีที่ 2- 10 ห้องเรียน - ชั้นมัธยมศึกษาปีที่ 3- 10 ห้องเรียนการเรียนในระดับชั้นมัธยมศึกษาตอนปลาย ม.4-6 การเรียนในระดับชั้นมัธยมศึกษาตอนปลาย ม.4-6. แบ่งออกเป็น 9 แผนการเรียน และ 1 ห้องเรียนพิเศษ รวม 33 ห้องเรียน- แผนการเรียนวิทยาศาสตร์ – คณิตศาสตร์ (กลุ่มวิชาวิทยาศาสตร์สุขภาพ) ระดับชั้นละ 1 ห้องเรียน ( ม.4/1 ,ม.5/1 ,ม.6/1 )- แผนการเรียนวิทยาศาสตร์ – คณิตศาสตร์ (กลุ่มวิชาวิศวกรรมศาสตร์) ระดับชั้นละ 1 ห้องเรียน ( ม.4/2 ,ม.5/2 ,ม.6/2 )- แผนการเรียนวิทยาศาสตร์ – คณิตศาสตร์ (กลุ่มวิชาเทคโนโลยีและสิ่งแวดล้อม) ระดับชั้นละ 1 ห้องเรียน ( ม.4/3 ,ม.5/3 ,ม.6/3 )- แผนการเรียนคณิตศาสตร์ – ภาษาอังกฤษ (กลุ่มวิชานิเทศศิลป์) ระดับชั้นละ 1 ห้องเรียน ( ม.4/4 ,ม.5/4 ,ม.6/4 )- แผนการเรียนคณิตศาสตร์ – ภาษาอังกฤษ (กลุ่มวิชาบริหารธุรกิจ) ระดับชั้นละ 1 ห้องเรียน ( ม.4/5 ,ม.5/5 ,ม.6/5 )- แผนการเรียนภาษาอังกฤษ - ภาษาฝรั่งเศส (กลุ่มวิชาการสื่อสารภาษาฝรั่งเศส) ระดับชั้นละ 1 ห้องเรียน ( ม.4/6 ,ม.5/6 ,ม.6/6 )- แผนการเรียนภาษาอังกฤษ - ภาษาจีน (กลุ่มวิชาการสื่อสารภาษาจีน) ระดับชั้นละ 2 ห้องเรียน ( ม.4/7 - ม.4/8 ,ม.5/7 – ม.5/8 ,ม. 6/7 – ม.6/8 )- แผนการเรียนภาษาอังกฤษ - ภาษาญี่ปุ่น (กลุ่มวิชาการสื่อสารภาษาญี่ปุ่น) ระดับชั้นละ 1 ห้องเรียน ( ม.4/9 ,ม.5/9 ,ม.6/9 )- แผนการเรียนภาษาไทย – สังคมศึกษา (กล่มุ่วิชาทรัพยากรมนุษย์) ระดับชั้นละ 1 ห้องเรียน ( ม.4/10 ,ม.5/10 ,ม.6/10 )- ห้องเรียนพิเศษในระดับชั้นมัธยมศึกษาตอนปลายจะสังกัด แผนการเรียนคณิตศาสตร์ - ภาษาอังกฤษ (MEP) ระดับชั้นละ 1 ห้องเรียน ( ม.4/11 ,ม.5/11 ,ม.6/11 )ห้องเรียนพิเศษ ห้องเรียนพิเศษ. หลักสูตร Mini English Program (MEP) ระดับชั้นละ 1 ห้องเรียน รวม 6 ห้องเรียน- ม.1/10 ,ม.2/10 ,ม.3/10 ,ม.4/11 ,ม.5/11 ,ม.6/11ผลสัมฤทธิ์ทางวิชาการของห้องเรียนพิเศษ ผลสัมฤทธิ์ทางวิชาการของห้องเรียนพิเศษ. โรงเรียนเตรียมอุดมศึกษาพัฒนาการ รัชดา โครงการห้องเรียนพิเศษ MEP ได้จัดส่งนักเรียนเข้าร่วมแข่งขันทักษะภาษาอังกฤษ โซน A โครงการ EP/MEP ภาคกลาง และภาคตะวันออก ในวันที่ 4-8 กรกฎาคม 2559 ซึ่งได้รับรางวัลรายการต่าง ๆ ดังนี้การรับนักเรียนเข้าศึกษาต่อ การรับนักเรียนเข้าศึกษาต่อ. โรงเรียนเตรียมอุดมศึกษาพัฒนาการ รัชดา เปิดรับนักเรียนที่มีความประสงค์จะเข้าศึกษาต่อยังโรงเรียนเตรียมอุดมศึกษาพัฒนาการ รัชดา ทั้งในระดับมัธยมศึกษาตอนต้นและระดับมัธยมศึกษาตอนปลาย โดยระดับมัธยมศึกษาตอนต้นจะเปิดรับสมัครนักเรียนที่จบการศึกษาชั้นประถมศึกษาปีที่ 6 (จบ ป.6) เข้าศึกษาต่อในระดับชั้นมัธยมศึกษาปีที่ 1 (ม.1) ของโรงเรียนและระดับมัธยมศึกษาตอนปลายจะเปิดรับสมัครนักเรียนที่จบการศึกษาชั้นมัธยมศึกษาปีที่ 3 (จบ ม.3) เข้าศึกษาต่อในระดับชั้นมัธยมศึกษาปีที่ 4 (ม.4) ของโรงเรียนตามแผนการเรียนต่าง ๆ- โรงเรียนเตรียมอุดมศึกษาพัฒนาการ รัชดา มีเขตพื้นที่บริการ คือ- เขตห้วยขวาง - ทุกแขวง - เขตดินแดง - เฉพาะแขวงดินแดง - เขตวังทองหลาง - เฉพาะแขวงวังทองหลาง - เขตจตุจักร - เฉพาะแขวงจตุจักร , แขวงจันทรเกษม , แขวงจอมพล - การรับสมัครนักเรียนเข้าศึกษาต่อชั้นมัธยมศึกษาปีที่ 1 (ม.1) และชั้นมัธยมศึกษาปีที่ 4 (ม.4) จะใช้วิธีการสอบคัดเลือก หรือ วิธีการแต่งตั้งคณะกรรมการขึ้นมาพิจารณาคัดเลือกนักเรียน ตามหลักเกณฑ์ที่โรงเรียนเตรียมอุดมศึกษาพัฒนาการ รัชดา กำหนด การคัดเลือกนักเรียนเข้าศึกษาต่อชั้นมัธยมศึกษาปีที่ 1 และชั้นมัธยมศึกษาปีที่ 4 ทุกประเภทจะไม่มีการจับสลาก - ในแต่ละปีการศึกษาจะมีนักเรียนที่มีความประสงค์จะเข้าศึกษาต่อในโรงเรียนเตรียมอุดมศึกษาพัฒนาการ รัชดา เป็นจำนวนมาก จึงทำให้โรงเรียนเตรียมอุดมศึกษาพัฒนาการ รัชดา ถูกจัดให้เป็นโรงเรียนที่มีอัตราการแข่งขันสูง จากสำนักงานคณะกรรมการการศึกษาขั้นพื้นฐาน - ข้อสอบที่ใช้ในการสอบคัดเลือกนักเรียนเข้าศึกษาต่อระหว่างห้องเรียนปกติและห้องเรียนพิเศษรวมทั้งหลักเกณฑ์ในการพิจารณาคัดเลือก วันและเวลาในการรับสมัครและการสอบคัดเลือก จะมีความแตกต่างกัน- ห้องเรียนปกติ จะเปิดรับสมัคร ในช่วงเดือน มีนาคม ของทุกปี - ห้องเรียนพิเศษ จะเปิดรับสมัคร ในช่วงเดือน กุมภาพันธ์ ของทุกปี - โรงเรียนเตรียมอุดมศึกษาพัฒนาการ รัชดา เป็นโรงเรียนมัธยมศึกษาที่เปิดรับสมัครนักเรียนเข้าศึกษาต่อชั้นมัธยมศึกษาปีที่ 1 (ม.1) และชั้นมัธยมศึกษาปีที่ 4 (ม.4) ทั้งในแบบห้องเรียนปกติและห้องเรียนพิเศษในแต่ละประเภทการสมัครเพียงแค่รอบเดียว - อัตราจำนวนการรับนักเรียนในระดับชั้นมัธยมศึกษาตอนต้น อาจจะมีการแปรผันไปตามสถานการณ์ ขึ้นอยู่กับจำนวนผู้ที่ผ่านการคัดเลือกในแต่ละประเภทการสมัคร เช่น ในกรณีที่มีนักเรียนเงื่อนไขพิเศษ ซึ่งมีจำนวนประกาศรับอยู่ที่ประมาณ 50 คน หากมีจำนวนนักเรียนที่ผ่านการคัดเลือกไม่ครบตามจำนวนที่ประกาศรับ คือ มีนักเรียนที่ผ่านการคัดเลือกเพียง 5 คน จากจำนวนนักเรียนผู้สมัครที่เข้ารับการคัดเลือกทั้งหมด จำนวนการรับที่เหลือของนักเรียนเงื่อนไขพิเศษอีก 45 คน ก็จะถูกย้ายไปให้นักเรียนในเขตพื้นที่บริการ ซึ่งจากเดิมจำนวนการประกาศรับของนักเรียนในเขตพื้นที่บริการจะรับได้เพียงแค่ 180 คน ก็จะถูกเพิ่มเป็น 225 คน - นักเรียนที่สมัครเข้ารับการคัดเลือกเข้าศึกษาต่อในส่วนของรูปแบบการสมัครที่จะต้องมีใช้ผลการทดสอบระดับชาติขั้นพื้นฐาน (O-NET) นักเรียนจะต้องนำผลการทดสอบระดับชาติขั้นพื้นฐาน (O-NET) มายื่นให้แก่ทางโรงเรียนตามวันและเวลาที่โรงเรียนกำหนด มิฉะนั้นจะถือว่า สละสิทธิ์ การใช้ผลการทดสอบระดับชาติขั้นพื้นฐาน (O-NET) 20% (คะแนนหายไป 20 %)การรับเข้าศึกษาในระดับชั้นมัธยมศึกษาตอนต้น (ม.1) ห้องเรียนปกติ การรับเข้าศึกษาในระดับชั้นมัธยมศึกษาตอนต้น (ม.1) ห้องเรียนปกติ. โรงเรียนเตรียมอุดมศึกษาพัฒนาการ รัชดา จะเปิดรับสมัครนักเรียนที่จบการศึกษาชั้นประถมศึกษาปีที่ 6 (จบ ป.6) เข้าศึกษาต่อในระดับชั้นมัธยมศึกษาปีที่ 1 (ม.1) ในห้องเรียนปกติของโรงเรียน เป็นประจำทุกปี โดยสามารถสอบถามรายละเอียดเพิ่มเติมและการสมัครได้ที่โรงเรียนเตรียมอุดมศึกษาพัฒนาการ รัชดา ตามวันและเวลาที่กำหนด โดยการคัดเลือกนักเรียนเข้าศึกษาต่อชั้นมัธยมศึกษาปีที่ 1 ห้องเรียนปกติ จะแบ่งออกเป็น 3 แบบคือ 1.นักเรียนในเขตพื้นที่บริการ คือ นักเรียนที่มีชื่ออยู่ในทะเบียนบ้านซึ่งอยู่ในเขตพื้นที่บริการของโรงเรียนเตรียมอุดมศึกษาพัฒนาการ รัชดา ไม่ต่ำกว่า 2 ปี- การเข้าศึกษาต่อชั้นมัธยมศึกษาปีที่ 1 ห้องเรียนปกติ ในส่วนของนักเรียนในเขตพื้นที่บริการจะใช้วิธีการสอบคัดเลือก - ข้อสอบที่ใช้ในการสอบคัดเลือกเข้าศึกษาต่อชั้นมัธยมศึกษาปีที่ 1 ห้องเรียนปกติ ในส่วนของนักเรียนในเขตพื้นที่บริการจะใช้ข้อสอบของโรงเรียน- รายวิชาที่สอบ วิชาคณิตศาสตร์ ,วิชาวิทยาศาสตร์ ,วิชาภาษาไทย ,วิชาสังคมศึกษา ,วิชาภาษาอังกฤษ - ข้อสอบเป็นแบบปรนัยชนิด 4 ตัวเลือก ยกเว้นวิชาคณิตศาสตร์ - การสมัครเข้าศึกษาต่อในระดับชั้นมัธยมศึกษาปีที่ 1 ในส่วนของนักเรียนในเขตพื้นที่บริการ จะมีการนำผลการทดสอบระดับชาติขั้นพื้นฐาน (O-NET) มาคิดเป็นเปอร์เซ็นร่วมกับ ข้อสอบของโรงเรียน ในการคิดเป็นคะแนนรวมเพื่อคัดเลือกนักเรียนที่จะได้สิทธิ์เข้าศึกษาต่อชั้นมัธยมศึกษาปีที่ 1 ร่วมด้วย ในอัตราส่วนผลการทดสอบระดับชาติขั้นพื้นฐาน (O-NET) 30% และผลการสอบของข้อสอบโรงเรียน 70 % - โดยนักเรียนที่สอบผ่านการคัดเลือกจำนวนประมาณ 144 คน (เรียงตามลำดับคะแนนจนถึงจำนวนที่รับได้) จะได้รับสิทธิให้เข้าศึกษาต่อในระดับชั้นมัธยมศึกษาปีที่ 1 ห้องเรียนปกติ ของโรงเรียน 2.นักเรียนทั่วไป หมายถึง นักเรียนที่ไม่ได้อาศัยอยู่ในเขตพื้นที่บริการ หรือนักเรียนเงื่อนไขพิเศษ แบ่งออกเป็น 3 ส่วน คือ- 2.1 นักเรียนทั่วไปที่สอบคัดเลือกและใช้คะแนนผลการทดสอบระดับชาติขั้นพื้นฐาน (O-NET) หมายถึง นักเรียนที่ไม่ได้อาศัยอยู่ในเขตพื้นที่บริการ- การเข้าศึกษาต่อชั้นมัธยมศึกษาปีที่ 1 ห้องเรียนปกติ ในส่วนของนักเรียนทั่วไปที่สอบคัดเลือกและใช้คะแนนผลการทดสอบระดับชาติขั้นพื้นฐาน (O-NET) จะใช้วิธีการสอบคัดเลือก - ข้อสอบที่ใช้ในการสอบคัดเลือกเข้าศึกษาต่อชั้นมัธยมศึกษาปีที่ 1 ห้องเรียนปกติ ในส่วนของนักเรียนทั่วไปที่สอบคัดเลือกและใช้คะแนนผลการทดสอบระดับชาติขั้นพื้นฐาน (O-NET) จะใช้ข้อสอบของโรงเรียน- รายวิชาที่สอบ วิชาคณิตศาสตร์ ,วิชาวิทยาศาสตร์ ,วิชาภาษาไทย ,วิชาสังคมศึกษา ,วิชาภาษาอังกฤษ - ข้อสอบเป็นแบบปรนัยชนิด 4 ตัวเลือก ยกเว้นวิชาคณิตศาสตร์ - การสมัครเข้าศึกษาต่อในระดับชั้นมัธยมศึกษาปีที่ 1 ในส่วนของนักเรียนทั่วไปที่สอบคัดเลือกและใช้คะแนนผลการทดสอบระดับชาติขั้นพื้นฐาน (O-NET) จะมีการนำผลการทดสอบระดับชาติขั้นพื้นฐาน (O-NET) มาคิดเป็นเปอร์เซ็นร่วมกับ ข้อสอบของโรงเรียน ในการคิดเป็นคะแนนรวมเพื่อคัดเลือกนักเรียนที่จะได้สิทธิ์เข้าศึกษาต่อชั้นมัธยมศึกษาปีที่ 1 ของโรงเรียน ในอัตราส่วนผลการทดสอบระดับชาติขั้นพื้นฐาน (O-NET) 30% และผลการสอบของข้อสอบโรงเรียน 70 % - โดยนักเรียนที่สอบผ่านการคัดเลือกจำนวนประมาณ 176 คน (เรียงตามลำดับคะแนนจนถึงจำนวนที่รับได้) จะได้รับสิทธิให้เข้าศึกษาต่อในระดับชั้นมัธยมศึกษาปีที่ 1 ห้องเรียนปกติ ของโรงเรียน - 2.2 นักเรียนเงื่อนไขพิเศษ คือ นักเรียนที่อยู่ในกลุ่มต่าง ๆ ดังต่อไปนี้- นักเรียนที่ได้คะแนนสอบเท่ากันในลำดับสุดท้าย - นักเรียนที่มีข้อตกลงในการจัดตั้งโรงเรียน - นักเรียนที่เป็นผู้ยากไร้หรือด้อยโอกาส - นักเรียนที่เป็นบุตรของผู้เสียสละเพื่อชาติหรือผู้ประสบภัยพิบัติที่ต้องได้รับการสงเคราะห์ดูแลเป็นพิเศษ - นักเรียนที่เป็นบุตรและบุคลากรของโรงเรียนเตรียมอุดมศึกษาพัฒนาการ รัชดา - นักเรียนที่อยู่ในอุปการะของผู้ทำคุณประโยชน์ให้กับโรงเรียนเตรียมอุดมศึกษาพัฒนาการ รัชดา อย่างต่อเนื่อง - นักเรียนโควตาตามข้อตกลงของโรงเรียนคู่สหกิจหรือโรงเรียนคู่พัฒนาหรือโรงเรียนเครืองข่าย - การพิจารณาคัดเลือกนักเรียนในกลุ่มเงื่อนไขพิเศษเป็นไปตามหลักเกณฑ์ที่คณะกรรมการสถาศึกษาขั้นพื้นฐานและคณะกรรมการรับนักเรียนของโรงเรียนกำหนด - โดยนักเรียนที่ผ่านการพิจารณาคัดเลือกจากคณะกรรมการสถาศึกษาขั้นพื้นฐานและคณะกรรมการรับนักเรียนของโรงเรียน จำนวนประมาณ 22 คน จะได้รับสิทธิให้เข้าศึกษาต่อในระดับชั้นมัธยมศึกษาปีที่ 1 ของโรงเรียน - 2.3 ความสามารถพิเศษ คือ นักเรียนที่มีความสามารถพิเศษอยู่ในกลุ่มต่าง ๆ ดังต่อไปนี้- ซึ่งนักเรียนที่จะสมัครเข้ารับการสอบคัดเลือกเพื่อเข้าศึกษาต่อในระดับชั้นมัธยมศึกษาปีที่ 1 โรงเรียนเตรียมอุดมศึกษาพัฒนาการ รัชดา ในส่วนของความสามารถพิเศษนั้น จะต้องส่งแฟ้มสะสมผลงานให้แก่คณะกรรมการคัดเลือกนักเรียนพิจารณาร่วมด้วย และหากเป็นนักเรียนที่เข้าสอบคัดเลือกในส่วนของนักกีฬา จะต้องมีผลงานในระดับเขตพื้นที่การศึกษา ระดับจังหวัด หรือ การแข่งขันที่เป็นที่ยอมรับ ขึ้นไป และจะต้องผ่านการสอบสัมภาษณ์ รวมทั้งจะต้องสอบผ่านทักษะการปฏิบัติมีคะแนนรวมไม่น้อยกว่าร้อยละ 60 (เรียงลำดับตามคะแนนสูงสุด) โดยในปี พ.ศ. 2561  โรงเรียนได้เปิดรับนักเรียนในส่วนของความสามารถพิเศษ เป็นปีแรกการรับเข้าศึกษาในระดับชั้นมัธยมศึกษาตอนต้น (ม.1) ห้องเรียนพิเศษ การรับเข้าศึกษาในระดับชั้นมัธยมศึกษาตอนต้น (ม.1) ห้องเรียนพิเศษ. โรงเรียนเตรียมอุดมศึกษาพัฒนาการ รัชดา จะเปิดรับสมัครนักเรียนที่จบการศึกษาชั้นประถมศึกษาปีที่ 6 (จบ ป.6) เข้าศึกษาต่อในระดับชั้นมัธยมศึกษาปีที่ 1 (ม.1) ในห้องเรียนพิเศษโครงการ Mini English Program (MEP) ของโรงเรียน เป็นประจำทุกปี โดยสามารถสอบถามรายละเอียดเพิ่มเติมและการสมัครได้ที่ ห้องสำนักงานโครงการห้องเรียนพิเศษ MEP (312) อาคาร 3 ชั้น 1 โรงเรียนเตรียมอุดมศึกษาพัฒนาการ รัชดา หรือตามวันและเวลาที่โรงเรียนกำหนด- การสมัครเข้าศึกษาต่อในห้องเรียนพิเศษจะใช้วิธีการสอบคัดเลือก - โดยใช้แบบทดสอบของโรงเรียน- วิชาวิทยาศาสตร์ จำนวน 20 ข้อ 20 คะแนน - วิชาคณิตศาสตร์ จำนวน 20 ข้อ 20 คะแนน - วิชาภาษาอังกฤษ จำนวน 30 ข้อ 30 คะแนน - สอบสัมภาษณ์โดยครูชาวต่างประเทศ 30 คะแนน - รวมทั้งสิ้น 100 คะแนน - นักเรียนที่เข้ารับการสอบคัดเลือกจะต้องสอบผ่านในรายวิชาภาษาอังกฤษ ,วิชาคณิตศาสตร์ ,วิชาวิทยาศาสตร์ ,สอบสัมภาษณ์โดยครูชาวต่างประเทศ ไม่ต่ำกว่าร้อยละ 50 จึงจะผ่านการคัดเลือก - นักเรียนที่มีความประสงค์จะเข้ารับการสอบคัดเลือกจะต้องมีผลการเรียนเฉลี่ย 5 ภาคเรียน รายวิชาคณิตศาสตร์ ตั้งแต่ 2.50 รายวิชาภาษาอังกฤษ ตั้งแต่ 2.50 และผลการเรียนเฉลี่ย 5 ภาคเรียนตั้งแต่ 2.75 ขึ้นไป - นักเรียนที่สอบผ่านการคัดเลือกจำนวน 30 คน (เรียงตามลำดับคะแนนจนถึงจำนวนที่รับได้) จะได้รับสิทธิให้เข้าศึกษาต่อในระดับชั้นมัธยมศึกษาปีที่ 1 หลักสูตรห้องเรียนพิเศษ ของโรงเรียนการรับเข้าศึกษาในระดับชั้นมัธยมศึกษาตอนปลาย (ม.4) ห้องเรียนปกติ การรับเข้าศึกษาในระดับชั้นมัธยมศึกษาตอนปลาย (ม.4) ห้องเรียนปกติ. โรงเรียนเตรียมอุดมศึกษาพัฒนาการ รัชดา จะเปิดรับสมัครนักเรียนที่จบการศึกษาชั้นมัธยมศึกษาปีที่ 3 (จบ ม.3) เข้าศึกษาต่อในระดับชั้นมัธยมศึกษาปีที่ 4 (ม.4) เป็นประจำทุกปี โดยผู้ที่ต้องการสมัครเข้าศึกษาต่อจะต้องยื่นใบสมัครว่าประสงค์ที่จะเข้าศึกษาต่อในแผนการเรียนใดของโรงเรียนเตรียมอุดมศึกษาพัฒนาการ รัชดา โดยการเข้าศึกษาต่อในชั้นมัธยมศึกษาปีที่ 4 ห้องเรียนปกติมี 3 แบบ 1.การรับสมัครภายใน การรับสมัครภายใน คือ จะให้โอกาสนักเรียนที่จบการศึกษาจากชั้นมัธยมศึกษาปีที่ 3 (เดิม) ของโรงเรียนเตรียมอุดมศึกษาพัฒนาการ รัชดา ที่จบการศึกษาในปีการศึกษานั้น ๆ มีสิทธิ์และโอกาสในการยื่นผลการเรียนเฉลี่ยสะสม 5 ภาคเรียน ให้แก่คณะกรรมการที่โรงเรียนเตรียมอุดมศึกษาพัฒนาการ รัชดา แต่งตั้งพิจารณาเพื่อดำเนินการคัดเลือกนักเรียนที่จบการศึกษาชั้นมัธยมศึกษาปีที่ 3 (เดิม) ในปีการศึกษานั้น ๆ เข้าศึกษาต่อชั้นมัธยมศึกษาปีที่ 4 ของโรงเรียนเตรียมอุดมศึกษาพัฒนาการ รัชดา ตามแผนการเรียนต่าง ๆ ตามที่นักเรียนได้แจ้งความประสงค์เอาไว้ เมื่อคณะกรรมการที่โรงเรียนแต่งตั้งได้พิจารณาคุณสมบัติ ตลอดจนหลักเกณฑ์ต่าง ๆ ครบถ้วนแล้วก็จะดำเนินการประกาศรายชื่อนักเรียนที่จบการศึกษาจากชั้นมัธยมศึกษาปีที่ 3 (เดิม) ที่มีสิทธิ์เข้าศึกษาต่อในระดับชั้นมัธยมศึกษาปีที่ 4 โรงเรียนเตรียมอุดมศึกษาพัฒนาการ รัชดา ตามแผนการเรียนต่าง ๆ จากนั้น เมื่อดำเนินการคัดเลือกนักเรียนในแบบที่ 1 เสร็จสิ้นแล้วจึงจะดำเนินการคัดเลือกบุคคลที่จะเข้าศึกษาต่อตามแบบที่ 2 ต่อไป- การเข้าศึกษาต่อตามแบบที่ 1 จะต้องมีผลการเรียนเฉลี่ยในแต่ละรายวิชาและผลการเรียนเฉลี่ยสะสมตรงตามหลักเกณฑ์ที่โรงเรียนเตรียมอุดมศึกษาพัฒนาการ รัชดา กำหนด ซึ่งในแต่ละแผนการเรียนจะต้องใช้ผลการเรียนเฉลี่ยสะสมและผลการเรียนเฉลี่ยในแต่ละรายวิชาตลอดจนหลักเกณฑ์ในการพิจารณาอื่น ๆ ที่แตกต่างกันไปในแต่ละแผนการเรียน - การคัดเลือกนักเรียนเข้าศึกษาต่อตามแบบที่ 1 อาจจะมีการนำผลคะแนนความประพฤตินักเรียนจากกลุ่มบริหารงานบุคคล มาเป็นส่วนหนึ่งในหลักเกณฑ์การพิจารณาคัดเลือกนักเรียนเข้าศึกษาต่อชั้นมัธยมศึกษาปีที่ 4 ร่วมด้วย - การคัดเลือกนักเรียนเข้าศึกษาต่อตามแบบที่ 1 อาจจะมีการนำผลการทดสอบระดับชาติขั้นพื้นฐาน (O-NET) มาเป็นส่วนหนึ่งในหลักเกณฑ์การพิจารณาคัดเลือกนักเรียนเข้าศึกษาต่อชั้นมัธยมศึกษาปีที่ 4 ร่วมด้วย - นักเรียนที่จบการศึกษาชั้นมัธยมศึกษาปีที่ 3 (จบ ม.3) ของโรงเรียนเตรียมอุดมศึกษาพัฒนาการ รัชดา ที่ผ่านการคัดเลือกจากคณะกรรมการที่โรงเรียนแต่งตั้ง จำนวนประมาณ 264 คน จะได้รับสิทธิให้เข้าศึกษาในระดับชั้นมัธยมศึกษาปีที่ 4 ของโรงเรียนตามแผนการเรียนต่าง ๆ ที่นักเรียนได้ยื่นความประสงค์เอาไว้ 2.การเปิดรับสมัครนักเรียนทั่วไป การเปิดรับสมัครนักเรียนทั่วไป คือ เปิดโอกาสให้นักเรียนที่จบการศึกษาชั้นมัธยมศึกษาปีที่ 3 ของทุกโรงเรียนทั่วประเทศ มีโอกาสสมัครเข้ารับการสอบคัดเลือกเพื่อเข้าศึกษาต่อในระดับชั้นมัธยมศึกษาปีที่ 4 รวมทั้งนักเรียนที่จบการศึกษาชั้นมัธยมศึกษาปีที่ 3 (เดิม) ของโรงเรียนเตรียมอุดมศึกษาพัฒนาการ รัชดา ที่พลาดในการคัดเลือกเข้าศึกษาต่อชั้นมัธยมศึกษาปีที่ 4 ของโรงเรียนตามแบบที่ 1 ด้วย ก็มีสิทธิ์สามารถยืนใบสมัครขอเข้ารับการสอบคัดเลือกเข้าศึกษาต่อในระดับชั้นมัธยมศึกษาปีที่ 4 ของโรงเรียนได้อีกครั้ง โดยจะต้องสอบคัดเลือกพร้อมกับนักเรียนทั่วไป และหากได้รับการคัดเลือกก็จะได้ในส่วนของโคต้านักเรียนทั่วไป- การคัดเลือกเข้าศึกษาต่อชั้นมัธยมศึกษาปีที่ 4 แบบนักเรียนทั่วไปจะใช้วิธีการสอบคัดเลือก - ข้อสอบที่ใช้ในการสอบคัดเลือกเข้าศึกษาต่อชั้นมัธยมศึกษาปีที่ 4 ห้องเรียนปกติ แบบนักเรียนทั่วไปจะใช้ข้อสอบของโรงเรียน- แผนการเรียนวิทยาศาสตร์-คณิตศาสตร์- สอบวิชาคณิตศาสตร์ , วิชาวิทยาศาสตร์ - แผนการเรียนภาษาอังกฤษ-คณิตศาสตร์- สอบวิชาคณิตศาสตร์ ,วิชาภาษาอังกฤษ - แผนการเรียนภาษาอังกฤษ-ภาษาจีน ,แผนการเรียนภาษาอังกฤษ-ภาษาญี่ปุ่น ,แผนการเรียนภาษาอังกฤษ-ภาษาฝรั่งเศส- สอบวิชาภาษาไทย ,วิชาภาษาอังกฤษ - แผนการเรียนภาษาไทย-สังคมศึกษา- สอบวิชาภาษาไทย ,วิชาสังคมศึกษา - การสมัครเข้าศึกษาต่อในระดับชั้นมัธยมศึกษาปีที่ 4 แบบนักเรียนทั่วไป จะมีการนำผลการทดสอบระดับชาติขั้นพื้นฐาน (O-NET) มาคิดเป็นเปอร์เซ็นร่วมกับ ข้อสอบของโรงเรียน ในการคิดเป็นคะแนนรวมเพื่อคัดเลือกนักเรียนที่จะได้สิทธิ์เข้าศึกษาต่อชั้นมัธยมศึกษาปีที่ 4 ร่วมด้วย ในอัตราส่วนผลการทดสอบระดับชาติขั้นพื้นฐาน (O-NET) 30% และผลการสอบของข้อสอบโรงเรียน 70 % - โดยผลรวมของคะแนนรวมระหว่างข้อสอบของโรงเรียน (70%) รวมกับคะแนนผลการทดสอบระดับชาติขั้นพื้นฐาน O-NET (30 %) รวมกันแล้วจะต้องมีคะแนนรวมไม่ต่ำกว่า 40 % จึงจะถือว่าผ่านการคัดเลือก - นักเรียนที่สอบผ่านการคัดเลือกจำนวนประมาณ 136 คน (เรียงตามลำดับคะแนนจนถึงจำนวนที่รับได้ในแต่ละแผนการเรียน) จะได้รับสิทธิให้เข้าศึกษาในระดับชั้นมัธยมศึกษาปีที่ 4 ของโรงเรียนตามแผนการเรียนต่าง ๆ ที่ตนเองได้สมัครสอบและผ่านการสอบคัดเลือกแผนการรับสมัครนักเรียนเข้าศึกษาต่อชั้นมัธยมศึกษาปีที่ 4 ประจำปีการศึกษา 2561 รอบนักเรียนทั่วไป แผนการรับสมัครนักเรียนเข้าศึกษาต่อชั้นมัธยมศึกษาปีที่ 4 ประจำปีการศึกษา 2561 รอบนักเรียนทั่วไป. 3.ด้านความสามารถพิเศษ คือ นักเรียนที่มีความสามารถพิเศษอยู่ในกลุ่มต่าง ๆ ดังต่อไปนี้- โดยนักเรียนที่มีความสามารถพิเศษด้านบาสเกตบอล สามารถเลือกแผนการเรียนได้ดังต่อไปนี้- ซึ่งนักเรียนที่จะสมัครเข้ารับการสอบคัดเลือกเพื่อเข้าศึกษาต่อในระดับชั้นมัธยมศึกษาปีที่ 4 โรงเรียนเตรียมอุดมศึกษาพัฒนาการ รัชดา ในส่วนของความสามารถพิเศษนั้น จะต้องส่งแฟ้มสะสมผลงานให้แก่คณะกรรมการคัดเลือกนักเรียนพิจารณาร่วมด้วย และจะต้องมีผลงานในระดับเขตพื้นที่การศึกษา ระดับจังหวัด หรือ การแข่งขันที่เป็นที่ยอมรับ ขึ้นไป และ จะต้องผ่านการสอบสัมภาษณ์ รวมทั้งจะต้องสอบผ่านทักษะการปฏิบัติมีคะแนนรวมไม่น้อยกว่าร้อยละ 60 (เรียงลำดับตามคะแนนสูงสุด) โดยในปี พ.ศ. 2561  โรงเรียนได้เปิดรับนักเรียนในส่วนของความสามารถพิเศษ เป็นปีแรกการรับเข้าศึกษาในระดับชั้นมัธยมศึกษาตอนปลาย (ม.4) ห้องเรียนพิเศษ การรับเข้าศึกษาในระดับชั้นมัธยมศึกษาตอนปลาย (ม.4) ห้องเรียนพิเศษ. โรงเรียนเตรียมอุดมศึกษาพัฒนาการ รัชดา จะเปิดรับสมัครนักเรียนที่จบการศึกษาชั้นมัธยมศึกษาปีที่ 3 (จบ ม.3) เข้าศึกษาต่อในระดับชั้นมัธยมศึกษาปีที่ 4 (ม.4) โครงการห้องเรียนพิเศษหลักสูตร Mini English Program (MEP) สังกัดแผนการเรียน คณิตศาสตร์-ภาษาอังกฤษ เป็นประจำทุกปี โดยผู้ที่มีประสงค์จะสมัครเข้าศึกษาต่อสามารถสอบถามรายละเอียดเพิ่มเติมและการสมัครได้ที่ ห้องสำนักงานโครงการห้องเรียนพิเศษ MEP (312) อาคาร 3 ชั้น 1 โรงเรียนเตรียมอุดมศึกษาพัฒนาการ รัชดา หรือตามวันและเวลาที่โรงเรียนกำหนด- การสมัครเข้าศึกษาต่อในห้องเรียนพิเศษจะใช้วิธีการสอบคัดเลือก - โดยใช้แบบทดสอบของโรงเรียน- คณิตศาสตร์ จำนวน 20 ข้อ 40 คะแนน - ภาษาอังกฤษ จำนวน 30 ข้อ 30 คะแนน - สัมภาษณ์นักเรียนเกี่ยวกับความพร้อมทางทักษะการฟังและการพูดเป็นภาษาอังกฤษโดยครูชาวต่างชาติ 30 คะแนน - รวม 100 คะแนน - นักเรียนที่เข้ารับการสอบคัดเลือกจะต้องสอบผ่านในรายวิชาภาษาอังกฤษ ,วิชาคณิตศาสตร์ ,สอบสัมภาษณ์โดยครูชาวต่างประเทศไม่ต่ำกว่าร้อยละ 50 จึงจะผ่านการคัดเลือก - นักเรียนที่สอบผ่านการคัดเลือกจำนวน 30 คน (เรียงตามลำดับคะแนนจนถึงจำนวนที่รับได้) จะได้รับสิทธิให้เข้าศึกษาต่อในระดับชั้นมัธยมศึกษาปีที่ 4 แผนการเรียนคณิตศาสตร์-ภาษาอังกฤษ (MEP) ของโรงเรียน - นักเรียนที่มีความประสงค์จะเข้ารับการสอบคัดเลือกจะต้องมีผลการเรียนเฉลี่ย 5 ภาคเรียน รายวิชาคณิตศาสตร์ ตั้งแต่ 2.50 รายวิชาภาษาอังกฤษ ตั้งแต่ 2.50 และผลการเรียนเฉลี่ย 5 ภาคเรียนตั้งแต่ 2.75 ขึ้นไปมิติด้านวิชาการโครงการความร่วมมือทางวิชาการ (MOU) มิติด้านวิชาการ. โครงการความร่วมมือทางวิชาการ (MOU). โรงเรียนเตรียมอุดมศึกษาพัฒนาการ รัชดา ได้มีโครงการความร่วมมือทางวิชาการ (MOU) กับสถาบันระดับอุดมศึกษา หลายสถาบัน เพื่อสนับสนุนและส่งเสริมนักเรียนผู้ที่มีความรู้ความสามารถให้ได้มีโอกาสเข้าศึกษาต่อในระดับอุดมศึกษามากขึ้น อาทิเช่น- คณะเทคโนโลยีสารสนเทศ สถาบันเทคโนโลยีพระจอมเกล้าเจ้าคุณทหารลาดกระบัง - คณะอุตสาหกรรมเกษตร สถาบันเทคโนโลยีพระจอมเกล้าเจ้าคุณทหารลาดกระบัง - มหาวิทยาลัยเทคโนโลยีราชมงคลธัญบุรี - มหาวิทยาลัยเทคโนโลยีราชมงคลพระนคร - มหาวิทยาลัยครุศาสตร์เสฉวน สาธารณรัฐประชาชนจีน (ความร่วมมือเพื่อพัฒนาคุณภาพการเรียนการสอนภาษาจีนให้กับนักเรียนแผนการเรียนภาษาอังกฤษ-จีน) - ทุนมหาวิทยาลัยพี่ โรงเรียนน้อง มหาวิทยาลัยศรีปทุม - มหาวิทยาลัยแม่โจ้ จังหวัดเชียงใหม่ - มหาวิทยาลัยอื่น ๆโครงการแลกเปลี่ยนวัฒนธรรมโครงการแลกเปลี่ยนวัฒนธรรม. - โรงเรียน Saikyo High School ประเทศญี่ปุ่น - นักเรียนแลกเปลี่ยนของ Rotary Youth Exchangeกิจกรรมส่งเสริมทางวิชาการของโรงเรียนกิจกรรมส่งเสริมทางวิชาการของโรงเรียน. - ค่ายพัฒนาศักยภาพคณิตศาสตร์ (Math Camp) - ค่ายคณิตศาสตร์ (Math Day Camp) - ค่ายภาษาฝรั่งเศส - ค่ายภาษาอังกฤษ (English Day Camp) - ค่ายคอมพิวเตอร์ตามแนวทางแบบ STEM - ค่ายพัฒนาศักยภาพภาษาไทย-สังคมศึกษา - ค่ายภาษาอังกฤษ (MEP English Camp) - ค่ายภาษาญี่ปุ่น (Japanese Camp) - ค่ายพัฒนาศักยภาพทางภาษาต่างประเทศที่ 2 - ค่ายภาษาจีน - ค่ายพัฒนาศักยภาพวิทยาศาสตร์ (Science Camp) - ค่ายวิทยาศาสตร์ (Science Day Camp) - ค่ายอาเซียนร่วมใจ - การแข่งขันทักษะคณิตศาสตร์ - การประกวดโครงงานวิทยาศาสตร์แบบ STEM - การแข่งขันตอบปัญหาการแพทย์ - การทำโครงงานภาษาอังกฤษ - การแข่งขันทักษะภาษาไทย - การแข่งขันทักษะภาษาต่างประเทศที่ 2 - การแข่งขันทักษะภาษาอังกฤษของห้องเรียนพิเศษ MEP - การแข่งขันทักษะภาษาอังกฤษ - การแข่งขันจรวดขวดน้ำ - การแข่งขันโครงการ สอวน. - กิจกรรมติว O-Net สำหรับนักเรียนชั้นมัธยมศึกษาปีที่ 3 และชั้นมัธยมศึกษาปีที่ 6 - กิจกรรมติว PAT ภาษาจีน สำหรับชั้นมัธยมศึกษาปีที่ 6 - กิจกรรมติว PAT ภาษาฝรั่งเศส สำหรับชั้นมัธยมศึกษาปีที่ 6 - กิจกรรมติว PAT ภาษาญี่ปุ่น สำหรับชั้นมัธยมศึกษาปีที่ 6 - กิจกรรมติว GAT ภาษาอังกฤษ สำหรับชั้นมัธยมศึกษาปีที่ 6 - กิจกรรมติว GAT เชื่อมโยง สำหรับชั้นมัธยมศึกษาปีที่ 6 - กิจกรรมติวทักษะภาษาต่างประเทศที่ 2 - กิจกรรมเตรียมความพร้อมสู่ PISA- การสอบ Pre-ONET ประจำปี - การสอบ Pre-Admission ประจำปี - การสอบ Pre-ม.ต้น ประจำปี - การสอบธรรมศึกษาสนามหลวง ประจำปี - การสอบวัดความรู้ภาษาต่างประเทศที่ 2 - การสอบวัดระดับภาษาอังกฤษ โครงการห้องเรียนพิเศษ MEP - การสอบวัดและประเมินผล " การรู้เรื่องการอ่าน (Read Literacy) ตามแนวทางการประเมินผลนักเรียนนานาชาติ PISA " - กิจกรรมการเรียนปรับพื้นฐานสำหรับนักเรียนชั้น ม.1 และ ม.4 ที่เข้าเรียนใหม่ - กิจกรรมการเรียนเสริมพิเศษวันเสาร์สำหรับนักเรียนชั้นมัธยมศึกษาตอนต้น - กิจกรรม Ajinomoto Cooking clup - กิจกรรม one class one project - กิจกรรมงานสัปดาห์ห้องสมุดและส่งเสริมนิสัยรักการอ่าน - กิจกรรมการศึกษาโลกดวงดาวและอวกาศ - กิจกรรมนักเรียนทัศนศึกษาต่างประเทศ - กิจกรรมทัศนศึกษาภายในประเทศ สำหรับนักเรียนชั้นมัธยมศึกษาตอนปลาย - กิจกรรมอยู่ค่ายพักแรมลูกเสือ-เนตรนารี สำหรับนักเรียนชั้นมัธยมศึกษาตอนต้นมิติด้านกิจกรรมมิติด้านกิจกรรม. - วันสถาปนาโรงเรียน - กิจกรรมปัจฉิมนิเทศ - พิธีรับประกาศนียบัตร "วันเกียรติยศ" - พิธีไหว้ครู - กิจกรรมปฐมนิเทศและค่ายอัตลักษณ์ - กิจกรรมพี่พบน้อง - ค่ายคุณธรรม - ค่ายวัยใส ต.อ.พ.ร. สร้างวินัย - ค่ายพัฒนาคุณลักษณะอันพึงประสงค์ - ค่ายพัฒนาผู้นำนักเรียน - การประกวดวงดนตรีสตริง - การประกวดร้องเพลงลูกทุ่ง - การประกวดมารยาทไทย - การแข่งขันกีฬาลีลาศ T.U.P.R. DanceSport Challenge - การประกวดดาว - เดือน ระดับชั้นมัธยมศึกษาปีที่ 3 - การประกวด Miss Tiffany's TUPR - กิจกรรม Big Cleaning Day - กิจกรรมการแข่งขันฟุตซอลลีก- พิธีหล่อเทียนพรรษาและแสดงตนเป็นพุทธมามกะ - กิจกรรมนักข่าวน้อย MEP - กิจกรรมช่างไฟฟ้ารุ่นเยาว์ - กิจกรรมนักธุรกิจน้อย - กิจกรรมสวดมนต์สุขใจ - การเลือกตั้งประธานนักเรียน - การแต่งตั้งและการส่งมอบงานคณะกรรมการนักเรียน - กิจกรรมนักเรียน-เพื่อนที่ปรึกษา YC - การอบรมมารยาทไทย - การอบรมบรรณารักษ์น้อย - การอบรมนักเรียนแกนนำการใช้ห้องศูนย์สาระการเรียนรู้ - การอบรมเรื่อง โรคเอดส์ - การอบรมเชิงปฏิบัติการการป้องกันและระงับอัคคียภัย - การตรวจสุขสภาพประจำปี - กิจกรรมเนื่องในวันสำคัญต่าง ๆกิจกรรมเพื่อเสริมสร้างและพัฒนาบุคลากรทางการศึกษาของโรงเรียนกิจกรรมเพื่อเสริมสร้างและพัฒนาบุคลากรทางการศึกษาของโรงเรียน. - การนิเทศติดตามศูนย์การเรียนรู้ - การอบรมครูแกนนำวิจัยในชั้นเรียน - การอบรมเศรษฐกิจพอเพียง - การอบรมเชิงปฏิบัติการฯ เศรษฐกิจพอเพียง - การอบรมเชิงปฏิบัติการ "การจัดการเรียนการสอนในศตวรรษที่ 21" - การอบรมสร้างความเข้าใจในงานประกันคุณภาพ - การอบรมครูที่ปรึกษา - การประเมินข้าราชการครูบรรจุใหม่ - การพัฒนาวิชาชีพเพื่อเลื่อนวิทยฐานะ - การพัฒนาศักยภาพบุคลากรและลูกจ้างประจำ - การศึกษาดูงานตามโรงเรียนต่าง ๆ ทั้งภายในและต่างประเทศ - การอบรมผู้กำกับลูกเสือขั้นความรู้เบื้องต้น (B.T.C.) - การอบรมผู้กำกับลูกเสือสามัญรุ่นใหญ่ขั้นความรู้ขั้นสูง (A.T.C.) - การอบรมครู เรื่อง OBECQA- การอบรมครู เรื่องการใช้ Google App for Education - การนิเทศสัญจร กลุ่มสาระการเรียนรู้ - การจัดทำและประกวดผลงานวิจัยในชั้นเรียน - การอบรมเชิงปฏิบัติการจัดทำแผนปฏิบัติการ ประจำปี - การอบรมครู เรื่อง STEM Education - การอบรมครูด้านการเงินและพัสดุ - การประชุมครูและบุคลากรประจำเดือน - การประชุมครูและบุคลากรทางการศึกษาของแต่ละกลุ่มงานและกลุ่มสาระการเรียนรู้ - การอบรมครูแกนนำด้านการผลิตสื่อนวัตกรรมเทคโนโลยี - พิธีมอบรางวัลครูดีศรี ต.อ.พ.ร. - พิธีมอบรางวัลเพชร ต.อ.พ.ร. (สำหรับครูที่มีผลงานดีเด่นและผ่านการประเมินพัฒนาทักษะสำหรับศตวรรษที่ 21 สู่กระบวนการเรียนรู้ในรูปแบบของ STEM Education หรือครูที่มีผลงานดีเด่นทางด้านงานวิจัย) - วันครอบครัว ต.อ.พ.ร. - พิธีมุฑิตาคารวะครูเกษียณอายุราชการกิจกรรมสำคัญของโรงเรียน กิจกรรมสำคัญของโรงเรียน. พิธีประดับพระเกี้ยว เป็นพิธีการที่สำคัญของโรงเรียนเตรียมอุดมศึกษาพัฒนาการ รัชดา เนื่องจากพระเกี้ยวเป็นพิจิตรเลขาประจำรัชกาลพระบาทสมเด็จพระจุลจอมเกล้าเจ้าอยู่หัว ซึ่งโรงเรียนเตรียมอุดมศึกษาพัฒนาการ รัชดา ได้รับพระบรมราชานุญาตให้ใช้เป็นตราสัญลักษณ์ประจำโรงเรียน ดังนั้นโรงเรียนเตรียมอุดมศึกษาพัฒนาการ รัชดา จึงได้มีการอัญเชิญองค์พระเกี้ยวมาใช้สำหรับเป็นเข็ม สำหรับประดับที่หน้าอกเสื้อนักเรียนด้านขวาของนักเรียนชั้นมัธยมศึกษาตอนปลาย โรงเรียนเตรียมอุดมศึกษาพัฒนาการ รัชดา โดย- นักเรียนชาย จะประดับเข็มพระเกี้ยวสีทอง เหนืออักษรย่อ ต.อ.พ.ร. - นักเรียนหญิง จะประดับเข็มพระเกี้ยวสีเงิน เหนืออักษรย่อ ต.อ.พ.ร.กิจกรรมของโรงเรียนที่ได้รับความสนใจจากบุคคลภายนอก กิจกรรมของโรงเรียนที่ได้รับความสนใจจากบุคคลภายนอก. การแข่งขันกีฬาภายใน โรงเรียนเตรียมอุดมศึกษาพัฒนาการ รัชดา จะมีการจัดกิจกรรมการแข่งขันกีฬาภายในสถาบันขึ้นเป็นประจำทุกปีในช่วงเดือน พฤศจิกายน ภายใต้ชื่อ "เตรียมพัฒน์ รัชดาเกมส์ " โดยจะมีการแบ่งนักเรียน ออกเป็น 5 คณะ ได้แก่1. คณะอินทนิล 2. คณะปาริชาต 3. คณะการะเกด 4. คณะราชพฤกษ์ 5. คณะกรรณิการ์ โดยเมื่อมีการจัดการแข่งขันทุกครั้ง จะได้รับความสนใจจากทั้งศิษย์เก่า ศิษย์ปัจจุบัน และบุคคลภายนอกเป็นจำนวนมาก งานนิทรรศการวิชาการ และ กิจกรรม OPEN HOUSE เป็นกิจกรรมเพื่อการนำเสนอผลงานทางวิชาการของนักเรียนในรูปแบบโครงงานเชิงบูรณาการ อีกทั้งยังมีการสาธิตการให้ความรู้ของแต่ละกลุ่มสาระการเรียนรู้ และเปิดโอกาสให้กับนักเรียนจากโรงเรียนและหน่วยงานภายนอกเข้าร่วมกิจกรรม อาทิเช่น การแข่งขันทักษะของแต่ละกลุ่มสาระการเรียนรู้ การเข้าร่วมชมงานนิทรรศการ การเยี่ยมชมโรงเรียน การจัดซุ่มสำหรับแสดงผลงานและให้ความรู้ของสถาบันการศึกษาและมหาวิทยาลัยต่าง ๆ ภายนอก ซึ่งงานนิทรรศการวิชาการ จะจัดขึ้นในช่วงเดือน กุมภาพันธ์ เป็นประจำทุกปีกิจกรรมพิเศษของโรงเรียนธนาคารโรงเรียนเตรียมอุดมศึกษาพัฒนาการ รัชดา กิจกรรมพิเศษของโรงเรียน. ธนาคารโรงเรียนเตรียมอุดมศึกษาพัฒนาการ รัชดา. ธนาคารโรงเรียนเตรียมอุดมศึกษาพัฒนาการ รัชดา เริ่มเปิดดำเนินการเมื่อ วันที่ 1 พฤศจิกายน พ.ศ. 2556 โดยมีท่านผู้อำนวยการ ดร.เลิศศิลป์ รัตนมุสิก เป็นผู้ให้การสนับสนุน ได้ร่วมมือกับทางธนาคารออมสิน จัดทำโครงการธนาคารโรงเรียนขึ้น โดยมีวัตถุประสงค์ดังนี้1. เพื่อให้นักเรียนมีวินัยในการใช้จ่าย 2. เพื่อปลูกฝังนิสัยของนักเรียนให้รักการออม และการประหยัด 3. เพื่อส่งเสริมให้นักเรียนมีคุณธรรม จริยธรรม มีความรับผิดชอบ มีความซื่อสัตย์และรู้จักเสียสละ เวลาเพื่อประโยชน์ต่อส่วนรวม 4. โรงเรียนเตรียมอุดมศึกษาพัฒนาการ รัชดา เป็นโรงเรียนพอเพียง ตามแนวปรัชญาของเศรษฐกิจพอเพียง ในปัจจุบันทางธนาคารโรงเรียนเตรียมอุดมศึกษาพัฒนาการ รัชดา ได้ทำการเปิดทำการในวันจันทร์ – พุธ และวันศุกร์ ในเวลา 7.00 – 7.30 น. และเวลา 12.00 – 12.40 น.กิจกรรมชุมนุม กิจกรรมชุมนุม. โรงเรียนเตรียมอุดมศึกษาพัฒนาการ รัชดา จัดขึ้นเพื่อให้นักเรียนภายในโรงเรียน ได้มีการแลกเปลี่ยนความรู้ ความสามารถ ตลอดจนทักษะต่าง ๆ ในสิ่งที่ตนเองสนใจ โดยนักเรียนสามารถเลือกชุมนุมต่าง ๆ ได้ตามความสนใจและความสมัครใจของนักเรียนในช่วงต้นภาคเรียน ซึ่งโรงเรียนมีชุมนุมต่าง ๆ ให้เลือกมากกว่า 100 ชุมนุม โดยในแต่ละสัปดาห์หรือหลังเลิกเรียนนักเรียนจะต้องเข้าชุมนุมของตนเอง เพื่อพัฒนาทักษะความรู้ และความสามารถต่าง ๆ ของตนเองตามที่ตนเองสนใจโครงการเด็กดีศรีเตรียมพัฒน์ รัชดา โครงการเด็กดีศรีเตรียมพัฒน์ รัชดา. โรงเรียนเตรียมอุดมศึกษาพัฒนาการ รัชดา มีปรัชญาของโรงเรียน คือ “ความเป็นเลิศทาง วิชาการและคุณธรรม” ดังนั้น โรงเรียนจึงจัดทำโครงการ “ เด็กดีศรีเตรียมพัฒน์ รัชดา ” เพื่อเป็นการสนับสนุนและะส่งเสริมนักเรียนที่มีผลการเรียนดีเด่นและความประพฤติดีของโรงเรียน โดยรางวัลสำหรับโครงการ “ เด็กดีศรีเตรียมพัฒน รัชดา ” มี 4 รางวัล ได้แก่1. โล่เชิดชูเกียรติ สำหรับเด็กดี ผู้มีความเป็นเลิศครบทั้ง 4 ด้าน 2. เข็มเชิดชูเกียรติของโครงการ 3. เกียรติบัตร 4. เผยแพร่ชื่อเสียงในเว็บโรงเรียน วารสารของโรงเรียน โดยหลักเกณฑ์ในการพิจารณากำหนดไว้ 4 ด้าน1. ด้านวิชาการ 2. ด้านคุณธรรม จริยธรรม 3. ด้านกีฬา ศิลปะ ดนตรี และนาฏศิลป์ 4. ด้านผู้นำพิธีมอบโล่เชิดชูเกียรติ เนื่องในวันคล้ายวันสถาปนาโรงเรียน พิธีมอบโล่เชิดชูเกียรติ เนื่องในวันคล้ายวันสถาปนาโรงเรียน. โรงเรียนเตรียมอุดมศึกษาพัฒนาการ รัชดา ก่อตั้งขึ้นเมื่อวันที่ 11 สิงหาคม พ.ศ. 2504 ในชื่อโรงเรียนประชาราษฎร์อุปถัมภ์ และได้เปลี่ยนชื่อเป็นโรงเรียนเตรียมอุดมศึกษาพัฒนาการ รัชดา ในวันที่ 10 กุมภาพันธ์ พ.ศ. 2546 ดังนั้นโรงเรียนเตรียมอุดมศึกษาพัฒนาการ รัชดา จึงถือเอาวันที่ 10 กุมภาพันธ์ พ.ศ. 2546 เป็นวันสถาปนาโรงเรียนและในวันดังกล่าวของทุก ๆ ปี จะมีการจัดงานและกิจกรรมต่าง ๆ เนื่องในวันคล้ายวันสถาปนาโรงเรียน อาทิเช่น การทำบุญเนื่องในวันคล้ายวันสถาปนาโรงเรียน , การบวงสรวงสิ่งศักดิ์สิทธิ์ประจำโรงเรียน ,การบวงสรวงพระบรมรูปพระบาทสมเด็จพระจุลจอมเกล้าเจ้าอยู่หัว ,การแจกเหรียญที่ระลึกเนื่องในวันคล้ายวันสถาปนาโรงเรียน เป็นต้น นอกจากนั้นยังมีพิธีมอบโล่เชิดชูเกียรติ สำหรับศิษย์เก่าที่สร้างชื่อเสียงให้แก่โรงเรียนในด้านต่าง ๆ อาทิเช่น นักเรียนที่มีผลคะแนนแอดมิชชั่นสูงสุดในแต่ละคณะ ,นักเรียนที่สามารถสอบคัดเลือกเข้าศึกษาต่อในมหาวิทยาลัยที่มีชื่อเสียงของประเทศได้ ,นักเรียนที่ได้ทุนการศึกษาต่อต่างประเทศ ,นักเรียนที่ได้ทุนการศึกษามหาวิทยาลัยในประเทศ ,นักเรียนที่สามารถทำข้อสอบการทดสอบทางการศึกษาในระดับชาติขั้นพื้นฐาน (O-NET) ในแต่ละรายวิชาได้คะแนนเต็ม ,นักเรียนที่สามารถทำข้อสอบ GAT และ PAT ได้คะแนนเต็ม ตลอดจนศิษย์เก่าที่สร้างชื่อเสียง เกียรติยศ และทำคุณประโยชน์ให้แก่โรงเรียนในด้านต่าง ๆ นอกจากนั้นยังมีการมอบโล่เกียรติคุณให้แก่บุคคล คณะบุคคล ตลอดจนองค์กรต่าง ๆ ที่ให้การสนับสนุนและส่งเสริมกิจกรรมต่าง ๆ ของโรงเรียนเตรียมอุดมศึกษาพัฒนาการ รัชดา อย่างต่อเนื่องและด้วยดีเสมอมาในรอบปีต่าง ๆ ที่ผ่านมาด้วย นอกจากการมอบโล่เชิดชูเกียรติและโล่เกียรติคุณให้แก่ศิษย์เก่าที่สร้างชื่อเสียงให้แก่โรงเรียนและคณะบุคคล หรือ องค์กรต่าง ๆ ที่สนับสนุนกิจกรรมของโรงเรียนเตรียมอุดมศึกษาพัฒนาการ รัชดา ด้วยดีเสมอมาแล้ว นอกจากนั้นยังมีการมอบเกียรติบัตรให้แก่นักเรียนปัจจุบันในระดับชั้นต่าง ๆ ที่สร้างชื่อเสียง และทำคุณประโยชน์ให้แก่โรงเรียนในด้านต่าง ๆ ในรอบปีต่าง ๆ ที่ผ่านมาด้วยการรับน้องและการจับสายรหัส การรับน้องและการจับสายรหัส. การรับน้องและการจับสายรหัส เป็นกิจกรรมที่รุ่นพี่ชั้นมัธยมศึกษาปีที่ 5 และ 6 ซึ่งเป็นนักเรียนชั้นมัธยมศึกษาตอนปลาย จัดทำขึ้นโดยมีวัตถุประสงค์เพื่อให้นักเรียนชั้นมัธยมศึกษาปีที่ 4 ซึ่งเป็นนักเรียนใหม่ได้ทำรู้จักกับรุ่นพี่ชั้นมัธยมศึกษาปีที่ 5 และ 6 และเพื่อให้รุ่นพี่ชั้นมัธยมศึกษาปีที่ 5 และ 6 ได้ทำความรู้จักและช่วยเหลือรุ่นน้องนักเรียนชั้นมัธยมศึกษาปีที่ 4 ซึ่งเป็นนักเรียนใหม่ โดยรูปแบบของกิจกรรมดังกล่าวจะเป็นกิจกรรมในลักษณะนันทนาการมีการเล่นเกมส์ การแสดงความสามารถ และการจับสายรหัส รวมทั้งอาจจะมีการมอบของที่ระลึกจากรุ่นพี่ชั้นมัธยมศึกษาปีที่ 5 และ 6 เช่น หนังสือ ,อุปกรณ์ทางการเรียน หรือสิ่งของอื่น ๆ ให้แก่รุ่นน้องนักเรียนชั้นมัธยมศึกษาปีที่ 4 เป็นต้น ซึ่งกิจกรรมการรับน้องและการจับสายรหัสดังกล่าว เริ่มจัดขึ้นครั้งแรกตั้งแต่ปี พ.ศ. 2554  ในแผนการเรียนวิทยาศาสตร์-คณิตศาสตร์ ก่อนจะแพร่ขยายไปยังแผนการเรียนอื่น ๆ ในเวลาต่อมา และมีการปรับปรุงพัฒนารูปแบบเรื่อยมาตามยุคสมัยและการปรับเปลี่ยนแผนการเรียนของโรงเรียน แต่กิจกรรมการรับน้องและการจับสายรหัสดังกล่าวก็ยังมีการจัดขึ้นทุกปีเรื่อยมาจนถึงปัจจุบัน เพียงแต่มีการปรับเปลี่ยนรูปแบบของกิจกรรมให้แตกต่างกันไปตามสถานการณ์ในแต่ละปีการศึกษา แต่รูปแบบหลัก ๆ ของกิจกรรม ยังคงไว้ซึ้งรูปแบบเดิม คือ มีการจับสายรหัสแยกกันไปในแต่ละแผนการเรียน เพื่อให้พี่รหัสได้น้องรหัสที่เรียนอยู่แผนการเรียนเดียวกันกับตนเอง เพื่อความสะดวกในการส่งมอบสิ่งของ,เอกสารและอุปกรณ์การเรียน รวมทั้งเพื่อความง่ายในการติดต่อสื่อสารและการทำความเข้าใจในเรื่องของเนื้อหาที่เกี่ยวข้องกับการเรียนอันดับและมาตราฐานการศึกษาของโรงเรียนการประเมินคุณภาพของโรงเรียนการประเมินคุณภาพโรงเรียน โดยสำนักงานรับรองมาตรฐานและประเมินคุณภาพการศึกษา (องค์การมหาชน) อันดับและมาตราฐานการศึกษาของโรงเรียน. การประเมินคุณภาพของโรงเรียน. การประเมินคุณภาพโรงเรียน โดยสำนักงานรับรองมาตรฐานและประเมินคุณภาพการศึกษา (องค์การมหาชน). โรงเรียนเตรียมอุดมศึกษาพัฒนาการ รัชดา ได้ผ่านการประเมินคุณภาพของสถานศึกษาจากสำนักงานรับรองมาตรฐานและประเมินคุณภาพการศึกษา (องค์การมหาชน) หรือ สมศ รอบ 3 เมื่อวันที่ 4, 6 ธันวาคม พ.ศ. 2555 ผลปรากฏว่า โรงเรียนเตรียมอุดมศึกษาพัฒนาการ รัชดา มีผลการประเมินคุณภาพการศึกษาทั้งทางด้านผู้เรียน ด้านผู้บริหาร และด้านครู อยู่ในระดับดีการประเมินคุณภาพโรงเรียน โดยใช้ผลการทดสอบระดับชาติขั้นพื้นฐาน (O-NET) การประเมินคุณภาพโรงเรียน โดยใช้ผลการทดสอบระดับชาติขั้นพื้นฐาน (O-NET). โรงเรียนเตรียมอุดมศึกษาพัฒนาการ รัชดา มีผลคะแนนเฉลี่ยการสอบแบบทดสอบทางการศึกษาแห่งชาติขั้นพื้นฐาน (O-NET) ซึ่งจัดการสอบและให้การรับรองมาตรฐานโดยสถาบันทดสอบทางการศึกษาแห่งชาติ (องค์การมหาชน) หรือ สทศ ซึ่งผลปรากฏว่า โรงเรียนเตรียมอุดมศึกษาพัฒนาการ รัชดา มีผลคะแนนเฉลี่ยการสอบแบบทดสอบทางการศึกษาแห่งชาติขั้นพื้นฐาน (O-NET) ทั้งในระดับชั้นมัธยมศึกษาปีที่ 3 และในระดับชั้นมัธยมศึกษาปีที่ 6- ประจำปีการศึกษา 2557 สูงกว่าคะแนนเฉลี่ยระดับประเทศ ในทุกรายวิชา- ประจำปีการศึกษา 2558 สูงกว่าคะแนนเฉลี่ยระดับประเทศ ในทุกรายวิชาอันดับของโรงเรียนจัดอันดับโดย สำนักงานคณะกรรมการการศึกษาขั้นพื้นฐาน อันดับของโรงเรียน. จัดอันดับโดย สำนักงานคณะกรรมการการศึกษาขั้นพื้นฐาน. โรงเรียนเตรียมอุดมศึกษาพัฒนาการ รัชดา ได้รับการจัดอันดับจากสำนักงานคณะกรรมการการศึกษาขั้นพื้นฐาน หรือ สพฐ ในปี พุทธศักราช 2553 ให้เป็นโรงเรียนมาตราฐานสากล (World Class Standard School ) รุ่นที่ 1 เป็น  1 ใน 369 โรงเรียนทั่วประเทศ ซึ่งโรงเรียนมาตราฐานสากล (World Class Standard School ) คือ โรงเรียนที่จัดการเรียนรู้ให้ผู้เรียนมีคุณลักษณะที่พึงประสงค์ เทียบเคียงมาตรฐานสากล ผู้เรียนมีศักยภาพเป็นพลเมื่องโลก (World Citizen,Global Citizen) เพื่อพัฒนายกระดับคุณภาพการจัดการเรียนการสอนและการจัดการด้วยระบบคุณภาพ เพื่อให้ผู้เรียนมีคุณลักษณะที่พึงประสงค์ของผู้เรียนเป็นมาตรฐานสากล เป็นการต่อยอดคุณลักษณะที่เป็นมาตรฐานชาติจัดอันดับโดย สำนักงานคณะกรรมการการศึกษาขั้นพื้นฐาน จัดอันดับโดย สำนักงานคณะกรรมการการศึกษาขั้นพื้นฐาน. โรงเรียนเตรียมอุดมศึกษาพัฒนาการ รัชดา ได้รับการจัดอันดับจากสำนักงานคณะกรรมการการศึกษาขั้นพื้นฐาน หรือ สพฐ ให้เป็นโรงเรียนมัธยมศึกษา ที่ติดอันดับโรงเรียนมัธยมศึกษายอดนิยมและโรงเรียนที่มีอัตราการแข่งขันสูง ของประเทศ มาตั้งแต่ปี พุทธศักราช 2551 โดยที่เกียรติประวัติของโรงเรียนรางวัลที่โรงเรียนได้รับศิษย์เก่าที่มีชื่อเสียงศิษย์เก่าที่มีชื่อเสียง. - พิมพ์รดาภา ไรท์ นักร้อง นักแสดง - อรจิรา แก้วสว่าง นักแสดง - รามณรงค์ เสวกวิหารี นักกีฬาเทควันโดชายทีมชาติไทย - ชัยวัฒน์ สดชื่น นักโหราศาสตร์ที่มีชื่อเสียงของไทย - ปรัชญาลักษณ์ โชติวุฑฒินันท์ แชมป์ไมค์ทองคำ 4 (แชมป์หญิงคนแรกของเวทีไมค์ทองคำ) นักร้อง - ภัทราพร หวัง มิสอินเตอร์คอนติเนนตัล 2014 และรองอันดับ 2 มิสแกรนด์ไทยแลนด์ 2014</doc>
