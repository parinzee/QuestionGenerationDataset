<doc id="267504" url="https://th.wikipedia.org/wiki?curid=267504" title="ออสการ์ ไวลด์">ออสการ์ ไวลด์ ออสการ์ ไวลด์ () (16 ตุลาคม ค.ศ. 1854 - (30 พฤศจิกายน ค.ศ. 1900) ออสการ์ ไวลด์เป็นนักเขียนและกวีคนสำคัญชาวไอริชที่มีผลงานการเขียนบทละคร และเรื่องสั้นเป็นจำนวนมาก และนวนิยายหนึ่งเล่ม ไวลด์ผู้มีชื่อเสียงว่าเป็นผู้มีปฏิภาณไหวพริบดีเป็นนักเขียนบทละครผู้มีความสำเร็จมากที่สุดของปลายสมัยวิกตอเรียและเป็นบุคคลผู้มีชื่อเสียงมากที่สุดคนหนึ่งของสมัย บทละครหลายเรื่องของไวลด์ก็ยังนิยมนำมาสร้างกันอยู่โดยเฉพาะ The Importance of Being Earnest หลังจากที่ถูกฟ้องร้องในคดีที่ถูกกล่าวหาว่ามี “พฤติกรรมอันเป็นการอนาจาร” (gross indecency) กับชายคนอื่นๆ ซึ่งเป็นคดีที่อื้อฉาว ซึ่งทำให้ไวลด์สูญเสียชื่อเสียงและถูกส่งตัวไปจำคุกอยู่เป็นเวลาสองปี ทันทีที่ถูกปล่อยตัวไวลด์ก็จับเรือจากดิเอปป์ และไม่ได้กลับมาไอร์แลนด์หรือบริเตนอีกจนเสียชีวิต "ดอเรียน เกรย์ (The Picture of Dorian Gray)" นวนิยายซึ่งมีชื่อเสียงมากของไวลด์ บอกเป็นนัยถึงความนิยมความรักร่วมเพศผ่านตัวละครต่างๆเช่น ดอเรียน เกรย์ หนุ่มชั้นสูงในลอนดอน และบาซิล ศิลปินวาดภาพเหมือน กฎหมายที่ทำร้ายชีวิตไวลด์ในศตวรรษที่ 19 มีโฉมหน้าที่เปลี่ยนไปแล้ว หากเขามีชีวิตอยู่ในหลายพื้นที่ในปัจจุบัน เขาคงไม่ต้องใช้ชีวิตรักอย่างหลบซ่อน ไร้ผิด ไร้โทษใด นอกเหนือจากประเด็นข้างต้น ในนวนิยายของเขา มีประเด็นทางอาชญาวิทยาเรื่องกรรมพันธุที่ส่งผลต่อพฤติกรรมทางลบของบุคคลในครอบครัวนับแต่ครั้งบรรพบุรุษ ใน The Picture of Dorian Gray ไม่เพียงภาพเหมือนของดอเรียนเท่านั้นที่สะท้อนกรรมของเขาออกมา ยังมีภาพบาปอีกมากในคฤหาสถ์ชนบทของเขาที่สะท้อนกรรมแบบเดียวกันของดอเรียนและบรรพบุรุษกำเนิดและชีวิตเบื้องต้น กำเนิดและชีวิตเบื้องต้น. ออสการ์ ไวลด์เกิดในดับลินเป็นบุตรคนที่สองของเซอร์วิลเลียม ไวลด์และเจน ฟรานเซสคา ไวลด์ เจนเขียนโคลงกลอนสำหรับขบวนการยังไอร์แลนด์ (Young Ireland) ในปี ค.ศ. 1848 และเป็นผู้สนับสนุนขบวนการชาตินิยมไอร์แลนด์ (Irish nationalism) จนตลอดชีวิต วิลเลียม ไวลด์เป็นศัลยแพทย์ทางหูและตาคนสำคัญของไอร์แลนด์ และได้รับบรรดาศักดิ์เป็นขุนนางในปี ค.ศ. 1864 สำหรับความสามารถในอาชีพการงาน นอกจากนั้นก็ยังมีงานเขียนหลายเล่มในสาขาวิชาโบราณคดีและตำนานพื้นบ้าน วิลเลียมมีชื่อเสียงว่าเป็นคนใจบุญและมีสถานที่จ่ายยาสำหรับคนยากจนตั้งอยู่ด้านหลังของวิทยาลัยทรินิตี, ดับลิน และเป็นผู้นำของโรงพยาบาลหูและตาของดับลินที่ปัจจุบันตั้งอยู่ที่ถนนอเดลเลด ในปี ค.ศ. 1855 ครอบครัวไวลด์ย้ายไปอยู่ที่ถนนเมอร์เรียนซึ่งเป็นที่เกิดของไอโซลาน้องสาวของออสการ์ในปีต่อมา มารดาของไวลด์จัดการพบปะในซาลอนทุกบ่ายวันเสาร์ที่เป็นที่พบปะของแขกที่รวมทั้งเชอริดัน เลอ ฟานู (Sheridan le Fanu) , ชาร์ลส์ ลีเวอร์ (Charles Lever), จอร์จ เพทรี (George Petrie), ไอแซ็ค บัตต์ (Isaac Butt) และ ซามูเอล เฟอร์กูสัน (Samuel Ferguson)</doc>
