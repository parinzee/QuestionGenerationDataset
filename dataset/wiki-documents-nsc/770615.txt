<doc id="770615" url="https://th.wikipedia.org/wiki?curid=770615" title="วิดีโอเกมในประเทศไทย">วิดีโอเกมในประเทศไทย วิดีโอเกมเป็นอุตสาหกรรมที่กำลังรุ่งเรืองในประเทศไทย ประเทศไทยเป็นตลาดวิดีโอเกมที่ใหญ่เป็นอันดับที่ 23 ในปัจจุบัน มีรายได้ 338 ล้านดอลลาร์สหรัฐใน พ.ศ. 2558 สูงที่สุดในเอเชียตะวันออกเฉียงใต้การเติบโต การเติบโต. วแลด มิคู จากวีจีวิชันนารี และวินโดวส์โฟนแฟนส์ดอตคอม เคยกล่าวใน พ.ศ. 2555 ว่า อุตสาหกรรมวิดีโอเกมในประเทศไทยกำลังรุ่งเรือง ส่วนใหญ่มาจากร้านค้าโปรแกรมประยุกต์หลายแห่งและความสนใจลงทุนในประเทศไทยของนักลงทุนต่างชาติมีเพิ่มขึ้น หลังจากสังเกตเห็นว่าเกมไทยหลายเกมกำลังมีฐานมั่นคงอย่างช้า ๆ ในตลาดต่างประเทศ มิคู กล่าวว่า "สตูดิโอเกมไทยจำนวนมากกำลังมีกำลังผลิตเนื้อหาที่มีคุณภาพสำหรับผู้เล่นทั่วโลก" ในเดือนพฤศจิกายน พ.ศ. 2558 โซนี่เริ่มผลิตสมาร์ตโฟนระดับพรีเมียมในประเทศไทย เป็นโรงงานผลิตโทรศัพท์มือถือต่างประเทศแห่งแรกในรอบ 20 ปีของบริษัท โซนีตั้งเป้าหมายว่าจะผลิตสมาร์ตโฟนระดับพรีเมียมให้ได้ 600,000 ถึง 700,000 เครื่องในปีแรก ใน พ.ศ. 2558 ทั้งนิวซู และนิโคพาร์ตเนอส์ กล่าวว่าได้คาดหวังการเติบโตของรายได้วิดีโอเกมในประเทศไทยและประเทศต่าง ๆ ในภูมิภาคเอเชียตะวันออกเฉียงใต้ในปีต่อ ๆ ไปบริษัทต่าง ๆ บริษัทต่าง ๆ. ประเทศไทยมีบริษัทเกมอย่างเอเชียซอฟท์ คอร์ปอเรชั่น หนึ่งในบริษัทเกมที่ประสบความสำเร็จมากที่สุดในเอเชียตะวันออกเฉียงใต้ ในช่วง พ.ศ. 2533-2542 บริษัทตั้งเป้าหมายลดราคาวิดีโอเกมในประเทศไทยขณะทำการประเมินเพื่อให้มั่นใจว่าวิดีโอเกมไม่ "รั่วไหล" ไปภูมิภาคอื่น เพื่อรับมือกับการละเมิดลิขสิทธิ์วิดีโอเกม เนื่องจากตลาดเปลี่ยนแปลงไปแล้วและเกมออนไลน์กลายเป็นตลาดขนาดใหญ่ในเอเชียตะวันออกเฉียงใต้ เอเชียซอฟท์เริ่มจำหน่ายเกมออนไลน์แบบเล่นตามบทบาท เช่น เวิลด์ออฟวอร์คราฟต์ ของบลิซซาร์ดเอ็นเตอร์เทนเมนต์ ในประเทศ ใน พ.ศ. 2547 บริษัทขยายตัวไปถึงประเทศสิงคโปร์ และภายใน พ.ศ. 2557 บริษัทในสำนักงาน 6 แห่งในหลายประเทศ สนุกเกมส์ เริ่มพัฒนาวิดีเกมสำหรับคอนโซล เกมมือถือ และอุปกรณ์มือถือเมื่อ พ.ศ. 2546 บริษัทมีสำนักงานใหญ่ในกรุงเทพมหานคร เปิดสำนักงานจัดจำหน่ายในแคว้นโรนาลป์ ประเทศฝรั่งเศสประเด็นถกเถียง ประเด็นถกเถียง. ใน พ.ศ. 2551 เกมแกรนด์เธฟต์ออโต 4 เป็นประเด็นถกเถียงในประเทศไทยหลังจากเด็กนักเรียนมัธยมปลาย อายุ 18 ปีคนหนึ่งแทงคนขับรถแท็กซี่เสียชีวิต เด็กอายุ 18 ปีสารภาพว่าขโมยรถแท็กซี่และฆ่าคนขับรถอายุ 54 ปีหลังจากเขาต่อสู้กลับ ต่อมากล่าวว่า "การฆ่าคนในเกมนั้นง่าย" ต่อมา เกมดังกล่าวที่ผลิตจากสหรัฐอเมริกาถูกห้ามจำหน่ายในประเทศไทย หลังจากรัฐประหารในประเทศไทย พ.ศ. 2557 คณะรักษาความสงบแห่งชาติสั่งห้ามจำหน่ายวิดีโอเกม ทรอปิโก 5 ซึ่งผู้เล่นสามารถเป็นผู้เผด็จการในรัฐที่เป็นเกาะ นงลักษณ์ สหวัฒนพงศ์ ผู้จัดการฝ่ายขายของนิวอีราไทยแลนด์ กล่าวว่า "บางส่วนของเนื้อเรื่องในเกมกระทบสถานการณ์ในประเทศไทย" และแม้ว่านงลักษณ์จะรู้สึก "ผิดหวัง" กับการตัดสินใจครั้งนี้ บริษัทจำต้องปฏิบัติตามคำสั่งห้าม</doc>
