<doc id="737743" url="https://th.wikipedia.org/wiki?curid=737743" title="แอมเบอร์ เฮิร์ด">แอมเบอร์ เฮิร์ด แอมเบอร์ ลอร่า เฮิร์ด (; เกิด 22 เมษายน ค.ศ. 1986) เป็นนักแสดงชาวอเมริกัน เฮิร์ดเริ่มผลงานการแสดงภาพยนตร์ครั้งแรกในเรื่อง เส้นทางสู่ฝัน วันแห่งชัยชนะ (Friday Night Lights) นำแสดงโดย บิลลี่ บ๊อบ ทอร์นตัน มีบทบาทเล็ก ๆ ในเรื่อง หญิงเหล็ก หัวใจเพชร (North Country) และ คนอึดวัยระห่ำ (Alpha Dog) เฮิร์ดแสดงบทบาทนำครั้งแรกในภาพยนตร์ ถ้ารัก...ต้องให้เชือด (All the Boys Love Mandy Lane) และปรากฏตัวในเดอะซีดับเบิลยูในรายการโทรทัศน์ ฮิคดันพาล์ม (Hidden Palms) ความสำเร็จของเธอเริ่มในปี 2008 กับบทบาทสำคัญ กระชากใจสู้ แล้วคว้าใจเธอ (Never Back Down) และ วุ่นแล้วตู..จู่ๆก็โดนล่า (Pineapple Express) เธอได้รับรางวัลยังฮอลลีวูดอวอร์ดส สาขานักแสดงประสบความสำเร็จ เธอได้รับความสนใจอย่างกว้างขว้างหลังจากปรากฏตัวในภาพยนตร์เรื่อง เปิดโปงเมืองโลกีย์ (The Informers), พ่อเลี้ยงโหดโครตอำมหิต (The Stepfather), แก๊งคนซ่าส์ล่าซอมบี้ (Zombieland) และ แฟมิลี่ลวงโลก ครอบครัวขายแหลก (The Joneses) ต่อมาเธอได้ร่วมแสดงกับ จอห์น คาร์เพนเตอร์ ในเรื่อง หวีดลั่นวอร์ด (The Ward) และแสดงร่วมกับนิโคลัส เคจ ในเรื่อง ซิ่งโครตเทพ ล้างบัญชีชั่ว (Drive Angry) ซึ่งทำให้เธอได้รับรางวัลสปอตไลท์อวอร์ดสในงานฮอลลีวูดฟิล์มเฟสติวัล เฮิร์ดมีบทบาทส่วนร่วมในกิจกรรมทางสังคมหลายครั้ง เช่น สิทธิของกลุ่มบุคคลที่มีความหลากหลายทางเพศ, การเลิกทาส และสนับสนุนให้กับองค์การที่อยู่อาศัยเพื่อมนุษยชาติสากล, มูลนิธิสหประชาชาติ (United Nations Foundation), เดอะออฟอาร์ตอีลิซเซียม (The Art of Elysium) และ องค์การนิรโทษกรรมสากล</doc>
