<doc id="708213" url="https://th.wikipedia.org/wiki?curid=708213" title="เทศบาลเมืองพิชัย">เทศบาลเมืองพิชัย พิชัย เป็นเทศบาลเมืองแห่งหนึ่งในอำเภอเมืองลำปาง จังหวัดลำปาง อยู่ห่างจากตัวเมืองลำปางไปทางทิศตะวันออกเฉียงเหนือตามถนนพหลโยธินประมาณ 8 กิโลเมตร มีพื้นที่ 16.50 ตารางกิโลเมตร ครอบคลุมพื้นที่บางส่วนของตำบลพิชัย มีประชากรในปี พ.ศ. 2560 จำนวน 13,127 คนประวัติ ประวัติ. เทศบาลตำบลพิชัยเดิมมีฐานะเป็นสุขาภิบาลพิชัย ตามประกาศกระทรวงมหาดไทยที่จัดตั้งเป็นสุขาภิบาลเมื่อวันที่ 15 มกราคม พ.ศ. 2535 ต่อมาได้รับการเปลี่ยนแปลงฐานะเป็นเทศบาลตำบลพิชัย ตามพระราชบัญญัติเปลี่ยนแปลงฐานะของสุขาภิบาลเป็นเทศบาลตำบลเมื่อวันที่ 25 พฤษภาคม พ.ศ. 2542 โดยอยู่ในแนวเขตเดิมของสุขาภิบาล หลังจากนั้นได้มีการยกฐานะเป็นเทศบาลเมืองพิชัย ตามประกาศกระรวงมหาดไทย เมื่อวันที่ 13 มิถุนายน พ.ศ. 2556อาณาเขต อาณาเขต. เทศบาลตำบลพิชัยมีอาณาเขตติดต่อกับตำบลข้างเคียง ดังนี้- ทิศเหนือ ติดต่อกับตำบลบ้านเสด็จ - ทิศใต้ ติดต่อกับห้วยแม่กะติ๊บ ตำบลพิชัย - ทิศตะวันออก ติดต่อกับตำบลพิชัย - ทิศตะวันตก ติดต่อกับตำบลต้นธงชัยเขตการปกครอง เขตการปกครอง. เทศบาลตำบลพิชัยมีหมู่บ้านและชุมชนอยู่ในเขตเทศบาลตำบลพิชัยจำนวน 11 หมู่บ้าน โดยชุมชนที่มีพื้นที่อยู่ในเขตเทศบาลตำบลพิชัยทั้งหมู่บ้านจำนวน 6 หมู่บ้าน ได้แก่- หมู่ที่ 3 ชุมชนบ้านม่อนเขาแก้ว, ชุมชนบ้านทุ่งกู่ - หมู่ที่ 4 ชุมชนบ้านต้นยาง - หมู่ที่ 9 บ้านฝายน้อย - หมู่ที่ 12 บ้านท่าเดื่อ - หมู่ที่ 14 ชุมชนบ้านต้นมื่น - หมู่ที่ 15 ชุมชนบ้านสันติสุข (แยกออกมาจาก หมู่ที่ 2 ชุมชนสามัคคี) หมู่บ้านและชุมชนที่มีพื้นที่อยู่ในเขตเทศบาลตำบลพิชัยบางส่วนจำนวน 5 หมู่บ้าน ได้แก่- หมู่ที่ 1 บ้านพิชัย - หมู่ที่ 2 ชุมชนสามัคคี - หมู่ที่ 5 บ้านต้นต้อง - หมู่ที่ 8 บ้านทรายใต้ - หมู่ที่ 13 บ้านใหม่-บ้านเด่น</doc>
