<doc id="298089" url="https://th.wikipedia.org/wiki?curid=298089" title="ซันตากอสตันซา">ซันตากอสตันซา โบสถ์ซันตากอสตันซา () เป็นโบสถ์โรมันคาทอลิกที่ตั้งอยู่ที่กรุงโรมในประเทศอิตาลี โบสถ์ซันตากอสตันซาสร้างขึ้นโดยจักรพรรดิคอนสแตนตินที่ 1 เพื่อเป็นที่ฝังพระศพเจ้าหญิงคอนสแตนตินาและเฮเลนาพระราชธิดา ต่อมาคอนสแตนตินาได้รับการยกฐานะขึ้นเป็นนักบุญ ที่มีชื่อในภาษาอิตาลีว่าคอนสแตนซา ที่เป็นชื่อของวัดดังกล่าวประวัติ ประวัติ. โบสถ์ซันตากอสตันซาสร้างภายใต้พระราชูปถัมภ์ของจักรพรรดิคอนสแตนตินที่ 1 อาจจะโดยคอนสแตนติเนียข้างสุสานซานตาอักเนเซฟูโอรีเลอมูรา ที่เป็นที่ฝังศพของนักบุญแอ็กเนสผู้กล่าวกันว่าเป็นผู้รักษาคอนสแตนตินา หลังจากที่เสียชีวิตไปแล้วคอนสแตนตินาและเฮเลนาก็ได้รับการบรรจุที่นี่ หลังจากที่คอนสแตนตินาได้รับการยกฐานะขึ้นเป็นนักบุญแล้วสมเด็จพระสันตะปาปาอเล็กซานเดอร์ที่ 4 ก็ทรงสถาปนามอโซเลียมขึ้นเป็นวัดในปี ค.ศ. 1254 หลังจากที่โบสถ์ได้รับการบูรณะในปี ค.ศ. 1620 โดยคาร์ดินัลฟาบริซิโอ เวราลลีแล้วโลงหินของคอนสแตนตินาก็ถูกนำไปเก็บไว้ยังพิพิธภัณฑ์วาติกันที่ตั้งและโครงสร้าง ที่ตั้งและโครงสร้าง. ตัวสิ่งก่อสร้างปัจจุบันของโบสถ์ซันตากอสตันซาตั้งอยู่บนตอนใต้ของบาซิลิกาสุสานซานตาอักเนเซฟูโอรีเลอมูราไม่ไกลจากถนนโนเมนทานา ราวสามกิโลเมตรทางเหนือจากประตูกำแพงออเรเลีย ตึกทรงกลมมีเส้นผ่าศูนย์กลาง 29 เมตรโดยมีห้องกลมกลางกว้าง 11.5 เมตร แยกด้วยจรมุขที่กระจายออกไปจากศูนย์กลางที่รองรับด้วยเสาสิบสองคู่ ด้านนอกของโบสถ์ซันตากอสตันซายังเป็นงานดั้งเดิมที่เมื่อแรกสร้างนอกจากจรมุขด้านนอกที่หายไป สิ่งที่ยังคงเหลืออยู่ภายในสิ่งก่อสร้างตกแต่งอย่างวิจิตรด้วยหินอ่อนและชิ้นโมเสกที่เป็นนัยยะถึงผู้สร้างที่มีฐานะร่ำรวยทั้งตั้งแต่สมัยเพกันและต่อมาในสมัยคริสเตียน เสาสิบสองคู่ที่ล้อมรอบโถงกลมกลางทำด้วยหินอ่อนเขียวแดงอันงดงาม และเป็นสีที่เข้ากับจุดที่ตัดกัน เพดานของจรมุขเป็นเพดานโค้งตกแต่งด้วยโมเสกที่ทำให้คิดถึงความเชื่อของคริสเตียนยุคแรก งานตกแต่งโมเสกเชื่อกันว่าเป็นงานที่สื่อความเชื่อในเรื่องสิ่งที่เกิดขึ้นหลังจากที่เสียชีวิตไปแล้ว ในซุ้มเล็กสองซุ้มเป็นงานโมเสกที่เก่าที่สุดที่เป็นเรื่องคริสต์ศาสนา ภาพหนึ่งเป็นโมเสสรับพันธสัญญาเดิม และอีกภาพหนึ่งเป็นพระเยซูมอบพันธสัญญาใหม่ที่ประทับด้วยอักษร “XP” ให้นักบุญเปโตร</doc>
