<doc id="402053" url="https://th.wikipedia.org/wiki?curid=402053" title="เจ้ามูลเมือง">เจ้ามูลเมือง เจ้ามูลเมือง เป็นชื่อตามความเชื่อหนึ่งของกลุ่มบุคคลที่เชื่อว่าเป็นอดีตชาติของ นาย ทักษิณ ชินวัตรประวัติ ประวัติ. ในวันที่ 17 กุมภาพันธ์ พ.ศ. 2552 ที่วัดอุโมงค์ ต.สุเทพ อ.เมือง จ.เชียงใหม่ กลุ่มคนรักเชียงใหม่ 51 ประมาณ 300 คน ประกอบพิธีกรรมทำบุญสืบดวงชะตาและสะเดาะเคราะห์แบบล้านนาให้แก่ นาย ทักษิณ ชินวัตร มีพระครูสุคันธศีล เจ้าอาวาสวัดอุโมงค์และพระสงฆ์อีกจำนวน 9 รูป ร่วมประกอบพิธี พิธีกรรมดังกล่าวคล้ายพิธีบังสุกุลของชาวไทยภาคกลางและภาคใต้ ในพิธีได้ใช้พระพุทธรูปปางห้ามญาติ และเขียนข้อความวางไว้บริเวณฐานพระพุทธรูประบุถึงการขออโหสิกรรม และการขอคืนอำนาจให้แก่บุคคลตามความเชื่อความเชื่อ ความเชื่อ. กลุ่มคนรักเชียงใหม่ มีนายเพชรวรรต วัฒนพงศ์ศิริกุล เป็นแกนนำกลุ่ม และมีสตรีอายุประมาณ 50 ปี นุ่งขาวห่มขาวทำหน้าที่เป็นร่างทรงของพระเจ้ามูลเมืองที่ทางกลุ่มเชื่อว่าเป็นอดีตชาติของ นาย ทักษิณ ชินวัตร ร่างทรงได้กล่าวว่าในชาติก่อนของพระเจ้ามูลเมือง ได้ก่อกรรมทำเข็ญไว้มากระหว่างการทำสู้รบกับฝ่ายพม่าเมื่อหลายร้อยปีก่อนได้ฆ่าคนเป็นจำนวนมากและขนเอาทรัพย์สินของชาวพม่ามาด้วย เป็นเหตุให้มีกรรมติดตัวมาจนถึงชาตินี้และเป็นกรรมหนักต้องทำการแก้ด้วยการสร้างบารมี ในพีธีได้นำธนบัตรชนิดใบละ 1,000 และ 500 บาท ส่งคืนแก่กษัตริย์ชาวพม่าโดยส่งไปทางด้านหลังของพระพุทธรูปปางห้ามญาติที่นำมาประกอบพีธี ตามความเชื่อของกลุ่ม ในพิธียังได้นำชื่อบุคคลอื่น เช่น พล.อ.สนธิ บุญยรัตกลิน อดีตประธานคณะมนตรีความมั่นคงแห่งชาติ (คมช.) นายสนธิ ลิ้มทองกุล พล.ต.จำลอง ศรีเมือง แกนนำพันธมิตรประชาชนเพื่อประชาธิปไตย และบุคคลที่กลุ่มเสื้อแดงเชื่อว่าเป็นศัตรูของ พ.ต.ท.ทักษิณ ใส่ลงไปในบาตร แล้วนำไปประกอบพิธีทำให้สิ่งที่บุคคลเหล่านั้นทำกับ นายทักษิณ ย้อนกลับคืนสู่ผู้กระทำ ในพิธีดังกล่าวยังมีบุคคลสำคัญมาเป็นประธานในพิธี คือ พล.อ ชัยสิทธิ์ ชินวัตร พร้อมกับครอบครัวอีกจำนวนหนึ่งความเห็นจากบุคคลอื่น ความเห็นจากบุคคลอื่น. นายศักดิ์เสริญ รัตนชัย ผู้อำนวยการหอจดหมายเหตุ มหาวิทยาลัยราชภัฏลำปาง กล่าวเกี่ยวกับเจ้ามูลเมืองว่า ไม่พบข้อมูลใด ๆ ที่เกี่ยวกับ เจ้ามูลเมืองหรือพระเจ้ามูลเมือง มีเพียงชื่อที่ เจ้าหมอกมุงเมือง ที่ย้ายถิ่นมาจากประเทศพม่าและมาตั้งรกรากที่จังหวัดเชียงใหม่ นายศักดิ์เสริญ ยังได้กล่าวว่ากษัตริย์แห่งล้านนาทุกพระองค์มีการบันทึกไว้ทั้งหมด แต่ไม่มีชื่อพระเจ้ามูลเมืองอย่างแน่นอน</doc>
