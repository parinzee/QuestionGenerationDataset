<doc id="375864" url="https://th.wikipedia.org/wiki?curid=375864" title="Escherichia coli O104:H4">Escherichia coli O104:H4 Escherichia coli O104:H4 เป็นแบคทีเรีย Escherichia coli สายพันธุ์ที่ทำให้เกิดเลือดออกในทางเดินอาหาร (enterohemorrhagic strain) ชนิดหายากชนิดหนึ่ง ซึ่งสามารถผลิตพิษคล้ายพิษของเชื้อบิดได้ ทำให้เกิด โดยอักษร O หมายถึงชนิดการจำแนกประเภทตามวิทยาภูมิคุ้มกันจากแอนติเจนไลโปโพลีแซคคาไรด์บนเยื่อหุ้มเซลล์ ส่วนตัว H หมายถึงแอนติเจนบนแฟลเจลลัม BGI Shenzhen ถอดรหัสพันธุกรรมของเชื้อนี้แล้วพบว่าเป็นสายพันธุ์ใหม่ซึ่งผลิตพิษที่มีความรุนแรงมาก เป็นสายพันธุ์ผสมซึ่งได้รับพันธุกรรมที่ผลิตพิษมาจากเชื้อ E. coli สายพันธุ์ที่มีการสะสมในทางเดินอาหาร (enteroaggregative strain) ผ่านการถ่ายทอดยีนในแนวราบ เชื้อ E. coli สายพันธุ์ O104:H4 มีลักษณะเฉพาะทางพันธุกรรมดังตจ่อไปนี้- มียีน Shiga toxin stx2 - มียีน terE (tellurite resistance gene cluster) - ไม่มียีน eae (intimin adherence gene) - มียีน beta-lactamase ampC, ampD, ampE, ampG และ ampH ก่อนจะมีการระบาดใน พ.ศ. 2554 มีการรายงานผู้ป่วย E. coli O104:H4 ตีพิมพ์ในวารสารวิชาการเพียงรายเดียว เป็นผู้ป่วยหญิงชาวเกาหลี ซึ่งรายงานไว้ใน ค.ศ. 2005 นอกจากนี้ยังมีการระบาดของเชื้อสายพันธุ์ที่เชื่อกันว่ามีความใกล้เคียงกัน คือ O104:H21 ทำให้เกิดการระบาดของลำไส้ใหญ่อักเสบตกเลือดในมอนทานา เมื่อ ค.ศ. 1994</doc>
