<doc id="580450" url="https://th.wikipedia.org/wiki?curid=580450" title="ลัมโบร์กีนี กัลลาร์โด">ลัมโบร์กีนี กัลลาร์โด ลัมโบร์กีนี กัลลาร์โด (; อ่านว่า "กัลญาร์โด") เป็นรถยนต์นั่งสมรรถนะสูง เครื่องยนตร์กลางลำท้าย ขับเคลื่อนทุกล้อ (M4)/ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัท ลัมโบร์กีนีจากอิตาลี ตั้งแต่ปี ค.ศ. 2003 จนถึงปัจจุบัน กัลลาร์โด กลายเป็นรุ่นที่มียอดจำหน่ายดีที่สุดของลัมโบร์กีนี ด้วยยอดการผลิตทั้งหมดตลอดจนจบสายการผลิตคือ 14,022 คัน โดยชื่อ "กัลลาร์โด" มาจากชื่อ กระทิงที่มีชื่อเสียงจากกีฬาต่อสู้กระทิงของสเปน เครื่องยนต์ V10 ของกัลลาร์โด ได้กลายเป็นเครื่องยนต์ที่ใช้คู่กับรถรุ่นนี้มาโดยตลอด จนได้นำไปสู่การพัฒนาต่อยอดเป็น เครื่องยนต์ V12 สำหรับรุ่นต่อๆไป โดยรุ่นแรกคือ ลัมโบร์กีนี มูร์เซียลาโก และ ลัมโบร์กีนี อะเวนตาโดร์ ปัจจุบัน ลัมโบร์กีนี กัลลาร์โด ถือเป็นชื่อสายการผลิตที่ยาวนานที่สุดของลัมโบร์กีนี โดยสถิติก่อนหน้านี้คือรุ่นแจลปา (Lamborghini Jalpa) ซึ่งยกเลิกการผลิตไปในปี ค.ศ. 1988 และในปี ค.ศ. 2013 ทางบริษัทลัมโบร์กีนี ก็ได้ออกมาประกาศ ยกเลิกการผลิตกัลลาร์โดรุ่นนี้แล้ว และถูกแแทนที่ด้วยรุ่น ฮูราแคน (Huracan)โฉมทั้งหมดของกัลลาร์โดโฉมแรกโฉมทั้งหมดของกัลลาร์โด. โฉมแรก. 1. Gallardo - เปิดตัวในปี ค.ศ. 2004 : ถือเป็นรุ่นแรกและโฉมแรก ของ รุ่นกัลลาร์โด มาพร้อมกับเครื่องยนต์ขนาด 5 ลิตร (4961cc) V10 โดยนำเครื่อง V8 ของออดี้ มาเป็นฐานในการพัฒนา ซึ่งได้รับการพัฒนาโดย บริษัท คอสเวิร์ธ( Cosworth ) จากอังกฤษ โฉมนี้ได้ออกแบบระบบเกียร์ออกเป็น 2 ประเภท คือ ประเภทธรรมดา ( Manual ) 6 จังหวะ และ ประเภทเซมิ-ออโต ( Semi-automatic ) 6 จังหวะ หรือคำย่อ ชื่อเกียร์ของลัมโบร์กีนีนี้ว่า "E Gear" 2. Spyder - เปิดตัวในเดือนมกราคม ปี ค.ศ. 2006 ที่งานลอสแองเจิลลิส ออโต้ โชว์ : เป็นโฉมที่ปรับหลังคาด้านบนให้เป็นแบบ หลังคาผ้าใบ หรือที่ภาษาอังกฤษเรียกว่า "Soft top" 3. Gallardo Superleggera - เปิดตัวในช่วงปี ค.ศ. 2007 ที่งานเจนีวา ออโต้ โชว์ : โฉมนี้ได้มีคำว่า "ซูเปอร์เล็กเกร่า" ตามหลังชื่อรุ่น ซึ่งเป็นชื่อที่ตั้งให้กับแนวการออกแบบสไตล์ใหม่ของลัมโบร์กีนี 350 จีที ซึ่งได้รับการสร้างและออกแบบโดยบริษัท Carrozzeria Touring จากอิตาลี จนในเดือนมีนาคม ค.ศ. 2008 ลัมโบร์กีนี ก็ได้ยุติการการสร้างโฉมนี้ลง จึงทำให้โฉมนี้ออกสู่ตลาดเพียง 172 คัน โดยแบ่ง เป็นสีขาว 10 คัน สีดำ 37 คัน สีเหลือง 45 คัน สีส้ม 46 คัน และสีชมพูเพียงแค่ 1 คันโฉมที่สองโฉมที่สอง. 1. LP 560-4 - เปิดตัวในปี ค.ศ. 2008 ที่งานเจนีวา มอเตอร์ โชว์ : นับเป็นการเปลี่ยนโฉมหน้า ในโฉมที่ 2 ของกัลลาร์โด มาพร้อมกับเครื่องยนต์ใหม่ ขนาด 5.2 ลิตร V10 และใช้รหัส 560 เป็นแรงม้า มีการปรับลด การปล่อย CO ลงถึง 18% ขัดกับสมถนะที่สูงขึ้น สำหรับการออกแบบ ก็ได้รับแรงบันดาลใจมาจาก ลัมโบร์กีนี มูร์เซียลาโก และ ลัมโบร์กีนี เรเบนตัน 2. LP 560-4 Spyder - เปิดตัวในปี 2008 ที่งาน แอลเอ ออโต้ โชว์ : เป็นโฉมเสริมต่อจาก LP 560-4 อีกที โดยการปรับหลังคาเป็นแบบเปิดประทุน สำหรับความเร็วและความเร่งถือว่า ลดลงเล็กน้อย 3. LP 570-4 Superleggera - เปิดตัวในเดือนมีนาคม ปี ค.ศ. 2010 : มาพร้อมกับขนาดที่เบากว่า ทำให้โฉมนี้เป็นโฉมที่เบาที่สุดในบรรดารถทุกคันของลัมโบร์กีนี รวมถึงสมถนะที่สูงขึ้นกว่า LP 560-4 ด้วยแรงม้า 570 แรงม้า ใช้อัตราเร่ง 0-100 เพียง 3.4 วินาที และความเร็วสูงสุดถึง 324 กม./ชม. 4. LP 570-4 Spyder Performante - ในเดือนพฤศจิกายน ปี ค.ศ. 2010 : เป็นโฉมเสริมต่อจาก LP 570-4 Superleggera อีกที โดยการปรับหลังคาเป็นแบบเปิดประทุน สำหรับความเร็วและความเร่งยังคงสามารถรักษาสภาพเดิมไว้ได้อยู่ 5. 2013 LP 560-4 Coupe and Spyder - เปิดตัวในปี ค.ศ. 2012 ที่งาน ปารีส มอเตอร์ โชว์ : เป็นโฉมปรับแต่ง ในสไตล์ใหม่ อย่าง การแต่งด้านหน้า-หลัง ในรูปทรงสีเหลี่ยมคางหมู การใช้ยางขนาด 19 นิ้ว เป็นต้น</doc>
