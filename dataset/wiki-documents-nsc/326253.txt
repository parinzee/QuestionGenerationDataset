<doc id="326253" url="https://th.wikipedia.org/wiki?curid=326253" title="มุนซาร์รัต กาบัลเย">มุนซาร์รัต กาบัลเย มาริอา ดา มุนซาร์รัต บิเบียนา กอนเซปซิออน กาบัลเย อี ฟ็อลก์ () นักร้องเสียงโซปราโนชาวสเปนเชื้อสายกาตาลา ได้ชื่อว่าเป็นนักร้องโซปราโนที่ดีที่สุดคนหนึ่งในศตวรรษที่ 20 โดยเฉพาะการตีความอุปรากรของโจอากีโน รอสซีนี, วินเชนโซ เบลลีนี, กาเอตาโน โดนีเซตตี, จูเซปเป แวร์ดี กาบัลเยแสดงอุปรากรในหลายบทบาท มากกว่า 80 เรื่อง ทั้งยังเคยมีผลงานเพลงป็อปร่วมกับเฟรดดี เมอร์คิวรี โดยร่วมกันออกอัลบัมชุด Barcelona (1988) เพื่อเป็นการเฉลิมฉลองการจัดการแข่งขันโอลิมปิกฤดูร้อน 1992 ที่บาร์เซโลนา ซึ่งเป็นบ้านเกิดของเธอ และร้องเพลงในช่วงพักการแข่งขันยูฟ่าแชมเปียนส์ลีก ปี 1999 รอบชิงชนะเลิศที่คัมป์ นู กาบัลเยสมรสกับเบร์นาเบ มาร์ตี (Bernabé Martí) นักร้องเสียงเทเนอร์ มีบุตรสาวชื่อ มุนซาร์รัต มาร์ตี (Montserrat Martí) ซึ่งเป็นนักร้องโซปราโนเช่นกัน ทั้งคู่ออกแสดงร่วมกันเป็นครั้งคราว</doc>
