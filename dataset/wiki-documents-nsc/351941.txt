<doc id="351941" url="https://th.wikipedia.org/wiki?curid=351941" title="โรงเรียนอนุบาลฝันในฝันวิทยา">โรงเรียนอนุบาลฝันในฝันวิทยา โรงเรียนอนุบาลฝันในฝันวิทยา เป็นชื่อที่ใช้เรียก "รายการพระธรรมเทศนา" การศึกษาเรื่องกฎแห่งกรรมผ่านทางโรงเรียนอนุบาลฝันในฝันวิทยาของช่องโทรทัศน์เพื่อการศึกษาผ่านดาวเทียมช่องดีเอ็มซี ของวัดพระธรรมกาย ซึ่งเผยแพร่ไปทั่วโลก และเผยแพร่ทางออนไลน์ผ่านระบบอินเทอร์เน็ต รวมถึงผ่านวิทยุกระจายเสียงทั้งระบบ เอฟเอ็ม และ เอเอ็ม ทั่วประเทศ ซึ่งเป็นรายการสดที่พระเทพญาณมหามุนี เจ้าอาวาสวัดพระธรรมกาย ได้แสดงพระธรรมเทศนาออกอากาศ ในวันจันทร์ถึงวันเสาร์ เวลา 19.30 น. - 22.00 น. (ต่อมาปรับเวลาเป็น 19:00-20:30 น.) โดยมีการประยุกต์นำภาพและเพลงมาประกอบการเทศน์สอน นอกจากนี้ ยังเป็นคำที่ใช้เรียกกลุ่มสาธุชนทั่วโลกที่รับชมและฟังพระธรรมเทศนาของ พระเทพญาณมหามุนี ในรายการโรงเรียนอนุบาลฝันในฝันวิทยา ทั้งนี้ รายการออกอากาศเป็นครั้งสุดท้ายเมื่อวันที่ 16 กุมภาพันธ์ พ.ศ. 2560 ก่อนจะงดออกอากาศไประยะหนึ่งเนื่องจากมีการประกาศคำสั่งตามมาตรา 44 ให้พื้นที่บริเวณวัดพระธรรมกาย ต.คลองสาม อ.คลองหลวง จ.ปทุมธานี เป็นเขตพื้นที่ควบคุมพิเศษ ส่งผลให้ไม่สามารถถ่ายทอดสดรายการได้ เนื่องจากมีการปิดกั้นพื้นที่วัดทั้งหมด จนกระทั่งหลังจากกรมสอบสวนคดีพิเศษได้ประกาศยุติแผนการเข้าค้นวัดพระธรรมกายเมื่อวันที่ 10 มีนาคม พ.ศ. 2560 ส่งผลให้มีการเปิดพื้นที่วัดให้ศิษยานุศิษย์ของวัดสามารถเข้าออกได้ตามปกติ ทำให้สามารถถ่ายทอดสดรายการดังกล่าวได้ตามปกติ โดยรายการจะกลับมาถ่ายทอดสดอีกครั้งในวันที่ 13 มีนาคม พ.ศ. 2560ที่มาของชื่อ ที่มาของชื่อ. คำว่า โรงเรียน คือ แหล่งของคนที่มารวมตัวกันเพื่อศึกษาเรื่องราวใดๆ จึงนำมาใช้เรียกสถานที่ที่กลุ่มคน ซึ่งในที่นี้คือ "กลุ่มสาธุชน" ผู้กำลังรับชมรายการโรงเรียนอนุบาลฝันในฝันวิทยา สาเหตุที่เรียกว่า โรงเรียนอนุบาล เพราะสาธุชนที่รับชมรายการ เปรียบเสมือนว่า เป็นเด็กอนุบาลที่เพิ่งเริ่มเรียนรู้เรื่องราวความเป็นจริงของชีวิตและที่มา(การมาเกิด) ที่ไป(การไปเกิดเมื่อละโลก)ของชีวิตในสังสารวัฏ ตามคำสั่งสอนของพระสัมมาสัมพุทธเจ้า สาธุชนที่รับชมและฟังพระธรรมเทศนาในรายการโรงเรียนอนุบาลฝันในฝัน นั้น จึงถูกเรียกว่า "นักเรียนอนุบาลฝันในฝันวิทยา" หรือ "นักเรียนอนุบาลฯ" ซึ่งฝันในฝันแปลว่า ไม่ใช่ความจริงอยู่แต่ในฝัน ฝันซ้อนฝัน ไม่มีทางเป็นจริงได้ พระเทพญาณมหามุนีซึ่งเป็นผู้สอน จึงเรียกนามแทนตนเองว่า "ครูไม่ใหญ่" ซึ่งหมายถึงครูที่เพิ่งเริ่มฝึกสอน และ เริ่มสอนในระดับชั้นอนุบาล เท่านั้น ในช่วงกลางปี พ.ศ. 2559 จะมีพระวิทยากรทำหน้าที่บรรยายธรรมสลับไปในแต่ละสัปดาห์เนื้อหารายการโรงเรียนอนุบาลฝันในฝันวิทยา เนื้อหารายการโรงเรียนอนุบาลฝันในฝันวิทยา. 1. "กรณีศึกษา เรื่อง กฎแห่งกรรม" ซึ่งเป็นกรณีศึกษาของบุคคลจริงที่ส่งเรื่องราวของตนเองและครอบครัวถึงพระเทพญาณมหามุนี ด้วยต้องการทราบถึงบุพพกรรมและปรโลกของบุคคลเหล่านั้น โดยพระเทพญาณมหามุนีเรียกวิธีการที่ทำให้ทราบบุพพกรรมและปรโลกของบุคคลเหล่านั้น ว่า "ฝันในฝัน" ตามอย่างคำกล่าวของ พระมงคลเทพมุนี (สด จนฺทสโร) ซึ่งหมายถึงการเข้าถึงสมาธิชั้นสูงและการใช้วิชชาธรรมกายเพื่อศึกษาความเป็นมาเป็นไปของสรรพสัตว์ ในช่วง 2550 เป็นต้นมา รายการดังกล่าวเป็นเพียงเทปบันทึกภาพ หลังจากมีจำนวนกรณีศึกษาที่ออกอากาศแล้วเกือบ 2,000 เคส โดยพระเทพญาณมหามุนีได้ปรับการออกอากาศเป็น "ข่าวสั้นทันปรโลก" หรือ การนำเสนอเรื่องราวกฎแห่งกรรมของผู้เป็นต้นบุญต้นแบบในการสร้างบารมีอย่างเอาชีวิตเป็นเดิมพัน เช่น กรณีศึกษาของ ดร. กฤษดา จ่างใจมนต์ เจ้าของบริษัท เนเจอร์กิฟท์, เนื้อหาบางส่วนที่กล่าวถึงอดีตชาติของ คุณอนันต์ อัศวโภคิน เจ้าของ บริษัท แลนด์แอนด์เฮ้าส์ และ คุณบุญชัย เบญจรงคกุล และ กรณีศึกษาของคุณพ่อ ของนักร้องระดับโลก Howard McCraryซึ่งเป็นเพื่อนรักกับไมเคิล แจ็คสัน เป็นต้น 2."โครงการฟื้นฟูศีลธรรม กิจกรรมเพื่อจรรโลงพระพุทธศาสนาในแบบต่างๆ" ที่เป็นกิจกรรมที่เกิดขึ้นจากดำริของพระเทพญาณมหามุนีเจ้าอาวาสวัดพระธรรมกาย เช่น เนื้อหาเกี่ยวกับโครงการอุปสมบทหมู่พระธรรมทายาทรุ่นต่างๆ , โครงการบรรพชาอุปสมบทหมู่ทั่วประเทศไทย, โครงการธุดงค์ธรรมชัยทั่วไทย, โครงการตักบาตรพระ 2 ล้านรูป ทุกวัด 77 จังหวัดทั่วไทย, โครงการบวชอุบาสิกาแก้วหน่ออ่อนทั่วประเทศ, โครงการเด็กดีวีสตาร์,โครงการกฐินสัมฤทธิ์เด็กดีวีสตาร์ เป็นต้น 3. "ผลการปฏิบัติธรรม" เพื่อให้เข้าถึงพระธรรมกายตามแนววิชชาธรรมกาย ซึ่งเป็นผลการปฏิบัติธรรมที่ส่งมาจากพระภิกษุ สามเณร และสาธุชนทุกชาติ ศาสนา และทุกภาษาทั่วโลก ที่มีผลการปฏิบัติธรรมออกมาในแนวเดียวกัน ที่เป็นพยานว่าภายในตัวของมนุษย์ทุกคนมี "ดวงธรรมและพระธรรมกาย " ไม่ว่าคนๆ นั้นจะนับถือศาสนาหรือเชื้อชาติใดก็ตาม 4. "ทศชาติชาดก" เช่น พระเตมียกุมาร ผู้ยิ่งด้วยเนกขัมมะบารมี, พระภูริทัตกุมาร ผู้ยิ่งด้วยศีลบารมี, มหาพรหมนารท ผู้ยิ่งด้วยอุเบกขาบารมี เป็นต้น 5. "ซีรีส์พุทธประวัติ" ได้แก่ พระสมณโคดมสัมสัมพุทธเจ้า , พระศรีอาริยเมตไตรย์สัมมาสัมพุทธเจ้า 6. เรื่องราวเกี่ยวกับปรโลก ได้แก่ "สวรรค์ และ อบายภูมิ " เช่น เทพนารี, มหานรกขุม 5, เปรต เป็นต้นรางวัล รางวัล. พ.ศ. 2550 : มูลนิธิธรรมกาย โดยมีพระเทพญาณมหามุนีเป็นประธานมูลนิธิฯ ได้รับรางวัลเทลลี (telly award) จำนวน 12 รางวัล จากผลงานที่ของโรงเรียนอนุบาลฝันในฝันวิทยา ผ่านช่องโทรทัศน์เพื่อการศึกษาผ่านดาวเทียมช่องดีเอ็มซี (Dhamma Media Channel; DMC) 1. ได้รับรางวัลสื่อคุณภาพด้านรายการที่เหมาะสำหรับผู้ชมเด็ก(Children) 2. ได้รับรางวัลสื่อคุณภาพด้านการใช้เพลงประกอบ(Use of Music) 3. รายการ case study ได้รับรางวัลสื่อคุณภาพด้านศาสนา(Religion / Spirituality) 4. เพลงพุทธประวัติ ได้รับรางวัลสื่อคุณภาพด้านศาสนา(Religion / Spirituality) 5. ทศชาติชาดก ได้รับ 2 รางวัล คือ สื่อคุณภาพด้านศาสนา (Religion / Spirituality) สื่อคุณภาพด้านสาระบันเทิง (Edutainment) 6. animation มหานรกขุม 5 ได้รับ 2 รางวัล คือ สื่อคุณภาพด้านศาสนา (Religion / Spirituality) สื่อคุณภาพด้านการใช้แอนิเมชั่น (Use of Animation) 7. กิจกรรมเทเหล้าเผาบุหรี่ ได้รับ 4 รางวัล คือ สื่อคุณภาพด้านศาสนา (Religion / Spirituality) สื่อคุณภาพด้านส่งเสริมสุขภาพ (Health and Wellness) สื่อคุณภาพด้านสังคม (Social Issue) สื่อคุณภาพด้านการสร้างแรงบันดาลใจ (Motivation)</doc>
