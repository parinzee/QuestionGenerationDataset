<doc id="890913" url="https://th.wikipedia.org/wiki?curid=890913" title="ดยุกแห่งซัสเซกซ์">ดยุกแห่งซัสเซกซ์ ดยุกแห่งซัสเซกซ์ () เป็นบรรดาศักดิ์หนึ่งของสหราชอาณาจักร ที่พระราชทานในรัชสมัยของพระเจ้าจอร์จที่ 3 ให้แก่เจ้าชายออกัสตัส เฟรเดอริก พระราชโอรสลำดับที่ 6 โดยพระองค์ยังได้รับพระราชทานอิสริยยศเป็นบารอนอาร์กโลว์ และเอิร์ลแห่งอินเวอร์เนสส์อีกสองบรรดาศักดิ์ในเวลาเดียวกัน เจ้าชายออกัสตัส เฟรเดอริกทรงเสกสมรสสองครั้ง โดยครั้งแรกกับเลดีออกัสตา เมอร์เรย์ ในปีค.ศ. 1793 โดยถูกประกาศเป็นโมฆะในปีค.ศ. 1794 และครั้งต่อมากับเลดีเซซิเลีย กอร์ เมื่อ 2 พฤษภาคม ค.ศ. 1831 โดยการเสกสมรสทั้งสองครั้งนี้ไม่ได้รับพระราชทานพระบรมราชานุญาติ ตามพระราชบัญญัติการเสกสมรสของพระราชวงศ์ ค.ศ. 1772 จึงทำให้พระโอรสที่เกิดแก่พระชายาทั้งสองพระองค์ไม่สามารถสืบตระกูลได้ โดยเนื่องจากเลดีเซซีเลียไม่ถือเป็นพระชายาโดยสมบูรณ์ เธอจึงไม่ได้รับการต้อนรับโดยราชสำนัก ซึ่งทำให้เธอไม่สามารถออกงานร่วมกับพระสวามีได้ ในที่สุดเมื่อ 30 มีนาคม ค.ศ. 1840 เธอได้รับการแต่งตั้งเป็นดัชเชสแห่งอินเวอร์เนส โดยสมเด็จพระราชินีนาถวิกตอเรีย เจ้าชายออกัสตัส เฟรเดอริก สิ้นพระชนม์โดยไม่มีทายาทสืบตระกูล บรรดาศักดิ์นี้จึงสิ้นสุดลงที่สมัยของพระองค์ในปี ค.ศ. 1843 เช้าวันที่ 19 พฤษภาคม ค.ศ. 2018 ตามเวลาที่สหราชอาณาจักร สำนักพระราชวังอังกฤษประกาศว่าสมเด็จพระราชินีนาถเอลิซาเบธที่ 2 ทรงสถาปนาเจ้าชายแฮร์รี เป็น ดยุกแห่งซัสเซกซ์</doc>
