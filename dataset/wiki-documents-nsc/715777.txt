<doc id="715777" url="https://th.wikipedia.org/wiki?curid=715777" title="รถไฟความเร็วสูงกัวลาลัมเปอร์–สิงคโปร์">รถไฟความเร็วสูงกัวลาลัมเปอร์–สิงคโปร์ โครงการรถไฟความเร็วสูงกัวลาลัมเปอร์–สิงคโปร์ () เป็นโครงการรถไฟความเร็วสูงระหว่างกัวลาลัมเปอร์ ประเทศมาเลเซีย กับประเทศสิงคโปร์ คิดค้นขึ้นโดยนายกรัฐมนตรีมาเลเซีย ในเดือนกันยายน ค.ศ. 2010 และทั้งสองประเทศ ได้ร่วมมือกันตั้งแต่วันที่ 19 กุมภาพันธ์ ค.ศ. 2013 เมื่อโครงการก่อสร้างเสร็จ จะเปิดให้บริการในปี ค.ศ. 2020 การก่อสร้างจะเริ่มในช่วงไตรมาสที่ 3 ของปี ค.ศ. 2015ประวัติ ประวัติ. โครงการนี้เคยถูกนำเสนอครั้งแรกในช่วงปี ค.ศ. 1990-1999 แต่เนื่องจากยังไม่พร้อมในหลาย ๆ ด้าน โครงการนี้จึงถูกหยุดพักไว้ก่อน ต่อมาในปี ค.ศ. 2006 บริษัท วายทีแอล ได้ฟื้นฟูโครงการรถไฟความเร็วสูงอีกครั้ง คาดว่าจะวิ่งได้ 300 กิโลเมตรต่อชั่วโมง และจะเดินทางเชื่อมต่อระหว่างสองเมืองได้ภายใน 90 นาที เมื่อเทียบกับทางถนน 5 ชั่วโมง ทางรถไฟเดิม 7 ชั่วโมง และทางอากาศ 4 ชั่วโมง (รวมช่วงเวลาที่ท่าอากาศยานด้วย) แต่ในปี ค.ศ. 2008 ได้ล้มเลิกโครงการนี้ เนื่องจากงบประมาณที่สูงถึง 8 พันล้านริงกิต โครงการได้รับการฟื้นฟูอีกครั้งในปี ค.ศ. 2010 โดยเป็นหนึ่งใน 131 โครงการสำคัญ ซึ่งจะช่วยพัฒนาเศรษฐกิจมาเลเซีย เชื่อกันว่ารัฐบาลมาเลเซีย ได้ร่วมมือกับรัฐบาลจีน ในการก่อสร้างรถไฟความเร็วสูงครั้งนี้ นายกรัฐมนตรีมาเลเซีย และสิงคโปร์ ได้พบปะหารือเพื่อประชุมเกี่ยวกับโครงการนี้ ในวันที่ 19 กุมภาพันธ์ ค.ศ. 2013 ทางมาเลเซีย และสิงคโปร์ ได้ประกาศว่า โครงการนี้จะศึกษาเสร็จในปลายปี ค.ศ. 2014 และโครงการนี้จะสำเร็จในปี ค.ศ. 2020 โครงการนี้ได้ถูกนำเข้างบประมาณขององค์การขนส่งทางบก (LTA) ในปี ค.ศ. 2014 และในวันที่ 7 เมษายน ค.ศ. 2014 ได้มีการประกาศว่า รถไฟความเร็วสูงสายนี้ จะผ่านย่านตูอัสตะวันตก, จูร่งตะวันออก และย่านดาวน์ทาวน์คอร์ วันที่ 6 กุมภาพันธ์ ค.ศ. 2015 ทั้งสองประเทศได้ร่วมประชุมหารือเกี่ยวกับความเป็นไปได้ของแนวเส้นทาง เนื่องจากเส้นทางช่วงที่ผ่านย่านจูร่งตะวันออกนั้น ไม่สามารถเชื่อมต่อกับสายรถไฟฟ้าขนส่งมวลชนได้ การก่อสร้างคาดว่าจะเริ่มในปี ค.ศ. 2016. ประเทศญี่ปุ่น และประเทศเกาหลีใต้ ต่างก็สนใจในโครงการนี้ด้วยรายละเอียด รายละเอียด. รถไฟความเร็วสูงสายกัวลาลัมเปอร์–สิงคโปร์ มีระยะทาง 400 กิโลเมตร จะใช้เวลาในการเดินทาง 90 นาที งบประมาณในการก่อสร้าง 40 พันล้านริงกิต รถไฟวิ่งด้วยความเร็วตั้งแต่ 250 กิโลเมตรต่อชั่วโมงขึ้นไปรายชื่อสถานีในมาเลเซีย รายชื่อสถานีในมาเลเซีย. ประธานคณะกรรมการขนส่งทางบก ได้ประกาศรายชื่อสถานีรถไฟความเร็วสูงในประเทศมาเลเซีย เมื่อวันที่ 22 ตุลาคม ค.ศ. 2014- กัวลาลัมเปอร์–เซ็นทรัล - ปูตราจายา - เซอเร็มบัน - อาเยอร์เกอโรห์ - มัวร์ - บาตูปาฮัต - นูซาจายารายชื่อสถานีในสิงคโปร์ รายชื่อสถานีในสิงคโปร์. รัฐบาลสิงคโปร์ได้เลือกสถานีจูร่งตะวันออก เป็นสถานีปลายทาง เมื่อวันที่ 5 พฤษภาคม ค.ศ. 2015</doc>
