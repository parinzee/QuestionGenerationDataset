<doc id="901156" url="https://th.wikipedia.org/wiki?curid=901156" title="โรงเรียนกันตังพิทยากร">โรงเรียนกันตังพิทยากร โรงเรียนกันตังพิทยากร เป็นโรงเรียนมัธยมขนาดใหญ่ สังกัดสำนักงานเขตพื้นที่การศึกษามัธยมศึกษา เขต 13 สถานศึกษาจัดการศึกษาช่วงชั้นที่ 3 และ ช่วงชั้นที่ 4ประวัติโรงเรียน ประวัติโรงเรียน. โรงเรียนกันตังพิทยากร ทำการสอนครั้งแรก เมื่อ พ.ศ. 2516 ในฐานะเป็นโรงเรียนสาขาของโรงเรียนสภาราชินี จังหวัดตรัง โดยอาศัยสถานที่ของโรงเรียนกันตังในขณะนั้น ซึ่งยังคงเป็น โรงเรียนประถมศึกษาตอนปลาย สังกัดกรมสามัญศึกษา ต่อมาในปี พ.ศ.2517 กระทรวงศึกษาธิการได้อนุมัติให้เปิดโรงเรียนมัธยมศึกษาประจำอำเภอกันตังขึ้น ตามประกาศลงวันที่ 25 เมษายน 2517  เริ่มแรกให้ชื่อว่า  “โรงเรียนกันตังวิทยา”  โดยใช้ที่รกร้างว่างเปล่า บริเวณหมู่ 3  ตำบลบางเป้า  ซึ่งมีเนื้อที่ 62 ไร่ 97 ตารางวา ห่างจากตัวอำเภอประมาณ  5 กิโลเมตร และเปิดทำการสอนเมื่อ   วันที่ 17 พฤษภาคม 2517 โดยรับโอนกิจการจากสาขาโรงเรียนสภาราชินี ซึ่งขณะนั้นมีอาคารชั่วคราวเพียง  2 หลัง ต่อมาในปลายปีเดียวกัน ได้เปลี่ยนชื่อเป็น “โรงเรียนกันตังพิทยากร” ในปี พ.ศ. 2518 ประชาชนและนักเรียนต่างเห็นว่า สถานที่ตั้งเดิมไม่เหมาะสม เนื่องจากไกลย่านชุมชน การคมนาคมไม่สะดวก ขาดระบบสาธารณูปโภคต่างๆ เช่น น้ำ ไฟฟ้า    จึงร้องเรียนต่อกระทรวงศึกษาธิการเพื่อขอย้ายสถานที่เรียน และย้ายมาเรียนชั่วคราวที่บริเวณด่านกักสัตว์ (คอกวัว) ซึ่งอยู่ใกล้กับโรงเรียนกันตังเดิม พ.ศ. 2519 กระทรวงศึกษาธิการ ได้ประกาศยุบโรงเรียนกันตัง ให้มารวมกับโรงเรียนกันตังพิทยากร โดยโอนทรัพย์สิน ข้าราชการ และลูกจ้างมารวมกัน โรงเรียนกันตังพิทยากรจึงได้ย้ายมาอยู่ที่โรงเรียนกันตัง ตั้งแต่วันที่ 1 มิถุนายน 2519 เป็นต้นมา พื้นที่ตั้งโรงเรียนนั้น เดิมเป็นที่ราชพัสดุ มีเนื้อที่ประมาณ 19 ไร่ นับว่าไม่เพียงพอสำหรับการขยายตัวในโอกาสต่อไป   ทางโรงเรียนจึงขอใช้ที่ราชพัสดุอีกแปลงหนึ่งที่อยู่ติดกัน  ทำให้เนื้อที่เพิ่มขึ้นเป็น  37 ไร่ 1 งาน  25 ตารางวา  สำหรับพื้นที่ในตำบลบางเป้า ได้ถูกใช้เป็นสถานที่เรียนวิชาเกษตรและปลูกยางพาราเมื่อประมาณปี  พ.ศ.  2529 ในปี  พ.ศ. 2524   โรงเรียนได้รับอนุมัติ จากกระทรวงศึกษาธิการ ให้เปิดสอนในระดับมัธยมศึกษาตอนปลาย โรงเรียนจึงเปิดรับนักเรียนชั้น ม.ศ.4  ซึ่งปีนั้นเป็นรุ่นสุดท้ายของหลักสูตร พ.ศ. 2518 พร้อมกับเปิดรับนักเรียนชั้น ม.4 รุ่นแรกของหลักสูตรใหม่ นับจากนั้นมา โรงเรียนกันตังพิทยากรมีการเรียนการสอนครบทั้ง 2 ระดับ คือ ระดับมัธยมศึกษาตอนต้น และระดับมัธยมศึกษาตอนปลายอัตลักษณ์ตราสัญลักษณ์ประจำโรงเรียน อัตลักษณ์. ตราสัญลักษณ์ประจำโรงเรียน. เป็นรูปดวงอาทิตย์ทอรัศมีขึ้นมาเหนือระดับน้ำมีตราสมอเรืออยู่เบื้องหน้า ดวงอาทิตย์ทอรัศมี หมายถึง สติปัญญาของนักเรียนที่จะเปล่งประกายเจิดจ้า สมอเรือ หมายถึง เครื่องยึดเหนี่ยวให้มีสติยั้งคิดสีประจำโรงเรียนสีประจำโรงเรียน. - สีแสด เป็นสีที่เจิดจ้า มีคุณค่าดุจทองคำ แสดงถึงสติปัญญษของนักเรียน - สีดำ เป็นเครื่องหมายแห่งความอดทน เสียสละ ซึ่งเป็นคุณธรรมที่นักเรียนพึงมีคำขวัญโรงเรียน คำขวัญโรงเรียน. เสียสละ สามัคคี มีวินัย ตั้งใจเรียนเอกลักษณ์ เอกลักษณ์. กิจกรรมเด่น เน้นคุณธรรมอัตลักษณ์ อัตลักษณ์. บุคลิกดี มีปัญญาคติพจน์ คติพจน์. นตฺถิ ปญฺญาสมา อาภา (แสงสว่างเสมอด้วยปัญญษไม่มี)ต้นไม้ประจำโรงเรียน ต้นไม้ประจำโรงเรียน. ต้นราชพฤกษ์ทำเนียบผู้บริหารการเรียนการสอนระดับมัธยมศึกษาตอนต้น การเรียนการสอน. ระดับมัธยมศึกษาตอนต้น. แบ่งเป็นสายการเรียนห้องส่งเสริมความสามารถพิเศษวิทยาศาสตร์และคณิตศาสตร์/สายวิทยาศาสตร์และคณิตศาสตร์/สายทั่วไประดับมัธยมศึกษาตอนปลาย ระดับมัธยมศึกษาตอนปลาย. แบ่งเป็นสายการเรียนห้องส่งเสริมความสามารถพิเศษวิทยาศาสตร์และคณิตศาสตร์/สายวิทยาศาสตร์และคณิตศาสตร์/สายศิลป์คำนวณ/สายศิลป์ทั่วไปอาคารเรียนอาคารเรียน 1 อาคารเรียน. อาคารเรียน 1. มีชั้นเดียว เป็นห้องโถงกว้าง ใช้เป็นห้องเรียนการงานอาชีพอาคารเรียน 2 อาคารเรียน 2. มี 2 ชั้น- ชั้น 1 ห้องปกครอง/ธนาคารโรงเรียน/ห้องแนะแนว/ห้องพยาบาล - ชั้น 2 ห้องเรียนดนตรีไทย/ห้องเรียนแนะแนว/ห้องเก็บของ/ห้องเรียนนาฏศิลป์อาคารเรียน 3 อาคารเรียน 3. มี 3 ชั้น- ชั้น 1 ห้องหมวดวิชาสุขศึกษาและพลศึกษา/ห้องเก็บของ/ห้องปิงปอง/ห้อง TO BE NUMBER ONE/ห้องเรียนงานช่าง - ชั้น 2 ห้องประวัติศาสตร์/ห้องหมวดวิชาสังคมศึกษา/ห้องเรียน/ห้องประชาธิปไตย - ชั้น 3 ห้องละหมาด/ห้องเรียน/ห้องพระอาคารเรียน 4 อาคารเรียน 4. มี 3 ชั้น- ชั้น 1 ห้องบริหารงบประมาณ/ห้องบริหารทั่วไป/ห้องผู้อำนวยการ/ห้องบุคลากร/ห้องวัดผล/ห้องวิชาการ/ห้องถ่ายเอกสาร - ชั้น 2 ห้องหมวดวิชาคอมพิวเตอร์/ห้องปกิบัติการคอมพิวเตอร์ - ชั้น 3 ห้องเรียนอาคารเรียน 5 อาคารเรียน 5. มี 3 ชั้น- ชั้น 1 ห้องปฏิบัติการชีววิทยา/ห้องหมวดวิชาวิทยาศาสตร์/ห้องICTชุมชน/ห้องปฏิบัติการฟิสิกส์/ห้องปฏิบัติการเคมี - ชั้น 2 ห้องเรียน/ห้องหมวดวิชาภาษาต่างประเทศ - ชั้น 3 ห้องเรียนอาคารเรียน 6 อาคารเรียน 6. มี 4 ชั้น- ชั้น 1 ห้องประทับ/ห้องประชุมเล็ก/ห้องโสตทัศนูปกรณ์/ห้องน้ำหญิง - ชั้น 2 ห้องหมวดวิชาภาษาไทย/ห้องสมุด/ห้องหมวดวิชาคณิตศาสตร์ - ชั้น 3 ห้องเรียน - ชั้น 4 ห้องเรียน/ห้องปฏิบัติการคอมพิวเตอร์หมวดวิชาคณิตศาสตร์อาคารโรงฝึกงาน อาคารโรงฝึกงาน. มีทั้งหมด 3 หลัง - หลังที่ 1 มีชั้นเดียว- หลังที่ 1 มีชั้นเดียว ห้องศิลปะ/ห้องหมวดวิชาศิลปะและนาฏศิลป์/ห้องนาฏศิลป์ - หลังที่ 2 มีชั้นเดียว- ห้องปฏิบัติการงานช่าง - หลังที่ 3 มี 2 ชั้น- ชั้น 1 ห้องดนดรี/ห้องคหกรรม/ครัวปัจจัยพื้นฐาน/สนามมวย - ชั้น 2 ห้องเขียนแบบ/ห้องปฏิบัติการงานช่างอาคารหอประชุม อาคารหอประชุม. หอประชุมราชพฤกษ์ เป็นหอประชุมขนาดใหญ่อาคารโรงอาหาร อาคารโรงอาหาร. โรงอาหารครู นักเรียนและบุคลากรอื่นๆ/ร้านค้าสวัสดิการโรงเรียนลานลีลาวดี ลานลีลาวดี. เป็นลานเอนกประสงค์ใช้สำหรับประชุม เล่นกีฬาในร่มอาคาร TO BE NUMBER ONE อาคาร TO BE NUMBER ONE. เป็นอาคารที่ทำการชมรม TO BE NUMBER ONEความทรงจำครั้งประวัติศาสตร์ ความทรงจำครั้งประวัติศาสตร์. วันที่ 25 กุมภาพันธ์ 2558 ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จเป็นองค์ประธานเปิดชมรม TO BE NUMBER ONE และศูนย์เพื่อนใจ TO BE NUMBER ONE โรงเรียนกันตังพิทยากร และติดตามผลการดำเนินงานของชมรม TO BE NUMBER ONE จังหวัดตรัง และทรงเป็นประธานการแสดงคอนเสิร์ตร่วมกับสมาชิก TO BE NUMBER ONE IDOL 4ศิษย์เก่าที่มีชื่อเสียง ศิษย์เก่าที่มีชื่อเสียง. สมบูรณ์ อุทัยเวียนกุล อดีตสมาชิกสภาผู้แทนราษฎร</doc>
