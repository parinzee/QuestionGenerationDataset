<doc id="719406" url="https://th.wikipedia.org/wiki?curid=719406" title="เพียงชายคนนี้ไม่ใช่ผู้วิเศษ">เพียงชายคนนี้ไม่ใช่ผู้วิเศษ เพียงชายคนนี้ไม่ใช่ผู้วิเศษ เป็นละครโทรทัศน์ไทย แนวโรแมนติกและดราม่า ดัดแปลงจากบทประพันธ์เรื่อง สามีเงินผ่อน ของกรุง ญ. ฉัตร โดยบทประพันธ์นี้ถูกสร้างเป็นละครมาแล้วถึง 2 ครั้ง ครั้งแรกในปี พ.ศ. 2544 ผลิตโดยบริษัท ควิซแอนด์เควส จำกัด บทโทรทัศน์โดย ณัฐนันท์ วรรณพุฒ และ ศรีศิลป์ เปี่ยมทิพย์มนัส กำกับการแสดงโดย อานนท์ สุวรรณเครือ นำแสดงโดย พล ตัณฑเสถียร และ ศิริลักษณ์ ผ่องโชค โดยใช้ชื่อเดิมตามบทประพันธ์ ครั้งที่ 2 ในปี พ.ศ. 2559 ในครั้งนี้ใช้ชื่อว่า เพียงชายคนนี้ไม่ใช่ผู้วิเศษ ผลิตโดยบริษัท ทอง เอ็นเตอร์เทนเม้นท์ จำกัด โดยผู้จัด แอน ทองประสม กำกับการแสดงโดย กฤษฎา เตชะนิโลบล นำแสดงโดย เจมส์ มาร์, คิมเบอร์ลี่ แอน เทียมศิริ, กมลเนตร เรืองศรี, ฐากูร การทิพย์ และ ชีรณัฐ ยูสานนท์นักแสดงลักษณะตัวละครลักษณะตัวละคร. - อนุศนิยา วรเลิศลักษณ์/นุศ ลูกสาวเจ้าสัวใหญ่วัย 26 ปี เป็นนักธุรกิจหญิงรุ่นใหม่ที่น่าจับตามอง ได้รับการยกย่องจากสังคมไฮโซในฐานะไฮโซมาดดีมีกึ๋นจนทำให้ดูเหมือนจะเป็นอุปสรรคในการหาคู่ เพราะดูเหมือนว่าจะไม่มีผู้ชายคนไหนที่ทัดเทียมเธอได้ทั้งในด้านหน้าตา ฐานะและสติปัญญา แถมอนุศนิยาตั้งกฎในใจไว้ว่า “ถ้าเธอจะรักใครซักคนจะต้องไม่ใช่แค่รัก แต่ผู้ชายคนนั้นจะต้องทำให้เธอยกย่องเขาให้ได้ด้วย” อนุศนิยาจึงตั้งภาพในใจไว้ว่าผู้ชายคนนั้นจะต้องทำให้เธอทั้งรักและชื่นชมได้ไม่แพ้ชยากร อาแท้ๆของเธอ- ศตวรรษ วินวิวัฒน์/หมอวรรษ นายแพทย์หนุ่มรูปหล่อมาดเข้ม เป็นหมอเฉพาะทางด้านโรคไต วัย 30 ปี ศตวรรษเป็นหมอรุ่นใหม่ที่รักอิสระ เขาทำงานเพื่อช่วยเหลือให้คนไข้โรคไตที่ยากจนได้รับโอกาสในการมีชีวิตเหมือนคนปกติมากกว่าจะแสวงหาตำแหน่งทางวิชาการหรือเงินเดือนสูงๆ นั่นจึงเป็นเหตุให้ศตวรรษไม่สามารถหาเงินมาชดใช้หนี้หกสิบล้านที่พ่อของเขาสร้างขึ้น ศตวรรษจึงต้องยอมแต่งงานเพื่อล้างคาวให้อนุศนิยาผู้อื้อฉาวเพื่อแลกกับการผ่อนผันระยะเวลาชำระหนี้หกสิบล้านนั้น- ชยากร/ชยา นักธุรกิจหนุ่มหล่อวัย 35 ผู้มีศักดิ์เป็นอาของอนุศนิยา ชยากรเป็นหนุ่มโสดที่สาวๆ ทั้งหลายหมายปอง เพราะเขาทั้งหล่อ รวย แถมยังฉลาด เป็นหนุ่มเสน่ห์แรง ดูแลตนเอง บุคลิกเนี้ยบออกแนวเมโทรเซ็กชวล แต่ไม่มีใครรู้เบื้องหลังว่าที่จริงแล้วชยากรไม่ได้เป็นที่ต้องการของคนในครอบครัวตนเอง เพราะทุกคนเชื่อว่าเขาเป็นเพียงลูกติดเมียน้อย ที่ถูกเอามาสวมเขาเพื่อหวังจะให้เป็นผู้สืบทอดมรดกพันล้าน ชยากรเติบโตมาโดยโดนเหยียดหยาม ดูถูกต่างๆ นานา ทำให้เขาต้องใช้ความพยายามในการพิสูจน์ตัวเองเพื่อลบคำสบประมาทของพี่ๆ ต่างแม่ของเขา ชยากรเป็นผู้ชายเก็บกด ทำให้เขาเป็นคนซับซ้อน เขาแอบรักอนุศนิยาผู้มีศักดิ์เป็นหลาน เพราะเขาเชื่อว่าเขาอาจจะไม่ใช่อาแท้ๆ ของเธอจึงทำให้เขาหักห้ามใจไว้ไม่ได้ แต่เพราะรู้ว่ารักครั้งนี้ไม่มีทางเป็นไปได้ ชยากรจึงไม่เคยรักผู้หญิงอื่นจริงจัง แม้แต่กับโสมมิกาเขาก็ได้แต่คบไปเพื่อผลประโยชน์ทางธุรกิจเท่านั้นแต่สุดท้ายกลับหวั่นไหวให้กับมิรันตรีนักข่าวสังคมออนไลน์ที่เข้ามาสนิทมาช่วยเหลือจนกลายเป็นความรัก- โสมมิกา พรรณราย/โสม สาวเซ็กซี่ ลูกสาวผู้มีอิทธิพลคนดังที่รวยติดอันดับต้นๆ ในประเทศ เป็นคู่แข่งกับอนุศนิยามาตั้งแต่ตัดสายสะดือ ถ้าอนุศนิยาเปรียบเป็นเจ้าหญิง โสมมิกาก็เปรียบเสมือนแบดเกิร์ล เธอถือคติว่าผู้หญิงร้ายผู้ชายรัก ดังนั้นจึงทำตัวเป็นคาสโนวี่ตลอดเวลา เธอโด่งดังในแวดวงเซเลบไฮโซในฐานะปาร์ตี้เกิร์ล ไม่ทำงานเป็นชิ้นเป็นอัน มีรายได้หลักจากการโชว์ตัวในงานอีเว้นท์เท่านั้น เพราะใครๆ ต่างก็รู้กันว่างานไหนมีโสมมิกา กระแสจะมาแน่ๆ โสมมิกามักเปลี่ยนคู่ควงไม่ซ้ำหน้าตามประสาผู้หญิงเจ้าชู้ เป็นคนเอาแต่ใจ เจนจัดเรื่องการบริหารเสน่ห์ ชอบใช้ชีวิตรักสนุก ซึ่งอาจจะเป็นปมจากการที่มีพ่อที่เจ้าชู้- มิรันตรี กิตติธร/มิ นักข่าวสังคมออนไลน์วัย 25 ปี สาวแสบผู้มีคีย์บอร์ดเป็นอาวุธ เธอเป็นเพื่อนเรียนร่วมรุ่นของอนุศนิยากับโสมมิกา แต่เพราะว่าเธอเป็นเพียงนักเรียนจนๆ จึงทำให้สองสาวนั้นไม่เห็นเธอในสายตา มิรันตรีเป็นเพียงหญิงสาวรากหญ้าโนเนม เธอแอบอิจฉาปนหมั่นไส้อนุศนิยาและโสมมิกาที่ชิงดีชิงเด่นกันมาตั้งแต่ตอนเรียน นั่นจึงทำให้เมื่อเธอได้มาทำข่าวกอสซิปสังคมไฮโซ มิรันตรีจึงเล่นข่าวเกาเหลาของสองสาวมาตลอดเพื่อหวังเกาะกระแสใช้มันเป็นบันไดสร้างความสำเร็จให้ตนเองรางวัลและการเข้าชิง</doc>
