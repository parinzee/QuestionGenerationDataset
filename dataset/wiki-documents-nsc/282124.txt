<doc id="282124" url="https://th.wikipedia.org/wiki?curid=282124" title="ทะเลรอสส์">ทะเลรอสส์ ทะเลรอสส์ () เป็นอ่าวลึกของมหาสมุทรใต้ของทวีปแอนตาร์กติกาที่ตั้งอยู่ระหว่างดินแดนวิคตอเรียกับดินแดนมารีเบิร์ด ที่พบโดยเจมส์ คลาร์ก รอสส์ในปี ค.ศ. 1841 ทางตะวันตกของทะเลรอสส์เป็นเกาะรอสส์กับภูเขาไฟเอเรบัส, ทางตะวันออกเป็นเกาะรูสเวลต์ ทางใต้ปกคลุมด้วยหิ้งน้ำแข็งรอสส์ โรอาลด์ อามุนด์สันเริ่มโครงการเดินทางสำรวจขั้วโลกใต้ที่นี่ในปี ค.ศ. 1911 จากอ่าวเวลส์ที่ตั้งอยู่ที่หิ้งน้ำแข็ง ทางตะวันตกเป็นอ่าวแม็คเมอร์โดที่มักจะปลอดน้ำแข็งระหว่างฤดูร้อน ดินแดนใต้ที่สุดของทะเลรอสส์คือฝั่งทะเลกูลด์ที่ไกลจากขั้วโลกใต้ทางภูมิศาสตร์ราว 200 ไมล์ ดินแดนที่เป็นแผ่นดินของทะเลรอสส์ถูกอ้างสิทธิ์การเป็นเจ้าของจากสหราชอาณาจักรและนิวซีแลนด์ แต่เป็นการอ้างที่ยังไม่เป็นที่รับรองโดยประชาคมสากล</doc>
