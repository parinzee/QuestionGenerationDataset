<doc id="268414" url="https://th.wikipedia.org/wiki?curid=268414" title="ดอกบัวขาว">ดอกบัวขาว ดอกบัวขาว บทประพันธ์ของคุณชาตบุษย์ การเสียสละ ทำให้เรามีความสุขและอิ่มใจ ผลลัพธ์ของมันอาจจะต้องรอนาน แต่มันก็คุ้มค่า แทนที่เวลาเราตายร่างกายจะกลายเป็นธุลี กลับกลายเป็นดอบัวขาวที่ใช้บูชาพระ ตำนานการกำเนิด ดอกบัวขาว มาจากเศรษฐีนีสาว ผู้มีจิตใจงดงาม เธอเสียสละทรัพย์สินทุกอย่างให้แก่ผู้ยากไร้ จนเธออดอาหารเสียชีวิตอยู่ริมบึงน้ำ ร่างกายของเธอกลายเป็น ดอกบัวขาว สวยพิสุทธิ์ที่ใช้บูชาพระ เช่นเดียวกับ อรนุช หญิงสาวสวยผู้มีจิตใจสะอาดบริสุทธิ์ราว ดอกบัวขาว เธอเสียสละทุกอย่างให้กับพี่น้องร่วมบิดา แม้แต่หัวใจรักของตัวเอง แต่ความเสียสละของเธอดูเหมือนจะจบสิ้นต่อเมื่อชีวิตของเธอจบลงเท่านั้นรายละเอียด รายละเอียด. ดอกบัวขาว บทประพันธ์ของคุณชาตบุษย์ จากนวนิยายได้ถูกนำมาสร้างเป็นละครโทรทัศน์ โดยค่ายกันตนา ออกอากาศทางสถานีโทรทัศน์สีกองทัพบกช่อง 7 เริ่มออกอากาศวันที่ 9 กันยายน พ.ศ. 2552 และอวสานในวันที่ 15 ตุลาคม พ.ศ. 2552 ออกอากาศทุกวันพุธ-พฤหัสบดี เวลา 20.20 น. โดยมีองค์ประกอบและรายละเอียดดังนี้- ชื่อละคร ดอกบัวขาว - บทประพันธ์ ชาตบุษย์ - บทโทรทัศน์ พิง ลำพระเพลิง - ผู้กำกับการแสดง ธีระศักดิ์ พรหมเงิน - ผู้ผลิต บริษัท กันตนา กรุ๊ป จำกัด (มหาชน) - ออกอากาศ ทุกวันพุธ-พฤหัสบดี เวลา 20.20 น. ทางสถานีโทรทัศน์สีกองทัพบกช่อง 7 - เริ่มออกอากาศ วันที่ 9 กันยายน พ.ศ. 2552 - 25 ตุลาคม พ.ศ. 2552นักแสดงนำตัวละครตัวละคร. - อรนุช เทพทัต : หรือนุช หญิงสาวผู้มีความโอบอ้อมอารี เอื้อเฟื่อเผื่อแผ่ และเสียสละทุกสิ่งทุกอย่างให้กับคนที่เธอรัก โดยไม่หวังผลตอบแทน นุชเป็นคนที่เรียบร้อย เห็นอกเห็นใจผู้อื่น รักน้องสาวเป็นที่สุด ถึงแม้ว่าเธอจะเป็นคนในตระกูลเทพทัตคนหนึ่ง แต่เธอและน้องสาวถูกเลี้ยงมาเหมือนคนใช้คนหนึ่งในบ้าน เหตุเพราะแม่ของนุชเป็นคนใช้อยู่ในบ้าน แล้วได้เสียกับอภิชาติ เจ้านายในบ้าน จนท้องนุชขึ้นมา โดยที่อภิชาติมีภรรยาและลูกอยู่แล้ว พอนุชโตขึ้นมาก็ถูกกลั่นแกล้งจากน้อยและสุชาดาอยู่เรื่อยมา แต่นุชยอมทน เพราะแม่ของนุชเคยขอไว้ให้รักน้อยให้มาก เพื่อไถ่บาปที่แม่ของนุชเคยเป็นเมียน้อยของอภิชาติ- พนา ศราชัย : เป็นลูกชายคนโตของตระกูลศราชัย เป็นคนที่มีนิสัยเอาแต่ใจตัวเอง ใจร้อน ชอบเอาชนะคนที่ตนเองเกลียด เพราะถูกเลี้ยงแบบตามใจมาตั้งแต่เด็กๆ และแอบชอบนุชมาตั้งแต่เด็กๆเช่นกัน นิสัยต่างกับน้องชายของเขาอย่างสิ้นเชิง ภายนอกเหมือนพนาเป็นคนเจ้าชู้ เพราะพนาไปทำตัวสนิทสนมกับน้อย แต่เพราะพนาอยากอยู่ใกล้นุชเท่านั้น จนทำให้ผู้ใหญ่ของทั้งสองฝ่ายเข้าใจผิดว่าพนากับน้อยรักกัน และทำให้น้อยเข้าใจผิดว่าพนานั้นรักตน แต่ในใจพนาก็มีนุชเพียงคนเดียว- ศวัส ศราชัย : เป็นลูกชายคนเล็กของตระกูลศราชัย มีนิสัยดี เป็นสุภาพบุรุษ เรียนเก่ง ใส่ใจความรู้สึกของคนอื่นโดยเฉพาะนุช ศวัสเล่นกับนุชมาตั้งแต่เด็กๆ ทำให้สนิทกันมาตั้งแต่เด็กๆ และเพิ่งจะรู้ตัวว่าตนเองแอบชอบนุชอยู่ ศวัสรักนุชมาก และยอมทำทุกอย่างเพื่อนุชมาโดยตลอด โดยไม่สนใจว่านุชเป็นแค่ลูกคนใช้ หรือว่านุชจะเจอกับสิ่งที่ไม่ดีมา ศวัสก็ยังอยู่เคียงข้างนุชมาตลอด- กุลธิดา เทพทัต : หรือน้อย เป็นลูกสาวคนโตของบ้านเทพทัต โดยเป็นลูกคนเดียวที่เกิดจากอภิชาติและสุชาดา ทำให้เธอถูกเลี้ยงมาอย่างดี ถูกเอาใจมาตั้งแต่เด็กๆจนเสียนิสัย น้อยเกลียดนุชมาตั้งแต่เด็กๆ โดยที่มีสุชาดาเป็นคนเสี้ยมสอน น้อยคอยกลั่นแกล้งนุชอยู่เสมอ แต่น้อยทำอะไรไม่เคยผิด มีแต่นุชที่โดนสุชาดาลงโทษทุกครั้งที่มีเรื่องกับน้อย ทำให้น้อยได้ใจและแกล้งนุชมาโดยตลอด แม้อภิชาติผู้เป็นพ่อ รู้ทุกเรื่อง แต่ก็ไม่ทำอะไรน้อยเพราะเกรงใจสุชาดา น้อยหลงรักพนามาตั้งแต่เด็กๆ แต่พอมารู้ว่าพนารักนุช น้อยคอยหาหนทางทุกอย่างที่จะขัดขวางความรักของทั้งสอง- รังสี : เมื่อตอนเด็กๆรังสีเคยอาศัยอยู่ในบ้านเทพทัต และก็เป็นเพื่อนกับนุชมาตั้งแต่เด็กๆ รังสีเป็นลูกของคนสวนที่เคยชอบชบาแม่ของนุช ภายหลังก็ถูกไล่ออก รังสีก็จึงต้องออกจาบ้านไปด้วย แต่ไม่นานความบังเอิญทำให้ทั้งสองสอบติดมหาวิทยาลัยเดียวกัน นุชก็ได้พบกับรังสีอีกครั้ง แต่นุชก็ยังไม่รู้ว่ารังสีแอบรักตนอยู่- พรแก้ว เทพทัต : น้องสาวแท้ๆของนุช นิสัยต่างกับนุชโดยสั้นเชิง เป็นคนเอาแต่ใจตัวเอง อยากได้ใคร่ดี เบื่อคำสั่งสอนของพี่สาวตนเอง คิดว่านุชเป็นคนหัวโบราณ และกลับเห็นกงจักรเป็นดอกบัว กลับเชื่อสิ่งที่น้อยพูดทุกสิ่ง แม้ทุกอย่างจะเป็นสิ่งที่ไม่ดีก็ตาม ทำให้แก้วหลงผิด แก้วแอบชอบศวัสมาตั้งแต่เด็กๆ พอมารู้ว่าสวัสแอบชอบนุชอยู่ ก็พาลเกลียดนุชเข้าไส้เรื่องย่อ เรื่องย่อ. เรื่องนี้กล่าวถึงชีวิตของเด็กสาวคนหนึ่งที่ชื่อ“อรนุช” ลูกสาวของอภิชาติกับชบา คนใช้ในบ้าน โดยที่อภิชาติมีสุชาดาเป็นภรรยาอยู่แล้ว และมีลูกกับสุชาดาชื่อว่า“กุลธิดา”หรือน้อย ทำให้สุชาดาโกรธและเกลียดชบากับนุชมาก และสอนน้อยให้เกลียดชบากับนุช สุชาดาและน้อยคอยกลั่นแกล้งนุชอยู่เสมอ โดยที่น้อยไม่เคยทำอะไรผิด แต่นุชกลับโดนลงโทษแทน โดยอภิชาติไม่ได้ให้ความสนใจนุชเท่าที่ควร ภายหลังชบาได้ล้มป่วยหนักและได้สั่งเสียให้นุชรักพี่ๆน้องๆให้มากๆ โดยเฉพาะกับน้อยเพื่อเป็นการไถ่บาปที่เคยเป็นเมียน้อยของอภิชาติ นุชรับปากแม่ทุกอย่างก่อนชบาจะสิ้นใจไป นุชเติบโตมาพร้อมกับแก้วน้องสาวของเธอ เธอรักน้องสาวมากกว่าสิ่งใด และน้อยก็คอยหาเรื่องนุชมาตลอด และนุชก็ถูกสุชาดาลงโทษทุกครั้ง แต่นุชไม่เคยปริปากบ่น เพราะเป็นคำขอครั้งสุดท้ายของแม่ นุชและแก้วถูกเลี้ยงมาแบบคนใช้คนหนึ่งในบ้าน โดยมีรำเพยยายของทั้งคู่เป็นผู้ดูแล ครอบครัวเทพทัตกับครอบครัวศราชัยสนิทสนมกันมานานมาก ทำให้ พนา ศวัส น้อย นุช และแก้ว เป็นเพื่อนเล่นกันมาตั้งแต่เด็กๆ พนาแอบชอบนุชมาตั้งแต่เด็กๆ แต่น้อยก็ชอบพนาเช่นกัน พอโตขึ้นทุกคนก็สอบติดมหาวิทยาลัยเกษตรศาสตร์กันทุกคน ยกเว้นแก้วที่ยังอยู่ม.5 พนาตั้งใจสอบเข้ามาเรียนขณะเดียวกับนุชเพื่อที่จะใกล้ชิดนุช ต่อมานุชก็พบกับรังสี เพื่อนสมัยเด็กๆ พ่อของรังสีเคยเป็นคนสวนอยู่บ้านเทพทัต แต่ถูกไล่ออกจากบ้านไปนานแล้ว รังสีก็แอบชอบนุช ด้วยความสนิทกัน ทำให้นุชมาติวหนังสือให้รังสีบ่อยๆ จนทำให้พนาหึงและคอยกีดกันกันนุชกับรังสีอยู่เรื่อยๆ ภายหลังศวัสกำลังแอบชอบนุชอยู่เหมือนกัน ก็รู้ว่าพนาก็ชอบนุชอยู่ไม่น้อย ก็เลยไม่กล้าบอกนุชว่าตนชอบนุช โดยพนาเข้าไปทำความสนิทกับน้อยเพราะอยากใกล้ชิดกับนุช จนทำให้น้อยเข้าใจว่าพนาชอบตน น้อยจึงไปไหนมาไหนกับพนาอยู่บ่อยๆ นุชขยันเรียนอย่างเดียว แต่ก็พบปัญหาอีกมากมายเช่น แก้วแอบหนีไปเที่ยวกลางคืนและปัญหาต่างๆที่น้องสาวคนนี้หามาให้ ในบางครั้งสุชาดาก็กลั่งแกล้งเพื่อไม่ให้นุชไปเรียนจนเกือบเสียการเรียน แต่เพราะคำที่อภิชาติสอนลูก ว่าการศึกษาคือสิ่งที่จะยกระดับชีวิตตนเอง ทำให้นุชอดทนกับปัญหาต่างๆ และสนใจกับการเรียน ความพยายามของนุชเป็นผล นุชได้เกียรตินิยมเมื่อจบปริญญา ทำให้อภิชาติเริ่มภูมิใจในตัวนุช เมื่อหลังจากที่ทุกคนเรียนจบ พนาก็ขอหมั้นนุช บ้านเทพทัตและศราชัย ต่างก็งงงัน เพราะคิดว่าพนาเป็นแฟนกับน้อย น้อยร้องไห้เสียใจอย่างมาก หาว่านุชแย่งคนรักของตนไป นุชปฏิเสธแต่ไม่มีใครเชื่อ ทำให้น้อยเกลียดนุชมาเป็นทวีคูณ พอถึงวันหมั้นนุชก็ปฏิเสธและบอกว่าไม่เคยรักพนา พนาเสียใจมาก ภายหลังศวัสก็เริ่มตามจีบนุช ทำให้พนาหึงและหันไปควงน้อยออกงานและบอกว่าน้อยเป็นแฟนของตน ทำให้นุชรู้สึกตัวว่าตนรักพนา นุชเจ็บปวดและนุชก็หนีออกจากบ้านเพื่อหนีความจริงไปอยู่ต่างจังหวัดและได้พบกับรังสีอีกครั้งซึ่งรังสีลาออกจากมหาวิทยาลัยมาช่วยโรงเรียนในเขตนี้แต่พนาก็มาพบนุชโดยบังเอิญทำให้พนาหึงนุชกับรังสีจึงท้ารังสีต่อยกันและลงเอยด้วยการเป็นเพื่อนกันหลังจากนั้นพนากับนุชก็ได้เสียกันจนนุชตั้งท้อง ความรักของนุชและพนาจะลงเอยได้อย่างไร เมื่อคำสัญญาที่ให้ไว้กับชบาว่าให้เสียสละให้น้อยทุกอย่าง นุชยอมเสียสละแม้แต่คนรักของตนเองให้แก่น้อย โดยไม่สนใจว่าตนเองจะเจ็บปวดเพียงใด บทพิสูจน์ความรักของพนาและนุชจึงเริ่มขึ้น</doc>
