<doc id="763279" url="https://th.wikipedia.org/wiki?curid=763279" title="โก ซุล-กิ">โก ซุล-กิ โก ซุล-กิ() เกิดเมื่อวันที่ 21 เมษายน พ.ศ. 2529 เป็นนักฟุตบอลชาวเกาหลีใต้ ปัจจุบันเล่นให้กับสโมสรฟุตบอลบุรีรัมย์ ยูไนเต็ดในไทยพรีเมียร์ลีก ในตำแหน่งกองกลาง โก ซุล-กิ มีจุดเด่นคือการยิงไกลทั้งเท้าขวาและซ้าย โก เริ่มต้นอาชีพฟุตบอลกับสโมสรฟุตบอลโปฮัง สตีลเลอร์ส ทีมยักษ์ใหญ่ในเกาหลีใต้ ก่อนถูกปล่อยให้ สโมสรฟุตบอลกวางจู ซังมู ยืมตัว โก ซุล-กิ ลงเล่นให้กับ กวางจู ซังมู ทั้งหมด 52 เกม ยิงได้ 5 ประตูก่อนที่ โปฮัง สตีลเลอร์ส จะดึงกลับไปในช่วงสั้นๆ โดยเขาได้ลงสนามในศึกฟุตบอลชิงแชมป์สโมสรโลกในปี พ.ศ. 2551 และย้ายไปอยู่กับ อุลซาน ฮุนได ในปี พ.ศ. 2553 และสามารถพัฒนาฝีเท้าตนเองขึ้นมาอย่างเด่นชัดจนกลายเป็นกำลังสำคัญในการพาทีมคว้าแชมป์เคลีกได้ในปี พ.ศ. 2554 และพาทีมคว้าแชมป์เอเอฟซีแชมเปียนส์ลีกในปี พ.ศ. 2555 ได้สำเร็จ ผลงานที่ยอดเยี่ยมในเอซีแอลปีนั้นทำให้ในปี พ.ศ. 2556 เอล ญาอิช ของกาตาร์ ทุ่มเงินถึง 1 ล้านเหรียญสหรัฐหรือประมาณ 30 ล้านบาทคว้าตัว โก ซุล-กิ ไปร่วมทีมด้วยสัญญา 2 ปี ซึ่งเขาก็ช่วยพาทีมคว้าแชมป์บอลถ้วย และรองแชมป์ลีกได้หลายรายการ ก่อนหมดสัญญาเมื่อปี พ.ศ. 2558 และได้ย้ายมาอยู่กับสโมสรฟุตบอลบุรีรัมย์ ยูไนเต็ด และสามารถพาทีมสร้างประวัติศาสตร์เป็นทีมแรกในเอเชียที่คว้าแชมป์ฟุตบอลลีกในประเทศไทยได้ถึง 5 รายการ ไม่ว่าจะเป็น ฟุตบอลถ้วยพระราชทานประเภท ก., โตโยต้า ลีกคัพ ซึ่งเขาเป็นผู้ยิงประตูชัยให้ทีม, ไทยพรีเมียร์ลีก, แม่โขงคลับแชมเปียนชิพ, ช้าง เอฟเอคัพ ซึ่งเขาเป็นผู้ยิงลูกที่ 2 ให้ทีมผลงานในวงการฟุตบอลอุลซาน ฮุนไดผลงานในวงการฟุตบอล. อุลซาน ฮุนได. - พ.ศ. 2554- ชนะเลิศ - เคลีก 2011 - พ.ศ. 2555- ชนะเลิศ - เอเอฟซีแชมเปียนส์ลีก 2012บุรีรัมย์ ยูไนเต็ดบุรีรัมย์ ยูไนเต็ด. - พ.ศ. 2558- ชนะเลิศ - ฟุตบอลถ้วยพระราชทานประเภท ก. 2558 - ชนะเลิศ - โตโยต้า ลีกคัพ 2558 - ชนะเลิศ - ไทยพรีเมียร์ลีก 2558 - ชนะเลิศ - แม่โขงคลับแชมเปียนชิพ 2015 - ชนะเลิศ - ช้าง เอฟเอคัพ 2558 - พ.ศ. 2559- ชนะเลิศ - โตโยต้า พรีเมียร์คัพ 2015 - ชนะเลิศ - ฟุตบอลถ้วยพระราชทานประเภท ก. 2559</doc>
