<doc id="479839" url="https://th.wikipedia.org/wiki?curid=479839" title="สุขพร วงศ์เชียงคำ">สุขพร วงศ์เชียงคำ สุขพร วงศ์เชียงคำ เกิดวันที่ 9 มีนาคม ค.ศ. 1992 ที่ประเทศลาว เป็นนักฟุตบอลร่างเล็ก ผู้ซึ่งเล่นในตำแหน่งกองกลาง และเขาย้ายไปเล่นให้แก่สโมสรฟุตบอลจังหวัดพิษณุโลก ในไทยลีกดิวิชั่น 1 ก่อน สโมสร กัลฟ์ สระบุรี ได้มีการทาบทามไปเล่น หลังจากนั้นลีกบ้านเกิดสนใจ ติดต่อและบันลุข้อตกลงเลยกลับมาเล่นให้ลีกบ้านเกิดตัวเอง ล้านช้าง ยูไนเต็ด และเขาเป็นสมาชิกคนหนึ่งของฟุตบอลทีมชาติลาวประวัติ ประวัติ. เมื่อครั้งที่ สุขพร วงศ์เชียงคำ ดำรงตำแหน่งกองหน้าของทีมชาติลาวในการแข่งขันเอเอฟเอฟ ซูซูกิ คัพ 2010 ที่ประเทศอินโดนีเซียนั้น เขาสามารถเป็นผู้ยิงเข้าประตู และทำให้ทีมชาติไทยตกรอบในรายการดังกล่าว แล้วทางสโมสรฟุตบอลจังหวัดกระบี่ก็ได้ทาบทามให้เขาเข้าร่วมทีมในเวลาต่อมา ซึ่งได้รับการกล่าวว่าเป็นแนวรุกที่เด่นในด้านความเร็วในช่วงต้นเกม และเป็นนักเตะตัวนำแห่งสโมสรฟุตบอลจังหวัดกระบี่ โดยมีผลงานของเขาที่ได้รับการกล่าวถึง อาทิ การเป็นผู้ช่วยให้ทีมชนะสโมสรฟุตบอลบางกอก จากการทำ 2 ประตู ในไทยลีกดิวิชั่น 1 2555 ภายหลังจากที่ สุขพร วงศ์เชียงคำ ได้มีส่วนช่วยให้ทีมสโมสรฟุตบอลจังหวัดกระบี่อยู่ในอันดับ 6 ของยามาฮ่าลีกวัน 2555 แล้ว ทางสโมสรของอินโดนีเซียได้ยื่นข้อเสนอทาบทามให้เขาร่วมทีมในฤดูกาลหน้าด้วยค่าตัวที่กว่า 3.5 ล้านบาท ในช่วงที่สุขพรมีสัญญาอยู่กับสโมสรฟุตบอลจังหวัดกระบี่อีก 1 ปี</doc>
