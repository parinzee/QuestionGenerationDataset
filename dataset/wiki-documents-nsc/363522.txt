<doc id="363522" url="https://th.wikipedia.org/wiki?curid=363522" title="ทริส สตราตัส">ทริส สตราตัส แพทริเชีย แอน สตราติเจียส (Patricia Anne Stratigias) หรือที่รู้จักกันในชื่อของ ทริส สตราตัส (Trish Stratus) เกิดวันที่ 18 ธันวาคม ค.ศ. 1975 เป็นนักมวยปล้ำอาชีพซึ่งอยู่ในสถานะอำลาวงการ รวมทั้งเป็นนักแสดงหญิง และเป็นผู้มีชื่อเสียงทางโทรทัศน์ ชาวแคนาดา เธอทำงานให้กับเวิลด์เรสต์ลิงเอ็นเตอร์เทนเมนต์ (WWE) และเธอยังเป็นนางแบบฟิตเนส ปี 2013 เธอได้ถูกบรรจุชื่อเข้าสู่หอเกียรติยศดับเบิลยูดับเบิลยูอีประวัติ ประวัติ. หลังจากการเริ่มต้นอาชีพของเธอด้วยการเป็นนางแบบฟิตเนส ทริสเริ่มทำงานให้กับเวิลด์เรสต์ลิงเฟเดอร์เรชั่น (WWF), ซึ่งต่อมาได้เปลี่ยนชื่อเป็นเวิลด์เรสต์ลิงเอ็นเตอร์เทนเมนต์ (WWE) ความสวยอย่างเป็นธรรมชาติ บวกกับความแข็งแรง, ทรวดทรงนักกีฬา และผิวสีแทน ทุกอย่างทำให้ทริส สตราตัสถือเป็นดีว่าแห่งยุคของ WWE อย่างแท้จริง เธอเริ่มต้นสร้างชื่อจากอาชีพถ่ายแบบขึ้นปกนิตยาสารฟิตเนสมากมาย แต่ด้วยการที่เติบโตมากับการดูมวยปล้ำอยู่แล้ว เมื่อเรียนจบ ทริช จึงเข้าไปฝึกที่โรงเรียนสอนมวยปล้ำของ รอน ฮัทชินสัน เพื่อตามหาความฝัน เธอเปิดตัวกับ WWE ครั้งแรกในศึก Sunday Night Heat ปี 2000 ด้วยบทบาทการเป็นผู้จัดการให้กับ T & A (เทสต์ และ อัลเบิร์ต) ต่อด้วย วาล วีนัส และเมื่อเป็นที่ต้องตาต้องใจแฟนๆ อย่างได้ที่ ทริช ก็เริ่มต้นบทบาทเข้มข้นในการที่ต้องมามีความสัมพันธ์ลับๆ กับ วินซ์ แม็คแมน ซึ่งนำมาสู่สงครามภายในตระกูลแม็คแมน เองในตอนนั้น จากนั้นเธอก็เริ่มต้นปล้ำเดี่ยวแบบเต็มตัว ในเซอร์ไวเวอร์ ซีรี่ส์ 2001 เธอคว้าแชมป์โลกหญิงสมัยแรก (จากทั้งหมด 7) ได้จากการปล้ำใน Six-Pack Challenge และแม้ว่าจะมาเสียแชมป์ให้ แจซซ์ ในศึกโน เวย์ เอาท์ อีกสามเดือนต่อมา แต่เธอก็ยังสร้างความฮือฮาไปฉวยโอกาสกด แครช ฮอลลี่ สอยแชมป์ฮาร์ดคอร์ของผู้ชายมาครองได้ด้วย เธอยังโด่งดังไม่หยุด จนถึงขั้นได้รับการโหวตให้คว้าตำแหน่ง Babe of the Year ตั้งแต่ปี 2002-2004 แถมยังได้คะแนนโหวตให้เป็นดีว่าแห่งทศวรรษ ในศึก Raw ฉบับครบรอบสิบปี เมื่อปี 2003 ด้วย เดือนตุลาคม 2005 ได้พบกับ มิกกี เจมส์ ที่เปิดตัวมาในฐานะแฟนตัวยงของทริส พร้อมเข้ามาตีสนิทแบบออกหน้าออกตา ทั้งคู่จับคู่กันพักใหญ่ๆ แต่แล้วความสัมพันธ์มันเริ่มผิดเพี้ยนไปเรื่อยๆ เมื่อมิกกีดูจะคลั่งไคล้ในตัวของทริสมากเกินไปจนแทบเข้าค่ายรักร่วมเพศ ทริสจึงตีตัวออกห่าง แล้วในที่สุดก็ถูกมิกกีเล่นงานจนได้ จนกระทั่งต้องมีแมตช์ใหญ่ในเรสเซิลเมเนีย ครั้งที่ 22 ที่มิกกีชิงแชมป์หญิงจากทริสสำเร็จ โมเมนต์ที่ยิ่งใหญ่ที่สุดของทริสเกิดขึ้นในศึกอันฟอร์กิฟเว่น 2006 เธอประกาศก่อนหน้านั้นไม่นานว่าจะอำลาวงการ และขอปล้ำแมตช์สุดท้ายเป็นการชิงแชมป์กับลิตา ที่ครองเข็มขัดอยู่ในตอนนั้น ซึ่งศึกนั้นมีขึ้นที่บ้านเกิดของทริสเองในแคนาดา แฟนๆ ส่งเสียงเชียร์เธอกันอย่างอึกทึก ก่อนที่ทริสจะใช้ท่า Sharpshooter ของเบรต ฮาร์ต เอาชนะลิตา คว้าแชมป์สมัยที่ 7 มาครองอย่างยิ่งใหญ่ และรีไทร์ในฐานะแชมป์ ในปี 2011 เธอได้กลับมาWWE และท้าทายวิกกี เกร์เรโรในแมตช์ในรอว์ ตามคำสั่งของผู้จัดการทั่วไปของรอว์ ถ้าวิกกีแพ้ จะไม่ได้ทำงานในรอว์ ในรอว์วันที่ 14 มีนาคม ได้ประกาศเมื่อสัปดาห์ที่แล้วว่าจะมีแขกรับเชิญจากเรียลลิตี้ของ MTV คือนิโคล โพลิซซี และได้พูดก่อนที่จะมีแมตช์การปล้ำของทริสและวิกกีแบบไม่มีการจับแพ้ฟาล์ว ขณะที่ปล้ำอยู่นั้น ดอล์ฟ ซิกก์เลอร์ แฟนของวิกกีก็ออกมาบนเวที และเหตุการณ์วุ่นวายมากเพราะเลย์คูล(เลย์ลากับมิเชล แมคคูล)ขึ้นมาช่วยวิกกีเล่นงานทริสจนต้องแพ้และวิกกีก็ได้งานในรอว์ วิกกีเลยท้าปล้ำแทกทีม6คนระหว่างทีมทริสเจอกับทีมซิกก์เลอร์และเลย์คูลในเรสเซิลเมเนีย ครั้งที่ 27 โดยทีมของทริสเป็นฝ่ายชนะ ในปี 2013 WWE ได้บรรจุชื่อของเธอเข้าสู่หอเกียรติยศ WWEผลงานแสดงผลงานแสดง. - Bail Enforcers (2011) - Gridlocked (2015)ในมวยปล้ำในมวยปล้ำ. - ท่าไม้ตาย- Chick Kick (Roundhouse kick) - Stratusfaction (Springboard bulldog with theatrics)- ท่าเอกลักษณ์- Air Canada (Thesz press followed by punches) - Backhand chop with theatrics - Diving crossbody - MaTrish (Matrix evasion) - MaTrish Revolutions (Handstand tilt-a-whirl headscissors takedown) - One-armed neckbreaker slam - Trish-Dog (Running bulldog) - Spear - Spinebuster - Springboard sunset flip - Stratusphere (Turnbuckle handstand transitioned into a Frankensteiner) - Stratus Splash (Stinger splash) - Victory roll- ผู้จัดการนักมวยปล้ำ- Albert - Kurt Angle - Carlito - Christian - Bubba Ray Dudley - Chris Jericho - Test - Tyson Tomko - Viscera - Val Venis - Jeff Hardy - Triple H- ฉายา- "The Quintessential WWE Diva" - "The Queen of Queens"- เพลงเปิดตัว- "Time to Rock & Roll" by Lil' Kimผลงานแชมป์ความสำเร็จผลงานแชมป์ความสำเร็จ. - Fighting Spirit Magazine- Double X Award (2006) - Three Degrees Award (2006) - Pro Wrestling Illustrated- Woman of the Year (2002, 2003, 2005, 2006) - Woman of the Decade (2000–2009) - World Wrestling Federation / World Wrestling Entertainment / WWE- WWE Hardcore Championship (1 time) - WWF/E Women's Championship (7 times) - Babe of the Year (2001–2003) - Diva of the Decade (2000s) - WWE Hall of Fame (Class of 2013)- Wrestling Observer Newsletter- Worst Worked Match of the Year (2002)</doc>
