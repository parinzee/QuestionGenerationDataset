<doc id="852298" url="https://th.wikipedia.org/wiki?curid=852298" title="โรงเรียนไชยวานวิทยา">โรงเรียนไชยวานวิทยา โรงเรียนไชยวานวิทยา (อังกฤษ : Chaiwanwittaya School) เป็นโรงเรียนมัธยมประจำอำเภอไชยวาน จังหวัดอุดรธานี ประเภทโรงเรียนมัธยมศึกษาขนาดกลาง เปิดสอนระดับมัธยมศึกษาตอนต้น และระดับมัธยมศึกษาตอนปลาย สังกัดสหวิทยาเขตหนองหาน สำนักงานเขตพื้นที่การศึกษามัธยมศึกษา เขต 20 (จังหวัดอุดรธานี) สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่เลขที่ 7 หมู่  11 บ้านค่ายเสรี ตำบลไชยวาน อำเภอไชยวาน  จังหวัดอุดรธานีประวัติ ประวัติ.   โรงเรียนไชยวานวิทยาเดิมเป็นโรงเรียนราษฎร์   ตั้งขึ้นเมื่อวันที่  17   พฤษภาคม พ.ศ. 2500 ที่ วัดไชยนาถวราราม หมู่ที่ 2 ตำบลไชยวาน อำเภอไชยวาน จังหวัดอุดรธานี โดย นายเพ็ง ไชยวาน กำนันตำบลไชยวาน  เป็นเจ้าของและผู้จัดการ  ต่อมาได้โอนกิจการให้นายเพ่ง  โพธิจินดา เป็นเจ้าของและผู้จัดการ จนกระทั่งถึงวันที่ 6  พฤษภาคม  พ.ศ.  2509  พระครูสุทธิสมณวัตร เจ้าคณะอำเภอไชยวานและเจ้าอาวาสวัดไชยนาถวราราม ได้รับอนุญาตให้เป็นเจ้าของ  โดยมีนายเพ่ง  โพธิจินดา เป็นผู้จัดการเช่นเดิม  จนถึงวันที่ 8  พฤษภาคม  พ.ศ. 2520 เจ้าของและผู้จัดการได้ขอยุบกิจการ  จึงได้โอนกิจการโรงเรียนให้เป็นของรัฐบาล เมื่อวันที่  20  พฤษภาคม  พ.ศ.  2520  (ตามประกาศกระทรวงศึกษาธิการ)  และได้ทำการย้ายมาก่อตั้งอยู่สถานที่แห่งใหม่ ณ เลขที่ 7 หมู่  11 บ้านค่ายเสรี ตำบลไชยวาน อำเภอไชยวาน  จังหวัดอุดรธานี  เนื้อที่ 33 ไร่ 2 งาน 70 ตารางวา เมื่อวันที่ 7 กรกฎาคม พ.ศ. 2520 โดยใช้ชื่อเดิมว่า  “โรงเรียนไชยวานวิทยา” สังกัดกรมสามัญศึกษา กระทรวงศึกษาธิการ     โรงเรียนไชยวานวิทยา จึงได้ถือเอาวันที่  7  กรกฎาคม ของทุกปี เป็นวันคล้ายวันสถาปนาโรงเรียน สืบมา โดยโรงเรียนร่วมกับศิษย์เก่าและชุมชนบ้านค่ายเสรี ได้จัดกิจกรรมต่าง ๆ อาทิ การร่วมทำบุญตักบาตร   ร่วมถวายภัตตาหารเช้าแด่พระสงฆ์ เป็นต้น เป็นประจำทุกปี  ต่อมาโรงเรียนได้เปลี่ยนมาสังกัดกรมสามัญศึกษา กระทรวงศึกษาธิการ เมื่อ ปี พ.ศ. 2521   และผ่านการรับรองเป็น โรงเรียนต้นแบบ  ๑ อำเภอ ๑ โรงเรียนในฝัน ของสำนักงานคณะกรรมการการศึกษาขั้นพื้นฐาน (สพฐ ) กระทรวงศึกษาธิการ เมื่อ ปี พ.ศ. 2549     ปัจจุบันโรงเรียนไชยวานวิทยา สังกัดสำนักงานเขตพื้นที่การศึกษามัธยมศึกษา เขต 20 สำนักงานคณะกรรมการการศึกษาขั้นพื้นฐาน กระทรวงศึกษาธิการ เปิดสอนในระดับชั้นมัธยมศึกษาตอนต้น และมัธยมศึกษาตอนปลาย โดยใช้หลักสูตรสถานศึกษาที่สอดคล้องกับหลักสูตรแกนกลางการศึกษาขั้นพื้นฐาน  พ.ศ. 2551สัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน เป็นรูปอักษร ช ว อยู่ใต้คบเพลิง- สีประจำสถาบัน สีฟ้า หมายถึง ความกระตือรือร้น ความมีชีวิตชีวา สีขาว หมายถึง ความบริสุทธิ์ - คติธรรม : "ปญฺญา โลกสฺมิํ ปชฺโชโต" (ปัญญาเป็นแสงสว่างในโลก) - ต้นไม้ประจำโรงเรียน : ต้นราชพฤกษ์แผนการเรียน แผนการเรียน. แผนการเรียนของโรงเรียนไชยวานวิทยา แบ่งได้ ดังนี้มัธยมศึกษาตอนต้น มัธยมศึกษาตอนต้น. สำหรับมัธยมศึกษาตอนต้นมีแผนการเรียนเดียวคือ แผนการเรียนภาคบังคับมัธยมศึกษาตอนปลายมัธยมศึกษาตอนปลาย. - แผนการเรียนเน้นความสามารถทางวิทยาศาสตร์และคณิตศาสตร์ (แผน 1 / แผนวิทย์-คณิต) - แผนการเรียนเน้นความสามารถทางคณิตศาสตร์และภาษาอังกฤษ (แผน 2 / แผนอังกฤษ-คณิต) - แผนการเรียนทั่วไปเน้นความสามารถทางอาชีพ (แผน 3 / แผนทั่วไป(แผนคหกรรม))</doc>
