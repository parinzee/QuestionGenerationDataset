<doc id="28534" url="https://th.wikipedia.org/wiki?curid=28534" title="พระพุทธวรญาณ (ทองย้อย กิตฺติทินฺโน)">พระพุทธวรญาณ (ทองย้อย กิตฺติทินฺโน) พระพุทธวรญาณ ฉายา กิตฺติทินฺโน เป็นพระราชาคณะเจ้าคณะรองฝ่ายมหานิกาย ได้ดำรงตำแหน่งสำคัญในคณะสงฆ์ เช่น เจ้าอาวาสวัดกวิศรารามราชวรวิหาร เจ้าคณะจังหวัดลพบุรี และเจ้าคณะตรวจการภาค 6 อีกทั้งเป็นผู้ก่อตั้ง โรงเรียนวินิตศึกษา ในพระราชูปถัมภ์ฯ จ.ลพบุรีประวัติ ประวัติ. พระพุทธวรญาณ มีนามเดิมว่า ทองย้อย บัวอ่อน (หลังจากเป็นพระราชาคณะแล้ว ได้เปลี่ยนนามเดิมเป็นกิตติตามนโยบายรัฐนิยม) เกิดเมื่อวันที่ 1 มกราคม พ.ศ. 2448 เมื่ออายุ 16 ปี ได้บรรพชาเป็นสามเณร แล้วอุปสมบทเป็นภิกษุเมื่ออายุครบ 20 ปี และได้ศึกษาปริยัติธรรมสำนักวัดมหาธาตุ ฯ กรุงเทพ ท่านเป็นเจ้าอาวาสวัดกวิศรารามราชวรวิหาร ผู้เป็นกำลังยิ่งใหญ่ในงานทางพระพุทธศาสนา และกิจการของคณะสงฆ์รวมทั้งงานการศึกษาและการสาธารณสุขของสังคม สภามหาวิทยาลัยมหาจุฬาลงกรณราชวิทยาลัยในพระบรมราชูปถัมภ์ ถวายปริญญาพุทธศาสตรดุษฎีบัณฑิตกิตติมศักดิ์ (สาขาครุศาสตร์) เมื่อปี พ.ศ. 2526ลำดับสมณศักดิ์ลำดับสมณศักดิ์. - พ.ศ. 2481 เป็นพระราชาคณะที่ พระกิตติญาณมุนี - เป็นพระราชาคณะชั้นราชในราชทินนามเดิม - เป็นพระราชาคณะชั้นเทพในราชทินนามเดิม - พ.ศ. 2502 เป็นพระราชาคณะชั้นธรรมที่ พระธรรมญาณมุนี ศรีวิสุทธิดิลก ตรีปิฎกคุณาภรณ์ กถิกสุนทรธรรมบัณฑิต มหาคณิสสร บวรสังฆารามคามวาสี - พ.ศ. 2532 เป็นพระราชาคณะเจ้าคณะรองที่ พระพุทธวรญาณ ไพศาลสุทธิธรรมวรนายก ธรรมสาธกสัทธาปสาทกร บวรสีลาจารวินิฐ ตรีปิฎกวิภูษิต มหาคณิสสร บวรสังฆาราม คามวาสี</doc>
