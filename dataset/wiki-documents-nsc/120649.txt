<doc id="120649" url="https://th.wikipedia.org/wiki?curid=120649" title="โอลิมปิกฤดูร้อน 2000">โอลิมปิกฤดูร้อน 2000 มหกรรมกีฬาโอลิมปิกฤดูร้อนครั้งที่ 24 ประจำปี ค.ศ. 2000 (พ.ศ. 2543) หรือในอีกชื่อว่า มหกรรมกีฬาแห่งสหัสวรรษ เป็นงานกีฬาระดับโลกจัดขึ้นที่นครซิดนีย์ รัฐนิวเซาท์เวลส์ ประเทศออสเตรเลีย ถือได้ว่าเป็นการแข่งขันกีฬาแห่งมวลมนุษยชาติในห้วงรอยต่อของสหัสวรรษ ซึ่งกว่าการแข่งขันจะเริ่มต้นในวันที่ 15 กันยายน 2543 และไฟในกระถางคบเพลิงดับลงในวันที่ 1 ตุลาคม ของปีเดียวกัน ทีมงานจัดการแข่งขันได้ทำการบ้านอย่างหนักตลอดเวลา 7 ปีนับแต่ได้รับมอบสิทธิ์ให้เป็นผู้รับหน้าเสื่อจัดการแข่งขันการเสนอตัวเป็นเจ้าภาพ การเสนอตัวเป็นเจ้าภาพ. ย้อนหลังไปเมื่อวันที่ 23 กันยายน 2536 ในการประชุมใหญ่ของคณะกรรมการโอลิมปิกสากล (ไอโอซี.) ครั้งที่ 101 ที่โมนาโก วันนั้นได้ถูกกำหนดให้เป็นวันชี้ชะตาถึงเมืองจากประเทศต่างๆ ที่ได้เสนอตัวเข้าชิงชัยสิทธิ์การเป็นเจ้าภาพโอลิมปิกเกมส์ ครั้งที่ 27 ซึ่งเมืองในกลุ่มนั้น ประกอบด้วย ซิดนีย์ของออสเตรเลีย ปักกิ่งของสาธารณรัฐประชาชนจีน เบอร์ลินของเยอรมัน อิสตันบูลของตุรกี แมนเชสเตอร์ของอังกฤษ โดยมีบราซิเลียของบราซิล มิลานของอิตาลี รวมถึงทัชเคนต์ของอุซเบกิสถาน ที่ได้ถอนตัวก่อนการตัดสินรอบแรก และเป็นนครซิดนี่ย์ ของออสเตรเลีย ที่สามารถเอาชนะคู่แข่งสำคัญอย่าง กรุงปักกิ่ง ของสาธารณรัฐประชาชนจีน ได้ในการประกาศผลรอบสุดท้ายด้วยคะแนนฉิวเฉียด 45 : 43 โดยเหตุผลสำคัญๆ ที่คณะกรรมการรณรงค์การเป็นเจ้าภาพโอลิมปิกเกมส์ 2543 ของซิดนีย์ ใช้เป็นไพ่ตายนอคกรุงปักกิ่ง คือ เรื่องของเศรษฐกิจ และระบบการปกครอง รวมถึงการดึงเรื่องของสิทธิประโยชน์มาเป็นจุดขาย กล่าวคือ นักกีฬาและเจ้าหน้า ที่จากทุกชาติที่ผ่านเกณฑ์คัดเลือกของสหพันธ์กีฬาระดับนานาชาติมาแล้วนั้น คณะกรรมการโอลิมปิกแต่ละชาติไม่ต้องเสียค่าใช้จ่ายการเดินทาง ค่าที่พัก ค่าอาหารเลยนั่นเองสัญลักษณ์ สัญลักษณ์. สำหรับมัสค็อต หรือสัตว์นำโชคของการแข่งขันซิดนี่ย์เกมส์ 2543 ครั้งนี้มากันเป็นชุดมีทั้งสิ้น 3 ตัว ประกอบด้วย- "เม่นน้อย" น่ารักน่าชัง ที่ชื่อเก๋ไก๋ว่า "มิลลี่" มีที่มาจาก มิลเลนเนี่ยม (สหัสวรรษ) - "นกคูคาบูร่า" ที่ชื่อ "โอลลี่" ที่มาจาก "โอลิมปิก" - "ตุ่นปากเป็ด" ที่มีชื่ออย่างเป็นทางการว่า "ซิด" ที่บ่งบอกถึง "ซิดนี่ย์" สังเวียนชิงชัยหลักนั่นเองชนิดกีฬาที่แข่งขันประเทศที่ร่วมแข่งขันประเทศที่ร่วมแข่งขัน. - (ตัวแทนจากติมอร์-เลสเต)สรุปเหรียญการแข่งขันสรุปเหรียญการแข่งขัน. - ตารางสรุปเหรียญรางวัล 10 อันดับแรก</doc>
