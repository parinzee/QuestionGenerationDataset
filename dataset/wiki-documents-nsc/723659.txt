<doc id="723659" url="https://th.wikipedia.org/wiki?curid=723659" title="เหยี่ยวพิฆาตสายฟ้า">เหยี่ยวพิฆาตสายฟ้า เหยี่ยวพิฆาตสายฟ้า () เป็นภาพยนตร์ซีรีส์โทรทัศน์ของอเมริกาที่ออกอากาศรวมทั้งหมด 13 ตอน โดยสถานีโทรทัศน์เอบีซี หรือ บริษัทการกระจายเสียงและแพร่ภาพอเมริกัน ในปี 1985 เป็นซีรีส์ที่บริษัท Limekiln and Templar Production ได้ลงทุนสร้างร่วมกับบริษัท ยูนิเวอร์แซล เทเลวิชัน (Universal Television) ตัวละครหลักในเรื่องถูกสร้างขึ้นโดย พอล เอ็ม เบลเลียส (Paul M. Belous) และ โรเบิร์ต "บ็อบ" วอลเตอร์สตอร์ฟฟ์ (Robert "Bob" Wolterstorff), และรูปแบบหลักของเรื่องได้รับการพัฒนาโดย บรูซ เลนส์บิวรี่ (Bruce Lansbury) ภาพยนตร์ซีรีส์โทรทัศน์เรื่องนี้ สถานีวิทยุโทรทัศน์ไทยทีวีสีช่อง 3 เคยนำมาออกอากาศฉายในเมืองไทยเป็นครั้งแรก โดยใช้ชื่อเรื่องในภาษาไทยว่า "เหยี่ยวพิฆาตสายฟ้า" ซึ่งเป็นเรื่องราวของ "รถมอเตอร์ไซด์สมองกล" ที่ติดเครื่องยนต์พลังไอพ่น ทำให้เป็นรถที่ล้ำยุคที่สุดและ "วิ่งเร็ว" ที่สุดกว่ารถใด ๆ บนท้องถนน ที่ประดิษฐ์คิดค้นขึ้นโดยนักวิทยาศาสตร์สติเฟื่องไร้นามคนหนึ่ง และเพื่อน "คู่หู" ของเขาที่เป็นอดีตนายตำรวจฉลามบกหนุ่ม ที่เคยประสบอุบัติเหตุทำให้ต้องลาออกจากราชการตำรวจ เป็นผู้ขับขี่รถมอเตอร์ไซด์ล้ำยุคคันนี้ เอาไว้เพื่อออกต่อกรกับเหล่าอาชญากรเหล่าร้ายที่มีอยู่มากมายเต็มบ้านเมืองของดินแดนที่เรียกตัวเองว่า ประเทศที่เจริญก้าวหน้าที่สุด ซึ่งทีมให้เสียงพากย์เป็นภาษาไทย ในตอนนั้น คือ "อินทรี" โดยจะมีคำโปรยตอนต้น ๆ เรื่อง ที่ว่า "ให้เสียงภาษาไทยโดย อินทรี..."เค้าโครงเรื่อง เค้าโครงเรื่อง. จะมีการให้เสียงบรรยายก่อนที่จะมีการดำเนินเรื่องของทุก ๆ ตอน ในช่วงไตเติ้ลเปิดตัว ซึ่งให้เสียงบรรยาย (ต้นฉบับเป็นภาษาอังกฤษ) โดย เออร์นี่ เอนเดอร์สัน (Ernie Anderson) : "นี่คือ เจสซี่ มัค (Jesse Mach) อดีต ตำรวจ "ฉลามบก" หนุ่ม หรือ ตำรวจรถวิทยุสายตรวจ (ex-motorcycle cop) ผู้ที่ได้รับบาดเจ็บในขณะปฏิบัติหน้าที่ เวลานี้มีแต่เขาเท่านั้นที่จะเป็นผู้แก้ปัญหาให้กับกรมตำรวจ, เขาได้รับการคัดเลือกเพื่อปฏิบัติภารกิจลับสุดยอดของรัฐบาลที่จะได้เป็นผู้ขับขี่ "เหยี่ยวพิฆาตสายฟ้า" - รถจักรยานยนต์จู่โจม (attack motorcycle) ที่ออกแบบมาเพื่อให้มีความสามารถในการปฏิบ้ติงานได้ในทุก ๆ สภาพภูมิประเทศเพื่อต่อสู้กับอาชญากรรมในเมือง, มีความสามารถทำความเร็วที่เหลือเชื่อถึงสามร้อยไมล์ต่อชั่วโมงและมีอาวุธทำลายล้างอันทรงพลัง จากตัวแทนของรัฐบาลกลางเพียงหนึ่งเดียว เขาคือ นอร์แมน ทัทเทิล (Norman Tuttle) ผู้ซึ่งรู้จักดีถึงตัวตนที่แท้จริงของ เจสซี่ มัค กับ มนุษย์ ... เครื่องจักร ... และ เหยี่ยวพิฆาตสายฟ้า ตอนนำร่องแสดงเรื่องราวความเป็นมา คือ: เจสซี่ มัค (นำแสดงโดย เร็กซ์ สมิธ (Rex Smith)) ก่อนหน้านี้ทำงานเป็นเจ้าหน้าที่ตำรวจและนักแข่งจักรยานยนต์วิบากมือสมัครเล่น; การรับสมัครงานของนอร์แมน ทัทเทิล สำหรับโปรเจกต์ "เหยี่ยวพิฆาตสายฟ้า"; และความสามารถของรถจักรยานยนต์และเครื่องสมองกลควบคุมของมัน, จากการที่ให้ผู้ขับขี่รถจักรยานยนต์ได้รับทราบข้อมูลภารกิจปฏิบัติการแบบเรียลไทม์ คือ ตรงตามเวลาจริง เพื่อให้ความช่วยเหลือรถจักรยานยนต์ในช่วงที่กำลังวิ่งด้วยความเร็วสูงแบบ "ไฮเปอร์ทรัส" (hyperthrust)</doc>
