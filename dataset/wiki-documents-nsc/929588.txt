<doc id="929588" url="https://th.wikipedia.org/wiki?curid=929588" title="ชิลเพริคที่ 1">ชิลเพริคที่ 1 ชิลเปริคที่ 1 ภาษาอังกฤษ Chilperic I (ค.ศ.539 - กันยายน ค.ศ.584) เป็นกษัตริย์แห่งนูสเตรีย (หรือซอยส์ซงส์) ตั้งแต่ค.ศ.561 จนสิ้นพระชนม์ พระองค์เป็นหนึ่งในพระโอรสของกษัตริย์แฟรงก์ โคลทาร์ที่ 1 กับพระราชินี อาเรกุนด์ชีวิต ชีวิต. ทันทีหลังการสิ้นพระชนม์ของพระราชบิดาในค.ศ.561 พระองค์พยายามที่จะยึดการครอบครองอาณาจักรทั้งหมด ชิงเอาสมบัติที่รวบรวมได้ในพระราชธานีแบร์นีและเข้าสู่ปารีส ทว่าพี่น้องชายของพระองค์บังคับให้พระองค์แบ่งอาณาจักรกับพวกตน และซอยส์ซงต์กับอาเมียงส์, อาร์ราส, ค็อมเบร, ธีรวนน์, ทัวร์เน และบูโลญตกเป็นส่วนแบ่งของชิลเปริค, พระเชษฐาของพระองค์ ชาริแบต์ ได้รับปารีส, พระเชษฐาคนรอง กุนแทรม ได้รับเบอร์กันดีที่มีเมืองหลวงอยู่ที่ออร์ลียง และซิเกอแบต์ได้รับออสเตรเชีย เมื่อชาริแบต์สิ้นพระชนม์ในค.ศ.567 ทรัพย์สินที่ดินของพระองค์ได้รับการเพิ่มพูนเมื่อพี่น้องชายแบ่งอาณาจักรของชาริแบต์กันและตกลงแบ่งปารีสกัน ทว่าหลังการขึ้นครองตำแหน่งไม่นาน พระองค์ทำสงครามกับซิเกอแบต์ ที่จะอยู่ในสถานะเกลียดชังกันไปอีกนาน ซิเกอแบต์ปราบพระองค์และเดินทัพสู่ซอยส์ซงส์ ที่ๆพระองค์ปราบและจำคุกพระโอรสคนโตของชิลเปริค ธูเดอแบต์ สงครามระเบิดขึ้นในค.ศ.567 ตอนที่ชาริแบต์สิ้นพระชนม์ ชิลเปริครุกรานดินแดนใหม่ของซิเกอแบต์ทันที แต่ซิเกอแบต์ปราบพระองค์ได้ ต่อมาชิลเปริคจับมือกับกุนแทรมต่อสู้กับซิเกอแบต์ (ค.ศ.573) แต่กุนแทรมเปลี่ยนข้างและชิลเปริคแพ้สงครามอีกครั้ง เมื่อซิเกอแบต์อภิเษกสมรสกับบรุนฮิลด้า พระธิดาของกษัตริย์วิซิโกธในสเปน (อาธานากิลด์) ชิลเปริคก็หวังจะมีการอภิเษกสมรสที่ดีเยี่ยมเช่นกัน พระองค์ได้ทอดทิ้งพระชายาคนแรก ออโดเวร่า และรับเอาสาวใช้ชื่อเฟรเดกุนด์มาเป็นอนุภรรยา ต่อมาพระองค์ไม่สนใจเฟรเดกุนด์และอภิเษกสมรสกับพระขนิษฐาของบรุนฮิลด้า กาลสวินธ่า แต่ไม่นานพระองค์ก็เบื่อหน่ายคู่ชีวิตคนใหม่ และเช้าวันหนึ่งกาลสวินธ่าถูกพบว่าถูกบีบคอจนสิ้นพระชนม์บนเตียงนอนของพระนาง หลังจากนั้นไม่กี่วันต่อมาชิลเปริคอภิเษกสมรสกับเฟรเดกุนด์ การฆาตกรรมครั้งนี้เป็นต้นเหตุของสงครามที่ยาวนานและนองเลือด ที่เต็มไปด้วยการสงบศึกชั่วคราว ระหว่างชิลเปริคกับซิเกอแบต์ ในค.ศ.575 ซิเกอแบต์ถูกลอบปลงพระชนม์โดยเฟรเดกุนด์ ต่อมาชิลเปริคทำสงครามกับผู้พิทักษ์ของพระชายาและพระโอรสของซิเกอแบต์ กุนแทรม ชิลเปริคกอบกู้ตำแหน่งของพระองค์กลับมาได้ ได้ออสเตรเชีย ทัวส์กับปัวติเยส์ และบางที่ในอากีแตนมา และเพาะบ่มความบาดหมางในอาณาจักรฝั่งตะวันออกในช่วงที่ชิลเดอแบต์ที่ 2 ยังเป็นผู้เยาว์ ในค.ศ.578 ชิลเปริคส่งกองทัพไปต่อสู้กับผู้ปกครองเบรตัน วาโรชที่ 2 แห่งโบร-เวเน็ด แนวชายฝั่งแม่น้ำวิแลน กองทัพแฟรงก์ประกอบด้วยกองที่มาจากปัวตู, ตูแรน, อ็องฌู, เมน และบายูซ์ ชาวบายูกาสเซนส์ (คนที่มาจากบายูซ์) เป็นชาวแซ็กซันและพวกเขาถูกชาวเบรตันเพ่งเล็งเป็นพิเศษ กองทัพต่อสู้กันเป็นเวลาสามวันก่อนวาโรชยอมจำนวน แสดงความเคารพต่อวานส์ ส่งลูกชายของตนไปเป็นตัวประกัน และตกลงยอมจ่ายเครื่องราชบรรณาการรายปี ต่อมาในภายหลังเขาผิดคำสัตย์ แต่อำนาจของชิลเปริคเหนือชาวเบรตันยังอยู่รอดปลอดภัย รัชสมัยของชิลเปริคในนูสเตรียมีการนำการลงโทษด้วยการควักลูกตาแบบไบเซนไทน์มาใช้ พระองค์ยังเป็นคนที่หลงใหลในวัฒนธรรม ทรงเป็นนักดนตรีที่มีพรสวรรค์พอสมควร และทรงเขียนโคลงกลอน พระองค์พยายามปฏิรูปอักษรแฟรงก์ และทรงทำงานเพื่อลดผลกระทบในทางลบของกฎหมายที่เกี่ยวข้องกับสตรีของชาวซาเลี่ยน ในเดือนกันยายน ค.ศ.584 ขณะกำลังกลับจากการออกเดินทางไปล่าสัตว์ที่วิลล่าหลวงแห่งเชลส์ ชิลเปริคถูกแทงจนสิ้นพระชนม์โดยนักลอบสังหารลึกลับครอบครัว ครอบครัว. ชิลเปริคที่ 1 อภิเษกสมรสครั้งแรกกับออโดเวร่า ทั้งคู่มีพระโอรสธิดาด้วยกัน 5 คน- ธูเดอแบต์ ถูกปลงพระชนม์ในสมรภูมิในค.ศ.573 - เมโรเวคช ถูกปลงพระชนม์โดยทาสรับใช้ในค.ศ.577 อภิเษกสมรสกับพระชายาม่าย บรุนฮิลด้า (พระชายาม่ายของพระปิตุลา) และกลายเป็นศัตรูของพระบิดา - โคลวิส ถูกลอบปลงพระชนม์โดยเฟรเดกุนด์ในค.ศ.580 - บาซิน่า สิ้นพระชนม์หลังค.ศ.590 แม่ชี เป็นผู้นำในการปฏิวัติในแอบบีย์แห่งปัวติเยส์ - ชิลเดอแซ็งด์ สิ้นพระชนม์ในวัยเยาว์ด้วยโรคบิด อภิเษกสมรสครั้งที่สองช่วงสั้นๆกับกาลสวินธ่า ไม่มีพระโอรสธิดาด้วยกัน อยู่กินก่อนอภิเษกสมรสและอภิเษกสมรสกันในเวลาต่อมากับเฟรเดกุนด์ในราวค.ศ.568 มีพระโอรสธิดาตามกฎหมายด้วยกัน 6 คน- ริกุนธ์ ประสูติค.ศ.569 3 หลังค.ศ.589 ถูกหมั้นหมายกับเร็กกาเร็ดแต่ไม่ได้อภิเษกสมรสกัน - โคลเดอแบต์ ค.ศ.570/72 - 580 สิ้นพระชนม์ในวัยเยาว์ - ซ็อมซง ค.ศ.573 - หลายค.ศ.577 สิ้นพระชนม์ในวัยเยาว์ - ดาโกแบต์ ค.ศ.579/80 - 580 สิ้นพระชนม์ในวัยเยาว์ - ธูเดอริค ค.ศ.582 - 584 สิ้นพระชนม์ในวัยเยาว์ - โคลแทร์ เสด็จพระราชสมภพก่อนเดือนกันยายน ค.ศ.584 - สิ้นพระชนม์ 18 ตุลาคม ค.ศ.629 ผู้สืบทอดนูสเตรียต่อของชิลเปริค ต่อมาเป็นกษัตริย์เพียงผู้เดียวของชาวแฟรงก์นิรุกติศาสตร์ นิรุกติศาสตร์. พระนามของชิลเปริคมีความหมายในภาษาแฟรงก์ว่า "ผู้สนับสนุนที่ทรงอำนาจ" มีความเกี่ยวข้องกับภาษาเยอรมัน hilfreich "ความช่วยเหลือสนับสนุน" (ภาษาเยอรมัน Hilfe "ช่วยเหลือ" กับ reich "มาก, ทรงอำนาจ")</doc>
