<doc id="560349" url="https://th.wikipedia.org/wiki?curid=560349" title="Nuvoton">Nuvoton Nuvoton Technology Corporation (นูโวตอนเทคโนโลยี) เป็นบริษัทเซมิคอนดักเตอร์ จากประเทศไต้หวัน ก่อตั้งขึ้นเมื่อเดือนกรกฎาคม 2551 ซึ่งแยกตัวตั้งเป็นบริษัทร่วมในเครือบริษัท Winbond Electronic Corp. (วินบอนด์ อิเลคทรอนิกส์ คอร์ป) โดยได้ดำเนินการเสนอขายหุ้นให้แก่ประชาชนทั่วไปในเดือนกันยายน 2553 (TWSE: 4919)ข้อมูลบริษัทโดยภาพรวม ข้อมูลบริษัทโดยภาพรวม. Nuvoton มีผลิตภัณฑ์หลักคือ วงจรรวมหรือไอซี ได้แก่ ไมโครคอนโทรลเลอร์, ออดิโอไอซีหรือไอซีประยุกต์ด้านเสียง ไอซีประยุกต์ด้านระบบคลาวด์คอมพิวติ้ง และผลิตภัณฑ์การบริการรับจ้างผลิตแผ่นเวเฟอร์วงจรรวมสำหรับไอซี บริษัทมีไอซี ARM Cortex™-M0 เป็นไมโครคอนโทรลเลอร์ในตระกูล NuMicro® เป็นที่รู้จักในด้านประสิทธิภาพการทำงานและความจุของหน่วยความจำ มีไอซีชิปในระบบคลาวด์คอมพิวติ้งซึ่งถือเป็นหัวใจสำคัญสำหรับเมนบอร์ดคอมพิวเตอร์ส่วนบุคคล คอมพิวเตอร์โน้ตบุ๊ค และคอมพิวเตอร์เซิร์ฟเวอร์ โดยมีชิปเซ็ทไอซีของ Super I/O ไอซีดูแลฮาร์ดแวร์ภายในคอมพิวเตอร์, ไอซีควบคุมพลังงาน, ไอซีรักษาความปลอดภัย Trusted Platform Module (TPM), ไอซีสำหรับคีย์บอร์ดโน้ตบุ๊ค และไอซีควบคุมฝังตัวแบบโมบายแพลตฟอร์ม (EC) สำหรับพัฒนาเป็นอุปกรณ์อิเลคทรอนิกส์เคลื่อนที่ Nuvoton ยังมีการดำเนินการผลิตแผ่นเวเฟอร์วงจรรวมขนาดหกนิ้ว ในการให้บริการแก่บริษัทต่างๆ ที่ต้องการผลิตไอซีเป็นยี่ห้อของตนเอง รวมทั้งบริการผลิตให้แก่โรงงานที่เป็นพันธมิตรกันกลุ่มผลิตภัณฑ์บริษัท กลุ่มผลิตภัณฑ์บริษัท. ผลิตภัณฑ์ของ Nuvoton ประกอบด้วย 3 กลุ่มผลิตภัณฑ์หลัก คือ (1) กลุ่มธุรกิจไอซีประยุกต์ไมโครคอนโทรลเลอร์ (2) กลุ่มธุรกิจไอซีคลาวด์คอมพิวติ้งและไอซีคอมพิวเตอร์ (3) กลุ่มธุรกิจอุตสาหกรรมการผลิต '1. กลุ่มธุรกิจไอซีประยุกต์ไมโครคอนโทรลเลอร์] กลุ่มธุรกิจในส่วนนี้ของ Nuvoton จะดำเนินการผลิตไอซี ไมโครคอนโทรลเลอร์, ไอซีบันทึกเสียง และไอซีสังเคราะห์คำพูด เป็นหลัก โดยไอซีตระกูล NuMicro® ได้เปิดตัวครั้งแรกในเอเซียด้วยผลิตภัณฑ์ไมโครคอนโทรลเลอร์ 32 bit รุ่น ARM® Cortex™-M0 มีวัตถุประสงค์เพื่อใช้ในวงจรไมโครคอนโทรลเลอร์สำหรับงานทั่วไป โดยมีคุณสมบัติเด่นที่มีช่วงของภาคจ่ายไฟกว้าง มีการป้องกันการแทรกแทรงและการป้องกันสัญญานรบกวนสูง ซึ่งเหมาะสำหรับใช้ในการออกแบบอุปกรณ์ควบคุมในงานอุตสาหกรรม โดยอุปกรณ์เป้าหมายในการนำไปใช้ เช่น อุปกรณ์อิเล็กทรอนิกส์ทางการแพทย์, มอเตอร์ไฟฟ้ากระแสตรง หน้าจอสัมผัส อุปกรณ์เชื่อมต่อด้วย USB และอื่น ๆ ยังมีไอซีตระกูล emPowerAudio™ เป็นนวัตกรรมการออกแบบทางด้านไอซีเสียงที่ไม่เคยมีมาก่อนในด้านประสิทธิภาพ การกินพลังงานต่ำ สามารถออกแบบได้ง่ายและรวดเร็วในการสร้างผลิตภัณฑ์สู่ตลาดได้หลากหลายประเภท เช่น เครื่องเล่นดนตรีพกพา ระบบบันเทิงและข้อมูลในรถยนต์ และโทรศัพท์แบบ VoIP นอกจากนั้นไอซีกระกูล ARM Audio SoC คือ ระบบไอซีบันทึกเสียงตัวแรกที่นำเอาไอซี ChipCorder เดิม มารวมเข้ากับคุณสมบัติของไมโครคอนโทรลเลอร์คอร์ 32-bit ARM® Cortex™-M0 ดังนั้นจึงได้เป็นซิสเต็มออนชิป (SoC) ของไอซีบันทึกเสียง ISD9160 ที่ทำให้เหมาะสมต่อการการบันทึกและเล่นเสียง ในขณะที่ยังใช้พลังงานต่ำ เหมาะสำหรับประยุกต์ใช้ใน อุปกรณ์พกพาทางการแพทย์ ระบบกันขโมย และระบบขนส่งสาธารณะ อุปกรณ์อิเลคทรอนิกส์ทั่วไป รวมทั้งเครื่องเล่นดนตรีไร้สายเสียง อุปกรณ์ที่มีหน้าจอสัมผัสแบบ Capacitive เครื่องใช้ไฟฟ้าภายในบ้าน ของเล่น และ ผลิตภัณฑ์นำสมัยแนวใหม่ต่างๆ 2. กลุ่มธุรกิจคลาวด์คอมพิวติ้งและไอซีคอมพิวเตอร์ Nuvoton มีการผลิตไอซีเฉพาะทาง (ASICs) อย่างหลากหลาย ที่เป็นการต่อยอดความสำเร็จของบริษัท Winbond ในความพยายามพัฒนาไอซีช่วงเวลาหลายปีที่ผ่านมา Nuvoton ทุ่มเทการพัฒนาไอซีชิปเซ็ทที่เป็นหัวใจสำคัญสำหรับเมนบอร์ดคอมพิวเตอร์ส่วนบุคคล คอมพิวเตอร์โน้ตบุ๊ค และคอมพิวเตอร์เซิร์ฟเวอร์ ซึ่งมีโซลูชั่นของ Super I/O อย่างครบถ้วนสมบูรณ์ ไอซีดูแลฮาร์ดแวร์ภายในคอมพิวเตอร์, ไอซีควบคุมพลังงาน, ไอซีรักษาความปลอดภัย (TPM), ไอซีคีย์บอร์ด โดยเฉพาะไอซี Super I/O และไอซีควบคุมฝังตัวแบบโมบายแพลตฟอร์ม (EC) ที่ได้รับส่วนแบ่งทางการตลาดเป็นอย่างมาก 3.กลุ่มธุรกิจการผลิต กลุ่มธุรกิจการผลิตแผ่นเวเฟอร์วงจรรวมของ Nuvoton นั้น ได้ให้บริการด้วยความหลากหลายทางการผลิตไอซีด้วยเทคโนโลยี 0.35 ถึง 0.6 ไมครอน ได้แก่ ไอซีลอจิกทั่วไป ไอซีแบบผสมสัญญาณ (อานาล็อกและดิจิตอล) ไอซีสำหรับงานแรงดันสูง ไอซีควบคุมพลังงาน หน่วยความจำแบบโปรแกรมแล้ว (Mask ROM) ไอซีฝังตัวแบบนอนโวลาไทล์" (Nonvolatile) ที่เก็บข้อมูลไว้ได้ภายในแม้ไม่มีไฟจ่าย และไอซีอื่นๆสถานที่ตั้งของบริษัททุกมุมโลก สถานที่ตั้งของบริษัททุกมุมโลก. เมืองซินจู่ สาธารณรัฐจีน ประเทศไต้หวัน นูโวตอนเทคโนโลยีคอร์ปอเรชั่น (สำนักงานใหญ่) ฝ่ายติดต่อ : ฝ่ายวิจัยและพัฒนา ฝ่ายการตลาด ฝ่านการผลิต และฝ่ายขาย เมืองไทเป สาธารณรัฐจีน ประเทศไต้หวัน ฝ่ายติดต่อ : ฝ่ายขาย และฝ่ายเทคนิคส่งเสริมงานขาย เมืองเซี่ยงไฮ้ สาธารณะรัฐประชาชนจีน นูโวตอนอิเลคทรอนิกส์เทคโนโลยีจำกัด (เซี่ยงไฮ้) ฝ่ายติดต่อ : ฝ่ายขาย และฝ่ายเทคนิคส่งเสริมงานขาย เมืองเซิ่นเจิ้น สาธารณะรัฐประชาชนจีน นูโวตอนอิเลคทรอนิกส์เทคโนโลยีจำกัด (เซิ่นเจิ้น) ฝ่ายติดต่อ : ฝ่ายขาย และฝ่ายเทคนิคส่งเสริมงานขาย ฮ่องกง สาธารณะรัฐประชาชนจีน นูโวตอนอิเลคทรอนิกส์เทคโนโลยีจำกัด (ฮ่องกง) ฝ่ายติดต่อ : ฝ่ายขาย เมืองซานโฮเซ่ สหรัฐอเมริกา นูโวตอนเทคโนโลยีคอร์ปอเรชั่น (อเมริกา) ฝ่ายติดต่อ : ฝ่ายวิจัยและพัฒนา และฝ่ายขาย เมืองเฮอร์เซอลียา ประเทศอิสราเอล นูโวตอนเทคโนโลยีอิสราเอล ฝ่ายติดต่อ : ฝ่ายวิจัยและพัฒนา</doc>
