<doc id="98002" url="https://th.wikipedia.org/wiki?curid=98002" title="ปองพล อดิเรกสาร">ปองพล อดิเรกสาร ปองพล อดิเรกสาร เป็นอดีตสมาชิกสภาผู้แทนราษฎร รองนายกรัฐมนตรี และรัฐมนตรีหลายกระทรวง เกิดวันที่ 23 มีนาคม พ.ศ. 2485 เป็นบุตรของ พล.ต.อ.ประมาณ อดิเรกสาร อดีตหัวหน้า พรรคชาติไทย และเป็นบิดาของ ร.ต.ปรพล อดิเรกสาร ส.ส.สระบุรี พรรคภูมิใจไทย และที่ปรึกษากิตติมศักดิ์ นิตยสาร TVK mag นอกจากเป็นนักการเมืองแล้ว ยังเป็นเจ้าของนามปากกา Paul Adirex มีผลงานนิยายภาษาอังกฤษและภาษาไทยหลายเล่มประวัติประวัติการศึกษา ประวัติ. ประวัติการศึกษา. จบการศึกษาระดับมัธยมศึกษา จากโรงเรียนเซนต์คาเบรียล ระดับปริญญาตรีจากมหาวิทยาลัยลีไฮ สหรัฐอเมริกา และปริญญาโทจากมหาวิทยาลัยอเมริกัน สหรัฐอเมริกา และผ่านการศึกษาอบรมจากวิทยาลัยป้องกันราชอาณาจักร รุ่นที่ 32ประวัติทางการเมือง ประวัติทางการเมือง. ปองพล อดิเรกสาร ได้รับเลือกตั้งเป็นสมาชิกสภาผู้แทนราษฎร จังหวัดสระบุรี หลายสมัย ตั้งแต่ปี พ.ศ. 2526, 2535/1, 2538 และ พ.ศ. 2539 สังกัดพรรคชาติไทย ต่อมาในการเลือกตั้ง พ.ศ. 2544 ได้รับเลือกตั้งในระบบบัญชีรายชื่อ สังกัดพรรคไทยรักไทย เคยได้รับแต่งตั้งเป็นรัฐมนตรีว่าการกระทรวงต่างประเทศ ในปี พ.ศ. 2535 เป็นรัฐมนตรีว่าการกระทรวงสาธารณสุข ในระหว่างปี พ.ศ. 2538-2539 เป็นรัฐมนตรีว่าการกระทรวงเกษตรและสหกรณ์ ในปี พ.ศ. 2540-2543 เป็นรองนายกรัฐมนตรี พ.ศ. 2544-2546 และเป็นรัฐมนตรีว่าการกระทรวงสาธารณสุข พ.ศ. 2546-2547 ต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549งานเขียน งานเขียน. ปองพลหันมาเขียนนิยายหลังไม่ได้รับการเลือกตั้งในปี พ.ศ. 2535 โดยนิยายส่วนมากเป็นภาษาอังกฤษ ตัวเอกเป็นชาวต่างชาติที่อาศัยอยู่ในประเทศไทย เน้นการผสมระหว่างประวัติศาสตร์และงานข่าวกรอง ปัจจุบัน ได้หันมาเป็นพิธีกรผลิตรายการสารคดีท่องเที่ยวเชิงธรรมชาติ และถ่ายรูปสัตว์ป่า ที่มีผลงานออกมาหลายชิ้นทั้งหนังสือสารคดี, หนังสือรวบรวมภาพถ่าย และรายการสารคดีทางโทรทัศน์ เช่น สุดหล้าฟ้าเขียว ทุกวันเสาร์เว้นวันเสาร์ในเวลา 06.00 น. ทางช่อง 3 และ เรื่องเล่าข้ามโลก ทุกวันเสาร์ในเวลา 17.00 น. ทางช่อง NOW26- นิยายภาษาอังกฤษ- ตราบจนสิ้นกรรม (Until The Karma Ends) - โจรสลัดแห่งตะรุเตา (The Pirates of Tarutao) - พิษหอยมรณะ (The King Kong Effect) - แม่โขง (Mekong) - นิยายภาษาไทย- พ่อ - คามีเลี่ยนแมน - รัตนโกสินทร์ กำเนิดกรุงเทพ - วิชาการ- เกษตรนำการเมือง - สารคดี- ท่องไปในไทยกว้าง - ภาพชีวิต 60 ปี ปองพล อดิเรกสาร - อัตชีวประวัติ - บันทึกการเดินทางสุดหล้าฟ้าเขียว กาลาปากอส มาดากัสการ์ - สัตว์ป่าแอฟริกา - สุดหล้าฟ้าเขียวเครื่องราชอิสริยาภรณ์เครื่องราชอิสริยาภรณ์. - พ.ศ. 2540 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2539 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ - พ.ศ. 2551 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ</doc>
