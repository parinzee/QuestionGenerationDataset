<doc id="335042" url="https://th.wikipedia.org/wiki?curid=335042" title="เทศบาลตำบลบ้านหลวง">เทศบาลตำบลบ้านหลวง เทศบาลตำบลบ้านหลวง เป็นเทศบาลบาลตำบลที่มีพื้นที่ใหญ่ที่สุดของอำเภอจอมทองและถือว่าเป็นเทศบาลตำบลที่มีพื้นที่มากที่สุดจังหวัดเชียงใหม่ มีธรรมชาติที่สวยงามและมีความอุดมสมบูรณ์ เป็นที่ตั้งของอุทยานแห่งชาติดอยอินทนนท์ ซึ่งเป็นแหล่งท่องเที่ยวที่มีชื่อเสียงของประเทศ ปัจจุบันมีการเจริญเติบโตอย่างรวดเร็ว มีการขยายตัวในด้านโรงแรมรีสอร์ท จำนวนมาก ประกอบกับเป็นพื้นที่ตั้งของมหาวิทยาลัยเทคโนโลยีราชมงคลล้านนา วิทยาเขตจอมทอง และมหาวิทยาลัยเชียงใหม่ วิทยาเขตจอมทอง ทำให้มีการเจริญเติบโตอย่างรวดเร็วและรองรับการขยายตัวของเมืองจอมทอง ในอนาคตอีกด้วยประวัติ ประวัติ. การเปลี่ยนระบบการปกครองจากประเทศราชเป็นแบบมณฑลเทศาภิบาล ทำให้นครเชียงใหม่ ซึ่งมีฐานะเป็นเมืองประเทศราช ถูกลดบทบาทลงมาเป็นหัวเมืองหนึ่งในมณฑลพายัพ พ.ศ. 2443 ทางราชการได้ตั้งชุมชนที่อยู่โดยรอบวัดพระธาตุศรีจอมทอง ให้เป็นเมืองหนึ่ง โดยใช้ชื่อ "แขวงจอมทอง" และให้ใช้ชื่อเรียกตามตำนานวัดพระศรีจอมทอง (ปัจจุบันยกระดับเป็น วัดพระธาตุศรีจอมทองวรวิหาร) แขวงจอมทอง มีพื้นที่ปกครอง 4 แคว้น คือ แคว้นบ้านหลวง แคว้นสองแคว แคว้นเตี๊ยะ แคว้นบ้านแปะ ต่อมา กระทรวงมหาดไทย ได้ประกาศยกฐานะสภาตำบลบ้านหลวงเป็นองค์การบริหารส่วนตำบลบ้านหลวงและได้ประกาศในราชกิจจานุเบกษา เล่มที่ 113 ตอนพิเศษ 5 ง ลงวันที่ 25 ธันวาคม 2539 โดยให้มีผลบังคับตั้งแต่วันที่ 23 กุมภาพันธ์ 2540 เป็นต้นไป ต่อมาในปี พ.ศ. 2551 ได้ยกฐานะเป็นเทศบาลตำบลบ้านหลวง จนมาถึงปัจจุบันสภาพทั่วไปสภาพทั่วไป. - 1.ที่ตั้ง เทศบาลตำบลบ้านหลวงตั้งอยู่ที่ หมู่ที่ 2 ตำบลบ้านหลวง อำเภอจอมทอง จังหวัดเชียงใหม่ ห่างจากที่ว่าการอำเภอจอมทอง ประมาณ 2 กิโลเมตร และอยู่ห่างจากจังหวัดเชียงใหม่ ประมาณ 57 กิโลเมตร มีเนื้อที่โดยประมาณ 366 ตารางกิโลเมตร- 2.อาณาเขตติดต่อ ทิศเหนือ ติดต่อ : ตำบลแม่วิน อำเภอแม่วาง และตำบลสันติสุข กิ่ง อ.ดอยหล่อ จังหวัดเชียงใหม่- 3.สภาพภูมิประเทศ มีที่ราบสำหรับการเพาะปลูกน้อย ส่วนใหญ่จะเป็นภูเขาสูง พื้นที่อยู่ในเขตอุทยานแห่งชาติดอยอินทนนท์ เป็นแหล่งต้นน้ำที่สำคัญ มีน้ำตกที่สวยงามอยู่หลายแห่ง ซึ่งเป็นสถานที่ท่องเที่ยวที่สำคัญของอำเภอจอมทอง- 4.จำนวนหมู่บ้าน หมู่ที่ ชื่อ หมู่ที่ ชื่อ- 1 บ้านแท่นคำ - 2 บ้านลุ่มใต้ - 3 บ้านหลวงใต้ - 4 บ้านแม่กลาง - 5 บ้านขุนยะ - 6 บ้านป่าแขม - 7 บ้านขุนกลาง - 8 บ้านผาหมอน - 9 บ้านเมืองอาย - 10 บ้านแม่หอย - 11 บ้านเมืองกลาง - 12 บ้านหัวเสือ - 13 บ้านน้ำลัด - 14 บ้านปะ - 15 บ้านแม่ปอน - 16 บ้านตาดมื่น - 17 บ้านอางกาน้อย - 18 บ้านแม่ยะน้อย - 19 บ้านห้วยเฮี๊ยะ - 20 บ้านน้ำตกแม่กลาง - 21 บ้านกู่ฮ้อสามัคคี - 22 บ้านหนองหล่ม - 23 บ้านห้วยเฮี๊ยะใหม่- 5.ประชากร ประชากรทั้งสิ้น 17,594 คน มีครัวเรือนทั้งหมด 3,830 ครัวเรือน- 6.สภาพทางเศรษฐกิจ อาชีพโดยรวมทำการเกษตร ได้แก่ ทำไร่ - ทำนา องค์การบริหารส่วนตำบลบ้านหลวง หน่วยโครงการหลวงในพระราชดำริดำเนินการส่วเสริมการปลูกพืช ไม้ดอก ไม้ประดับ ในเขตหมู่บ้านที่เป็นภูเขา เขตพื้นที่ลุ่มริมแม่น้ำปิง ประชากรในพื้นที่จะทำการเกษตร โดยเฉพาะการทำนาและทำสวนผลไม้- 7.สภาพทางสังคม มีสถานศึกษาจำนวน 12 แห่ง วัด 11 แห่ง โบสถ์ 19 แห่งสถานที่ท่องเที่ยวสถานที่ท่องเที่ยว. - 1. ที่ว่าการอำเภอจอมทอง - 2. สถานีตำรวจภูธรอำเภอจอมทอง - 3. วัดพระธาตุศรีจอมทองวรวิหาร - 4. สวนสนที่ทำการอุทยานแห่งชาติดอยอินทนนท์ - 5. น้ำตกแม่กลาง - 6. น้ำตกแม่ยะ - 7. น้ำตกวชิรธาน - 8. น้ำตกสิริภูมิ - 9. น้ำตกสิริธาร - 10. พระมหาธาตุนภเมทนีดล - 11. พระมหาธาตุนภพลภูมิสิริ - 12. ยอดดอยอินทนนทสูงสุดแดนสยาม</doc>
