<doc id="929727" url="https://th.wikipedia.org/wiki?curid=929727" title="จังหวัดรีซัล">จังหวัดรีซัล จังหวัดรีซัล () เป็นจังหวัดในเขตคาลาบาร์โซน ประเทศฟิลิปปินส์ อยู่ห่างจากมะนิลาไปทางทิศตะวันออก ชื่อจังหวัดตั้งชื่อตามโฮเซ รีซัล หนึ่งในวีรบุรุษแห่งฟิลิปปินส์ จังหวัดรีซัลมีอาณาเขตติดต่อกับเมโทรมะนิลาทางทิศตะวันตก, จังหวัดบูลาคันทางทิศเหนือ, จังหวัดเคโซนทางทิศตะวันออก และจังหวัดลากูนาทางทิศตะวันออกเฉียงใต้ จังหวัดตั้งอยู่บนชายฝั่งตอนเหนือของลากูนาเดอเบย์ ซึ่งเป็นทะเลสาบที่ใหญ่ที่สุดของประเทศ และตั้งอยู่ทางตอนใต้ของเทือกเขาเซียร์รามาเดร ศาลากลางจังหวัดอยู่ที่เมืองแอนติโปโล ในขณะที่ปาซิกเป็นเมืองหลักอย่างเป็นทางการ แม้ว่าปาซิกจะอยู่ในเขตเมโทรมะนิลา ซึ่งอยู่นอกเขตควบคุมของจังหวัดรีซัลก็ตามภูมิศาสตร์ ภูมิศาสตร์. จังหวัดรีซัลมีพื้นที่ 1,191.94 ตารางกิโลเมตร ครอบคลุมพื้นที่ทางตอนเหนือของเขตคาลาบาร์โซน ใช้เวลาเดินทางจากมะนิลามายังศาลากลางจังหวัดในแอนติโปโลประมาณหนึ่งชั่วโมง ภูมิลักษณ์ส่วนใหญ่เป็นภูเขาและเนิน เมืองทางตอนใต้ของจังหวัดตั้งอยู่ริมทะเลสาบลากูนาเดอเบย์ ซึ่งเป็นทะเลสาบที่ใหญ่ที่สุดของฟิลิปปินส์ ส่วนเกาะที่ใหญ่ที่สุดของจังหวัดคือ เกาะตาลิม ตั้งอยู่ในทะเลสาบลากูนาเดอเบย์ภูมิอากาศการแบ่งเขตการปกครองการแบ่งเขตการปกครอง. - นคร - แอนติโปโล- เทศบาล - แองโกโน - บารัส - บินังโกนัน - กาอินตา - การ์โดนา - จาลาจาลา - โมรง - ปิลิลลา - โรดริกูซ - ซันมาตีโอ - ตาไนย์ - ไตย์ไตย์ - เตเรซาประชากรศาสตร์ ประชากรศาสตร์. ในปี ค.ศ. 2015 จังหวัดรีซัลมีประชากร 2,884,227 คน ความหนาแน่น 2,400 คนต่อตารางกิโลเมตร ประชากรในจังหวัดส่วนใหญ่พูดภาษาตากาล็อก ส่วนภาษาที่สองได้แก่ ภาษาอังกฤษ และภาษาฟิลิปีโน ศาสนาคริสต์ นิกายโรมันคาทอลิก เป็นศาสนาหลัก โดยมีผู้นับถือร้อยละ 80 ของจังหวัด</doc>
