<doc id="304755" url="https://th.wikipedia.org/wiki?curid=304755" title="โรงเรียนนวมินทราชินูทิศ หอวัง นนทบุรี">โรงเรียนนวมินทราชินูทิศ หอวัง นนทบุรี โรงเรียนนวมินทราชินูทิศ หอวัง นนทบุรี เป็นโรงเรียนมัธยมศึกษาขนาดใหญ่พิเศษ ประเภทสหศึกษา สังกัดสำนักงานเขตพื้นที่การศึกษามัธยมศึกษาเขต 3 (นนทบุรี-พระนครศรีอยุธยา) สำนักงานคณะกรรมการการศึกษาขั้นพื้นฐาน กระทรวงศึกษาธิการ จัดตั้งขึ้นเพื่อเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ เนื่องในวโรกาสเจริญพระชนมพรรษาครบ 5 รอบ ได้รับคำนำหน้าโรงเรียนว่า “นวมินทราชินูทิศ” ตามด้วยโรงเรียนพี่เลี้ยง (ขณะนั้น) คือโรงเรียนหอวัง จึงมีชื่อว่า “นวมินทราชินูทิศ หอวัง นนทบุรี”ประวัติ ประวัติ. โรงเรียนนวมินทราชินูทิศ หอวัง นนทบุรี ตั้งอยู่เลขที่ 119/1 หมู่ที่ 3 ถนนศรีสมาน ตำบลบ้านใหม่ อำเภอปากเกร็ด จังหวัดนนทบุรี ได้ประกาศตั้งขึ้นเมื่อวันจันทร์ที่ 4 มีนาคม 2535 โดยกรมสามัญศึกษาได้กำหนดโครงการจัดตั้งโรงเรียนเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 เนื่องในวโรกาสเจริญพระชนมพรรษาครบ 5 รอบเพื่อถวายเป็นพระราชสักการะและเป็นอนุสรณ์สถาน ให้อนุชนรุ่นหลังได้ รำลึกคุณความดี พระองค์ท่านสืบไปอีกทั้งเป็นจุดสกัดไม่ให้นักเรียนในเขตปริมณฑลเข้าไปเรียนในเขตกรุงเทพมหานคร ซึ่งจะช่วยลดปัญหาการจราจรของกรุงเทพมหานคร ได้อีกส่วนหนึ่งด้วย การเตรียมการก่อตั้งโรงเรียน โดยนายโกวิท วรพิพัฒน์ อธิบดีกรมสามัญศึกษา (ตำแหน่งขณะนั้น) ได้มอบหมาย นายกว้าง รอบคอบ รองอธิบดีกรมสามัญศึกษา (ตำแหน่งขณะนั้น) ดำเนินการประสานการก่อตั้งและได้ติดต่อ ขอใช้ที่ดินสาธารณประโยชน์บริเวณหนองสามสาม ถนนศรีสมาน ติดทางเข้าสวนสมเด็จฯ หมู่ที่ 3 ตำบลบ้านใหม่ จำนวนทั้งสิ้น 20 ไร่ 2 งาน 29 ตารางวา เป็นสถานที่ ก่อสร้างโรงเรียน ซึ่งได้รับความร่วมมือจากชุมชนในการดำเนินการต่าง ๆ เช่น การสูบน้ำออกจากพื้นที่โดยกรมชลประทานปากเกร็ด และนายดิเรก ถึงฝั่ง นายอำเภอปากเกร็ด การถมที่ดินในบริเวณก่อสร้าง โดยนายล่ำ สุขใจ มีคหบดีประชาชน ร่วมบริจาคทรัพย์ในการดำเนินการ 9 ล้านบาท สมทบกับงบประมาณทางราชการใช้ชื่อโรงเรียนตามที่ได้รับพระราชทานคำนำหน้าโรงเรียนเฉลิมพระเกียรติสมเด็จ พระนางเจ้าสิริกิตต์พระบรมราชินีนาถว่า “นวมินทราชินูทิศ” ตามด้วยโรงเรียนพี่เลี้ยง(ขณะนั้น) คือ หอวัง และสถานที่ตั้งคือจังหวัดนนทบุรี จึงได้ชื่อว่า “นวมินทราชินูทิศ หอวัง นนทบุรีรายนามผู้บริหารระบบการเรียนการสอน ระบบการเรียนการสอน. โรงเรียนนวมินทราชินูทิศ หอวัง นนทบุรี แบ่งแผนการเรียนของนักเรียนชั้นมัธยมศึกษาตอนต้น ดังนี้1. ห้องเรียนทั่วไป จำนวน 8 ห้อง 2. ห้องเรียนพิเศษ (Intensive Program ) จำนวน 2 ห้อง 3. ห้องเรียนพิเศษ ( Intensive English Program or Mini English Program ) จำนวน 2 ห้อง โรงเรียนนวมินทราชินูทิศ หอวัง นนทบุรี แบ่งแผนการเรียนของนักเรียนชั้นมัธยมศึกษาตอนปลาย ดังนี้1. แผนการเรียนวิทยาศาสตร์-คณิตศาสตร์ เทคโนโลยี จำนวน 3 ห้อง 2. แผนการเรียนศิลป์-คำนวณ จำนวน 2 ห้อง 3. แผนการเรียนศิลป์-ภาษาจีน จำนวน 1 ห้อง 4. แผนการเรียนศิลป์-ภาษาญี่ปุ่น จำนวน 1 ห้อง 5. แผนการเรียนธุรกิจ จำนวน 1 ห้อง 6. แผนการเรียนทั่วไป จำนวน 1 ห้อง 7. ห้องเรียนพิเศษ (Intensive Program ) จำนวน 2 ห้อง 8. ห้องเรียนพิเศษ ( Intensive English Program or Mini English Program ) จำนวน 2 ห้อง[ห้องภาคภาษาอังกฤษเป็นศิลป์-คำนวณและวิทย์-คณิต]ศิษย์เก่าที่มีชื่อเสียงศิษย์เก่าที่มีชื่อเสียง. - เจนสุดา ปานโต นักแสดงและพิธีกร - วีระกิตติ์ วรัตน์ชยุต นักแสดง - วราภัทร์ เพชรสถิตย์ นักแสดง รุ่น13 - อาริษา วิลล์ นักแสดง รุ่น9 (ม.ปลาย) - พงศกร ลิ่มสกุล นักดนตรีและนักร้อง วงThe Mousses รุ่น7 - อธิศ อมรเวช มือกีตาร์ วงThe Mousses รุ่น7 - ศรัณย์ ยิ่งเจริญ มือเบส วงThe Mousses รุ่น7 - ณัฐชา จันทพันธ์ นักร้อง,นักแสดงชาวไทย เป็นสมาชิกวง บี-โอ-วาย รุ่น12(ม.ต้น) - ยศพล วัฒนะ นักวอลเลย์บอลชายทีมชาติไทย รุ่น17</doc>
