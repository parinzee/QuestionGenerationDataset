<doc id="932363" url="https://th.wikipedia.org/wiki?curid=932363" title="บังเกด">บังเกด เทศบาลบังเกด (อีโลกาโน: Ili ti Bangued; ) เป็นเทศบาลระดับที่ 1 และเป็นเมืองศูนย์กลางของจังหวัดอาบรา ประเทศฟิลิปปินส์ ในปี ค.ศ. 2015 มีประชากร 48,163 คนภูมิศาสตร์ ภูมิศาสตร์. บังเกดเป็นเทศบาลที่ไม่มีทางออกสู่ทะเล มีอาณาเขตยาวเป็นแนวเหนือ-ใต้ และมีแม่น้ำอาบราไหลผ่าน ตั้งอยู่ทางภาคตะวันตกของจังหวัด บังเกดมีอาณาเขตติดต่อกับจังหวัดฮีลากังอีโลโคสและเทศบาลดังกลาสทางทิศเหนือ ติดกับเทศบาลลาปัซ, ตายุม และปีนาร์รูเบีย ทางทิศตะวันออก ติดกับเทศบาลซันอีซิโดรทางทิศใต้ และติดกับเทศบาลลังกีเดนและปีดีกันทางทิศตะวันตก เทศบาลบังเกดมีพื้นที่ 105.70 ตารางกิโลเมตร ซึ่งคิดเป็น 2.54% ของพื้นที่ทั้งจังหวัด ภูมิประเทศส่วนใหญ่เป็นภูเขา ระดับความสูงโดยเฉลี่ยอยู่ที่ เหนือระดับน้ำทะเล ในตอนเหนือมีระดับความสูง ส่วนในตอนใต้มีความสูง เนินเขาที่สำคัญได้แก่เนินเขาคาซามาตา ซึ่งถูกประกาศให้เป็นอุทยานแห่งชาติ บังเกดสามารถเชื่อมต่อทางหลวงแห่งชาติอาบรา-ตีโมกอีโลโคสจากทิศตะวันตก ทางหลวงอาบรา-คาลิงกาจากทิศตะวันออกเฉียงเหนือ และทางหลวงอาบรา-ฮีลากังอีโลโคสจากทิศเหนือ ที่นี่อยู่ห่างจากมะนิลา , ห่างจากบาเกียว และห่างจากวีกัน</doc>
