<doc id="260680" url="https://th.wikipedia.org/wiki?curid=260680" title="วอยซ์ทีวี">วอยซ์ทีวี วอยซ์ ทีวี () เป็นช่องโทรทัศน์ภาคพื้นดินระบบดิจิทัล ประเภทบริการธุรกิจระดับชาติ หมวดหมู่ข่าวและเหตุการณ์ปัจจุบัน ออกอากาศทางช่องหมายเลข 21 ร่วมกับการแพร่ภาพผ่านระบบดาวเทียม, เครือข่ายโทรทัศน์เคเบิล, อินเทอร์เน็ตในเว็บไซต์ www.voicetv.co.thและแอปพลิเคชันบนโทรศัพท์เคลื่อนที่ประเภทฉลาด (smart phone) เริ่มทดลองออกอากาศเป็นครั้งแรก ผ่านระบบดาวเทียมดีทีวี ของบริษัท ไทยคม จำกัด (มหาชน) เมื่อวันที่ 29 มิถุนายน พ.ศ. 2552, เปิดตัวเว็บไซต์วอยซ์ทีวี เมื่อวันที่ 23 พฤศจิกายน ปีเดียวกัน, เริ่มแพร่ภาพตลอด 24 ชั่วโมงเต็มรูปแบบ ตั้งแต่ปี พ.ศ. 2553 และเริ่มออกอากาศภาคพื้นดินระบบดิจิทัล ตั้งแต่วันที่ 1 เมษายน พ.ศ. 2557 โดยนำเสนอข้อมูลข่าวสารจากทั่วทุกมุมโลก รายงานเจาะลึกประเด็นที่สังคมให้ความสนใจ ด้วยมุมมองที่แตกต่างจากสื่อมวลชนกระแสหลัก รวมทั้งสาระบันเทิงต่างๆ เพื่อเสริมสร้างแรงบันดาลใจแก่คนรุ่นใหม่ ด้วยกระบวนการผลิตคุณภาพสูง เพื่อสร้างความแปลกใหม่ หลากหลาย แต่สามารถทำความเข้าใจได้ง่าย และเข้าถึงได้อย่างรวดเร็ว ตอบสนองวิถีชีวิตรูปแบบใหม่ ของคนทำงานในเมือง เพื่อการใช้ชีวิตอย่างมีคุณภาพ ปัจจุบันสามารถเข้าถึงผู้ชม 22 ล้านครัวเรือนทั่วประเทศ และยังนำเสนอผ่านสื่อเครือข่ายสังคมทุกรูปแบบคือ เฟซบุ๊ก, ทวิตเตอร์, อินสตาแกรม และยูทูบ ทั้งนี้ ตั้งแต่วันที่ 8 ธันวาคม พ.ศ. 2557 จนถึงปัจจุบัน มีเมฆินทร์ เพ็ชรพลาย เป็นกรรมการผู้อำนวยการ, ทรงศักดิ์ เปรมสุข อดีตผู้บริหารไอทีวี เป็นกรรมการที่ปรึกษา, พานทองแท้ ชินวัตร เป็นกรรมการรองผู้อำนวยการ และพินทองทา คุณากรวงศ์ เป็นกรรมการบริษัทประวัติ ประวัติ. บริษัท วอยซ์ ทีวี จำกัด จดทะเบียนจัดตั้งขึ้น เมื่อวันที่ 9 ตุลาคม พ.ศ. 2546 ในนามบริษัท ฮาวคัม เอ็นเตอร์เทนเมนต์ จำกัด ด้วยทุนจำนวน 300 ล้านบาท ประกอบธุรกิจผลิตรายการโทรทัศน์ เพื่อนำออกอากาศเป็นการทั่วไป เดิมตั้งอยู่เลขที่ 414 ถนนพหลโยธิน เขตพญาไท กรุงเทพมหานคร (อาคารชินวัตรทาวเวอร์ 1 ปัจจุบันเปลี่ยนชื่อเป็น อาคารอินทัช) ประกอบด้วยกรรมการบริษัท 4 คนคือ พานทองแท้ ชินวัตร, พินทองทา ชินวัตร คุณากรวงศ์, ทรงศักดิ์ เปรมสุข, เฉลิม แผลงศร และมีผู้ถือหุ้นจำนวน 8 รายคือ บริษัท พี.ที.คอร์ปอเรชัน จำกัด (ร้อยละ 56.00), พานทองแท้ ชินวัตร (ร้อยละ 36.96), พินทองทา ชินวัตร คุณากรวงศ์ (ร้อยละ 7.04) และบุคคลอื่นๆ รวมอีก 5 หุ้น มีผลงานผลิตรายการโทรทัศน์ต่างๆ ซึ่งทั้งหมดออกอากาศทางสถานีโทรทัศน์ไอทีวี เช่น I Style,ใครรักใครหัวใจตรงกัน,ปลาเก๋าราดพริก,บางกอกรามา ฯลฯ รวมถึง ฺเป็นผู้ถือลิขสิทธิ์ภาพยนตร์การ์ตูนญี่ปุ่น ฮิคารุเซียนโกะ ซึ่งออกอากาศทาง สถานีวิทยุโทรทัศน์ไทยทีวีสีช่อง 3 อีกด้วย เปลี่ยนชื่อครั้งแรกเมื่อวันที่ 1 ธันวาคม พ.ศ. 2551 เป็นบริษัท วอยซ์สเตชัน จำกัด, เปลี่ยนครั้งที่สอง เมื่อวันที่ 19 มิถุนายน พ.ศ. 2552 เป็นชื่อปัจจุบันเหตุการณ์สำคัญฝ่ายความมั่นคงสั่งยุติการออกอากาศ เหตุการณ์สำคัญ. ฝ่ายความมั่นคงสั่งยุติการออกอากาศ. หลังการประกาศใช้กฎอัยการศึก ในวันที่ 20 พฤษภาคม พ.ศ. 2557 มีการออกคำสั่งให้ช่องโทรทัศน์ดาวเทียมหลายแห่งยุติการออกอากาศ และหนึ่งวันให้หลัง กองอำนวยการรักษาความสงบเรียบร้อย (กอ.รส.) ออกคำสั่งฉบับที่ 7/2557 ให้ระงับการออกอากาศวอยซ์ทีวี อันเนื่องมาจากเนื้อหาพาดพิงการเมืองที่มีนัยสำคัญ นับเป็นครั้งแรกในประวัติศาสตร์วงการโทรทัศน์ ที่มีคำสั่งระงับการออกอากาศ โทรทัศน์ประเภทธุรกิจระดับชาติ นอกจากกรณีรัฐประหาร ต่อมาภายหลัง คณะรักษาความสงบแห่งชาติ (คสช.) ออกประกาศฉบับที่ 65/2557 อนุญาตให้วอยซ์ทีวีสามารถกลับมาออกอากาศรายการประจำได้ตามปกติ ทว่าต้องถือปฏิบัติ ตามประกาศ คสช. ฉบับที่ 14/2557, ฉบับที่ 18/2557, ฉบับที่ 23/2557 และฉบับที่ 27/2557 รวมถึงตามกฎหมายที่เกี่ยวข้อง โดยเคร่งครัด ตลอดระยะเวลาการออกอากาศ โดยทางวอยซ์ทีวีเตรียมความพร้อมไว้แล้วก่อนหน้านี้ และสามารถกลับมาออกอากาศได้อีกครั้ง เมื่อเวลา 12:00 น. ของวันที่ 15 มิถุนายน เป็นต้นไป โดยเริ่มด้วยภาคข่าวเที่ยง "วอยซ์นิวส์"กสทช. พักใช้ใบอนุญาต 7 วัน กสทช. พักใช้ใบอนุญาต 7 วัน. วันที่ 28 มีนาคม 2560 วอยซ์ทีวี ถูกระงับการออกอากาศ 7 วัน (จากเดิมที่ให้ระงับ 3 วัน)จากมติที่ประชุมคณะกรรมการกิจการกระจายเสียงและกิจการโทรทัศน์ (กสท.) ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เมือ่วันที่ 27 มีนาคม 2560 เนื่องจากมีรายการบางรายการนำเสนอข้อมูลข่าวสารที่เป็นลักษณะยั่วยุให้เกิดความขัดแย้ง โดยรายการสุดท้ายที่ออกอากาศ คือรายการ เที่ยวนี้ขอเมาท์ หลังจากรายการดังกล่าวจบลง ต่อด้วยช่วง World Events และ Ident ของสถานีฯ และปรากฏวินาทีแรกของรายการ อินเฮอร์วิว (ฉายซ้ำ) ก่อนจะตัดเข้าสู่หน้าจอสีดำ มีข้อความเป็นตัวอักษรสีขาว อยู่บริเวณกลางหน้าจอความว่า "ระงับการออกอากาศชั่วคราว(เว้นบรรทัด)ตามคำสั่งทางปกครองของสำนักงาน กสทช." ทั้งนี้ การออกอากาศออนไลน์ผ่านเว็บไซต์วอยซ์ทีวียังคงออกอากาศอย่างต่อเนื่องตามปกติ จนกระทั่งในวันที่ 3 เมษายน 2560 ก่อนเข้าสู่วันที่ 4 เมษายน 2560 หลังจบรายการสารคดีชุด Discoveries America ต่อด้วยช่วง World Events และต่อด้วย Ident ของสถานีฯ ในรูปแบบวน จำนวน 9 ครั้ง เพื่อเตรียมการเปิดสัญญาณออกอากาศผ่านโทรทัศน์ระบบดิจิทัลและโทรทัศน์ผ่านดาวเทียม Must-Carry จนกระทั่ง Ident ของสถานีรอบที่ 9 สิ้นสุดลง ก็ได้ตัดเข้าสู่เทปบันทึกภาพการประกาศการกลับมาออกอากาศของวอยซ์ทีวี โดยมีคณะผู้ดำเนินรายการ นำโดย ธีรัตถ์ รัตนเสวี ผู้อำนวยการฝ่ายรายการและสื่อดิจิตอล พร้อมด้วย ชูวัส ฤกษ์ศิริสุข,พัชญา มหัธโนธรรม,พรรณิการ์ วานิช และ วิโรจน์ อาลี ซึ่งบันทึกเทปจากห้องส่งของรายการ ทูไนท์ไทยแลนด์ ก่อนจะเข้าสู่รายการแรก คือ รายการแนะนำสินค้า "ทีวีไดเร็คโชว์เคส" รวมระยะเวลาพักใช้ใบอนุญาต 7 วัน 168 ชั่วโมง 10,080 นาที 604,800 วินาทีรายการ รายการ. รายการบางส่วนออกอากาศเป็นประจำ และอีกส่วนออกอากาศเป็นพิเศษ ทว่าบางรายการก็ระงับการออกอากาศไปชั่วคราว ซึ่งจะกลับมาออกอากาศตามปกติ เมื่อถึงเวลาที่เหมาะสม ตามสถานการณ์บ้านเมือง เนื่องจากมีเนื้อหา เน้นที่ข่าวสารและสาระ ซึ่งเกี่ยวข้องกับการเมืองเป็นหลักระยเวลาออกอากาศระยเวลาออกอากาศ. - 29 มิถุนายน พ.ศ. 2552 - พ.ศ. 2553 เปิดสถานีเวลา 20:00 น. ปิดสถานีเวลา 21:00 น. (จันทร์-พฤหัสบดี) 22:00 น. (ศุกร์-อาทิตย์) - พ.ศ. 2553 - 31 ตุลาคม พ.ศ. 2560 ออกอากาศ 24 ชั่วโมง - 1 พฤศจิกายน พ.ศ. 2560 - มกราคม 2561 เปิดสถานีเวลา 06:00 น. ปิดสถานีเวลา 00:00 น. - มกราคม พ.ศ. 2561 - ปัจจุบัน ออกอากาศ 24 ชั่วโมง (หลังเวลา 00.00 น. นำรายการแนะนำสินค้ามาออกอากาศ จนถึง 6.30 น.)ผู้ประกาศข่าว ผู้รายงานข่าว และผู้ดำเนินรายการปัจจุบันผู้ประกาศข่าว ผู้รายงานข่าว และผู้ดำเนินรายการ. ปัจจุบัน. - วีรนันต์ กัณหา - พัชยา มหัทธโนธรรม - พัสวี ฐิติพรวัฒนกุล - ศศิพงศ์ ชาติพจน์ - ณรัชพร ไกรมงคล - หม่อมหลวงณัฏฐกรณ์ เทวกุล - ชลวิศว์ วงส์ศรีวอ - ลภัธนิฐสา วรภักดีวิทยากรและนักวิเคราะห์วิทยากรและนักวิเคราะห์. - ศิโรตม์ คล้ามไพบูลย์ - ลักขณา ปันวิชัย - อธึกกิต แสวงสุข - วิโรจน์ อาลี - ชูวัส ฤกษ์ศิริสุข - พิชญ์ พงษ์สวัสดิ์ในอดีตในอดีต. - ปิยบุตร แสงกนกกุล (ปัจจุบันดำรงตำแหน่งเลขาธิการพรรคอนาคตใหม่) - อีตุ๊ดปวิน ชัชวาลพงศ์พันธ์ - จอม เพชรประดับ (ปัจจุบันลี้ภัยการเมืองในต่างประเทศและทำรายการผ่านยูทูบในชื่อ "เสียงไทยเพื่อเสรีภาพของคนไทย") - ธีรัตถ์ รัตนเสวี (ยุติการทำหน้าที่หลังจากการปรับโครงสร้างองค์กร) - ตวงพร อัศววิไล (ยุติการทำหน้าที่หลังจากการปรับโครงสร้างองค์กร) - วรวัฒน์ ฉิมคล้าย (ปัจจุบันทำงานที่ The Standard) - สุชาณี รุ่งเหมือนพร - ชยากรณ์ กำโชค - สุทธิพร บุญช่วย - ธนาพล เรามานะชัย - ณัฏฐา มหัทธนา (ปัจจุบันเป็นวิทยากรอิสระและนักเคลื่อนไหวทางการเมือง) - ภัคพงศ์ อุดมกัลยารักษ์ (ปัจจุบันย้ายไป ช่อง 8) - พรรณิการ์ วานิช (ปัจจุบันดำรงตำแหน่งโฆษกพรรคอนาคตใหม่)</doc>
