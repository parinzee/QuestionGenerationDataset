<doc id="57612" url="https://th.wikipedia.org/wiki?curid=57612" title="ดูบาดู">ดูบาดู ดูบาดู (DoobaDoo) เป็นวงดนตรีป๊อบแจ๊ส ประกอบด้วยสมาชิกสองคน คือ โอ๋ เจษฎา สุขทรามร และ ลูกหว้า พิจิกา จิตตะปุตตะประวัติ ประวัติ. หากจะกล่าวถึงดนตรี แจ๊ส และ สวิง กลุ่มผู้ฟังในบ้านเราคงยังไม่ค่อยจะคุ้นหูกันสักเท่าไร โดยเฉพาะอย่างยิ่ง เมื่อนำมาผสมผสานในรูปแบบใหม่กับแนวดนตรีร่วมสมัย ยิ่งก่อให้เกิดความแปลกใหม่ขึ้นอย่างไม่ต้องสงสัย แต่เมื่อ Doobadoo ศิลปิน Duo คู่ใหม่ ที่เกิดจากการรวมตัวของนักกีตาร์และนักแต่งเพลงแนว พังค์ร็อก ที่เคยสร้างความเกียวกราวในอดีต กับนักร้องสาวเสียงหวานผู้เป็นเจ้าของเสียงร้องในหลายอัลบั้ม มีแนวคิดที่จะสร้างส่วนผสมระหว่างเสียงร้องหวานใสกับ Harmony และ rhythm ในแบบ swing ทำให้เกิดผลงานเพลงชุดใหม่ กับแนวดนตรีแนวใหม่ ที่เรียกว่า Cool Swing ขึ้น Doobadoo คือ การรวมตัวกันระหว่าง เจษฎา สุขทรามร(โอ๋) และพิจิกา จิตตะปุตตะ(ลูกหว้า) ซึ่งเจษฎานั้น ได้เคยผลิตผลงานเพลงร่วมกับวง ซีเปีย เจ้าของเพลง “เกลียดตุ๊ด” เพลงแรงที่โดนใจหลายๆ คนทั้ง 3 อัลบั้ม ซึ่งนอกจากเจษฎายังเคยเป็น Producer ให้กับศิลปินดังในแทบทุกค่ายเพลง เคยร่วมงานเรียบเรียงเสียงประสานให้กับวงไหมไทย โดย อ.ดนู ฮันตระกูล และ Cu.symphony orchestra สำหรับผลงานโปรดิวซ์ล่าสุดของเจษฎา คือ อัลบั้มมาช่า ซีเล็คชั่น และ บอสซ่า บลอสซั่ม 2 อีกทั้งยังเป็นผู้ได้รับคัดเลือกให้เรียบเรียงเสียงประสาน เพลงชาติไทย (2 Version จากทั้งหมด 5 Version) รวมทั้งยังเคยทำหน้าที่เป็น Music director ให้กับ Concert Series "Love Supreme" , Click Radio, Fat Radio, FM 1 และได้ร่วมผลิตการแสดงคอนเสิร์ตให้กับศิลปินต่างๆ มากมายอีกด้วย ซึ่งหลังจากวางกีตาร์ Rock แล้ว เขาก็หันมาศึกษาดนตรีBebopและJazzอย่างต่อเนื่อง ในขณะที่ พิจิกา นักร้องนำเสียงหวานของ Doobadoo อดีตนักร้องของชมรมดนตรี CU.Band แห่งจุฬาลงกรณ์มหาวิทยาลัย ก็เคยฝากผลงานไว้มากมาย ไม่ว่าจะเป็นการอ่านสปอต ร้องเพลงประกอบโฆษณา จิงเกิ้ลต่างๆ ทางวิทยุและโทรทัศน์กว่า 50 ชิ้น รวมถึงเพลงประกอบละคร เมืองมายา the series และเพลง ประกอบ ละครเรื่อง นกออก เป็นนักร้องรับเชิญและคอรัสให้ศิลปินต่างๆมากมาย เช่น ซีเปีย บัวหิมะ คิดแนปเปอร์ กลุ่มเรียนเชิญผู้มีจิตศรัทธา บุดด้าเบลส อีทีซี เป็นต้น นอกจากนี้ยังเคยเป็นนักร้อง Back up และ คอรัส ในการแสดงให้กับ โจอี้ บอย, ใหม่ เจริญปุระ, รัดเกล้า อามระดิษ และโบ สุนิตา เป็นต้น อีกส่วนหนึ่งคือผลงานด้านละครเวทีหลายเรื่อง เช่น คู่กรรม the musical, วิวาห์คาบาเร่ต์, ละครเพลง Pippin, มหานาฏกรรมพระมหาชนก ในบท นางมณีเมขลา เป็นต้น อีกทั้งยังสนใจในเรื่องของภาพยนตร์โดยเคยเขียนคอลัมน์แนะนำภาพยนตร์ให้กับนิตยสารกุลสตรี ปัจจุบันนอกจากงานร้องเพลง พิจิกายังเป็นดีเจทางสถานีวิทยุเพลงสากล 98.5 Breeze fm อีกด้วยผลงานอัลบั้ม ผลงาน. อัลบั้ม. ดูบาดูได้รับรางวัลอัลบั้มยอดเยี่ยมแห่งปี 2548 จากเวที คม ชัด ลึก อวอร์ด และ แฮมเบอร์เกอร์ อวอร์ด มีเพลงที่ได้รับความนิยม คือ เพลง ไม่ใช่ผู้ชาย โดยมีอุ๋ย บุดด้าเบสแสดงเป็นพระเอกเอ็มวี</doc>
