<doc id="123300" url="https://th.wikipedia.org/wiki?curid=123300" title="มาร์วิน แทมโปส">มาร์วิน แทมโปส มาร์วิน แทมโปส นักมวยสากลชาวฟิลิปปินส์ เกิดเมื่อ 27 มกราคม พ.ศ. 2527 ที่ เมืองบาโต จังหวัดเลย์เต ประเทศฟิลิปปินส์ สถิติการชก 47 ครั้ง ชนะ 27 (น็อค 18) เสมอ 2 แพ้ 18ประวัติ ประวัติ. แทมโปสขึ้นชกมวยสากลครั้งแรกเมื่อ 12 มีนาคม พ.ศ. 2543 ชนะคะแนน ดานิโล กาบาร์โด จากนั้นขึ้นชกชนะรวด มีแพ้แค่ครั้งเดียว เคยชนะน็อค ไก่ชน ส.วรพิน ยก 2 ที่ฟิลิปปินส์ด้วย แทมโปสได้ชิงแชมป์ PABA รุ่นไลท์ฟลายเวทเมื่อ 23 พฤษภาคม พ.ศ. 2545 ปรากฏว่าเป็นฝ่ายชนะน็อค ดีเด่น เก่งการุณ ยก7 ได้แชมป์มาครอง ดีเด่นขอชิงแชมป์คืนอีกครั้งเมื่อ 6 พฤศจิกายน พ.ศ. 2545 ปรากฏว่าแทมโปสเป็นฝ่ายชนะน็อคในยกที่ 7 ได้อีก จากนั้น แทมโปสป้องกันแชมป์ได้อีกครั้งที่ฟิลิปปินส์ ชนะน็อค ไก่ชน ส.วรพิน ยก 8 เมื่อ 6 กันยายน พ.ศ. 2546 ก่อนจะไปเสียแชมป์ที่อินโดนีเซีย แพ้คะแนนวิคกี้ ทาฮุมิลเมื่อ 13 เมษายน พ.ศ. 2547 แทมโปสมีโอกาสได้ชิงแชมป์อีกครั้งเมื่อ 10 พฤศจิกายน พ.ศ. 2549 โดยเป็นการชิงแชมป์ ABCO รุ่นซูเปอร์ฟลายเวท ซึ่งแทมโปสเป็นฝ่ายแพ้คะแนน เดวิด ลูกมหานาคไป จากนั้น ได้ชิงแชมป์ฟิลิปปินส์รุ่นซูเปอร์ฟลายเวทเมื่อ 21 เมษายน พ.ศ. 250 ปรากฏว่าเป็นฝ่ายแพ้คะแนนโดยเทคนิค เอเดน ซอนโซนาไป ไม่ได้แชมป์ และยังมาชกในไทย แพ้คะแนน ฉัตรชัย อีลิทยิม ในปีเดียวกัน ต่อมา ใน พ.ศ. 2552 แทมโปสได้ชิงแชมป์ OPBF รุ่นซูเปอร์ฟลายเวทอีกเมื่อ 3 ตุลาคม แต่แพ้คะแนน โคเฮอิ โคโนะ กลับมาได้ชิงแชมป์ฟิลิปปินส์รุ่นซูเปอร์ฟลายเวทเมื่อ12 ธันวาคม ก็แพ้คะแนน ดาลิโน เปนา ไม่ได้แชมป์อีก จากนั้นแทมโปสยังคงขึ้นชกเรื่อยมา แพ้บ้างชนะบ้าง มีโอกาสได้ชิงแชมป์อีกหลายครั้งแต่ไม่ประสบความสำเร็จ โดยได้ชิงแชมป์เงาเข็มขัดเงินรุ่นฟลายเวท WBC ที่ว่าง แพ้คะแนน พนมรุ้งเล็ก กระทิงแดงยิมเมื่อ 29 ตุลาคม พ.ศ. 2553 จากนั้น ชิงแชมป์ WBO เอเชียเยาวชนรุ่นแบนตัมเวท เมื่อ 17 สิงหาคม พ.ศ. 2554 ซึ่งแทมโปสเป็นฝ่ายแพ้แตก ผึ้งหลวง ส.สิงห์อยุ่ในยกที่ 6 และในปีเดียวกันนั้น ก็ได้ชิงแชมป์ WBO ตะวันออกรุ่นซูเปอร์แบนตัมเวท ที่ฟิลิปปินส์เมื่อ 15 ตุลาคม แต่ก็แพ้ทีเคโอ จัสซี อัลบาริคัน ไปในยกที่ 5 หลังจากถูกชกลงไปนับแปดถึง 4 ครั้ง จากนั้น แทมโปสยังคงชกมวยต่อมา แม้จะชกแพ้มาโดยตลอกด โดยขึ้นชกครั้งล่าสุดเมื่อ 21 เมษายน พ.ศ. 2556 แพ้คะแนน ดาเนียล เฟอเรราส แล้วยังไม่ได้ขึ้นชกอีกเกียรติประวัติเกียรติประวัติ. - แชมป์ PABA รุ่นไลท์ฟลายเวท (2545 – 2547)- ชิง 23 พฤษภาคม 2545 ชนะน็อค ดีเด่น เก่งการุณ ยก 7 ที่ กทม. - ป้องกันแชมป์ครั้งที่ 1, 6 พฤศจิกายน 2545 ชนะน็อค ดีเด่น เก่งการุณ ยก 7 ที่ กทม. - ป้องกันแชมป์ครั้งที่ 2, 6 กันยายน 2546 ชนะน็อค ไก่ชน ส.วรพิน ยก 8 ที่ฟิลิปปินส์ - เสียแชมป์ 13 เมษายน 2547 แพ้คะแนน วิคกี้ ทาฮูมิล ที่ อินโดนีเซีย - เคยชิงแชมป์ต่อไปนี้แต่ไม่สำเร็จ- ชิงแชมป์ ABC รุ่นซูเปอร์ฟลายเวท เมื่อ 10 พฤศจิกายน 2549 แพ้คะแนน เดวิด นครหลวงโปรโมชั่น ที่ กทม. - ชิงแชมป์ OPBF รุ่นซูเปอร์ฟลายเวท เมื่อ 3 ตุลาคม 2552 แพ้คะแนน โกเฮอิ โกโน ที่ ญี่ปุ่น - ชิงแชมป์เงาเข็มขัดเงินรุ่นฟลายเวท WBC เมื่อ 29 ตุลาคม 2553แพ้คะแนน พนมรุ้งเล็ก กระทิงแดงยิม - ชิงแชมป์ WBO เอเชียเยาวชนรุ่นแบนตัมเวท เมื่อ 17 สิงหาคม 2554 แพ้แตก ผึ้งหลวง ส.สิงห์อยู่ ยกที่ 6 - ชิงแชมป์ WBO ตะวันออกรุ่นซูเปอร์แบนตัมเวท เมื่อ 15 ตุลาคม 2554 แพ้ทีเคโอ จัสซี อัลบาริคัน ยกที่ 5 ที่ฟิลิปปินส์</doc>
