<doc id="599888" url="https://th.wikipedia.org/wiki?curid=599888" title="พระวรวงศ์เธอ พระองค์เจ้าศุภโยคเกษม">พระวรวงศ์เธอ พระองค์เจ้าศุภโยคเกษม มหาอำมาตย์เอก พระวรวงศ์เธอ พระองค์เจ้าศุภโยคเกษม (29 สิงหาคม พ.ศ. 2419 - พ.ศ. 2475) (พระนามเดิม:หม่อมเจ้าเณร เกษมศรี) พระโอรสในพระเจ้าบรมวงศ์เธอ พระองค์เจ้าเกษมศรีศุภโยค กรมหมื่นทิวากรวงศ์ประวัติ กับหม่อมเพิ่ม เกษมศรี ณ อยุธยา พระองค์เจ้าศุภโยคเกษม มีพระนามเดิมว่า หม่อมเจ้าเณร เกษมศรี ประสูติเมื่อ 29 สิงหาคม พ.ศ. 2419 ทรงศึกษาในพระตำหนักสวนกุหลาบ จนเมื่อพระชันษาได้ 17 ปี ได้ทรงเข้ารับราชการในกรมบัญชาการ กระทรวงพระคลังมหาสมบัติ ทรงทำหน้าที่ตั้งแต่เสมียนจนได้ดำรงตำแหน่งอธิบดี เมื่อ พ.ศ 2464 ทรงได้รับพระราชทานฐานันดรศักดิ์เป็น พระวรวงศ์เธอ พระองค์เจ้าศุภโยคเกษม ต่อมาได้ดำรงตำแหน่งปลัดทูลฉลอง และรองเสนาบดีของกระทรวงดังกล่าว โดยทรงดำรงตำแหน่งรองเสนาบดีเป็นสมัยแรกเมื่อวันที่ 17 มกราคม พ.ศ. 2465 - 26 ตุลาคม พ.ศ. 2472 และสมัยที่ 2 ตั้งแต่วันที่ 9 เมษายน พ.ศ. 2475 - 29 มิถุนายน พ.ศ. 2475 จนกระทั่งเปลี่ยนแปลงการปกครอง นอกจากนี้ได้ดำรงตำแหน่งกรรมการสภาป้องกันราชอาณาจักร สภาการคลัง สภาเผยแพร่พาณิชย์ สภากรรมการรักษาระราชบัญญัติระเบียบข้าราชการพลเรือน เมื่อทรงออกจากราชการ ได้ประมาณ 6 - 7 เดือน ได้สิ้นพระชนม์ในปลายปี พ.ศ. 2475เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ป.จ.)</doc>
