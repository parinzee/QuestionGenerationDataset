<doc id="123014" url="https://th.wikipedia.org/wiki?curid=123014" title="อำเภอแม่ระมาด">อำเภอแม่ระมาด อำเภอแม่ระมาด เป็นอำเภอหนึ่งของจังหวัดตาก สันนิษฐานว่า เดิมเป็นหมู่บ้านที่อยู่อาศัยของชาวกะเหรี่ยงมานานกว่า 100 ปี ต่อมามีชาวไทยจากทางภาคเหนือได้พากันอพยพลงมาหาที่ทำกิน และเห็นว่าเป็นแหล่งอุดมสมบูรณ์ จึงได้ตั้งหลักฐานอยู่อาศัยและมีคนอพยพมาอยู่เรื่อย ๆ จนเป็นหมู่บ้านใหญ่ จึงได้ตั้งเป็นตำบลขึ้นกับอำเภอแม่สอด เมื่อหมู่บ้านขยายใหญ่ขึ้นอีก พระอินทรคีรี นายอำเภอแม่สอด ในสมัยนั้น จึงได้ยกฐานะขึ้นเป็นกิ่งอำเภอแม่ระมาด และได้สร้างที่ว่าการกิ่งอำเภอขึ้นที่หมู่ที่ 5 ตำบลแม่ระมาด และแต่งตั้งให้ขุนโสภิตบรรณลักษณ์เป็นปลัดกิ่งอำเภอคนแรก และที่ว่าการอำเภอยังตั้งอยู่ ณ ที่เดิมจนทุกวันนี้ ต่อมาในปี พ.ศ. 2491 ทางราชการได้โอนกิ่งอำเภอท่าสองยางซึ่งขึ้นอยู่กับอำเภอแม่สะเรียง จังหวัดแม่ฮ่องสอน มาขึ้นกับอำเภอแม่สอด จังหวัดตาก และเมื่ออำเภอแม่ระมาดได้ยกฐานะขึ้นเป็นอำเภอ เมื่อวันที่ 21 ธันวาคม 2493 ต่อมาเมื่อ 1 มกราคม 2494 กิ่งอำเภอท่าสองยางจึงได้โอนจากอำเภอแม่สอด มาขึ้นกับอำเภอแม่ระมาดด้วย และได้แยกไปเมื่อได้ยกฐานะเป็นอำเภอเมื่อปี 2501 พื้นที่อำเภอแม่ระมาด มีอาณาเขตติดกับชายแดนประเทศสาธารณรัฐสังคมนิยมแห่ง สหภาพพม่า ทางด้านทิศตะวันตก เท่าที่ผ่านมายังไม่เคยมีการเคลื่อนไหวทางการทหาร ของผู้ก่อการร้ายคอมมิวนิสต์ จะมีก็แต่ข่าวการเคลื่อนไหวทางด้านมวลชน ซึ่งกล่าวได้ว่ายังไม่รุนแรงนักที่ตั้งและอาณาเขต ที่ตั้งและอาณาเขต. อำเภอแม่ระมาดมีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอท่าสองยาง อำเภออมก๋อย (จังหวัดเชียงใหม่) และอำเภอสามเงา - ทิศตะวันออก ติดต่อกับอำเภอบ้านตาก - ทิศใต้ ติดต่อกับอำเภอเมืองตากและอำเภอแม่สอด - ทิศตะวันตก ติดต่อกับรัฐกะเหรี่ยง (ประเทศพม่า)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอแม่ระมาดแบ่งเขตการปกครองย่อยออกเป็น 6 ตำบล 57 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอแม่ระมาดประกอบด้วยองค์กรปกครองส่วนท้องถิ่น 8 แห่ง ได้แก่- เทศบาลตำบลแม่ระมาด ครอบคลุมพื้นที่บางส่วนของตำบลแม่ระมาด - เทศบาลตำบลแม่จะเรา ครอบคลุมพื้นที่บางส่วนของตำบลแม่จะเรา - เทศบาลตำบลทุ่งหลวง ครอบคลุมพื้นที่ตำบลแม่จะเรา (เฉพาะนอกเขตเทศบาลตำบลแม่จะเรา) - องค์การบริหารส่วนตำบลแม่ระมาด ครอบคลุมพื้นที่ตำบลแม่ระมาด (เฉพาะนอกเขตเทศบาลตำบลแม่ระมาด) - องค์การบริหารส่วนตำบลขะเนจื้อ ครอบคลุมพื้นที่ตำบลขะเนจื้อทั้งตำบล - องค์การบริหารส่วนตำบลแม่ตื่น ครอบคลุมพื้นที่ตำบลแม่ตื่นทั้งตำบล - องค์การบริหารส่วนตำบลสามหมื่น ครอบคลุมพื้นที่ตำบลสามหมื่นทั้งตำบล - องค์การบริหารส่วนตำบลพระธาตุ ครอบคลุมพื้นที่ตำบลพระธาตุทั้งตำบล</doc>
