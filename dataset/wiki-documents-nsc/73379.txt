<doc id="73379" url="https://th.wikipedia.org/wiki?curid=73379" title="แอสเทรีย">แอสเทรีย ตามตำนานเทพปกรณัมกรีก เทพีแอสเทรีย () เป็นพระธิดาของเทพซุส (Zeus) และไททันเธมีส (Themis) หรือเป็นพระธิดาของเทพีอีออส (Eos) และเทพแอสทรีอัส (Astraeus) พระนามของนางมีความหมายว่า "ดวงดาวหญิงสาว" นางและพระมารดาของนางเป็นบุคคลาธิษฐานของความยุติธรรม เทพีแอสเทรียเป็นเทพองค์สุดท้ายที่ใช้ชีวิตร่วมกับมนุษย์ให้ช่วงยุคทอง และในขณะที่มนุษย์เริ่มมีความเลวร้ายมากขึ้น นางก็ยังเป็นเทพองค์สุดท้ายที่อยู่บนโลก ก่อนที่จะกลับขึ้นสวรรค์และกลายเป็นกลุ่มดาวหญิงสาว หรือกลุ่มดาวกันย์ (Virgo) คันชั่งแห่งความยุติธรรมของนางก็กลายเป็นกลุ่มดาวคันชั่ง หรือกลุ่มดาวตุลย์ (Libra) ที่อยู่ข้างกัน นอกจากนี้นางยังเป็นสัญลักษณ์ของไพ่ความยุติธรรมของไพ่ทาโรต์อีกด้วย</doc>
