<doc id="938069" url="https://th.wikipedia.org/wiki?curid=938069" title="ตี๋เหรินเจี๋ย ผจญกับดักเทพมังกร">ตี๋เหรินเจี๋ย ผจญกับดักเทพมังกร ตี๋เหรินเจี๋ย ผจญกับดักเทพมังกร (อังกฤษ: Young Detective Dee: Rise of the Sea Dragon) เป็นภาพยนตร์แอคชั่นแฟนตาซี สัญชาติจีน สร้างขึ้นเมื่อปี ค.ศ. 2013 กำกับโดย สฺวี เค่อ ภาพยนตร์เรื่องนี้เป็นภาคต่อของ ตี๋เหรินเจี๋ย ดาบทะลุคนไฟ ภาพยนตร์เรื่องนี้มีภาคต่อคือ นำแสดงโดย เจ้า โย่วถิง, เฝิง เส้าเฟิง, หลิน เกิงซิน, คิมบอม, แองเจลาเบบี, หลิว เจียหลิงเนื้อเรื่องย่อ เนื้อเรื่องย่อ. พระนางบูเช็คเทียน และ พระจักรพรรดิเกาซง ออกคำสั่งให้เรือรบเดินทางไปยังอาณาจักรแบกแจ ซึ่งเป็นพันธมิตรเก่าแก่เพื่อช่วยเหลือจากการถูกบุกรุกโดยกองกำลังบูเย้าที่อาจจะมุ่งหน้ามาที่ประเทศจีนได้ แต่ก่อนที่พวกเขาจะออกจากท่าเรือ กองกำลังเรือรบกลับถูกเงาลึกลับจากใต้น้ำทำลายลง ชาวเมืองลั่วหยาง เมืองหลวงทางตะวันออกต่างเชื่อว่า เทพมังกรเป็นต้นเหตุของเรืองนี้ และจะต้องทำการบูชายันหญิงสาวบริสุทธิ์ที่สวยที่สุดในเมือง เพื่อลดความพิโรธและเพื่อเอาใจเทพมังกร สาวบริสุทธิ์อย่างนางโลมหยิน จึงถูกเลือก ทั้งนี้เพราะนางถูกขังไว้ในวัดเทพมังกรเป็นเวลาสามปีด้วยเหตุที่ ปฏิเสธจะพลีกายมอบความบริสุทธิ์ให้กับพวกขุนนาง แต่พระนางบูเช็คเทียน ไม่เชื่อเรื่องพวกนี้จึงออกคำสั่งกับ เฉินจิน หัวหน้าผู้พิพากษาของเมืองหลวงให้ทำการสืบสวนว่าใครอยู่เบื้องหลังการก่อวินาศกรรมและต่อต้านนาง ซึ่งนางสงสัยว่าพวกบูเย้า อาจอยู่เบื้องหลังเรื่องนี้ และหาก เฉินจินไม่สามารถอธิบายเรื่องนี้หรือไขคดีได้ภายในสิบวัน เขาจะต้องถูกตัดหัวและประจวบกับที่ ตี๋เหรินเจี๋ย เดินทางยังเมืองลั่วหยางพอดี เพื่อเข้าร่วมการตัดสินคดีในฐานะ ผู้พิพากษาประจำอำเภอ ข้าราชการระดับสูงสายนักสืบ ผู้พิพากษา อัยการ และ เพชฌฆาต หลังจากเปิดโปงคดีทุจริตของข้าราชการในเมืองบิงฉัวที่ถูกตัดสินให้เนรเทศไปอยู่ยังหัวเมืองทาง ตะวันออกเพื่อเป็นเยี่ยงอย่าง ตี๋เหรินเจี๋ย และ เฉินจิน ต่างเห็นขบวนแห่ของนางโลมหยิน ที่ถูกแห่ไปตามถนนก่อนจะกลับเข้าไปยังวัดเทพมังกร ทั้งคู่ต่างหลงใหลในความงามของนาง และระหว่างทางไปศาล ตี๋เหรินเจี๋ย แอบเห็นกลุ่มคนจากแคว้นอื่นออกจากโรงน้ำชา พวกเขาแต่งตัวเหมือนพวกนักบวชลัทธิเต๋า และมุ่งหน้าไปทางคลองที่อยู่คนละด้านกับวัด เมื่อตี๋เหรินเจี๋ยมาถึงศาลเขาตรวจสอบรายชื่อของข้าราชการและแผนที่ของเมืองลั่วหยางตรงปากทางเข้า เขาก็รู้ทันทีว่าคลองไม่ได้นำไปสู่วัด ความทรงจำนับร้อยแล่นกลับมาในหัวของเขา นั่นรวมถึงลักษณะอาวุธที่ถูกซ่อนไว้ใต้ผ้าคลุมพวกนักบวชปลอมและคำที่อ่านจากริมฝีปากที่ออกคำสั่งให้ลักพาตัวนางโลม พวกทหารถูกส่งไปยังวัดเทพมังกร ตี๋เหรินเจี๋ยจึงคว้าเข็มขัดที่มีตรานักสืบและออกไปยังวัดทันที เขามาถึงวัดพอดีกับเวลาที่ปล่อยตัวนางโลมหยินจากการคุมขังของวัด และสิ่งลึกลับในทะเลก็เปิดฉากต่อสู้ ตี๋เหรินเจี๋ยต่อสู้กับปีศาจ และเฉินจินก็ตามจับเขามาสอบปากคำในคุกใต้ดิน ก่อนที่เขาจะถูกทรมาน ตี๋เหรินเจี๋ยออกอุบายให้ตามหมอชาเต๋า เพื่อช่วยเขาให้เป็นอิสระ หมอหนุ่มสนใจในทฤษฎีใหม่เกี่ยวกับต้นกำเนิดปีศาจแห่งท้องทะเลนี้ เขาทั้งคู่จึงเริ่มออกสืบด้วยกันซึ่งนำไปสู่เรื่องราวของพวกขุนนางชั้นสูง ในลำดับการปกครองของเมืองลั่วหยางเมืองนี้มีจักรพรรดิเป็นของตนเองแต่ตัวจักรพรรดิกลับติดยาที่มีลักษณะคล้ายชา ซึ่งเป็นชาในตำนานจากโรงน้ำชาชิงซิน โรงน้ำชานี้มีหัวหน้าชื่อหยวนเฉิน เขาเป็นคนรักของนางโลมหยิน ซึ่งได้หายสาบสูญไปเมื่อ 6 เดือนก่อน นับตั้งแต่ชาวเกาะทางตะวันออกผู้ลึกลับนาม หัวยี่ เดินทางมาถึงเมืองลั่วหยาง ใกล้จะถึงกำหนดตามคำสั่งของพระนางบูเช็คเทียนแล้ว เฉินจิน จึงร่วมสืบปริศนานี้กับ ตี๋เหรินเจี๋ยและชาเต๋า แล้วพวกเขาก็รู้ว่าสิ่งมีชีวิตพิสดารออกมาจากวัดนั้นที่จริงคือ หยวนเฉิน ที่ร่างกายถูกพิษจนผิดรูป เขาถูกวางยาพิษโดยหัวยี่ หัวยี่ที่จริงแล้วเป็นเจ้าชายที่ลี้ภัยมาจากประเทศเพื่อนบ้าน เขาแอบซ่องสุมกำลังและหลบอยู่ตามเกาะใกล้ๆกับเมืองลั่วหยางเพื่อรอการโจมตี และในขณะเดียวกัน ปีศาจใต้ท้องทะเลลึกของจริงก็กำลังจะตื่นขึ้นนักแสดงนักแสดง. - เจ้า โย่วถิง รับบท ตี๋ เหรินเจี๋ย - เฝิง เส้าเฟิง รับบท อู๋ยี่เฉินจิน - หลิน เกิงซิน รับบท ซาถัว - คิมบอม รับบท หยวนเจิน - แองเจลาเบบี รับบท หยิน รุ่ยจี่ - หลิว เจียหลิง รับบท พระนางบูเช็กเทียน - เฉิน คุน</doc>
