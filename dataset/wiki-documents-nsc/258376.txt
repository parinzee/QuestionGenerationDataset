<doc id="258376" url="https://th.wikipedia.org/wiki?curid=258376" title="สเตปป์">สเตปป์ ทุ่งหญ้าสเตปป์ () คือลักษณะทางภูมิศาสตร์ “ทุ่งหญ้าสเตปป์” เป็นบริเวณที่มีลักษณะทางสภาวะอากาศและภูมิภาคที่เป็นเอกลักษณ์ที่ประกอบด้วยที่ราบที่เป็นทุ่งหญ้ากว้างที่ไม่มีต้นไม้ นอกจากบริเวณริมแม่น้ำหรือทะเลสาบ ทุ่งหญ้าแพรรี (prairie) (โดยเฉพาะทุ่งหญ้าเตี้ยแพรรี) อาจจะถือว่าเป็นทุ่งหญ้าสเตปป์ ภูมิภาคของทุ่งหญ้าสเตปป์อาจจะเป็นพื้นที่กึ่งทะเลทราย หรือปกคลุมด้วย หญ้า หรือพุ่มไม้ หรือทั้งสองอย่างขึ้นอยู่กับฤดูและละติจูด “สเตปป์” อาจจะใช้หมายถึงสภาพภูมิอากาศที่พบในบริเวณที่แห้งจนไม่สามารถมีป่าได้ แต่ก็ไม่แห้งจนกระทั่งเป็นทะเลทราย “สเตปป์” เป็นลักษณะอากาศแบบภูมิอากาศภาคพื้นทวีป (continental climate) และภูมิอากาศกึ่งแห้งแล้ง (semi-arid climate) อุณภูมิสูงสุดในฤูดูร้อนอาจจะสูงถึง 40&nbsp;°C (104&nbsp;°F) และต่ำสุดในฤดูหนาวอาจจะลดลงถึง -40&nbsp;°C (-40&nbsp;°F) นอกจากความแตกต่างกันมากของอุณหภูมิระหว่างฤดูร้อนกับฤดูหนาวแล้ว ก็ยังมีความแตกต่างกันมากระหว่างอุณหภูมิระหว่างกลางวันและกลางคืน ทางบริเวณที่สูงของมองโกเลียอุณหภูมิตอนกลางวันอาจจะสูงถึง 30&nbsp;°C (86&nbsp;°F) แต่กลางคืนอาจจะลดต่ำลงต่ำกว่าศูนย์ °C (sub 32&nbsp;°F) ทุ่งหญ้าสเตปป์ในช่วงละติจูดตอนกลางมีลักษณะที่หน้าร้อนจะร้อนจัดและหน้าหนาวจะหนาวจัด โดยมีปริมาณฝนหรือหิมะตกเฉลี่ยราว 250-500 มิลลิเมตร (10-20 นิ้ว) ต่อปี คำว่า “steppe” มาจากภาษารัสเซียว่า “степь” ที่แปลว่า “ดินแดนที่ราบและแห้ง”สเตปป์สองแบบ สเตปป์สองแบบ. สเตปป์แบ่งเป็นสองลักษณะ:- สเตปป์เขตอบอุ่น (temperate steppe) ซึ่งถือว่าเป็นสเตปป์ที่แท้จริงที่พบในบริเวณภูมิอากาศภาคพื้นทวีปของโลกซึ่งอาจจะแบ่งย่อยออกไปอีกได้จากที่แสดงให้เห็นใน “แผนที่ภูมิภาคสิ่งแวดล้อมของสหรัฐอเมริกา” โดยกรมบริการป่าไม้แห่งสหรัฐอเมริกา (U.S. Forest Service) - สเตปป์กึ่งโซนร้อน (subtropical steppe) ซึ่งเป็นบริเวณที่มีพืชที่พบในบริเวณที่แห้งที่สุดที่มีภูมิอากาศแบบเมดิเตอเรเนียน และมักจะมีช่วงเวลาที่ “ความเปียก” เพียงระยะสั้น สเตปป์ลักษณะอื่นๆ ก็มี สเตปป์พุ่มไม้ และ สเตปป์แอลป์ที่ตั้งสเตปป์เขตอากาศหนาว ที่ตั้ง. สเตปป์เขตอากาศหนาว. ที่ตั้งของสเตปป์หนาวในบริเวณต่างๆ- ภูมิภาคสเตปป์ที่ใหญ่ที่สุดทีมักจะเรียกกันว่า “เกรตสเตปป์” ตั้งอยู่ทางตะวันตกเฉียงใต้ของรัสเซียและประเทศข้างเคียงในเอเชียกลางตั้งแต่ยูเครนทางตะวันตกไปจนถึงเติร์กเมนิสถาน, อุซเบกิสถาน และ คาซัคสถานไปจนถึง เทือกเขาอัลไต, เทือกเขาโกเป็ทดาก (Kopet Dag) และ เทือกเขาเทียนชาน (Tian Shan) - สเตปป์ยูเรเชียนทางตอนเหนือเทือกเขายูรัลติดกับทุ่งไทกาของทุ่งราบไซบีเรียตะวันตก เรื่อยไปจนถึง มหาสมุทรอาร์กติก - สเตปป์ทางตอนกลางของอานาโตเลียในตุรกี - ที่ราบพันโนเนียทางตะวันออกเฉียงใต้ของยุโรป - บริเวณสเตปป์ (ทุ่งหญ้าแพรรี) ในตอนกลางของสหรัฐอเมริกา และทางตะวันตกของแคนาดา - บริเวณสเตปป์ของที่ราบสูงของสหรัฐอเมริกา (High Plains) ทางตะวันตกสุดของบริเวณเกรตเพลนส์ (Great Plains) - แชนเนลด์สแคปแลนด์ (Channeled Scablands) ทางตอนใต้ของรัฐบริติชโคลัมเบีย และ รัฐวอชิงตัน - ปาตาโกเนีย - สเตปป์ขนาดเล็กบนเกาะใต้ของนิวซีแลนด์ และใน ฮังการีสเตปป์เขตอากาศกึ่งโซนร้อนสเตปป์เขตอากาศกึ่งโซนร้อน. - ในยุโรป หรือในบริเวณเมดิเตอเรเนียนบางบริเวณก็จะมีพืชพันธุ์ที่คล้ายกับที่พบในบริเวณสเตปป์ เช่นในตอนกลางของซิซิลี และในตอนกลางด้านตะวันออกของสเปน โดยเฉพาะทางฝั่งทะเลตะวันออกเฉียงใต้ และบริเวณที่ถูกบล็อกจากความชื้นเช่นในบริเวณซาราโกซา - ในเอเชีย สเตปป์กึ่งโซนร้อนอาจจะพบในบริเวณกึ่งแห้งแล้งตามขอบทะเลทรายธาร์ของเอเชียใต้ - ในออสเตรเลียอาจจะพบตามแนวรอบทะเลทรายและรอบ Musgrave Ranges - ในทวีปอเมริกาเหนือสเตปป์กึ่งโซนร้อนจะเป็นบริเวณที่คาบระหว่างบริเวณที่มีลักษณะอากาศแบบเมดิเตอเรเนียนและแบบทะเลทรายเช่นรีโน, เนวาดา และในตอนในของแคลิฟอร์เนีย - ในทวีปอเมริกาใต้บริเวณที่สำคัญของสเตปป์กึ่งโซนร้อนคือบริเวณแพมพาทุ่งหญ้ากึ่งโซนร้อนและทุ่งไม้พุ่มที่มีลักษณะคล้ายกับสเตปป์ ทุ่งหญ้ากึ่งโซนร้อนและทุ่งไม้พุ่มที่มีลักษณะคล้ายกับสเตปป์. บริเวณอื่นๆ ที่เป็นทุ่งหญ้าและทุ่งไม้พุ่ม (shrubland) ที่มีลักษณะคล้ายกับสเตปป์พบในบริเวณที่มีลักษณะภูมิอากาศโซนร้อน (tropical climate) ในบริเวณเหล่านี้ปริมาณน้ำฝนที่แยกระหว่างการเป็นสเตปป์หรือการเป็นทะเลทรายก็ขึ้นอยู่กับค่าการระเหยของความชื้นจากผิวดิน (evapotranspiration) ซึ่งรวมทั้งบริเวณคาบระหว่างทุ่งหญ้าซาวันนา (savanna) และบริเวณที่เป็นทะเลทรายเช่นแนวซาเฮล (Sahel) ในทะเลทรายซาฮารา สเตปป์โซนร้อนที่สำคัญอีกแห่งหนึ่งที่มิได้จัดอยู่ในภูมิภาคแบบทะเลทรายคือบริเวณ Sertão ทางตะวันออกเฉียงเหนือของบราซิล</doc>
