<doc id="769336" url="https://th.wikipedia.org/wiki?curid=769336" title="แมตต์ สมิธ (นักแสดง)">แมตต์ สมิธ (นักแสดง) แมทธิว โรเบิร์ต สมิธ (; เกิด 28 ตุลาคม ค.ศ. 1982) เป็นนักแสดงชาวอังกฤษ เขาเป็นที่รู้จักกันดีในฐานะนักแสดงนำในละครซีรีส์แนววิทยาศาสตร์เรื่อง ดอกเตอร์ฮู ทางช่องบีบีซี ซึ่งจากบท ดอกเตอร์คนที่สิบเอ็ด ทำให้เขาได้รับการเสนอชื่อเข้าชิงรางวัลแบฟตา สาขานักแสดงนำชายยอดเยี่ยมในปี 2011 ในตอนแรกสมิธใฝ่ฝันอยากจะเป็นนักฟุตบอลอย่างมาก แต่เขาประสบอุบัติเหตุเป็นโรคกระดูกสันหลังเสื่อมทำให้เขาออกจากการเล่นกีฬา หลังจากที่เขาเข้าร่วมเป็นสมาชิกในโรงละครเยาวชนแห่งชาติและศึกษาการละครและการเขียนเชิงสร้างสรรค์ที่มหาวิทยาลัยอีสต์แองเกลีย เขาก็ได้เป็นนักแสดงในปี 2003 โดยเริ่มจากการเล่นละครเวที เช่น Murder in the Cathedral, Fresh Kills, The History Boys และ On the Shore of the Wide World ในโรงละครลอนดอน</doc>
