<doc id="174684" url="https://th.wikipedia.org/wiki?curid=174684" title="ศักดิ์ชาย ดีนาน">ศักดิ์ชาย ดีนาน ศักดิ์ชาย ดีนาน (ชื่อเล่น โป๋ย) เกิดที่จังหวัดสุรินทร์ เป็นผู้กำกับ นักเขียนบทภาพยนตร์ชาวไทย เข้าสู่วงการภาพยนตร์ด้วยการเป็นพนักงานประจำตำแหน่งนักเขียนบทภาพยนตร์ให้กับอาร์เอสฟิล์มส์ ร่วมงานกับ อดิเรก วัฏลีลา หรือ “อังเคิล” เมื่อปี พ.ศ. 2539 ขณะอยู่ที่อาร์เอสฟิล์มส์ได้เข้าไปมีส่วนกับการเขียนบทภาพยนตร์หลายเรื่อง มีส่วนร่วมในการเขียนบทภาพยนตร์อย่าง ฝันติดไฟหัวใจติดดิน (2541), ปาฏิหาริย์โอม-สมหวัง (2541), โคลนนิ่ง คนก๊อปปี้คน (2542) หลังจากนั้น ช่วงต้นปี พ.ศ. 2542 ลาออกจากอาร์เอสฟิล์ม เพื่อมาเป็นนักทำหนังอิสระ และกลับมาร่วมงานกับอังเคิลอีกครั้ง ที่ฟิล์มบางกอกในช่วงปี พ.ศ. 2543 ในฐานะครีเอทีฟและที่ปรึกษาด้านบทภาพยนตร์ อาทิ บางระจัน (2543), โกลคลับ เกมล้มโต๊ะ (2544) และ พรางชมพู (2545) ปัจจุบันมาเป็นคนทำหนังอิสระอีกครั้งหนึ่ง ในปี 2551 มีผลงานกำกับภาพยนตร์ร่วมกับผู้กำกับชาวลาว อนุสอน สิริสักดา ในภาพยนตร์เรื่อง สะบายดี หลวงพะบาง และภาคต่อ สะบายดี 2 ไม่มีคำตอบจาก..ปากเซผลงานผลงานด้านบทภาพยนตร์ผลงาน. ผลงานด้านบทภาพยนตร์. - เด็กระเบิด ยืดแล้วยึด (พ.ศ. 2539) - ฝันติดไฟหัวใจติดดิน (พ.ศ. 2540) - ปาฏิหาริย์โอม-สมหวัง (พ.ศ. 2541) - โคลนนิ่ง คนก๊อปปี้คน (พ.ศ. 2542) - ศพ (พ.ศ. 2549) - สะบายดี หลวงพะบาง (พ.ศ. 2551) - สะบายดี 2 ไม่มีคำตอบจาก..ปากเซ (พ.ศ. 2553) - สะบายดี วันวิวาห์ (พ.ศ. 2554) - ผ้าพันคอแดง (พ.ศ. 2555) - ผีทวงคืน (พ.ศ. 2557) - คิดถึงทุกปี (พ.ศ. 2560)ผลงานด้านกำกับภาพยนตร์ผลงานด้านกำกับภาพยนตร์. - ก็เคยสัญญา (พ.ศ. 2548) - สะบายดี หลวงพะบาง (พ.ศ. 2551) - สะบายดี 2 ไม่มีคำตอบจาก..ปากเซ (พ.ศ. 2553) - สะบายดี วันวิวาห์ (พ.ศ. 2554) - คิดถึงทุกคืน (พ.ศ. 2555) - ผ้าพันคอแดง (พ.ศ. 2555) - ผีทวงคืน (พ.ศ. 2557) - คิดถึงทุกปี (พ.ศ. 2560)ผลงานกำกับเทเลมูฟวี่ผลงานกำกับเทเลมูฟวี่. - ไชน่าเกิร์ล (พ.ศ. 2547)</doc>
