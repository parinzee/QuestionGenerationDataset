<doc id="424279" url="https://th.wikipedia.org/wiki?curid=424279" title="แว็งซ็อง เดอ ปอล">แว็งซ็อง เดอ ปอล แว็งซ็อง เดอ ปอล (; 24 เมษายน 1581 – 27 กันยายน 1660) เป็นบาทหลวงโรมันคาทอลิกชาวฝรั่งเศสผู้ได้อุทิศตนทำงานด้านสังคมสงเคราะห์จนได้ชื่อว่าเป็น “บิดาแห่งนักสังคมสงเคราะห์”ประวัติ ประวัติ. แว็งซ็อง เดอ ปอล เกิดในครอบครัวชาวนา เมื่อวันที่ 24 เมษายน ค.ศ. 1581 ในจังหวัดล็องด์ (Landes) ที่หมู่บ้านปุย (Pouy) ใกล้เมืองดักซ์ (Dax) ประเทศฝรั่งเศส ในปัจจุบันหมู่บ้านที่เดอ ปอลเกิดนั้นชาวบ้านเรียกว่า หมู่บ้านนักบุญแว็งซ็อง เดอ ปอล แว็งซ็อง เดอ ปอล เป็นบุตรคนที่สามของบิดามารดาที่มีพี่น้องทั้งหมด 6 คน ตลอดวัยเด็กเขาอยู่ในฟาร์มของ บิดา มารดา และเคยไปเฝ้าฝูงสัตว์ตั้งแต่เยาว์ ดังนั้น เขาจึงผ่านวัยเด็กในท่ามกลางธรรมชาติ ชอบการอยู่สันโดษและการสำรวมใจ เดอ ปอลเป็นเด็กที่มีสติปัญญาว่องไวและเป็นที่สังเกตของบาทหลวง อธิการโบสถ์และผู้พิพากษาในหมู่บ้าน เดอ ปอลเข้าเรียนที่ โรงเรียนกอร์เดอลีแยร์ (Cordeliers) ที่เมืองดักซ์และในปี ค.ศ. 1596 แว็งซ็อง เดอ ปอล ได้รับศีลโกนและอนุกรมน้อย หลังจากนั้นท่านได้เดินทางไปเมืองตูลูซ เพื่อเข้าศึกษาทางเทววิทยา จะกระทั่งปี ค.ศ. 1600 ท่านได้รับศีลอนุกรมขั้นบาทหลวงในเมื่ออายุไม่ถึง 19 ปี เมื่อเดอ ปอลอายุ 19 ปีเขาจึงตัดสินใจบวชเป็นบาทหลวงและได้ศึกษาชีวิตของพระคาร์ดินัล เดอ เบรุลเลอ และของนักบุญฟร็องซัว เดอ ซาลอย่างจริงจัง ซึ่งต่อมาได้มีอิทธิพลทำให้ท่านได้อุทิศตนเข้าหาพระคริสต์ทั้งกายและใจ แว็งซ็อง เดอ ปอล ได้เป็นอธิการโบสถ์กลีซีในกรุงปารีส และได้เป็นบาทหลวงที่ดูแลพวกทาส ทั้งได้เป็นผู้อำนวยการขององค์การการกุศลต่าง ๆ ในกรุงปารีสอีกหลาย ๆ องค์การ อันทำให้ท่านได้กลายเป็นผู้มีอิทธิพลในราชสำนักด้วย เดอ ปอลเป็นผู้ก่อตั้งกลุ่มสตรีและกลุ่มสัตบุรุษ ให้ทำการช่วยเหลือคนยากจน ท่านได้รับประกันที่จะช่วยเหลือพวกคนจน พวกทาส พวกนักโทษ และพวกที่น่าสงสาร ด้วยการที่ท่านได้พยายามขจัดพวกขี้เกียจทำงานแล้วมานั่งขอทาน โดยพยายามหางานให้พวกเขาทำ ท่านได้ให้ความช่วยเหลือในพื้นที่ที่มีความอดอยาก และโรคติดต่ออันมีสาเหตุมาจากสงคราม งานที่เด่นของ แว็งซ็อง เดอ ปอล 2 ชิ้นคือ ความมีใจร้อนรนของท่านต่องานแพร่ธรรมท่ามกลางคนบ้านนอกโดยได้ตั้งคณะแพร่ธรรม (Congregation of the Mission) สำหรับการนี้โดยเฉพาะ คือสำหรับจะสร้างบาทหลวงตามหมู่บ้านต่าง ๆ และงานอีกชึ้นหนึ่งก็คือความเอาใจใส่เป็นห่วงที่จะพยายามยกฐานะของชนชั้นกรรมาชีพในเมืองหลวงให้สูงขึ้นโดยได้ตั้งคณะธิดาเมตตาธรรมแห่งนักบุญวินเซนต์ เดอ ปอล โดยความร่วมมือของนักบุญหลุยส์ เดอ มารียัก</doc>
