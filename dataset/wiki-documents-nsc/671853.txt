<doc id="671853" url="https://th.wikipedia.org/wiki?curid=671853" title="สุดาทิพย์ ม่วงนวล">สุดาทิพย์ ม่วงนวล สุดาทิพย์ ม่วงนวล เป็นผู้ต้องหาในคดีแอบอ้างเบื้องสูง มีความผิดตามประมวลกฎหมายอาญา มาตรา 112 ข้อหาร่วมกันบุกรุก ก่อสร้าง แผ้วถาง หรือเผาป่าหรือทำด้วยประการใดๆ อันเป็นการทำลายป่าหรือเข้ายึดครอบครองที่ดินของรัฐเพื่อตนเองหรือผู้อื่นโดยไม่ได้รับอนุญาต และร่วมกันปลุกสร้างอาคารฝายล่วงล้ำในแม่น้ำ ลำคลอง บึง อ่างเก็บน้ำ หรือทะเลสาบที่ประชาชนใช้ร่วมกันโดยไม่ได้รับอนุญาตตาม พ.ร.บ.ป่าไม้ มาตรา 55,72 ตรี และพ.ร.บ.การเดินเรือในน่านน้ำไทย พ.ศ. 2546 ม.117 นอกจากที่เธอยังเป็นพี่สาวของศรีรัศมิ์ สุวะดี อดีตพระวรยาชาในสมเด็จพระบรมโอรสาธิราชฯ สยามมกุฎราชกุมารประวัติ ประวัติ. สุดาทิพย์ ม่วงนวล เป็นเป็นบุตรคนแรกจากทั้งหมดห้าคน ของอภิรุจ สุวะดี และวันทนีย์ (สกุลเดิม: เกิดอำแพง) พื้นเพเดิมเป็นชาวจังหวัดสมุทรสงคราม บิดาเป็นชาวตำบลวัดประดู่ อำเภออัมพวา จังหวัดสมุทรสงคราม ส่วนมารดาเป็นชาวมอญจากตำบลอำแพง อำเภอบ้านแพ้ว จังหวัดสมุทรสาคร สุดาทิพย์ มีน้องสาวและคือ, ณรงค์ สุวะดี ศรีรัศมิ์ สุวะดี, ปณิดา สุวะดี และณัฐพล สุวะดี อดีตราชองครักษ์เวร ส่วนพลตำรวจโท พงศ์พัฒน์ ฉายาพันธุ์ เป็นน้าของเธอตกเป็นผู้ต้องหา ตกเป็นผู้ต้องหา. นางสุดาทิพย์พร้อมกับ พ.ต.อ.โกวิท ม่วงนวล ผู้เป็นสามี ถูกจับเมื่อวันที่ 22 พฤศจิกายน 2557 ในข้อหาร่วมกันบุกรุก ก่อสร้าง แผ้วถาง หรือเผาป่าหรือทำด้วยประการใดๆ อันเป็นการทำลายป่าหรือเข้ายึดครอบครองที่ดินของรัฐเพื่อตนเองหรือผู้อื่นโดยไม่ได้รับอนุญาต และร่วมกันปลุกสร้างอาคารฝายล่วงล้ำในแม่น้ำ ลำคลอง บึง อ่างเก็บน้ำ หรือทะเลสาบที่ประชาชนใช้ร่วมกันโดยไม่ได้รับอนุญาตตาม พ.ร.บ.ป่าไม้ มาตรา 55,72 ตรี และพ.ร.บ.การเดินเรือในน่านน้ำไทย พ.ศ. 2546 ม.117 ก่อนได้รับการปล่อยตัวประกันออกไป วันที่ 10 ธันวาคม 2557 เจ้าหน้าที่ตำรวจได้นำกำลังไปควบคุมตัวตามหมายจับศาลอาญาที่ 2238/2557 ลงวันที่ 10 ธันวาคม 2557 ในข้อหา ม.112 ร่วมกันหมิ่นประมาท ดูหมื่นพระมหากษัตริย์ พระราชินี รัชทายาทหรือผู้สำเร็จราชการแทนพระองค์ ทั้งนี้ ที่มาของการจับกุมดังกล่าวมีต้นสายปลายเหตุมาจากการที่มีผู้เสียหายไปแจ้งความพนักงานสอบสวน สน.สามเสนให้ดำเนินคดีนางสุดาทิพย์และพวกเมื่อวันที่ 9 ธันวาคม 2557 เพราะพฤติกรรมผู้ต้องหาและพวกแอบอ้างเบื้องสูง ส่งผลทำให้ได้งานประมูลกิจการธุรกิจเกี่ยวกับเครื่องเสวยครัวข้าราชบริพาร ขายน้ำพริกประเภทต่างๆ ผักสดและผักต้ม ส่งพระที่นั่งอัมพรสถาน และวังศุโขทัย ในนามคณะบุคคล ปณสุและคณะบุคคลน้ำทิพย์ ซึ่งตั้งอยู่เลขที่ 2/3 หมู่ 9 ถนนทวีวัฒนา เขตทวีวัฒนา กทม.สร้างรายได้รวมกันนับล้านบาทต่อเดือน จากการตรวจสอบข้อมูลตามแผนผังที่เจ้าหน้าที่ตำรวจนำมาจัดแสดงทำให้ได้รายละเอียดเพิ่มเติมเกี่ยวกับคณะบุคคล ปณสุ และคณะบุคคลน้ำทิพย์ว่า คณะบุคคลปณสุทำธุรกิจเกี่ยวกับการขายผักสดและผักต้มให้กับวังอัมพรและวังศุโขทัย มีรายได้ 3-4 แสนบาทต่อเดือน โดยมีนางสุดาทิพย์ ม่วงนวลและนางสาวปาลิดา หลักเฉลิมพร เป็นผู้ดำเนินการ ขณะที่คณะบุคคล น้ำทิพย์ ทำ ธุรกิจขายน้ำพริกประเภทต่างๆ ให้กับวังอัมพรและวังศุโขทัย มีรายได้ 6-7 แสนบาทต่อเดือน ปรากฏชื่อนางสุดาทิพย์ ม่วงนวลและนางสาวปาลิดา หลักเฉลิมพรเป็นผู้ดำเนินการเช่นกัน นอกจากนี้ จากการตรวจสอบยังพบว่า นางสุดาทิพย์ เป็นเจ้าของธุรกิจอย่างน้อยอีก 2 แห่ง ได้แก่ บริษัทศิรินทิพย์ 2007 (อัครพงศ์ปรีชา) เลขที่ 999 อาคารคอนคอร์สเอฟ ชั้น 4 หมู่ที่ 1 ต.หนองปรือ อ.บางพลี จ. สมุทรปราการ ดำเนินกิจการร้าน "คาเฟ่ เดอ สุวรรณภูมิ" โดยมีนางสุดาทิพย์ และผู้เกี่ยวข้อง ได้แก่ นายณรงค์ สุวะดี นางปนิดา สุวะดี นางวันทนีย์ สุวะดี นายอภิรุจ สุวะดี พ.ต.อ. โกวิท ม่วงนวล และน.ส.ขวัญตา เกิดอำแพง รายได้อยู่ที่ 2-3 ล้านบาทต่อเดือน โดยได้มีการแจ้งผลประกอบการในปี 2556 มีรายได้ 27,272,433 บาท กำไรสุทธิ 565,455 บาท ปี 2555 รายได้ 26,058,858 บาท กำไรสุทธิ 360,919 บาท ส่วนอีกธุรกิจ คือรีสอร์ทชื่อ "สวนผึ้งรีสอร์ท" ด้วยการเช่าพื้นที่ใน อ.สวนผึ้ง จากกรมธนารักษ์ทั้งหมด 8 แปลง จำนวนกว่า 200 ไร่ ตามหมายเลขที่ รบ.553 พบว่าแปลงที่ 1-7 เป็นการดำเนินการเช่าพื้นที่อย่างถูกต้อง แต่แปลงที่เป็นปัญหาคือแปลงที่ 8 ที่มีเนื้อที่ราว 128 ไร่ 200 งาน เนื่องจากบางส่วนอยู่ในภูเขาเขตลุ่มน้ำชั้น 2 ซึ่งมีความลาดชันมากกว่า 35% จากการตรวจสอบของกรมการทหารช่างนั้นระบุว่า ไม่อนุญาตให้เช่าพื้นที่ดังกล่าวได้ นอกจากนี้ยังพบว่ารีสอร์ทดังกล่าวยังมีการใช้พื้นที่ซึ่งไม่สามารถให้เช่าได้ประมาณ 10 ไร่ จากการปลูกสร้างบ้าน 2 หลัง และแท็งก์น้ำ และการสร้างฝายกั้นลำห้วยสาธารณะของชุมชน ซึ่งรีสอร์ทแห่งนี้นั้น มีรายได้ประมาณ 1-2 ล้านบาทต่อเดือน ต่อมามีประกาศสำนักนายกรัฐมนตรี เรื่อง พระราชทานพระราชานุญาตให้ถอดยศตำรวจ และเรียกคืนเครื่องราชอิสริยาภรณ์ พันตำรวจเอก โกวิท ม่วงนวล โดยให้มีผลในวันที่ 30 ธันวาคม พ.ศ. 2559</doc>
