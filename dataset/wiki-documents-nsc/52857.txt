<doc id="52857" url="https://th.wikipedia.org/wiki?curid=52857" title="สโมสรฟุตบอลศรีสะเกษ">สโมสรฟุตบอลศรีสะเกษ สโมสรฟุตบอลศรีสะเกษ เป็นสโมสรฟุตบอลอาชีพในประเทศไทย ซึ่งเป็นทีมเดิมจากจังหวัดศรีสะเกษแล้วเปลี่ยนชื่อพร้อมกับย้ายสนามเหย้าไปอยู่จังหวัดอุบลราชธานี และในปี 2556 ได้ย้ายกลับคืนสู่จังหวัดศรีสะเกษประวัติสโมสรยุคโปรลีก (ศรีสะเกษ สตีลร็อก) ประวัติสโมสร. ยุคโปรลีก (ศรีสะเกษ สตีลร็อก). สโมสรฟุตบอลศรีสะเกษ ก่อตั้ง เมื่อปี พ.ศ. 2542 เพื่อทำการแข่งขันรายการ ไทยแลนด์โปรวินเชียล ลีก ซึ่งก่อตั้งโดยการกีฬาแห่งประเทศ ไทย ร่วมมือกันสมาคมฟุตบอลแห่งประเทศไทย โดยจัดเป็นโครงการนำร่อง 5 ปี โดยครั้งนั้นมี คุณ บุญชง วีสมหมาย เป็นประธานสโมสร และแค่ปีแรกที่ก่อตั้ง ก็ได้รางวัลชนะเลิศการแข่งขันไทยแลนด์โปรวินเชียล ลีกทันที หลังจากนั้น สโมสรฟุตบอลศรีสะเกษ ก็เข้าร่วมแข่งขันไทยแลนด์โปรวินเชียล ลีกทุกครั้ง ในชื่อ "ศรีสะเกษ สตีลร็อก" แต่ก็ไม่สามารถชนะเลิศได้เพิ่มเติม โดยทำได้ดีทีสุด คือ ปี 2546 จบฤดูกาลที่ลำดับที่ 5เข้าสู่ระบบลีก เข้าสู่ระบบลีก. ปี 2550 สโมสรฟุตบอลศรีสะเกษ เปลี่ยนมาใช้ชื่อ "กูปรีอันตราย" ในการแข่งขัน ในปีนี้ได้มีการรวมลีกทั้งสอง คือ ไทยแลนด์ลีกและ ไทยแลนด์โปรวินเชียล ลีก ภายใต้การดูแลของสมาคมฟุตบอลแห่งประเทศไทย โดยทีมสโมสรฟุตบอลศรีสะเกษ ถูกจัดอยู่ ในไทยลีกดิวิชัน 1 กลุ่ม B ร่วมกับอีก 12 ทีม ได้อันดับ 10 ตกชั้น ไปเล่น ไทยลีกดิวิชัน 2 ปี 2551 ในการเล่นไทยลีกดิวิชัน 2 ทีมศรีสะเกษจบการแข่งขันได้อันดับ 4 จึงสามารถพาตัวเองกลับมาเล่นในไทยลีกดิวิชัน 1 ปี 2552 ในการเล่นไทยลีกดิวิชัน 1 เป็นปีที่การแข่งขันลีกอาชีพในประเทศไทยกำลังได้รับความนิยมอย่างสูง รวมทั้งใน จังหวัดศรีสะเกษด้วย จึงได้รับการสนับสนุนจากกองเชียร์และมีการจัดการที่เป็นรูปแบบ มีการเก็บค่าเข้าชม และขายของที่ระลึก รวมทั้งการถ่ายทอดสดการแข่งขันผ่านอินเทอร์เน็ต ในปีนี้ทีมศรีสะเกษ สามารถจบการแข่งขันได้อันดับที่ 3 ทำให้ได้เลื่อนชั้นขึ้นไปเล่น ไทยพรีเมียร์ลีก สโมสรฟุตบอลศรีสะเกษ มีกองเชียร์กลุ่มหนึ่งพยายามมีส่วนช่วยเหลือในการสนับสนุนทีมและได้จัดตั้งเว็บไซต์ขึ้น รวมทั้งตามเชียร์ ทีมทั้งในนัดเหย้าและเยือน ในช่วงที่ สโมสรฟุตบอลศรีสะเกษ ได้ทำการแข่งขันอยู่ในระดับ ไทยลีกดิวิชัน 1 (ปี 2551) มีกองเชียร์ให้การสนับสนุนทีมเพิ่มขึ้นอย่างต่อเนื่อง และได้เกิดกลุ่มกองเชียร์ที่ออกจากถิ่นฐานบ้านเกิดไปทำงานหรือไปศึกษาเล่าเรียนยังกรุงเทพฯ และจังหวัดต่างๆ โดยใช้ชื่อเรียกกลุ่มตัวเองว่า "กูปรีพลัดถิ่น" ตามเชียร์และให้กำลังใจทีม ในระหว่างที่ออกไปทำการแข่งขันนอกบ้านโดยตลอด และคาดว่าอีกไม่นานจะมีกองเชียร์หลายหมื่นคนมาเป็นแฟนคลับของสโมสร ยิ่งการที่สโมสรได้เล่นใน ไทยพรีเมียร์ลีก ในปี พ.ศ. 2553 ด้วย สโมสรฟุตบอลศรีสะเกษได้จดทะเบียนเป็นนิติบุคคลเมื่อวันพุธที่ 9 เดือนกันยายน พุทธศักราช 2552 (09/09/2009) ในชื่อ บริษัท สโมสรฟุตบอลศรีสะเกษ จำกัด ปี 2558 สโมสรฟุตบอลศรีสะเกษสร้างประวัติศาสตร์แห่งวงการฟุตบอลไทย โดยเป็นทีมเล็กจากฟุตบอลโตโยต้าไทยพรีเมียร์ลีก สร้างความฮือฮาหลังจากที่สามารถผ่านทะลุเข้าสู่รอบชิงชนะเลิศ รายการโตโยต้า ลีก คัพ 2015 โดยเข้าไปชิงกับ บุรีรัมย์ ยูไนเต็ด ณ สนามศุขภัชลาศัย เมื่อวันที่ 21 พฤศจิกายน 2558 แต่น่าเสียดายพลาดท่า แพ้ 0-1เป็นการทำประตูของ โก ซุล กิ นักเตะเกาหลีใต้ ของบุรีรัมย์ ยูไนเต็ด ส่งผลทำให้คว้าแค่รองแชมป์ แต่สโมสรและนักเตะสร้างความสุขให้ชาวจังหวัดศรีสะเกษไม่น้อยผู้เล่นผู้เล่นชุดปัจจุบันผู้เล่นที่ถูกยืมตัวรายชื่อผู้ฝึกสอนชุดที่ใช้สำหรับการแข่งขันผลงานยุคสโมสรฟุตบอลศรีสะเกษผลงาน. ยุคสโมสรฟุตบอลศรีสะเกษ. - ไทยแลนด์โปรวินเชียล ลีก ครั้งที่ 1 ได้ตำแหน่งชนะเลิศ - ไทยแลนด์โปรวินเชียล ลีก ครั้งที่ 2 ปี พ.ศ. 2543 – 2544 ได้อันดับที่ 5 - ไทยแลนด์โปรวินเชียล ลีก ครั้งที่ 3 ปี พ.ศ. 2544 – 2545 จัดการแข่งขันแบบแบ่งโซน เนื่องจากในปีดังกล่าวมีการแข่งขันฟุตบอลโลกปี 2002 ฝ่ายจัดการแข่งขันต้องการเร่งการแข่งขันให้จบเร็วขึ้น สโมสรฟุตบอลศรีสะเกษ จบการแข่งขันฤดูการนี้ได้อันดับ 5 ของกลุ่ม A ไม่ผ่านการคัดเลือกไปเล่นรอบสุดท้าย - ไทยแลนด์โปรวินเชียล ลีก ครั้งที่ 4 ปี พ.ศ. 2545 – 2546 สโมสรฟุตบอลศรีสะเกษ ได้อันดับที่ 5 - ไทยแลนด์โปรวินเชียล ลีก ครั้งที่ 5 ปี พ.ศ. 2546 – 2547 กกท. ได้มีมติในที่ประชุมให้มีทีมเข้าร่วมการแข่งขันเพียง 10 ทีม สโมสรฟุตบอลศรีสะเกษ ได้อันดับที่ 4 - ไทยแลนด์โปรวินเชียล ลีก ครั้งที่ 6 ปี พ.ศ. 2547 – 2548 สโมสรฟุตบอลศรีสะเกษ ได้อันดับ 6 - ไทยแลนด์โปรวินเชียล ลีก ครั้งที่ 7 ปี พ.ศ. 2548 – 2549 กกท. ได้มีมติให้เปลี่ยนชื่อการแข่งขันฟุตบอลโปรวินเชียล ลีก เป็น การแข่งขันฟุตบอลโปรเฟรสน่อล ลีก เพื่อพัฒนาเป็นการแข่งขันฟุตบอลอาชีพอย่างเต็มรูปแบบ สโมสรฟุตบอลฟุตบอลจังหวัดศรีสะเกษ จบฤดูกาลแข่งขัน ในอันดับที่ 12 - การแข่งขันฟุตบอลไทยแลนด์ดิวิชัน 1 ปี พ.ศ. 2550 สโมสรฟุตบอลศรีสะเกษ ได้อันดับ 10 ของกลุ่ม B ตกชั้นไป การแข่งขันฟุตบอลไทยแลนด์ดิวิชัน 2 - การแข่งขันฟุตบอลไทยแลนด์ดิวิชัน 2 ปี พ.ศ. 2551 สโมสรฟุตบอลศรีสะเกษ ได้อันดับ 2 กลุ่ม B ได้เลื่อนชั้นไปเล่นในการแข่งขันฟุตบอลไทยแลนด์ดิวิชัน 1 - การแข่งขันฟุตบอลไทยแลนด์ดิวิชัน 1 ปี พ.ศ. 2552 สโมสรฟุตบอลศรีสะเกษ ได้อันดับ 3 ได้เลื่อนชั้นไปเล่นในไทยพรีเมียร์ลีกในปี 2553 - การแข่งขันฟุตบอลไทยพรีเมียร์ลีก ปี พ.ศ. 2553 สโมสรฟุตบอลศรีสะเกษ ได้อันดับ 14 - การแข่งขันฟุตบอลไทยลีกคัพ ปี พ.ศ. 2558 สโมสรฟุตบอลศรีสะเกษได้เข้าชิงชนะเลิศกับ บุรีรัมย์ยูไนเต็ด ถือเป็นการเข้าชิงฟุตบอลรายการใหญ่เป็นครั้งแรกของสโมสร แม้จะเป็นฝ่ายแพ้ไปก็ตาม</doc>
