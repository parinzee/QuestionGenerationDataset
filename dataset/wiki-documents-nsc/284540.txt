<doc id="284540" url="https://th.wikipedia.org/wiki?curid=284540" title="คนเลี้ยงช้าง">คนเลี้ยงช้าง คนเลี้ยงช้าง ภาพยนตร์ไทยที่ออกฉายในปี พ.ศ. 2533 กำกับโดยหม่อมเจ้าชาตรีเฉลิม ยุคล ได้รับการเสนอชื่อเข้าชิงรางวัลภาพยนตร์ยอดเยี่ยม รางวัลสุพรรณหงส์ ประจำปี พ.ศ. 2534 และได้รับเลือกให้เป็นตัวแทนของประเทศไทยในการเข้าชิงรางวัลออสการ์ สาขาภาพยนตร์ต่างประเทศยอดเยี่ยม ในการประกาศรางวัลครั้งที่ 62 แต่ทว่ามิได้ผ่านเข้าไปถึงรอบสุดท้าย เพลงประกอบภาพยนตร์ ชื่อเพลง "พิทักษ์ป่า" ขับร้องโดยแอ๊ด คาราบาว ที่เป็นนักแสดงรับเชิญในเรื่อง และเพลง "สร้างไพร" แต่งและขับร้องโดยสุรชัย จันทิมาธรเรื่องย่อ เรื่องย่อ. คนเลี้ยงช้าง เล่าเรื่องราวเกี่ยวกับชีวิตของ บุญส่ง (สรพงศ์ ชาตรี) เจ้าของช้างแสนรู้ชื่อ แตงอ่อน ที่ถูกความจำเป็นบังคับให้ทำงานรับจ้างเสี่ยฮก (บู๊ วิบูลย์นันท์) ชักลากไม้เถื่อนออกจากป่าห้วยนางนอน อำเภอพนาไพร ภาพยนตร์เล่าเรื่องราวผ่านคำบอกเล่าของ ชัย (อิทธิสุนทร วิชัยลักษณ์) เจ้าหน้าที่ป่าไม้จบใหม่ ที่เพิ่งเข้ามาเป็นผู้ช่วยของ คำรณ (รณ ฤทธิชัย) เจ้าหน้าที่ป่าไม้อาวุโส ที่อุทิศตนเพื่อปกป้องผืนป่า ปราบปรามพวกลักลอบทำไม้เถื่อนอย่างจริงจัง การปราบปรามของคำรณสร้างความเดือดร้อนให้กับธุรกิจของเสี่ยฮก จึงถูกจ่าสม (สมศักดิ์ ชัยสงคราม) ตำรวจชั่วลูกน้องของเสี่ยฮก หมายเอาชีวิต พร้อมกับตามล่าตัวบุญส่งและครอบครัว แตงอ่อนได้เอาตัวเข้าปกป้องจนถูกกระสุนปืนกลอาการสาหัส แตงอ่อนตามเอาชีวิตจ่าสม และกลายเป็นช้างป่าคอยตามล่าพวกลักลอบตัดไม้ จนกลายเป็นตำนานกล่าวขานคู่กับป่าห้วยนางนอน ที่ยังคงความอุดมสมบูรณ์เพราะไม่มีใครกล้าเข้ามาตัดไม้อีกต่อไปนักแสดงคนเลี้ยงช้างนักแสดง. คนเลี้ยงช้าง. - สรพงศ์ ชาตรี เป็น บุญส่ง - พลายสำลี เป็น แตงอ่อน - ดวงเดือน จิไธสงค์ เป็น คำหวาน (เมียบุญส่ง) - อู๊ด พิลึก เป็น ปู่แหวน หมอช้าง (พ่อบุญส่ง) - ดี๋ ดอกมะดัน เป็น จำรัส คนขายไอศครีมเจ้าหน้าที่เจ้าหน้าที่. - รณ ฤทธิชัย เป็น หัวหน้าคำรณ - อิทธิสุนทร วิชัยลักษณ์ เป็น ชัย - ไกรลาศ เกรียงไกร เป็น ระบิล - วิชุดา มงคลเขตร์ เป็น เครืออรคนร้ายคนร้าย. - บู๊ วิบูลย์นันท์ เป็น เสี่ยฮก - สมศักดิ์ ชัยสงคราม เป็น จ่าสม ตำรวจเลว - จอห์น อิสรัมย์ เป็น หาญ มือปืน/คนขับรถ - เหม เวชยันต์ เป็น เวก มือปืนอื่นๆอื่นๆ. - องอาจ คล้ามไพบูลย์ เป็น รัฐมนตรี - ยืนยง โอภากุล - พิมพ์จันทร์ เทียมเศวต</doc>
