<doc id="196750" url="https://th.wikipedia.org/wiki?curid=196750" title="สถานีท่าพระ">สถานีท่าพระ สถานีท่าพระ () เป็นสถานีรถไฟฟ้าในเส้นทางรถไฟฟ้ามหานคร สายเฉลิมรัชมงคล ส่วนต่อขยาย ซึ่งโครงการยังอยู่ระหว่างการก่อสร้าง โดยเป็นสถานีที่เชื่อมต่อทั้งสองส่วนของสายเฉลิมรัชมงคลเข้าไว้ดัวยกัน ก่อให้เกิดเป็นเส้นทางรถไฟฟ้าวงแหวนภายในเขตกรุงเทพมหานครชั้นกลางและชั้นใน ยกระดับเหนือแยกท่าพระ บริเวณจุดตัดระหว่าง ถนนจรัญสนิทวงศ์ ถนนเพชรเกษม และถนนรัชดาภิเษกฝั่งใต้ ในพื้นที่เขตบางกอกใหญ่ กรุงเทพมหานครที่ตั้ง ที่ตั้ง. แยกท่าพระ บริเวณจุดตัดระหว่าง ถนนจรัญสนิทวงศ์ ถนนเพชรเกษม และถนนรัชดาภิเษกฝั่งใต้ ในพื้นที่เขตบางกอกใหญ่ กรุงเทพมหานคร สถานีท่าพระเป็นสถานีเดียวของระบบขนส่งมวลชนกรุงเทพมหานคร ที่มีลักษณะพิเศษสำคัญหลายจุด อาทิ เป็นสถานีที่เชื่อมต่อระหว่างเส้นทางในสายเดียวกันคือสายเฉลิมรัชมงคล เป็นสถานีที่ยกระดับคร่อมอุโมงค์ลอดถนนจรัญสนิทวงศ์และสะพานข้ามแยกท่าพระของถนนเพชรเกษม และเป็นสถานีเชื่อมต่อที่สำคัญของฝั่งธนบุรี รองจากสถานีบางหว้าที่มีลักษณะการเชื่อมต่อที่ไม่ต่างจากกัน ทำให้การก่อสร้างสถานีต้องใช้ลักษณะเชิงวิศวกรรมชั้นสูง เพื่อไม่ให้เกิดผลกระทบต่อการจราจรบนท้องถนน และบนสะพานข้ามแยกแผนผังสถานีรายละเอียดสถานีสัญลักษณ์ของสถานี รายละเอียดสถานี. สัญลักษณ์ของสถานี. ใช้สีน้ำเงินตกแต่งบริเวณเสาสถานี ประตูกั้นชานชาลา ทางขึ้น-ลงสถานี และป้ายบอกทางต่าง ๆ ในสถานี เพื่อบ่งบอกว่าเป็นสถานีในเส้นทางรถไฟฟ้าสายสีน้ำเงิน ส่วนหลังคาใช้สีเทาเพื่อสื่อว่าเป็นสถานีรายทาง กรณีนี้จะแตกต่างจากสถานีบางหว้า และสถานีบางขุนนนท์ที่ใช้หลังคาสีน้ำเงิน เนื่องจากสถานีท่าพระเป็นสถานีเชื่อมต่อระหว่างสายทางในเส้นทางเดียวกัน จึงไม่ถือว่าเป็นการเชื่อมต่อระหว่างสายรูปแบบของสถานี รูปแบบของสถานี. เป็นสถานียกระดับและใช้ชานชาลารูปแบบต่างกัน ชานชาลาส่วนใต้ (เส้นเพชรเกษม) เป็นชานชาลาด้านข้าง (Station with Side Platform) และชานชาลาส่วนเหนือ (เส้นจรัญสนิทวงศ์) เป็นชานชาลาแบบกลาง (Station with Central Platform)ทางเข้า-ออกสถานีทางเข้า-ออกสถานี. - 1 ถนนเพชรเกษม บริเวณโรงเรียนสายประสิทธิ์วิทยา - 2 ถนนเพชรเกษม บริเวณแยกท่าพระ - 3 ถนนเพชรเกษม บริเวณ บี.ที. อพาร์ตเมนต์ - 4 ถนนเพชรเกษม บริเวณตลาดท่าพระ - 5 ถนนจรัญสนิทวงศ์ บริเวณคอนโดมิเนียมเดอะไพรเวซี ท่าพระ อินเตอร์เชนจ์ - 6 ถนนรัชดาภิเษก ซอยรัชดาภิเษก 25รถโดยสารประจำทางรถโดยสารประจำทาง. - ถนนรัชดาภิเษก สาย 68 68ก 80ก 91ก 101 147ร 163ร 165 189 547ร - ถนนจรัญสนิทวงศ์ สาย 68 68ก 80 91 146ร 157ร 171ร 175ร 509 ปอ.80 - ถนนเพชรเกษม สาย 7 7ก 80 80ก 84 84ก 91 91ก 101 146ร 147ร 157ร 163ร 165 171ร 189 509 547ร ปอ.80สถานที่สำคัญใกล้เคียง</doc>
