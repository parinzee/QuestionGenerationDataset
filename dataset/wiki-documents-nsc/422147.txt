<doc id="422147" url="https://th.wikipedia.org/wiki?curid=422147" title="อารักษ์ ชลธาร์นนท์">อารักษ์ ชลธาร์นนท์ นายอารักษ์ ชลธาร์นนท์ อดีตรัฐมนตรีว่าการกระทรวงพลังงาน ในรัฐบาลของนางสาวยิ่งลักษณ์ ชินวัตร (ครม.ยิ่งลักษณ์ 2) และอดีตประธานเจ้าหน้าที่บริหารบริษัท ไทยคม จำกัด (มหาชน)ประวัติ ประวัติ. อารักษ์ ชลธาร์นนท์ เกิดเมื่อวันที่ 16 พฤษภาคม พ.ศ. 2493 เป็นบุตรของนายอรุณ ชลธาร์นนท์ กับนางสมร ชลธาร์นนท์ จบการศึกษาจากคณะวิศวกรรมศาสตร์ จุฬาลงกรณ์มหาวิทยาลัย เพื่อนร่วมรุ่นกับ บุญคลี ปลั่งศิริ อารักษ์ สมรสกับเบญจา ชลธาร์นนท์ (สกุลเดิม อรรฆยาณกุล) มีบุตร 2 คนการทำงาน การทำงาน. อารักษ์ เป็นนักธุรกิจด้านโทรคมนาคม เคยดำรงตำแหน่งผู้อำนวยการบริษัท แอดวานซ์ อินโฟร์ เซอร์วิส จำกัด (มหาชน) ในระหว่างปี พ.ศ. 2534-2535 เป็นผู้อำนวยการบริษัทชินวัตรอินเตอร์เนชั่นแนล จำกัด (มหาชน) ต่อมาในปี พ.ศ. 2543 ได้รับตำแหน่งกรรมการบริหารบริษัท เอไอเอส และเป็นกรรมการบริหารบริษัท ชินคอร์ปอเรชั่น จำกัด (มหาชน) ตั้งแต่ปี พ.ศ. 2544 ถึงปี พ.ศ. 2554 อารักษ์ ได้รับโปรดเกล้าฯ ให้ดำรงตำแหน่งรัฐมนตรีว่าการกระทรวงพลังงาน ในรัฐบาลของนางสาวยิ่งลักษณ์ ชินวัตร (ครม.ยิ่งลักษณ์ 2) ในเดือนมกราคม พ.ศ. 2555 สืบแทนนายพิชัย นริพทะพันธุ์ แต่จากการสำรวจความพึงพอใจของประชาชน โดยสำนักเอแบคโพล เมื่อเดือนพฤษภาคม พ.ศ. 2555 เขาเป็นรัฐมนตรีที่ประชาชนไม่รู้จัก เป็นลำดับที่ 3 ต่อมาถูกปรับออกในเดือนตุลาคม พ.ศ. 2555 โดยมีนายพงษ์ศักดิ์ รักตพงศ์ไพศาล เข้ามาทำหน้าที่แทนเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
