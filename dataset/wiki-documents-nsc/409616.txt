<doc id="409616" url="https://th.wikipedia.org/wiki?curid=409616" title="ซาลามะตีเย ชาห์">ซาลามะตีเย ชาห์ ซาลามะตีเย ชาห์ (, Salamati-ye Shah) มีความหมายว่า "ขอให้พระเจ้าชาห์จงเจริญ" เป็นชื่อของเพลงซึ่งถือกันว่าเป็นเพลงชาติเพลงแรกสุดของประเทศอิหร่าน (ขณะนั้นยังเรียกว่าประเทศเปอร์เซีย) เพลงนี้เริ่มมีขึ้นในรัชสมัยพระเจ้าชาห์โมซซัฟฟาร์ อัลดิน ชาห์ กอญัร แห่งราชวงศ์กอญัร (ครองราชย์ ค.ศ. 1896 - 1907) และใช้มาจนกระทั่งถึง ค.ศ. 1933 เมื่อราชวงศ์ปาห์ลาวีแทนที่เพลงชาติเดิมด้วยเพลง "ซอรูเด ชาฮันชาฮี อีราน" ทำนองของเพลงนี้ประพันธ์โดย อัลเฟรด ฌอง บับตีสต์ เลอแมร์ (Alfred Jean Baptiste Lemaire) นักดนตรีโยธวาทิตชาวฝรั่งเศส ส่วนบทร้องของเดิมนั้นไม่ปรากฏแน่ชัดว่ามีอยู่หรือไม่ แต่บทร้องที่พบในปัจจุบันนี้เป็นบทร้องที่แต่งขึ้นใหม่ในลักษณะของเพลงปลุกใจโดย บิจาน ตารากี (Bijan Taraqi) โดยได้รับการร้องขอจากเปมาน โซลตานี (Peyman Soltani) หัวหน้าวงดนตรีเมลาลออร์เคสตราแห่งอิหร่าน (Melal Orchestra) ส่วนดนตรีนั้นได้เรียบเรียงใหม่โดยเซียวาช เบอิไซ (Siavash Beizai) เพลง "ซาลามะตีเย ชาห์" ในโฉมใหม่นี้เรียกชื่อโดยทั่วไปว่า "วะตะนัม" (, Vatanam) ซึ่งแปลว่า "แผ่นดินแม่" วงเมลาลออร์เคสตราได้ทำการบรรเลงเพลง "วะตะนัม" เป็นครั้งแรกเมื่อเดือนตุลาคม ค.ศ. 2005 และได้รับความนิยมอย่างสูงจากชาวอิหร่าน จนกระทั่งมีการนำไปใช้อย่างผิดๆ อย่างแพร่หลายในวิทยุและโทรทัศน์ของทางการอิหร่าน โดยไม่ได้รับอนุญาตจากผู้เรียบเรียงเพลงเวอร์ชันปัจจุบัน สำหรับบทร้องที่แต่งขึ้นใหม่มีดังนี้</doc>
