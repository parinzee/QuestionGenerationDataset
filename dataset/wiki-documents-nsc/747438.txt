<doc id="747438" url="https://th.wikipedia.org/wiki?curid=747438" title="วาริโอ">วาริโอ วาริโอ () เป็นตัวละครในซีรีส์มาริโอ เคยถูกออกแบบให้เป็นปฏิปักษ์ต่อมาริโอ เขาปรากฏตัวครั้งแรกในเกมสำหรับเครื่องเกมบอย ปี ค.ศ. 1992 เป็นตัวเอกและหัวหน้าตัวสุดท้าย เดิมวาริโอถูกวาดให้เป็นมาริโอในรุ่นก้าวร้าว ชื่อของเขาเป็นการผสมคำกับคำภาษาญี่ปุ่น วารุอิ (悪い) หมายถึง "ชั่วร้าย" วาริโอถูกออกแบบครั้งแรกโดยฮิโระจิ คิโยะทาเกะ และพากย์เสียงโดยชาลส์ มาร์ติเน็ต ซึ่งทำหน้าที่พากย์เสียงให้ตัวละครอื่น ๆ ในซีรีส์ด้วย ตั้งแต่เขาปรากฏตัวครั้งแรก วาริโอกลายเป็นตัวเอกและตัวเอกปฏิลักษณ์ในเกมชุดวาริโอแลนด์ และวาริโอแวร์ ช่วยขยายตลาดเกมมือถือและเครื่องเล่นเกม นอกจากปรากฏในเกมภาคแยกของซีรีส์มาริโอแล้ว เขายังปรากฏเป็นตัวประกอบในเกมเคอร์บีซูเปอร์สตาร์อัลตรา เด็นเซ็ตสึโนสตาฟี 3 และไพล็อตวิงส์ 64 เขายังปรากฏในสื่ออื่น ๆ เช่น นวนิยายกราฟิกเรื่อง ซูเปอร์มาริโอแอดเวนเชอส์ วาริโอได้รับการตอบรับที่ดีอย่างมากและได้เป็นหนึ่งในตุ๊กตาสัญลักษณ์ของนินเทนโดด้วยแนวคิดและการสร้าง แนวคิดและการสร้าง. แรงบันดาลใจที่ทำให้เกิดวาริโอเกิดขึ้นครั้งแรกในเกมเร็กกิงครูว์ ค.ศ. 1985 จากตัวละครสไปก์ หัวหน้าคนงานก่อสร้าง แม้ว่าวาริโอจะดูคล้ายสไปก์เล็กน้อย วาริโอก็ยังไม่ได้เกิดขึ้นจน ค.ศ. 1992 วาริโอปรากฏชื่อเป็นครั้งแรกในเกม เขาถูกออกแบบโดยศิลปินเกม ฮิโระจิ คิโยะทาเกะ รูปแบบของวาริโอเกิดจากกลุ่มนักออกแบบเกมซูเปอร์มาริโอแลนด์รังเกียจการทำเกมที่ใช้ตัวละครของคนอื่น ๆ การสร้างตัววาริโอทำให้เขามีตัวละครเป็นของตนเองเพื่อจะได้ "มีสัญลักษณ์กำหนดสถานการณ์ได้" วาริโอถูกวาดให้เป็นมาริโอในรุ่นก้าวร้าว เขามีแขนมีกล้ามขนาดใหญ่ หนวดเคราแหลมซิกแซกใหญ่ และเสียงร้องชวนต่อสู้ ชื่อ "วาริโอ" มาจากการผสมคำว่า "มาริโอ" กับคำคุณศัพท์ภาษาญี่ปุ่นว่า วารุอิ (悪い) หมายถึง "ชั่วร้าย" ดังนั้นจึงหมายถึง "มาริโอที่ชั่วร้าย" (ต่อมากำหนดสัญลักษณ์เป็น "W" บนหมวก หรือ "M" กลับหัว) ข้อเท็จจริงจากนินเทนโดกล่าวว่าวาริโอเป็นคู่ปรับในวัยเด็กของมาริโอและลุยจิ เนื่องจากอิจฉาความสำเร็จของพวกเขา นักพากย์เสียง ชาลส์ มาร์ติเน็ต ซึ่งพากย์เสียงมาริโอตั้งแต่ ค.ศ. 1995 ก็พากย์เสียงให้วาริโอด้วย ในระหว่างการออดิชัน มาร์ติเน็ตต้องพูดด้วยโทนเสียงโหดเหี้ยม เขามองเสียงของวาริโอว่าทำได้ง่ายกว่าเสียงของมาริโอ เนื่องจากท่าทางการพูดและบุคลิกของมาริโอจะไหลลื่นอิสระมากกว่า โดยการกระโดดจากพื้นดินและลอยบนอากาศ ขณะที่วาริโอมีลักษณะนิสัยขี้อิจฉา เริ่มจากเกม วาริโอจะกระปรี้กระเปร่าเมื่อเก็บหัวหอมได้ คล้ายกับมาริโอที่พลังจะเพิ่มขึ้นเมื่อเก็บเห็ด วาริโอมักใช้ระเบิด อย่างที่เห็นในเกมวาริโอแลนด์: ซูเปอร์มาริโอแลนด์ 3 วาริโอบลาสต์ และ เกมชุดวาริโอแวร์ใช้ระเบิดเป็นสิ่งของแทนการจำกัดเวลา ในวิดีโอเกมที่วาริโอปรากฏตัว เขามักจะได้เป็นตัวร้าย อย่างไรก็ตาม ทีมพัฒนาเกม กล่าวว่าความจริงแล้วเขาไม่ใช่ตัวร้าย และพวกเขาไม่ได้ต้องการให้เขาเป็นเช่นนั้นในขณะพัฒนาเกม พวกเขาเน้นที่พฤติกรรม ซึ่งสลับระหว่างดีและชั่ว เอ็ตสึโนะบุ เอะบิสุ ผู้ผลิตเกมเดอะเชกไดเมนชัน มองวาริโอว่าเป็นตัวละครสะเพร่าที่ใช้พละกำลังของตนเอาชนะผู้อื่น ทะดะโนะริ สึคะวะกิ หัวหน้านักออกแบบเกมเดอะเชกไดเมนชัน มองว่าวาริโอเป็นลูกผู้ชายและกล่าวว่าเขา "ไม่เข้าท่าจนสุดท้ายเขาดูเจ๋งอย่างมาก" ด้วยเหตุนี้ เขาต้องการให้วาริโอประพฤติตัวอย่างลูกผู้ชายมากกว่าทำตัวโง่และขอร้องให้นักออกแบบศิลป์ให้เน้นที่ความเป็นชาย วาริโอถูกเลือกให้เป็นดาวของเกมชุดวาริโอแวร์ เพราะนักพัฒนารู้สึกว่าเขาเป็นตัวละครที่ดีที่สุดในแฟรนไชส์ เนื่องจากเขาทำตัวโง่อยู่บ่อยครั้ง</doc>
