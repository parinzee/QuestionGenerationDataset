<doc id="618535" url="https://th.wikipedia.org/wiki?curid=618535" title="ชุมพล จุลใส">ชุมพล จุลใส นายชุมพล จุลใส สมาชิกสภาผู้แทนราษฎรจังหวัดชุมพร 2 สมัยประวัติ ประวัติ. นายชุมพล จุลใส (ชื่อเล่น: ลูกหมี) เกิดเมื่อวันที่ 14 พฤษภาคม พ.ศ. 2513 เป็นบุตรของนายบุญธรรม และ นางหนูจวน จุลใส สำเร็จการศึกษามัธยมศึกษาจากโรงเรียนศรียาภัย ศิลปศาสตรบัณฑิต สาขารัฐศาสตร์ จากมหาวิทยาลัยรามคำแหง รัฐประศาสนสตรมหาบัณฑิต จาก มหาวิทยาลัยราชภัฏบ้านสมเด็จเจ้าพระยา สมรสกับ นางวันทนีย์ จุลใส มีบุตร-ธิดา 2 คนการทำงาน การทำงาน. นายชุมพล เข้ารับราชการตำรวจในตำแหน่งลูกแถวงานป้องกันและปราบปรามประจำสถานีตำรวจภูธรอำเภอเมืองชุมพร เมื่อ พ.ศ. 2535 ต่อมา ใน พ.ศ. 2543 ได้เลื่อนขั้นเป็นผู้บังคับหมู่งานสืบสวนตำรวจภูธร จังหวัดชุมพรงานการเมือง งานการเมือง. นายชุมพล เข้าสู่วงการการเมือง ด้วยการเป็นสมาชิกองค์การบริหารส่วนจังหวัดชุมพร ใน พ.ศ. 2546 และดำรงตำแหน่งประธานสภาองค์การบริหารส่วนจังหวัดชุมพร ใน พ.ศ. 2547 ก่อนที่จะลงสมัครรับเลือกตั้งสมาชิกสภาผู้แทนราษฎรครั้งแรกใน พ.ศ. 2550 สังกัดพรรคประชาธิปัตย์ ซึ่งได้รับเลือกตั้งในครั้งนั้น และได้รับเลือกติดต่อกันรวม 2 ครั้งสมาชิกสภาผู้แทนราษฎร สมาชิกสภาผู้แทนราษฎร. นายชุมพล จุลใส ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดชุมพร สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดชุมพร สังกัดพรรคประชาธิปัตย์วิกฤตการณ์การเมืองไทย พ.ศ. 2553 วิกฤตการณ์การเมืองไทย พ.ศ. 2553. ในวิกฤตการณ์การเมืองไทย พ.ศ. 2553 นายชุมพลซึ่งถือว่าเป็นคนสนิทของนายสุเทพ เทือกสุบรรณ เลขาธิการพรรคประชาธิปัตย์ และรองนายกรัฐมนตรี ในขณะนั้น นายชุมพลได้อยู่เคียงข้างนายสุเทพเสมอ โดยเป็นผู้ถือปืนอูซี่อารักขานายสุเทพ ในอาคารรัฐสภา ในครั้งที่แนวร่วมประชาธิปไตยต่อต้านเผด็จการแห่งชาติ (นปช.) บุกเข้ามาในพื้นที่อาคารรัฐสภาในวันที่ 7 เมษายน พ.ศ. 2553 จนได้รับฉายาว่า "ลูกหมีอูซี่"วิกฤตการณ์การเมืองไทย พ.ศ. 2556–2557 วิกฤตการณ์การเมืองไทย พ.ศ. 2556–2557. ในวิกฤตการณ์การเมืองไทย พ.ศ. 2556–2557 นายชุมพลได้ลาออกจากตำแหน่ง ส.ส. พรรคประชาธิปัตย์ เข้าร่วมชุมนุมทางการเมือง โดยเป็นหนึ่งใน 9 แกนนำกปปส. (คณะกรรมการประชาชนเพื่อการเปลี่ยนแปลงประเทศไทยให้เป็นประชาธิปไตยที่สมบูรณ์อันมีพระมหากษัตริย์เป็นประมุข) โดยมีบทบาทเป็นผู้ดูแลเรื่องอาหารการกินของผู้ชุมนุม และหลายต่อหลายครั้งจะเป็นแกนนำในการนำพาผู้ชุมนุมเข้าปฏิบัติการที่ค่อนข้างโลดโผนหรือเสี่ยงอันตราย จนได้รับฉายาว่า "สี่ทหารเสือ" ร่วมกับแกนนำและแนวร่วมคนอื่น ๆ ที่เป็นคนหนุ่มวัยใกล้เคียงกัน คือ นายณัฏฐพล ทีปสุวรรณ, นายพุทธิพงษ์ ปุณณกันต์ และนายสกลธี ภัททิยกุล ซึ่งนายชุมพลยอมรับว่าตนเป็นผู้ที่ใจร้อนมุทะลุมากที่สุดเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
