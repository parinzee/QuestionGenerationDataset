<doc id="650293" url="https://th.wikipedia.org/wiki?curid=650293" title="เมแกน เทรนเนอร์">เมแกน เทรนเนอร์ เมแกน อลิซาเบธ เทรนเนอร์ () เป็นนักร้อง และนักแต่งเพลงชาวอเมริกัน เริ่มต้นการแสดงดนตรีครั้งแรกให้กับวงท้องถิ่น และเป็นนักแต่งเพลงกับค่ายบิ๊กเยลโลด็อกมิวสิค ก่อนที่เธอจะมาจดสัญญากับค่ายเพลงอีพิกเรเคิดส์ พร้อมกับปล่อยซิงเกิล "All About That Bass" ที่สามารถขึ้นเป็นอันดับหนึ่งบนชาร์ตบิลบอร์ดฮอต 100 จนเธอกลายเป็นที่รู้จักกันอย่างแพร่หลายประวัติชีวิตในวัยเด็กและเริ่มต้นสู่อาชีพศิลปิน ประวัติ. ชีวิตในวัยเด็กและเริ่มต้นสู่อาชีพศิลปิน. เทรนเนอร์เกิดเมื่อวันที่ 22 ธันวาคม ค.ศ. 1993 ที่เกาะแนนทัคเก็ต ในรัฐแมสซาชูเซตส์ ประเทศสหรัฐอเมริกา เป็นบุตรสาวคนโต มีบิดาชื่อแกรี และมารดาชื่อเคลลี่ เทรนเนอร์ เธอมีน้องชาย 2 คนคือ ไรอัน และจัสติน เทรนเนอร์เริ่มต้นสร้างเพลงตั้งแต่อายุ 7 ขวบ และหัดแต่งเพลงแรกตอนอายุ 11 ขวบ โดยพ่อแม่ของเธอได้ซื้อคอมพิวเตอร์ให้ตอนอายุ 13 ปี และสร้างสตูดิโอในบ้านไว้ให้เธอได้อัดเพลง เทรนเนอร์เติบโตและได้รับการเลี้ยงดูเป็นอย่างดีในแนนทัคเก็ต จนกระทั่งครอบครัวของเธอย้ายมาที่เคปค้อด เธอจึงจำเป็นต้องเข้าเรียนที่เนาเซตไฮสกูล (Nauset Regional High School) ที่ไฮสกูลเธอได้เรียนรู้ทั้งการร้องเพลง การเล่นกีตาร์ และเล่นทรัมเป็ตในวงแจ๊ส นอกจากนี้เธอยังได้เรียนกับจอห์นนี สปามปินาโต สมาชิกวงเดอะสปามปินาโตบราเธอร์ เธอได้เริ่มแสดงดนตรีโดยเป็นนักกีตาร์ คียบอร์ด และร้องให้กับวงท้องถิ่นชื่อ "ไอแลนด์ ฟิวชัน" เป็นเวลา 4 ปี เมื่อเทรนเนอร์มีอายุครบ 17 ปี เธอได้ถูกแนะนำโดยอัล แอนเดอร์สัน สมาชิกวงเอ็นอาร์บีคิว ให้คาร์ลา วอลเลซ เจ้าของร่วมและผู้จัดการทั่วไปของค่ายบิ๊กเยลโลด็อกมิวสิค รู้จัก จนเธอได้เข้ามาเซ็นสัญญาเป็นนักแต่งเพลงกับค่ายของวอลเลซหลังจากวันคล้ายวันเกิดครบรอบ 18 ปีของเทรนเนอร์ได้ไม่นาน ต่อมาในปี ค.ศ. 2011 ระหว่างที่เธอยังเรียนอยู่ที่ไฮสกูล เทรนเนอร์ได้เขียนเพลงและได้ปล่อยอัลบั้มแรกของเธอ "I'll Sing With You" ในวันที่ 31 มกราคม และอัลบั้ม "Only 17" ในวันที่ 14 กันยายน หลังจากนั้นเธอเดินทางไปกับทริปเขียนเพลงที่ลอสแอนเจลิส, นครนิวยอร์ก และแนชวิลล์ และตั้งถิ่นฐานอยู่ที่แนชวิลล์ตอนอายุ 19 ปี เทรนเนอร์มีผลงานเขียนเพลงให้กับ ซาบรีนา คาร์เพนเตอร์, แรสคอล แพลตส์, อาร์ไฟฟ์ และศิลปินอีกมากมายAll About That Bass และ Title All About That Bass และ Title. ระหว่างทริปของเทรนเนอร์ เธอได้พบกับเควิน คาดิช ผู้เคยได้เข้ารับการเสนอชื่อเข้าชิงรางวัลแกรมมี ทั้งสองได้ร่วมกันเขียนเพลง "All About That Bass" ในปี ค.ศ. 2014 โดยทางค่ายบิ๊กเยลโลด็อกมิวสิคบอกกับเธอว่า "มันคือเพลงที่ดีและมีศิลปินน้อยคนนักที่จะร้องเพลงนี้ได้" จนเมื่อแอล.เอ. เรด ประธานกรรมการและซีอีโอของค่ายอีพิกเรเคิดส์ ได้ยินดีโมของเพลงนี้จากเธอ จึงได้พาไปเซ็นสัญญากับค่ายของเขา และได้ปล่อยซิงเกิลนี้ในฐานะศิลปินเดี่ยว ในวันที่ 30 มิถุนายน ค.ศ. 2014 "All About That Bass" เป็นเพลงแรกของเทรนเนอร์ที่สามารถขึ้นเป็นอันดับหนึ่งบนชาร์ตบิลบอร์ดฮอต 100 และชาร์ตอีกหลายประเทศ เช่น ออสเตรเลีย, แคนาดา, เดนมาร์ก และนิวซีแลนด์ เป็นต้น นอกจากนี้ยังสร้างประวัติศาสตร์บนชาร์ตของสหราชอาณาจักร โดยเป็นเพลงแรกที่ทำสตรีมส์อะโลนสู่ Official Singles Chart Top 40 ในยอดขาย 1.17 ล้านสตรีมส์ ต่อมาในวันที่ 9 กันยายน ค.ศ. 2014 เทรนเนอร์ได้ปล่อยอีพีแรกของเธอชื่อว่า "Title" ซึ่งสามารถทำยอดขาย 21,000 แผ่น ในวีคแรกบนชาร์ตบิลบอร์ด 200ผลงานอัลบั้มสตูดิโออัลบั้มผลงานอัลบั้ม. สตูดิโออัลบั้ม. - I'll Sing with You (2011) - Only 17 (2011)อีพีอีพี. - Title (2014) - Thank You(2015)</doc>
