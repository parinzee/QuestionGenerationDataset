<doc id="159179" url="https://th.wikipedia.org/wiki?curid=159179" title="วิทยาลัยควีนแมรี มหาวิทยาลัยลอนดอน">วิทยาลัยควีนแมรี มหาวิทยาลัยลอนดอน ควีนแมรี่ มหาวิทยาลัยลอนดอน (Queen Mary University of London: QMUL ก่อตั้งขึ้นเมื่อปี ค.ศ. 1887 โดยเข้าเป็นหนึ่งในวิทยาลัยในเครือมหาวิทยาลัยลอนดอน ในปี ค.ศ. 1915 และเข้าเป็นหนึ่งในสมาชิก Russell Group ซึ่งเป็นกลุ่มมหาวิทยาลัยชั้นนำและมีความเป็นเลิศด้านการวิจัยของสหราชอาณาจักรในปี ค.ศ. 2012 ควีนแมรี่ถูกจัดว่าเป็นหนึ่ง​ในวิทยาลัยที่ใหญ่ที่สุดในบรรดาเครือมหาวิทยาลัยลอนดอน มีจำนวนนักศึกษาที่ลงทะเบียนกว่า 20,000 คน ทั้งในระดับปริญญาตรี โท และเอก นับว่าเป็นหนึ่งในมหาวิทยาลัยที่มีการแข่งขันสูงในการรับสมัครเข้าเรียน อีกทั้งควีนแมรี่ยังเป็นวิทยาลัยแห่งเดียวในเครือมหาวิทยาลัยลอนดอนที่เป็น campus-based university ซึ่งมีพื้นที่สำหรับการเรียนการสอน ที่พัก ห้องสมุด ศูนย์อาหาร ฯลฯ ที่ตั้งอยู่ภายในบริเวณเดียวกัน ควีนแมรี่ยังมีชื่อเสียงด้านวิชาการและผลงานการวิจัยสาขาต่างๆ อย่างกว้างขวางในสหราชอาณาจักร มีวิทยาเขตครอบคลุมทั้งในใจกลางและทางด้านตะวันออกของกรุงลอนดอน ประกอบด้วยวิทยาเขตหลักที่ย่าน Mile End วิทยาเขต Whitechapel ซึ่งเป็นที่ตั้งของ The Barts and The London School of Medicine and Dentistry, วิทยาเขต Lincoln's Inn Fields ซึ่งทำการเรียนการสอนด้านกฎหมายเป็นการเฉพาะ นอกเหนือจากนี้ ควีนแมรี่ถูกจัดอันดับโดย QS และ Times Higher Education ให้เป็นหนึ่งในมหาวิทยาลัยที่ดีที่สุดติดหนึ่งในร้อยอันดับแรกของมหาวิทยาลัยทั่วโลก ข้อมูลเพิ่มเติม www.qmul.ac.ukบุคคลที่มีชื่อเสียง บุคคลที่มีชื่อเสียง. ผู้ที่มีชื่อเสียงที่สำเร็จการศึกษาจากควีนแมรี่คอลเลจ มหาวิทยาลัยลอนดอน ด้านเศรษฐศาสตร์- ศุภรัตน์ ควัฒน์กุล อดีตปลัดกระทรวงการคลัง สำเร็จการศึกษาปริญญาตรีด้านเศรษฐศาสตร์ที่วิทยาลัยเศรษฐศาสตร์และรัฐศาสตร์แห่งลอนดอน (London School of Economics and Political Sciences) และปริญญาโทด้านเศรษฐศาสตร์ที่ควีนแมรี มหาวิทยาลัยลอนดอน (Queen Mary College, University of London) - ธนไชย ไทยเจียมอารีย์ อดีตนักวิชาการคลัง กระทรวงการคลัง สำเร็จการศึกษาปริญญาตรีด้านเศรษฐศาสตร์ที่จุฬาลงกรณ์มหาวิทยาลัย ปริญญาโทด้านเศรษฐศาสตร์แรงงานและการจัดการทรัพยากรมนุษย์ที่จุฬาลงกรณ์มหาวิทยาลัย และปริญญาโทด้านเศรษฐศาสตร์ที่ควีนแมรี มหาวิทยาลัยลอนดอน (Queen Mary College, University of London)</doc>
