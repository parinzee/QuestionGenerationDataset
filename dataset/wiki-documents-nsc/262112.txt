<doc id="262112" url="https://th.wikipedia.org/wiki?curid=262112" title="ยูนิเวนเจอร์">ยูนิเวนเจอร์ บริษัท ยูนิเวนเจอร์ จำกัด (มหาชน) () เป็นบริษัทมหาชนในประเทศไทยก่อตั้งเมื่อวันที่ 13 สิงหาคม พ.ศ. 2523 โดยเริ่มต้นธุรกิจด้วยการเป็นผู้ผลิตและจำหน่ายผลิตภัณฑ์ผงสังกะสีอ๊อกไซด์ (Zinc Oxide) ภายใต้เครื่องหมายการค้า รูป “เตาเผา” บริษัทฯ เข้าจดทะเบียนในตลาดหลักทรัพย์แห่งประเทศไทย ในปี พ.ศ. 2531 และต่อมาภายหลังได้ขยายธุรกิจเข้าสู่ธุรกิจพัฒนาอสังหาริมทรัพย์จนกลายเป็นธุรกิจหลัก และย้ายเข้าสู่หมวดธุรกิจกลุ่มอสังหาริมทรัพย์และก่อสร้าง เมื่อเดือนกันยายน พ.ศ. 2549 ปัจจบันบริษัทฯ ประกอบธุรกิจหลัก 4 ประการ คือ1. ธุรกิจพัฒนาอสังหาริมทรัพย์ ดำเนินการผ่านบริษัทในเครือ อาทิ บริษัท แกรนด์ ยูนิตี้ ดิเวลล็อปเมนท์ จำกัด บริษัท ปริญเวนเจอร์ จำกัด และ บริษัท เลิศรัฐการ จำกัด 2. ธุรกิจผลิตและจำหน่ายผลิตภัณฑ์ผงสังกะสีอ๊อกไซด์ ดำเนินการโดยบริษัทฯ และบริษัท ไทย - ไลซาท จำกัด 3. ธุรกิจพลังงาน ดำเนินธุรกิจบริหารและจัดการพลังงานจากแหล่งเชื้อเพลิงที่เป็นวัสดุเหลือใช้จากธรรมชาติร่วมกับเชื้อเพลิงที่ประหยัดและมีมลพิษ 4. ธุรกิจอื่นๆ อาทิ ธุรกิจผู้แทนจำหน่ายเครื่องบันทึกเวลา ระบบควบคุมการเข้าออกอาคารและลิฟท์ผู้โดยสาร และอุปกรณ์ระบบควบคุมที่จอดรถผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 9 มกราคม 2556การปรับโครงสร้างผู้ถือหุ้น และการเข้าถือหุ้นใหญ่ของกลุ่มสิริวัฒนภักดี การปรับโครงสร้างผู้ถือหุ้น และการเข้าถือหุ้นใหญ่ของกลุ่มสิริวัฒนภักดี. บริษัท อเดสฟอส จำกัด โดยฐาปนและปณต สิริวัฒนภักดี ได้เข้าซื้อหุ้นเพิ่มทุนจำนวน 452 ล้านบาท เมื่อวันที่ 16 กรกฎาคม พ.ศ. 2550 และ ต่อมาเสนอซื้อหุ้นทั้งหมดของบริษัทฯ ซึ่งทำให้มีสัดส่วนในการถือหุ้น 56.4% เป็นผู้ถือหุ้นใหญ่ของบริษัท การเข้าถือหุ้นใหญ่ของกลุ่มเจริญ สิริวัฒนภักดี ในครั้งนี้นับว่าเป็นการต่อยอดธุรกิจอสังหาริมทรัพย์ จากเดิมที่มีบริษัท ที.ซี.ซี. แลนด์ จำกัดจับกลุ่มตลาดบนโครงการปาร์คเวนเชอร์ โครงการปาร์คเวนเชอร์. ภายหลังการปรับโครงสร้างผู้ถือหุ้น บริษัทฯ ก็ได้ประกาศการลงทุนพัฒนาโครงการ อาคารสำนักงานและโรงแรมระดับห้าดาวแห่งใหม่บนแยกถนนเพลินจิต-วิทยุ ความสูง 33 ชั้น มูลค่าการลงทุนกว่า 7,500 ล้านบาท ภายใต้ชื่อโครงการปาร์คเวนเชอร์ ดิ อีโคเพล็กซ์ ออน วิทยุ โดยคาดว่าจะก่อสร้างแล้วเสร็จพร้อมเปิดดำเนินการประมาณปี พ.ศ. 2554บริษัทในเครือบริษัทในเครือ. - บริษัท เลิศรัฐการ จำกัด - บริษัท เอสโก้ เวนเจอร์ จำกัด - บริษัท ปริญเวนเจอร์ จำกัด - กองทุนรวมกินรีพร็อพเพอร์ตี้ - บริษัท เอส.ยู.เอ็น. แมเนจเม้นท์ จำกัด - บริษัท แกรนด์ ยูนิตี้ ดิเวลล็อปเมนท์ จำกัด - บริษัท แกรนด์ ยู ลิฟวิ่ง จำกัด - บริษัท ยูนิเวนเจอร์ คอนซัลติ้ง จำกัด - บริษัท ยูนิเวนเจอร์ แอสเซท แมเนจเม้นท์ จำกัด - บริษัท ฟอร์เวิร์ด ซิสเต็ม จำกัด - บริษัท ไทย – ไลซาท จำกัด</doc>
