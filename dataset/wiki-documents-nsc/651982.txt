<doc id="651982" url="https://th.wikipedia.org/wiki?curid=651982" title="ฟัน (วงดนตรี)">ฟัน (วงดนตรี) ฟัน (, นิยมเขียนเป็น fun.) เป็นวงดนตรีอินดี้ป็อปชาวอเมริกัน ที่ก่อตั้งขึ้นในนครนิวยอร์ก โดย Nate Ruess ซึ่งเป็นนักร้องนำของวงเดอะฟอร์แมต (The Format) กับ Andrew Dost และ Jack Antonoff สมาชิกจากวง Anathallo และ Steel Train ตามลำดับ ฟันได้ออกจำหน่ายผลงานมาแล้ว 2 อัลบั้ม ได้แก่ เอมแอนด์อิกไนต์ ในเดือนสิงหาคม พ.ศ. 2552 และ ซัมไนตส์ ในเดือนกุมภาพันธ์ พ.ศ. 2555 วงเป็นที่รู้จักกันอย่างแพร่หลายด้วยสามซิงเกิลฮิต ได้แก่ เพลงที่ชนะรางวัลแกรมมี "วีอาร์ยัง" (ร่วมกับ Janelle Monáe) "ซัมไนตส์" และ "แคร์รีออน" โดยเพลง "วีอาร์ยัง" ได้เข้าสู่อันดับหนึ่งในชาร์ตบิลบอร์ดฮอต 100 และชาร์ตเพลงดิจิตอลของประเทศสหรัฐอเมริกา และยังติดอันดับหนึ่งในชาร์ตสหราชอาณาจักรอีกด้วย เพลง "ซัมไนตส์" ได้ออกจำหน่ายเป็นซิงเกิลที่สองของอัลบั้มในเดือนมิถุนายน พ.ศ. 2555 โดยติดอันดับสามในชาร์ตบิลบอร์ดฮอต 100 และเป็นเพลงที่สองของวงที่ติดซิงเกิล 10 อันดับแรก ตลอดจนเป็นเพลงที่สองของวงที่ได้รับการรับรองในระดับทองคำขาวในประเทศสหรัฐอเมริกา ในวันที่ 10 กุมภาพันธ์ พ.ศ. 2556 ฟันได้ชนะรางวัลแกรมมี สาขาศิลปินหน้าใหม่ยอดเยี่ยม และได้รับรางวัลแกรมมี สาขาเพลงแห่งปี ในผลงานเพลง "วีอาร์ยัง" นอกจากนี้ ฟันได้เสนอชื่อเข้าชิงในอีกสี่รางวัล ได้แก่ สาขาการบันทึกเสียงแห่งปี และสาขาการแสดงเพลงป็อปของศิลปินคู่หรือกลุ่มศิลปินยอดเยี่ยม (ทั้งในเพลง "วีอาร์ยัง") พร้อมด้วยรางวัลอัลบั้มเพลงแห่งปี และเสียงร้องอัลบั้มเพลงป็อปยอดเยี่ยม (ทั้งในอัลบั้ม ซัมไนตส์)รายชื่อสมาชิกในวงผลงานผลงาน. - Aim and Ignite (2009) - Some Nights (2012)รางวัล รางวัล. วงฟันเป็นผู้ชนะรางวัลแกรมมี 2 รางวัล, รางวัล Teen Choice 2 รางวัล, และรางวัล Billboard Music 1 รางวัล ในปี พ.ศ. 2553 วงฟันได้ชนะรางวัล Independent Music Awards สาขาเพลงป็อป/ร็อกยอดเยี่ยม ในผลงานเพลง "All the Pretty Girls"</doc>
