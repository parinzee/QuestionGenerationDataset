<doc id="175096" url="https://th.wikipedia.org/wiki?curid=175096" title="องค์กรพระบัณฑิตสัมพันธ์อุตรดิตถ์">องค์กรพระบัณฑิตสัมพันธ์อุตรดิตถ์ องค์กรพระบัณฑิตสัมพันธ์อุตรดิตถ์ () คือองค์การไม่แสวงหาผลกำไรของพระภิกษุสงฆ์ที่สำเร็จการศึกษาระดับอุดมศึกษาในจังหวัดอุตรดิตถ์ โดยมีวัตถุประสงค์เพื่อสร้างความสัมพันธ์ของพระบัณฑิตในจังหวัดอุตรดิตถ์ และสนับสนุนงานเผยแผ่ศาสนาพุทธในจังหวัดอุตรดิตถ์ โดยองค์กรพระบัณฑิตสัมพันธ์อุตรดิตถ์เป็นองค์กรสาธารณประโยชน์ ลำดับที่ 1140 ตามพระราชบัญญัติส่งเสริมการจัดสวัสดิการสังคม พ.ศ. 2546 ปัจจุบันองค์กรนี้มี พระครูสังฆรักษ์สมหมาย สุขกาโม (คบ., กศ.ม.) เป็นประธานองค์กรพระบัณฑิตสัมพันธ์จังหวัดอุตรดิตถ์ โดยมีศูนย์ประสานงานองค์กรตั้งอยู่ที่ วัดดอยท่าเสา อำเภอเมือง จังหวัดอุตรดิตถ์ประวัติ ประวัติ. องค์กรพระบัณฑิตสัมพันธ์อุตรดิตถ์ เกิดจากการรวมกลุ่มของพระภิกษุสงฆ์ที่สำเร็จการศึกษาปริญญาครุศาสตร์บัณฑิต สถาบันราชภัฎอุตรดิตถ์ ที่ได้ประชุมกันในงานทำบุญถวายภัตตาหารเพลแก่พระสงฆ์ที่สำเร็จการศึกษา ณ บ้านท่าเรือ อำเภอท่าปลา จังหวัดอุตรดิตถ์ ในวันที่ 19 พฤษภาคม พ.ศ. 2546 โดยการประชุมอย่างไม่เป็นทางการในครั้งแรกนี้ ได้กำหนดรวมกลุ่มกันโดยให้ชื่อว่า องค์กรพระบัณฑิตสัมพันธ์อุตรดิตถ์ โดยได้กำหนดให้วัดดอยท่าเสา อำเภอเมืองอุตรดิตถ์ จังหวัดอุตรดิตถ์ เป็นสถานที่ประสานงานองค์กร องค์กรพระบัณฑิตสัมพันธ์อุตรดิตถ์ จึงได้จัดตั้งอย่างเป็นทางการในวันที่ 2 กรกฎาคม พ.ศ. 2546 และได้ดำเนินงานเรื่อยมาจนถึงวันที่ 29 ตุลาคม พ.ศ. 2546 จึงได้มีพิธีเปิดป้ายอย่างเป็นทางการ โดยมีพระธรรมมหาวีรานุวัตร (อำนวย จนฺทสโร) เจ้าคณะจังหวัดอุตรดิตถ์ (ขณะนั้นดำรงสมณศักดิ์ที่พระราชปริยัติมุนี) เป็นประธานในพิธี ปัจจุบันองค์กรพระบัณฑิตสัมพันธ์อุตรดิตถ์มี พระครูสังฆรักษ์สมหมาย สุขกาโม (คบ., ศษ.ม.) เป็นประธาน และมี พระครูวิสุทธิปัญญาสาร เป็นรองประธานองค์กรพระบัณฑิตสัมพันธ์จังหวัดอุตรดิตถ์วัตถุประสงค์ วัตถุประสงค์. องค์กรพระบัณฑิตสัมพันธ์อุตรดิตถ์ เป็นการรวมกลุ่มของพระบัณฑิตในจังหวัดอุตรดิตถ์ เพื่อร่วมกันทำงานสนับสนุนงานคณะสงฆ์และการศึกษาของพระภิกษุสงฆ์สามเณรในจังหวัด รวมทั้งเพื่อร่วมกันพัฒนาชุมชน เยาวชน อนุรักษ์ศิลปวัฒนธรรม ของจังหวัดอุตรดิตถ์การเป็นสมาชิก การเป็นสมาชิก. องค์กรพระบัณฑิตสัมพันธ์อุตรดิตถ์ เป็นกลุ่มของพระสงฆ์บัณฑิต ดังนั้นจึงเปิดรับเฉพาะพระสงฆ์ที่สำเร็จการศึกษาในระดับอุดมศึกษา หรือกำลังศึกษาในระดับอุดมศึกษา โดยมีศูนย์ประสานงานองค์กรพระบัณฑิตฯ วัดดอยท่าเสา เป็นสถานที่ติดต่อประสานงานในการรับสมัคร โดยสมาชิกจะได้รับประโยชน์ในการเป็นสมาชิกหลายประการ เช่น การให้คำแนะนำในการศึกษาในระดับอุดมศึกษา การช่วยเหลือในกิจการต่าง ๆ ของวัดของพระสงฆ์ที่เป็นสมาชิกของกลุ่ม เป็นต้นศูนย์ประสานงาน ศูนย์ประสานงาน. ปัจจุบันองค์กรพระบัณฑิตสัมพันธ์อุตรดิตถ์ มีศูนย์ประสานงานองค์กรตั้งอยู่ที่วัดดอยท่าเสา อำเภอเมือง จังหวัดอุตรดิตถ์ ซึ่งสามารถติดต่อได้โดย โทร.0-5541-1953</doc>
