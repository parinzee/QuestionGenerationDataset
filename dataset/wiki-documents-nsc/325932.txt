<doc id="325932" url="https://th.wikipedia.org/wiki?curid=325932" title="องคมนตรีคาบาล">องคมนตรีคาบาล องคมนตรีคาบาล () หมายถึงกลุ่มองค์มนตรีผู้มีอำนาจผู้ถืออิทธิพลในการปกครองราชอาณาจักรอังกฤษ ระหว่างปี ค.ศ. 1668 จนถึงราวปี ค.ศ. 1674สมาชิกในกลุ่ม สมาชิกในกลุ่ม. หลังจากอำนาจการปกครองขององคมนตรีแคลเร็นดอนสิ้นสุดลงในปี ค.ศ. 1667 อำนาจการปกครองของรัฐบาลของพระเจ้าชาร์ลส์ที่ 2 ก็ตกไปอยู่ในมือของกลุ่มองคมนตรีที่เรียกกันว่า กลุ่มคาบาล (Cabal) ที่ประกอบด้วยองคมนตรีห้าคนผู้ก่อตั้งเป็นคณะกรรมการเพื่อกิจการทางการต่างประเทศ องคมนตรีทั้งห้าคนใช้ตำแหน่งและสถาบันที่อยู่ภายใต้อำนาจของตนในการควบคุมและวางนโยบายในการปกครองราชอาณาจักรทั้งกิจการภายในและภายนอกประเทศ การมีอำนาจของกลุ่มคนที่รวมตัวขึ้นอย่างเป็นทางการในการปกครองประเทศที่ตรงกันข้ามกับการปกครองโดยผู้เป็นคนโปรดของพระมหากษัตริย์ที่มีอำนาจเด็ดขาด บ้างก็เห็นกันว่าเป็นอันตรายต่ออำนาจของสถาบันพระมหากษัตริย์ บ้างก็เห็นว่าเป็นลดอำนาจของรัฐสภา บ้างก็เห็นว่าความใกล้ชิดของดยุคแห่งบัคคิงแฮมกับพระเจ้าชาร์ลส์ทำให้ความนิยมของกลุ่มคาบาลในบรรดานักปฏิรูปบางคนลดถอยลง ชื่อของกลุ่ม กลุ่มคาบาล มีความหมายเป็นนัยยะว่าเป็นกลุ่มที่บทบาทในการโค่นอำนาจเอ็ดเวิร์ด ไฮด์ เอิร์ลแห่งแคลเร็นดอน, เพิ่มความลึกลับในการดำเนินการปกครองรัฐบาล และเป็นอักษรย่อที่มาจากชื่อของสมาชิกในกลุ่ม แต่ตามความเป็นจริงแล้วสมาชิกของกลุ่มก็ต่างก็ถือปรัชญาการปกครองที่แตกต่างกันออกไปตั้งแต่แอนโทนี แอชลีย์ผู้ที่ถือปรัชญาสนับสนุนอุดมคติของการปกครองระบบรัฐสภาไปจนถึงจอห์น เมทแลนด์ ดยุคแห่งลอเดอร์เดลผู้ถือปรัชญาสนับสนุนการปกครองระบบอภิสิทธิ์แบบสมบูรณ์นิยม</doc>
