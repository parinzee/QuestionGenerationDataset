<doc id="145670" url="https://th.wikipedia.org/wiki?curid=145670" title="ยอดนักสืบจิ๋วโคนันเดอะมูฟวี่">ยอดนักสืบจิ๋วโคนันเดอะมูฟวี่ ยอดนักสืบจิ๋วโคนันเดอะมูฟวี่ เป็นภาพยนตร์ตอนพิเศษของภาพยนตร์การ์ตูนเรื่อง ยอดนักสืบจิ๋วโคนัน โดยภาพยนตร์ชุดนี้จะออกฉายในโรงภาพยนตร์ในช่วงโกลเดน วีคในประเทศญี่ปุ่น ในปัจจุบันมีทั้งหมด 22 ภาคในประเทศญี่ปุ่น ซึ่งฉายไปแล้ว 21 ภาค และทางไทก้าซึ่งเป็นผู้ถือลิขสิทธิ์นำมาจำหน่ายครบ 21 ภาค แต่เริ่มนำมาฉายในโรงภาพยนตร์ครั้งแรกในภาคที่ 8 มนตราแห่งรัตติกาลสีเงิน นอกจากนี้บางตอนยังมีการนำไปออกอากาศทาง โมเดิร์นไนน์ทีวี ในช่วง โมเดิร์นไนน์การ์ตูนสเปเชียล และทางช่อง 7 อีกด้วย ภาพยนตร์ทุกตอนในชุดนี้ยกเว้นภาคแรก เป็นหนึ่งในภาพยนตร์ญี่ปุ่นที่ทำเงินได้มากที่สุดในปีที่ภาพยนตร์ตอนนั้น ๆ ออกฉาย สำหรับภาคที่ 22 ซึ่งเป็นภาคล่าสุด จะออกฉายในประเทศญี่ปุ่นในวันที่ 13 เมษายน พ.ศ. 2561คดีปริศนาระเบิดระฟ้า คดีปริศนาระเบิดระฟ้า. คดีปริศนาระเบิดระฟ้า () ; ) เป็นตอนที่ 1 ของยอดนักสืบจิ๋วโคนัน ภาคพิเศษ ในตอนนี้พวกโคนันได้รับเชิญให้เข้าร่วมงานปาร์ตี้ของโมริยะ เทย์จิ สถาปนิกผู้ชื่นชอบสถาปัตยกรรมแบบอังกฤษ ต่อมาพวกโคนันได้รับโทรศัพท์ขู่วางระเบิดในหลายสถานที่จากชายปริศนา ภาพยนตร์ตอนนี้ออกฉายในโตเกียว ประเทศญี่ปุ่น เมื่อวันที่ 19 เมษายน พ.ศ. 2540 และออกฉายในโอซาก้า เมื่อวันที่ 26 เมษายน พ.ศ. 2540 กำกับโดยสึวะ มิจิฮิโกะ และเขียนบทโดยโคอุจิ คาซึนาริ ภาคนี้เดิมเคยวางไว้เป็นส่วนหนึ่งของตอนจบของจอมโจรอัจฉริยะ ซึ่งเขียนโดย โกโช อาโอยาม่า เช่นกัน โดยวางไว้ให้เกิดเหตุการณ์ระเบิดทั่วกรุงโตเกียว คู่กับการดำเนินเรื่องที่ คุโด้ ชินอิจิไปเดทกับ โมริ รัน ในสถานที่ที่จะเกิดการระเบิดขึ้น คดีฆาตกรรมไพ่ปริศนา คดีฆาตกรรมไพ่ปริศนา. คดีฆาตกรรมไพ่ปริศนา () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋วโคนัน ตอนที่ 2 ในตอนนี้เกิดการลอบทำร้ายบุคคลที่มีความเกี่ยวข้องกับ โมริ โคโกโร่ โดยใช้ไพ่ เป็นตัวระบุความสัมพันธ์ ซึ่งคล้ายกับคดีฆาตกรรมเอบีซี ที่เขียนโดย อกาธา คริสตี ภาพยนตร์ตอนนี้ออกฉายในประเทศญี่ปุ่นเมื่อวันที่ 18 เมษายน พ.ศ. 2541 กำกับโดยโคดามะ คาเน็ทสึกุ และเขียนบทโดยโคอุจิ คาซึนาริ ภาพยนตร์ตอนนี้ทำเงินได้รวม 1,050 ล้านเยนในประเทศญี่ปุ่น ปริศนาพ่อมดคนสุดท้ายแห่งศตวรรษ ปริศนาพ่อมดคนสุดท้ายแห่งศตวรรษ. ปริศนาพ่อมดคนสุดท้ายแห่งศตวรรษ () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋ว โคนัน ตอนที่ 3 ออกฉายในประเทศญี่ปุ่นเมื่อวันที่ 17 เมษายน พ.ศ. 2542 สำหรับในประเทศไทยออกอากาศทางฟรีทีวีทางโมเดิร์นไนน์ ทีวี ในวันหยุดนักขัตฤกษ์ ในวันที่ 1 มกราคม พ.ศ. 2546 เวลา 08.00-10.00 น. เนื้อหาในตอนนี้ จอมโจรคิด ได้ส่งสาสน์เตือนเพื่อขโมยไข่อิมพีเรียล อีสเต้อร์เอ้ก (หรือ Memory Egg) ไข่กลไกที่สร้างขึ้นโดย ปีเตอร์ คาร์ล ฟาเบลเจ นอกจากนี้ยังมีคดีฆาตกรรมที่โยงไปถึงลูกหลานของ เกรกอรี เยฟิโมวิช รัสปูติน อีกด้วย ภาพยนตร์ตอนนี้ยังคงกำกับโดยโคดามะ คาเน็ทสึกุ และเขียนบทโดยโคอุจิ คาซึนาริ เช่นเดิม ภาพยนตร์ตอนนี้ทำเงินได้รวม 1,450 ล้านเยนในประเทศญี่ปุ่น ภาพยนตร์ตอนนี้เป็นการปรากฏตัวครั้งแรกในซีรีส์ภาพยนตร์ ของจอมโจรคิด ไฮบาระ ไอ ฮัตโตริ เฮย์จิ และสารวัตรนากาโมริ กินโซ คดีฆาตกรรมนัยน์ตามรณะ คดีฆาตกรรมนัยน์ตามรณะ. คดีฆาตกรรมนัยน์ตามรณะ () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋วโคนัน ตอนที่ 4 ออกฉายในประเทศญี่ปุ่นเมื่อวันที่ 22 เมษายน พ.ศ. 2543 และในประเทศไทยออกอากาศทางฟรีทีวีทางโมเดิร์นไนน์ ทีวี ในวันหยุดนักขัตฤกษ์ 2 ครั้ง ในวันที่ 4 มีนาคม พ.ศ. 2547 เวลา 09.30-11.30 น. และในวันที่ 24 ตุลาคม พ.ศ. 2548 เวลา 08.00-10.00 น. ในตอนนี้เกิดการฆาตกกรมตำรวจสองนายที่เคยทำคดีร่วมกัน ต่อมาในงานแต่งงานของน้องสาวสารวัตรชิราโทริ นินซาบุโร่ ก็เกิดเหตุลอบสังหารผู้หมวดซาโต้ในห้องน้ำ รันซึ่งเห็นเหตุการณ์ความจำเสื่อม ในขณะที่คนร้ายกำลังจ้องเอาชีวิตรัน โคนันจึงต้องไขคดีฆาตกรรมและปกป้องรันจากคนร้าย ภาพยนตร์ตอนนี้ยังคงกำกับและเขียนบทโดยโคดามะ คาเน็ทสึกุ และโคอุจิ คาซึนาริ และทำเงินได้รวม 2,500 ล้านเยนในประเทศญี่ปุ่น คดีปริศนาเส้นตายสู่สวรรค์ คดีปริศนาเส้นตายสู่สวรรค์. คดีปริศนาเส้นตายสู่สวรรค์ () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋ว โคนัน ตอนที่ 5 ออกฉายในประเทศญี่ปุ่นเมื่อวันที่ 21 เมษายน พ.ศ. 2544 และในประเทศไทยออกอากาศทางฟรีทีวีทางโมเดิร์นไนน์ ทีวี ในวันหยุดนักขัตฤกษ์ 2 ครั้ง ในวันที่ 6 เมษายน พ.ศ. 2547 เวลา 08.00-10.00 น. และวันที่ 21 กรกฎาคม พ.ศ. 2548 เวลา 08.00-10.00 น. ในตอนนี้ที่เมืองนิชิตะมาจิ ณ ตึกทวินทาวเวอร์ ตึกแฝดที่สูงที่สุดในเมือง กำลังจะมีงานเปิดตัวตึก แต่บุคคลที่เกี่ยวข้องกับตึกกลับถูกสังหารไปทีละคน ๆ นอกจากนี้องค์กรชุดดำที่ตามรอยเชอรี่ มาได้ก็มาที่ตึกทวินทาวเวอร์เช่นกัน ต่อมามีการระเบิดตึกทวินทาวเวอร์ นอกจากโคนันต้องไขคดีฆาตกรรมที่เกิดขึ้นแล้ว โคนันยังต้องหลบหนีจากองค์กรชุดดำอีกด้วย ภาพยนตร์ตอนนี้เขียนบทและกำกับโดยทีมงานชุดเดียวกับ 3 ตอนก่อนหน้า และทำเงินได้รวม 2,900 ล้านเยนในประเทศญี่ปุ่น ปริศนาบนถนนสายมรณะ ปริศนาบนถนนสายมรณะ. ปริศนาบนถนนสายมรณะ () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋ว โคนัน ตอนที่ 6 ออกฉายในประเทศญี่ปุ่นเมื่อวันที่ 20 เมษายน พ.ศ. 2545 ในตอนนี้เกิดคดีฆาตกรรมผู้พัฒนาเกมโคคูนในงานเปิดตัวเกมโคคูน ขณะที่ในโคคูน โปรแกรม Noah's Ark เข้าควบคุมกลไกของโคคูนและปิดทางเข้าออกของเด็ก ๆ ผู้เล่นต้องไขปริศนาและจบเกมให้ได้ หากไม่มีใครทำได้ ผู้เล่นทั้งหมดจะต้องตาย โคนันต้องเอาตัวรอดจากเกมมรณะนี้ ในขณะที่ในโลกแห่งความเป็นจริง คุโด้ ยูซากุ ต้องไขคดีฆาตกรรมที่เกิดขึ้น ภาพยนตร์ตอนนี้ออกฉายในประเทศญี่ปุ่นเมื่อวันที่ 20 เมษายน พ.ศ. 2545 กำกับโดยโคดามะ คาเน็ทสึกุ เขียนบทโดยโนซาว่า ฮิซาชิ และทำรายได้ในประเทศญี่ปุ่นรวมทั้งสิ้น 3,400 ล้านเยน ซึ่งเป็นจำนวนเงินที่มากที่สุดในภาคพิเศษทุกภาค และครองสถิตินี้ไว้นาน 7 ปีก่อนที่จะถูกลบสถิติในภาค ปริศนานักล่าทรชนทมิฬ ที่ทำรายได้ไป 3,500 ล้านเยน คดีฆาตกรรมแห่งเมืองปริศนา คดีฆาตกรรมแห่งเมืองปริศนา. คดีฆาตกรรมแห่งเมืองปริศนา () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋ว โคนัน ตอนที่ 7 ออกฉายในประเทศญี่ปุ่นเมื่อวันที่ 19 เมษายน พ.ศ. 2546 ในประเทศไทยออกอากาศทางฟรีทีวีทางโมเดิร์นไนน์ ทีวี ในวันหยุดนักขัตฤกษ์ 2 ครั้ง ในวันที่ 13 กุมภาพันธ์ พ.ศ. 2549 เวลา 08.00-10.00 น. และ วันที่ 13 เมษายน พ.ศ. 2550 เวลา 08.00-10.00 น. ในตอนนี้เกิดการฆาตกรรมที่ผู้ตายมีหนังสือบันทึกโยชิซึเนะ (กิเคคิ) ที่มีปริศนาระบุสถานที่ซ่อนพระพุทธรูปที่หายไปจากวัดซันโน นอกจากนี้ยังมีเรื่องเกี่ยวกับฮัตโตริ เฮย์จิ ที่เข้ามาสืบคดีนี้เพื่อหาหญิงสาวที่เป็นรักแรกของเขาที่เป็นเจ้าของอัญมณีที่เป็นเป้าหมายของฆาตกร ภาพยนตร์ตอนนี้กำกับโดย โคดามะ คาเน็ทสึกุ เขียนบทโดยโคอุจิ คาซึนาริ และทำรายได้ในประเทศญี่ปุ่นรวมทั้งสิ้น 3,200 ล้านเยน มนตราแห่งรัตติกาลสีเงิน มนตราแห่งรัตติกาลสีเงิน. มนตราแห่งรัตติกาลสีเงิน () ; () เป็นตอนพิเศษของภาพยนตร์เรื่องยอดนักสืบจิ๋ว โคนัน ตอนที่ 8 ออกฉายในประเทศญี่ปุ่นเมื่อวันที่ 17 เมษายน พ.ศ. 2547 และออกฉายในประเทศไทยในวันที่ 3 ธันวาคม พ.ศ. 2548 ที่โรงภาพยนตร์เมเจอร์ซีนีเพล็กซ์ รัชโยธิน และออกอากาศทางฟรีทีวีทางสถานีโทรทัศน์สีกองทัพบกช่อง 7 ในช่วงหนังรอบเช้าวันหยุด วันที่ 6 ธันวาคม พ.ศ. 2553 เวลา 08.00-10.00 น. ในตอนนี้จอมโจรคิดหมายจะขโมยแหวนแห่งพรหมลิขิต ต่อมาในเที่ยวบินพิเศษมุ่งหน้าสู่ฮาโกดาเตะ เกิดคดีฆาตกรรมนักแสดงสาวโดยการวางยาพิษด้วยกลอุบายจากคนใกล้ชิด ไม่เพียงเท่านั้น นักบิน และผู้ช่วยนักบินก็โดนพิษเช่นกันจนไม่สามารถนำเครื่องลงจอดได้ ภาพยนตร์ตอนนี้เป็นการกำกับครั้งแรกของยามาโมโตะ ยาสุอิจิโร่ เขียนบทโดยโคอุจิ คาซึนาริ และทำรายได้ในประเทศญี่ปุ่นรวมทั้งสิ้น 2,800 ล้านเยน ยุทธการเหนือห้วงทะเลลึก ยุทธการเหนือห้วงทะเลลึก. ยุทธการเหนือห้วงทะเลลึก () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋ว โคนัน ตอนที่ 9 ออกฉายในประเทศญี่ปุ่นเมื่อวันที่ 9 เมษายน พ.ศ. 2548 และออกฉายในประเทศไทยเมื่อวันที่ 18 มีนาคม และ 25 มีนาคม พ.ศ. 2549 ที่แกรนด์ อีจีวี เมเจอร์ซีนีเพล็กซ์ รังสิต และเมเจอร์ซีนีเพล็กซ์ปิ่นเกล้า ในตอนนี้ระหว่างการเดินทางของเรืออโฟรไดท์ เรือสำราญอันหรูหรา เกิดคดีฆาตกรรมขึ้น นอกจากนี้คนร้ายยังระเบิดเรือที่มีผู้โดยสารหลายร้อยชีวิต โคนันต้องไขคดีฆาตกรรมที่เกิดขึ้นและช่วยรันที่ติดอยู่ในเรือ ภาพยนตร์ตอนนี้ยังคงทีมงานชุดเดียวกับตอนก่อนหน้า และทำรายได้ในประเทศญี่ปุ่นรวมทั้งสิ้น 2,150 ล้านเยน บทเพลงมรณะแด่เหล่านักสืบ บทเพลงมรณะแด่เหล่านักสืบ. บทเพลงมรณะแด่เหล่านักสืบ () ; () เป็นตอนพิเศษของภาพยนตร์การ์ตูนเรื่องยอดนักสืบจิ๋ว โคนัน ตอนที่ 10 ฉายในประเทศญี่ปุ่นเมื่อวันที่ 15 เมษายน พ.ศ. 2549 และฉายในประเทศไทยที่โรงภาพยนตร์เซ็นจูรี่เมื่อวันที่ 3 ธันวาคม พ.ศ. 2549 และออกอากาศทางฟรีทีวีทางสถานีโทรทัศน์สีกองทัพบกช่อง 7 ในช่วงหนังรอบเช้า วันที่ 4 มกราคม พ.ศ. 2554 เวลา 08.30-10.25 น. ในตอนนี้ผู้จ้างวานปริศนาได้ขอให้โคโกโร่กับโคนันช่วยไขคดีให้ โดยจับรันและเด็ก ๆ ไว้เป็นตัวประกัน หากทำไม่ได้ ทุกคนจะต้องตาย ภาพยนตร์ตอนนี้กำกับโดยยามาโมโตะ ยาสุอิจิโร่ เขียนบทโดย คาชิวาบาระ ฮิโรชิ โดยตอนนี้มีการประกาศออกมาผ่านทางหน้าเว็บไซต์อย่างเป็นทางการของภาพยนตร์เมื่อวันที่ 15 ธันวาคม พ.ศ. 2548 เมื่อภาพยนตร์ออกฉาย ภาพยนตร์ทำรายรับได้ 4,685,246 ดอลลาร์สหรัฐ และทำรายได้รวมทั้งสิ้น 3,030 ล้านเยน ปริศนามหาขุมทรัพย์โจรสลัด ปริศนามหาขุมทรัพย์โจรสลัด. ปริศนามหาขุมทรัพย์โจรสลัด () ; () เป็นภาพยนตร์การ์ตูน ยอดนักสืบจิ๋วโคนัน ฉบับภาพยนตร์ตอนที่ 11 โดยภาพยนตร์เรื่องนี้ออกฉายในประเทศญี่ปุ่นเมื่อ 21 เมษายน พ.ศ. 2550 และในประเทศไทยฉายที่โรงภาพยนตร์เซ็นจูรี่ วันที่ 22 ธันวาคม พ.ศ. 2550 และออกอากาศทางฟรีทีวีทางช่อง 7 ในช่วงหนังรอบเช้า วันที่ 20 ตุลาคม พ.ศ. 2552 เวลา 08.30-10.25 น.มีเนื้อหาเกี่ยวกับเกาะเทพแห่งทะเลอันสวยงามที่ตั้งอยู่บนมหาสมุทรแปซิฟิก ที่ว่ากันว่าโจรสลัดสาวสองคนคือ แอน โบนี่ และ แมรี่ รีดนั้นฝังสมบัติมีค่าเอาไว้ที่เกาะนั้นเมื่อ 300 ปีก่อนในประเทศญี่ปุ่น ในระหว่างนั้นนักล่าสมบัติที่ลงไปค้นหาสมบัติยังใต้ทะเลก็ถูกฉลามกัดเสียชีวิต ภาพยนตร์ตอนนี้เขียนบทโดยคาชิวาบาระ ฮิโรชิ กำกับโดยยามาโมโตะ ยาสุอิจิโร่ และทำรายได้ไปทั้งสิ้น 2,530 ล้านเยน บทบรรเลงแห่งความตาย บทบรรเลงแห่งความตาย. บทบรรเลงแห่งความตาย () ; () เป็นตอนพิเศษของภาพยนตร์การ์ตูน ยอดนักสืบจิ๋วโคนัน ตอนที่ 12 โดยภาคนี้ออกฉายในประเทศญี่ปุ่น เมื่อวันที่ 19 เมษายน พ.ศ. 2551 และออกฉายในประเทศไทยในวันที่ 20 ธันวาคม พ.ศ. 2551 ในภาคนี้เกิดเหตุฆาตกรรมและทำร้ายนักดนตรีที่เป็นศิษย์ของนักเปียโน ระหว่างนั้นพวกโคนันได้รับเชิญให้ไปร่วมงานเปิดตัวโดโมโตะฮอลล์ที่สร้างโดยนักเปียโนคนนั้น แต่ในวันงานโคนันกลับถูกลอบทำร้าย และเกิดระเบิดขึ้นที่ฮอลล์นั้น ภาพยนตร์ตอนนี้มีการประกาศออกมาเมื่อวันที่ 20 กุมภาพันธ์ พ.ศ. 2551 และเมื่อภาพยนตร์ออกฉายในโรงภาพยนตร์ 335 แห่ง ภาพยนตร์ตอนนี้ก็ติดอันดับหนึ่งของ Box Office ประเทศญี่ปุ่นในทันทีด้วยรายรับ 420.03 ล้านเยนหรือประมาณ 4,124,013 ดอลลาร์สหรัฐในสัปดาห์แรก มีรายงานว่าภาพยนตร์ตอนนี้ไม่มีการโปรโมตที่กว้างขวางนัก แต่ก็ยังมีแฟน ๆ กว่า 350,000 คนชมภาพยนตร์เรื่องนี้ ในรอบปี พ.ศ. 2551ภาพยนตร์ตอนนี้ทำรายรับได้รวมทั้งสิ้น 2,420 ล้านเยน หรือประมาณ 26.8 ล้านดอลลาร์สหรัฐ ปริศนานักล่าทรชนทมิฬ ปริศนานักล่าทรชนทมิฬ. ปริศนานักล่าทรชนทมิฬ () ; () เป็นตอนพิเศษของภาพยนตร์การ์ตูน ยอดนักสืบจิ๋วโคนัน ตอนที่ 13 โดยภาคนี้มีกำหนดออกฉายในประเทศญี่ปุ่น ในวันที่ 18 เมษายน พ.ศ. 2552 สำหรับในประเทศไทยเข้าฉายเมื่อวันที่ 12 ธันวาคม พ.ศ. 2552 ที่โรงภาพยนตร์เซ็นจูรี่ ในตอนนี้มีคดีฆาตกรรมต่อเนื่องในหลายพื้นที่ในแถบคันโต ตำรวจในแถบนั้นได้รับเชิญให้เข้าประชุมเรื่องนี้ แต่หลังจากประชุมเสร็จมีคนในตำรวจคนหนึ่งขึ้นรถคันโปรดของยินไป ซึ่งกล่าวได้ว่าโคนันต้องเผชิญหน้ากับองค์กรชุดดำอีกครั้ง สำหรับภาพยนตร์ตอนนี้มีการเปิดเผยชื่อเรื่องและเนื้อเรื่องคร่าว ๆ ตั้งแต่ประมาณช่วงวันที่ 30 ตุลาคม พ.ศ. 2551 เมื่อภาพยนตร์ออกฉาย ก็สามารถทำรายได้ได้สูงเป็นอันดับหนึ่งในช่วงสุดสัปดาห์ที่ภาพยนตร์ออกฉาย (วันที่ 18-19 เมษายน) และสามารถทำลายสถิติของภาพยนตร์ชุดโคนันที่ทำรายได้มากที่สุดจากการสรุปรายได้ประจำปีของ RIAJ ด้วยรายได้ 3,500 ล้านเยน แซงหน้าสถิติเดิมที่ภาพยนตร์ตอน ปริศนาบนถนนสายมรณะเคยทำไว้เดิมที่ 3,400 ล้านเยน ปริศนามรณะเหนือน่านฟ้า ปริศนามรณะเหนือน่านฟ้า. ปริศนามรณะเหนือน่านฟ้า () () เป็นตอนพิเศษของภาพยนตร์การ์ตูน ยอดนักสืบจิ๋วโคนัน ตอนที่ 14 โดยภาคนี้ออกฉายในประเทศญี่ปุ่น ในวันที่ 17 เมษายน พ.ศ. 2553 วันเดียวกับที่อะนิเมะของจอมโจรอัจฉริยะที่สร้างโดยทีเอ็มเอสเอ็นเตอร์เทนเมนต์และแอนิแมกซ์ออกฉายทางโทรทัศน์ เมื่อภาพยนตร์ตอนดังกล่าวออกฉาย ภาพยนตร์ดังกล่าวติดชาร์ดของ Kogyo Tsushinsha ที่อันดับสอง และชาร์ตของ Box Office Mojo ที่อันดับสาม โดยเปิดตัวที่รายได้ 5,990,036 ดอลลาร์สหรัฐจากการลงโรงฉาย 352 โรงฉาย และยังยืนชาร์ตด้วยอันดับเดิมมาอีกหนึ่งอาทิตย์ 15 นาทีเฉียดวิกฤติมรณะ 15 นาทีเฉียดวิกฤติมรณะ. 15 นาทีเฉียดวิกฤติมรณะ() () เป็นยอดนักสืบจิ๋วโคนันฉบับภาพยนตร์ที่ 15 ได้เริ่มเข้าฉายในประเทศญี่ปุ่นเมื่อ วันที่ 16 เมษายน พ.ศ. 2554 โดยฉบับภาพยนตร์นี้ ถูกฉายผ่านทางโรงภาพยนตร์ ภายหลังเกิดเหตุการณ์แผ่นดินไหวและคลื่นสึนามิในโทโฮะกุ พ.ศ. 2554 พร้อมทั้งผลกระทบอื่นๆที่ตามมาด้วย โดยภาพยนตร์ชุดนี้ได้ติดอันดับเป็นลำดับที่หนึ่งจากบ็อกออฟิศญี่ปุ่นตั้งแต่ เปิดฉายครั้งแรกในวันที่ 16 - 17 เมษายน พ.ศ. 2554 อำนวยการสร้างโดย ยามาโมโตะ ยาสึอิจิโร กำกับโดยชิซึโนะ โคบุน ร่วมงานกับทีมโคนันเป็นครั้งแรก เคยกำกับ OVA เนกิมะ (2552) หมัดเทพเจ้าดาวเหนือ (2551) บทภาพยนตร์โดย โคจิ คาซึนาริ (เขียนบทโคนันฉบับภาพยนตร์ที่ 1-5, 7-9, 12-14) ดนตรีประกอบ: โอโนะ คัทสึโอะ ปริศนาระทึก-ศึกลูกหนังมรณะ ปริศนาระทึก-ศึกลูกหนังมรณะ. ปริศนาระทึก-ศึกลูกหนังมรณะ () () เป็นยอดนักสืบจิ๋วโคนันฉบับภาพยนตร์ที่ 16 มีกำหนดการเข้าฉายที่ประเทศญี่ปุ่นวันที่ 14 เมษายน พ.ศ. 2555 โดยเนื้อเรื่องหลักเป็นการขู่วางระเบิด ณ สนามแข่งระหว่างทีมโตเกียวสปิริตส์ และทีมบิ๊กโอซาก้า ฝ่าวิกฤติเรือรบมรณะ ฝ่าวิกฤติเรือรบมรณะ. ฝ่าวิกฤติเรือรบมรณะ () เป็นยอดนักสืบจิ๋วโคนันฉบับภาพยนตร์ที่ 17 มีกำหนดการเข้าฉายที่ประเทศญี่ปุ่นวันที่ 20 เมษายน พ.ศ. 2556 โดยมีเนื้อเรื่องหลักอยู่บนเรือรบของกองกำลังป้องกันตนเอง "อีจิส (Aegis)" หลังจากภาพยนตร์ชุดนี้ ออกฉายครั้งแรกในประเทศญี่ปุ่นเมื่อวันที่ 20 เมษายน พ.ศ. 2556 ได้ติดอันดับที่ 3 หนังทำเงินในครึ่งปีแรกของประเทศญี่ปุ่น โดยทำรายได้ไปมากกว่า 3,600 ล้านเยน และถือว่าทำรายได้มากที่สุดสำหรับยอดนักสืบจิ๋วโคนัน ฉบับภาพยนตร์ สำหรับประเทศไทย มีกำหนดเข้าฉายในวันที่ 10 ตุลาคม พ.ศ. 2556 เฉพาะโรงภาพยนตร์บางแห่งเท่านั้น ปริศนากระสุนมรณะ ปริศนากระสุนมรณะ. ปริศนากระสุนมรณะ () เป็นยอดนักสืบจิ๋วโคนันฉบับภาพยนตร์ที่ 18 มีกำหนดการเข้าฉายที่ประเทศญี่ปุ่นวันที่ 19 เมษายน พ.ศ. 2557 กำกับโดย โคบัน ชิสุโนะ บทภาพยนตร์โดย คะสุนะริ โคจิ โดยเนื้อเรื่องหลักเป็นเรื่องราวการซุ่มโจมตีที่เป็นอันตราย และฝ่ายเอฟบีไอเข้ามาเกี่ยวข้อง หลังจากภาพยนตร์ชุดนี้ ออกฉายครั้งแรกในประเทศญี่ปุ่นเมื่อวันที่ 19 เมษายน พ.ศ. 2557 ภาพยนตร์ชุดนี้ทำรายได้ที่ 4 พันล้านเยนในประเทศญี่ปุ่นแซง 17 ภาคที่ผ่านมา และถือว่าทำรายได้มากที่สุดสำหรับยอดนักสืบจิ๋วโคนันฉบับภาพยนตร์ สำหรับประเทศไทย มีกำหนดเข้าฉายในวันที่ 9 ตุลาคม พ.ศ. 2557 เฉพาะโรงภาพยนตร์บางแห่งเท่านั้น ปริศนาทานตะวันมรณะ ปริศนาทานตะวันมรณะ. ปริศนาทานตะวันมรณะ () เป็นยอดนักสืบจิ๋วโคนันฉบับภาพยนตร์ที่ 19 มีกำหนดการเข้าฉายที่ประเทศญี่ปุ่นวันที่ 18 เมษายน พ.ศ. 2558 สำหรับประเทศไทย มีกำหนดเข้าฉายในวันที่ 15 ตุลาคม พ.ศ. 2558 โดยในเนื้อเรื่องลุงของโซโนโกะชนะการประมูลผลงานเลื่องชื่อของแวน โก๊ะ เป็นภาพวาดดอกทานตะวันที่เคยมอดไหม้ไปพร้อมไฟสงครามที่ญี่ปุ่น ได้ประกาศผ่านโทรทัศน์ว่ามีการจัดนิทรรศการภาพวาดโดยจะนำมาจัดแสดงภาพวาดอกทานตะวันนี้ถึง 7 ภาพ นับเป็นครั้งแรกของโลกภายในหอศิลป์เรย์คล็อก ที่มีระบบรักษาความปลอดภัยสูง แล้วได้เรียกตัวผู้คุ้มกันระดับหัวกะทิที่ถูกขนานนามว่ากลุ่มซามูไรทั้ง 7 ให้มาดูแลหนึ่งในนั้นมีโมริ โคโกโร่ด้วย ระหว่างการเตรียมงานนิทรรศการมีการขนภาพวาดดอกทานตะวันทางอากาศจากนิวยอร์กมายังญี่ปุ่น จอมโจรคิดได้กระทำการอุกอาจจนเกือบทำให้ผู้โดยสารถึงแก่ชีวิต ปมปริศนาที่ก่อตัวขึ้นล้วนทำให้โคนันกังขาถึงความจริงว่าใครคือผู้ชักใยอยู่เบื้องหลังภาพวาดดอกทานตะวันที่อาจทำให้ประวัติศาสตร์โลกต้องถูกเปลี่ยนหน้าไปตลอดกาล ปริศนารัตติกาลทมิฬ ปริศนารัตติกาลทมิฬ. ปริศนารัตติกาลทมิฬ () เป็นยอดนักสืบจิ๋วโคนันฉบับภาพยนตร์ที่ 20 โดยเนื้อเรื่องหลักเป็นการลอบสังหารบุคคลทั่วโลก และหญิงมีนัยน์ตาสองสี และความจำเสื่อม ลืมเลือนชื่อเสียงเรียงนามของตนไปทั้งสิ้น โคนันกับผองเพื่อนจึงช่วยนางฟื้นความจำโดยหารู้ไม่ว่าหญิงนั้นคือ คูราโซ (Curaçao) สมาชิกคนใหม่ขององค์กรชุดดำ มีกำหนดการเข้าฉายที่ประเทศญี่ปุ่นวันที่ 16 เมษายน พ.ศ. 2559 การตอบรับตลอดสัปดาห์แรกที่เข้าฉาย ภาพยนตร์นี้ได้รับความนิยมเป็นอันดับหนึ่ง มีรายได้รวม 11.1 ล้านดอลลาร์สหรัฐ มีผู้เข้าชมรวม 934,000 คน และตลอดสามสัปดาห์แรกแห่งการเข้าฉาย ภาพยนตร์มีรายได้รวม 47 ล้านดอลลาร์สหรัฐ ซึ่งมากกว่าภาพยนตร์ชุดที่แล้ว คือ ปริศนาทานตะวันมรณะ จึงนับเป็นภาพยนตร์ชุดโคนันที่มีรายได้มากที่สุด สำหรับประเทศไทย มีกำหนดเข้าฉายในวันที่ 13 ตุลาคม พ.ศ. 2559 โดยมี พิชญ์นาฏ สาขากร พากย์เป็นคูราโซ ปริศนาเพลงกลอนซ่อนรัก ปริศนาเพลงกลอนซ่อนรัก. ปริศนาเพลงกลอนซ่อนรัก () เป็นยอดนักสืบจิ๋วโคนันฉบับภาพยนตร์ที่ 21 โดยเนื้อเรื่องหลักเป็นเรื่องของความสัมพันธ์ของเฮย์จิ,คาซึฮะ กับ หญิงสาวที่อ้างว่าเป็นคู่หมั้นของเฮย์จิ ชื่อว่า โมมิจิ ที่ได้โคจรมาพบพานในการแข่งขันกวีระดับมัธยมปลาย ท่ามกลางความชุลมุนของโคนันที่ต้องเผชิญหน้าทั้ง คดีระเบิดใจกลางของโอซาก้า ฆาตกรรมในแถบชานเมืองเกียวโต พวกเขาและตำรวจของทั้งสองเขต ก็กำลังจะได้ความลับที่เกี่ยวข้องกับ บทกลอนร้อยกวีในไพ่ คารุตะ และ อาจพัวพันถึงความสัมพันธ์ของโคนันกับรันอีกด้วย มีกำหนดการเข้าฉายที่ประเทศญี่ปุ่นวันที่ 15 เมษายน พ.ศ. 2560 และมีกำหนดเข้าฉายในประเทศไทยวันที่ 27 กรกฏาคม พ.ศ. 2560ปฏิบัติการสายลับเดอะซีโร่ ปฏิบัติการสายลับเดอะซีโร่. ปฏิบัติการสายลับเดอะซีโร่ () สถานที่ที่ใช้ในการจัดงานประชุม Tokyo Summit คือ สิ่งก่อสร้างแห่งใหม่ในอ่าวโตเกียวที่มีชื่อว่า "Edge of Ocean" แต่สิ่งก่อสร้างขนาดมหึมาที่ต้องใช้กำลังตำรวจกว่า 2 หมื่นคน เพื่อรักษาความปลอดภัยสำหรับงานประชุมในวันที่ 1 พ.ค. นั้น กลับเกิดเหตุระเบิดครั้งใหญ่ขึ้น! ที่นั่นมีคนเห็นเงาของ อามุโร่ โทรุ ผู้สังกัดองค์กรลับของกรมตำรวจหรือในอีกชื่อหนึ่งว่า "ZERO" ซึ่งมีอำนาจสั่งการตำรวจรักษาความมั่นคงทั่วประเทศ และโคนันก็อดสงสัยในการกระทำปริศนาของอามุโร่ที่เคลื่อนไหวอย่างลับ ๆ ไม่ได้ ลายนิ้วมือที่ถูกทิ้งไว้เป็นหลักฐานในที่เกิดเหตุ ทำให้บ่งชี้ได้ว่า คนร้ายคือ โมริ โคโกโร่ ผู้เคยมีชื่ออยู่ในกรมตำรวจ ส่วนโคนันที่เริ่มรู้สึกเป็นศัตรูกับอามุโร่ จากการที่โคโกโร่ถูกจับ ก็ได้ฟังเรื่องคดีประหลาดในอดีตที่อามุโร่เคยไล่ต้อนผู้ต้องสงสัยจนต้องฆ่าตัวตาย และขณะที่มีการลงมติสั่งฟ้องโคโกโร่ ก็เกิดเหตุก่อการร้ายปริศนาพร้อมกันหลายจุดในตัวเมืองโตเกียว ซึ่งอยู่ในภาวะเฝ้าระวังอย่างเข้มงวด! ระหว่างที่โคนันและตำรวจรักษาความมั่นคงกำลังเข้าใกล้ แผนสมคบคิดที่ถูกซ่อนอยู่ในคดี พวกเขาก็ได้รู้ว่าวันเปิดการประชุม Summit นั้น เป็นวันเดียวกับที่ยานสำรวจไร้มนุษย์ขนาดใหญ่ "หงส์ขาว" เสร็จสิ้นจากภารกิจที่ดาวอังคารและเดินทางกลับสู่โลก สุดท้ายแล้วจะมีอะไรเกิดขึ้นในวัน X Day ที่กำลังใกล้เข้ามากันนะ? แล้วอามุโร่ โทรุผู้เต็มไปด้วยปริศนา เป็นมิตรหรือศัตรูกันแน่? มีกำหนดการเข้าฉายที่ประเทศญี่ปุ่นวันที่ 13 เมษายน พ.ศ. 2561 และมีกำหนดเข้าฉายในประเทศไทยวันที่ 2 สิงหาคม พ.ศ. 2561</doc>
