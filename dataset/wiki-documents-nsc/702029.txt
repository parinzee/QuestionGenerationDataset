<doc id="702029" url="https://th.wikipedia.org/wiki?curid=702029" title="ฟ้าลั่นจูเนียร์ ศักดิ์กรีรินทร์">ฟ้าลั่นจูเนียร์ ศักดิ์กรีรินทร์ ฟ้าลั่นจูเนียร์ ศักดิ์กรีรินทร์ มีชื่อจริงว่า ธีระพงษ์ อุทัยดา (ชื่อเล่น: แชมป์; เกิดเมื่อวันที่ 7 มิถุนายน พ.ศ. 2536; ที่จังหวัดบุรีรัมย์) นักมวยสากลอาชีพชาวไทยประวัติ ประวัติ. ฟ้าลั่นจูเนียร์เป็นลูกชายของฟ้าลั่น ลูกมิ่งขวัญ หรือ ฟ้าลั่น ศักดิ์กรีรินทร์ อดีตแชมป์โลกรุ่นมินิมั่มเวท สหพันธ์มวยนานาชาติ (IBF) และอดีตแชมป์โลกรุ่นฟลายเวท สหพันธ์มวยโลก (WBF) ฟ้าลั่นจูเนียร์ชกมวยสากลอาชีพครั้งแรกเมื่อวันที่ 17 กันยายน พ.ศ. 2553 ชนะน็อคยกแรก วิสันต์เล็ก ศิษย์ทรายทอง ต่อจากนั้น ทำสถิติชกชนะอย่างต่อเนื่อง มีแพ้อยู่ 2 ครั้ง ต่อ สามารถเล็ก ชัยยงค์ยิม และ ยอดพิชัย ศิษย์ทรายทอง ตามลำดับ โดยเป็นนักมวยในโครงการ "ปตท.พลังกำปั้นไทย เพื่อไทย" เคยชกมวยสากลสมัครเล่นแล้วครั้งหนึ่งในนามของสโมสรเกียรติกรีรินทร์ ฟ้าลั่นจูเนียร์มีผลงานที่สร้างชื่อ คือ การเอาชนะน็อก เรียว มิยะซะกิ อดีตแชมป์โลกรุ่นมินิมัมเวท สมาคมมวยโลก (WBA) ถึงประเทศญี่ปุ่นที่เป็นถิ่นของมิยะซะกิเอง เมื่อวันที่ 31 ธันวาคม พ.ศ. 2556 ซึ่งตรงกับวันสิ้นปี ฟ้าลั่นจูเนียร์ได้ขึ้นชิงแชมป์เส้นแรกของตนเอง โดยเป็นการชิงแชมป์สหพันธ์มวยนานาชาติเอเชีย (IBF Asia) ในรุ่นไลท์ฟลายเวท กับ อาร์มันโด เดลาครูซ นักมวยชาวฟิลิปปินส์ เมื่อวันที่ 12 ธันวาคม พ.ศ. 2557 ที่ มหาวิทยาลัยกรุงเทพธนบุรี ผลปรากฏว่า ฟ้าลั่นจูเนียร์ชนะคะแนน คว้าแชมป์สหพันธ์มวยนานาชาติเอเชีย (IBF Asia) ในรุ่นนั้นมาครองได้ ต่อจากนั้นป้องกันตำแหน่งไว้ได้ครั้งหนึ่ง ก่อนจะได้รับโอกาสชิงแชมป์โลกทันที ในรุ่นมินิมั่มเวท ของ IBF กับ คะซุนะริ ทะกะยะมะ แชมป์โลกชาวญี่ปุ่น โดยทั้งคู่ชกกันในวันที่ 22 เมษายน พ.ศ. 2558 โดยชกกันที่เพอร์เฟคทูรัล โคลิเซียม นครโอซากา ประเทศญี่ปุ่น ซึ่งในช่วงยกที่ 7-8 สามารถชกให้ทะกะยะมะมีแผลแตกที่ใบหน้าได้ ทำให้ในช่วงยกที่ 9 ต้องยุติการชก และรวมคะแนน ปรากฏว่า ทะกะยะมะชนะแตกไปได้ ทำให้ฟ้าลันจูเนียร์ชิงแชมป์โลกไม่สำเร็จ แต่ทางฝ่ายทะกะยะมะก็ได้ประท้วงกลับเพื่อกดดันมิให้ทางสหพันธ์มวยนานาชาติ สั่งให้มีการชกใหม่ ต่อมาในปลายเดือนกรกฎาคม ปีเดียวกัน เมื่อมีการพิจารณาอย่างเป็นทางการ ปรากฏว่าทางสหพันธ์มวยนานาชาติลงความเห็นว่าเป็นอุบัติเหตุศีรษะชนกัน จึงไม่ได้มีการชกใหม่ หลังจากนั้นฟ้าลั่นจูเนียร์ก็กลับขึ้นไปชกในรุ่นไลท์ฟลายเวทอีกครั้ง และได้แชมป์แพนแปซิฟิก IBF มาได้จากการเอาชนะคะแนนอย่างไม่เป็นเอกฉันท์ ต่อ เลสเตอร์ อาบูตัน นักมวยชาวฟิลิปปินส์ในวันที่ 22 เมษายน พ.ศ. 2559 ที่ตำบลดอนแก้ว อำเภอแม่ริม จังหวัดเชียงใหม่ และในปลายปีเดียวกัน ในวันที่ 26 พฤศจิกายน ฟ้าลั่นจูเนียร์ก็ได้มีโอกาสขึ้นชิงแชมป์เฉพาะกาลที่ว่างในรุ่นไลท์ฟลายเวท IBF เพื่อสร้างประวัติศาสตร์เป็นแชมป์โลกพ่อ–ลูกคู่แรกของไทย กับ มิลาน เมลินโด นักมวยชาวฟิลิปปินส์ ที่เวทีมวยเซบูโคลอสเซียม บนเกาะเซบู ประเทศฟิลิปปินส์ ผลปรากฏว่าทั้งคู่แลกหมัดกันดุเดือด เมื่อครบ 12 ยก ฟ้าลั่นจูเนียร์เป็นฝ่ายแพ้คะแนนไปแบบเอกฉันท์ 117–111 และ 115–113 ทั้ง 2 เสียงเกียรติประวัติเกียรติประวัติ. - แชมป์รุ่นไลท์ฟลายเวท IBF เอเชีย- ชิง 12 ธันวาคม พ.ศ. 2557 ชนะคะแนน อาร์มันโด เดลาครูซ ( ฟิลิปปินส์) ที่ มหาวิทยาลัยกรุงเทพธนบุรี - ป้องกันแชมป์ครั้งที่ 1 20 กุมภาพันธ์ พ.ศ. 2558 ชนะคะแนน ชุนจิ นะงะตะ ( ญี่ปุ่น) ที่ โรงเรียนบ้านควนสามัคคี ตำบลพ่วงพรหมคร อำเภอเคียนซา จังหวัดสุราษฎร์ธานี - แชมป์รุ่นไลท์ฟลายเวท IBF แพนแปซิฟิค- ชิง, 22 เมษายน 2559 ชนะคะแนน (ไม่เอกฉันท์) เลสเตอร์ อาบูตัน (ฟิลิปปินส์) ที่ กองพลทหารราบที่ 7 ตำบลดอนแก้ว อำเภอแม่ริม จังหวัดเชียงใหม่ - ป้องกันแชมป์ครั้งที่ 1, 10 มิถุนายน 2559 ชนะน็อคยกที่ 4 สเตวานุส นานา บาย์ ( อินโดนีเซีย) ที่ มหาวิทยาลัยแม่โจ้ ตำบลหนองหาน อำเภอสันทราย จังหวัดเชียงใหม่ - แชมป์รุ่นจูเนียร์ฟลายเวท IBF เอเชีย- ชิง, 20 เมษายน 2560 ชนะทีเคโอยกที่ 7 ออสการ์ แรกนาฟา (อินโดนีเซีย) ที่ โครงการบ้านรติรัตน์ ถนนบ้านกล้วย-ไทรน้อย อำเภอไทรน้อย จังหวัดนนทบุรี - เคยชิงแชมป์ต่อไปนี้ แต่ไม่สำเร็จ- ชิงแชมป์โลกรุ่นมินิมั่มเวท IBF 22 เมษายน พ.ศ. 2558 แพ้แตก ยก 9 (รวมคะแนน 9 ยก) คะซุนะริ ทะกะยะมะ (ญี่ปุ่น) ที่ โอซะกะพรีเฟคเทอเรียลยิมเนเซียม นครโอซะกะ ประเทศญี่ปุ่น - ชิงแชมป์โลกรุ่นไลท์ฟลายเวท IBF 26 พฤศจิกายน พ.ศ. 2559 แพ้คะแนน มิลาน เมลินโด (ฟิลิปปินส์) ที่ เซบูโคลอสเซียม เซบู ประเทศฟิลิปปินส์ชื่ออื่นชื่ออื่น. - ฟ้าลั่นจูเนียร์ เกษตรพัฒนา</doc>
