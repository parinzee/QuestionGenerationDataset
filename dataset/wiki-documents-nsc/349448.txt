<doc id="349448" url="https://th.wikipedia.org/wiki?curid=349448" title="อ่างเก็บน้ำห้วยปราสาทใหญ่">อ่างเก็บน้ำห้วยปราสาทใหญ่ อ่างเก็บน้ำห้วยปราสาทใหญ่ สร้างขึ้นตั้งแต่ปี พ.ศ. 2536 โดยกั้นน้ำที่เนินเขาสองลูก ที่ประชิดกันบริเวณบ้านป่ารังงาม และบ้านหนองกราดน้อย ตำบลห้วยบง อำเภอด่านขุนทด จังหวัดนครราชสีมา เพื่อกักเก็บน้ำไว้ใช้ประโยชน์ในการเกษตรกรรม และป้องกันอุทกภัย เขื่อนนี้เปิดใช้เมื่อปี พ.ศ. 2536 อยู่ในความดูแลของกรมชลประทานลักษณะทั่วไป ลักษณะทั่วไป. ลักษณะของอ่าเก็บน้ำเป็นทะเลสาบยาวไปตามลำห้วย โดยจะมีเนินเขาอยู่กลางทำให้ท้ายอ่างฯแยกเป็นสองสาย จากหน้าอ่งเก็บน้ำประมาณ 6 กิโลเมตร สามารถกักเก็บน้ำได้ถึง 8.70 ล้านลูกบาศก์เมตร และเหนืออ่างฯมีอาณาเขตรับน้ำกว้างถึง 25 ตารางกิโลเมตร โดยทะเลสาบเหนืออ่างฯนั้นมีภูมิประเทศที่สวยงาม สองฟากฝั่งมีป่าไม้เขียวขจีร่มรื่น ตอนต้นน้ำมีน้ำตกห้วยบง ทำให้อ่างเก็บน้ำห้วยปราสาทใหญ่เป็นสถานที่ท่องเที่ยวยอดนิยมสำหรับผู้ที่ต้องการมาพักผ่อน ตกปลา ตากอากาศชมวิวทิวทัศน์ริมอ่างเก็บน้ำ และเป็นสถานที่ท่องเที่ยวสำคัญแห่งหนึ่งของอำเภอด่านขุนทด และจังหวัดนครราชสีมาการเดินทาง การเดินทาง. จากจังหวัดนครราชสีมาใช้ถนนมิตรภาพ วิ่งไปทางโคกรวด เลี้ยวขวา ไปทางอำเภอขามทะเลสอ ไปถึงบ้านหนองสรวง เลี้ยวซ้ายไปยังอำเภอด่านขุนทด ใช้ทางหลวงหมายเลข 201 (สีคิ้ว-ชัยภูมิ) วิ่งไปทางอำเภอสีคิ้วไปประมาณ 5 กิโลเมตร จะพบสามแยก เลี้ยวขวาเข้าไปตามถนนชัยบาดาล-ด่านขุนทด ประมาณ 22 กิโลเมตร จะถึงที่ทำการอ่างฯห้วยปราสาทใหญ่</doc>
