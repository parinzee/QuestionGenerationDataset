<doc id="349608" url="https://th.wikipedia.org/wiki?curid=349608" title="เจ้าหญิงอองตัวแนตแห่งโมนาโก">เจ้าหญิงอองตัวแนตแห่งโมนาโก เจ้าหญิงอองตัวแนตแห่งโมนาโก, บารอนเนสแห่งเมสซี และเคานท์เตสแห่งโปลีญัก (ประสูติ 28 ธันวาคม ค.ศ. 1920 - สิ้นพระชนม์ 18 มีนาคม ค.ศ. 2011) พระราชธิดาในเจ้าหญิงชาลอตต์ ดัชเชสแห่งวาเลนตินัว กับเจ้าชายปีแยร์ ดยุกแห่งวาเลนตินัว เป็นพระครรโภทรเชษฐภคิณีของเจ้าชายเรนิเยที่ 3 แห่งโมนาโก และมีศักดิ์เป็นพระปิตุจฉาในเจ้าชายอัลแบร์ที่ 2 แห่งโมนาโก เจ้าชายองค์อธิปัตย์คนปัจจุบัน อย่างไรก็ตามพระองค์ถือเป็นเชื้อพระวงศ์ ที่มิใช่พระบรมวงศานุวงศ์ของโมนาโก และไม่มีสิทธิในการสืบทอดราชบัลลังก์หลังจากการเปลี่ยนแปลงกฎมนเทียรบาลในปี ค.ศ. 2002 รวมถึงพระโอรส-ธิดาทั้งของพระองค์ ซึ่งไม่มียศบารอน-บารอนเนสตามพระมารดา และการใช้นามสกุล เดอ เมสซี เจ้าหญิงอองตัวแนต สิ้นพระชนม์เมื่อวันที่ 18 มีนาคม พ.ศ. 2554 ณ โรงพยาบาลกลางเจ้าหญิงเกรซ ประเทศโมนาโก สิริพระชนมายุได้ 90 พรรษา ส่วนพระราชพิธีฝังพระศพจะจัดขึ้นในเวลา 10.00 นาฬิกา ของวันที่ 24 มีนาคม ปีเดียวกัน ณ มหาวิหารนักบุญนิโคลัส ประเทศโมนาโก</doc>
