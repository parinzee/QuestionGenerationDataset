<doc id="391579" url="https://th.wikipedia.org/wiki?curid=391579" title="เทศบาลตำบลที่วัง">เทศบาลตำบลที่วัง เทศบาลตำบลที่วัง เป็นตำบลของอำเภอทุ่งสง จังหวัดนครศรีธรรมราช อยู่ทางทิศใต้ของอำเภอทุ่งสงไปทางจังหวัดตรัง ตามทางหลวงแผ่นดินสาย 403 (ทุ่งสง-ห้วยยอด) ส่วนหน้าสำนักงานเทศบาลตำบลที่วังนั้นจะอยู่ห่างจาก ตัวเมืองทุ่งสง ประมาณ 9 กิโลเมตรประวัติ ประวัติ. ก่อนที่จะครบวาระ องค์การบริหารส่วนตำบลที่วัง ได้ดำเนินการขอยกฐานะจากองค์การบริหารส่วนตำบลเป็นเทศบาลตำบล โดยได้เริ่มดำเนินการตั้งแต่วันที่ 1 พฤษภาคม 2550 โดยได้เริ่มตั้งแต่ การสำรวจความคิดเห็นของประชาชน ลงทำประชาคมในระ ดับหมู่บ้านต่างๆ จัดทำประชาคมในระดับตำบลที่โรงเรียนก้างปลาวิทยาคม เมื่อวันที่ 1 มิถุนายน 2550 ดำเนินการแก้ไขตรวจสอบ แนวเขตตำบล ซึ่งแนวเขตตำบลเดิมนั้นไม่ถูกต้องตรงกับข้อเท็จจริง และได้มอบหมายให้เจ้าหน้าที่ดำเนินการเรื่องนี้อย่างเกาะติดที่สุด และกระทรวงมหาดไทย ได้เชิญ นายกองค์การบริหารส่วนตำบล ปลัดองค์การบริหารส่วนตำบล หัวหน้าส่วนโยธา และเจ้าหน้าที่วิเคราะห์นโยบายและแผนไปประชุมชี้แจงประกอบการขอจัดตั้ง ต่อคณะกรรมการกฎหมายมหาดไทย คณะที่ 2 โดยมีนายชัยวัฒน์ หุตะเจริญ รองปลัดกระทรวงมหาดไทย เป็นประธานในที่ประชุม เมื่อวันที่ 20 กรกฎาคม 2550 ที่ผ่านมา หลังจากที่แนวเขตตำบล ก็ได้รับการแก้ไขเขตติดต่อใหม่ เสร็จเรียบร้อยเมื่อวันที่ 19 กรกฎาคม 2550 และที่ประชุมกระทรวงมหาดไทย มีมติให้องค์การบริหารส่วนตำบลที่วัง ยกฐานะเป็นเทศบาลตำบลได้ภุมิศาสตร์ ภุมิศาสตร์. เทศบาลตำบลที่วังมีเนื้อที่ 89 ตารางกิโลเมตรหรือ พื้นที่ 55,625 ไร่ เทศบาลตำบลที่วัง ตั้งอยู่ทางทิศตะวันออกของตัวเมืองนครศรีธรรมราช- ทิศเหนือ ติดต่อกับเทศบาลตำบลชะมาย อำเภอทุ่งสง - ทิศใต้ ติดต่อกับ เทศบาลตำบลกะปาง และองค์การบริหารส่วนตำบลน้ำตก อำเภอทุ่งสง - ทิศตะวันออก ติดต่อกับ องค์การบริหารส่วนตำบลสามตำบล องค์การบริหารส่วนตำบลทุ่งโพธิ์ อำเภอจุฬาภรณ์ - ทิศตะวันตก ติดต่อกับ องค์การบริหารส่วนตำบลเขาโร และองค์การบริหารส่วนตำบลควนกรด อำเภอทุ่งสงภูมิประเทศ ภูมิประเทศ. ลักษณะภูมิประเทศของตำบลที่วัง มีสภาพพื้นที่เป็นที่ราบเชิงเขา พื้นที่โดยทั่วไปสลับกับพื้นที่สวนยางพาราของราษฎร สภาพของดินส่วนใหญ่เป็นดินลูกรัง มีบางแห่งเป็นดินเหนียวภูมิอากาศ ภูมิอากาศ. ลักษณะภูมิอากาศของตำบลที่วัง ซึ่งตั้งอยู่ในเขตพื้นที่ตอนกลางของภาคใต้ จึงมีภูมิอากาศแบบมรสุมเขตร้อน แต่อากาศโดยทั่วไปไม่ร้อนจัด เนื่องจากมีอิทธิพลของร่องมรสุมพาดผ่านจากทะเลทั้ง 2 ฝั่ง จึงมีฤดูเพียง 2 ฤดู คือ ฤดูร้อนและฤดูฝนการแบ่งเขตปกครอง การแบ่งเขตปกครอง. เทศบาลตำบลที่วังแบ่งเขตปกครองออกเป็น 11 ชุมชน ได้แก่1. ชุมชนบ้านชายคลอง 2. ชุมชนบ้านหัวนา 3. ชุมชนบ้านก้างปลา 4. ชุมชนบ้านฉาง 5. ชุมชนบ้านควนชม 6. ชุมชนบ้านนาเปลี่ยน 7. ชุมชนบ้านธรรมเผด็จ 8. ชุมชนบ้านวังยวน 9. ชุมชนบ้านทุ่งอินทนิล 10. ชุมชนบ้านบนควน 11. ชุมชนบ้านคลองทรายสถานศึกษาสถานศึกษา. - วิทยาลัยเทคโนโลยีภาคใต้ - โรงเรียนบ้านชายคลอง - โรงเรียนวัดก้างปลา - โรงเรียนก้างปลาวิทยาคม - โรงเรียนวัดควนชม - โรงเรียนวัดธรรมเผด็จ - โรงเรียนบ้านวังยวน - ศูนย์พัฒนาเด็กเล็กวัดควนชม - ศูนย์พัฒนาเด็กเล็กบ้านชายคลองสถานที่ท่องเที่ยวที่น่าสนใจสถานที่ท่องเที่ยวที่น่าสนใจ. - ป่าสงวนแห่งชาติป่าวังยวน</doc>
