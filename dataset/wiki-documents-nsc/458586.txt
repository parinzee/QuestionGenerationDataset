<doc id="458586" url="https://th.wikipedia.org/wiki?curid=458586" title="เอียว เกิส">เอียว เกิส เอียว เกิส (Ieu Koeus) เกิดเมื่อ พ.ศ. 2448 เคยดำรงตำแหน่งเป็นนายกรัฐมนตรีของกัมพูชาเพียง 9 วันในเดือนกันยายน พ.ศ. 2492 เขาเป็นกลุ่มปัญญาชนที่ร่วมก่อตั้งพรรคประชาธิปไตย ในเดือนเมษายน พ.ศ. 2489 ได้ประกาศจัดตั้งรัฐบาลเมื่อ 20 กันยายน พ.ศ. 2492 ก่อนจะถูกแทนที่ด้วยเยม ซัมบัวร์ในวันที่ 29 กันยายน ในวันที่ 14 มกราคม พ.ศ. 2493 ได้มีชายปาระเบิดมือเข้าไปยังที่ทำการพรรคประชาธิปไตย ทำให้เอียว เกิสซึ่งเป็นผู้นำขบวนการสหภาพแห่งชาติเสียชีวิต ชายที่ปาระเบิดถูกจับกุมได้แต่ให้การปฏิเสธว่าเขาไม่ใช่สมาชิกพรรคเสรีภาพที่เป็นฝ่ายตรงข้าม บุตรชายของเขาคือ เอียว ปันณากาเป็นสมาชิกพฤฒสภาในปัจจุบัน</doc>
