<doc id="117155" url="https://th.wikipedia.org/wiki?curid=117155" title="อำเภอเฉลิมพระเกียรติ (จังหวัดน่าน)">อำเภอเฉลิมพระเกียรติ (จังหวัดน่าน) เฉลิมพระเกียรติ เป็นอำเภอหนึ่งของจังหวัดน่านที่ตั้งและอาณาเขต ที่ตั้งและอาณาเขต. อำเภอเฉลิมพระเกียรติตั้งอยู่ทางทิศเหนือของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับแขวงไชยบุรี (ประเทศลาว) - ทิศตะวันออก ติดต่อกับแขวงไชยบุรี (ประเทศลาว) - ทิศใต้ ติดต่อกับอำเภอบ่อเกลือและอำเภอปัว - ทิศตะวันตก ติดต่อกับอำเภอทุ่งช้างประวัติ ประวัติ. ตำบลห้วยโก๋นเดิมขึ้นกับอำเภอทุ่งช้าง ส่วนตำบลขุนน่านเดิมขึ้นกับอำเภอบ่อเกลือ ทางราชการได้รวมพื้นที่ทั้ง 2 ตำบล เพื่อตั้งเป็นอำเภอเฉลิมพระเกียรติ จังหวัดน่าน เป็นกรณีพิเศษโดยไม่ผ่านการเป็นกิ่งอำเภอ ตามโครงการจัดตั้งอำเภอเฉลิมพระเกียรติพระบาทสมเด็จพระเจ้าอยู่หัวภูมิพลอดุลยเดช เนื่องในมหามงคลวโรกาสจัดงานฉลองสิริราชสมบัติครบ 50 ปี เมื่อ 5 ธันวาคม พ.ศ. 2539การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอเฉลิมพระเกียรติแบ่งเขตการปกครองย่อยออกเป็น 2 ตำบล 22 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอเฉลิมพระเกียรติประกอบด้วยองค์กรปกครองส่วนท้องถิ่น 2 แห่ง ได้แก่- องค์การบริหารส่วนตำบลห้วยโก๋น ครอบคลุมพื้นที่ตำบลห้วยโก๋นทั้งตำบล - องค์การบริหารส่วนตำบลขุนน่าน ครอบคลุมพื้นที่ตำบลขุนน่านทั้งตำบลการคมนาคมการคมนาคม. - ทางหลวงแผ่นดินหมายเลข 1080 (น่าน-ปัว-เฉลิมพระเกียรติ) - ทางหลวงแผ่นดินหมายเลข 1081 (ปัว-เฉลิมพระเกียรติ)สถานที่ท่องเที่ยวสถานที่ท่องเที่ยว. - จุดผ่านแดนถาวรสากลห้วยโก๋น-น้ำเงิน - ฐานปฏิบัติการบ้านห้วยโก๋น - อนุสรณ์สถานภูพยัคฆ์ - พิพิธภัณฑ์ชนชาติลัวะและม้ง - สถานีพัฒนาการเกษตรที่สูงภูพยัคฆ์ - สำนัก 708 อดีตศูนย์กลางพรรคคอมมิวนิสต์แห่งประเทศไทย - สถานีพัฒนาการเกษตรที่สูงบ้านสะจุก–สะเกี้ยง - นาขั้นบันไดบ้านเปียงซ้อ - หน่วยจัดการต้นน้ำขุนน่าน - น้ำตกวังเปียน - น้ำตกห้วยปูน - น้ำตกสะลาง - น้ำตกคลองหนุ่ม - ถ้ำดงข่อย - ถ้ำเสา - ถ้ำพระ - ดอยภูแว</doc>
