<doc id="736593" url="https://th.wikipedia.org/wiki?curid=736593" title="โรงเรียนนักบุญเปโตร">โรงเรียนนักบุญเปโตร โรงเรียนนักบุญเปโตร (; อักษรย่อ: น.บ.) เป็นโรงเรียนเอกชน ตั้งอยู่ที่ตำบลท่าข้าม อำเภอสามพราน จังหวัดนครปฐม ก่อตั้งขึ้นในปี พ.ศ. 2402 โดยโรงเรียนมีการแบ่งแผนก เป็นแผนกอนุบาล แผนกประถม และแผนกมัธยมประวัติ ประวัติ. โรงเรียนนักบุญเปโตรก่อตั้งขึ้นในปี พ.ศ. 2402 เป็นโรงเรียนราษฎร์สอนวิชาภาษาไทยควบคู่กับศาสนา ตามหลักสูตรของทางมิสซังโรมันคาทอลิก บาทหลวง เอมิล วิกตอร์ เบเช เป็นเจ้าอาวาสวัดนักบุญเปโตรทำหน้าที่เป็นครูใหญ่ ต่อมาได้เปลี่ยนเป็นโรงเรียนประชาบาล จัดตั้งตามพระราชบัญญัติประถมศึกษาเมื่อวันที่ 15 กันยายน พ.ศ. 2465 โดยชื่อว่า โรงเรียนประชาบาล มีบาทหลวง เรอเน แปร์รอส บาทหลวง เอมิล วิกตอร์ เบเช และนายเช้ กิจสกุล เป็นกรรมการผู้จัดการโรงเรียน ต่อมาเมื่อ พ.ศ. 2466 บาทหลวง เอ็วเย็น แลชแชร์ รับหน้าที่เป็นผู้จัดการและครูใหญ่ มีนายเช้ กิจสกุล เป็นผู้ช่วย ในปีพ.ศ. 2492 บาทหลวงอันตน เอมมานุแอล เดชังป์-แบร์แยร์ เจ้าอาวาสวัดนักบุญเปโตร ได้ดำเนินการขอเปลี่ยนแปลงกิจการโรงเรียน โดยเปลี่ยนจากโรงเรียนประชาบาลกลับมาเป็นโรงเรียนราษฎร์อีกครั้งหนึ่งในวันที่ 15  สิงหาคม พ.ศ. 2492 และตั้งชื่อโรงเรียนว่า "โรงเรียนนักบุญเปโตร" และบาทหลวงอันตน เอมมานุแอล เดชังป์-แบร์แยร์ เป็นผู้จัดการโรงเรียน และนายสุทิน เต่งตระกูล ทำหน้าที่เป็นครูใหญ่ ดำเนินกิจการในลักษณะของโรงเรียนราษฎร์ตั้งแต่นั้นมาจนถึงปัจจุบัน เมื่อกลับมาดำเนินกิจการเป็นโรงเรียนราษฎร์อีกครั้งหนึ่ง สอนระดับชั้นประถมศึกษาปีที่ 1 ถึงชั้นประถมศึกษาปีที่ 4 พ.ศ. 2500 ทางโรงเรียนขอขยายชั้นเรียนเปิดสอนในระดับชั้นมัธยมศึกษาปีที่ 1 ถึงชั้นมัธยมศึกษาปีที่ 3สัญลักษณ์ประจำโรงเรียนสัญลักษณ์ประจำโรงเรียน. - ปรัชญา : ทิ้งสิ่งชั่วร้าย มุ่งหมายสิ่งดี - คติพจน์ : ประพฤติดี มีวินัย ใฝ่ความรู้ เชิดชูคุณธรรม - ตราประจำโรงเรียน : ตราประจำโรงเรียนเป็นรูปท่านนักบุญเปโตรมือซ้ายถือคัมภีร์ไบเบิล ส่วนมือขวาถือกุญแจ โดยในวงกลมตราประจำโรงเรียนจะมีใบมะกอกน้ำซึ่งเป็นต้นไม้ประจำโรงเรียนอยู่ที่ด้านซ้ายและด้านขวา มีตัวหนังสือกำกับว่า "โรงเรียนนักบุญเปโตร" ปรากฏอยู่ด้านบน - ต้นไม้ประจำโรงเรียน : ต้นมะกอกน้ำ - สีประจำโรงเรียน : สีเหลือง และ สีแดง- สีเหลือง หมายถึง - สีแดง หมายถึงศิษย์เก่าที่สร้างชื่อเสียงแก่โรงเรียนศิษย์เก่าที่สร้างชื่อเสียงแก่โรงเรียน. - ปริตา ไชยรักษ์ – มิสทีนไทยแลนด์ปี 2011</doc>
