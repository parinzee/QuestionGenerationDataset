<doc id="702121" url="https://th.wikipedia.org/wiki?curid=702121" title="ธงชาติกาตาร์">ธงชาติกาตาร์ ธงชาติกาตาร์ () ประกาศใช้เมื่อวันที่ 9 กรกฎาคม ค.ศ. 1971 เป็นธงสี่เหลี่ยมผืนผ้า ภายในแบ่งออกเป็นสองส่วนด้วยเส้นฟันปลา 9 ซี่ ตามแนวตั้ง ด้านคันธงเป็นพื้นสีขาว ส่วนด้านปลายธงเป็นสีแดงม่วง โดยสีขาวแทนสันติภาพ สีแดงม่วงแทนเกียรติยศของประเทศชาติ และเส้นฟันปลา 9 ซี่หมายถึงกาตาร์ที่เป็นเอมิเรตลำดับที่ 9 กาตาร์มีธงชาติใช้ก่อนหน้าจะได้รับเอกราชจากอังกฤษ โดยกลางศตวรรษที่ 19 มีการเพิ่มแถบสีขาวแนวตั้งลงบนด้านคันธงของธงสีแดงล้วน เส้นฟันปลา 9 ซี่ถูกเพิ่มเติมในภายหลัง และสีแดงถูกเปลี่ยนเป็นสีแดงม่วงในปี ค.ศ. 1949 เมื่อประกาศใช้อย่างเป็นทางการในปี ค.ศ. 1971 ธงชาติกาตาร์ก็มีการปรับเปลี่ยนเล็กน้อยคือขนาดธง ธงชาติกาตาร์มีความคล้ายคลึงกับธงชาติบาห์เรน ซึ่งมีขนาดเล็กกว่าและมีสีที่แตกต่างกันธงในอดีต</doc>
