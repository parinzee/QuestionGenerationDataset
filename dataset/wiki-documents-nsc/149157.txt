<doc id="149157" url="https://th.wikipedia.org/wiki?curid=149157" title="ล่าคนดุในเมืองเดือด">ล่าคนดุในเมืองเดือด ล่าคนดุในเมืองเดือด () เป็นภาพยนตร์ที่ได้รับรางวัลอคาเดมี่ 4 สาขาเขียนบทและกำกับโดย สองพี่น้องโคเอน มีนักแสดงนำ เช่น ทอมมี ลี โจนส์, จอช โบรลินและคาเบียร์ บาร์เดน สร้างจากนวนิยายของคอร์แม็ค แม็คคาร์ธีในชื่อเดียวกัน ล่าคนดุในเมืองเดือด เป็นเรื่องราวเกี่ยวกับการเจรจาซื้อขายยาเสพติดที่ตกลงกันไม่ได้ และมีชายคนหนึ่งพบเงินจำนวน 2 ล้านดอลลาร์จากเหตุการณ์นั้น ทำให้ต้องหนีตามหาเงินของกลุ่มมาเฟีย และเป็นเรื่องตำรวจแก่ที่ใช้ชีวิตไม่ทันตามโลกที่หมุนเปลี่ยนไปอย่างรวดเร็ว เหตุการณ์เกิดขึ้นในทะเลทรายของประเทศสหรัฐอเมริกาเรื่องย่อ เรื่องย่อ. เปิดเรื่องด้วยบุคคลปริศนาใครคนหนึ่ง ที่บอกเล่าเรื่องราวของการเป็นนายอำเภอ อาชีพที่แสนจะน่าภูมิใจของเขา หากแต่โดยน้ำเสียงที่ผู้ชายคนนี้เล่านั้น มันกลับแฝงนัยความทอดม้วยสร้อยเศร้า ที่เมื่อคิดถึงในวันเก่า แล้วมาเทียบกับในวันนี้ มันเป็นคนละวันที่แตกต่างเพราะพัฒนาการของสังคมช่วยทำให้ต้องเปลี่ยนแปลง การก่ออาชญากรรมในวันเก่า กับภาพความจำของผู้ชายคนนี้ คือ ความไม่ยากเย็น ทั้งในการกระทำ และความรู้สึก ที่จะสามารถสื่อสารรู้ความคิดอ่านของคนเป็นโจร ได้โดยไม่ซับซ้อน ซ่อนเบื้องลึกเบื้องหลังอะไรนัก เมื่ออยากมีเงินก็ไปปล้น เมื่ออยากขึ้นสวรรค์ ก็ไปข่มขืนใครสักคนให้หายอยาก หรือเมื่อแค้นใครนัก ก็หยิบปืนมายิงให้มันดับดิ้นไป แต่กับการก่ออาชญากรรมในวันนี้ กับภาพในจินตนาการของผู้ชายคนนั้นมันกลับเป็นภาพที่เต็มไปด้วยความลึกลับ ซับซ้อน มีเงื่อนงำ หรือเหตุผลหลายหลาก ที่ยากจะตัดสินชี้ชัดได้เพียงเรื่องใดเรื่องหนึ่งโดยตรง ชายวัยฉกรรจ์ (จอช โบรลิน) คนหนึ่งกำลังเดินล่าสัตว์อยู่ในทะเลทรายอันแห้งแล้ง ในระหว่างนั้นด้วยความบังเอิญ เขาได้ไปพบเจอกับกลุ่มศพที่นอนแน่นิ่งจมบนกองเลือดสดๆ เหมือนมันเพิ่งเกิดเหตุการณ์อะไรร้ายแรงบางอย่างไม่นานมานี้ แล้วด้วยความที่เป็นคนช่างสังเกตเสียเหลือเกิน ก็ได้ไปเจอกับยาเสพติดกองใหญ่ และเงินในกระเป๋า ที่ประมาณคร่าว ๆ ได้เป็นหลักล้าน และแล้วด้วยจิตสำนึกของความโลภเพียงแค่ชั่ววูบ ก็ได้บังเกิดความคิดให้เขายึดเอาเงินทั้งหมดมาเป็นของตัว หวังจะรวยทางลัดอย่างบังเอิญๆกันเช่นนี้ แต่แล้ว เรื่องราวทุกอย่างที่น่าจะสุขสงบได้ เหมือนไม่มีอะไรเกิดขึ้น และคงไม่มีใครรู้ไม่มีใครเห็นถึงเงินก้อนนี้ ก็บังเกิดเหตุให้ต้องพลิกผัน เปลี่ยนความโชคดีกลายเป็นซวยมหันต์ แค่เพราะจิตสำนึกของความอยากเป็นคนดีเพียงชั่ววูบเท่านั้น เมื่อตอนกลางวัน ผู้ชายคนนั้นเลือกจะหยิบเงินมาเปล่า ๆ โดยทิ้งผู้ชายหนึ่งคนที่รอดตายในสภาพร่อแร่ให้เตรียมตัวตายอย่างโดดเดี่ยวและทรมาน จนตอนกลางคืน ผู้ชายคนนี้ กลับเพิ่งคิดออกว่าจะต้องตอบแทนอะไรบ้าง เมื่อเขาไปถึงที่แห่งนั้น ในเวลาเดียวกับที่ เกมการไล่ล่ากำลังจะต้องเริ่มขึ้น โดยมีหนึ่งอาชญากรสุดอำมหิต (ฮาเวียร์ บาเด็ม) กระหายใจจดจ่อที่จะปิดเกมนี้ให้เสร็จโดยสมบูรณ์ ภารกิจในเกมของอาชญากรนายนี้ มีสองอย่าง คือ การตามหาเงิน และคนที่หยิบมันไป ซึ่งในภารกิจแรก เมื่อได้มา ต้องเอาไปคืนผู้ว่าจ้างส่วนภารกิจที่สอง เมื่อได้เจอ ต้องเอาคืนให้มันตายอย่างสาสม เมื่อเกมได้ดำเนินไป ในระหว่างที่คนสองคนต่างกำลังล่า และหนี อีกหนึ่งตัวละครที่ถูกชักนำให้ต้องเข้ามาเกี่ยวพันอย่างเลี่ยงไม่ได้ ก็คือ นายอำเภอ (ทอมมี่ ลี โจนส์) ผู้เล่าเรื่องในฉากแรก ทั้งยังเป็นจุดศูนย์กลางของหนังเรื่องนี้ตัวจริงรางวัลที่ได้</doc>
