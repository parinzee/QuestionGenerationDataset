<doc id="345207" url="https://th.wikipedia.org/wiki?curid=345207" title="U-Carmen eKhayelitsha">U-Carmen eKhayelitsha ยู-คาร์เมน เอ คาเยลีทชา (U-Carmen eKhayelitsha แปลว่า คาร์เมน ที่ คาเยลีทชา) หรือ U-Carmen เป็นภาพยนตร์เพลงอุปรากรที่ออกฉายในปี ค.ศ. 2005 อำนวยการสร้างและกำกับโดยมาร์ก ดอร์นฟอร์ด-เมย์ ผู้กำกับชาวอังกฤษเชื้อสายแอฟริกาใต้ เป็นภาพยนตร์ร่วมสมัยที่ดัดแปลงมาจากเนื้อเรื่องจากอุปรากรการ์เมนของฌอร์ฌ บีแซโดยใช้คำร้องต้นฉบับภาษาฝรั่งเศสผสมผสานกับดนตรีพื้นเมืองแอฟริกันในภาษาโชซา ภาพยนตร์เรื่องนี้ถ่ายทำที่ย่านคาเยลีทชา (Khayelitsha) นอกเมืองเคปทาวน์ แอฟริกาใต้ โดยใช้นักแสดงสมัครเล่นผิวดำที่ไม่เคยแสดงภาพยนตร์มาก่อน บทการ์เมน รับบทโดย พอลีน มาเลเฟน ซึ่งเป็นภรรยาของผู้กำกับ และเป็นผู้แปลบทร้องบางส่วนจากต้นฉบับภาษาฝรั่งเศสเป็นภาษาโชซา นักแสดงทั้งหมดใช้เวลาฝึกซ้อมเป็นเวลา 4 สัปดาห์ แล้วถ่ายทำจริงโดยไม่มีการบันทึกเสียงทับ ภาพยนตร์ออกฉายรอบปฐมทัศน์ที่ประเทศเยอรมนีในเทศกาลภาพยนตร์นานาชาติเบอร์ลินประจำปี 2005 และได้รับรางวัลหมีทองคำประจำปีนั้น</doc>
