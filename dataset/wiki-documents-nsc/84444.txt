<doc id="84444" url="https://th.wikipedia.org/wiki?curid=84444" title="อีจิสกันดั้ม">อีจิสกันดั้ม GAT-X303 อีจิสกันดั้ม (ญี่ปุ่น:イージスガンダム ; อังกฤษ:Aegis Gundam) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ด ออกแบบโดยจุนอิจิ อะคุทสึ ในเรื่องเป็นโมบิลสูทประจำตัวของ อัสรัน ซาล่า ซึ่งเป็นเพื่อนสนิทของ คิระ ยามาโตะ อีจิสกันดั้มเป็นหนึ่งในGAT-X ซีรีส์ทั้งห้าที่พันธมิตรโลกพัฒนาขึ้นมาเพื่อตอบโต้โมบิลสูท ของ ซาฟท์ ซึ่งโมบิลสูททั้งห้านั้นล้วนแต่ใช้เทคโนโลยีใหม่นั่นคือเกราะเฟสชิฟท์อาเมอร์(Phase Shift Armor) ซึ่งนิยมเรียกสั้นๆว่า PS เมื่อเปิดใช้งาน เกราะเฟสชิฟท์จะสร้างสนามพลังคลุมตัวเกราะไว้ ทำให้การโจมตีด้วยอาวุธที่ไม่ใช่บีมแทบจะไม่มีผลกับกันดั้ม แต่เนื่องจากกันดั้มต้องใช้แบ็ตเตอรีเป็นแหล่งพลังงานเพื่อให้ใช้งานในสนามรบที่มีนิวตรอนแจมเมอร์ได้จึงใช้เกราะเฟสชิฟท์ได้ในเวลาจำกัดเท่านั้น เมื่อปิดเฟสชิฟท์ เกราะของกันดั้มก็จะกลายเป็นสีเทา รูปแบบการแปลงร่างไปเป็นโหมดโมบิลอาเมอร์ของอีจิสกันดั้มนั้นคล้ายคลึงกับ 4LEGซึ่งเป็นโมบิลสูทต้นฉบับของ ซี้ด มี้ด ผู้ออกแบบ เทิร์นเอกันดั้มบทบาท บทบาท. อีจิสกันดั้มเป็นโมบิลสูทเครื่องเดียวในกลุ่ม GAT-Xซีรีส์รุ่นแรกที่สามารถแปลงร่างเป็นโมบิลอาเมอร์ได้ ในโหมดโมบิลสูท อีจิสกันดั้มสามารถใช้งานอาวุธคือ ปืนวัลแคน บีมไรเฟิล และ บีมเซเบอร์ที่ข้อมือและเท้าทั้งสี่ข้างได้ ที่ลำตัวของอีจิสกันดั้มยังมีปืนใหญ่พลังงานสูง "ซิลล่า"ที่มีอานุภาพรุนแรง ซึ่งอีจิสกันดั้มจำเป็นต้องแปลงร่างเป็นโหมดโมบิลอาเมอร์เพื่อใช้งานปืนซิลล่า และในโหมดโมบิลอาเมอร์นี้ อีจิสกันดั้มก็ยังสามารถใช้บีมเซเบอร์ได้ อีจิสกันดั้มถูกซาฟท์ขโมยไปจากโคโลนีเฮลิโอโปลิสโดยอัสรัน ซาล่าและได้เป็นโมบิลสูทประจำตัวของอัสรัน อัสรันและอีจิสกันดั้มได้ร่วมในการโจมตียานอาร์คแองเจิ้ลจนกระทั่งอัสรันสั่งระเบิดตัวเองเพื่อทำลายสไตรค์กันดั้มของคิระ ยามาโตะรอซโซอีจิส รอซโซอีจิส. ในเนื้อเรื่องของกันดั้มซี้ด C.E.73 เดลต้าแอสเทรย์ ได้เปิดเผยว่ากลุ่มพันธมิตรโลกยังมีอีจิสกันดั้มเครื่องอื่นอยู่อีก ซึ่งบริษัทแอ็คทายออนยังได้พัฒนาต่อเป็น GAT-X303AA รอซโซอีจิส รอซโซอีจิสได้รับการปรับปรุงโดยติดปีกวิงไบน์เดอร์ไว้ด้านหลังซึ่งทำให้ร่างโมบิลอาเมอร์สามารถเคลื่อนไหวบนโลกได้อย่างมีประสิทธิภาพมากกว่าอีจิสกันดั้ม และสามารถบินได้ในร่างโมบิลสูทโดยใช้วิงไบน์เดอร์จำลองรูปแบบของเจ็ตสไตรเกอร์ รอซโซอีจิสสามารถใช้ปืนซิลล่าได้ในร่างโมบิลสูทและมีร่างแปลงซึ่งเปลี่ยนร่างท่อนบนเป็นแบบคล้ายกับ GAT-X252 ฟอร์บิดเดนกันดั้ม ที่สามารถยิงซิลล่าเป็นเส้นโค้งได้ รอซโซอีจิสเป็นโมบิลสูทประจำตัวของสมาชิกหน่วยแฟนธอมเพน เอมิลิโอ บรอเดอริครีเจเนเรตกันดั้ม รีเจเนเรตกันดั้ม. โมบิลสูทตัวร้ายซึ่งปรากฏในเนื้อเรื่องของกันดั้มซี้ด แอสเทรย์อาร์ รีเจเนเรตกันดั้มเป็นหนึ่งในโมบิลสูทที่ซาฟท์พัฒนาขึ้นด้วยเทคโนโลยีที่จำลองมาจาก GAT-Xซีรีส์ โมบิลสูทเหล่านี้มีเทคโนโลยีนิวตรอนแจมเมอร์แคนเซลเลอร์ซึ่งทำให้ไม่ได้รับผลจากนิวตรอนแจมเมอร์ จึงใช้เตาปฏิกรณ์นิวเคลียร์ฟิชชั่นเป็นแหล่งพลังงานแทนที่จะเป็นแบตเตอรีเหมือนโมบิลสูททั่วๆไป ทำให้สามารถปฏิบัติการได้เป็นเวลานาน รีเจเนเรตกันดั้มนั้นมีลักษณะใกล้เคียงกับอีจิสกันดั้มมากที่สุด โดยสามารถแปลงร่างเป็นโหมดโมบิลอาเมอร์ได้เหมือนกัน รีเจเนเรตกันดั้มยังมีความสูงกว่าสามสิบห้าเมตรซึ่งใหญ่กว่าโมบิลสูททั่วๆไปเกือบสองเท่า อาวุธของรีเจเนเรตกันดั้มประกอบด้วยบีมไรเฟิลยาวซึ่งมีพลังทำลายสูงมากและบีมเซเบอร์ยาวติดแขนขาสี่เล่มเหมือนกับอีจิสกันดั้ม ชื่อของรีเจเนเรตกันดั้มมาจากความสามารถในการซ่อมแซมตัวเอง(regenerate) ซึ่งโครงสร้างของรีเจเนเรตกันดั้มทำให้สามารถปลดชิ้นส่วนที่ได้รับความเสียหายทิ้งและประกอบกับชิ้นส่วนใหม่ซึ่งส่งมาจากยานแม่ได้กลางสนามรบ ห้องควบคุมและเตาปฏิกรณ์ของของรีเจเนเรตกันดั้มนั้นอยู่ที่แบ็คแพ็ค ซึ่งแบ็คแพ็คนี้จะสามารถแยกออกจากรีเจเนเรตกันดั้มและไปสวมกับโมบิลสูทอื่นเพื่อทำการควบคุมได้ รีเจเนเรตกันดั้มยังมีระบบไลท์คราฟท์โพรพัลชัน(lightcraft propulsion) เมื่ออยู่ในโหมดโมบิลอาเมอร์นั้น รีเจเนเรตกันดั้มสามารถรับพลังงานที่ยิงจากปืนรังสี เจเนซิสอัลฟ่าเพื่อใช้เร่งความเร็วในระดับสูงได้ รีเจเนเรตกันดั้มเป็นโมบิลสูทประจำตัวของโคออดิเนเตอร์ แอช เกรย์ ซึ่งในการต่อสู้กับ MBF-P02 กันดั้มแอสเทรย์เรดเฟรม พาวเวิร์ดเรดของโลว กิลและ MBF-P03 กันดั้มแอสเทรย์บลูเฟรมเซคันด์ของไก มุราคุโมะนั้น โลวใช้หมัดของพาวเวิร์ดเรดทำลายระบบควบคุมทิศทางของรีเจเนเรตกันดั้ม ทำให้รีเจเนเรตกันดั้มและแอชหลุดเข้าไปในพื้นที่ของกลุ่มพันธมิตรโลกและถูกจับไว้ได้ ในเนื้อเรื่องของกันดั้มซี้ด เดสทินีแอสเทรย์ได้เปิดเผยว่าแบ็คแพ็คของรีเจเนเรตกันดั้มนั้นถูกดัดแปลงเป็นแบ็คแพ็ค +11 (พลัสอีเลเว่น) เพื่อใช้งานกับ ZGMF-YX21R โปรโตเซเวอร์โดยในแบ็คแพ็คนี้มีเตาปฏิกรณ์นิวเคลียร์ฟิชชันและนิวตรอนแจมเมอร์แคนเซลเลอร์อยู่ด้วย</doc>
