<doc id="414957" url="https://th.wikipedia.org/wiki?curid=414957" title="อำนวย คลังผา">อำนวย คลังผา อำนวย คลังผา (เกิด 16 ตุลาคม พ.ศ. 2488) อดีตประธานคณะกรรมการประสานงานสมาชิกสภาผู้แทนราษฎร หรือวิปรัฐบาล สมาชิกสภาผู้แทนราษฎรลพบุรี เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2539 ในสังกัดพรรคความหวังใหม่ ปัจจุบันสังกัดพรรคเพื่อไทยประวัติ ประวัติ. อำนวย คลังผา เกิดเมื่อวันที่ 16 ตุลาคม พ.ศ. 2488 เป็นบุตรของนายฉ่าง และนางเงิน คลังผา มีพี่น้อง 6 คน สำเร็จการศึกษา ศิลปศาสตรบัณฑิตกิตติมศักดิ์ สาขาพัฒนาชุมชน มหาวิทยาลัยราชภัฏเทพสตรี, ศิลปศาสตรบัณฑิต และรัฐประศาสนศาสตรมหาบัณฑิต สาขารัฐประศาสนศาสตร์ มหาวิทยาลัยเกริก สมรสกับนางละมัย มีบุตร 4 คนงานการเมือง งานการเมือง. ปี พ.ศ. 2539 ลงสมัครสมาชิกสภาผู้แทนราษฎรในสังกัดพรรคความหวังใหม่ และได้รับการเลือกตั้งเป็นครั้งแรก พ.ศ. 2544 ย้ายมาสังกัดพรรคไทยรักไทย ได้รับการเลือกตั้งเป็นครั้งที่สองและสาม พ.ศ. 2550 ลงสมัครในนามพรรคพลังประชาชน และพ.ศ. 2554 ในนามพรรคเพื่อไทย ชนะการเลือกตั้งทุกครั้ง อนึ่ง นายอำนวยเคยเป็นเลขานุการรัฐมนตรีช่วยว่าการกระทรวงการคลัง (นายมารวย ผดุงสิทธิ์), เลขานุการรัฐมนตรีช่วยว่าการกระทรวงมหาดไทย (นายประมวล รุจนเสรี) และเลขานุการรัฐมนตรีช่วยว่าการกระทรวงมหาดไทย (นายสมชาย สุนทรวัฒน์)สมาชิกสภาผู้แทนราษฎร สมาชิกสภาผู้แทนราษฎร. อำนวย คลังผา ได้รับการเลือกตั้งเป็นสมาชิกสภาผู้แทนราษฎรมาแล้ว 5 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดลพบุรี สังกัดพรรคความหวังใหม่ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดลพบุรี สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดลพบุรี สังกัดพรรคไทยรักไทย 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดลพบุรี สังกัดพรรคพลังประชาชน 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดลพบุรี สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
