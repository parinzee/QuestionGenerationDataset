<doc id="219892" url="https://th.wikipedia.org/wiki?curid=219892" title="อาร์ สยาม">อาร์ สยาม อาร์ สยาม เป็นบริษัทในเครือบริษัท อาร์เอส จำกัด (มหาชน) โดยค่าย อาร์ สยาม ได้แยกตัวจาก อาร์เอส โปรโมชั่น มาเป็นค่ายเพลงประเภทแนวลูกทุ่ง, หมอลำ และเพลงพื้นบ้าน โดยได้เปิดตัวในวันที่ 6 ธันวาคม พ.ศ. 2545ประวัติ ประวัติ. พ.ศ. 2545 คุณ สุรชัย เชษฐโชติศักดิ์ ผู้บริหารของค่ายเพลง อาร์เอส โปรโมชั่น ในขณะนั้น ได้มีแนวคิดที่จะแยกส่วนเพลงลูกทุ่งของค่ายออกมาเป็นบริษัทย่อยต่างหาก เพื่อความสะดวกในการดำเนินธุรกิจและสอดรับกับการแข่งขันของธุรกิจเพลงลูกทุ่งที่รุนแรงขึ้น จึงได้มีการจัดตั้งบริษัท "อาร์ สยาม" อย่างเป็นทางการ เมื่อวันที่ 6 ธันวาคม พ.ศ. 2545 โดยมี คุณศุภชัย นิลวรรณ บริหารงานในตำแหน่ง กรรมการผู้จัดการ บริษัท อาร์ สยาม จำกัด พ.ศ. 2547 หลังจากที่บริษัทอาร์เอสได้เข้าเป็นบริษัทจดทะเบียนในตลาดหลักทรัพย์ จึงได้มีการแบ่งทีมเพลงในบริษัทออกเป็น 5 ยูนิต คือ- รักษ์ไทย ดูแลโดย คุณ จิระวัฒน์ ปานพุ่ม - เพลงไชโย ดูแลโดย คุณ เรืองยศ พิมพ์ทอง - มีดี เร็คคอร์ด ดูแลโดย คุณ สนอง โสตถิลักษณ์ และ คุณ สร่างศัลย์ เรืองศรี (หนู มิเตอร์) - แคน เร็คคอร์ด ดูแลโดย คุณ สุรสิทธิ์ แสงคำพระ - กระต่ายคู่ ดูแลโดย อ.มนต์ เมืองเหนือ พ.ศ. 2548 บริษัท อาร์ สยาม จำกัด ได้ยุบรวมกับบริษัทแม่ เป็น ค่ายเพลง อาร์ สยาม โดย คุณศุภชัย นิลวรรณ บริหารงานในตำแหน่ง รองกรรมการผู้อำนายการดูแลงานเพลงลูกทุ่ง บริษัท อาร์.เอส.โปรโมชั่น จำกัด (มหาชน) และ กรรมการผู้จัดการ ค่ายเพลง อาร์ สยาม ในเครือ บริษัท อาร์.เอส.โปรโมชั่น จำกัด (มหาชน) พ.ศ. 2549 อ.มนต์ เมืองเหนือ ได้ลาออกจากบริษัท จึงได้มีการยุบยูนิตกระต่ายคู่ลง พ.ศ. 2551 มีการปรับโครงสร้างภายในอีกครั้ง ตามแนวทาง Music Segmentation ของบริษัทแม่ จึงมีการยุบยูนิตแคน เร็คคอร์ด ยูนิต เพลงไชโย และยูนิตรักษ์ไทย แต่คงยูนิต มีดี เร็คคอร์ด ที่มีจุดแข็งอยู่ในส่วนเพลงลูกทุ่งสำเนียงใต้ ซึ่งได้กลายเป็นจุดเด่นของค่าย อาร์ สยาม ไปด้วย พ.ศ. 2552 ได้มีการตั้งยูนิต ภูมิไท ดูแลโดย คุณ สร่างศัลย์ เรืองศรี (หนู มิเตอร์)ในเดือนพฤษภาคม 2552 1 กรกฎาคม พ.ศ. 2552 ได้มีการจัดทำสถานีทีวีดาวเทียมเป็นของตัวเอง ใช้ชื่อว่า "สบายดี ทีวี" พ.ศ. 2554 ได้มีการตั้งยูนิต โฮมฮัก เรคคอร์ด ดูแลโดย คุณ พิสิษฐ์ ฐิติธนพันธ์ (โต จรัล) จนกระทั่งปี พ.ศ. 2560 คุณ พิสิษฐ์ ฐิติธนพันธ์ ได้ลาออกเพื่อไปทำงานที่ ท็อปไลน์มิวสิค 1 กรกฎาคม พ.ศ. 2555-31 ธันวาคม พ.ศ. 2558 ได้มีการจัดทำสถานีวิทยุเป็นของตัวเอง ใช้ชื่อว่า "สบายดี เรดิโอ" ออกอากาศผ่านสถานีวิทยุเสียงจากทหารเรือ วังนันทอุทยาน กรุงเทพมหานคร คลื่นความถี่ FM 88.5 MHz 1 กันยายน พ.ศ. 2560 คุณศุภชัย นิลวรรณ ได้ลาออกจากบริษัท อาร์เอส จำกัด (มหาชน) ปัจจุบัน ค่ายเพลง อาร์ สยาม ผลิตเพลงทุกแนวเพลง ไม่ได้จำกัดเฉพาะเพลงลูกทุ่งศิลปิน อาร์สยาม</doc>
