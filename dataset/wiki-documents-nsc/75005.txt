<doc id="75005" url="https://th.wikipedia.org/wiki?curid=75005" title="เปอตีโมะนิ">เปอตีโมะนิ เปอตีโมะนิ หรือ พุชชิโมะนิ (; ) คือกลุ่มนักร้องย่อยอย่างเป็นทางการกลุ่มที่สองของกลุ่มนักร้องหญิงเจ-ป็อป มอร์นิงมุซุเมะ แนวเพลงหลักของกลุ่มย่อยกลุ่มนี้จะเป็นเพลงที่มีจังหวะเร็วให้ความรู้สึกสนุกสนานประวัติของกลุ่ม ประวัติของกลุ่ม. เปอตีโมะนิ ก่อตั้งขึ้นมาในเดือนพฤศจิกายน พ.ศ. 2542 ด้วยจำนวนสมาชิกที่มาจากกลุ่มมอร์นิงมุซุเมะทั้งหมด 3 คน ได้แก่ เค ยาซูดะ, ซายากะ อิจิอิ และมากิ โกะโต ซึ่งหลังจากที่ก่อตั้งกลุ่มนี้ขึ้นมาไม่นาน พวกเธอก็ได้สร้างเพลงซิงเกิล โจกตโตะ เลิฟว์ ออกมาเป็นเพลงแรก ซึ่งผลงานชิ้นนี้สามารถสร้างยอดขายได้เกิน 1 ล้านก๊อปปี้ หลังจากนั้นมา ในวันที่ 21 พฤษภาคม พ.ศ. 2543 ซายากะ อิจิอิ ก็ได้ ‘สำเร็จการศึกษา’ ออกไปจากทั้งมอร์นิงมุซุเมะและเปอตีโมะนิ ทำให้สึงกุ โปรดิวเซอร์ของมอร์นิงมุซุเมะ ต้องนำเอาฮิโตมิ โยชิซาวะ เข้าเป็นสมาชิกแทน ทำให้เกิดเปอตีโมะนิรุ่นที่ 2 ขึ้นมา ต่อมา เปอตีโมะนิได้ออกเพลงซิงเกิลมาอีก 3 เพลง พร้อมกับอัลบั้มแรกและอัลบั้มเดียวของพวกเธอที่ชื่อ เซ็มบุ! พุชชิโมะนิ ที่วางจำหน่ายในเดือนสิงหาคม พ.ศ. 2545 ผลงานอัลบั้มนี้ได้รวบรวมเอาเพลงซิงเกิลทุก ๆ เพลงของกลุ่มมาไว้ด้วยกันทั้งหมด รวมทั้งเพลงใหม่สามเพลงดังที่กล่าวมาอีกด้วย ในปี พ.ศ. 2545 มากิ โกะโตได้ ‘สำเร็จการศึกษา’ ออกไปจากทั้งมอร์นิงมุซุเมะและเปอตีโมะนิเป็นคนที่ 2 และในปีถัดมา เค ยาซูดะ ก็ ‘สำเร็จการศึกษา’ ออกจากกลุ่มไปอีกเป็นคนที่ 3 ทำให้เกิดการเปลี่ยนแปลงตัวสมาชิกกันครั้งใหญ่ โดยสมาชิกที่เข้ามาใหม่สองคน ได้แก่ อายากะ คิมูระ (จากกลุ่มโคโคนัทส์มุซุเมะ) และมาโกโตะ โองาวะ จากมอร์นิงมุซุเมะ และผู้ที่ขึ้นมาดำรงตำแหน่งหัวหน้ากลุ่มแทนเค ยาซูดะ ก็คือ ฮิโตมิ โยชิซาวะ ทั้งหมดนี้ทำให้เกิดเปอตีโมะนิรุ่นที่ 3 ขึ้นมา แต่อย่างไรก็ตาม สมาชิกรุ่นนี้ก็ไม่ได้สร้างผลงานซิงเกิลใด ๆ มาเพิ่มเติมอีกเลย มีเพียงแต่งานเพลง ว้าวว้าวว้าว และเพลงโจกตโตะ เลิฟว์ ที่นำกลับมาร้องใหม่เท่านั้น ซึ่งทั้งสองเพลงได้ถูกรวบรวมเอาไว้ในซีดีชุด พุชชิโมะนิ เบสท์ ด้วย ใน พ.ศ. 2546 นี้เอง หลังจากที่มาโกโตะ โองาวะ ‘สำเร็จการศึกษา’ ออกไปจากกลุ่มเพื่อไปเรียนภาษาอังกฤษในต่างประเทศ เปอตีโมะนิก็เข้าสู่ภาวะชะงักงันอย่างไร้กำหนด และไม่มีทีท่าว่าจะหวนกลับมาอีกเลย ส่วนฮิโตมิ โยชิซาวะ ในปัจจุบันก็กำลังจะ 'สำเร็จการศึกษา' จากมอร์นิงมุซุเมะในเดือนพฤษภาคม พ.ศ. 2550 และจะเริ่มงานศิลปินเดี่ยวกับเฮลโล! โปรเจกต์ ในทันทีสมาชิกรุ่นที่ 1; รุ่นก่อตั้งสมาชิก. รุ่นที่ 1; รุ่นก่อตั้ง. - เค ยาซูดะ () - ซายากะ อิจิอิ () - มากิ โกะโต ()รุ่นที่ 2รุ่นที่ 2. - เค ยาซูดะ () – หัวหน้ากลุ่ม - มากิ โกะโต () - ฮิโตมิ โยชิซาวะ ()รุ่นที่ 3; รุ่นสุดท้ายรุ่นที่ 3; รุ่นสุดท้าย. - ฮิโตมิ โยชิซาวะ () - หัวหน้ากลุ่ม - มาโกโตะ โองาวะ () - อายากะ คิมูระ () (จากกลุ่มโคโคนัทส์มุซุเมะ)ผลงานอัลบั้มเพลงซิงเกิลอัลบั้มรวมเพลงผลงาน. อัลบั้มรวมเพลง. - ทูเกเธอร์! – โจกตโตะ เลิฟว์ (เวอร์ชันปี 2001) - พุคจิเบสท์ 3 – โจกตโตะ เลิฟว์ (เวอร์ชันปี 2003) - พุคจิเบสท์ 4 – ว้าวว้าวว้าว</doc>
