<doc id="134775" url="https://th.wikipedia.org/wiki?curid=134775" title="อำเภอโคกสำโรง">อำเภอโคกสำโรง อำเภอโคกสำโรง เป็นอำเภอหนึ่งของจังหวัดลพบุรีประวัติ ประวัติ. มีนิยายเล่ากันว่า ตำบลอันเป็นที่ตั้งของที่ว่าการอำเภอโคกสำโรงนี้ เดิมเป็นเมืองเรียกว่า "เมืองละครสามโรง" โดยเหตุว่า เมื่อเศรษฐีสร้างเมืองนี้ขึ้นได้มีละครเล่นประจำอยู่ 3 โรง มีเนินดินและคูโดยรอบ มีวัดเก่า ๆ สลักหักพังเหลือแต่ซากกำแพงอยู่หลายแห่ง และต่อมาการเรียกชื่อกลายเป็น "โคกสำโรง" ตามข้อสันนิษฐานที่เล่าสืบกันมาว่า เป็นนิยายที่เล่ากันมาเพียงนี้ พิจารณาแล้วคงได้ความว่าบริเวณอำเภอโคกสำโรงต้องเมืองเก่าแก่แน่ เพราะมีวัดวาอารามสลักหักพังอยู่ตามตำบลต่าง ๆ หลายแห่ง ฉะนั้นในสมัยขอมเป็นใหญ่ในลพบุรี อาจมีเรื่องราวอยู่บ้างไม่มากก็น้อย แต่ยังสอบค้นไม่พบหลักฐานทางประวัติศาสตร์ของอำเภอโคกสำโรง ที่ว่าการอำเภอโคกสำโรงเดิมตั้งอยู่ทางด้านตะวันตกของภูเขาพุคา ตำบลห้วยโป่ง เรียกชื่อว่า กิ่งอำเภอพุคา สังกัดมณฑลอยุธยา สมัยนั้นขุนสุรณรงค์เป็นนายอำเภอ พ.ศ. 2342 ต่อมาสมัยหลวงอนุมานสารกรรม (กลิ่น) เป็นนายอำเภอ พ.ศ. 2342 ได้พิจารณาเห็นว่า สถานที่ตั้งที่ว่าการอำเภอเดิมมีพลเมืองน้อย การคมนาคมลำบากมาก จึงได้ย้ายมาตั้งที่ว่าการอำเภอใหม่ อยู่ทางที่ว่าการอำเภอปัจจุบันทางด้านเหนือประมาณ 4 เส้น แต่ด้วยเหตุใดไม่ปรากฏได้ใช้ชื่ออำเภอว่า กิ่งอำเภอสระโบถ และยกฐานะเป็นอำเภอในเวลาต่อมา แต่สถานที่ตั้งอยู่บ้านโคกสำโรง ซึ่งปรากฏว่าเป็นศูนย์กลางของพลเมืองที่จะมาติดต่อได้สะดวก ขณะนั้นที่บ้านโคกสำโรงมีราษฎรคนหนึ่งชื่อนายติ่ง เป็นคนมีเงินและมีคนนับถือมาก ได้ขอแรงราษฏรช่วยกันสร้างที่ว่าการอำเภอโคกสำโรงเป็นอาคารไม้หลังคาแฝก อำเภอใหม่นี้ย้ายมาสร้างระหว่าง พ.ศ. 2352 และต่อมาประมาณ พ.ศ. 2467 สมัยขุนศรีนฤนาท (เต่า สมชนะ) เป็นนายอำเภอ ได้ย้ายตัวที่ว่าการอำเภอมาปลูกใหม่ ณ บริเวณปัจจุบัน โดยได้ขอแรงราษฏรหาไม้มาปลูกสร้างและมุงหลังคากระเบื้องอยู่มาจนปัจจุบันนี้ที่ตั้งและอาณาเขต ที่ตั้งและอาณาเขต. อำเภอโคกสำโรงตั้งอยู่ทางตอนกลาง ค่อนไปทางทิศตะวันตกของจังหวัด มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอหนองม่วงและอำเภอสระโบสถ์ - ทิศตะวันออก ติดต่อกับอำเภอชัยบาดาลและอำเภอพัฒนานิคม - ทิศใต้ ติดต่อกับอำเภอเมืองลพบุรี - ทิศตะวันตก ติดต่อกับอำเภอบ้านหมี่การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอโคกสำโรงแบ่งเขตการปกครองย่อยออกเป็น 13 ตำบล 137 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอโคกสำโรงประกอบด้วยองค์กรปกครองส่วนท้องถิ่น 14 แห่ง ได้แก่- เทศบาลตำบลโคกสำโรง ครอบคลุมพื้นที่บางส่วนของตำบลโคกสำโรง - องค์การบริหารส่วนตำบลโคกสำโรง ครอบคลุมพื้นที่ตำบลโคกสำโรง (เฉพาะนอกเขตเทศบาลตำบลโคกสำโรง) - องค์การบริหารส่วนตำบลเกาะแก้ว ครอบคลุมพื้นที่ตำบลเกาะแก้วทั้งตำบล - องค์การบริหารส่วนตำบลถลุงเหล็ก ครอบคลุมพื้นที่ตำบลถลุงเหล็กทั้งตำบล - องค์การบริหารส่วนตำบลหลุมข้าว ครอบคลุมพื้นที่ตำบลหลุมข้าวทั้งตำบล - องค์การบริหารส่วนตำบลห้วยโป่ง ครอบคลุมพื้นที่ตำบลห้วยโป่งทั้งตำบล - องค์การบริหารส่วนตำบลคลองเกตุ ครอบคลุมพื้นที่ตำบลคลองเกตุทั้งตำบล - องค์การบริหารส่วนตำบลสะแกราบ ครอบคลุมพื้นที่ตำบลสะแกราบทั้งตำบล - องค์การบริหารส่วนตำบลเพนียด ครอบคลุมพื้นที่ตำบลเพนียดทั้งตำบล - องค์การบริหารส่วนตำบลวังเพลิง ครอบคลุมพื้นที่ตำบลวังเพลิงทั้งตำบล - องค์การบริหารส่วนตำบลดงมะรุม ครอบคลุมพื้นที่ตำบลดงมะรุมทั้งตำบล - องค์การบริหารส่วนตำบลวังขอนขว้าง ครอบคลุมพื้นที่ตำบลวังขอนขว้างทั้งตำบล - องค์การบริหารส่วนตำบลวังจั่น ครอบคลุมพื้นที่ตำบลวังจั่นทั้งตำบล - องค์การบริหารส่วนตำบลหนองแขม ครอบคลุมพื้นที่ตำบลหนองแขมทั้งตำบลสถานที่ท่องเที่ยวสถานที่ท่องเที่ยว. - เขาวงพระจันทร์ ภูเขาที่มีรูปร่างสวยงามและมีความสูงที่สุดในจังหวัดลพบุรี นมัสการรอยพระพุทธบาทแท้ ตำบลห้วยโป่ง - วัดราชบรรทม (เขาตะเภา) นมัสการรอยพุทธบาท ตำบลเพนียด - วัดเนินรังวรปัญญา (ลานนางฟ้า) นมัสการรอยพุทธบาท ตำบลยางราก - บ้านหนองแล้ง แกะสลักหินทราย - แหล่งโบราณคดีบ้านพรหมทินใต้และหลวงพ่อพระพุทธพรหม สูง 9 เมตร ภายใน วัดพรหมทินใต้ ตำบลหลุมข้าว - เขาจะเข้เป็นเขาที่มีรูปร่างคล้ายจระเข้ตามตำนานเมืองลพบุรี - ตลาดสดโคกสำโรง ตลาดสดที่มีขนาดใหญ่ที่สุดในจังหวัดลพบุรี - วัดเขากะโหลก - เขาตะเภา วัดราชบรรทม - แหล่งโบราณคดีบ้านดงมะรุม - วัดเขาสระพรานนาค ตำบลห้วยโป่ง - ศาลหลักเมือง ศาลเจ้าแม่กวนอิมแหล่งโบราณคดี แหล่งโบราณคดี. แหล่งโบราณคดียุคก่อนประวัติศาสตร์ แหล่งโบราณคดียุคก่อนประวัติศาสตร์ (ยุคโลหะ) แหล่งโบราณคดียุคก่อนประวัติศาสตร์ / ประวัติศาสตร์ แหล่งโบราณคดีสมัยประวัติศาสตร์สถานศึกษาสถานศึกษา. - โรงเรียนจุฬาภรณราชวิทยาลัย ลพบุรี โรงเรียนวิทยาศาสตร์ของรัฐ โรงเรียนโครงการพระดำริในสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี - โรงเรียนอนุบาลโคกสำโรง - โรงเรียนบ้านวังเพลิง - โรงเรียนโคกสำโรงวิทยา (หนึ่งอำเภอ หนึ่งโรงเรียนในฝัน) - โรงเรียนโคกสำโรง - วิทยาลัยการอาชีพโคกสำโรง อาชีวศึกษาจังหวัดลพบุรี สำนักงานคณะกรรมการการอาชีวศึกษา กระทรวงศึกษาธิการ - โรงเรียนวัดหนองพิมานสถานศึกษาเอกชนสถานศึกษาเอกชน. - โรงเรียนศรีแก้วอนุกูล - โรงเรียนจารึกล้อมวิทยา - โรงเรียนทศธรรมศึกษาสถาบันระดับอุดมศึกษาสถาบันระดับอุดมศึกษา. - มหาวิทยาลัยเกษตรศาสตร์ วิทยาเขตลพบุรี - วิทยาลัยการอาชีพโคกสำโรง - วิทยาลัยเทคนิคลพบุรีแห่งที่ 2โรงพยาบาลโรงพยาบาล. - โรงพยาบาลโคกสำโรงเทศกาลสำคัญของอำเภอเทศกาลสำคัญของอำเภอ. - งานเทศกาล แห่เทียนจำนำพรรษา ณ เทศบาลตำบลโคกสำโรง วันที่/เวลา ก่อนเข้าพรรษา 1 วัน- เทศกาลงาน  สงกรานต์ ณ เทศบาลตำบลโคกสำโรง วันที่/เวลา 13 - 15 เมษายนสินค้าหนึ่งตำบลหนึ่งผลิตภัณฑ์ประจำอำเภอสินค้าหนึ่งตำบลหนึ่งผลิตภัณฑ์ประจำอำเภอ. - เบญจรงค์ 215/33-34 หมู่ที่ 9 ตำบลโคกสำโรง - ไข่เค็มใบเตย 105 เทศบาลตำบลโคกสำโรง - กุนเชียง 47/3 หมู่ที่ 5 ตำบลโคกสำโรง - ผลิตภัณฑ์แกะสลักหินทราย 253 หมู่ที่ 3 ตำบลเพนียด</doc>
