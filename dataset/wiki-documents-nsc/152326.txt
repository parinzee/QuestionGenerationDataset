<doc id="152326" url="https://th.wikipedia.org/wiki?curid=152326" title="เจ้าหญิงมารีอา ตีเรซาแห่งโปรตุเกส">เจ้าหญิงมารีอา ตีเรซาแห่งโปรตุเกส เจ้าหญิงมาเรีย เทเรซ่าแห่งโปรตุเกส หรือพระนามเต็ม มาเรีย เทเรซ่า เดอ อิมมาคูเลด้า คอนเซคาว เฟอร์นันด้า ยูลาเลีย ลีโอโพลดีน่า อาเดลเลด อิสซาเบล แคโรลิน่า มิคาเอลล่า ราฟาเอลล่า กาบริเอลล่า ฟรานซิสก้า เดอ แอสซิส เอ เดอ เปาลา กอนซาก้า ไอเนส โซฟี บาร์โทโลเมีย โดส แอนโจส (; ; ; พระนามเต็ม Maria Teresa de Imaculada Conceição Fernanda Eulália Leopoldina Adelaide Isabel Carolina Micaela Rafaela Gabriela Francisca de Assis e de Paula Gonzaga Inès Sofie Bartolomea dos Anjos von Habsburg-Lothringen (ราชสกุลเดิม de Bragança)) ทรงเป็นเจ้าฟ้าหญิงแห่งโปรตุเกส และอาร์ชดัชเชสแห่งออสเตรีย หลังจากทรงอภิเษกสมรส และเป็นพระชายาองค์ที่ 3 ในอาร์คดยุคคาร์ล ลุดวิกแห่งออสเตรียด้วยพระราชประวัติ พระราชประวัติ. เจ้าหญิงมาเรีย เทเรซ่า ประสูติเมื่อวันที่ 24 สิงหาคม พ.ศ. 2398 เป็นพระราชธิดาในสมเด็จพระราชาธิบดีมิเกลที่ 1 แห่งโปรตุเกส และเจ้าหญิงอาเดลเลดแห่งโลเวนสไตน์-เวอร์เธ็ม-โรเซนเบิร์ก เมื่อขณะยังทรงพระเยาว์ สมเด็จพระราชาธิบดีมิเกล พระราชบิดาได้เสด็จสวรรคตกะทันหัน สมเด็จพระราชินีอาเดลเลดจึงทรงพาพระราชบุตรทั้งหมดย้ายไปประทับที่พระตำหนักส่วนพระองค์ที่ราชอาณาจักรบาวาเรีย ตามคำทูลเชิญของเจ้าหญิงโซฟีแห่งบาวาเรีย ซึ่งเป็นพระสหายสนิท โดยเมื่อทุกพระองค์ได้เสด็จพระราชดำเนินมาถึงบาวาเรีย เจ้าหญิงโซฟีได้เสด็จพระราชดำเนินออกจากประเทศออสเตรีย ไปยังบาวาเรียเพื่อทรงรับเสด็จพระสหายสนิท เมื่อเจ้าหญิงโซฟีได้ทอดพระเนตรเห็น เจ้าหญิงมาเรีย เทเรซ่า พระองค์จึงมีพระราชวินิจฉัยกับสมเด็จพระราชินีว่า เจ้าหญิงองค์นี้ทรงเหมาะสมที่สุดที่จะเป็นพระชายาองค์ต่อไปของพระโอรสของพระองค์ ซึ่งก็คืออาร์คดยุคคาร์ล ลุดวิกแห่งออสเตรีย ด้วยความที่เป็นพระสหายสนิทกัน ทั้ง 2 พระองค์จึงทรงจัดพระราชพิธีอภิเษกสมรสระหว่างเจ้าหญิงมาเรีย เทเรซ่ากับอาร์คดยุคคาร์ล ลุดวิก ในกรุงเวียนนา เมื่อวันที่ 23 กรกฎาคม พ.ศ. 2416 โดยภายหลังอภิเษกสมรส พระองค์ทรงได้รับการสถาปนาเป็นอาร์ชดัชเชสแห่งออสเตรีย ทั้ง 2 เจ้าหญิงมาเรียมีพระธิดา 2 พระองค์ ดังนี้- อาร์ชดัชเชสมาเรีย แอนนันซิเอต้า อาเดลเลด เธเรเซีย มิคาเอลล่า แคโรไลน์ หลุยส์ ปิอา อิกเนเชีย แห่งออสเตรีย ทรงประสูติเมื่อวันที่ 31 กรกฎาคม พ.ศ. 2419 สิ้นพระชนม์เมื่อวันที่ 8 เมษายน พ.ศ. 2504 ทรงไม่อภิเษกสมรส ทรงเป็นหัวหน้าแม่ชีในวิหารแห่งหนึ่งใน กรุงปราก - อาร์ชดัชเชสเอลิซาเบธ อมาลี่ ยูเจเนีย มาเรีย เธเรซี แคโรไลน์ หลุยส์ โจเซฟ่า แห่งออสเตรีย ประสูติเมื่อวันที่ 7 กรกฎาคม พ.ศ. 2421 สิ้นพระชนม์เมื่อวันที่ 13 มีนาคม พ.ศ. 2503 ทรงอภิเษกสมรสกับเจ้าชายอาโลอิสแห่งลิกเตนสไตน์ มีพระโอรสและพระธิดารวม 8 พระองค์หลังจากพระสวามีสิ้นพระชนม์ หลังจากพระสวามีสิ้นพระชนม์. เมื่อวันที่ 19 พฤษภาคม พ.ศ. 2439 อาร์คดยุคคาร์ล ลุดวิกสิ้นพระชนม์ด้วยโครไข้ไทฟอยด์ โดยก่อนที่จะสิ้นพระชนม์ พระองค์ทรงทูลขอพระชายาว่า ดูแลพระบุตรทั้งหมดให้ดี ทำให้ทุกองค์มีความสุขที่สุด ดังนั้น อาร์ชดัชเชสมาเรีย เทเรซ่าทรงต้องแบกพระภาระดูแลพระโอรส และพระธิดาทุกพระองค์ รวมทั้งพระบุตรที่ประสูติแต่เจ้าหญิงมาเรีย แอนนันซิเอต้าแห่งทู ซิชิลีส์ พระชายาองค์ก่อนด้วย ซึ่งพระองค์ก็ทรงดูแลเป็นอย่างดี แม้กระทั่งเมื่อมีการอภิเษกสมรสของอาร์คดยุคฟรานซ์ เฟอร์ดินานด์ และเค้านท์เตสโซฟี โชเท็ค ซึ่งถือเป็นการละเมิดกฎมณเฑียรบาลของการอภิเษกสมรสว่า จะต้องอภิเษกสมรสกับเชื้อพระวงศ์ด้วยกันเท่านั้น พระองค์ก็ทรงยอมให้มีการจัดอภิเษก โดยอาร์ชดัชเชสโซฟี ผู้เป็นพระสหายสนิทก็ทรงร่วมจัดพิธีด้วยสงครามโลกครั้งที่ 1 สงครามโลกครั้งที่ 1. หลังจากการลอบปลงพระชนม์ของอาร์คดยุคฟรานซ์ เฟอร์ดินานด์และพระชายาที่เมืองซาราเยโว ประเทศบอสเนียและเฮอร์เซโกวีนา พระองค์ทรงเป็นหัวหน้ากองพยาบาล ทรงรักษาผู้ที่ได้รับบาดเจ็บ รวมทั้งทหารที่บาดเจ็บจากสมรภูมิ เมื่อสงครามสงบ เป็นเหตุให้มีการล้มล้างและโค่นพระราชอำนาจของพระราชวงศ์อิมพีเรียลลง พระองค์ได้เสด็จพระราชดำเนินไปพร้อมกับสมเด็จพระจักรพรรดิคาร์ล และสมเด็จพระจักรพรรดินีซีต้า อพยพไปที่เกาะมาไดร่า ประเทศโปรตุเกส ซึ่งเป็นที่ที่พระองค์ทรงใช้เป็นที่ประทับอยู่หลายปี ก่อนที่จะเสด็จกลับกรุงเวียนนาสิ้นพระชนม์ สิ้นพระชนม์. อาร์ชดัชเชสมาเรีย เทเรซ่าสิ้นพระชนม์เมื่อวันที่ 12 กุมภาพันธ์ พ.ศ. 2487 สิริพระชนมายุได้ 88 ชันษา พระศพถูกฝังไว้เคียงข้างพระสวามี และรวมกับพระบรมวงศานุวงศืพระองค์อื่นๆที่วิหารฮับส์บูร์ก</doc>
