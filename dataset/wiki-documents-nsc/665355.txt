<doc id="665355" url="https://th.wikipedia.org/wiki?curid=665355" title="คณะกรรมการทบทวนสถาปัตยกรรมโอเพนจีแอล">คณะกรรมการทบทวนสถาปัตยกรรมโอเพนจีแอล คณะกรรมการทบทวนสถาปัตยกรรมโอเพนจีแอล หรือ โอเพนจีแอล เออาร์บี () คือกลุ่มบริษัททางอุตสาหกรรมที่บริหารจัดการข้อกำหนดของโอเพนจีแอล ก่อตั้งขึ้นเมื่อ พ.ศ. 2535 (ค.ศ. 1992) เพื่อกำหนดการทดสอบความสอดคล้องที่เป็นไปตามข้อกำหนดของโอเพนจีแอลและมาตรฐานที่จะเกิดขึ้นภายหลัง เมื่อ 31 กรกฎาคม พ.ศ. 2549 คณะกรรมการฯ ได้ลงคะแนนเสียงและมีมติให้ส่งมอบการควบคุมมาตรฐานเอพีไอของโอเพนจีแอลแก่โครโนสกรุป (Khronos Group) สมาชิกของคณะกรรมการฯ มีทั้ง ทรีดีแล็บส์ แอปเปิล เอทีไอ เดลล์ ไอบีเอ็ม อินเทล อินวิเดีย ซิลิคอนกราฟิกส์ ซันไมโครซิสเต็มส์ และสมาชิกผู้มีส่วนร่วมอื่น ๆ ไมโครซอฟต์เคยเป็นสมาชิกเริ่มแรกในช่วงก่อตั้ง แต่ได้ถอนตัวไปเมื่อเดือนมีนาคม พ.ศ. 2546</doc>
