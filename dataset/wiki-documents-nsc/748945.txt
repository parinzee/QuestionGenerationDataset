<doc id="748945" url="https://th.wikipedia.org/wiki?curid=748945" title="เสน่หาข้ามเส้น">เสน่หาข้ามเส้น เสน่หาข้ามเส้น เป็นละครโทรทัศน์ไทยที่ออกอากาศในปี พ.ศ. 2559 ผลิตโดย เอ็กแซ็กท์ และ ซีเนริโอ เค้าโครงเรื่องโดย นิพนธ์ ผิวเณร, ศิริลักษณ์ ศรีสุคนธ์, อภิศรา วงศร, ประวิทย์ ทองน้อย, ณัฐพล โพธิ์แก้ว บทโทรทัศน์โดย อภิศรา วงศร, ประวิทย์ ทองน้อย, ณัฐพล โพธิ์แก้ว, นพโรจน์ โชติมั่นคงสิทธิ์ กำกับการแสดงโดย นพโรจน์ โชติมั่นคงสิทธิ์ ออกอากาศทุกวันพุธ-พฤหัสบดี เวลา 20.30 - 22.15 น. เริ่มตอนแรกวันที่ 13 กรกฎาคม – 1 กันยายน พ.ศ. 2559เรื่องย่อ เรื่องย่อ. "เส้นระหว่าง ความถูกต้อง...กับความถูกใจ คุณเลือกจะก้าวข้ามไป...หรือจะห้ามใจหยุดมัน" The Onyx Plus บริษัทโฆษณาที่มีชื่อเสียงอันดับต้นๆ ของประเทศไทย มี อาทิตย์ (เอ็ม-อภินันท์) เป็นเจ้าของ Agency รายย่อย และมี เคน (กัปตัน-ภูธเนศ) เป็นผู้ดูแลโฆษณาของบริษัท เคนเป็นชายหนุ่มมากความสามารถและพราวเสน่ห์ แม้ว่าจะมีสาวๆ สนใจเขามากมาย แต่เขาก็มั่นคงกับ พลอย (แป้ง-อรจิรา) ภรรยาของเขาเพียงคนเดียว แต่ความรักที่มั่นคงของเคนกับพลอยก็ต้องถูกท้าทาย เมื่อมีผู้หญิงมากเสน่ห์อย่าง ณิชา (ยิปซี-คีรติ) เข้ามาทำงานในตำแหน่งผู้อำนวยการแผนก คนอย่างณิชาไม่เคยทำอะไรไม่สำเร็จและคิดว่าการแย่งเคนมาจากพลอยก็คงไม่ยาก ยิ่งเคนรักและซื่อสัตย์ต่อพลอยมากเท่าไหร่ ก็เป็นการกระตุ้นให้ณิชาอยากเอาชนะมากขึ้นเท่านั้น แม้ว่าณิชาจะเดินเกมอย่างระมัดระวัง แต่ก็ไม่มีอะไรรอดพ้นจากเซ้นส์ของเมียหลวงได้ พลอยพยายามหนักแน่นและตอบโต้ณิชาแบบเมียหลวงที่ฉลาด เคนเองก็รู้เท่าทันณิชาดีและมั่นใจว่าคนอย่างเขาไม่มีวันเป็นเหยื่อของณิชาแน่นอน เพราะเขาหนักแน่นและรักพลอยมากพอ ผิดกับ วิน (นิว-ชัยพล) รุ่นน้องและเพื่อนร่วมงานของเคน วินเป็นคนเจ้าชู้กะล่อนและแอบมีผู้หญิงอยู่เรื่อยๆ ทำให้ ขวัญ (กวาง-ดาริน) แฟนสาวที่เป็นรุ่นน้องของพลอยต้องคอยตามอาละวาดอยู่เสมอ ขวัญเป็นพิธีกรรายการ จับนอกใจ เธอเป็นผู้หญิงเก่ง มั่นใจ เป็น Icon ของบรรดาเมียหลวงทั่วประเทศ หลายครั้งที่ขวัญจับได้ว่าวินโกหกแต่สุดท้ายก็ทนแรงง้อของวินไม่ได้และยอมใจอ่อนทุกครั้ง แต่วินก็ยังไม่เปลี่ยนแปลงจนขวัญเหนื่อยและเริ่มจะถอดใจจากวิน วินเลยขอขวัญแต่งงานและสัญญาว่าจะเลิกเจ้าชู้ ขวัญดีใจมากแต่ก็ยื่นคำขาดว่าถ้าวินยังเจ้าชู้อีก เธอจะไม่แต่งงานกับวินเด็ดขาด! เหมือนชีวิตของคู่นี้จะเป็นไปอย่างราบรื่น แต่ เตยหอม (ฟาง-พิชญา) หนึ่งในกิ๊กเก่าของวิน ก็มาสมัครเป็นเลขาเพื่อวางแผนแก้แค้นวิน เตยหอมพยายามตีสนิทกับขวัญและบอกว่าจะมาช่วยสอดส่องวินให้ แต่จริงๆ แล้วเตยหอมจ้องทำลายชีวิตของวินอยู่ตลอดเวลา ยิ่งกว่านั้นชีวิตคู่ของวินก็แย่ลงไปอีก เมื่อเขาไปพลาดมีอะไรกับ เมล่อน (ซอ จียอน)นางแบบสาวลูกครึ่งเกาหลีที่ใช้เต้าไต่หวังจะได้เกาะคนรวยอย่างวิน และมีชื่อเสียงจากการได้ถ่ายโฆษณาที่วินดูแล แถมขวัญเองก็มี รุ่นน้องทีมงานที่แสนซื่ออย่าง โบ๊ท (เต้ย-ภัค) มาใกล้ชิดเพราะชื่นชอบในความเป็นผู้หญิงเก่งของขวัญ ด้าน บุษยา (บี-น้ำทิพย์) ภรรยาของอาทิตย์ ที่ถึงแม้ว่าจะมีครอบครัวที่เพียบพร้อม แต่บุษยาเองก็มีความลับที่ซ่อนไว้ไม่ให้ใครรู้ เพราะหลายปีที่ผ่านมาบุษยาต้องแห้งเหี่ยว เนื่องจากอาทิตย์เอาแต่มุ่งมั่นทำงานจนลืมสนใจบุษยา ทำให้เธอได้เจอกับ วิธ (เอก-ธนโชติ) เทรนเนอร์หนุ่มที่มีนิสัยชอบดูแลและเอาใจใส่ วิธแอบประทับใจในตัวบุษยาเขาจึงเทคแคร์เธอไปเสียทุกเรื่อง ทำให้บุษยาเริ่มหวั่นไหวจนในที่สุดเธอก็หลวมตัวข้ามเส้นไปมีอะไรกับวิธ บุษยาเสียใจมากที่นอกใจอาทิตย์ เลยตัดสินใจจะเลิกยุ่งกับวิธ แต่เธอก็ดันถูก ฝน (หงส์หยก-พรพรรณ) แฟนเก่าของวิธล่วงรู้ในความสัมพันธ์นี้ และพยายามแบล็คเมล์เอาเงินก้อนใหญ่จากเธอ แม้ว่าวิธจะเสียใจที่เป็นต้นเหตุสร้างความเดือดร้อนให้บุษยา แต่เขาก็ไม่สามารถช่วยอะไรเธอได้ ในขณะที่บุษยาและวิธพยายามหาทางออกอยู่นั้น อาทิตย์ก็เริ่มระแคะระคายว่าบุษยาอาจจะแอบนอกใจเขาและพยายามตามสืบหาตัวชู้ของบุษยาอีกด้วย ทางด้านของพลอยที่แม้ว่าเธอจะพยายามอย่างมากแต่เธอก็ทนความเจ้าเล่ห์ของณิชาไม่ไหว พลอยเริ่มผิดใจกับเคนและทะเลาะกันอย่างรุนแรง เคนเสียใจมากที่พลอยไม่ไว้ใจเขาจนเคนเผลอใจไปมีอะไรกับณิชา แต่ณิชาก็ฉลาดพอจะรู้ว่าเคนไม่มีวันทิ้งพลอยในตอนนี้ เธอจึงแสร้งยอมรับว่าเรื่องที่เกิดขึ้นเป็นความผิดพลาด และบอกว่าจะกลับมาเป็นเพื่อนร่วม งานที่ดีของเคนเหมือนเดิม แต่ความจริงแล้วที่เธอทำทั้งหมดเป็นส่วนหนึ่งของแผนที่เธอวางไว้เพื่อทำลายชีวิตของคู่นี้ต่างหาก แถมตัวของพลอยเองหลังจากที่ทะเลาะกับเคน ก็กลับไปสนิทกับ นพ (อัค-อัครัฐ)แฟนเก่าของพลอยที่บังเอิญย้ายมาอยู่ข้างๆ บ้านอีก สุดท้ายแล้วอาทิตย์ก็รู้ว่าบุษยานอกใจเขา เขาจะทำอย่างไรกับชีวิตคู่ที่อยู่ด้วยกันมาหลายสิบปี และวินกับขวัญจะได้แต่งงานกันหรือไม่ เมื่อเตยหอมหันไปร่วมมือกับเมล่อนและหมายมั่นจะทำลายชีวิตของวิน แล้วชีวิตคู่ของเคนกับพลอยจะเป็นอย่างไร เมื่อณิชาหลอกเคนได้อย่างแนบเนียนและเริ่มดำเนินการตามแผนที่เธอวางเอาไว้อย่างแยบยล เรื่องราวของแต่ละคู่จะลงเอยอย่างไร? ความสัมพันธ์ที่ถูกเสน่หาทำให้ข้ามเส้นไปแล้วจะสามารถกลับมาเหมือนเดิมได้หรือไม่?รายชื่อนักแสดงรายชื่อนักแสดง. - ภูธเนศ หงษ์มานพ รับบทเป็น เคน ธนัช สาระวรงค์ (สามีของพลอย) - น้ำทิพย์ จงรัชตวิบูลย์ รับบทเป็น บุษ บุษยา เศวตพัฒนากุล (ภรรยาของอาทิตย์) - ชัยพล จูเลี่ยน พูพาร์ต รับบทเป็น วิน วินจักร (แฟนของขวัญ) - อรจิรา แหลมวิไล รับบทเป็น พลอย พลอยภัทร สาระวรงค์ (ภรรยาของเคน) - คีรติ มหาพฤกษ์พงศ์ รับบทเป็น ณิชา ณิชา กรเมธา (เจ้านายของเคน) - อัครัฐ นิมิตชัย รับบทเป็น นพ นพชัย (แฟนเก่าของพลอย) - พิชญา เชาวลิต รับบทเป็น เตยหอม ชัญญานุช มณีเกตุ (กิ๊กเก่าของวิน) - ดาริน แฮนเซน รับบทเป็น ขวัญ ขวัญข้าว ลลิตมนันต์ (แฟนของวิน) - อภินันท์ ประเสริฐวัฒนกุล รับบทเป็น อาทิตย์ เศวตพัฒนากุล (สามีของบุษยา) - ซอ จียอน รับบทเป็น เมล่อน เมรยา (กิ๊กใหม่ของวิน) - เตชินท์ พลอยเพชร รับบทเป็น เจ๊ปาล์มมี่ (ผู้จัดการส่วนตัวของเมล่อน) - ธนโชติ กุสุมรสนานันท์ รับบทเป็น วิธ วิธู เนิ่นนาน (กิ๊กของบุษยา) - ภัค จาตุกัญญาประทีป รับบทเป็น โบ๊ท บวรภพ (เด็กฝึกงานในรายการจับนอกใจที่แอบชอบขวัญ)นักแสดงรับเชิญนักแสดงรับเชิญ. - พรพรรณ ฤกษ์อัตการ รับบทเป็น ฝน (แฟนเก่าของวิธ) - ปริยา วงษ์ระเบียบ รับบทเป็น แต้ว (พิธีกรรายการ "จับนอกใจ") - ชินพรรธน์ กิตติชัยวรางค์กูร รับบทเป็น กันต์ (ลูกของอาทิตย์กับบุษยา) - ธนาพร ผลพงษ์ รับบทเป็น หงส์ (เลขาของอาทิตย์) - กิตติพล เกศมณี รับบทเป็น คุณอำนาจ (เจ้าของบริษัท The Onyx Plus)จุดจบของเรื่องจุดจบของเรื่อง. - พลอยและเคน ได้เลิกรากัน - ณิชา ตั้งท้องกับเคน แต่สุดท้ายเธอก็เสียชีวิตจากอุบัติเหตุหัวฟาดพื้นเพราะฝีมือของเมล่อน - บุษยาและอาทิตย์ มิได้เลิกรากัน แต่บุษยาก็รู้สึกผิดที่จะมองหน้าอาทิตย์ - วินและขวัญ ได้เลิกรากัน - เตยหอม กลับตัวเป็นคนดีและได้พบรักครั้งใหม่เพลงประกอบละครเพลงประกอบละคร. - เพลง ถลำ - บี้ สุกฤษฎิ์ วิเศษแก้ว - เพลง เก็บรัก - แอมมี่ เดอะบอตทอมบลูส์ - เพลง รักแท้ ดูแลไม่ได้ - โปเตโต้ - เพลง ทำไมต้องเธอ - อินสติงต์การตอบรับ การตอบรับ. ละครเรื่องนี้ได้รับกระแสการตอบรับที่ดีในวงกว้างโดยเฉพาะในโลกออนไลน์ทั้ง พันทิป และ เฟซบุ๊กของช่องวัน ในแต่ละวันที่ละครออกอากาศ</doc>
