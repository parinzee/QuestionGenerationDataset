<doc id="675773" url="https://th.wikipedia.org/wiki?curid=675773" title="หม่อมเจ้าเพิ่ม ลดาวัลย์">หม่อมเจ้าเพิ่ม ลดาวัลย์ หม่อมเจ้าเพิ่ม ลดาวัลย์ อดีตปลัดทูลฉลองกระทรวงพระคลังมหาสมบัติ และบิดาของเจ้าจอมหม่อมราชวงศ์สดับ ในรัชกาลที่ 5พระประวัติพระกำเนิด พระประวัติ. พระกำเนิด. หม่อมเจ้าเพิ่ม ลดาวัลย์ ประสูติที่วังของพระบิดา ณ ถนนสนามไชย เมื่อวันอังคารที่ 24 มกราคม พ.ศ. 2402 ขึ้น 2 ค่ำ เดือน 3 ปีมะแม เป็นพระโอรสในพระเจ้าบรมวงศ์เธอ กรมหมื่นภูมินทรภักดี กับหม่อมสาด พระบิดาได้ถวายพระองค์เป็นมหาดเล็กรับใช้พระบาทสมเด็จพระจุลจอมเกล้าเจ้าอยู่หัว มาตั้งแต่คราวที่ทรงผนวชเป็นสามเณร ประทับ ณ วัดบวรนิเวศวิหารการศึกษา การศึกษา. หม่อมเจ้าเพิ่มได้รับการศึกษาตามคตินิยมสมัยนั้น ต่อมาทรงถูกส่งไปศึกษาภาษาอังกฤษที่สิงคโปร์ เมื่อมีการเปิดสอนภาษาอังกฤษในเขตพระราชฐานชั้นนอกของพระบรมมหาราชวัง ก็ได้เสด็จกลับมาศึกษาที่นั่นด้วยรับราชการ รับราชการ. หลังจบการศึกษาได้ทรงรับราชการในกรมไปรษณีย์โทรเลข กรมราชเลขาธิการ กระทรวงการต่างประเทศ กระทรวงพระคลังมหาสมบัติ ตามลำดับ ระหว่างรับราชการในกระทรวงการต่างประเทศ พระบาทสมเด็จพระจุลจอมเกล้าเจ้าอยู่หัวโปรดให้หม่อมเจ้าเพิ่มเป็นพระอภิบาลพระเจ้าลูกเธอ 4 พระองค์ ที่เสด็จไปทรงศึกษาที่ต่างประเทศ ได้แก่- พระเจ้าลูกยาเธอ พระองค์เจ้ากิติยากรวรลักษณ์ - พระเจ้าลูกยาเธอ พระองค์เจ้ารพีพัฒนศักดิ์ - พระเจ้าลูกยาเธอ พระองค์เจ้าประวิตรวัฒโนดม - พระเจ้าลูกยาเธอ พระองค์เจ้าจิรประวัติวรเดช นอกจากนี้ ยังได้ตามเสด็จสมเด็จพระเจ้าบรมวงศ์เธอ พระองค์เจ้าเทวัญอุไทยวงศ์ กรมพระยาเทวะวงศ์วโรปการ ไปราชการในสหรัฐอเมริกาและประเทศญี่ปุ่นผนวช ผนวช. ปี พ.ศ. 2423 หม่อมเจ้าเพิ่ม ได้ผนวชเป็นพระภิกษุ ณ วัดพระศรีรัตนศาสดาราม โดยมีพระเจ้าบรมวงศ์เธอ กรมพระปวเรศวริยาลงกรณ์ เป็นพระอุปัชฌาย์ หม่อมเจ้าพระอรุณนิภาคุณากรเป็นพระกรรมวาจาจารย์ และพระจันทรโคจรคุณ (ยิ้ม จนฺทรํสี) เป็นพระอนุสาวนาจารย์ ผนวชแล้วประทับ ณ วัดราชบพิธสถิตมหาสีมารามราชวรวิหาร 2 พรรษาจึงลาผนวชสิ้นชีพิตักษัย สิ้นชีพิตักษัย. หม่อมเจ้าเพิ่ม ลดาวัลย์ เริ่มทรงพระกาสะมาตั้งแต่เดือนกรกฎาคม แพทย์ตรวจพบว่าทรงเป็นวัณโรค และพระวักกะพิการ พระอาการทรุดลงจนสิ้นชีพิตักษัย ณ วังมหาสวัสดิ์ เมื่อวันเสาร์ที่ 10 สิงหาคม พ.ศ. 2478 เวลา 04:10 น.ครอบครัว ครอบครัว. หม่อมเจ้าเพิ่ม มีชายาและโอรสธิดาหลายคน เฉพาะที่มีชีวิตอยู่เมื่อพระองค์สิ้นชีพิตักษัยมีดังนี้- หม่อมห่วง เป็นธิดาพระประเสริฐวานิช (เขียว เหล่าประเสริฐ) กับอนุภรรยาชื่อทองคำ พระบาทสมเด็จพระจุลจอมเกล้าเจ้าอยู่หัวทรงสู่ขอให้หม่อมเจ้าเพิ่ม จึงเป็นชายาเอก ได้รับพระราชทานเครื่องราชอิสริยาภรณ์จุลจอมเกล้า ชั้นตติยจุลจอมเกล้า (ฝ่ายใน) เมื่อวันที่ 16 พฤศจิกายน พ.ศ. 2449- หม่อมราชวงศ์สนุน ลดาวัลย์ บิดาหม่อมหลวงสามารถ ลดาวัลย์ - หม่อมราชวงศ์สลับ ลดาวัลย์ ศาสตราจารย์วิชาวิศวกรรมเหมืองแร่ คณะวิศวกรรมศาสตร์ จุฬาลงกรณ์มหาวิทยาลัย - รองเสวกเอก นายชิต หุ้มแพร (หม่อมราชวงศ์สล้าง ลดาวัลย์) - นาวาอากาศเอก หม่อมราชวงศ์บุลณรงค์ ลดาวัลย์ (นามเดิม หม่อมราชวงศ์เสนาะ) - หม่อมราชวงศ์สนั่น ลดาวัลย์ บิดาหม่อมหลวงศรีฟ้า มหาวรรณ และหม่อมหลวงศรีทอง ลดาวัลย์ - หม่อมราชวงศ์สอาด ลดาวัลย์ (ถึงแก่กรรมตั้งแต่ยังเยาว์) - พลตำรวจตรี หม่อมราชวงศ์ชยานันท์ ลดาวัลย์ (นามเดิม หม่อมราชวงศ์สอ้าน) - หม่อมราชวงศ์สุพรรณภา ลดาวัลย์ มารดาอาจารย์พรพรรณ วัฑฒนายน - หม่อมช้อย- เจ้าจอมหม่อมราชวงศ์สดับ ในรัชกาลที่ 5 - หม่อมคลี่- อำมาตย์โท พระภูมิพิชัย (หม่อมราชวงศ์บุง ลดาวัลย์) บิดาหม่อมหลวงทวีสันต์ ลดาวัลย์ - หม่อมหวาน- หม่อมราชวงศ์แสงสูรย์ ลดาวัลย์เครื่องราชอิสริยาภรณ์เครื่องราชอิสริยาภรณ์. - 5 ธันวาคม พ.ศ. 2431 เครื่องราชอิสริยาภรณ์อันเป็นที่เชิดชูยิ่งช้างเผือก ชั้นภูษณาภรณ์ (ภ.ช.) - 22 มกราคม พ.ศ. 2433  เครื่องราชอิสริยาภรณ์อันมีเกียรติยศยิ่งมงกุฎไทย ชั้นมัณฑณาภรณ์ (ม.ม.) - 31 ธันวาคม พ.ศ. 2436 เครื่องราชอิสริยาภรณ์อันเป็นที่เชิดชูยิ่งช้างเผือก ชั้นนิภาภรณ์ (น.ช.) - 16 พฤศจิกายน พ.ศ. 2437 เครื่องราชอิสริยาภรณ์จุลจอมเกล้า ชั้นทุติยจุลจอมเกล้า (ท.จ.) (ฝ่ายหน้า) - 3 เมษายน พ.ศ. 2439 เหรียญจักรพรรดิมาลา</doc>
