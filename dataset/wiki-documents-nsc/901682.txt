<doc id="901682" url="https://th.wikipedia.org/wiki?curid=901682" title="ผู้ชนะย่อมไม่เสพยา">ผู้ชนะย่อมไม่เสพยา ผู้ชนะย่อมไม่เสพยา () เป็นคำขวัญต่อต้านยาเสพติด ซึ่งรวมอยู่ในเกมตู้ (arcade game) ทุกประเภทที่นำเข้าในอเมริกาเหนือเป็นเวลา 11 ปีตั้งแต่ ค.ศ. 1989 จนถึง ค.ศ. 2000 คำขวัญนี้ปรากฏบนหน้าจอในช่วงแอตแทรกต์โมด (attract mode) ของเกม ข้อความดังกล่าวมีต้นคิด คือ วิลเลียม เอส. เซสชันส์ (William S. Sessions) อธิบดีเอฟบีไอ ผู้ซึ่งมีชื่อปรากฏบนจอไปพร้อมกับตัวคำขวัญ เซสชันส์ทำความตกลงกับรอเบิร์ต เฟย์ (Robert Fay ) นายกสมาคมเครื่องเล่นอเมริกัน (American Amusement Machine Association) ซึ่งเป็นผลให้ผู้ผลิตเกมตู้จำนวน 20 รายยอมเพิ่มคำขวัญข้างต้นเข้าไว้ในเกม คำขวัญนี้เปิดตัวอย่างเป็นทางการ ณ วันที่ 10 มกราคม ค.ศ. 1989 โดยมีการแสดงเกมรายใหญ่สามรายที่ได้เพิ่มคำขวัญเข้าไปแล้วต่อสื่อมวลชน หลายปีต่อมา มีการรณรงค์ทำนองเดียวกัน ใช้ชื่อว่า "จงใช้ซ้ำ อย่านำไปทิ้งขว้าง!" (Recycle It, Don't Trash It!) แต่แม้เซสชันส์จะพ้นจากตำแหน่งหน้าที่ในเอฟบีไอไม่กี่ปีให้หลัง คำขวัญของเขาก็ยังปรากฏในเกมใหม่ ๆ และกลายเป็นสัญลักษณ์ประจำเกมตู้แห่งคริสต์ทศวรรษ 1990 ในสหรัฐ มีการล้อเลียนคำขวัญนี้หลายครั้ง เช่น ในเครือข่ายเอกซ์บอกซ์ไลฟ์อาร์เคด/เพลย์สเตชัน (Xbox Live Arcade/PlayStation Network) ที่ชื่อ (Scott Pilgrim vs. the World: The Game) ปรากฏข้อความ "คนชนะเขาไม่กินเนื้อกันหรอก" (Winners Don't Eat Meat) หรือในภาพยนตร์ ป่วนฮาโลกอนาคต (Futurama) มีข้อความว่า "คนชนะเขาไม่เล่นวิดีโอเกมกันหรอก" (Winners don't play video games)</doc>
