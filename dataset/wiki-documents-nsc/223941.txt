<doc id="223941" url="https://th.wikipedia.org/wiki?curid=223941" title="ยอดขุนศึกวีรบุรุษตระกูลหยาง">ยอดขุนศึกวีรบุรุษตระกูลหยาง ยอดขุนศึกวีรบุรุษตระกูลหยาง หรือ วีรบุรุษตระกูลหยาง () เป็นละครโทรทัศน์ที่ออกฉายในปี พ.ศ. 2547 ผลิตโดย ซีทีวี ของจีน ร่วมมือกับผู้ผลิตจากสามชาติ โดยใช้ทั้งแสดงทั้งชาวจีน ไต้หวัน ฮ่องกง และเกาหลี โดยมีโครงเรื่องจากขุนศึกตระกูลหยาง ในประเทศไทยออกอากาศทางช่อง 3 ในวันจันทร์-ศุกร์ เวลา 02.30-04.00น. ตั้งแต่วันที่ 4 กันยายน ถึง 20 ตุลาคม พ.ศ. 2551เรื่องย่อ เรื่องย่อ. หยางเย่ แม่ทัพของ เป่ยฮั่น ซึ่งถูกใส่ร้ายเขาจึงพาภรรยาและลูกทั้ง 7 คนมาสวามิภักดิ์ต่อ จักรพรรดิซ่งไท่จง แห่ง ราชวงศ์ซ่งเหนือ และเนื่องจากการป้องกันการรุกรานของ ต้าเหลียว อย่างแข็งขันของ หยางเย่ ซ่งไท่จู่จึงแต่งตั้งหยางเย่เป็นแม่ทัพใหญ่ฝ่ายขวา ด้วยความจงรักภักดีต่อชาติบ้านเมืองเขาจึงอบรมสั่งสอนและปลูกฝังจิตสำนึกความกล้าหาญ ความยุติธรรมและความรักชาติให้กับบุตรชายทั้ง 7 ของเขาแต่เพราะความซื่อสัตย์ ความจงรักภักดีและความยุติธรรมของหยางเย่นี้เองทำให้ พานเหรินเหม่ย อัครมหาเสนาบดีผู้มักใหญ่ใฝ่สูงในอำนาจ ไม่พอใจทำให้ทั้งสองตระกูลกลายเป็นศัตรูกันในที่สุดแต่ หยางซื่อหลาง บุตรชายคนที่ 4 ของหยางเย่ได้หลงรัก พานอี่เยียน บุตรสาวของอัครเสนาพาน ส่วน พานเป้า บุตรชายคนโตของท่านอัครเสนาซึ่งชอบก่อกวนและรังแกชาวบ้านได้เกิดหลงรัก ฉูฉู่ สาวใช้ในบ้านตระกูลหยางแต่ หยางซีหลาง บุตรชายคนสุดท้องของตระกูลหยางนั้นก็แอบหลงรักฉูฉู่ด้วยเช่นกัน แต่ในขณะที่ทั้งสองรักกัน พานเป้า ได้ลอบทำร้าย หยางชีหลาง ด้วยยาพิษ ทำให้ฉูฉู่ ซึ่งรัก หยางชีหลาง ต้องยอมพลีกายให้ พานเป้า เพื่อที่จะให้ได้มาซึ่งยาถอนพิษ</doc>
