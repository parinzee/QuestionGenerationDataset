<doc id="232456" url="https://th.wikipedia.org/wiki?curid=232456" title="ตามัว">ตามัว ตามัว () หรือที่นิยมเรียกว่า ตาขี้เกียจ () เป็นความผิดปกติทางสายตาที่มีสายตาแย่ลงในดวงตาที่มีโครงสร้างปกติ หรือสายตาแย่ลงอย่างไม่เป็นสัดส่วนกับความผิดปกติทางโครงสร้างของตา ประมาณกันว่ามีผู้ป่วยตาขี้เกียจอยู่ประมาณร้อยละ 1 ถึง 5 ของประชากร สาเหตุของตาขี้เกียจเกิดจากการขาดหรือบกพร่องในการกระตุ้นด้วยภาพไปสู่ระบบประสาทการมองเห็นในสมองเป็นระยะเวลาหนึ่งในช่วงวัยเด็ก โดยทั่วไปมักเป็นในตาเพียงข้างเดียว แต่อาจเป็นในตาทั้งสองข้างก็ได้ การตรวจพบตาขี้เกียจในช่วงเริ่มแรกจะทำให้มีโอกาสรักษาได้ผลดี ตาขี้เกียจกับตาเขมีความเกี่ยวข้องกันอย่างมาก แต่ไม่ใช่สิ่งเดียวกัน</doc>
