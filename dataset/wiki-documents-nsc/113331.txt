<doc id="113331" url="https://th.wikipedia.org/wiki?curid=113331" title="เจนนี เวกแมน">เจนนี เวกแมน เจนนิเฟอร์ เวกแมน หรือ เจนนี่ () เป็นตัวละครการ์ตูนจากเรื่อง "จักรกลสาวใส ใจวัยทีน" ตามท้องเรื่องแล้วเธอเป็นหุ่นยนต์สาวที่ ดร.เวกแมน สร้างเพื่อใช้สำหรับรักษาสันติสุขของโลก ดร.เวกแมน ตั้งใจสร้างเธอให้เป็นหุ่นยนต์วัยรุ่นอายุ 16 ปี แต่ว่าในตอนที่เธอรู้จักแบรดครั้งแรกๆ เธอมีอายุจริงแค่ 5 ปีเท่านั้น ดังนั้นนอกจากการต่อสู้กับเหล่าร้ายและการปกป้องโลกแล้ว เธอจึงไม่ค่อยรู้เรื่องเกี่ยวกับโลกภายนอกสักเท่าไหร่ แต่ด้วยอาศัยความช่วยเหลือจากแบรดที่เธอถือเป็นเพื่อนสนิททำให้เธอเข้าใจสิ่งต่างๆรอบตัวเธอ เธอค่อยๆมีความรู้สึกของมนุษย์มากขึ้น จนบางคนเห็นเธอเป็นมากกว่าหุ่นยนต์ประวัติตามท้องเรื่อง ประวัติตามท้องเรื่อง. เจนนี่มีนิสัยรักสวยรักงาม ชอบแฟชั่น หนังสือที่เธอชอบอ่านก็เป็นพวกหนังสือวัยรุ่นทั้งหลาย ชอบคนหล่อ และ หุ่นยนต์หนุ่มสุดเท่ห์ทั้งหลาย เจนนี่แสดงความเป็นผู้หญิงให้เห็นหลายครั้ง เธอจึงดูเหมือนมนุษย์มากกว่าหุ่นยนต์ อีกประการหนึ่งเจนนี่เป็นคนรักเพื่อนมาก ไม่ว่าจะเกิดเรื่องร้ายแค่ไหนกับเพื่อนๆ ของเธอ เธอก็ต้องไปช่วยให้ได้ทุกครั้ง ก่อนที่จะมีเจนนี่ หรือ XJ-9 ดร.เวกแมนได้สร้างหุ่นยนต์ตระกูล XJ ขึ้นมาก่อน 8 ตัว และตั้งซื่อว่า XJ-1 ถึง XJ-8 ทั้งหมดเป็นรุ่นทดลอง หลังจากลองผิดลองถูกมาได้พอสมควรแล้ว XJ-9 จึงได้เกิดขึ้น ส่วน XJ ตัวอื่นๆก็ต้องปิดตัวเองลง แล้วถูกเก็บไว้ในห้องเก็บหุ่นยนต์ สำหรับ XJ-9 แล้ว เธอมีค่ามากกว่าคำว่า “หุ่นยนต์” ดร.เวกแมนถือว่า XJ-9 คือลูกสาวคนหนึ่งเลยทีเดียว ขนาดให้ใช้นามสกุลของเธอได้ และยังเรียก XJ-9 ว่า “ลูก” อีกด้วย ส่วน XJ-9 ก็เรียก ดร.เวกแมน ว่า “แม่” ชื่อเจนนี่ หรือ เจนนิเฟอร์ นั้น XJ-9 เป็นคนตั้งขึ้นมาเอง เป็นเพราะเธอไม่ชอบชื่อที่ ดร.เวกแมน ตั้งให้ ส่วนใหญ่คนจะรู้จักเธอในชื่อ “เจนนี่” มากกว่า และคนแรกที่ยอมรับชื่อ “เจนนี่” จะเป็นใครไปไม่ได้นอกจากแบรดนั่นเอง แต่ ดร.เวกแมน ก็ยังเรียกชื่อ XJ-9 อยู่วันยังค่ำ- ความรักของเจนนี่ เจนนี่ชอบคนหล่อมาดเท่ห์ และหลงใหล กับคนเหล่านี้ได้ง่ายๆ แต่คนที่เธอมีความรู้สึกที่ดี กลับกลายเป็นเพื่อนสนิทของเธอเอง นั่นก็คือ แบรด ในตอนหลังๆ แบรดไม่ใช่แค่เพื่อน แต่เป็นพระเอกของเธอเลยทีเดียว ถึงความสัมพันธ์ของทั้งสองจะไม่ได้แสดงออกมากกว่าความเป็นเพื่อน แต่ก็มีอยู่บางตอนที่เจนนี่แสดงความรู้สึกออกมา ใน Season 3 ตอน “No Harmony with Melody” เธอหึงที่เห็นแบรดกับเมโลดี้คบหากัน และสะกดรอยทั้งสองไป จนมีการปะทะกันระหว่าง เจนนี่ กับ เมโลดี้ แต่ว่าเรื่องนี้ไม่ได้เน้นความรักมากนัก ส่วนใหญ่จะเป็นการใช้ชีวิตของเจนนี่มากกว่า- ตอนแรกของเจนนี่ เจนนี่ปรากฏตัวครั้งแรกใน Season 1 ตอน “It Came from Next Door” ในตอนนี้เธอได้พบกับแบรด และทัก เป็นครั้งแรก ถึง ดร.เวกแมน จะไม่ให้เธอคบกับมนุษย์ก็ตาม แต่อย่างไรซะ เธอก็อยากได้เพื่อน และแบรดคือเพื่อนคนแรกของเธอ ส่วนทัก ถึงตอนแรกเขาจะไม่ยอมรับเธอ แต่สุดท้ายเจนนี่ก็แสดงความสามารถของเธอให้ทักเห็น จนทักยอมรับ และเป็นเพื่อนกับเธอในเวลาต่อมา- หุ่นยนต์เรียนหนังสือ เจนนี่เข้าโรงเรียนครั้งแรกใน Season 1 ตอน “Class Action” โรงเรียนที่เธอเข้าเรียนคือโรงเรียนมัธยม “เทรมอตัน (Tremorton) ” ซึ่งเป็นโรงเรียนเดียวกับที่แบรดเรียนอยู่ ทั้งยังอยู่ชั้นเดียวกัน และห้องเดียวกันอีกด้วย ตอนแรกที่เธอเข้าเรียน เธอได้พยายามเข้ากลุ่มกับพวกสาวป๊อบ ด้วยความหวังว่า ถ้าเธอได้เข้ากลุ่มกับสาวพวกนี้ จะทำให้เธอมีหน้ามีตาขึ้น แล้วเธอก็เลือก “บริท กับ ทิฟฟ์” แต่แบรดคัดค้าน และเตือนเธอเรื่องของทั้งสองคนนั่น เจนนี่ไม่ฟัง ถึงอย่างไรเธอก็ต้องการเข้ากลุ่มของบริทอยู่ดี ถึงกลุ่มของบริทจะไม่ค่อยต้อนรับเธอสักเท่าไหร่ แต่เจนนี่คิดเสียว่าเธอเป็นเพื่อนกับพวกนั้น ในตอน “I Was a Preschool Dropout“ เธอได้เผลอพูดเรื่องอายุจริงของเธอ (5 ขวบ) ให้แบรดฟัง แล้วความก็ไปเข้าหูเจ้าหน้าที่คนหนึ่งเข้า ทำให้เธอถูกส่งไปเรียนชั้นอนุบาลร่วมกับเด็ก 5 ขวบคนอื่นๆ เธอมีความลำบากใจมาก ทั้งกับครูผู้สอน และเด็กคนอื่นๆ แต่สุดท้ายเธอก็ใช้ความสามารถของเธอทำให้พวกเด็กๆยอมรับจนได้ เธอเกือบต้องอยู่ชั้นอนุบาลไปตลอดอยู่แล้ว แต่ดีที่ ดร.เวกแมน ได้เข้ามาอธิบายเรื่องอายุของเจนนี่ให้ครูฟัง ทำให้เธอรอดตัวไป แต่ปรากฏว่าเจนนี่อยากอยู่ชั้นอนุบาลมากกว่า ถึงอยากอยู่อย่างไรก็ตาม พวกเจ้าหน้าที่ก็ต้องส่งเธอกลับไปเรียนชั้นมัธยมเหมือนเดิม</doc>
