<doc id="407276" url="https://th.wikipedia.org/wiki?curid=407276" title="โรงเรียนอ่าวลึกประชาสรรค์">โรงเรียนอ่าวลึกประชาสรรค์ โรงเรียนอ่าวลึกประชาสรรค์ (Ao-Luk Prachasan School) เป็นโรงเรียนระดับมัธยมศึกษา ตั้งอยู่เลขที่ 2 หมู่ที่ 7 ถนนเพชรเกษม ตำบลอ่าวลึกใต้ อำเภออ่าวลึก จังหวัดกระบี่ เปิดทำการเรียนการสอนตั้งแต่ พ.ศ. 2512ประวัติ ประวัติ. ในปี พ.ศ. 2510 นายวุฒิ เลาหบรรจง ศึกษาธิการอำเภอในขณะนั้น ได้ร่วมกับนายอำเภอ ข้าราชการ พร้อมทั้งประชาชนเสนอจัดตั้งโรงเรียนและได้รับการอนุมัติจากกระทรวงศึกษาธิการพร้อมทั้งงบประมาณ ในปีต่อมา เปิดทำการเรียนการสอนครั้งแรกเมื่อวันที่ 19 พฤษภาคม พ.ศ. 2512 ในครั้งนั้นมีนักเรียนทั้งสิ้น 55 คน และยังไม่มีอาคารเรียน จึงต้องอาศัยอาคารเรียนของโรงเรียนอ่าวลึก ระหว่างรอการก่อสร้างอาคารเรียน โดยมีนายดวล ดำดี ทำหน้าที่เป็นครูใหญ่ และย้ายไปยังสถานที่ตั้งปัจจุบันของโรงเรียนในเดือนกรกฎาคม ปีเดียวกันซึ่งทำการเรียนการสอนเฉพาะในระดับมัธยมศึกษาตอนต้น จนกระทั่งพ.ศ. 2521 ได้รับการอนุมัติจากกรมสามัญศึกษาให้เปิดการเรียนการสอนในระดับมัธยมศึกษาตอนปลาย โรงเรียนอ่าวลึกประชาสรรค์ ได้เข้าร่วมเป็นเครือข่ายทางวัฒนธรรม กับสำนักงานวัฒนธรรมจังหวัดกระบี่ ซึ่งทำหน้าที่ส่งเสริมและสนับสนุนกิจกรรมทางด้านการศึกษา ศาสนา ศิลปะ วัฒนธรรม นอกจากนี้โรงเรียนอ่าวลึกประชาสรรค์ยังถูกใช้เป็นศูนย์วัฒนธรรมของอำเภออ่าวลึกเกียรติประวัติเกียรติประวัติ. - รางวัลพระราชทานสถานศึกษาของกระทรวงศึกษาธิการ ปี พ.ศ. 2535 - เป็นโรงเรียนที่มีอัตราการแข่งขันสูงในเขตพื้นที่การศึกษามัธยมศึกษา เขต 13 (ตรัง กระบี่)</doc>
