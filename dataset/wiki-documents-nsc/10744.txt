<doc id="10744" url="https://th.wikipedia.org/wiki?curid=10744" title="เทโอดอร์ มอมม์เซิน">เทโอดอร์ มอมม์เซิน คริสเตียน มัททิอัส เทโอดอร์ มอมม์เซิน () (30 พฤศจิกายน พ.ศ. 2360 - 1 พฤศจิกายน พ.ศ. 2446) ชาวเยอรมัน เป็นนักวิชาการคลาสสิก , นักประวัติศาสตร์ , นักกฎหมาย , นักข่าว , นักการเมือง , นักโบราณคดี ถือกันว่าเป็นคลาสสิกซิสต์ที่ยิ่งใหญ่ที่สุดในคริสต์ศตวรรษที่ 19 ผลงานที่เกี่ยวกับประวัติศาสตร์โรมันยังคงมีความสำคัญในระดับพื้นฐานในการวิจัยจนแม้ในปัจจุบัน ซึ่งได้รับรางวัลโนเบลสาขาวรรณกรรม ในปี พ.ศ. 2445ผลงานที่สำคัญผลงานที่สำคัญ. - Römische Geschichte (ประวัติศาสตร์ของโรม) งานชิ้นนี้ครอบคลุมประวัติศาสตร์ทั้งหมดของสาธารณรัฐโรมัน (มีแผนที่จะเขียนประวัติศาสตร์ของจักรวรรดิโรมันทั้งหมด แต่ก็ไม่ได้เขียน) ตีพิมพ์เป็น 3 เล่มจบ ระหว่าง ค.ศ. 1854 – 1856 เล่าถึงประวัติศาสตร์โรมัน จนถึงปลายสมัยสาธารณรัฐโรมัน และการปกครองของจูเลียส ซีซาร์ ซึ่งมอมเซนถือว่าเป็นรัฐบุรุษที่มีพรสวรรค์คนหนึ่ง- Römisches Staatsrecht (รัฐธรรมนูญโรมัน) จัดพิมพ์เป็น 3 เล่ม และได้รับการยกย่องว่ามีความสำคัญอย่างยิ่งยวดสำหรับการวิจัยประวัติศาสตร์สมัยโบราณ ความจริงแล้วชาวโรมันไม่ได้บันทึกรัฐธรรมนูญเอาไว้เป็นลายลักษณ์อักษร แต่มอมเซนเป็นผู้รวบรวมเอาไว้แล้วเป็นครั้งแรก ตีพิมพ์ระหว่าง ค.ศ. 1871-1888- Römisches Strafrecht (กฎหมายอาญาโรมัน) นับเป็นงานชิ้นใหญ่ชิ้นสุดท้ายของมอมเซน ตีพิมพ์เมื่อ ค.ศ. 1899 มอมม์เซินยังเป็นผู้บุกเบิกการศึกษาจารึกบนศิลาและไม้อีกด้วย เรียกว่า epigraphy มอมม์เซินเสียชีวิตก่อนครบรอบวันเกิดเพียง 4 สัปดาห์ คือเมื่อวันที่ 1 พฤศจิกายน ค.ศ. 1903 (พ.ศ. 2446) อายุได้เกือบ 86 ปีเต็ม โดยได้ศึกษาและค้นคว้าอย่างจริงจังและทุ่มเทตลอดชีวิต นับว่ามอมม์เซินเป็นนักเขียนรางวัลโนเบลสาขาวรรณกรรมเพียงหนึ่งในจำนวนน้อยนิด ที่ไม่ได้แต่งบทกวีหรือนวนิยาย</doc>
