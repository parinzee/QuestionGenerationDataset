<doc id="348100" url="https://th.wikipedia.org/wiki?curid=348100" title="โครงการพัฒนาความร่วมมือทางเศรษฐกิจในอนุภูมิภาคลุ่มแม่น้ำโขง">โครงการพัฒนาความร่วมมือทางเศรษฐกิจในอนุภูมิภาคลุ่มแม่น้ำโขง โครงการพัฒนาความร่วมมือทางเศรษฐกิจในอนุภูมิภาคลุ่มแม่น้ำโขง(Greater Mekong subregional-GMS)หรือ หกเหลี่ยมเศรษฐกิจ เป็นความร่วมมือของ 6 ประเทศ คือ ไทย พม่า สปป.ลาว กัมพูชา จีน(ยูนนาน) และเวียดนาม เริ่มโครงการตั้งแต่ปี พ.ศ. 2535 โดยรัฐบาลไทยได้ขอความช่วยเหลือทางวิชาการจากธนาคารพัฒนาเอเชีย ซึ่งเป็นผู้สนับสนุนหลัก มีพื้นที่รวมกันประมาณ ๒ ล้าน ๓ แสน ตารางกิโลเมตร หรือประมาณพื้นที่ยุโรปตะวันตก มีประชากรรวมกันประมาณ ๒๕๐ ล้านคน และอุดมสมบูรณ์ไปด้วยทรัพยากรธรรมชาติ อีกทั้งยังเป็นจุดศูนย์กลางในการเชื่อมโยงระหว่างภูมิภาคเอเชียใต้ เอเชียตะวันออก เอเชียตะวันออกเฉียงใต้การศึกษาโครงการการศึกษาโครงการ. - การศึกษาระยะที่ ๑:กำหนดขอบเขตโครงการแต่ละสาขา และโครงการความร่วมมือที่มีโอกาสและศักยภาพในการพัฒนา แล้วเสร็จเดือนกุมภาพันธ์ พ.ศ. ๒๕๓๖ - การศึกษาระยะที่ ๒ :กำหนดขอบเขตและแผนการดำเนินงาน รวมทั้งข้อเสนอทางเทคนิคที่ใช้ในการพิจารณา และจัดลำดับความสำคัญของโครงการ ซึ่งแบ่งความร่วมมือเป็น ๗ สาขาใหญ่ ได้แก่ สาขาคมนาคมขนส่ง สาขาพลังงาน สาขาสื่อสารโทรคมนาคม สาขาท่องเที่ยว สาขาการค้าและการลงทุน สาขาการพัฒนาทรัพยากรมนุษย์ สาขาสิ่งแวดล้อมและการจัดการทรัพยากรธรรมชาติ - การศึกษาระยะที่ ๓:การจัดทำวิสัยทัศน์การพัฒนาความร่วมมือทางเศรษฐกิจ ในอนุภูมิภาคลุ่มแม่น้ำโขง 6 ประเทศ จนถึงปี 2563(GMS 2020)อยู่ระหว่างการดำเนินการวัตถุประสงค์ของความร่วมมือวัตถุประสงค์ของความร่วมมือ. - ส่งเสริมให้เกิดการขยายตัวทางการค้า การลงทุน อุตสาหกรรม การเกษตร และบริการ เพื่อก่อเกิดการจ้างงาน และยกระดับการครองชีพของประชาชนในพื้นที่ - ส่งเสริมและพัฒนาความร่วมมือทางเทคโนโลยีและการศึกษาระหว่างกัน - ให้มีการใช้ทรัพยากรธรรมชาติที่ส่งเสริมกันอย่างมีประสิทธิภาพ - ส่งเสริมและเพิ่มขีดความสามารถและโอกาสทางเศรษฐกิจในเวทีการค้าโลกเส้นทางเชื่อมต่อ ไทย-ลาว-กัมพูชา-เวียดนาม:โอกาสใหม่ในอนุภูมิภาคเส้นทางเชื่อมต่อ ไทย-ลาว-กัมพูชา-เวียดนาม:โอกาสใหม่ในอนุภูมิภาค. - เส้นทางระเบียงเศรษฐกิจด้านใต้(Southern Economic Corridor) จุดเริ่มต้นจากกรุงเทพฯไปตามทางหลวงแผ่นดินหมายเลข 33 ไปจรดชายแดนไทย-กัมพูชาที่อำเภออรัญประเทศ จังหวัดสระแก้ว รวมระยะทางประมาณ ๒๔๕ กิโลเมตร จากจุดผ่านแดนถาวรคลองลึก-ปอยเปตเข้าสู่เขตแดนกัมพูชา เชื่อมต่อเส้นทางหมายเลข 5 ของกัมพูชาผ่านจังหวัดบันเตียเมียเจย พระตะบอง โพธิสัตว์ กัมปงชะนัง เข้าสู่กรุงพนมเปญ อันเป็นการสิ้นสุดทางหมายเลข 5 รวมระยะทางประมาณ 420 กิโลเมตร</doc>
