<doc id="190147" url="https://th.wikipedia.org/wiki?curid=190147" title="สถานีรามคำแหง">สถานีรามคำแหง สถานีรามคำแหง (Ramkhamhaeng Station) เป็นสถานีรถไฟฟ้าในเส้นทางระบบขนส่งทางรถไฟเชื่อมท่าอากาศยานสุวรรณภูมิ (Suvarnabhumi Airport Rail Link - SARL) ในระบบรถไฟฟ้าเชื่อมท่าอากาศยานสุวรรณภูมิ สาย City Line (Suvarnabhumi Airport Rail Link City Line) ที่แวะจอดรายทางจากสถานีพญาไทถึงสุวรรณภูมิที่ตั้ง ที่ตั้ง. อยู่ที่ป้ายหยุดรถสุขุมวิท 71 เดิม บนแนวเส้นทางรถไฟทางไกลสายตะวันออก บริเวณจุดตัดถนนรามคำแหง ด้านตะวันตก ห่างจากสี่แยกคลองตัน (จุดบรรจบถนนรามคำแหง ถนนเพชรบุรีตัดใหม่ และถนนปรีดี พนมยงค์) ประมาณ 200 เมตร และห่างจากสี่แยกรามคำแหง (จุดบรรจบถนนรามคำแหง และถนนพระรามเก้า) ประมาณ 700 เมตร ในพื้นที่แขวงสวนหลวง เขตสวนหลวง กรุงเทพมหานคร สำหรับสถานีรามคำแหง และสถานีหัวหมาก ห่างกันประมาณ 4 กิโลเมตร ส่วนสถานีรามคำแหง และสถานีมักกะสัน (อโศก) ห่างกันประมาณ 5 กิโลเมตร ซึ่งช่วงระหว่าง 2 สถานีนี้ เดิมจะมีสถานีศูนย์วิจัยเพิ่มเข้ามาตรงบริเวณสถานีคลองตันเดิม แต่เนื่องจากพื้นที่ดังกล่าวเป็นที่ตั้งของศูนย์ซ่อมบำรุงรถไฟฟ้าเชื่อมต่อท่าอากาศยาน และยังมี Ramp สำหรับนำรถไฟฟ้าลงจอดที่ศูนย์ซ่อมบำรุง จึงทำให้ไม่สามารถหาจุดก่อสร้างสถานีในบริเวณดังกล่าวได้ ผู้รับเหมาก่อสร้างโครงการรวมถึงการรถไฟแห่งประเทศไทยจึงได้ลงความเห็นในการยกเลิกการก่อสร้างสถานีศูนย์วิจัยลง และทำเป็นทางวิ่งยาวถึง 5 กิโลเมตรที่ไม่มีการจอดรับผู้โดยสารแทน ดังนั้นสถานีศูนย์วิจัยของโครงการรถไฟฟ้าชานเมืองสายสีแดงอ่อนที่เป็นเส้นทางแบบคลองแห้ง จึงไม่สามารถเชื่อมต่อกับรถไฟฟ้าเชื่อมท่าอากาศยานได้แผนผังสถานีเวลาให้บริการสถานที่สำคัญใกล้เคียงสถานที่สำคัญใกล้เคียง. - ตลาดคลองตัน - มัสยิดคลองตัน - มัสยิดมูลนิธิเพื่อศูนย์กลางศาสนาอิสลามแห่งประเทศไทย - สถานีไฟฟ้าแรงสูงบางกะปิ - มหาวิทยาลัยรามคำแหง - มหาวิทยาลัยอัสสัมชัญ - สนามกีฬาหัวหมาก - อาคาร UM Tower - สถาบันยุวทัศน์แห่งประเทศไทย - โรงเรียนเทพลีลา - ห้างสรรพสินค้า เดอะมอลล์ รามคำแหง 2 - ห้างสรรพสินค้า เดอะมอลล์ รามคำแหง 3จุดเชื่อมต่อการเดินทางจุดเชื่อมต่อการเดินทาง. - ท่าเรือรามหนึ่ง เรือโดยสารคลองแสนแสบสถานีใกล้เคียง</doc>
