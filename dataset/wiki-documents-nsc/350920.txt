<doc id="350920" url="https://th.wikipedia.org/wiki?curid=350920" title="คณะกรรมการบริหารวิทยุกระจายเสียงและวิทยุโทรทัศน์">คณะกรรมการบริหารวิทยุกระจายเสียงและวิทยุโทรทัศน์ คณะกรรมการบริหารวิทยุกระจายเสียงและวิทยุโทรทัศน์ หรือ กบว. เป็นหน่วยงานของไทย ที่ตั้งขึ้นตามระเบียบวิทยุกระจายเสียงและวิทยุโทรทัศน์ พ.ศ. 2518 โดยมีหน้าที่ในการควบคุมการดำเนินการของสถานีวิทยุและสถานีโทรทัศน์ในประเทศไทย รวมถึงการเซ็นเซอร์เนื้อหาของรายการต่างๆ กบว. ประกอบด้วย กรรมการจากส่วนราชการจำนวน 16 คน ได้แก่ ประธานกรรมการ คือ นายกรัฐมนตรี หรือผู้ที่นายกรัฐมนตรีมอบหมาย เป็นประธานกรรมการ มีหัวหน้ากองงานคณะกรรมการบริหารวิทยุกระจายเสียงและวิทยุโทรทัศน์ของกรมประชาสัมพันธ์ เป็นกรรมการและเลขานุการ ร่วมด้วย เจ้าหน้าที่ระดับสูงและผู้แทนจากหน่วยงานความมั่นคง ทั้งทหารและตำรวจโดยมีการตั้งอนุกรรมการ เพื่อตรวจพิจารณาเนื้อหาของรายการประเภทต่างๆ เช่น รายการทั่วไป ละคร ภาพยนตร์ และ โฆษณา รวมถึงมีอำนาจควบคุมการเซ็นเซอร์ด้วย กบว. ยกเลิกในสมัยรัฐบาลอานันท์ ปันยารชุน ในช่วงพฤษภาทมิฬ พ.ศ. 2535 โดยมีการตั้งคณะกรรมการกิจการวิทยุกระจายเสียงและวิทยุโทรทัศน์แห่งชาติ หรือ กกช. ตามระเบียบสำนักนายกรัฐมนตรี ว่าด้วยการกำกับดูแลกิจการวิทยุกระจายเสียงและวิทยุโทรทัศน์ พ.ศ. 2535 ขึ้นมาแทน และยกเลิกการตรวจพิจารณาเนื้อหารายการ โดยให้คณะกรรมการของสถานีวิทยุและสถานีโทรทัศน์แต่ละแห่ง ตรวจพิจารณากันเอง ผลงานเด่นของ กบว. เช่น การห้ามออกอากาศเพลงที่มีเนื้อหาไม่เหมาะสม หรือส่อเสียดทางการเมือง ของวงดนตรีเพื่อชีวิต คาราบาว หรือของแอ๊ด - ยืนยง โอภากุล ซึ่งเป็นหัวหน้าวง เป็นต้นเพลงของวงคาราบาวและของแอ๊ดที่ถูก กบว. แบนคาราบาวแอ๊ด คาราบาว</doc>
