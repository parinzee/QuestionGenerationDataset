<doc id="644640" url="https://th.wikipedia.org/wiki?curid=644640" title="มานุแอล วาลส์">มานุแอล วาลส์ มานุแอล วาลส์ (; เกิดวันที่ 13 สิงหาคม ค.ศ. 1962) มีชื่อเต็มว่า มานุแอล การ์ล็อส วาลส์ กาลแฟตี () เป็นนักการเมืองฝรั่งเศสที่ดำรงตำแหน่งนายกรัฐมนตรีแห่งสาธารณรัฐฝรั่งเศส ตั้งแต่วันที่ 1 เมษายน พ.ศ. 2557 จนถึง วันที่ 6 ธันวาคม พ.ศ. 2559 ก่อนหน้าเคยดำรงตำแหน่งเป็นรัฐมนตรีว่าการกระทรวงมหาดไทยในระหว่างปี ค.ศ. 2012 - 2014 และเขาเป็นสมาชิกพรรคสังคมนิยมอีกด้วย มานุแอล วาลส์เกิดที่เมืองบาร์เซโลนา ประเทศสเปน โดยบิดาเป็นชาวกาตาลัน และมารดาเป็นชาวสวิส วาลส์ได้รับเลือกตั้งเป็นนายกเทศมนตรีเมืองเอวรีในช่วงปี ค.ศ. 2001 - 2012 และยังได้รับเลือกตั้งเป็นสมาชิกสภาผู้แทนราษฎร ระหว่างปี ค.ศ. 2002 ถึง ค.ศ. 2012 ในวันที่ 1 เมษายน พ.ศ. 2557 มานุแอล วาลส์ได้รับการแต่งตั้งจากประธานาธิบดีฟร็องซัว ออล็องด์ ให้ดำรงตำแหน่งนายกรัฐมนตรีแห่งสาธารณรัฐฝรั่งเศส ต่อจากฌ็อง-มาร์ก เอโร ซึ่งประกาศลาออกจากตำแหน่งก่อนหน้านั้นหนึ่งวันอันสืบเนื่องมาจากการพ่ายแพ้ครั้งใหญ่ของพรรคสังคมนิยมในการเลือกตั้งท้องถิ่นฝรั่งเศสปี ค.ศ. 2014</doc>
