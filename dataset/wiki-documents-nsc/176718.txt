<doc id="176718" url="https://th.wikipedia.org/wiki?curid=176718" title="เทศบาลตำบลวิชิต">เทศบาลตำบลวิชิต เทศบาลตำบลวิชิต ครอบคลุมตำบลวิชิตซึ่งตำบลวิชิตเป็น 1 ใน 8 ตำบล ของอำเภอเมืองภูเก็ต จังหวัดภูเก็ต เดิมชื่อ "ตำบลระแงง" ได้รับการยกฐานะ เป็นองค์การบริหารส่วนตำบล ตามพระราชบัญญัติ สภาตำบลและองค์การบริหารส่วนตำบล พ.ศ. 2537 เมื่อวันที่ 2 มีนาคม พ.ศ. 2538 และได้จัดตั้งเป็น เทศบาลตำบลวิชิต ตามประกาศ กระทรวงมหาดไทย เมื่อวันที่ 30 สิงหาคม 2550 สำนักงานเทศบาลตำบลวิชิตตั้งอยู่บนถนนเจ้าฟ้าตะวันออก (บริเวณวัดเทพนิมิตร) เลขที่ 54/1 หมู่ที่ 1 ตำบลวิชิต อำเภอเมืองภูเก็ต จังหวัดภูเก็ต อยู่ห่างจาก ที่ว่าการอำเภอเมืองภูเก็ต ประมาณ 4 กิโลเมตร อยู่ห่างจาก ศาลากลางจังหวัดภูเก็ต ประมาณ 5 กิโลเมตร เทศบาลตำบลวิชิตมีเนื้อที่ประมาณ 56 ตารางกิโลเมตร หรือประมาณ 35,000 ไร่อาณาเขตติดต่ออาณาเขตติดต่อ. - ทิศเหนือ : เทศบาลตำบลรัษฎา, เทศบาลเมืองกะทู้ - ทิศใต้ :เทศบาลตำบลฉลอง,ทะเลอันดามัน - ทิศตะวันออก : เทศบาลนครภูเก็ต - ทิศตะวันตก : เทศบาลเมืองกะทู้ภูมิประเทศ ภูมิประเทศ. พื้นที่ส่วนใหญ่ เป็นที่ราบลุ่ม ตั้งอยู่ระหว่าง ทะเลกับภูเขา โดยมีพื้นที่ที่ติดกับทะเล ใช้ทำการเพาะเลี้ยงสัตว์น้ำ พื้นที่เนินเขา ใช้ทำการเกษตร พื้นที่ราบ ใช้เป็นที่อยู่อาศัยภูมิอากาศ ภูมิอากาศ. ตั้งอยู่ในเขตภูมิอากาศแบบมรสุมเขตร้อน แต่อากาศไม่ร้อนจัด เนื่องจากอิทธิพลของทะเล มี 2 ฤดู คือ ฤดูฝน และฤดูร้อนจำนวนหมู่บ้าน จำนวนหมู่บ้าน. จำนวนหมู่บ้านในเขตเทศบาลตำบลเต็มทั้งหมู่บ้าน 9 หมู่บ้าน ได้แก่- หมู่ที่ 1 บ้านนาบอนใต้ (บ้านแหลมชั่น) - หมู่ที่ 2 บ้านแหลมชั่น - หมู่ที่ 3 บ้านตีนเขา - หมู่ที่ 4 บ้านระแงง - หมู่ที่ 5 บ้านชิดเชี่ยว- หมู่ที่ 6 บ้านบ่อแร่ - หมู่ที่ 7 บ้านอ่าวมะขาม - หมู่ที่ 8 บ้านแหลมพันวา - หมู่ที่ 9 บ้านท่าแครงบน (บ้านกวางตุ้ง)ประชากร ประชากร. ประชากรทั้งสิ้น 38,701 คน มีความหนาแน่นเฉลี่ย 691.09 คน / ตารางกิโลเมตร</doc>
