<doc id="49120" url="https://th.wikipedia.org/wiki?curid=49120" title="สมชัย จึงประเสริฐ">สมชัย จึงประเสริฐ นายสมชัย จึงประเสริฐ เกิดวันที่ 26 กุมภาพันธ์ พ.ศ. 2490 อดีตกรรมการการเลือกตั้ง รับผิดชอบงานด้านสืบสวนสอบสวน อดีตดำรงตำแหน่งเป็นผู้พิพากษาหัวหน้าคณะในศาลฎีกา จบนิติศาสตร์บัณฑิต มหาวิทยาลัยธรรมศาสตร์ และจบเนติบัณฑิตไทย เคยเป็นผู้พิพากษาศาลฎีกา ผู้พิพากษาหัวหน้าแผนกคดีเยาวชนและครอบครัวในศาลอุทธรณ์ภาค 3 อธิบดีผู้พิพากษาภาค 7 และอธิบดีผู้พิพากษาภาค 9 เคยพิจารณาคดีเลือกตั้งสมาชิกสภาผู้แทนราษฎรและสมาชิกวุฒิสภาหลายคดี หลังการเลือกตั้งในปี พ.ศ. 2550 มีข่าวว่านายสมชัยมีความเห็นในการพิจารณาใบแดง ใบเหลือง แย้งกับ กกต.อีก 4 คน จึงทำให้มีปัญหาในการทำงาน ซึ่งกล่าวกันว่า นายสมชัยจะลาออก แต่ได้รับการยืนยันว่า จะขอทำหน้าที่ต่อไป โดยยึดหลักกฎหมายและความถูกต้อง แม้ว่าตนจะเป็นเสียงข้างน้อยก็ตาม</doc>
