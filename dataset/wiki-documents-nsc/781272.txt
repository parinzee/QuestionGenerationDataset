<doc id="781272" url="https://th.wikipedia.org/wiki?curid=781272" title="ฮิวโก บอล">ฮิวโก บอล ฮิวโก บอล (; 22 กุมภาพันธ์ ค.ศ. 1886 – 14 กันยายน ค.ศ. 1927) เป็นนักเขียนและกวีชาวเยอรมัน เกิดในครอบครัวคาทอลิกที่เมืองเพอร์มาเซนส์ บอลเรียนด้านสังคมวิทยาและปรัชญาที่มหาวิทยาลัยมิวนิกและมหาวิทยาลัยไฮเดลแบร์ก ในปี ค.ศ. 1910 บอลย้ายไปเบอร์ลินเพื่อร่วมงานกับแมกซ์ ไรน์ฮาดต์ ผู้กำกับภาพยนตร์ชาวออสเตรีย ในช่วงต้นสงครามโลกครั้งที่หนึ่ง บอลอาสาอยู่หน่วยแพทย์แต่ถูกปฏิเสธ ต่อมาเขาเดินทางไปที่ซูริก ประเทศสวิตเซอร์แลนด์กับเอมมี เฮนนิงส์ นักแสดงคาบาเรต์และกวี ซึ่งเขาแต่งงานด้วยในปี ค.ศ. 1920 ที่นั่นบอลยังคงสนใจในแนวคิดอนาธิปไตยและผลงานของมีฮาอิล บาคูนิน ในปี ค.ศ. 1916 บอลออกแถลงการณ์ดาดาและร่วมกับเฮนนิงส์ก่อตั้งคาบาเรต์วอลแตร์ ซึ่งเป็นแหล่งเผยแพร่ผลงานแนวดาดา บอลเข้าร่วมกับแนวคิดดาดาอยู่สองปีก่อนจะเกษียณตัวเองไปใช้ชีวิตอยู่ที่รัฐทีชีโน ทางตอนใต้ของสวิตเซอร์แลนด์ บอลเสียชีวิตด้วยโรคมะเร็งกระเพาะอาหารในปี ค.ศ. 1927</doc>
