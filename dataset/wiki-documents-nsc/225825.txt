<doc id="225825" url="https://th.wikipedia.org/wiki?curid=225825" title="เกิดอีกทีต้องมีเธอ">เกิดอีกทีต้องมีเธอ เกิดอีกทีต้องมีเธอ () ภาพยนตร์ไทยในปี พ.ศ. 2538 นำแสดงโดย ทัช ณ ตะกั่วทุ่ง, กุลสตรี ศิริพงษ์ปรีดา, โชคชัย เจริญสุข กำกับโดย ปรัชญา ปิ่นแก้วเรื่องย่อ เรื่องย่อ. แทน (ทัช ณ ตะกั่วทุ่ง) และ เพียง (กุลสตรี ศิริพงษ์ปรีดา) เสียชีวิตโดยอุบัติเหตุทางรถยนต์ทั้งคู่ขณะเดินทางไปเชียงใหม่ ทำให้ทั้งคู่ต้องเปลี่ยนจุดมุ่งหมายการเดินทางเสียใหม่ โดยภายใน 7 วัน ต้องไปถึงประตูแห่งการเกิดใหม่ให้ได้ ซึ่งต้องฝ่าฝันอุปสรรรคนานัปการจากวิญญาณร้ายต่าง ๆ ในโลกแห่งความตาย เพราะวิญญาณร้ายตามดูดพลังชีวิตของเพียงไป มีแต่แทนเท่านั้นที่จะปกป้องเธอได้เบื้องหลัง เบื้องหลัง. เกิดอีกทีต้องมีเธอ นับเป็นภาพยนตร์อีกเรื่องหนึ่งของบริษัท อาร์.เอส.ฟิล์ม ที่ออกฉายในปี พ.ศ. 2538 ตามหลัง โลกทั้งใบให้นายคนเดียว ภาพยนตร์อีกเรื่องของบริษัท อาร์.เอส.ที่ประสบความสำเร็จอย่างมากทั้งรายได้และเสียงวิจารณ์ก่อนหน้านั้น เป็นภาพยนตร์ในแนวรักโรแมนติคแฟนตาซี เป็นผลงานการกำกับเรื่องที่ 2 ของ ปรัชญา ปิ่นแก้ว ซึ่งในปี พ.ศ. 2535 เคยมีผลงานการกำกับเรื่องแรกในชีวิตมาแล้วจาก รองต๊ะแล่บแปล๊บ ของอาร์.เอส.เช่นกัน และก็เป็นผลงานการแสดงภาพยนตร์เรื่องที่ 2 ในชีวิตของ ทัช ณ ตะกั่วทุ่ง และได้ประกบคู่กับนักแสดงหญิงนางเอกของเรื่อง นิ้ง กุลสตรี ศิริพงษ์ปรีดา ซึ่งเคยผ่านการแสดงร่วมกันมาแล้วในละครโทรทัศน์เรื่อง ภูตพิศวาส ก่อนหน้านั้นไม่นานทางช่อง 7 ขณะนั้นมีข่าวว่าทั้งคู่ได้คบหาดูใจกันอยู่ด้วย ซึ่งในเรื่องนี้ นิ้ง กุลสตรี ต้องร้องเพลงประกอบด้วย</doc>
