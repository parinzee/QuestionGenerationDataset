<doc id="346478" url="https://th.wikipedia.org/wiki?curid=346478" title="ปลาจิ้มฟันจระเข้">ปลาจิ้มฟันจระเข้ ปลาจิ้มฟันจระเข้ () คือ ปลากระดูกแข็งจำพวกหนึ่ง ที่อยู่ในวงศ์ย่อย Syngnathinae ในวงศ์ Syngnathidae ซึ่งเป็นวงศ์เดียวกับม้าน้ำและมังกรทะเล ปลาจิ้มฟันจระเข้ มีลักษณะและพฤติกรรมโดยรวมคล้ายกับปลาชนิดอื่นและสกุลอื่นที่อยู่ในวงศ์เดียวกัน กล่าวคือ มีปากที่ยื่นเป็นท่อ ลำตัวหน้าตัดเป็นเหลี่ยม แต่ยาวเรียวมากดูคล้ายกิ่งไม้ ผิวหนังเป็นแผ่นแข็งเรียงต่อกันเป็นเหลี่ยมเป็นข้อ ครีบต่าง ๆ มีขนาดเล็ก ไม่มีครีบท้อง ตัวผู้ทำหน้าที่ฟักไข่โดยเก็บไว้บริเวณหน้าท้อง ลำตัวมักมีสีน้ำตาล อาจมีลายสีเข้มพาดขวางในบางชนิด หากแต่ปลาจิ้มฟันจระเข้ จะพบได้แม้ในน้ำจืดและน้ำกร่อยด้วย ซึ่งผิดไปจากปลาในวงศ์เดียวกันนี้ส่วนใหญ่ มีขนาดแตกต่างกันออกไป ตั้งแต่เพียงไม่กี่เซนติเมตรจนถึงฟุตกว่า ๆ ในชนิด ปลาจิ้มฟันจระเข้ยักษ์ (Doryichthys boaja) ที่พบในน้ำจืด เป็นต้น มีความสำคัญต่อมนุษย์ในแง่ของการนำไปทำเป็นยาจีนเช่นเดียวกับม้าน้ำ และนิยมเลี้ยงไว้ในตู้ปลาเพื่อความเพลิดเพลิน อีกทั้งยังเป็นที่นิยมของนักดำน้ำอีกด้วย ในการถ่ายภาพใต้น้ำในแนวปะการัง เช่น ปลาจิ้มฟันจระเข้ลายด่าง (Corythoichthys haematopterus)เป็นต้นสกุล สกุล. แบ่งออกได้เป็นสกุลทั้งหมด 54 สกุล- Acentronura - Amphelikturus - Anarchopterus - Apterygocampus - Bhanotia - Bryx - Bulbonaricus - Campichthys - Choeroichthys - Corythoichthys - Cosmocampus - Doryichthys - Doryrhamphus - Dunckerocampus - Enneacampus - Entelurus - Festucalex - Filicampus - Halicampus - Haliichthys - Heraldia - Hippichthys - Hypselognathus - Ichthyocampus - Idiotropiscis - Kaupus - Kimblaeus - Kyonemichthys - Leptoichthys - Leptonotus - Lissocampus - Maroubra - Micrognathus - Microphis - Minyichthys - Mitotichthys - Nannocampus - Nerophis - Notiocampus - Penetopteryx - Phoxocampus - Phycodurus - Phyllopteryx - Pseudophallus - Pugnaso - Siokunichthys - Solegnathus - Stigmatopora - Stipecampus - Syngnathoides - Syngnathus - Trachyrhamphus - Urocampus - Vanacampus</doc>
