<doc id="476108" url="https://th.wikipedia.org/wiki?curid=476108" title="ธันยพร พฤกษากร">ธันยพร พฤกษากร ธันยพร พฤกษากร เกิดวันที่ 8 มกราคม พ.ศ. 2533 เป็นนักกีฬายิงปืนชาวไทยในโอลิมปิกฤดูร้อน 2012 ที่ซึ่งเธอเข้าแข่งขันในรายการปืนสั้นอัดลมระยะ 10 เมตรหญิง กับ ปืนสั้น 25 เมตรหญิง และเป็นนักกีฬายิงปืนชาวไทยเพียงคนเดียว ที่สามารถเข้าสู่รอบชิงชนะเลิศในโอลิมปิกฤดูร้อน 2012 โดยสามารถทำคะแนนได้เป็นอันดับ 2 ในรอบคัดเลือกของรายการปืนสั้น 25 เมตรหญิง ปัจจุบัน ธันยพร พฤกษากร ได้รับการจัดให้เป็นนักยิงปืนอันดับ 7 ของโลก ในประเภทปืนสั้นอัดลม 10 เมตรหญิงประวัติ ประวัติ. ธันยพร พฤกษากร เป็นลูกสาวของ ชัย พฤกษากร ซึ่งเป็นผู้จัดการนักกีฬายิงปืนทีมชาติไทย และ นางปราณี พฤกษากร ซึ่ง ธันยพร พฤกษากร เป็นนักศึกษาจากคณะวิศวกรรมศาสตร์ จุฬาลงกรณ์มหาวิทยาลัย เธอได้เข้าแข่งขันซีเกมส์ 2007 ซึ่งจัดขึ้น ณ จังหวัดนครราชสีมา โดยเธอได้รับรางวัลเหรียญเงินทั้งในประเภทบุคคลและประเภททีม จากนั้น เธอได้เข้าแข่งขันปืนสั้น 25 เมตรหญิง ในโอลิมปิกฤดูร้อน 2008 ที่ซึ่งเธอได้อันดับที่ 7 รวมถึงได้เข้าแข่งขันกีฬายิงปืนในซีเกมส์ 2009 ที่ซึ่งเธอได้ 4 เหรียญทองจากปืนสั้นอัดลม 10 เมตร ทั้งในประเภทบุคคลและทีม กับปืนสั้นมาตรฐาน 25 เมตรในประเภทบุคคลและทีม ในการแข่งขันปืนสั้น 25 เมตรหญิง ที่โอลิมปิกฤดูร้อน 2012 รอบคัดเลือกของการแข่งขันยิงเป้านิ่ง ธันยพรสามารถยิงชุดแรก 10 นัดเข้าเป้าเต็ม 10 ได้ทุกนัด ส่วนในชุดที่สองและสามทำได้ 97 และ 98 คะแนนตามลำดับ ส่วนการแข่งขันยิงเป้าพลิก เธอทำได้ 98, 97 และ 96 คะแนนตามลำดับ ส่งผลให้เธอสามารถเข้าสู่รอบชิงชนะเลิศเป็นอันดับสองถัดจากคิม จัง-มี จากเกาหลีใต้ อย่างไรก็ตาม ธันยพรไม่สามารถควบคุมสมาธิตนเองได้ในรอบชิงชนะเลิศ ส่งผลให้เธออยู่ในอันดับ 8 ของการแข่งขัน นอกจากนี้ ธันยพร พฤกษากร ได้เข้าแข่งขันปืนสั้นอัดลมระยะ 10 เมตรหญิง ที่โอลิมปิกฤดูร้อน 2012 เธอทำคะแนนรวมไว้ที่ 383 คะแนน ซึ่งอยู่ในอันดับที่ 11 โดยไม่สามารถผ่านรอบคัดเลือก ภายหลังจากการแข่งขันโอลิมปิกฤดูร้อน 2012 สิ้นสุดลง ทางจุฬาลงกรณ์มหาวิทยาลัย ได้มอบทุนการศึกษาแก่ ธันยพร พฤกษากร และ ชนาธิป ซ้อนขำ ได้ศึกษาต่อในระดับปริญญาโทจนถึงปริญญาเอก</doc>
