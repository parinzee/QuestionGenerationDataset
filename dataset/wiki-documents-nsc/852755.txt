<doc id="852755" url="https://th.wikipedia.org/wiki?curid=852755" title="เอมีเลีย คลาร์ก">เอมีเลีย คลาร์ก เอมีเลีย อิซาเบล ยูฟีเมีย โรส คลาร์ก (; เกิด 23 ตุลาคม ค.ศ. 1986) เป็นนักแสดงชาวอังกฤษ เธอเป็นที่รู้จักจากบทบาทแดเนริส ทาร์แกเรียน ในซีรีส์ทางช่องเอชบีโอเรื่อง มหาศึกชิงบัลลังก์ ซึ่งเธอได้รับการเสนอชื่อเข้าชิงรางวัลคริติกส์ชอยส์มูวีอะวอร์ด 2 ครั้ง รวมถึงได้รับรางวัลอื่น ๆ อีก 3 รางวัล และเสนอชื่อเข้าชิงรางวัลเอ็มมี 3 ครั้งในปี ค.ศ. 2013, 2015 และ 2016 ในปี ค.ศ. 2017 คลาร์กเป็นหนึ่งในนักแสดงที่มีค่าตัวสูงที่สุดในโทรทัศน์ ได้รับค่าตัวจำนวน 1.1 ล้านดอลลาร์ต่อตอนใน มหาศึกชิงบัลลังก์ ตั้งแต่เดือนมีนาคมถึงเมษายน ค.ศ. 2013 คลาร์กยังรับบทนำในละครบรอดเวย์เรื่อง นงเยาว์นิวยอร์ก (Breakfast at Tiffany's) ในปี ค.ศ. 2015 เธอถูกจัดให้เป็นผู้หญิงที่เซ็กซี่ที่สุดในโลกที่ยังมีชีวิตอยู่ จากนิตยสาร เอสไควร์ นอกจากนี้เธอยังเป็นที่รู้จักในบทซาราห์ คอนเนอร์ในภาพยนตร์แนววิทยาศาสตร์เรื่อง (2015) และหลุยส์ซา คลาร์ก ในภาพยนตร์รักเรื่อง มีบีฟอร์ยู (2016) ต่อมาในเดือนพฤศจิกายน ค.ศ. 2016 เธอร่วมแสดงนำใน โดยมีกำหนดออกฉายในปี ค.ศ. 2018</doc>
