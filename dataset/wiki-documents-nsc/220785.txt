<doc id="220785" url="https://th.wikipedia.org/wiki?curid=220785" title="อิมซังอ๊ก ยอดพ่อค้าหัวใจทระนง">อิมซังอ๊ก ยอดพ่อค้าหัวใจทระนง อิมซังอ๊ก ยอดพ่อค้าหัวใจทระนง (상도, Sangdo) เป็นละครซีรีส์เกาหลี ที่ออกอากาศเมื่อ พ.ศ. 2544 - 2545 ในประเทศไทยออกอากาศทางช่อง 3 สร้างจากประวัติชีวิตของ อิมซังอ๊ก (Im Sang-ok, 임상옥) (พ.ศ. 2322-2398) เป็นบุคคลที่มีชีวิตจริงอยู่ในประวัติศาสตร์เกาหลี โดยมีชีวิตอยู่ช่วงรัชกาลพระเจ้าจองโจ-พระเจ้าชอลจง เป็นหัวหน้ากลุ่มการค้ากลุ่มหนึ่ง เป็นคนที่อัธยาศัยดี มีความซื่อตรงซื่อสัตย์สุจริตจนได้เป็นขุนนางเรื่องย่อ เรื่องย่อ. ช่วงต้นๆของชีวิต อิมซังอ๊กกับพ่อถูกกล่าวหาว่าค้ากำมะถันเถื่อน จึงถูกจับและพ่อของเขาถูกประหารชีวิต ส่วนอิมซังอ๊กถูกจับแต่หนีรอดออกมาได้ และได้มาอยู่คณะละครเร่คณะหนึ่งและแอบหลงรักลูกสาวของหัวหน้ากลุ่มการค้ากลุ่มซงซาง (แท้ที่จริงเธอเป็นลูกสะใภ้ แต่ต่อมาสามีตาย พ่อสามีจึงรับเธอเป็นลูกบุญธรรม) ต่อมาอิมซังอ๊กได้ไปอยู่กับกลุ่มการค้ากลุ่มกังซางและได้แต่งงานกับลูกสาวหัวหน้ากลุ่มจนได้เป็นเลขาของกลุ่มการค้าแทนคนเก่าที่แปรพักตร์ ไปอยู่กับฝ่ายตรงข้าม ต่อมาหัวหน้ากลุ่มบริหารงานผิดพลาดจนล้มละลาย อิมซังอ๊กได้รวบรวมผู้คน ตั้งกลุ่มการค้านี้ขึ้นมาใหม่ จนค้าขายร่ำรวยที่สุดในโชซอนในขณะนั้น ก่อนหน้าที่เขาจะรวบรวมพรรคพวกตั้งกลุ่มการค้าขึ้นมาใหม่นั้น พ่อตาของเขาถูกคนของอดีตเลขาที่แปรพักตร์ไปฆ่าตาย และในที่สุดเขาก็สามารถเอาชนะกลุ่มการค้าคู่แข่งได้สำเร็จ ส่วนหญิงสาวที่เขาแอบหลงรักนั้น ก็ได้กลับไปเป็นหัวหน้ากลุ่มซงซางในที่สุด อิมซังอ๊กถึงแก่กรรมเมื่อ พ.ศ. 2398 ขณะอายุได้ 76 ปี</doc>
