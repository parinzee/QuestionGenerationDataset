<doc id="559896" url="https://th.wikipedia.org/wiki?curid=559896" title="ลำดับการสืบราชสันตติวงศ์เบลเยียม">ลำดับการสืบราชสันตติวงศ์เบลเยียม ลำดับการสืบราชสันตติวงศ์แห่งราชอาณาจักรเบลเยียม เป็นรายพระนามที่จัดเรียงไว้ของบุคคลที่ในสายลำดับการสืบราชสมบัติแห่งราชอาณาจักรเบลเยียมการมีสิทธิ การมีสิทธิ. ตั้งแต่ปีค.ศ. 1991 ราชอาณาจักรเบลเยียมได้ประกาศให้ลำดับการสืบราชสันตติวงศ์นั้นเป็นของสิทธิของบุตรหัวปีของสมเด็จพระราชาธิบดีอัลแบร์ที่ 2 (ในขณะนั้นทรงพระอิสริยยศเป็น "เจ้าชายแห่งลีแยฌ") ก่อน ส่วนพระบรมวงศานุวงศ์สายของพระมหากษัตริย์พระองค์ก่อนหน้า (จนถึงสมเด็จพระราชาธิบดีเลโอโปลด์ที่ 1 แห่งเบลเยียม) จะอยู่ในสิทธิแห่งการสืบราชสันตติวงศ์ด้วยหากเป็นเจ้าชายเท่านั้น (ตามหลักของสิทธิของบุตรชาย) ซึ่งจะทำให้เจ้าหญิงแห่งเบลเยียมที่มิได้อยู่ในสายของสมเด็จพระราชาธิบดีอัลแบร์ที่ 2นั้นจะถูกข้ามผ่านไป ซึ่งในปัจจุบันนั้นไม่มีเจ้าชายแห่งเบลเยียมพระองค์ใดจากสายของพระมหากษัตริย์ก่อนหน้าสมเด็จพระราชาธิบดีอัลแบร์ที่ 2 ที่ยังทรงพระชนม์อยู่ จึงให้ยึดจากพระบรมวงศานุวงศ์สายของสมเด็จพระราชาธิบดีอัลแบร์ที่ 2 ลงมา พระบรมวงศานุวงศ์พระองค์ใดจะหมดสิทธิในการสืบราชสันตติวงศ์หากทรงเสกสมรสโดยปราศจากพระบรมราชานุญาติแห่งพระมหากษัตริย์ (หรือ ผู้สำเร็จราชการ) ซึ่งสามารถคืนสิทธิ์ให้ได้โดยพระบรมราชานุญาติแห่งพระมหากษัตริย์ (หรือ ผู้สำเร็จราชการ) โดยปรึกษากับรัฐสภา อนึ่ง หากไม่มีผู้สืบราชสันตติวงศ์จากสมเด็จพระราชาธิบดีเลโอโปลด์ที่ 1 แล้ว ให้พระมหากษัตริย์ที่ยังทรงราชย์อยู่ มีสิทธิขาดในการเลือกองค์รัชทายาทซึ่งจะต้องผ่านการอนุมัติจากรัฐสภาก่อน และหากพระมหากษัตริย์พระองค์นั้นมิได้ทรงกำหนดองค์รัชทายาทไว้ ราชบัลลังก์ก็จะว่างลง เมื่อพระราชธิดาของสมเด็จพระราชาธิบดีอัลแบร์ที่ 2 คือ เจ้าหญิงอัสตริดแห่งเบลเยียม เสกสมรสกับอาร์ชดยุกแห่งออสเตรีย-เอสเต ในปีค.ศ. 1984 เนื่องจากยังใช้กฎหมายเดิมอยู่ทำให้พระองค์นั้นถูกข้ามไป รวมทั้งพระองค์มิได้ทรงขอพระราชทานพระบรมราชานุญาตเพื่อเสกสมรสด้วย และหลังจากได้มีการเปลี่ยนแปลงกฎแห่งการสืบราชสันตติวงศ์ในปีค.ศ. 1991 แล้ว จึงทำให้พระองค์ได้กลับมาอยู่ในลำดับแห่งการสืบราชสันตติวงศ์ดังปัจจุบันลำดับการสืบราชสันตติวงศ์ลำดับการสืบราชสันตติวงศ์. - สมเด็จพระราชาธิบดีอัลแบร์ที่ 2 (พระราชสมภพ ค.ศ. 1934)- สมเด็จพระราชาธิบดีฟีลิปแห่งชาวเบลเยียม (เจ้าชายฟีลิป, พระราชสมภพ ค.ศ. 1960)- (1) ดัชเชสแห่งบราบันต์ (เจ้าหญิงเอลีซาแบ็ต, ประสูติ ค.ศ. 2001) - (2) เจ้าชายกาบรีแยล (ประสูติ ค.ศ. 2003) - (3) เจ้าชายแอมานุแอล (ประสูติ ค.ศ. 2005) - (4) เจ้าหญิงเอเลออนอร์ (ประสูติ ค.ศ. 2008) - (5) อาร์ชดัชเชสแห่งออสเตรีย-เอสเต (เจ้าหญิงอัสตริด, ประสูติ ค.ศ. 1962)- (6) อาร์ชดยุกอเมเดโอแห่งออสเตรีย-เอสเต (ประสูติ ค.ศ. 1986) - (7) อาร์ชดัชเชสมาเรีย ลอราแห่งออสเตรีย-เอสเต (ประสูติ ค.ศ. 1988) - (8) อาร์ชดยุกโจอาคิมแห่งออสเตรีย-เอสเต (ประสูติ ค.ศ. 1991) - (9) อาร์ชดัชเชสมาเรีย ลุยซาแห่งออสเตรีย-เอสเต (ประสูติ ค.ศ. 1995) - (10) อาร์ชดัชเชสเลติเชีย มาเรียแห่งออสเตรีย-เอสเต (ประสูติ ค.ศ. 2003) - (11) เจ้าชายโลร็อง (ประสูติ ค.ศ. 1963)- (12) เจ้าหญิงหลุยส์ (ประสูติ ค.ศ. 2004) - (13) เจ้าชายนีกอลา (ประสูติ ค.ศ. 2005) - (14) เจ้าชายแอมริก (ประสูติ ค.ศ. 2005)</doc>
