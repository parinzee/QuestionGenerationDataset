<doc id="238792" url="https://th.wikipedia.org/wiki?curid=238792" title="ถนนคีรีรัฐยา">ถนนคีรีรัฐยา ถนนคีรีรัฐยา สาเหตุที่ตั้งชื่อถนนว่าคีรีรัฐยา เพราะถนนสายนี้ตัดผ่านภูเขาสามลูกคือ เขาวัง(พระนครคีรี) เขาพนมขวด และเขาหลวง โดยพระบาทสมเด็จพระจอมเกล้าเจ้าอยู่หัว โปรดเกล้าให้ตัดถนนผ่านเขาทั้งสามลูกนี้ โดยเมื่อก่อนบริเวณถนนสายนี้จะเป็นทุ่งนา เรียกว่าทุ่งเขาพนมขวด และพระบาทสมเด็จพระจอมเกล้าเจ้าอยู่หัว โปรดฯ ให้ฟื้นฟูประเพณีแรกนาของเมืองเพชรบุรี ที่เคยมีการแรกนาที่วัดแรกมาทำพิธีแรกนาที่ทุ่งเขาพนมขวด หลังการแรกนาในกรุงเทพฯ แล้วประมาณ 7 – 15 วัน โดยมีพระยาเพชรบุรี เป็นพระยาแรกนา ในปัจจุบันถนนสายนี้จะมีจุดเริ่มต้นที่บริเวณเขาวัง(พระนครคีรี) ตำบลคลองกระแชง อำเภอเมือง จังหวัดเพชรบุรี ผ่านโรงเรียนเบญจมเทพอุทิศจังหวัดเพชรบุรี เขาพนมขวด สนามกีฬาดอนคาน วัดบุญทวี (วัดถ้ำแกลบ) และสิ้นสุดที่เขาหลวง ซึ่งตั้งอยู่ในตำบลธงชัย อำเภอเมือง จังหวัดเพชรบุรี</doc>
