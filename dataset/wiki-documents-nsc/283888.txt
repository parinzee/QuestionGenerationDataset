<doc id="283888" url="https://th.wikipedia.org/wiki?curid=283888" title="เจ้าหญิงชิกะโกะ เจ้าคะซุ">เจ้าหญิงชิกะโกะ เจ้าคะซุ เจ้าหญิงชิกะโกะ เจ้าคะซุ () หรือ เจ้าเซกันอิง () ทรงเป็นภริยาของโชกุน โทะกุงะวะ อิเอะโมะจิ โชกุนลำดับที่ 14 แห่ง รัฐบาลโชกุนโทะกุงะวะ เจ้าคะซุประสูติเมื่อวันที่ 3 กรกฎาคม ค.ศ. 1846 ณ นครเคียวโตะ เป็นพระราชธิดาใน จักรพรรดินินโก และเป็นพระขนิษฐาของจักรพรรดิโคเม หลังจากพระองค์ประสูติได้ไม่นานพระราชบิดาก็เสด็จสวรรคตโดยไม่ทราบสาเหตุ เจ้าชายโอะซะฮิโตะ พระเชษฐาจึงขึ้นครองราชย์เป็นจักรพรรดิโคเม เมื่อทรงพระเยาว์มีพระปรีชาสมารถด้านการร่ายรำและการอ่านกลอนวะกะเสกสมรส เสกสมรส. ในปี ค.ศ. 1861 ขณะพระชนม์ได้เพียง 15 ชันษา ทรงเข้าพิธีหมั้นกับเจ้าชายอะริซุงะวะ ทะรุฮิโตะ เชื้อพระวงศ์ชั้นสูง แต่เนื่องด้วยเหตุผลทางการเมืองที่ต้องการผูกสัมพันธ์กับฝ่ายโชกุน จักรพรรดิโคเมจึงส่งตัวเจ้าคะซุไปสมรสกับโชกุนอิเอะโมะชิแทน ทำให้การหมั้นของทั้งสองฝ่ายต้องถูกยกเลิกไป เจ้าคะซุทรงเข้าพิธีสมรสกับโชกุนอิเอะโมะชิในปี ค.ศ. 1861 ด้วยเหตุผลทางการเมืองต่อมาในปี ค.ศ. 1862 ท่านคังเงียวอิง พระมารดาของเจ้าคะซุพร้อมด้วยหัวหน้าคนรับใช้ท่านนิวะตะได้เดินทางมายังนครเอะโดะเพื่อมาอยู่เป็นเพื่อนเจ้าหญิงและคอยให้กำลังใจเจ้าหญิง ต่อมาในปี ค.ศ. 1865 ท่านคังเงียวอิงถึงแก่กรรมทำให้เจ้าคะซุทรงขาดคนสนับสนุนและให้กำลังใจแต่แล้วในปี ค.ศ. 1866 เหมือนพายุได้โถมเข้าใส่เจ้าคะซุอีกระลอกหนึ่งเมื่อ โชกุนอิเอะโมะชิ สวามี ได้ถึงแก่อสัญกรรมลงทำให้ชีวิตการแต่งงานของเจ้าหญิงกับท่านโชกุนอิเอะโมะชินั้นสิ้นสุดลงไป แต่แล้วเหมือนพายุลูกใหญ่ได้ถาโถมเข้าใส่เจ้าคะซุอีกครั้งเมื่อ ท่านนิวะตะ และ จักรพรรดิโคเม ได้จากเจ้าหญิงไปพร้อมกันในปี ค.ศ. 1867 ทำให้เจ้าหญิงได้ปลงผมบวชเป็นชีในที่สุดมีฉายาทางธรรมว่า เจ้าเซกันอิงบวชชี บวชชี. หลังจากเจ้าคะซุได้บวชเป็นชีแล้วท่านได้ร่วมมือกับท่านเท็นโชอิง แม่สามีของท่านนั่นเองในการช่วยให้รัฐบาลโชกุนยอมศิโรราบอย่างสันติต่อราชสำนักของจักรพรรดิเมจิ ซึ่งทรงมีศักดิ์เป็นพระนัดดาของท่าน หลังจากโชกุนโยะชิโนะบุ โชกุนคนสุดท้ายได้ยอมแพ้ต่อองค์จักรพรรดิแล้วท่านกับท่านเท็นโชอิงก็ยังอาศัยอยู่กับตระกูลโทะกุงะวะที่เคียวโตะ ส่วนองค์จักรพรรดิได้ทรงย้ายมาประทับที่เอะโดะ พร้อมกับโปรดให้เปลี่ยนเมืองชื่อเป็นโตเกียว ในปี ค.ศ. 1874 ท่านเซกันอิงได้ย้ายมาพักอยู่ที่บ้านของ คะสึ ไคชู อดีตซะมูไร ที่โตเกียว จวบจนท่านเซกันอิงถึงแก่กรรมเมื่อปี ค.ศ. 1877 ขณะอายุได้เพียง 31 ปี ปัจจุบันศพของท่านถูกฝังอยู่ที่สุสานประจำตระกูลโทะกุงะวะที่ วัดโซโจ</doc>
