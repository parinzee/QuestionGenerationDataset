<doc id="203369" url="https://th.wikipedia.org/wiki?curid=203369" title="ไทยแอร์เอเชีย">ไทยแอร์เอเชีย ไทยแอร์เอเชีย (IATA: FD, ICAO: AIQ, Callsign: THAI ASIA) ด้วยสโลแกนหลัก ใคร ใคร...ก็บินได้ (Now Everyone Can Fly) เป็นแรงจูงใจและกระตุ้นให้ผู้โดยสารที่ไม่เคยเดินทางโดยเครื่องบิน ได้เดินทางด้วยราคาที่เหมาะสม ซึ่งรูปแบบการนำเสนอคือ การเดินทางแบบเรียบง่าย การเดินทางในระยะสั้นตั๋วค่าโดยสารไม่ถูกบวกเพิ่มด้วยอาหาร และเครื่องดื่ม สายการบินไทยแอร์เอเชีย มีความโดดเด่น เนื่องจากเป็นสายการบินที่มีราคาเหมาะสม จากต้นทุนได้ถูกควบคุมในทุกวิธีการ อีกทั้งวัฒนธรรมทางองค์กรที่มีการบริหารงานอย่างมืออาชีพ ทำให้สายการบินไทยแอร์เอเชีย เติบโตได้อย่างรวดเร็วมากภายในระยะเวลาไม่กี่ปี สายการบินไทยแอร์เอเชีย มีความแปลกใหม่ และเน้นการใช้เทคโนโลยีทางคอมพิวเตอร์เป็นอย่างมาก โดยลดต้นทุนจากการใช้งานบุคลากรให้ใช้งานผ่านระบบออนไลน์ ซึ่งมีความสะดวกรวดเร็วมากกว่า พร้อมทั้งจ่ายด้วยบัตรเครดิตได้อย่างสะดวก รวดเร็ว และปลอดภัย โดยการจองที่นั่งผ่านทางระบบออนไลน์ ไทยแอร์เอเชียยังเป็นสายการบินผู้ให้การสนับสนุนคณะกรรมการผู้ตัดสินฟุตบอลไทยพรีเมียร์ลีก 2012 อย่างเป็นทางการ และ ทีมฟุตบอลต่างๆ ที่สังกัดสมาคมฟุตบอลแห่งประเทศไทยอีกด้วยประวัติ ประวัติ. ในอดีต มีเพียงสายการบินแห่งชาติเท่านั้น ที่สามารถบินเส้นทางหลักๆ อาทิเช่น กรุงเทพ-เชียงใหม่ ด้วยการบินตรงแบบไม่จอดแวะพักที่ไหน ส่วนสายการบินอื่นๆ ที่จะทำเส้นทางบินไปเชียงใหม่จะต้องมีการหยุดพัก เช่นบางกอกแอร์เวย์ส จะต้องจอดแวะพักที่สนามบินสุโขทัย และ โอเรียนท์เอ็กซเพรสแอร์ (โอเรียนท์ไทย) ต้องไปจอดแวะพักที่สนามบินอู่ตะเภาก่อน จนกระทั่งรัฐบาลไทยได้เปิดเสรีการบินในปี พ.ศ. 2545 ทำให้สายการบินเอกชนอื่นที่มิใช่การบินไทยสามารถบินเส้นทางหลักทับกับสายการบินแห่งชาติได้ จึงทำให้มีสายการบินต้นทุนต่ำเกิดขึ้น บริษัท ไทยแอร์เอเชีย จำกัด ก่อตั้งขึ้นเมื่อ 19 กันยายน 2546 ประกอบธุรกิจสายการบินราคาประหยัดของประเทศไทยภายใต้ชื่อ ไทยแอร์เอเชีย ภายใต้การร่วมมือระหว่าง บมจ. เอเชีย เอวิเอชั่น ซึ่งเป็นบริษัทที่อยู่ในประเทศไทยถือหุ้นในสัดส่วนร้อยละ 51 และ AirAsia Berhad (ผ่าน AirAsia Investment ที่ถือหุ้นในสัดส่วนร้อยละ 100) ซึ่งเป็นบริษัทที่อยู่ในประเทศมาเลเซียถือหุ้นในสัดส่วนร้อยละ 49 ทั้งนี้ สัดส่วนการถือหุ้นใน บจ. ไทยแอร์เอเชีย ของ บมจ. เอเชีย เอวิเอชั่น ปัจจุบันเพิ่มขึ้นเป็นร้อยละ 55 ภายหลังจากการเสนอขายหุ้นสามัญเพิ่มทุนของบริษัทให้แก่ประชาชนของ บมจ. เอเชีย เอวิเอชั่น และการเสนอขายหุ้นสามัญ เพิ่มทุนของ บจ. ไทยแอร์เอเชีย ให้แก่ผู้ถือหุ้นเดิมและสัดส่วนการถือหุ้นของ AirAsia Berhad ลดลงเหลือร้อยละ 45 ปัจจุบัน บจ. ไทยแอร์เอเชีย มีทุนจดทะเบียนจำนวน 435,555,600 บาท สายการบินไทยแอร์เอเชียนำเสนอภาพลักษณ์ใหม่ของการเดินทางภายใต้แนวคิด “ใคร ใคร...ก็บินได้” ซึ่งท้าทายความเชื่อเดิมๆ ที่มองว่าการโดยสารเครื่องบินเป็นการเดินทางเฉพาะกลุ่ม ยากและราคาแพง โดยอาศัยต้นแบบแนวคิดของสายการบินราคาประหยัดที่ประสบความสำเร็จในต่างประเทศ ที่นำเสนออัตราค่าโดยสารที่ประหยัดที่สุดคู่กับบริการที่จำเป็นในการเดินทาง และจ่ายเพิ่มสำหรับบริการเสริมพิเศษที่ต้องการ ที่สามารถทำให้สายการบินไทยแอร์เอเชียเปลี่ยนประสบการณ์การบินให้มีความง่าย สะดวกสบาย สนุกสนานในราคาประหยัดสำหรับผู้โดยสารทุกคน ทั้งนี้สายการบินไทยแอร์เอเชียให้บริการการเดินทางโดยชั้นบินเพียงชั้นเดียวจากฝูงบินที่ประกอบไปด้วยเครื่องบินแอร์บัส A320 เพียงรุ่นเดียว โดยมีรายได้จากการให้บริการขนส่งผู้โดยสารแบบประจำ (Schedule Passenger Services) (การจำหน่ายบัตรโดยสาร) และจากการให้บริการเสริม (Ancillary Services) (อาทิเช่น การลงทะเบียนสัมภาระ การเลือกที่นั่ง การสำรองที่นั่งและการเปลี่ยนแปลงการสำรองที่นั่ง การขายอาหาร เครื่องดื่ม และสินค้าบนเครื่องบิน เป็นต้น) สายการบินไทยแอร์เอเชียเริ่มต้นจากการมีเครื่องบินโบอิ้ง 737-300 จำนวน 2 ลำ ให้บริการเที่ยวบินแบบไม่มีการเชื่อมต่อ (Point-to-point) จากศูนย์ปฏิบัติการการบินกรุงเทพมหานคร โดยให้บริการเส้นทางบินเชิงพาณิชย์ครั้งแรกในเส้นทางกรุงเทพฯ-หาดใหญ่เมื่อวันที่ 4 กุมภาพันธ์ 2547 และขยายเส้นทางบินเพิ่มเติมไปยังจุดหมายปลายทางทั้งในประเทศและต่างประเทศ ณ วันที่ 31 ธันวาคม 2554 สายการบินไทยแอร์เอเชีย มีเครือข่ายเส้นทางบินครอบคลุม 44 เมืองใน 10 ประเทศในทวีปเอเชีย แบ่งเป็นจุดหมายปลายทางระหว่างประเทศ 24 แห่งและจุดหมายปลายทางในประเทศ 20 แห่ง ปัจจุบันบริการด้วยฝูงเครื่องบินแอร์บัส A320 ใหม่จำนวน 53 ลำ (ข้อมูล ณ วันที่ 29 มี.ค. 2559) โดยมีจำนวน 180 ที่นั่งต่อลำ ให้บริการผู้โดยสารกว่า 14,849,422 ล้านคนในปี 2558 และกว่า 70 ล้านคนจนถึงปัจจุบันเส้นทางการบิน เส้นทางการบิน. สายการบิน ไทยแอร์เอเชีย เน้นให้บริการเส้นทางบินระยะใกล้ไปยังท่าอากาศยานที่อยู่ในและใกล้เคียงกับบริเวณที่มีประชากรหนาแน่นและจุดหมายปลายทางในการท่องเที่ยว ซึ่งโดยปกติอยู่ในรัศมีไม่เกิน 3,500 กิโลเมตร และระยะเวลาของเที่ยวบินไม่เกิน 4 ชั่วโมงจากศูนย์ปฏิบัติการการบินของ บจ. ไทยแอร์เอเชีย แต่ละแห่งซึ่งจะทำให้สายการบินไทยแอร์เอเชีย สามารถเข้าถึงประชากรในแถบเอเชียตะวันออกเฉียงใต้ อินเดีย และจีนได้มากขึ้น ทั้งนี้ บจ.ไทยแอร์เอเชีย ให้บริการเที่ยวบินแบบไม่มีการเชื่อมต่อ (Point-to-point) โดยไม่มีเที่ยวบินที่จอดเครื่องบินค้างคืนที่ท่าอากาศยาน (ยกเว้นการจอดเครื่องบินค้างคืนในท่าอากาศยานที่เป็นศูนย์ปฏิบัติการการบินของ บจ. ไทยแอร์เอเชีย) ซึ่งจะช่วยประหยัดค่าใช้จ่ายจากการส่งวิศวกรไปประจำการ หรือจากการที่ต้องเก็บอะไหล่เครื่องบินไว้นอกท่าอากาศยานที่เป็นศูนย์ปฏิบัติการการบินของ บจ. ไทยแอร์เอเชีย รวมถึงจากการที่ต้องจ่ายเบี้ยเลี้ยงหรือค่าที่พักสำหรับนักบินและลูกเรือที่พักค้างคืนในจุดหมายปลายทางที่ไม่ใช่ศูนย์ปฏิบัติการการบินของบจ. ไทยแอร์เอเชีย อีกด้วย ปัจจุบัน สายการบินไทยแอร์เอเชีย (FD) ประกอบกิจการโดยมีศูนย์ปฏิบัติการการบิน 6 แห่งในประเทศไทย ได้แก่- ศูนย์ปฏิบัติการการบินกรุงเทพฯ (ดอนเมือง) เริ่มให้บริการที่ท่าอากาศยานดอนเมืองในปี 2547 ต่อมาย้ายไปทำการที่ท่าอากาศยานสุวรรณภูมิ ในปี 2549 ตามการปิดท่าอากาศยานดอนเมือง และได้ย้ายกลับมายังท่าอากาศยานดอนเมือง เมื่อวันที่ 1 ตุลาคม พ.ศ. 2555 - ศูนย์ปฏิบัติการท่าอากาศยานภูเก็ต เริ่มให้บริการในปี 2552 - ศูนย์ปฏิบัติการท่าอากาศยานเชียงใหม่ เริ่มให้บริการในปี 2554 - ศูนย์ปฏิบัติการท่าอากาศยานกระบี่ เริ่มให้บริการในปี 2557 - ศูนย์ปฏิบัติการท่าอากาศยานอู่ตะเภา เริ่มให้บริการในปี 2558 - ศูนย์ปฏิบัติการท่าอากาศยานหาดใหญ่ เริ่มให้บริการในปี 2559 - ไทยแอร์เอเชียได้ทำการบินไปยังจุดหมายปลายทางดังต่อไปนี้ ดูเพิ่มเติมที่ : เส้นทางการบินของสายการบินกลุ่มแอร์เอเชีย- ประเทศไทย- กรุงเทพมหานคร - ท่าอากาศยานดอนเมือง ฐานการบินหลัก - ภูเก็ต - ท่าอากาศยานภูเก็ต ฐานการบินรอง - เชียงใหม่ - ท่าอากาศยานเชียงใหม่ ฐานการบินรอง - กระบี่ - ท่าอากาศยานกระบี่ ฐานการบินรอง - ระยอง - ท่าอากาศยานนานาชาติอู่ตะเภา ฐานการบินรอง - หาดใหญ่ - ท่าอากาศยานหาดใหญ่ ฐานการบินรอง - เชียงราย - ท่าอากาศยานแม่ฟ้าหลวง เชียงราย - พิษณุโลก - ท่าอากาศยานพิษณุโลก - อุดรธานี - ท่าอากาศยานอุดรธานี - ขอนแก่น - ท่าอากาศยานขอนแก่น - นครพนม - ท่าอากาศยานนครพนม - สกลนคร - ท่าอากาศยานสกลนคร - อุบลราชธานี - ท่าอากาศยานอุบลราชธานี - สุราษฎร์ธานี - ท่าอากาศยานสุราษฎร์ธานี - นครศรีธรรมราช - ท่าอากาศยานนครศรีธรรมราช - ตรัง - ท่าอากาศยานตรัง - นราธิวาส - ท่าอากาศยานนราธิวาส - น่าน - ท่าอากาศยานน่านนคร - ร้อยเอ็ด - ท่าอากาศยานร้อยเอ็ด - เลย - ท่าอากาศยานเลย - บุรีรัมย์ - ท่าอากาศยานบุรีรัมย์ - ระนอง - ท่าอากาศยานระนอง - ยะลา - ท่าอากาศยานเบตง เส้นทางบินในอนาคต - ประเทศพม่า- มัณฑะเลย์ - ท่าอากาศยานนานาชาติมัณฑะเลย์ - ย่างกุ้ง - ท่าอากาศยานนานาชาติย่างกุ้ง - ประเทศกัมพูชา- พนมเปญ - ท่าอากาศยานนานาชาติพนมเปญ - เสียมราฐ - ท่าอากาศยานนานาชาติเสียมราฐ - ประเทศเวียดนาม- ฮานอย - ท่าอากาศยานนานาชาติโหน่ยบ่าย - นครโฮจิมินห์ - ท่าอากาศยานนานาชาติเติ่นเซินเญิ้ต - ดานัง - ท่าอากาศยานนานาชาติดานัง - ประเทศมาเลเซีย- ปีนัง - ท่าอากาศยานนานาชาติปีนัง - กัวลาลัมเปอร์ - ท่าอากาศยานนานาชาติกัวลาลัมเปอร์ - ประเทศสิงคโปร์- สิงคโปร์ - ท่าอากาศยานสิงคโปร์ชางงี - ประเทศอินโดนีเซีย- บาหลี - ท่าอากาศยานนานาชาติงูระห์ไร (เดนปาซาร์) - ประเทศลาว- หลวงพระบาง - ท่าอากาศยานนานาชาติหลวงพระบาง - เวียงจันทน์ - ท่าอากาศยานนานาชาติวัตไต - ประเทศจีน- ซีอาน - ท่าอากาศยานนานาชาติซีอานเสียนหยาง - ฉงชิ่ง - ท่าอากาศยานนานาชาติฉงชิ่งเจียงเป่ย์ - ฉางชา - ท่าอากาศยานนานาชาติฉางชาหวงหัว - หางโจว - ท่าอากาศยานนานาชาติหางโจวเซียวซาน - อู่ฮั่น - ท่าอากาศยานนานาชาติอู่ฮั่นเทียนเหอ - คุนหมิง - ท่าอากาศยานนานาชาติคุนหมิงฉางสุ่ย - กวางโจว - ท่าอากาศยานนานาชาติกว่างโจวไป๋หยุน - เซินเจิ้น - ท่าอากาศยานนานาชาติเซินเจินเป่าอัน - ซัวเถา - ท่าอากาศยานนานาชาติซัวเถาเจียหยาง - เฉิงตู - ท่าอากาศยานนานาชาติเฉิงตูซวงหลิว(เส้นทางบินใหม่) - หนานจิง - ท่าอากาศยานนานาชาติหนานจิงลู่โข่ว เช่าเหมาลำ - หนิงโป - ท่าอากาศยานนานาชาติหนิงโปลี่เซอร์ เช่าเหมาลำ - กุ้ยหยาง - ท่าอากาศยานนานาชาติกุ้ยหยางหลงตงเป่า เช่าเหมาลำ - กุ้ยหลิน - ท่าอากาศยานนานาชาติกุ้ยหลินเหลียงเจียง เช่าเหมาลำ - เวิ่นโจว - ท่าอากาศยานนานาชาติเวิ่นโจวหลงหวาน เช่าเหมาลำ - เขตบริหารพิเศษฮ่องกง- ฮ่องกง - ท่าอากาศยานนานาชาติฮ่องกง - เขตบริหารพิเศษมาเก๊า- มาเก๊า - ท่าอากาศยานนานาชาติมาเก๊า - ประเทศอินเดีย- เชนไน - ท่าอากาศยานนานาชาติเชนไน - บังคาลอร์ - ท่าอากาศยานนานาชาติเคมเปโกวต้า (เบงกาลูรู) - โคชิ - ท่าอากาศยานนานาชาติโคชิน - โกลกาตา - ท่าอากาศยานนานาชาติเนตาจิสุภาสจันทรโภส - ไฮเดอราบัด - ท่าอากาศยานนานาชาติราจิฟ คานธี - ชัยปุระ - ท่าอากาศยานนานาชาติชัยปุระ - ติรุจิรัปปัลลิ - ท่าอากาศยานนานาชาติติรุจิรัปปัลลิ - ประเทศมัลดีฟส์- มาเล - ท่าอากาศยานนานาชาติเวลานาเส้นทางการบินในอดีตเส้นทางการบินในอดีต. - ไต้หวัน- ไทเป-ไต้หวัน - ท่าอากาศยานนานาชาติไต้หวันเถาหยวน - ศรีลังกา- โคลัมโบ-ศรีลังกา - ท่าอากาศยานนานาชาติบันดารานายาเก - มาเลเซีย- โกตากีนาบาลู-มาเลเซีย - ท่าอากาศยานนานาชาติโกตากีนาบาลู - ไทย- นครราชสีมา-ไทย - ท่าอากาศยานนครราชสีมาฝูงบิน ฝูงบิน. ดูบทความหลักที่ : รายชื่อเครื่องบินของไทยแอร์เอเชีย จำนวนฝูงบินของสายการบินไทยแอร์เอเชีย วันที่ 1 มิถุนายน พ.ศ. 2559 กลุ่มแอร์เอเชียเป็นกลุ่มสายการบินต้นทุนต่ำรายใหญ่ที่สุดในภูมิภาคเอเชียที่ดำเนินการโดยฝูงบินแอร์บัสทั้งหมด โดยสายการบินยังเป็นลูกค้าเครื่องบินตระกูล เอ320 รายใหญ่ที่สุดด้วยคำสั่งซื้อเครื่องบินทั้งหมด 475 ลำ แบ่งออกเป็น เอ320 นีโอ จำนวน 264 ลำ และเอ320 ซีโอ จำนวน 211 ลำ แอร์เอเชียเอ็กซ์ สั่งซื้อเครื่องบินลำตัวกว้าง เอ330-300 จำนวน 26 ลำ เอ330-900 Neo จำนวน 50 ลำ และ เอ350 เอ็กซ์ดับเบิลยูบีอีกจำนวน 10 ลำ ปัจจุบันเครื่องบินแอร์บัสทั้งสิ้น 141 ลำกำลังให้บริการจาก 16 ฐานการบินของกลุ่มแอร์เอเชีย (ไทยแอร์เอเชีย FD, แอร์เอเชียมาเลเซีย AK, อินโดนีเซียแอร์เอเชีย QZ, แอร์เอเชียเจแปน JW, แอร์เอเชียฟิลิปปินส์ PQ,  แอร์เอเชียเซสต์ Z2, แอร์เอเชีย เอกซ์ D7, ไทยแอร์เอเชียเอกซ์ XJ)อุบัติเหตุอุบัติเหตุ. - 6 กุมภาพันธ์ พ.ศ. 2549 – ไทยแอร์เอเชีย เที่ยวบินที่ 3320 บินจากท่าอากาศยานดอนเมือง ไปยังท่าอากาศยานอุบลราชธานี ขณะลงจอด เกิดยางล้อหลังขวาระเบิดขึ้น นักบินสามารถควบคุมเครื่องบินให้จอดได้อย่างปลอดภัย - 7 ตุลาคม พ.ศ. 2549 – ไทยแอร์เอเชีย เที่ยวบินที่ 3151 บินจากท่าอากาศยานสุวรรณภูมิ ไปยังท่าอากาศยานนราธิวาส หลังจากออกบินไปได้ไม่นาน เกิดระบบความดันอากาศในห้องโดยสารขัดข้อง กัปตันตัดสินใจบินกลับมาที่ท่าอากาศยานสุวรรณภูมิเพื่อแก้ไขปัญหา เที่ยวบินล่าช้า 3 ชั่วโมง - 17 มีนาคม พ.ศ. 2553 – ไทยแอร์เอเชีย เที่ยวบินที่ 3321 กำหนดบินจากท่าอากาศยานอุบลราชธานี ไปยังท่าอากาศยานสุวรรณภูมิ เกิดความผิดพลาดขณะเตรียมจะนำเครื่องบินขึ้น เจ้าหน้าที่หอบังคับการบินแจ้งเตือนไม่ให้ขับเข้าพื้นรันเวย์ส่วนที่ปิดซ่อมแซม นักบินเบรกกะทันหัน แต่ไม่ทัน เครื่องบินเข้าไปในพื้นที่ที่ปิดซ่อมรันเวย์ และต้องใช้รถลากเครื่องบินถอยหลังออกมา - 30 เมษายน พ.ศ. 2555 – ไทยแอร์เอเชีย เที่ยวบินที่ 3201 กำหนดบินจากท่าอากาศยานนครศรีธรรมราช เวลา 08.40 น. ไปยังท่าอากาศยานสุวรรณภูมิ ระบบไฟฟ้าของเครื่องบินขัดข้อง ต้องซ่อมและตรวจสอบ เที่ยวบินล่าช้า 7 ชั่วโมง - 27 ธันวาคม พ.ศ. 2556 – ไทยแอร์เอเชีย เที่ยวบินที่ 3167 เครื่องบินแอร์บัส เอ320-216 ทะเบียน HS-ABB บินจากท่าอากาศยานภูเก็ต ไปยังท่าอากาศยานเชียงใหม่ หลังจากออกบินไปได้ไม่นาน เกิดบินชนนก ซากนกเข้าไปในเครื่องยนต์ จึงบินกลับมาท่าอากาศยานภูเก็ตเพื่อตรวจสอบความเสียหาย เที่ยวบินล่าช้าประมาณ 1 ชั่วโมงครึ่ง - 10 มิถุนายน พ.ศ. 2557 – ไทยแอร์เอเชีย เที่ยวบินที่ 3188 บินจากท่าอากาศยานดอนเมือง ไปยังท่าอากาศยานนครศรีธรรมราช ขณะบินลดระดับความสูงลงเพื่อเตรียมลงจอดที่นครศรีธรรมราช ปีกด้านซ้ายชนนกได้รับความเสียหาย ต้องซ่อมปีกเครื่องบิน ทำให้เที่ยวบินถัดไปที่จะต้องบินกลับดอนเมืองต้องล่าช้าออกไป 2 ชั่วโมงครึ่ง - 21 กรกฎาคม พ.ศ. 2557 – ไทยแอร์เอเชีย เที่ยวบินที่ 3189 บินจากท่าอากาศยานนครศรีธรรมราช ไปยังท่าอากาศยานดอนเมือง ก่อนเครื่องออกบินพบไฟสัญญาณเตือนติดในห้องนักบิน 1 จุด จึงต้องแก้ไขและตรวจสอบระบบการทำงานของเครื่องบิน ปรากฏว่าไม่พบปัญหาอื่นใดนอกจากไฟเตือนค้าง เที่ยวบินล่าช้า 3 ชั่วโมง - 5 สิงหาคม พ.ศ. 2557 – ไทยแอร์เอเชีย เที่ยวบินที่ 3187 เครื่องบินแอร์บัส เอ320-216 ทะเบียน HS-ABQ บินจากท่าอากาศยานนครศรีธรรมราช ไปยังท่าอากาศยานดอนเมือง ขณะบินขึ้นจากสนามบินนครศรีธรรมราช เวลา 16.30 น. ปีกชนกับฝูงนกได้รับความเสียหาย นักบินตัดสินใจบินลงจอดฉุกเฉินที่ท่าอากาศยานภูเก็ต และได้เปลี่ยนเป็นเครื่องบินอีกลำหนึ่งแทนโดยบินจากดอนเมืองมารับผู้โดยสาร เที่ยวบินล่าช้า 4 ชั่วโมงครึ่ง - 16 ตุลาคม พ.ศ. 2557 – ไทยแอร์เอเชีย เที่ยวบินที่ 3188 บินจากท่าอากาศยานดอนเมือง ไปยังท่าอากาศยานนครศรีธรรมราช ขณะลดระดับความสูงลงเตรียมจะลงจอด เวลา 08.00 น. ใบพัดปีกด้านซ้ายได้ชนกับนกกระยางตัวใหญ่ตัวหนึ่ง ทำให้ใบพัดปีกด้านซ้ายได้รับความเสียหายเล็กน้อย ต้องซ่อมปีกเครื่องบิน เที่ยวบินถัดไปที่จะต้องบินกลับดอนเมืองต้องล่าช้าออกไป 2 ชั่วโมงครึ่ง อย่างไรก็ตาม เหตุการณ์ลักษณะนี้เกิดขึ้นกับไทยแอร์เอเชียที่นครศรีธรรมราชถึง 3 ครั้งในปีเดียวกัน เกิดจากพื้นที่โดยรอบสนามบินมีนกอาศัยอยู่มาก และในขณะนั้นทางท่าอากาศยานนครศรีธรรมราชยังไม่สามารถแก้ไขปัญหานี้ได้อย่างถาวร - 30 ธันวาคม พ.ศ. 2557 – ไทยแอร์เอเชีย เที่ยวบินที่ 3254 บินจากท่าอากาศยานดอนเมือง ไปยังท่าอากาศยานขอนแก่น นักบินพบความผิดปกติในห้องเก็บสัมภาระ จึงบินกลับมาลงจอดที่ท่าอากาศยานดอนเมืองเพื่อตรวจสอบ เที่ยวบินล่าช้า 1 ชั่วโมง - 3 พฤษภาคม พ.ศ. 2558 – ไทยแอร์เอเชีย เที่ยวบินที่ 3398 บินจากท่าอากาศยานดอนเมือง ไปยังท่าอากาศยานนครพนม นักบินพบปัญหาทางเทคนิคบางอย่าง จึงบินกลับมาที่ท่าอากาศยานดอนเมือง และเปลี่ยนเป็นเครื่องบินอีกลำหนึ่งบินแทน เที่ยวบินล่าช้า 3 ชั่วโมง - 17 กรกฎาคม พ.ศ. 2558 – ไทยแอร์เอเชีย เที่ยวบินที่ 3568 บินจากท่าอากาศยานดอนเมือง ไปยังท่าอากาศยานร้อยเอ็ด นักบินพบปัญหาทางเทคนิคบางอย่าง จึงบินกลับมาที่ท่าอากาศยานดอนเมือง และเปลี่ยนเป็นเครื่องบินอีกลำหนึ่งบินแทน เที่ยวบินล่าช้า 2 ชั่วโมงครึ่ง - 19 มิถุนายน พ.ศ. 2559 – ไทยแอร์เอเชีย เที่ยวบินที่ 3259 กำหนดบินออกจากท่าอากาศยานขอนแก่น เวลา 20.40 น. ไปยังท่าอากาศยานดอนเมือง เครื่องบินขัดข้อง จึงเปลี่ยนเป็นเครื่องบินอีกลำหนึ่งแทนโดยบินจากดอนเมืองมารับผู้โดยสาร และบินออกจากขอนแก่นได้เมื่อเวลา 23.40 น. (เที่ยวบินล่าช้า 3 ชั่วโมง) - 2 มกราคม พ.ศ. 2560 – ไทยแอร์เอเชีย เที่ยวบินที่ 3256 เครื่องบินแอร์บัส เอ320-216 ทะเบียน HS-ABB กำหนดบินออกจากท่าอากาศยานดอนเมือง ไปยังท่าอากาศยานขอนแก่น ขณะลงจอด ส่วนปลายท้ายเครื่องบินกระแทกกับรันเวย์ ไม่มีผู้ได้รับบาดเจ็บแต่อย่างใด แต่เครื่องบินได้รับความเสียหาย ต้องซ่อม การซ่อมเสร็จสมบูรณ์และเครื่องบินลำดังกล่าวสามารถกลับมาบินได้ตามปกติในวันที่ 21 มีนาคมปีเดียวกัน - 21 กรกฎาคม พ.ศ. 2560 ไทยแอร์เอเชีย เที่ยวบินที่ 3032 เครื่องบินแอร์บัส เอ320-216 ทะเบียน HS-ABI บินจากท่าอากาศยานภูเก็ต ไปยังท่าอากาศยานดอนเมือง หลังลงจอดเสร็จและกำลังเคลื่อนที่ไปยังหลุมจอด เวลา 19.10 น. เครื่องบินขัดข้อง วิ่งต่อไปไม่ได้ ต้องใช้รถลากลากเครื่องบินไปยังหลุมจอด เพื่อให้ผู้โดยสารเดินออกจากเครื่องบินได้ตามปกติ และได้แก้ไขเครื่องบินจนแล้วเสร็จทันเวลาเที่ยวบินถัดไป - 23 กรกฎาคม พ.ศ. 2560 – ไทยแอร์เอเชีย เที่ยวบินที่ 104 เครื่องบินแอร์บัส เอ320-216 ทะเบียน HS-BBC บินจากท่าอากาศยานเชียงใหม่ ไปท่าอากาศยานนานาชาติอู่ตะเภา ขณะลงจอดที่อู่ตะเภา เวลา 21.27 น. ล้อแตะพื้นแล้วเกิดยางล้อหลังซ้ายระเบิดขึ้น นักบินสามารถควบคุมเครื่องบินให้หยุดได้อย่างปลอดภัยบนรันเวย์ แต่ไม่สามารถขับเคลื่อนต่อไปยังหลุมจอดได้ ทางสนามบินจึงปิดรันเวย์ชั่วคราวเพื่อลากเครื่องบินออกไปจากรันเวย์จนแล้วเสร็จ และเปิดรันเวย์ได้อีกครั้งเวลา 2.30 น. ของวันถัดไป - 25 สิงหาคม พ.ศ. 2560 – ไทยแอร์เอเชีย เที่ยวบินที่ 608 เครื่องบินแอร์บัส เอ320-216 ทะเบียน HS-BBK บินจากท่าอากาศยานดอนเมือง ไปยังท่าอากาศยานพนมเปญ ขณะออกบินขึ้นได้ไม่นานเกิดความขัดข้องที่ส่วนปีกด้านซ้าย สปอยเลอร์ที่ปีกเกิดค้าง ไม่ปิดพับลงไป จึงบินกลับดอนเมืองและเปลี่ยนเป็นเครื่องบินอีกลำหนึ่งบินแทน เที่ยวบินล่าช้า 2 ชั่วโมง 20 นาที - 13 มีนาคม พ.ศ. 2561 – ไทยแอร์เอเชีย เที่ยวบินที่ FD761 เครื่องบินแอร์บัส เอ320-251 นีโอ ทะเบียน HS-CBG บินจากท่าอากาศยานนานาชาติมาเก๊า ไปยังท่าอากาศยานดอนเมือง ระหว่างบินเกิดมีสัญญาณแจ้งเตือนที่ห้องนักบินว่ามีความผิดปกติเกิดขึ้นที่เครื่องยนต์และปีกเครื่องบิน กัปตันจึงลงจอดฉุกเฉิน พร้อมผู้โดยสาร 147 คนและลูกเรืออีก 11 คน ที่ท่าอากาศยานนานาชาติอุดรธานี ได้อย่างปลอดภัย เมื่อเวลา 12:40 น. และสายการบินได้นำเครื่องบินอีกลำหนึ่งมารับผู้โดยสารเดินทางต่อ ทั้งนี้ผู้โดยสารได้มาถึงดอนเมืองล่าช้ากว่ากำหนดเวลาเดิมประมาณ 3 ชั่วโมง</doc>
