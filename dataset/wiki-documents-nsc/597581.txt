<doc id="597581" url="https://th.wikipedia.org/wiki?curid=597581" title="ไวท์คริสต์มาส">ไวท์คริสต์มาส ไวท์คริสต์มาส () เป็นเพลงของเออร์วิง เบอร์ลินที่แต่งขึ้นเมื่อราวปี ค.ศ. 1940 บรรยายถึงบรรยากาศในช่วงเทศกาลคริสต์มาส ที่เต็มไปด้วยหิมะขาวโพลน ได้รับการบันทึกสถิติโลกกินเนสส์ ว่าฉบับที่ขับร้องโดยบิง ครอสบี เป็นซิงเกิลที่ขายดีที่สุดตลอดกาล ด้วยยอดจำหน่ายมากกว่า 50 ล้านชุด และเมื่อรวมกับที่ขับร้องโดยศิลปินอื่น ประเมินว่ามียอดจำหน่ายมากกว่า 100 ล้านชุด เพลงไวท์คริสต์มาส ฉบับของบิง ครอสบี ออกอากาศครั้งแรกทางสถานีวิทยุเอ็นบีซี เมื่อเช้าวันที่ 25 ธันวาคม ค.ศ. 1941 จากนั้นได้บันทึกเสียงใหม่ในเดือนพฤษภาคม ค.ศ. 1942 เพื่อประกอบภาพยนตร์เรื่อง Holiday Inn และวางจำหน่ายกับบริษัทแผ่นเสียง เดคคาเรเคิดส์ ซิงเกิลขึ้นถึงอันดับหนึ่งของนิตยสารบิลบอร์ดในช่วงปลายปี 1942 และขึ้นถึงอันดับหนึ่งอีกครั้งในช่วงปลายปี 1945 และ 1946 เพลงนี้ได้รับรางวัลออสการ์ในฐานะเพลงประกอบภาพยนตร์ยอดเยี่ยม จากเรื่อง Holiday Inn จากความสำเร็จของเพลงนี้ ได้มีการนำ ฮอลิเดย์อินน์ มาดัดแปลงสร้างเป็นภาพยนตร์เพลง ไวท์คริสต์มาส กำกับโดยไมเคิล เคอร์ติซ เป็นภาพยนตร์ที่ประสบความสำเร็จสูงสุดประจำปี ค.ศ. 1954</doc>
