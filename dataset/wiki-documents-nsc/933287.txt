<doc id="933287" url="https://th.wikipedia.org/wiki?curid=933287" title="สำนักงานชั่งตวงวัดระหว่างประเทศ">สำนักงานชั่งตวงวัดระหว่างประเทศ สำนักงานชั่งตวงวัดระหว่างประเทศ (, ย่อ BIPM เบอีเปเอ็ม หรือบีไอพีเอ็ม) เป็นองค์กรระหว่างประเทศว่าด้วยมาตรฐานหน่วยชั่งตวงวัด จัดตั้งขึ้นตามอนุสัญญาเมตริก เมื่อวันที่ 20 พฤษภาคม พ.ศ. 2418 ปัจจุบันมีประเทศสมาชิก 59 ประเทศ และมีสมาชิกสมทบอีก 42 ประเทศ สำนักงานฯ มีหน้าที่ดูแลตรวจสอบให้มาตรฐานหน่วยวัดเอสไอ (หรือแอสอีในภาษาฝรั่งเศส) มีความถูกต้องแม่นยำทั่วโลก โดยเฉพาะอย่างยิ่งในประเทศสมาชิก นอกจากนี้ยังมีหน้าที่ศึกษาวิจัย ให้คำปรึกษา สอบเทียบ และรักษามาตรฐานการวัดให้่ถูกต้องแม่นยำ เช่น มาตรฐานมวลหนึ่งกิโลกรัม นอกจากนี้สำนักงานฯ ยังมีหน้าที่รักษาเวลาสากลเชิงพิกัดให้เป็นค่าถูกต้องเพียงค่าเดียวด้วย ในชั้นแรก สำนักงานฯ มีประเทศสมาชิกทั้งหมด 17 ประเทศ ได้แก่ อาร์เจนตินา ออสเตรียฮังการี เบลเยียม บราซิล เดนมาร์ก ฝรั่งเศส เยอรมนี เปรู โปรตุเกส รัสเซีย สเปน สหราชอาณาจักรสวีเดนและนอร์เวย์ สมาพันธรัฐสวิส ตุรกี สหรัฐอเมริกา และเวเนซุเอลา ต่อมาประเทศไทยได้เข้าเป็นสมาชิกขององค์กรนี้ตั้งแต่ปี พ.ศ. 2455 มาจนถึงปัจจุบัน สำนักงานฯ มีที่ตั้งที่คฤหาสน์เบรอเตยล์ (Pavillon de Breteuil) ตำบลแซฟวร์ จังหวัดโอดแซน ด้านตะวันตกของกรุงปารีสหมายเหตุและอ้างอิงหมายเหตุ</doc>
