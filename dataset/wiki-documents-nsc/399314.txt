<doc id="399314" url="https://th.wikipedia.org/wiki?curid=399314" title="ดีแตก">ดีแตก "ดีแตก" เป็นภาพยนตร์ไทยแนวแอ็คชั่น-ดราม่า ในปี พ.ศ. 2530 โดยไท เอ็นเตอร์เทนเม้นท์ กำกับโดยอดิเรก วัฏลีลา นำแสดงโดยอำพล ลำพูน นาถยา แดงบุหงา พงษ์พัฒน์ วชิรบรรจง สหัสชัย ชุมรุม สมชาย โพธิ์ดี เป็นผลงานกำกับเดี่ยวของอังเคิล(อดิเรก วัฏลีลา)เรื่องแรก หลังจากที่เคยกำกับเรื่องซึมน้อยหน่อย กะล่อนมากหน่อย และปลื้ม จากการกำกับร่วมกับปื๊ด(ธนิตย์ จิตนุกูล)เนื่อเรื่องย่อ เนื่อเรื่องย่อ. "วิทย์" หลังจากไปเอ็นทรานซ์เรียนต่อที่กรุงเทพฯ แต่ปรากฏว่าวิทย์เอ็นฯ ไม่ติด จึงกลับมาพักที่พัทยา บ้านเกิดของเขา โดยเขาอาศัยบ้านที่พัทยาร่วมกับ"วุฒิ" พี่ชายของ"วิทย์" มีหน้าที่เป็นเจ้าของอู่ซ่อมรถที่บ้าน "อู๊ด" เพื่อนสนิทของ"วิทย์" เป็นลูกจ้างของ"วุฒิ" และ"ช้าง"กับ"เล็ก" เป็นลูกจ้างในอู่ฯ "วุฒิ" รู้สึกไม่พอใจที่"วิทย์" ไม่สามารถเอ็นฯ ได้ และ"วิทย์"ก็ไม่ค่อยใส่ใจในการศึกษา เพราะ"วิทย์"ชอบดนตรีมากกว่าการศึกษา และ"วิทย์" ก็ได้รู้จักกับ"จ๋า" แต่"วิทย์"ไม่เคยรู้มาก่อนว่า "จ๋า" กำลังคบหาดูใจกันกับ"วุฒิ" พี่ชายของเขาเอง ในคืนนั้นเอง "วิทย์" ไปเล่นสนุกเกอร์ที่ร้านสนุกเกอร์แห่งหนึ่งในพัทยา แต่"เคี้ยง"ลูกน้องของ"เชิด" มาเฟียแก๊งค้ายาเสพติดรายใหญ่ในพัทยา ได้ต่อรองเล่นเกมสนุกฯกับ"วิทย์" "เคี้ยง" ไม่พอใจที่"วิทย์" มีฝีมือเหนือชั้นกว่า จึงได้มีเรื่องกัน และหลังจากนั้น"วิทย์" กับ "จ๋า" ความสัมพันธ์ค่อยๆ มากขึ้น จนเกินความเป็นเพื่อน แต่"จ๋า" ไม่สามารถให้ความรักต่อ"วิทย์"ได้ เพราะ"จ๋า"มี"วุฒิ"เป็นเจ้าของแล้ว "วิทย์" เสียใจจึงไปดื่มสุราในร้านสนุกฯ ที่เคยเกิดเรื่อง แล้วต้องแต่เจอ"เคี้ยง" คู่ปรับเก่า และต้องเจอกับ"เชิด" หัวหน้าแก๊งค้ายาเสพติด "วิทย์" พยายามหลบหนี แต่"วิทย์"เกิดพลาดท่าขี่มอเตอร์ไซด์เสียหลัก มอเตอร์ไซด์ของ"วิทย์"ถูกเผาทิ้งโดยฝีมือของ"เคี้ยง" หลังจากเกิดเรื่อง "วิทย์"กับ"วุฒิ" ทะเลาะกัน "วิทย์" หนีออกจากบ้านไป แล้ว"อู๊ด" ได้ตามออกไป "วิทย์" ไปดื่มสุรากับ"อู๊ด" ระหว่างที่"วิทย์" จะเข้าห้องน้ำ แต่บังเอิญเจอกับลูกน้องของ"เชิด" "วิทย์" พยายามวิ่งออกมา แต่พลาดท่าถูกตำรวจจับกุม เพราะถูกเข้าใจผิดว่าเป็นส่วนเกี่ยวข้องในการซื้อขายยาเสพติด และ"วุฒิ" ต้องไปประกันตัว"วิทย์"ออกมา เมื่อกลับมาถึงบ้าน มีลูกน้องของ"เชิด" ตามมาตั้งใจจะเผาอู่ซ่อมรถของ"วุฒิ" "วิทย์" พยายามต่อสู้ และ"วุฒิ"เข้ามาช่วย "วุฒิ"พลาดท่าถูกยิงบาดเจ็บ เมื่อ"วุฒิ" บาดเจ็บต้องพักรักษาตัวที่โรงพยาบาล "วิทย์"และ"วุฒิ" ได้ปรับความเข้าใจกันจนดีขึ้น และ"วิทย์"สัญญาว่าเมื่อ"วุฒิ"หายดีแล้วจะกลับไปเรียนต่อ และ"วุฒิ" ได้รับทราบข่าวว่า"วิทย์" และวงดนตรีได้เข้ารอบในการแข่งขัน "วุฒิ" เริ่มมีความสัมพันธ์ที่ดีต่อน้องชายโดยการซื้อกีต้าร์ตัวใหม่ให้ และได้มีจัดงานเลี้ยงส่งเล็กๆ ในบ้าน</doc>
