<doc id="497165" url="https://th.wikipedia.org/wiki?curid=497165" title="ฟอร์จูนทาวน์">ฟอร์จูนทาวน์ ฟอร์จูนทาวน์ () เป็นศูนย์การค้า อาคารสำนักงาน และโรงแรมขนาดใหญ่ ตั้งอยู่หัวมุมถนนรัชดาภิเษก ติดถนนอโศก-ดินแดง และตรงข้ามกับเซ็นทรัลพลาซา แกรนด์ พระราม 9 เป็นทั้งศูนย์การค้า และศูนย์ไอทีแบบครบวงจรแห่งเดียวบนถนนรัชดาภิเษก ภายใต้การบริหารงานของเครือเจริญโภคภัณฑ์ โดยมีแนวคิด "ศูนย์กลางแห่งวิวัฒนาการเทคโนโลยีชั้นสูง" แห่งเดียวในกรุงเทพมหานครประวัติ ประวัติ. ศูนย์การค้าฟอร์จูนทาวน์ แต่เดิมเป็นโครงการศูนย์การค้าขนาดใหญ่ริมถนนรัชดาภิเษก ประกอบไปด้วย 4 ส่วนสำคัญคือ ส่วนโรงแรมที่ก่อนหน้านี้ใช้ชื่อว่า โรงแรมฟอร์จูน ก่อนจะเปลี่ยนมาบริหารโดย แกรนด์เมอร์เคียว ในกลุ่ม Accor Hotel ส่วนอาคารสำนักงานที่รู้จักกันในชื่อ ซีพีทาวเวอร์ 2 ส่วนพลาซา เป็นพลาซาขนาดกลาง และส่วนห้างสรรพสินค้าที่บริหารงานโดย เยาฮัน แต่พอหลังจากเยาฮันถอนตัวออกไป ในช่วงปี 2540 ที่ขณะนั้นเทคโนโลยีเริ่มเข้ามามีบทบาทในชีวิตประจำวันมากขึ้น ซีพีแลนด์จึงทำการปรับปรุงชั้น 2 - 4 ของศูนย์การค้าฟอร์จูนทาวน์ใหม่ และเปิดขึ้นในชื่อ "ไอทีมอลล์ ฟอร์จูนทาวน์" หลังจากนั้นเทสโก้ โลตัสก็ได้เข้ามาเปิดทำการตามมา ปัจจุบันศูนย์การค้าฟอร์จูนทาวน์ได้แบ่งพื้นที่ในการบริหารงานใหม่ทั้งหมด โดยแบ่งได้เป็นดังนี้- IT Mall (ร้อยละ 70) ศูนย์รวมร้านค้าไอที อุปกรณ์อิเล็กทรอนิกส์และเทคโนโลยี ครบวงจรและทันสมัยครบทุกการเชื่อมต่อ ร้านค้าจึงหลากหลายชั้น - Food Mall (ร้อยล ะ12) ศูนย์รวมอาหารและเครื่องดื่มรสเลิศหลากสไตล์ พร้อมบรรยากาศที่มีเอกลักษณ์ ส่วนผสมระหว่าง Inter Brand กับเอกลักษณ์เฉพาะตัวของรสชาติและบริการ ลูกค้าจึงจะเห็น สินค้าที่โดดเด่นถึงรสชาติและบริการ - Lifestyle Mall (ร้อยละ 18) ศูนย์รวมร้านค้าตอบโจทย์ลีลาชีวิต อาทิ แฟชั่น สุขภาพ ความงาม สถาบันการศึกษา ความบันเทิง ฯลฯ หลังจากนั้นไม่นานซีพีแลนด์ก็ได้เปิดตัวรูปแบบใหม่ของฟอร์จูนทาวน์ในความคิด IT Lifestyle Mall และก็ได้เริ่มทำการปรับปรุงศูนย์การค้าใหม่ทั้งหมดเรื่อยมา โดยเริ่มต้นจากบริเวณกล้องดิจิทัลและโทรศัพท์เคลื่อนที่ จากนั้นก็ได้บูรณะในส่วนไอทีมอลล์ใหม่ทั้งหมด จนกระทั่งสุดท้ายก็ได้บูรณะด้านหน้าศูนย์การค้าใหม่ทั้งศูนย์ รวมไปถึงส่วนโรงแรมด้วย ปัจจุบันบูรณะในส่วนศูนย์การค้าเสร็จเรียบร้อยแล้ว เหลือเพียงส่วนโรงแรมที่ยังไม่เสร็จเรียบร้อยดีการจัดสรรพื้นที่ การจัดสรรพื้นที่. ฟอร์จูนทาวน์ ประกอบด้วยพื้นที่สำคัญดังนี้- เทสโก้ โลตัส - ซีพี ฟู้ดมาร์เก็ต - ไอทีซิตี้ - อาคารสำนักงานซีพีทาวเวอร์ 2 - โรงแรมแกรนด์ เมอร์เคียว ฟอร์จูน กรุงเทพการคมนาคมการคมนาคม. - รถไฟฟ้ามหานคร สายเฉลิมรัชมงคล: สถานีพระราม 9 - รถประจำทางขององค์การขนส่งมวลชนกรุงเทพ และ รถปรับอากาศพิเศษของบริษัท พรีเมียร์ เมโทรบัส จำกัด- ถนนรัชดาภิเษกสาย 73, 73ก, 136, 137, 157, 163, 172, 179, 185, 206, 514, 517, 528, 529 - ถนนพระราม 9 สาย 137, 157, 163, 168, 171, 179, 517, 528, 537, 551, ปอ.พ.4 - ถนนอโศก-ดินแดง สาย 73, 73ก, 98, 168, 171, 172, 514, 529, 537, 551, ปอ.พ.4</doc>
