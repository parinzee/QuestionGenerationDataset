<doc id="469022" url="https://th.wikipedia.org/wiki?curid=469022" title="บีตาออกซิเดชัน">บีตาออกซิเดชัน บีตาออกซิเดชัน เป็นขบวนการสลายกรดไขมันในรูปของโมเลกุลเอซิลโค เอ (acyl-CoA) ในไมโทคอนเดรีย และ/หรือ เพอรอกซิโซม เพื่อสร้างเป็นอะซิติลโค เอ เพื่อนำเข้าวัฏจักรเครปส์ต่อไป บีตาออกซิเดชันของกรดไขมันประกอบด้วยสามขั้นตอน คือ1. การกระตุ้นกรดไขมันในไซโตซอล 2. การขนส่งกรดไขมันที่ถูกกระตุ้นแล้วเข้าสู่ไมโทคอนเดรียโดยใช้คาร์นีทีนชัทเทิล (carnitine shuttle) 3. บีตาออกซิเดชันในเมทริกซ์ของไมโทคอนเดรีย กรดไขมันถูกออกซิไดซ์โดยเนื้อเยื่อส่วนใหญ่ของร่างกาย อย่างไรก็ดี บางเนื้อเยื่อ เช่น ต่อมหมวกไตส่วนใน (adrenal medulla) ไม่ใช้กรดไขมันเป็นพลังงาน แต่ใช้คาร์โบไฮเดรตแทน</doc>
