<doc id="796575" url="https://th.wikipedia.org/wiki?curid=796575" title="พระเจ้ากุสตาฟที่ 4 อดอล์ฟแห่งสวีเดน">พระเจ้ากุสตาฟที่ 4 อดอล์ฟแห่งสวีเดน พระเจ้ากุสตาฟที่ 4 อดอล์ฟ (Gustav IV Adolph) ทรงเป็นกษัตริย์แห่งสวีเดนระหว่าง ค.ศ. 1792 จนกระทั่งพระองค์สละบัลลังก์ในปี ค.ศ. 1809 เป็นพระราชโอรสในพระเจ้ากุสตาฟที่ 3 แห่งสวีเดนกับพระอัครมเหสี พระนางโซเฟีย มักดาลีนา ซึ่งเป็นพระราชธิดาในพระเจ้าเฟรเดอริกที่ 5 แห่งเดนมาร์ก พระองค์ทรงปกครองสวีเดนระหว่างสงครามนโปเลียน และยังเป็นกษัตริย์ชาวสวีเดนองค์สุดท้ายที่ได้ปกครองฟินแลนด์ เนื่องจากถูกยึดครองโดยซาร์อเล็กซานเดอร์ที่ 1 แห่งรัสเซียในปี 1808-09 ซึ่งเป็นสาเหตุของการเสื่อมพระราชอำนาจ และเกิดรัฐประหารบีบให้พระองค์ลงจากราชบัลลังก์ในวันที่ 29 มีนาคม ค.ศ. 1809 หลังจากนั้น กฎหมายของรัฐบาลใหม่ก็ได้ประกาศใช้ในวันที่ 6 มิถุนายน ซึ่งเป็นวันชาติของสวีเดนจนถึงปัจจุบัน หลังจากพระองค์สละราชบัลลังก์ บัลลังก์ก็ตกเป็นของพระเจ้าคาร์ลที่ 13 ซึ่งมีศักดิ์เป็นน้าของพระองค์ อย่างไรก็ตาม หลังพระเจ้าคาร์ลที่ 13 บัลลังก์ก็ตกเป็นของพระเจ้าคาร์ลที่ 14 โยฮัน จากราชวงศ์เบอร์นาดอตต์ อดีตจอมพลแห่งจักรวรรดิฝรั่งเศส</doc>
