<doc id="115608" url="https://th.wikipedia.org/wiki?curid=115608" title="มาเลเซียกีนี">มาเลเซียกีนี มาเลเซียกีนี (Malaysiakini) เป็นเว็บไซต์ข่าวการเมืองของมาเลเซีย ตีพิมพ์ในภาษาอังกฤษ, มลายู และจีน นับตั้งแต่เปิดตัวใน ค.ศ. 1999 มาเลเซียกีนีก็ได้รับการยอมรับอย่างกว้างขวางว่าเป็นหนึ่งในสำนักข่าวอิสระชั้นนำในมาเลเซีย มาเลเซียกีนีอ้างว่ามีผู้เข้าชม 160,000 คนต่อวัน และ 1.3 ล้านหน้าต่อเดือน ซึ่งเป็นจำนวนที่สูงสำหรับมาตรฐานมาเลเซีย ไม่เหมือนกับแหล่งข่าวส่วนใหญ่ในมาเลเซีย มาเลเซียกีนียังเป็นอิสระจากข้อบังคับของรัฐบาล จึงได้รับการยอมรับทั่วไปว่าเป็นแหล่งข่าวอิสระที่น่าเชื่อถือแห่งเดียวของประเทศ มาเลเซียกีนีได้รับทั้งเสียงชื่นชมและชื่อเสียงไม่ดี จากการเสนอประเด็นและมุมมองที่เป็นดูเหมือนเรื่องต้องห้ามของสื่อกระจายเสียงกระแสหลักและสิ่งพิมพ์อย่างสม่ำเสมอ ข้อเท็จจริงที่มาเลเซียกีนียังคงได้รับอนุญาตให้ดำเนินงานอยู่ ส่วนหนึ่งเป็นเพราะความอดทนของรัฐบาลมาเลเซียในประเด็นการเซ็นเซอร์อินเทอร์เน็ต รัฐบาลมาเลเซียได้ให้สัญญาไว้ว่าจะไม่มีการควบคุมและปิดกั้นเนื้อหาอินเทอร์เน็ต ในความพยายามที่จะสร้างมัลติมีเดียซูเปอร์คอร์ริดอร์ (Multimedia Super Corridor)เนื้อหา เนื้อหา. เว็บไซต์มาเลเซียกีนีปรับปรุงข่าวสารทุกวัน ยกเว้นวันหยุดสาธารณะบางวัน ข่าวในมาเลเซียกีนีเน้นการรายงานข่าวเหตุการณ์ท้องถิ่น โดยเน้นอย่างมากในเรื่องที่เกี่ยวข้องกับการเมืองมาเลเซีย มาเลเซียกีนียังมีคอลัมน์ บล็อก และสารคดีพิเศษ ที่นำเสนอมุมมองหลากหลาย ทั้งในประเด็นท้องถิ่นและนานาชาติ มาเลเซียอ้างว่าได้ทำตามนโยบายบรรณาธิการที่สนับสนุนอย่างสม่ำเสมอในความยุติธรรม สิทธิมนุษยชน ประชาธิปไตย เสรีภาพในการพูด และธรรมาภิบาล มาเลเซียกีนีตีพิมพ์จดหมายจากผู้อ่านในส่วนจดหมายของเว็บไซต์ ส่วนจดหมายนี้ได้สร้างการมีส่วนร่วมอย่างแข็งขันจากผู้อ่านจากทุกเชื้อชาติและศาสนา และจากหลายหลายพื้นฐานอุดมการณ์ และได้สร้างเวทีสาธารณะเพื่อการถกเถียงวิพากษ์วิจารณ์สาธารณะ ซึ่งไม่เคยปรากฏมาก่อนในมาเลเซียตั้งแต่ทศวรรษที่ 1960 หัวข้อที่พบบ่อย ๆ เช่น เรื่องต้องห้าม (taboo) อย่าง แรงงานอพยพ เอดส์ อิสลาม และระบบโควตาตามเชื้อชาติ มาเลเซียกีนีอ้างว่าได้หลีกเลี่ยงที่จะควบคุมปรับแก้ส่วนจดหมายจนเกินควร ด้วยมาเลเซียกีนีพยายามที่จะส่งเสริมจิตวิญญาณแห่งการอภิปรายอย่างมีเหตุมีผล</doc>
