<doc id="941638" url="https://th.wikipedia.org/wiki?curid=941638" title="สนามกีฬาปีเตอร์ โมกาบา">สนามกีฬาปีเตอร์ โมกาบา สนามกีฬาปีเตอร์ โมกาบา เป็นสนามฟุตบอลและรักบีในเมืองโพโลเควน ประเทศแอฟริกาใต้ เคยใช้จัดแข่งขันฟุตบอลโลก 2010 ความจุ 45,500 ที่นั่ง แต่ในฟุตบอลโลกถูกจำกัดเหลือเพียง 41,733 ที่นั่ง สนามตั้งชื่อตามปีเตอร์ โมกาบา อดีตประธานแอฟริกันเนชันนัลคอนเกรสยูธลีก สนามกีฬาตั้งอยู่ห่างจากใจกลางเมือง 3 กิโลเมตร และตั้งอยู่ทางทิศตะวันออกของสนามกีฬาแห่งเก่า สนามแห่งนี้เป็น 1 ใน 5 สนามที่ถูกสร้างใหม่เพื่อรองรับฟุตบอลโลก 2010 และสร้างเพื่อแทนที่สนามกีฬาปีเตอร์ โมกาบา แห่งเก่า งบประมาณในการก่อสร้างอยู่ที่ 1.245 พันล้านแรนด์ พื้นหญ้าในสนามถูกเสริมด้วยเส้นใยสังเคราะห์และเดสโซกราสมาสเตอร์ฟุตบอล ฟุตบอล. การแข่งขันครั้งแรกที่สนามแห่งนี้เป็นการแข่งขันนัดกระชับมิตร "ปีเตอร์ โมกาบา คัพ" ซึ่งจัดขึ้นเมื่อวันที่ 23 มกราคม ค.ศ. 2010 มีทีมเข้าร่วมแข่งขัน 4 ทีม โดยในรอบรองชนะเลิศ นัดแรก ซูเปอร์สปอร์ตยูไนเต็ด สามารถเอาชนะสโมสร Brøndby ไปได้ 2–1 ส่วนอีกคู่ในรอบรองฯ เคเซอร์ชีฟส์ เอาชนะมหาวิทยาลัยวิตส์ ด้วยการยิงลูกโทษ 4–3 หลังจากเสมอกันแบบไม่มีประตู และในนัดชิงชนะเลิศ เคเซอร์ชีฟส์สามารถเอาชนะซูเปอร์สปอร์ตยูไนเต็ดไปได้ 4–2 ส่วนการแข่งขันระดับนานาชาติครั้งแรก เป็นนัดกระชับมิตรระหว่างแอฟริกาใต้ พบกับ กัวเตมาลา เมื่อวันที่ 31 พฤษภาคม ค.ศ. 2010 โดยแอฟริกาใต้เอาชนะไปได้ 5–0 การแข่งขันอย่างเป็นทางการนัดแรกจัดขึ้นเมื่อวันที่ 20 พฤศจิกายน ค.ศ. 2010 ในรายการฟุตบอลเทลคอม รอบรองชนะเลิศ โดยเคเซอร์ชีฟส์ เอาชนะซันโตส ไปได้ 1–0 ที่สนามแห่งนี้ฟุตบอลโลก 2010รักบี้ รักบี้. สนามแห่งนี้ใช้จัดแข่งขันรักบี้ยูเนียนเมื่อวันที่ 30 มกราคม ค.ศ. 2010 เป็นการพบกันระหว่าง บูลส์ และ ไลออนส์</doc>
