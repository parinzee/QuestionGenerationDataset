<doc id="54149" url="https://th.wikipedia.org/wiki?curid=54149" title="อัลฟาโรเมโอ 164">อัลฟาโรเมโอ 164 อัลฟาโรเมโอ 164 (Alfa Romeo 164) ออกขายครั้งแรกในปี ค.ศ. 1987 ออกแบบโดย พินินฟารีนา (Pininfarina) เป็นรถขนาดใหญ่รุ่นแรกของอัลฟา นอกจากนั้นยังเป็นรถอัลฟาโรเมโอ รุ่นสุดท้ายที่ออกแบบและผลิตก่อนที่อัลฟาจะถูกเฟียตซื้อกิจการไป ในฮ่องกงและประเทศมาเลเซีย รถยนต์รุ่นนี้ถูกเปลี่ยนชื่อรุ่นเป็น 168 เนื่องจากตัวเลข "164" นั้นถือว่าไม่เป็นมงคลในวัฒนธรรมจีน (ในภาษาจีน เลขนี้มีเสียงใกล้เคียงกับคำว่า "一路死" — all the way to death) และเลข "168" เป็นมงคล (เสียงใกล้เคียงคำว่า "一路發" — all the way to prosperity) มีเครื่องยนต์ให้เลือกคือ 2.0 Twin Spark, 2.0 Turbo, 3.0 V6 แบบซิงเกิ้ลโอเวอร์เฮดแคมชาฟท์ 12 วาล์ว และ 2.5 เทอร์โบดีเซล โดยในรุ่น 3.0 V6 เป็นรุ่นเดียวที่มีการติดตั้งเกียร์อัตโนมัติให้เลือกเป็นอุปกรณ์เสริม1. 2.0 Twin Spark 2. 2.0 Turbo 3. 3.0 V6 4. 2.5 TD 5. Quadrifoglioอัลฟาโรเมโอ 164 ซุปเปอร์ อัลฟาโรเมโอ 164 ซุปเปอร์. ในปี ค.ศ.1993 อัลฟาโรเมโอ ได้ออกรุ่นปรับปรุงใหม่ของ อัลฟา 164 เรียกว่า อัลฟาโรเมโอ 164 ซุปเปอร์ (Alfa Romeo 164 Super) โดยมีการขยายขนาดตัวถังให้ใหญ่ขึ้น เปลี่ยนลักษณะกันชน กาบข้างประตู และไฟหน้า ให้ดูทันสมัยมากขึ้น ส่วนที่สำคัญที่สุดคือ อัลฟาได้เปลี่ยนเครื่องยนต์ 3.0V6 เป็นแบบ ดับเบิ้ลโอเวอร์เฮดแคมชาฟท์ร่วมกับระบบมัลติวาล์ว นอกจากนั้นสำหรับรุ่นสูงสุดคือ อัลฟา 164Q4 ยังมีระบบขับเคลื่อน 4 ล้อแบบตลอดเวลา รวมทั้งมีระบบช่วงล่างพิเศษแบบ Active Suspension ที่พัฒนาร่วมกับ โคนี่ ซึ่งระบบนี้จะสามารถปรับช่วงล่างของรถให้เข้ากับความเร็วและสภาพการขับขี่ ทำให้มีการเกาะถนนและทรงตัวที่ดีขึ้นอีกระดับหนึ่ง โดยในรุ่น 3.0 V6-24Valve เป็นรุ่นเดียวที่มีการติดตั้งเกียร์อัตโนมัติให้เลือกเป็นอุปกรณ์เสริม1. 2.0 Twin Spark 2. 2.0 V6-Turbo 3. 3.0 V6-24Valve 4. 2.5 TD 5. Quadrifoglio 4 (Q4)รุ่นพิเศษรุ่นพิเศษ. 1. 164 Quadrifoglio 2. 164 Q4</doc>
