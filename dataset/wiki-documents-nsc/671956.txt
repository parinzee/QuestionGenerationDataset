<doc id="671956" url="https://th.wikipedia.org/wiki?curid=671956" title="ปลากระโทงสีน้ำเงิน">ปลากระโทงสีน้ำเงิน ปลากระโทงสีน้ำเงิน หรือ ปลากระโทงแทงสีน้ำเงิน หรือ ปลาอินทรีช้าง (; ) เป็นปลาทะเลขนาดใหญ่ชนิดหนึ่ง จำพวกปลากระโทงศัพทมูลวิทยา ศัพทมูลวิทยา. จัดเป็นปลากระโทงเพียงชนิดเดียวที่อยู่ในสกุล Makaira โดยคำนี้มาจากภาษากรีกคำว่า machaira หมายถึง "มีดสั้น" หรือ "กริช" และภาษาละติน machaera หมายถึง "ดาบ" และชื่อชนิด nigricans เป็นภาษาละติน หมายถึง "เปลี่ยนเป็นสีดำ"ขนาด ขนาด. มีความยาวเต็มที่ได้ถึง 5 เมตร (16.4 ฟุต) และหนักได้ถึง 818 กิโลกรัม (1,803 ปอนด์) ในตัวเมีย โดยปลาตัวเมียจะมีขนาดใหญ่กว่าตัวผู้ จัดเป็นปลากระโทงที่มีขนาดใหญ่ที่สุดในโลกอีกด้วย ปลากระโทงสีน้ำเงิน มีลายสีฟ้าหรือน้ำเงินจางเป็นลายพาดขวางตลอดทั้งลำตัว ด้านหลังมีสีน้ำเงินเข้ม ครีบอกมีความยืดหยุ่นสามารถพับกลับเข้าหาลำตัวได้ มีเส้นข้างลำตัวเป็นวง ครีบหลังตอนหน้าสั้นกว่าความลึกของลำตัวพฤติกรรม พฤติกรรม. มีพฤติกรรมและการกระจายพันธุ์เหมือนกับปลากระโทงชนิดอื่น ๆ คือ หากินตามผิวน้ำในเขตร้อนหรือเขตอบอุ่นตามทะเลเปิดหรือมหาสมุทรขนาดใหญ่ทั่วโลก มีการอพยพย้ายถิ่นที่อยู่ในแต่ละฤดูกาล โดยล่าปลาและสัตว์น้ำชนิดต่าง ๆ เป็นอาหาร เช่น ปลาแมคเคอเรล, ปลาทูน่า หรือหมึก ขณะเดียวกันก็อาจตกเป็นอาหารของปลาล่าเหยื่อขนาดใหญ่ได้เช่นกัน เช่น ปลาฉลามมาโกครีบสั้น และปลาฉลามขาว เดิมที ปลากระโทงสีน้ำเงินถูกจำแนกออกเป็น 2 ชนิด คือ ปลากระโทงสีน้ำเงินแอตแลนติก ที่พบในมหาสมุทรแอตแลนติก กับ ปลากระโทงสีน้ำเงินอินโด-แปซิฟิก (M. mazara) ที่พบในมหาสมุทรแปซิฟิก และมหาสมุทรอินเดีย แต่จากการศึกษาล่าสุดพบว่า แม้ประชากรของ 2 จำพวกนี้แยกออกจากกัน แต่ก็จัดเป็นชนิดเดียวกัน เพราะมีสายพันธุกรรมเหมือนกัน เชื่อว่าประชากรของปลากระโทงสีน้ำเงินทั้ง 2 ถิ่นนี้มีการแลกเปลี่ยนสายพันธุกรรมซึ่งกันและกัน นิยมตกกันเป็นเกมกีฬา เนื่องจากเป็นปลาขนาดใหญ่ และต่อสู้กับเบ็ดได้อย่างสนุก ผู้ตกต้องยื้อสู้กับปลาบนเรีอเป็นเวลานาน ซึ่งอาจจะใช้เวลานานหลายชั่วโมง หรือกว่าครึ่งค่อนวัน อีกทั้งเนื้อก็นิยมบริโภค โดยนิยมนำมาปรุงเป็นซาซิมิในอาหารญี่ปุ่น และถูกเรียกกันในฮาวายว่า "อา'ฮู" (a'u) มีรายงานปริมาณการบริโภคทั่วโลกถึง 3,064 เมตริกตัน ในปี ค.ศ. 2000ชื่อพ้องชื่อพ้อง. - Maikaira nigricans (sic) - Makaira nigricans nigricans - Xiphias ensis (ชื่อคลุมเครือ) - Makaira ensis (ชื่อคลุมเครือ) - Tetrapturus herschelii - Histiophorus herschelii - Makaira herschelii - Tetrapturus amplus - Makaira ampla - Makaira ampla ampla - Makaira nigricans ampla - Tetrapturus mazara - Istiompax mazara - Makaira ampla mazara - Makaira mazara - Makaira nigricans mazara - Makaira bermudae - Orthocraeros bermudae - Eumakaira nigra - Makaira nigra - Makaira perezi - Istiompax howardi</doc>
