<doc id="353628" url="https://th.wikipedia.org/wiki?curid=353628" title="พระสาโรชรัตนนิมมานก์ (สาโรช สุขยางค์)">พระสาโรชรัตนนิมมานก์ (สาโรช สุขยางค์) พระสาโรชรัตนนิมมานก์ (สาโรช สุขยางค์) (ถึงแก่กรรม 4 เมษายน พ.ศ. 2493) เป็นสถาปนิกชาวไทย อดีตรองอธิบดีกรมศิลปากร พระสาโรชฯ ถือเป็นหนึ่งในนักเรียนสถาปัตกรรมรุ่นแรกๆ ของไทยที่จบการศึกษาจากประเทศอังกฤษ แล้วกลับเข้ามาออกแบบงานสถาปัตยกรรมในประเทศไทยหลายแห่ง ในช่วงตั้งแต่สมัยรัชกาลที่ 7 ถึงหลังยุคการปฏิวัติสยาม พ.ศ. 2475 เขายังเป็นผู้ร่วมก่อตั้งสมาคมสถาปนิกสยาม ในพระบรมราชูปถัมป์ เมือปี พ.ศ. 2477 โดยดำรงตำแหน่งนายกสมาคมฯ เป็นคนแรก เขาถือเป็นหนึ่งในผู้ออกแบบงานสถาปัตยกรรมสมัยใหม่และสไตล์อลังการศิลป์ (Art Deco) หลายแห่งในไทยทั้ง ไปรษณีย์กลาง บางรัก, วังวาริชเวสม์ หอประชุมจุฬาลงกรณ์มหาวิทยาลัย สนามศุภชลาศัย กลุ่มอาคารที่ทำการกระทรวงยุติธรรมหลังเก่า รวมไปถึงอาคารเรียนหลายแห่งในจุฬาลงกรณ์มหาวิทยาลัยประวัติ ประวัติ. พระสาโรชรัตนนิมมานก์ (สาโรช สุขยางค์) เป็นบุตรชายคนเล็กของหลวงพัฒนพงศ์ภักดี (ทิม สุขยางค์) ผู้ประพันธ์กลอนนิราศเรื่อง นิราศหนองคาย กับนางเสงี่ยม ท่านมีพี่ชาย 1 คน คือ มหาอำมาตย์โท พระยาสารศาสตร์สิริลักษณ์ (สรรเสริญ สุขยางค์) ผู้ปฏิบัติราชการในตำแหน่งเสนาบดีกระทรวงพาณิชย์คมนาคม พระสาโรชรัตนนิมมานก์สำเร็จการศึกษาสถาปัตยกรรมมาจากมหาวิทยาลัยลิเวอร์พูล ประเทศอังกฤษ เมื่อปี พ.ศ. 2456 โดยได้รับพระราชทานทุนเล่าเรียนของกระทรวงธรรมการ หลังศึกษาจบ เข้ารับราชการในกรมศิลปากรในตำแหน่งสถาปนิกประจำกรม ได้ออกแบบเช่น ไปรษณีย์กลาง บางรัก, วังวาริชเวสม์ รวมถึงอาคารสมัยใหม่เกือบทุกหลัง ในจังหวัดพระนครและธนบุรีในระยะนั้น (พ.ศ. 2476)ผลงานผลงาน. - วังวาริชเวสม์ - กลุ่มอาคารที่ทำการกระทรวงยุติธรรมหลังเก่า - ศาลากลางจังหวัดพระนครศรีอยุธยาอาคารในจุฬาลงกรณ์มหาวิทยาลัยอาคารในจุฬาลงกรณ์มหาวิทยาลัย. - หอประชุมจุฬาลงกรณ์มหาวิทยาลัย - ตึกวิทยาศาสตร์ (ตึกชีววิทยา 1 / ตึกขาว) - ตึกวิศวกรรมศาสตร์ 1 (ปราสาทแดง) - ตึกฟิสิกส์ 1 - อาคารศิลปวัฒนธรรม - อาคารศิลปกรรม 1</doc>
