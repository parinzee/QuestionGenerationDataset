<doc id="720174" url="https://th.wikipedia.org/wiki?curid=720174" title="ปลาดาบลาวยาว">ปลาดาบลาวยาว ปลาดาบลาวยาว (; ) เป็นปลาทะเลชนิดหนึ่ง ในอันดับปลาหลังเขียว (Clupeiformes) จัดเป็นปลาดาบลาวชนิดหนึ่ง มีลำตัวเรียวยาวและมีทรวดทรงแบนมาก ปากมีลักษณะเฉียงขึ้นข้างบน มีฟันเขี้ยวคู่หน้าใหญ่และคมมากเขี้ยวคู่นี้จะยื่นเลยริมฝีปาก ครีบหางเว้าลึกครีบหลังมีรอยแต้มสีดำลำตัวสีน้ำเงินเข้มปนเหลือง ท้องเป็นสันคม มีความยาวประมาณ 30-50 เซนติเมตร และยาวที่สุด 100 เซนติเมตร พบกระจายพันธุ์ตามปากอ่าว, ชายทะเล หรือพื้นที่ ๆ เป็นน้ำกร่อย ตั้งแต่ชายฝั่งแอฟริกาตะวันออกจนถึงหมู่เกาะโซโลมอน, ทะเลแดง, ทะเลญี่ปุ่น, ตอนเหนือและตอนใต้ของออสเตรเลีย รวมถึงตองกา ในน่านน้ำไทยพบทั้งอ่าวไทยและทะเลอันดามัน เป็นปลาที่ล่าเหยื่อบนผิวน้ำกินเป็นอาหาร เช่น ลูกปลาขนาดเล็กและกุ้งขนาดเล็ก จัดเป็นปลาที่มีความสำคัญทางเศรษฐกิจชนิดหนึ่ง สามารถนำไปแปรรูปเป็นลูกชิ้น หรือทอดมันได้ โดยที่ชื่อวิทยาศาสตร์ว่า คำว่า Chirocentrus มาจากภาษากรีก cheir หมายถึง "มือ" และ kentron หมายถึง "หนาม" และ Dorab มาจากภาษาอาหรับคำว่า darrab (ضرّاب) ซึ่งน่าจะแปลงมาจากคำว่า durubb (دُرُبّ) ซึ่งหมายถึง ปลาทองในภาษาอาหรับ และคำว่า lisan (لسان) หมายถึง "ลิ้น"</doc>
