<doc id="396153" url="https://th.wikipedia.org/wiki?curid=396153" title="ลิกาเมนตุม เทเรส เฮปาติส">ลิกาเมนตุม เทเรส เฮปาติส ในทางกายวิภาคศาสตร์ ลิกาเมนตุม เทเรส เฮปาติส () หรือ เอ็นกลมยาวของตับ () เป็นเนื้อเยื่อลักษณะยาวคล้ายเส้นเชือกบริเวณขอบด้านบนของเอ็นรูปเคียวของตับ (falciform ligament of the liver) ในทางกายวิภาคศาสตร์เอ็นนี้เป็นเส้นแบ่งตับออกเป็นกลีบซ้ายและกลีบขวา ลิกาเมนตุม เทเรส เฮปาติสมีจุดเกาะปลายที่สะดือ เอ็นนี้เป็นตำแหน่งสำคัญของพื้นผิวด้านในของผนังหน้าท้องด้านหน้า ลิกาเมนตุม เทเรส เฮปาติสเป็นส่วนเหลืออยู่ของหลอดเลือดดำสะดือ (umbilical vein) ในระยะทารกในครรภ์หลอดเลือดดำสะดือทำหน้าที่รับเลือดจากรกมายังทารก เมื่อทารกคลอดและหายใจเองได้หลอดเลือดดำสะดือก็จะค่อยๆ หดตัวลง โดยในระยะหลังคลอดจนถึงอายุ 1-2 เดือนหลอดเลือดดำสะดือจะยังคงอยู่ แล้วจึงหดลงกลายเป็นเนื้อเยื่อเส้นใยเรียกว่าลิกาเมนตุม เทเรส เฮปาติส เอ็นนี้พบเฉพาะในสัตว์เลี้ยงลูกด้วยนม</doc>
