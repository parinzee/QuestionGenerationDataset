<doc id="623319" url="https://th.wikipedia.org/wiki?curid=623319" title="สาธารณรัฐสังคมนิยมโซเวียตมอลเดเวีย">สาธารณรัฐสังคมนิยมโซเวียตมอลเดเวีย สาธารณรัฐสังคมนิยมโซเวียตมอลเดเวีย (; มอลโดวา/; ) เป็นหนึ่งในสาธารณรัฐสิบห้าแห่งของสหภาพโซเวียต นับตั้งแต่การประกาศอำนาจอธิปไตยเมื่อวันที่ 23 มิถุนายน ค.ศ. 1990 จนถึงการประกาศเอกราชเมื่อวันที่ 27 สิงหาคม ค.ศ. 1991 สาธารณรัฐแห่งนี้มีชื่อเรียกอย่างเป็นทางการว่า สาธารณรัฐสังคมนิยมโซเวียตมอลโดวา (Soviet Socialist Republic of Moldova) และเมื่อได้รับเอกราชอย่างเป็นทางการจึงเปลี่ยนชื่อเป็น สาธารณรัฐมอลโดวา สาธารณรัฐสังคมนิยมโซเวียตมอลเดเวียได้รับการจัดตั้งขึ้นเมื่อวันที่ 2 สิงหาคม ค.ศ. 1940 โดยรวมพื้นที่บางส่วนของเบสซาเรเบีย (ภูมิภาคของโรมาเนียที่ถูกผนวกเข้ากับสหภาพโซเวียตเมื่อวันที่ 28 มิถุนายน ปีเดียวกัน) เข้ากับสาธารณรัฐปกครองตนเองสังคมนิยมโซเวียตมอลเดเวีย (Moldavian Autonomous Soviet Socialist Republic) ซึ่งในขณะนั้นเป็นสาธารณรัฐปกครองตนเองแห่งหนึ่งในเขตสาธารณรัฐสังคมนิยมโซเวียตยูเครน</doc>
