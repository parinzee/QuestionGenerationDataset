<doc id="264514" url="https://th.wikipedia.org/wiki?curid=264514" title="ตราแผ่นดินของฮังการี">ตราแผ่นดินของฮังการี ตราแผ่นดินของฮังการี () เป็นตราอาร์มของประเทศฮังการีที่ได้รับการอนุมัติให้ในการเป็นตราประจำชาติใช้ได้เมื่อวันที่ 3 กรกฎาคม ค.ศ. 1990 หลังจากการปกครองระบบคอมมิวนิสต์สิ้นสุดลง ตราแผ่นดินเป็นตราที่เคยใช้มาก่อนทั้งที่มีและไม่มีมงกุฎศักดิ์สิทธิ์แห่งฮังการี หรือ มงกุฎเซนต์สตีเฟน บางครั้งก็เป็นส่วนหนึ่งของตราอาร์มที่ใหญ่กว่าและซับซ้อนกว่า และองค์ประกอบหลายอย่างบนตราก็มาจากสัญลักษณ์ที่มาจากยุคกลาง เมื่อไม่นานมานี้ประเทศในยุโรปตะวันออกหลายประเทศแม้จะเป็นสาธารณรัฐหันมาใช้มงกุฎในตราแผ่นดินเพื่อแสดงว่ามีประวัติศาสตร์ที่สืบมาจากการปกครองโดยกษัตริย์ ซึ่งตามกฎมุทราศาสตร์ (Heraldry) แล้วเป็นสิ่งที่ไม่ถูกต้อง แม้ว่ารัสเซียและโปแลนด์ต่างก็นำตราอาร์มที่มีมงกุฎกลับมาใช้ หรือออสเตรียและฟินแลนด์ที่ใช้ติดต่อกันมา มงกุฎเหล่านี้อยู่ภายในโล่ซึ่งเป็นสิ่งสำคัญที่สุดในการใช้สัญลักษณ์ตามหลักมุทราศาสตร์ ตามกฎแล้วประเทศที่เป็นสาธารณรัฐควรจะใช้มงกุฎเชิงเทิน (Mural crown) ซึ่งมีลักษณะเหมือนหยักเชิงเทินเช่นที่ใช้กันในมอลตาหรือสาธารณรัฐสเปนประวัติ</doc>
