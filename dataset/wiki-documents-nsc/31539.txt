<doc id="31539" url="https://th.wikipedia.org/wiki?curid=31539" title="ซันชิโร่คืนถิ่น">ซันชิโร่คืนถิ่น ซันชิโร่คืนถิ่น () เป็นชื่อของหนังสือการ์ตูนซึ่งแต่งโดย มาโกโตะ โคบายาชิ (小林まこと) เป็นภาคต่อของการ์ตูนในชื่อญี่ปุ่นเดียวกัน โดยมีเนื้อเรื่องเกี่ยวกับวิถีชีวิตในวงการมวยปล้ำของนักมวยปล้ำชื่อ อาซึมะ ซันชิโร่ ที่เพิ่งกลับมาจากการตระเวนปล้ำในประเทศสหรัฐอเมริกา แต่กลับมาประสบกับวิกฤตชีวิตพลิกผันในประเทศญี่ปุ่นบ้านเกิด จนต้องเลิกอาชีพมวยปล้ำมาเป็นผู้จัดการร้านอาหาร แต่สถานการณ์รอบตัวทั้งจากเพื่อนร่วมวงการมวยปล้ำ, ฐานะครอบครัว และกลิ่นอายของวงการมวยปล้ำ ดึงเขากลับเข้าวงการมวยปล้ำอีกครั้ง ในประเทศญี่ปุ่น ซันชิโร่คืนถิ่นได้ตีพิมพ์เป็นหนังสือรวมเล่มจำนวน 6 เล่มจบกับสำนักพิมพ์โคดันชะ ส่วนในประเทศไทย สำนักพิมพ์วิบูลย์กิจได้รับสิทธิ์ในการตีพิมพ์ฉบับรวมเล่ม การ์ตูนเรื่องนี้บรรยายถึงวงการมวยปล้ำของญี่ปุ่น ที่กระแสของมวยปล้ำแนวจริงจังที่กำลังมาแรง กลบกระแสของมวยปล้ำอาชีพดั้งเดิม และสถานภาพสั่นคลอนของค่ายมวยปล้ำขนาดใหญ่และเล็กในญี่ปุ่น ที่ยังมีให้เห็นในปัจจุบัน มีการอ้างอืงถึงนักมวยปล้ำจริงหลายคน อาทิเช่น อันโตนิโอ อิโนกิ, ไจแอนท์ บาบะ, เทนริว เก็นอิจิโร่, เดอะ เกรท ซาสุเกะ, จินซากิ จินเซ และ อาจา คองเนื้อเรื่องตัวละครตัวละคร. - อาสึมะ ซันชิโร่ - พระเอกของเรื่อง เป็นนักมวยปล้ำที่มีความแข็งแรง ความอึดและพรสวรรค์ทางมวยปล้ำมาก แต่เพราะมีสติปัญญาต่ำ จึงไม่โด่งดังซักที มีท่าถนัดอยู่ไม่กี่ท่า คือ แบ็คดร็อป ลาเรียต และมีท่าไม้ตาย เบรนบัสเตอร์ - นิชิกามิ อุมาโนะสุเกะ - เพื่อนสนิทของซันชิโร่ เวลาอยู่ในวงการมวยปล้ำจะใส่หน้ากากใช้ชื่อปล้ำว่า ดิ โอโคโนมิแมน เป็นตำนานมวยปล้ำเม็กซิกัน มีสไตล์การปล้ำแบบลูชา ลิเบร และเป็นจอมเทคนิค มีร้านขายโอโคโนมิยากิของตัวเองในช่วงตกงานจากมวยปล้ำ - นารุมิ ชินจิ - นักมวยปล้ำตัวสูงใหญ่อดีตนักคาราเต้ และเป็นเพื่อนในกลุ่มเดียวกับซันชิโร่ มีฝีมือด้านการเตะที่สามารถน็อคคู่ต่อสู้ได้ในพริบตา หันไปบวชเป็นพระในช่วงที่ตกงานจากมวยปล้ำ หลังตัดสินใจกลับมาปล้ำก็ยังใช้คาแรคเตอร์พระอยู่ และพูดได้แต่คำว่า "อัตตา" - โกโต ชิน - เพื่อนนักมวยปล้ำของซันชิโร่ ที่เคยเป็นขวัญใจของวงการ แต่โดนกระแสของมวยปล้ำจริงจังกลบ บวกกับอาการบาดเจ็บเรื้อรังจนต้องถอนตัวจากวงการ จนต้องมาขอร้องให้ซันชิโร่คืนวงการ เพื่อกู้ศักดิ์ศรีของนักมวยปล้ำอาชีพคืน - ซากุระ โกโร่ - อาจารย์ผู้สอนวิชามวยปล้ำให้ซันชิโร่ ที่กำลังถูกตำรวจตามจับอยู่ - มิมิตซึ เคน - นักมวยปล้ำรุ่นพี่ที่เป็นที่เคารพของซันชิโร่ ที่เคยร่วมปล้ำและสอนการใช้ชีวิตที่อเมริกา เป็นหัวหน้าค่าย ริง ลีดเดอร์ ค่ายมวยปล้ำฮาร์ดคอร์ที่นิยมการใช้อาวุธและจัดศึกเดธแมตช์ มีท่าไม้ตายคือ พาวเวอร์บอมใส่กองไฟ - อาสึมะ ชิโนะ - ภรรยาของซันชิโร่ คอยสนับสนุนซันชิโร่อยู่เบื้องหลัง และเป็นผู้ที่รู้ศักยภาพของซันชิโร่และสถานะครอบครัวดีที่สุด - อากาคิ คินอิจิ - ตัวร้ายของเรื่อง เป็นนักมวยปล้ำแนวจริงจังหน้าใหม่ ที่ไต่เต้าจากเด็กติดตามของซันชิโร่ จนกลายเป็นแนวหน้าของวงการ มีฝีมือและความดุดัน เป็นผู้ที่ทำให้โกโต ชิน ต้องถอนตัวจากวงการ มีความทะนงตัวสูงมากรายชื่อตอน</doc>
