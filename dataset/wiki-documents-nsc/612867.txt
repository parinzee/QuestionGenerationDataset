<doc id="612867" url="https://th.wikipedia.org/wiki?curid=612867" title="ปลาน้ำหมึกยักษ์">ปลาน้ำหมึกยักษ์ ปลาน้ำหมึกยักษ์ หรือ ปลาชะนาก หรือ ปลาสะนาก () ชื่อสกุลของปลาน้ำจืดจำพวกหนึ่ง ในวงศ์ปลาตะเพียน (Cyprinidae) มีชื่อสกุลว่า Raiamas (/ไร-อา-มาส/) เดิมเคยจัดให้อยู่ในสกุล Barilius มีรูปร่างโดยรวม คือ ลำตัวยาวทรงกระบอก หัวและปากแหลม ปากกว้างมาก มีปุ่มในปากล่าง มุมปากยาวเลยนัยน์ตา จะงอยปากล่างงุ้มคล้ายตะขอ ไม่มีหนวด เกล็ดเล็ก ลำตัวสีเงินวาว ข้างลำตัวมีจุดสีน้ำเงินเข้มที่ใหญ่กว่าเกล็ด หางเว้าเป็นแฉกลึก ในตัวผู้มีตุ่มข้างแก้มคล้ายสิวแตกต่างจากตัวเมียโดยเฉพาะในฤดูผสมพันธุ์ และสีลำตัวก็จะเปลี่ยนไปเห็นได้ชัดเจน เป็นปลาที่มีพฤติกรรมชอบอยู่รวมกันเป็นฝูง มีความปราดเปรียวว่องไวมาก อาศัยหากินอยู่ในระดับผิวน้ำและกลางน้ำ โดยล่าปลาขนาดเล็กชนิดต่าง ๆ เป็นอาหาร ขนาดความยาวลำตัวสูงสุดราว 1 ฟุต จำแนกได้ทั้งหมด 17 ชนิด- Raiamas ansorgii - Raiamas batesii - Raiamas bola - Raiamas buchholzi - Raiamas guttatus - Raiamas levequei - Raiamas longirostris - Raiamas moorii - Raiamas nigeriensis - Raiamas salmolucius - Raiamas scarciensis - Raiamas senegalensis - Raiamas shariensis - Raiamas steindachneri - Raiamas weeksii และด้วยความที่มีรูปร่างคล้ายกับปลาเทราต์หรือปลาแซลมอน ซึ่งเป็นคนปลาคนละอันดับ (ปลาแซลมอนและปลาเทราต์อยู่ในอันดับปลาคาราซิน) จึงได้ชื่อสามัญเรียกในภาษาอังกฤษว่า "Trout carp" เป็นปลาที่ใช้บริโภคในท้องถิ่น นิยมตกเป็นเกมกีฬา และเลี้ยงเป็นปลาสวยงามด้วย</doc>
