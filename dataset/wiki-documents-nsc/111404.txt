<doc id="111404" url="https://th.wikipedia.org/wiki?curid=111404" title="คอร์น">คอร์น คอร์น ( หรือบางครั้งเขียนว่า "KoRn" หรือ "KoЯn") เป็นวงร็อกแนวนูเมทัล จากอเมริกา แนวดนตรี นู-เมทัล และลีลาร็อคเขย่าโลกในการออกทัวร์แสดงสดปีละถึง 366 วัน ส่งผลให้ วงคอร์น (Korn) ได้รับความนิยม และชื่นชอบจากแฟนเพลง อย่างสูงสุด พร้อมกับสัญลักษณ์ "การยกนิ้วกลาง" อันเป็นเครื่องหมาย ทางการค้าของวง โดยผลงานของ คอร์น ทำยอดจำหน่ายได้ถึง แพลตตินัม เช่นเดียวกับปรมาจารย์ทางดนตรี วงเมทัลลิกา (Metallica)ประวัติ ประวัติ. วงคอร์น (Korn) ก่อตั้งขึ้นเมื่อปี 2536 ที่ฮันทิงตัน บีช ในรัฐแคลิฟอร์เนีย สหรัฐอเมริกา โดยมือกีตาร์อย่าง เจมส์ "มันกี้" แชฟเฟอร์ (James "Munky" Shaffer)และ ไบรอัน "เฮด" เวลช์ (Brian "Head" Welch) มือกีตาร์และร้องนำเดินทางกลับมายังบ้านเกิด ณ เมือง เบเคอร์สฟิลด์ (Bakersfield) เพื่อเยี่ยมเยือนนักร้อง นำแห่งวงดนตรีท้องถิ่นที่มีชื่อว่า วงเซ็กอาร์ท (Sexart) นั่นก็คือ โจนาธาน เดวิส (Jonathan Davis) โดยขณะนั้น เดวิส ทำงานประจำ เป็นผู้ช่วยพนักงานสืบสวนอาชญากรรม ทั้ง แชฟเฟอร์ และ เวลช์ ชักชวน เดวิส มาเป็นนักร้องนำ และยังได้ชักชวน เดวิด ซิลเวอเรีย (David Silveria) มาเป็นมือกลอง และ เรจินัลด์ "ฟิลดี้" อาร์วิซู (Reginald "Fieldy" Arvizu) มาเป็นมือเบส ทั้ง 4 คนเคยเล่นดนตรีแบ็คอัพให้กับ วงออเร้นจ์ เค้าน์ตี้ (Orange County) วงแอล. เอ. พี. ดี. (L.A.P.D.) และ วงครีพ (Creep) และเป็นการรวมตัวเพื่อ สร้างสรรค์งานดนตรีที่เต็มไปด้วยจังหวะ และเสียงเบสอันหนักหน่วง ผนวกกับเสียงร้อง อันแผดก้องประดุจเสียงคำราม หรือ แม้แต่เสียงเป่าปี่สก็อตของ เดวิส ก็ผสานกันได้อย่างลงตัวที่สุด วงคอร์น เปิดตัวในผลงานชุดแรกที่ใช้ชื่อว่า คอร์น เมื่อ ปี 2537 โดยเป็นผลงานชุดที่ได้รับการตอบรับอย่างท้วมท้นจากกลุ่มวัยรุ่น กลุ่มนักเล่นเสกต และชาวพังค์ร็อก ผู้ชื่นชมแนวดนตรีที่เต็มไปด้วยท่วงทำนองและเนื้อหารุนแรง บลายด์ (Blind) กลายเป็นบทเพลงยอดนิยมของบรรดาแฟนสถานีเพลงฮิตอย่างเอ็มทีวีในช่วงกลางดึก ทำให้ผลงานชุดนี้มียอดจำหน่ายทั่วโลกสูงถึงระดับ แพลตตินัม ภายในระยะเวลา 2 ปี ในปี 2539 คอร์น ออกผลงานชุดที่ 2 ไลฟ์ อิส พีชชี่ (Life Is Peachy) แต่เนื้อหาเพลงที่ก้าวร้าวและโป๊เปลือย เกือบทุกเพลงไม่สามารถเปิดทางสถานีวิทยุได้อย่างแพร่หลาย อย่างในซิงเกิ้ลแรกที่ใช้ชื่อว่า เอ. ดี. ไอ. ดี. เอ. เอส. (A.D.I.D.A.S. ซึ่งมาจากตัวย่อของประโยค ออล เดย์ ไอ ดรีม อะเบ้าท์ เซ็กส์ [All Day I Dream About Sex]) จนถึงเพลงที่เต็มไปด้วยคำสบถ "K@#O%!" (ซึ่งเป็นสัญลักษณ์ที่หมายถึง คำว่า คันท์ (Kunt หรือ Cunt) ที่แปลว่า การสังวาส) ผลงานชุด "ไลฟ์ อิส พีชชี่" (Life Is Peachy) ที่เกือบทะลุ แพลตตินัม โดยสามารถจำหน่ายได้ 10,000 ถึง 20,000 ชุด ต่อ 1 สัปดาห์ อีกทั้งยังเป็นวงที่ได้เข้าร่วมแสดงบนเวทีสำคัญๆ อย่าง โลลลาพาลูซา'97 (Lollapalooza '97) และสามารถทำให้ยอดจำหน่ายสูงถึง 1 ล้านชุด ดนตรีของ คอร์น เปรียบเสมือนองค์ประกอบที่เต็มไปด้วย การแสดงออกของผู้คนที่ป่วย และหดหู่อย่างรุนแรง แต่ คอร์น กลับมีชื่อเสียงโด่งดังไปทั่วโลก และยังคงยกนิ้วกลาง ของพวกตน นอกจากนี้ เดวิส ยังได้ทำงานร่วมกับ ดัส บราเธอร์ส (Dust Brothers) ในบทเพลงประกอบภาพยนตร์เรื่อง สพอน (Spawn) สำหรับบทเพลงชื่อ คิก เดอะ พี. เอ. (Kick The P.A.)ผลงานผลงาน. - 1994 Korn - 1996 Life Is Peachy - 1998 Follow the Leader - 1999 Issues - 2002 Untouchables - 2003 Take a Look in the Mirror - 2004 Greatest Hits, Volume 1 - 2005 See You on the Other Side - 2006 Live and Rare - 2007 MTV Unplugged: Korn - 2007 Untitled - 2010 Korn lll: Remember Who You Are - 2011 The Path Of Totality - 2013 The Paradigm Shift - 2016 The Serenity of Sufferingสมาชิก สมาชิก. สมาชิก ปัจจุบัน- โจนาธาน เดวิส - ร้องนำ, ปี่สก๊อต(1993-ปัจจุบัน), กลองชุด (2006-2007) - เจมส์ มังกี้ แชฟแฟอร์ - กีต้าร์ (1993-ปัจจุบัน), ร้องประสาน(2005-ปัจจุบัน) - รีจินอลด์ ฟิลดี้ อาร์วิซู - กีต้าร์เบส (1993-ปัจจุบัน) - ไบรอัน เฮด เวลช์ - กีต้าร์, ร้องประสาน (1993-2005, 2013-ปัจจุบัน) - เรย์ ลูซิเออร์ - กลองชุด, เพอร์คัชชั่น (2007-ปัจจุบัน) อดีตสมาชิก- เดวิด ซิลเวอเรีย - กลองชุด, เพอร์คัชชั่น (1993-2006) สมาชิกทัวร์ปัจจุบัน- แซค เบร์ด - คียบอร์ด, เปียโน, ร้องประสาน (2006-ปัจจุบัน) เส้นเวลา</doc>
