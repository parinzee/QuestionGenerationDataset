<doc id="310816" url="https://th.wikipedia.org/wiki?curid=310816" title="พระเจ้ากเย">พระเจ้ากเย พระเจ้ากเย (Gye) (?-346, r. 344-346) กษัตริย์องค์ที่ 12 แห่งอาณาจักรแพกเจหนึ่งในสามก๊กแห่งเกาหลี ตามบันทึกซัมกุก ซากิ กล่าวว่าพระองค์เป็นพระราชโอรสของพระเจ้าบุนซอ แต่เมื่อพระบิดาของพระองค์สิ้นพระชนม์พระเจ้าบีรยูจึงขึ้นครองราชย์แทนเนื่องจากในขณะนั้นพระองค์ยังทรงพระเยาว์มาก เมื่อพระเจ้าบีรยูสิ้นพระชนม์พระองค์จึงขึ้นครองราชย์เป็นพระเจ้ากเยแห่งอาณาจักรแพกเจ พระองค์ทรงชำนาญด้านการยิงธนูและการขี่ม้า พระองค์ทรงทำการชิงอำนาจกับเหล่าเชื้อพระวงศ์สามสายของอาณาจักรแพกเจก่อนขึ้นครองราชย์ คือ สายพระเจ้าโชโก สายพระเจ้าโกอี และสายพระเจ้าบีรยู พระองค์สามารถชนะองค์ชายกึนโชโกพระราชโอรสของพระเจ้าบีรยู พระองค์จึงขึ้นครองราชย์เป็นพระเจ้ากเย</doc>
