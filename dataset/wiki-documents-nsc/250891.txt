<doc id="250891" url="https://th.wikipedia.org/wiki?curid=250891" title="ฟรันเชสโก ตราอีนี">ฟรันเชสโก ตราอีนี ฟรานเชสโค ทราอินิ () เป็นจิตรกรยุคฟื้นฟูศิลปวิทยาของอิตาลีของคริสต์ศตวรรษที่ 14ผู้มีความเชี่ยวชาญทางการเขียนจิตรกรรมฝาผนังและฉากแท่นบูชา ฟรานเชสโค ทราอินิมีผลงานระหว่าง ค.ศ. 1321 ถึงปี ค.ศ. 1365 ในปิซาและโบโลนยา ทราอินิดูเหมือนจะได้รับอิทธิพลจากอันเดรอา ออร์ชานยา ทราอินิมีงานชิ้นเดียวเท่าที่ทราบ ในปี ค.ศ. 1345 ทราอินิลงชื่อและวันที่บนบานพับภาพที่เขียนให้กับบวัดซานตาคาเทรินาในปิซาเป็นภาพนักบุญโดมินิกและภาพฉากชีวิตนักบุญอีกแปดภาพที่ปัจจุบันอยู่พิพิธภัณฑ์แห่งชาติที่ปิซา นักวิชาการสันนิษฐานว่าจิตรกรรมฝาผนังขนาดใหญ่ที่แคมโปซานโตเป็นภาพที่ทราอินิเขียน ที่รวมทั้ง “การตัดสินครั้งสุดท้าย” “ไฟนรก” “ตำนานนักพรต” และชิ้นที่มีชื่อเสียง “ชัยชนะของความตาย” (Il Trionfo della Morte) แต่นักวิชาการบางท่านกล่าวว่าภาพหลังนี้เขียนโดยบวยนามิโค บุฟฟาลมัคโค (Buonamico Buffalmacco) ภาพ “ชัยชนะของความตาย” เขียนหลังจาก ค.ศ. 1350 เป็นงานศิลปะชิ้นที่ดีที่สุดและมีพลังที่สุดของศิลปะในกลุ่ม “ระบำมรณะ” ที่แสดงเป็นภาพความตายที่ปรากฏอยู่ทั่วไปและเป็นสิ่งที่ปราศจากความปราณี ซึ่งเป็นปฏิกิริยาต่อความสยดสยองของกาฬโรคระบาดในยุโรปในปลายคริสต์ทศวรรษ 1340 จิตรกรรมฝาผนังที่แคมโปซานโตได้รับความเสียหายอย่างหนักหรือถูกทำลายระหว่างการทิ้งระเบิดระหว่างสงครามโลกครั้งที่สอง</doc>
