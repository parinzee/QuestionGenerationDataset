<doc id="312781" url="https://th.wikipedia.org/wiki?curid=312781" title="เด็กหญิงขายไม้ขีดไฟ">เด็กหญิงขายไม้ขีดไฟ เด็กหญิงขายไม้ขีดไฟ (; ) เป็นนิทานเรื่องสั้นของฮันส์ คริสเตียน แอนเดอร์เซน ตีพิมพ์ครั้งแรกเมื่อ ค.ศ. 1845 เป็นภาษาเดนมาร์ก ในหนังสือชื่อ Dansk Folkekalender for 1846 ดัดแปลงมาจากผลงานภาพพิมพ์ของ Johan Thomas Lundbye ในปี 1843 และนิทานเรื่อง Die Sterntaler ของพี่น้องตระกูลกริมม์ เนื้อเรื่องกล่าวถึงเด็กหญิงคนหนึ่งที่ถูกพ่อเลี้ยงบังคับให้เดินขายไม้ขีดไฟ ท่ามกลางความหนาวเย็นในคืนวันส่งท้ายปีเก่า เด็กหญิงกำลังจะทุกข์ทรมานเนื่องจากความหิวและความหนาวเย็น เธอจึงจุดไม้ขีดไฟเพื่อให้ความอบอุ่นกับร่างกาย เมื่อเธอจุดไม้ขีดไฟแต่ละก้าน เธอก็ได้ระลึกถึงความสุขที่เคยมี ความรักที่เคยได้รับจากคุณยายที่เสียชีวิตไปแล้ว ในเช้าวันปีใหม่ ชาวเมืองที่เดินผ่านมาได้พบกับร่างไร้ชีวิตของเด็กหญิง กับก้านไม้ขีดไฟที่ถูกจุดแล้วอยู่รอบตัวเธอ</doc>
