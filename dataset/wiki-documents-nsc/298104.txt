<doc id="298104" url="https://th.wikipedia.org/wiki?curid=298104" title="อลัน สมิธ">อลัน สมิธ อลัน สมิธ เกิดที่ลีดส์ อังกฤษ เริ่มเข้าสู่วงการฟุตบอลในฐานะกองหน้ารูปหล่อ ด้วยการเข้าฝึกซ้อมกับ ลีดส์ ยูไนเต็ด ตั้งแต่อายุได้ 10 ขวบ และเขาก็ได้เล่นฟุตบอลมาเรื่อยๆ จนกระทั่งติดทีมชาติอังกฤษชุดอายุไม่เกิน 16 ปี และด้วยการพัฒนาในทักษะและความสามารถของเขา ทำให้ ลีดส์ จับเซ็นสัญญานักเตะอาชีพกับตำแหน่งศูนย์หน้าในเดือนมีนาคม 1998 สมิธ สามารถทำประตูได้ในนัดแรกที่เขาลงเล่นให้กับทีมในนัดที่พบกับ ลิเวอร์พูล ในเดือนกันยายนปี 1998 และทำให้เขากลายเป็นตัวเลือกแรกในตำแหน่งศูนย์หน้าคู่กับ จิมมี่ ฟรอยด์ ฮัสเซลแบงค์ ช่วยกันถล่มประตูด้วยความกระหาย และเล่นเกมรุกอย่างเต็มที่ การเล่นที่ค่อนข้างรุนแรงและใจร้อนของเขาทำให้เขาถูกไล่ออกจากสนามในศึก แชมเปี้ยนส์ ลีก ปี 2000/01 และนั่นก็ทำให้เขาต้องเรียนรู้ว่าควรจะใจเย็นมากขึ้น หลังจากนั้นเขากลับมาลงเล่นให้กับทีมและสามารถทำ 11 ประตูให้กับ ลีดส์ ในฤดูกาล 2001/02 สมิธ ได้ลงเล่นในตำแหน่งกองกลางมากขึ้นเนื่องจากทีมได้เซ็นสัญญากับกองหน้าตัวใหม่คือ ร็อบบี้ ฟาว์เลอร์ จาก ลิเวอร์พูล และนั่นก็ส่งผลต่อจำนวนประตูที่ลดลงของเขาในเวลาต่อมา สมิธ ลงเล่นให้กับทีมชาติอังกฤษชุดใหญ่นัดแรก พบกับ เม็กซิโก ที่ ไพรด์ พาร์ค ในเดือนพฤษภาคม 2001 และกลายเป็นตัวเลือกแรกของผู้จัดการทีม สเวน โกรัน อิริคส์สัน ในตำแหน่งศูนย์หน้าของอังกฤษในชุดลุยศึกฟุตบอลโลกปี 2002 รอบคัดเลือก แต่เขากลับไม่มีชื่อติดทีมชาติเพื่อไปญี่ปุ่น และเมื่อทีมยูงทองตกชั้น ในปี 2004 สมิธก็ย้ายมาร่วมทีม แมนเชสเตอร์ ยูไนเต็ด ซึ่งเป็นคู่ปรับตลอดกาลของ ลีดส์ ด้วยค่าตัว 7 ล้านปอนด์ แต่ผลงานก็ไม่ได้ดีเหมือนสมัยค้าแข้งกับขุนพลยูงทอง อีกทั้งโดน เซอร์ อเล็กซ์ เฟอร์กูสัน ผู้จัดการทีมแมนฯยูฯ จับไปเล่นในตำแหน่งมิดฟิลด์ตัวตัดเกม ทำให้ผลงานไม่เป็นที่น่าพอใจนัก ก่อนที่จะโดนขายไปให้ นิวคาสเซิ่ล ในปี 2007 ปัจจุบันยังเล่นให้กับนิวคาสเซิ่ลซึ่งสมิธก็ยังทำผลงานไม่ดีเช่นเคยจนมีข่าวว่านิวคาสเซิ่ลพยายามขายเขาทิ้งแต่หลังจากนิวคาสเซิ่ลตกชั้นสู่เดอะแชมเปี้ยนชิพในปี 2009 ทำให้ต้องขายนักเตะชื่อดังออกไป สมิธได้รับโอกาสให้ลงสนามพร้อมกับตำแหน่งรองกัปตันทีมเนื่องจากมีส่วนร่วมกับทีมมากขึ้น ปัจจุบัน สมิธเล่นอยู่กับน็อตส์ เคาน์ตี้ ในลีก วัน อังกฤษและเป็นหนึ่งในทีมงานโค้ชของสโมสรทีมชาติ ทีมชาติ. อลัน สมิธ มีโอกาสลงเล่นทีมชาติชุดใหญ่ครั้งแรกเมื่อปี 2001 รวมทั้งสิ้น 19 นัด โดยยิงได้แค่ประตูเดียว ส่วนผลงานกับทีมชาติชุด 21 ปี ลงเล่นไป 10 นัด ยิง 3 ประตู</doc>
