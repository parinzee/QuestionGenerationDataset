<doc id="932976" url="https://th.wikipedia.org/wiki?curid=932976" title="ดงเปรีญง">ดงเปรีญง ดงเปรีญง () เป็นแชมเปญเก่าแก่ยี่ห้อหนึ่งของฝรั่งเศส ผลิตขึ้นโดยโรงแชมเปญชื่อดังอย่างโมแอเตช็องดง (Moët & Chandon) โรงแชมเปญแห่งนี้ผลิตแชมเปญออกวางจำหน่ายในหลายยี่ห้อ แต่ยี่ห้อดงเปรีญงถือเป็นยี่ห้อระดับสูงสุดของโมแอเตช็องดง แชมเปญยี่ห้อนี้เริ่มผลิตขึ้นในปีค.ศ. 1921 โดยตั้งชื่อตามดงปีแยร์ เปรีญง (Dom Pierre Pérignon) นักบวชคณะเบเนดิกตินซึ่งเป็นผู้บุกเบิกไวน์แชมเปญ อย่างไรก็ตาม ล็อตการผลิตเพื่อวางจำหน่ายเริ่มขึ้นในปี ค.ศ. 1926 และนำออกวางจำหน่ายจริงในปี ค.ศ. 1935 ที่นครนิวยอร์ก ในปัจจุบัน ดงเปรีญงเป็นแชมเปญระดับหรูที่มักมีเสิร์ฟบนที่นั่งชั้นหนึ่งของสายการบินชั้นนำ</doc>
