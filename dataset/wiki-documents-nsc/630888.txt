<doc id="630888" url="https://th.wikipedia.org/wiki?curid=630888" title="ลู้ก ไบรอัน">ลู้ก ไบรอัน โทมัส ลูเธอร์ "ลู้ก" ไบรอัน (; เกิด 17 กรกฎาคม ค.ศ. 1976) เป็นนักร้องแนวคันทรีชาวอเมริกัน ไบรอันเริ่มทำงานอาชีพดนตรีในกลางคริสต์ทศวรรษ 2000 โดยเขียนเพลงให้เทรวิส ทริตต์ และบิลลี เคอร์ริงตัน หลังจากเซ็นสัญญากับแคปิตอลเรเคิดส์ในแนชวิลล์ รัฐเทนเนสซี ในปีค.ศ. 2007 พร้อมกับลูกพี่ลูกน้องชื่อ แชด คริสโตเฟอร์ บอยด์ เขาได้ออกอัลบั้ม ไอล์สเตย์มี ที่มีเพลงอย่าง "ออลมายเฟรนส์เซย์" "วีโรดอินทรักส์" และ "คันทรีแมน" อัลบั้มต่อมาคือ ดูอินมายทิง มีเพลง "ดูไอ" ซึ่งไบรอันเขียนเพลงร่วมกับชาลส์ เคลลี และเดฟ เฮย์วูด จากวงเลดีแอนเทเบลลัม และมีซิงเกิลอันดับหนึ่งอย่าง "เรนอิสอะกูดทิง" และ "ซัมวันเอลส์คอลลิงยูเบบี" อัลบั้มที่สาม เทลเกตส์แอนด์แทนไลนส์ ออกในปี ค.ศ. 2011 มีเพลง "คันทรีเกิร์ล (เชกอิตฟอร์มี)"และเพลงอันดับหนึ่งอย่าง "ไอโดนต์วอนต์ดิสไนต์ทูเอนด์" "ดรังก์ออนยู" และ "คิสทูมอร์โรว์กูดบาย" อัลบั้มชุดที่สี่ แครชมายปาร์ตี ออกในเดือนสิงหาคม ค.ศ. 2013 มีเพลงอันดับหนึ่งอย่าง "แครชมายปาร์ตี" และ "แดตส์มายคายด์ออฟไนต์" "ดริงก์อะเบียร์" "เพลย์อิตอะเกน" "โรลเลอร์โคสเตอร์" และ "ไอซียู" อัลบั้มที่ห้า คิลเดอะไลตส์ ออกจำหน่ายเดือนสิงหาคม ค.ศ. 2015 และซิงเกิลแรก "คิกเดอะดัสต์อัป" กลายเป็นเพลงอันดับหนึ่งเพลงที่สิบสาม ตามมาด้วยเพลงอันดับหนึ่งเพลงที่สิบสี่ "สตริปอิตดาวน์" ไบรอันมีส่วนร่วมเขียนซิงเกิลของตนเอง ยกเว้นเพลง "ดรังก์ออนยู" "แครชมายปาร์ตี" "แดตส์มายคายด์ออฟไนต์" "ดริงก์อะเบียร์" "โรลเลอร์โคสเตอร์" และ "คิกเดอะดัสต์อัป" และร่วมผลิตอัลบั้มเพลงทั้งสี่อัลบั้มและอัลบั้มรวมเพลงอีก 1 อัลบั้มร่วมกับเจฟฟ์ สตีเวนส์ ไบรอันได้รับรางวัลอะคาเดมีออฟคันทรีมิวสิกอะวอดส์ สาขาผู้ให้ความบันเทิงแห่งปี ด้วย นับถึงปัจจุบัน ไบรอันขายอัลบั้มได้มากกว่า 7 ล้านอัลบั้ม และซิงเกิล 27 ล้านซิงเกิลทั่วโลกชีวิตช่วงแรก ชีวิตช่วงแรก. ไบรอันเกิดในชนบทเมืองลีสเบิร์ก รัฐจอร์เจีย เป็นบุตรของเลอแคลร์ (นามสกุลเดิม วัตคินส์) และทอมมี ไบรอัน ชาวไร่ถั่วลิสง ไม่นานนักก่อนลู้กตัดสินใจย้ายไปอยู่ที่แนชวิลล์ ขณะอายุ 19 ปี เกิดเหตุโศกนาฏกรรมกับครอบครัวของเขา "พี่ชายของผม คริส ประสบอุบัติเหตุทางรถยนต์เสียชีวิต ผมรับไม่ได้ ไม่อยากพูดถึงเรื่องนี้ คุณคงไม่อาจผ่านมันไปได้จริง ๆ" แม่ของเขา เลอแคลร์เคยกล่าวว่า "เรารู้ว่า ณ เวลาหนึ่ง ลู้กจะย้ายไปที่แนชวิลล์ แต่คุณทิ้งครอบครัวของคุณไม่ได้ ฉันไม่อยากคิดถึงเรื่องที่ว่าเขาไม่อยู่แล้ว" ลู้กเข้าเรียนวิทยาลัยที่มหาวิทยาลัยจอร์เจียเซาเทิร์นแทน ในสเตตส์โบโร รัฐจอร์เจีย ซึ่งเขาเข้าสมาคมซิกมาชี และจบการศึกษาระดับปริญญาตรีในปี ค.ศ. 1999 สาขาบริหารธุรกิจ หนึ่งในรุ่นน้องของไบรอันคือโคล สวินเดลล์ จอร์เจียเซาเทิร์นรุ่น 2005 ผู้ได้รับรางวัลศิลปินหน้าใหม่ในรายการอะคาเดมีออฟคันทรีมิวสิก ปี ค.ศ. 2015 หลายปีต่อมา ไบรอันย้ายมาที่แนชวิลล์ หลังจากพ่อของเขาบอกให้เขาเก็บของขึ้นรถกระบะเพื่อทำงานดนตรี เขาประสบความสำเร็จฐานะนักแต่งเพลง แต่ไม่นานหลังจากนั้นเขาได้เซ็นสัญญาเป็นนักร้อง เพลงที่ได้รับความนิยมเพลงแรกของเขาคือ "ออลมายเฟรนส์เซย์" เมื่อลู้กได้รับเชิญให้มาแสดงที่รายการแกรนด์โอลโอปรีย์ พี่สาวของเขา เคลลี เตรียมผู้ชม 129 คนให้มาชมการเปิดตัวในรายการโอปรีย์ สองสามวันหลังจากเขาแสดง พี่สาวของเขาเสียชีวิตอย่างไม่คาดฝัน และไม่ทราบสาเหตุ ไบรอันกล่าวว่า สาเหตุการตายไม่เคยถูกเปิดเผย "พี่ร่วมท้องของผมจากโลกนี้ไปหมดแล้ว จากไปสองคนอย่างไวมาก จากไปในแบบที่แตกต่าง บ้า และเศร้าที่ว่าเราจะไม่มีทางได้รู้และไม่มีทางได้เข้าใจ"</doc>
