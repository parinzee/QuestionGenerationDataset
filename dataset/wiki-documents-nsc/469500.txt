<doc id="469500" url="https://th.wikipedia.org/wiki?curid=469500" title="ตัวฉันกับวันสิ้นโลก">ตัวฉันกับวันสิ้นโลก ตัวฉันกับวันสิ้นโลก หรือ จินรุอิ วะ ซุอิไตชิมะชิตะ (, แปลเป็นภาษาไทยว่า การเสื่อมโทรมของมนุษยชาติ) หรือเรียกโดยย่อว่า จินไต () เป็นนวนิยายญี่ปุ่นแนวเสียดสีสังคม ประพันธ์โดยโรมิโอะ ทะนะกะ โดยมีเรื่องราวเกี่ยวกับมนุษยชาติในยุคที่เสื่อมถอย กับการใช้ชีวิตร่วมกับมนุษย์กลุ่มใหม่ผู้ปกครองดินแดนในยุคนั้นที่เรียกกันว่า "เหล่าภูต" ปัจจุบันตีพิมพ์ออกมาแล้ว 11 เล่ม แต่เดิม นวนิยายเรื่องนี้วาดภาพประกอบโดยโทะรุ ยะมะซะกิสำหรับ 6 เล่มแรก แต่ในปี พ.ศ. 2554 ซุนะโฮะ โทะเบะ ได้มารับหน้าที่วาดภาพประกอบแทน และมีการตีพิมพ์ 6 เล่มแรกที่ใช้ภาพประกอบของสุนะโฮะใหม่ทั้งหมด นอกจากนี้ยังมีมังงะอีก 2 ภาค และภาพยนตร์การ์ตูนโทรทัศน์อีกด้วย ในประเทศไทย นวนิยายตัวฉันกับวันสิ้นโลกถือลิขสิทธิ์โดยสำนักพิมพ์เซนชู พับลิชชิ่ง และได้วางจำหน่ายแล้ว 6 เล่ม ส่วนภาพยนตร์การ์ตูนโทรทัศน์ถือลิขสิทธิ์โดยบริษัททีไอจีเอ วางจำหน่ายในรูปแบบดีวีดีเนื้อเรื่องย่อ เนื้อเรื่องย่อ. โลกในยุคอนาคตอีกหลายศควรรษข้างหน้า ที่มนุษยชาตินั้นอยู่ในภาวะเสื่อมถอย ตัวเอก สาวน้อยผู้ทำงานเป็นอนุญาโตตุลาการระดับชาติ หรือ คนกลาง ให้กับองค์การสหประชาชาติ ผู้มีหน้าที่ไกล่เกลี่ยระหว่าง มนุษย์ที่ยังคงหลงเหลืออยู่เพียงน้อยนิด กับ มนุษยชาติกลุ่มใหม่ที่ขึ้นมาปกครองโลก "เหล่าภูต" สิ่งมีชีวิตที่มีความสูงเพียง 10 เซนติเมตร ที่เธอเลือกมาทำงานด้านนี้เพราะคิดว่าเป็นงานที่ไม่ลำบากมาก ใคร ๆ ก็สามารถทำได้เพราะเป็นงานง่าย ๆ แม้แต่จะเป็นปู่ของเธอที่อายุมากแล้วก็ตาม แต่เมื่อเธอได้มาเจอกับเหล่าภูตตัวเป็น ๆ เธอก็พบว่าไม่ใช่เรื่องง่ายเอาเสียเลยที่จะรับหน้าที่นี่ตัวละครหลัก</doc>
