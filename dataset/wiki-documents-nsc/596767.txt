<doc id="596767" url="https://th.wikipedia.org/wiki?curid=596767" title="คลื่นอากาศหนาวในทวีปอเมริกาเหนือ พ.ศ. 2557">คลื่นอากาศหนาวในทวีปอเมริกาเหนือ พ.ศ. 2557 คลื่นอากาศหนาวในทวีปอเมริกาเหนือ พ.ศ. 2557 เป็นปรากฏการณ์ภาวะลมฟ้าอากาศรุนแรง (extreme weather) ซึ่งส่งผลกระทบต่อบางส่วนของประเทศแคนาดาและสหรัฐอเมริกาส่วนที่อยู่ตะวันออกของเทือกเขาร็อกกี และขยายลงใต้ไปถึงตอนกลางของรัฐฟลอริดาและทางตะวันออกเฉียงเหนือของประเทศเม็กซิโก คลื่นอากาศหนาวดังกล่าวเป็นแนวปะทะอากาศเย็นอาร์กติก ซึ่งแรกเริ่มนั้นสัมพันธ์กับพายุนอร์อีสเตอร์เมื่อวันที่ 2 มกราคม เคลื่อนข้ามประเทศแคนาดาและสหรัฐอเมริกา ส่งผลให้เกิดหิมะตกหนัก อุณหภูมิลดลงถึงระดับที่ไม่เคยมีมาก่อนเนื่องจากแนวปะทะ และสามารถบันทึกอุณหภูมิต่ำทำลายสถิติทั่วสหรัฐอเมริกา ส่งผลให้มีการปิดห้างร้าน โรงเรียนและถนน ตลอดจนการยกเลิกเที่ยวบินเป็นจำนวนมาก รวมแล้วมีประชาชนกว่า 200 ล้านคนได้รับผลกระทบ ในพื้นที่ตั้งแต่ทางตะวันออกของรัฐแอลเบอร์ตาไปถึงทางตะวันตกของรัฐควิเบก และขยายลงใต้ไปรวมถึงชาวอเมริกันราว 187 ล้านคนในสหรัฐอเมริกาภาคพื้นทวีป</doc>
