<doc id="616164" url="https://th.wikipedia.org/wiki?curid=616164" title="ปลาสายยู (สกุล)">ปลาสายยู (สกุล) ปลาสายยู () ชื่อสกุลของปลาหนัง 2 ชนิด ในวงศ์ปลาเนื้ออ่อน (Siluridae) ใช้ชื่อสกุลว่า Ceratoglanis (/ซี-รา-โต-กลาน-อิส/) มีรูปร่างโดยรวม คือ หัวมีขนาดเล็ก ตามีขนาดเล็ก ปากเล็กอยู่ด้านล่าง มีลักษณะสำคัญ คือ มีหนวดสั้นเป็นติ่งขอใกล้จมูก ลำตัวแบนข้างมีสีชมพูหรือสีนวล ครีบมีขอบสีคล้ำ ครีบก้นยาวมาก มีลำตัวประมาณ 25 เซนติเมตร พบใหญ่สุด 40 เซนติเมตร มีพฤติกรรมกระดิกหนวดอย่างรวดเร็วขณะว่ายน้ำ โดยภายในเวลา 1 นาที สามารถกระดิกหนวดได้ถึง 125 ครั้ง สันนิษฐานว่าเป็นการส่งสัญญาณหาอาหารตามท้องน้ำ โดยอาหารได้แก่ สัตว์หน้าดินต่าง ๆ กุ้ง, แมลงน้ำ เป็นต้น พบเพียง 2 ชนิด เท่านั้น คือ- Ceratoglanis pachynema พบได้เฉพาะลุ่มแม่น้ำบางปะกงที่เดียวเท่านั้น ปัจจุบันเป็นปลาที่หายากมาก ใกล้จะสูญพันธุ์เต็มที่แล้ว ขนาดโตเต็มที่ประมาณ 20-25 เซนติเมตร- Ceratoglanis scleronema พบได้ในทะเลสาบคาปัวส์ จังหวัดกาลิมันตันตะวันตก ในประเทศอินโดนีเซีย เท่านั้น ขนาดเมื่อโตเต็มที่ประมาณ 40 เซนติเมตร</doc>
