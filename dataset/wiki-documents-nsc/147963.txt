<doc id="147963" url="https://th.wikipedia.org/wiki?curid=147963" title="คณะดอมินิกัน">คณะดอมินิกัน คณะนักเทศน์ (; ) หรือที่รู้จักกันโดยทั่วไปว่า คณะดอมินิกัน (Dominican Order/Dominicans) เป็นคณะนักบวชคาทอลิกที่ก่อตั้งโดยนักบุญดอมินิกเมื่อต้นคริสต์ศตวรรษที่ 13 ที่ประเทศฝรั่งเศส ใช้วินัยของนักบุญออกัสตินเป็นแนวทางในการดำเนินชีวิตนักบวช และสมเด็จพระสันตะปาปาโฮโนริอุสที่ 3 ทรงให้การรับรองในปี ค.ศ. 1216 ในอังกฤษและในบางประเทศจะเรียกนักบวชดอมินิกันว่า “ไฟรอาร์ดำ” (Black friars) เพราะจะสวมเสื้อคลุมสีดำทับแฮบิต (habit) สีขาวข้างใน ซึ่งต่างกับ “ไฟรอาร์ขาว” (White friars) ซึ่งหมายถึงนักบวชคณะคาร์เมไลท์ หรือ “ไฟรอาร์เทา” (Grey friars) ของคณะฟรันซิสกัน ซึ่งความจริงแล้วคณะฟรันซิสกันจะใส่สีน้ำตาล ในฝรั่งเศสนักบวชดอมินิกันบางครั้งก็ถูกเรียกว่า “ฌากอแบ็ง” (Jacobins) เพราะที่ปารีสมีคอนแวนต์ของคณะอยู่ที่โบสถ์แซ็ง-ฌัก-ดูว์-โอ-ปา นอกจากนั้นบางครั้งยังเป็นที่รู้จักกันว่า “Domini canes” หรือ “สุนัขของพระเจ้า” เพราะความที่มีชื่อเสียงว่าเป็นคณะที่มีความจงรักภักดีและเคร่งที่สุด ซึ่งบางครั้งมีผลในทางลบเพราะการพาดพิงไปถึงความเกี่ยวข้องของคณะนี้กับการไต่สวนศรัทธา () นักบวชในคณะนี้จะมีอักษร “O.P.” ท้ายชื่อประเภท ประเภท. คณะดอมินิกัน แบ่งออกเป็น 3 ชั้น ได้แก่- คณะชั้นหนึ่ง เป็นคณะนักบวชภิกขาจาร สมาชิกมีสถานะเป็นไฟรเออร์ - คณะชั้นสอง เป็นคณะนักบวชอารามิก สมาชิกมีสถานะเป็นนักพรตหญิง - คณะชั้นสาม หรือคณะชั้นสามของนักบุญดอมินิก สมาชิกมี 2 ประเภท ได้แก่- แบบเรกิวลาร์ คือ สมาชิกเป็นนักบวชที่ถือคำปฏิญาณแบบธรรมดา - แบบเซคิวลาร์ คือ สมาชิกที่ไม่ได้ถือคำปฏิญาณของนักบวชสมาชิกที่มีชื่อเสียงสมาชิกที่มีชื่อเสียง. - ไฟรเออร์- พระสันตะปาปา - สมเด็จพระสันตะปาปาอินโนเซนต์ที่ 5 - สมเด็จพระสันตะปาปาเบเนดิกต์ที่ 11 - สมเด็จพระสันตะปาปาปิอุสที่ 5 - สมเด็จพระสันตะปาปาเบเนดิกต์ที่ 13- บาทหลวง - ดอมินิกแห่งกุซมาน - ปีเอโตรแห่งเวโรนา - ทอมัส อไควนัส - อัลแบร์ตุส มาญุส- นักพรตหญิง - มาร์กาเรตแห่งฮังการี- สมาชิกคณะชั้นสาม - กาเตรีนาแห่งซีเอนา - กาเตรีนาแห่งริชชี - โรซาแห่งลิมา - มาร์ติน เด ปอร์เรส - หลุยส์ เดอ มงฟอร์</doc>
