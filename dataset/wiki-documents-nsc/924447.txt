<doc id="924447" url="https://th.wikipedia.org/wiki?curid=924447" title="หลวงพ่อทองอยู่ จนฺทสาโร">หลวงพ่อทองอยู่ จนฺทสาโร หลวงพ่อทองอยู่ วัดบางเสร่คงคาราม เกจิดังของตำบลบางเสร่ อำเภอสัตหีบ จังหวัดชลบุรี เป็นผู้เริ่มสร้างวัดสามัคคีบรรพต ปัจจุบันสังขารท่านอยู่ในวิหาร ณ วัดบางเสร่คงคาราม เพื่อให้ประชาชน และศิษยานุศิษย์ของท่าน ซึ่งมีอยู่ทั่วทุกภาคของประเทศได้เข้ามาเคารพบูชาอยู่บนวิหารจนถึงปัจจุบันนี้ประวัติ ประวัติ. หลวงพ่อทองอยู่ ท่านมีนามเดิมว่า " ทองอยู่ " นามสกุล " บุญเรือง " ท่านเกิดที่บ้านบางเสร่ บิดาชื่อ ผึ้ง มารดาชื่อ ฮุ่น เกิดเมื่อวันที่ 15 มกราคม พ.ศ. 2430 (ตรงกับวันอังคาร ขึ้น 14 ค่ำ เดือน 1 ปีชวด) มีพี่น้องรวม 8 คน ในสมัยเด็กครอบครัวของท่านได้อพยพไปทำมาหากินที่ ตำบลบางเหี้ย (คลองด่าน) อำเภอบางบ่อ จังหวัดสมุทรปราการอุปสมบทครั้งแรก อุปสมบทครั้งแรก. เมื่ออายุครบอุปสมบท ปี พ.ศ. 2450 (อายุได้ 20 ปี) ท่านได้อุปสมบท ณ วัดโคธาวารี (วัดบางเหี้ย) คลองด่าน จังหวัดสมุทรปราการ โดยมี ได้ศึกษาพระธรรมวินัยและการศึกษาด้านคาถาอาคมต่างๆ จากหลวงพ่อปาน ตลอดระยะเวลา 8 พรรษา ท่านออกเดินธุดงค์ไปกับหลวงพ่อปานตลอดเวลา เมื่อหลวงพ่อปานมรณภาพลง และเสร็จพิธีพระราชทานเพลิงศพหลวงพ่อปานแล้ว ท่านได้ลาสิกขาบทตามโยมบิดาของท่านมาที่บางเสร่ ช่วยประกอบอาชีพต่างๆ ช่วยเหลือโยมบิดาตามความสามารถ และมีครอบครัว ใช้ชีวิตของการเป็นฆราวาสเป็นระยะเวลาไม่น้อยกว่า 6 ปี จนในปี พ.ศ. 2463 (อายุ 33 ปี) ภรรยาของท่านได้คลอดบุตรคนที่ 3 ภรรยาตายแต่บุตรปลอดภัย ท่านเกิดความสังเวชสลดใจ ยกบุตรให้คนอื่นเลี้ยงเป็นบุตรบุญธรรมทั้งหมด เมื่อทำศพของภรรยาเรียบร้อยแล้วอุปสมบทครั้งที่ 2 อุปสมบทครั้งที่ 2. ในปี พ.ศ. 2463 (อายุ 33) ท่านได้เข้ามาอุปสมบทอีกครั้ง ณ วัดบางเสร่คงคาราม โดยมี ได้รับฉายาทางธรรมว่า " จนทสาโร " เมื่ออุปสมบทแล้วได้อยู่ศึกษาเล่าเรียนพุทธอาคมต่างๆ อยู่ระยะหนึ่ง จึงได้ออกธุดงค์ไปตามจังหวัดต่างๆ ตลอดภาคใต้ ภาคเหนือ และย้อนมาจังหวัดระยองและจังหวัดตราด เป็นเวลาหลายสิบปี และท่านกลับมาที่วัดบางเสร่คงคารามอีกครั้งก็ตรงกับสมัยที่ พระอธิการแฝง โฆสโก (นามสกุล คงซ่าน) เป็นเจ้าอาวาส เมื่อพระอธิการแฝง มรณภาพแล้ว ท่านจึงได้ปกครองวัดบางเสร่คงคารามสืบมา จนในช่วงที่ท่านออกธุดงค์รอนแรมอยู่นั้นท่านได้ศึกษาวิชาอาคมต่างๆ กับอาจารย์หลายรูป ท่านได้ศึกษาวิชาอาคมต่างๆ กับอาจารย์หลายรูป. หลวงพ่อทองอยู่ ท่านได้ศึกษาวิชาจากพระเกจิอาจารย์หลายท่าน ดังนี้ เมื่อครั้งที่ท่านดำรงตำแหน่งเจ้าอาวาสวัดบางเสร่คงคารามนั้น ท่านตั้งอยู่ในเมตตาธรรม ชอบความมักน้อยและสันโดษ ทุกสิ่งที่ท่านได้รับจากการถวายของญาติโยมที่ศรัทธา ท่านได้นำไปสร้างถาวรวัตถุจนหมดสิ้นเป็นที่เคารพของชาวบ้าน และชื่อเสียงของท่านร่ำลือไปจนทั่ว ท่านนั้นชอบสมถะวิปัสสนากรรมฐาน และมีความแก่กล้ามากองค์หนึ่งแต่ท่านนั้นจะไม่โอ้อวด โดยท่านมักไปนั่งทำสมาธิอยู่เสมอที่คอเขาปากทางเข้าบางเสร่และเป็นที่เกิดของวัดสามัคคีบรรพตขึ้น เมื่อปี พ.ศ. 2502 ด้วยความร่วมแรงร่วมใจของชาวบ้าน ครั้นทางวัดสามัคคีบรรพต สร้างเสร็จเรียบร้อยแล้วและมีเจ้าอาวาสปกครองเรียบร้อยแล้ว ท่านก็ได้เริ่มสร้างอุโบสถของวัดบางเสร่คงคาราม ต่อในวันที่ 7 มิถุนายน พ.ศ. 2514 ในวันจันทร์ขึ้น 14 ค่ำ เดือน 7 ปีกุน ยังไม่ทันแล้วเสร็จได้แค่งานมุงหลังคาโบสถ์ของวัดบางเสร่คงคารามเท่านั้นงานปกครองงานปกครอง. - พ.ศ. (ไม่ทราบปี) เป็นเจ้าอาวาสวัดบางเสร่คงคาราม (วัดใน หรือวัดบางเสร่ใน)สมณศักดิ์สมณศักดิ์. - พ.ศ. (ไม่ทราบปี) เป็นพระอธิการทองอยู่ จนทสาโรงานพัฒนางานพัฒนา. - พ.ศ. 2502 เริ่มสร้างวัดสามัคคีบรรพต อ.สัตหีบ จ.ชลบุรีมรณภาพ มรณภาพ. หลวงพ่อทองอยู่ มรณภาพด้วยโรคชรา เมื่อวันที่ 23 กุมภาพันธ์ พ.ศ. 2516 เวลา 15.20 น. วันศุกร์ แรม 6 ค่ำ เดือน 3 ปีชวด ที่โรงพยาบาลอาภากรเกียรติวงศ์ ฐานทัพเรือสัตหีบ อำเภอสัตหีบ จังหวัดชลบุรี รวมอายุของหลวงพ่อทองอยู่ได้ 86 ปี พรรษาที่ 53 โดยศพของหลวงพ่อทองอยู่ปัจจุบันได้ตั้งศพของท่านเพื่อไว้ให้ประชาชน และศิษยานุศิษย์ของท่าน ซึ่งมีอยู่ทั่วทุกภาคของประเทศได้เข้ามาเคารพบูชาอยู่บนวิหารจนถึงปัจจุบันนี้</doc>
