<doc id="570378" url="https://th.wikipedia.org/wiki?curid=570378" title="ดอกเตอร์ฮู">ดอกเตอร์ฮู ดอกเตอร์ฮู () เป็นภาพยนตร์ชุดสืบเนื่องแนววิทยาศาสตร์ของสหราชอาณาจักร ออกอากาศครั้งแรกในปี ค.ศ. 1963 ผลิตโดยบรรษัทแพร่ภาพกระจายเสียงอังกฤษ (บีบีซี) โดยมีเนื้อหาเป็นเรื่องราวการผจญภัยของดอกเตอร์ () ซึ่งเป็นเจ้าแห่งกาลเวลา (Time Lord) มนุษย์ต่างดาวที่เดินทางข้ามเวลาและอวกาศ มีรูปร่างเหมือนมนุษย์ เขาท่องไปทั่วจักรวาลด้วยทาร์ดิสซึ่งเป็นยานอวกาศที่สามารถเดินทางข้ามเวลาได้ ภายนอกเป็นตู้ตำรวจสีน้ำเงินปี ค.ศ. 1963 ของอังกฤษ ซึ่งเป็นปีที่ภาพยนตร์ชุดนี้ได้ออกอากาศเป็นครั้งแรก เขามีผู้ร่วมเดินทางไปกับทาร์ดิสด้วย ดอกเตอร์ต้องเผชิญกับศัตรูต่าง ๆ มากมายเพื่อที่จะรักษาอารยธรรมต่าง ๆ ช่วยเหลือมนุษย์ และแก้ไขประวัติศาสตร์ที่ผิดพลาด ดอกเตอร์ฮู มีกระแสตอบรับเข้ามามากมาย เช่น ได้เป็นหนึ่งในรายการโทรทัศน์ที่ดีที่สุดในสหราชอาณาจักร ได้รับรางวัลภาพยนตร์ชุดสืบเนื่องยอดเยี่ยมในงาน British Academy Television Award ประจำปี ค.ศ. 2006 และรางวัลจากงาน National Television Awards 5 ปีซ้อน (ค.ศ. 2005-2010) ซึ่งช่วงนั้นเป็นช่วงที่ Russell T Davies เป็นผู้อำนวยการผลิต ในปี ค.ศ. 2011 แมตต์ สมิธ เป็นดอกเตอร์คนแรกที่ได้รับการเสนอชื่อเป็นนักแสดงชายยอดเยี่ยมในงาน BAFTA Television Award ปัจจุบัน ดอกเตอร์ฮู เป็นละครโทรทัศน์บันเทิงคดีแนววิทยาศาสตร์ที่ออกอากาศยาวนานที่สุดในโลก ถือว่าเป็นการประสบความสำเร็จมากที่สุดของภาพยนตร์ชุดสืบเนื่องแนววิทยาศาสตร์ที่ผ่าน ๆ มาโครงเรื่อง โครงเรื่อง. ดอกเตอร์ฮู จะดำเนินเรื่องเกี่ยวกับตัวละครหลักของเรื่องซึ่งเป็นเจ้าแห่งกาลเวลาจากดาวแกลลิเฟรย์ ที่มีชื่อว่า "เดอะดอกเตอร์" เขาหลบหนีมาจากแกลลิเฟรย์โดยขโมยทาร์ดิส ( ย่อมาจาก Time and Relative Dimensions in Space แปลว่า "กาลและมิติสัมพัทธ์ในอวกาศ") ซึ่งเป็นไทม์มะชีนที่สามารถพาเขาไปที่ไหนก็ได้ในห้วงเวลาและอวกาศ ทาร์ดิสจะมี "วงจรกิ้งก่า" โดยปกติแล้วจะทำให้ยานนี้เมื่อลงจอดที่ไหนก็ตาม มันก็จะเปลี่ยนรูปลักษณ์ภายนอกให้กลบกลืนกับสถานที่นั้น แต่อย่างไรก็ตาม ทาร์ดิสของดอกเตอร์ก็ได้ติดอยู่ในรูปร่างของตู้โทรศัพท์สีน้ำเงินของอังกฤษเนื่องจากความผิดพลาดในวงจรกิ้งก่า มีไม่บ่อยครั้งนักที่ดอกเตอร์จะออกเดินทางตัวคนเดียว ส่วนใหญ่เขาจะพาคู่หูไปออกผจญภัยด้วย คู่หูของเขาจะเป็นมนุษย์เสียส่วนใหญ่เนื่องจากเขาพบว่าโลกเป็นดาวที่มีความน่าหลงใหล เขาไปพบเจอกับเหตุการณ์ประหลาดบ่อยครั้งซึ่งเขาก็พยายามที่จะหยุดยั้งสิ่งมีชีวิตชั่วร้ายที่บุกรุกทำร้ายผู้คนหรือพยายามเปลี่ยนแปลงประวัติศาสตร์ โดยใช้เพียงความชาญฉลาดและเครื่องมือของเขา เช่น ไขควงคลื่นเสียง เป็นต้น ในฐานะที่เป็นเจ้าแห่งกาลเวลา เขามีความสามารถในการคืนสภาพร่างกายใหม่เมื่อได้รับบาดเจ็บ แต่ก็จะส่งผลให้รูปลักษณ์ภายนอกและลักษณะนิสัยเปลี่ยนไปด้วย ดอกเตอร์ได้ก่อศัตรูขึ้นมามากมายในขณะที่เขาออกเดินทางอยู่ รวมถึงดาเล็ก, ไซเบอร์แมน และเดอะมาสเตอร์ซึ่งเป็นเจ้าแห่งกาลเวลาเหมือนกับเขาอีกด้วยประวัติ ประวัติ. ดอกเตอร์ฮู ได้ออกอากาศครั้งแรกเมื่อวันเสาร์ที่ 23 พฤศจิกายน ค.ศ. 1963 เวลา 17.15 น. ตามเวลาท้องถิ่นของสหราชอาณาจักร ทางสถานีโทรทัศน์ช่องบีบีซีวัน ดอกเตอร์ฮู ออกอากาศตอนละสัปดาห์ แต่ละตอนจะมีความยาวประมาณ 25 นาที หลังจากที่ได้มีการประชุมการจัดผังรายการแล้ว Sydney Newman ได้รับผิดชอบในเรื่องของการพัฒนาภาพยนตร์ชุดสืบเนื่องเรื่องนี้ จึงเริ่มเขียนบทโดยมี Sydney Newman กับกองบรรณาธิการบทละครซึ่งมี Donald Wilson เป็นบรรณาธิการบทละคร C.E. Webber เป็นหัวหน้าฝ่ายเขียนบท Anthony Coburn กับ David Whitaker เป็นผู้เขียนบท และ Verity Lambert เป็นผู้อำนวยการผลิต เมื่อ ค.ศ. 1989 ดอกเตอร์ฮู ได้ออกอากาศทางช่องบีบีซีวันมาเป็นเวลา 26 ปี จำนวนผู้ชมกลับเริ่มลดน้อยลงและกระแสตอบรับจากสาธารณชนลดลงอีกด้วย อย่างไรก็ตาม Sophie Aldred ได้จัดทำสารคดีภาพยนตร์ชุดสืบเนื่อง Doctor Who: More Than 30 Years in the TARDIS ซึ่งก็ยังได้กระแสตอบรับมาอยู่ แต่ทางกองบรรณาธิการภาพยนตร์ชุดสืบเนื่องของบีบีซี ยังไม่ได้วางแผนที่จะถ่ายทำ ดอกเตอร์ฮู ฤดูกาลที่ 27 ที่จะต้องออกอากาศในปี ค.ศ. 1990 ในที่สุดทางบีบีซีจึงได้ตัดสินใจอนุมัติให้ภาพยนตร์ชุดสืบเนื่อง ดอกเตอร์ฮู ได้กลับมาถ่ายทำและออกอากาศอีกครั้ง ในขณะที่บริษัทผลิตภาพยนตร์บางแห่งได้ปิดตัวลงไปจำนวนมาก ทางบีบีซีได้พยายามหาบริษัทผลิตภาพยนตร์เพื่อที่จะถ่ายทำภาพยนตร์ชุดนี้อีกครั้ง Philip Segal เดิมทีเป็นชาวอังกฤษอยู่แล้วได้ย้ายถิ่นฐานไปทำงานที่โคลัมเบียพิคเจอร์ส สหรัฐอเมริกา ก็ได้เข้ามาร่วมงานกับบีบีซีในช่วงเดือนมิถุนายน ค.ศ. 1989 ตรงกับช่วงที่ ดอกเตอร์ฮู ฤดูกาลที่ 26 กำลังออกอากาศพอดี ในที่สุด Philip Segal ได้ลงมติในที่ประชุมเพื่อเริ่มการถ่ายทำ ดอกเตอร์ฮู ในรูปแบบภาพยนตร์โทรทัศน์ และออกอากาศทางช่อง Fox Network ในปี ค.ศ. 1996 จากความร่วมมือของฟอกซ์, ยูนิเวอร์ซัลพิกเจอส์, บีบีซี และบีบีซีเวิลด์ไวด์ อย่างไรก็ดี ดอกเตอร์ฮู ได้กลับมาประสบความสำเร็จอีกครั้งในสหราชอาณาจักร (มีจำนวนผู้ชมกว่า 9.1 ล้านคน) แต่ก็ยังไม่ค่อยประสบความสำเร็จในสหรัฐอเมริกาเท่าที่ควร ในเดือนกันยายน ค.ศ. 2003 สถานีโทรทัศน์บีบีซีได้สั่งไปยังบริษัทผลิตภาพยนตร์ต่าง ๆ ให้เริ่มต้นการถ่ายทำภาพยนตร์ชุดสืบเนื่อง ดอกเตอร์ฮู อีกครั้ง หลังจากที่บีบีซีเวิลด์ไวด์ได้พยายามย้อนไปดูภาพยนตร์ชุดสืบเนื่องรุ่นเก่า ๆ มาหลายปี โดยมี Russell T Davies เป็นผู้อำนวยการผลิตและเขียนบทละคร และยังมี Julie Gardner เป็นหัวหน้าฝ่ายการละครของบีบีซีคัมรีเวลส์ ดอกเตอร์ฮู ได้กลับมาอีกครั้ง เมื่อวันที่ 26 มีนาคม ค.ศ. 2005 ทางช่องบีบีซีวัน โดยมีตอน Rose เป็นตอนแรก ต่อจากนั้นภาพยนตร์ชุดนี้ก็ได้ถ่ายทำต่อเนื่องมาตั้งแต่ปี ค.ศ. 2006 ไปจนถึงปัจจุบัน และยังมีรายการพิเศษในช่วงคริสต์มาสซึ่งเริ่มมีมาตั้งแต่ปี ค.ศ. 2005 แล้ว ส่วนในปี ค.ศ. 2009 ได้ออกอากาศในช่วงต้นปีแล้วจบพอดี แต่ก็ยังมีรายการพิเศษเพิ่มเข้ามาโดยมีนักแสดงนำคือ เดวิด เทนนันต์ ต่อมาในปี ค.ศ. 2010 Steven Moffat ได้ขึ้นมาเป็นหัวหน้าทีมเขียนบทและเป็นผู้อำนวยการผลิตแทน Russell T Davies ดอกเตอร์ฮู ในรุ่นตั้งแต่ปี ค.ศ. 2005 ยังใช้เค้าโครงเรื่องตามแบบดั้งเดิมของปี ค.ศ. 1963-1989 และตามแบบภาพยนตร์โทรทัศน์ของปี ค.ศ. 1996 ภาพยนตร์ชุดสืบเนื่องเรื่องนี้วางโครงเรื่องได้อย่างเหมาะสม เหมาะสำหรับทุกคนในครอบครัว เพราะภาพยนตร์ชุดนี้จะดำเนินเรื่องโดยแทรกความรู้ผ่านการท่องเวลา หรือประมาณว่าการสำรวจความคิดต่าง ๆ ทางวิทยาศาสตร์รวมไปถึงเหตุการณ์ต่าง ๆ ในประวัติศาสตร์รายชื่อตอน2005 - ปัจจุบัน รายชื่อตอน. 2005 - ปัจจุบัน. ดอกเตอร์ฮู กู้วิกฤตจักรวาล ปี 1 ดอกเตอร์ฮู กู้วิกฤตจักรวาล ปี 2 ดอกเตอร์ฮู กู้วิกฤตจักรวาล ปี 3 ดอกเตอร์ฮู กู้วิกฤตจักรวาล ปี 4 ดอกเตอร์ฮู ข้ามเวลามากู้โลก ปี 5 ดอกเตอร์ฮู ข้ามเวลามากู้โลก ปี 6 ดอกเตอร์ฮู ข้ามเวลามากู้โลก ปี 7 ดอกเตอร์ฮู ข้ามเวลามากู้โลก ปี 8 ดอกเตอร์ฮู ข้ามเวลามากู้โลก ปี 9 ดอกเตอร์ฮู ข้ามเวลามากู้โลก ปี 10ตัวละครดอกเตอร์ ตัวละคร. ดอกเตอร์. ในช่วงแรก ๆ ข้อมูลหลาย ๆ อย่างของตัวละครดอกเตอร์ยังเป็นปริศนา เปิดเผยแต่เพียงว่าเขาเป็นนักเดินทางต่างดาวที่มีสติปัญญาสูงส่ง ต่อสู้กับความอยุติธรรมไปพร้อม ๆ กับเดินทางสำรวจกาลและอวกาศผ่านยานเวลาที่ทำงานได้น่าเชื่อบ้างไม่น่าเชื่อบ้างชื่อว่าทาร์ดิสซึ่งข้างในใหญ่กว่าข้างนอก จากที่ในช่วงแรกตัวละครนี้มีลักษณะโมโหง่าย ดูค่อนข้างจะชั่วร้าย เมื่อเวลาผ่านไปก็ค่อย ๆ เผยให้เห็นด้านอ่อนโยนมากขึ้น ต่อมาจึงมีการเปิดเผยว่าดอกเตอร์คนนี้กำลังหลบหนีจากชาวเผ่าพันธุ์เดียวกันคือเหล่าเจ้าแห่งกาลเวลาจากดาวเคราะห์แกลลิเฟรย์การเปลี่ยนแปลงรูปร่าง การเปลี่ยนแปลงรูปร่าง. ผู้ผลิตรายการได้นำเอาแนวคิดว่าด้วย "การเจริญทดแทน" () เพื่อให้สามารถเปลี่ยนผู้แสดงเป็นดอกเตอร์ได้ ครั้งแรกที่มีความจำเป็นต้องพิจารณาเรื่องการเปลี่ยนผู้แสดงเป็นผลจากสุขภาพของวิลเลียม ฮาร์เนลล์ที่ไม่ค่อยดีนัก แม้กระนั้นคำว่าการเจริญทดแทนก็ยังไม่ถูกใช้จนกว่าจะมีการเจริญทดแทนของดอกเตอร์เป็นครั้งที่สาม จากตอน The Deadly Assassin และ Mawdryn Undead รวมถึงภาพยนตร์โทรทัศน์ในปีค.ศ. 1996 ได้ระบุเอาไว้ว่าเจ้าแห่งกาลเวลาสามารถเจริญทดแทนได้ทั้งหมดเพียง 12 ครั้งจากทั้ง 13 รุ่นที่ผ่านมา คำพูดนี้ติดอยู่ในหัวของผู้ชมทั้งหลายแต่ก็ไม่ได้กล่าวถึงบ่อยมากนักจนกระทั่งโปรดิวเซอร์ของซีรีส์นึกขึ้นได้เมื่อถึงเวลาที่ดอกเตอร์จำเป็นจะต้องทำการเจริญทดแทนเป็นครั้งที่สิบสามในตอน "The Time of the Doctor" เขาจึงแก้ปัญหาโดยการให้วงจรการเริ่มนับหนึ่งใหม่ตั้งแต่ดอกเตอร์คนที่สิบสอง</doc>
