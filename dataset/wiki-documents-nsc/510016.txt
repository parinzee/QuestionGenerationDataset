<doc id="510016" url="https://th.wikipedia.org/wiki?curid=510016" title="ประสพ รัตนากร">ประสพ รัตนากร ศาสตราจารย์เกียรติคุณ นายแพทย์ ประสพ รัตนากร ( 24 เมษายน 2463-5 มิถุนายน 2555) ประธานคณะที่ปรึกษามูลนิธิรัฐบุรุษ พล.อ.เปรม ติณสูลานนท์ ผู้ริเริ่มการก่อตั้งโรงพยาบาลประสาททั้งในส่วนกลางและส่วนภูมิภาคของประเทศไทย ผู้ริเริ่มก่อตั้งคณะวิทยาศาสตร์ มหาวิทยาลัยมหิดล รวมทั้งก่อตั้งสมาคมวิชาชีพทางสุขภาพจิตฯลฯประวัติ ประวัติ. ศ.นพ.ประสพ สำเร็จการศึกษาแพทย์ศาสตร์บัณฑิต คณะแพทยศาสตร์ศิริราชพยาบาล ปริญญาโทจิตเวชศาสตร์และประสาทวิทยา มหาวิทยาลัยเพนซิลเวเนีย ประเทศสหรัฐฯ นอกจากนี้ได้ศึกษาด้านจิตวิทยา ประสาทวิทยา เพิ่มเติมจากมหาวิทยาลัยอีกหลายแห่ง ได้รับประกาศนียบัตรแพทย์เฉพาะทางประสาทวิทยาและจิตวิทยาคนแรกของไทย และยังเป็นผู้ริเริ่มการก่อตั้งโรงพยาบาลประสาททั้งในส่วนกลางและส่วนภูมิภาคของประเทศไทย เผยแพร่ความรู้ด้านจิตวิทยาสู่สาธารณชนด้วยรายการใจเขาใจเรา ทางวิทยุและโทรทัศน์ ต่อเนื่องกันกว่า 50 ปี เป็นผู้ริเริ่มก่อตั้งคณะวิทยาศาสตร์ มหาวิทยาลัยมหิดล รวมทั้งก่อตั้งสมาคมวิชาชีพทางสุขภาพจิต ประสาทวิทยา จิตเวชศาสตร์ และสังคมวิทยา เป็นผู้ริเริ่มงานด้านสุขภาพผู้สูงอายุและชมรมผู้สูงอายุทั่วประเทศ รวมทั้งเป็นผู้ก่อตั้งมูลนิธิวิจัยประสาทในพระบรมราชูปถัมภ์ และมูลนิธิรัฐบุรุษพลเอกเปรม ติณสูลานนท์ นอกจากนี้ ได้รับการสดุดีจากองค์การอนามัยโลก ให้เป็นนักสุขภาพจิตชุมชนในรอบ 50 ปี.การศึกษาการศึกษา. - พ.ศ. 2480 - ศึกษาชั้นต้นที่โรงเรียนสวนกุหลาบวิทยาลัย (จบมัธยม 8) - พ.ศ. 2486 - พ.บ. จากคณะแพทยศาสตร์ศิริราชพยาบาล (เตรียมแพทย์ที่จุฬาลงกรณ์มหาวิทยาลัย) - พ.ศ. 2487 - รับราชการที่โรงพยาบาลสมเด็จเจ้าพระยา ธนบุรี (โรงพยาบาลโรคจิต ธนบุรี) - พ.ศ. 2488 - ไปก่อสร้างโรงพยาบาลพระศรีมหาโพธิ์ อุบลราชธานี - พ.ศ. 2492-2495 – ศึกษาขั้นบัณฑิตที่สถาบันจิตเวชศาสตร์ ที่สถาบันมอดสเลย์ กับเซอร์ ออเบรย์ เลวิส และสถาบันประสาทวิทยาที่ควีนสแควร์ มหาวิทยาลัยลอนดอน และมหาวิทยาลัยเอดินเบอเรอ กับ เซอร์ เดวิด เฮ็นเดอร์สัน - ศึกษาเพิ่มเติมที่สหรัฐอเมริกาทางคลินิกป้องกันติดเหล้าติดยาที่มหาวิทยาลัยเยล โดย ดร.เจลิเนค และวิชามนุษยสัมพันธ์ โดย ดร.เร็ดลิค - ศึกษาระดับสูงกับศาสตราจารย์เอ็ดเวิร์ด สเตร็กเกอร์ ทางจิตเวชศาสตรด้านประสาทวิทยากับ ดร.โยเซฟ แยสกิน และ ดร.เซมัวร์ เค๊ตตได้รับปริญญา M.Sc.Medicine สาขาจิตเวชศาสตร์ จากสถาบันการแพทย์ ของมหาวิทยาลัยเพนซิลเวเนีย - ฝึกงานที่บัณฑิตวิทยาลัยทางแพทยศาสตร์ ที่ฟิลาเดลเฟีย วิชาสุขภาพจิตจอห์น ฮอบกินส์ และทางจิตวิทยาที่มหาวิทยาลัยวอชิงตัน - พ.ศ. 2497 – ได้รับประกาศนียบัตรแพทย์เฉพาะทางประสาทวิทยาและจิตวิทยาเป็นคนแรกของไทย - พ.ศ. 2503 - อบรมทางวิชาการด้านสงครามจิตวิทยา รุ่นที่ 5 - พ.ศ. 2508-2509 – สำเร็จการศึกษาวิทยาลัยป้องกันราชอาณาจักร รุ่นที่ 9การทำงานการทำงาน. - พ.ศ. 2498-2523 – ผู้ก่อตั้งโรงพยาบาลประสาทพญาไทและ สถาบันประสาทวิทยาในปัจจุบัน - ผู้อำนวยการกองสุขภาพจิต - ผู้อำนวยการสำนักงานสาธารณสุขเฉพาะกิจ - ผู้อำนวยการสำนักงานศึกษาป้องกันการติดยา - รองเลขาธิการอาหารและยา - ที่ปรึกษากระทรวงสาธารณสุขทางเวชศาสตร์ผู้สูงอายุ - เป็นผู้ก่อตั้งและเป็นประธานมูลนิธิวิจัยประสาทในพระบรมราชูปถัมภ์ ตามพระราชดำริ - เป็นผู้ก่อตั้งมูลนิธิรัฐบุรุษ พลเอกเปรม ติณสูลานนท์ และเป็นประธานมูลนิธิ (พ.ศ. 2527)ความรู้ความสามารถ ความรู้ความสามารถ. ศาสตราจารย์นายแพทย์ประสพ รัตนากร นับเป็นบุคคลพิเศษ ที่มีความรู้ความสามารถรอบด้าน มีผลงานที่ทรงคุณประโยชน์เอนกอนันต์ต่อวงการวิชาการและต่อสังคมมนุษย์ โดยเฉพาะด้านจิตวิทยา และประสาทวิทยาศาสตร์ เป็นผู้หยิบยื่นความสุขทั้งกายและใจให้แก่ผู้อื่นตลอดมา ตั้งแต่อดีตจนถึงปัจจุบันจุดเริ่มต้นของคณะวิทยาศาสตร์ มหาวิทยาลัยมหิดล จุดเริ่มต้นของคณะวิทยาศาสตร์ มหาวิทยาลัยมหิดล. ศ.นพ.ประสพ รัตนากร คือผู้ริเริ่มก่อตั้ง สถาบันประสาทวิทยา และเป็นผู้ก่อตั้งโรงพยาบาลประสาทขึ้นเป็นครั้งแรกในประเทศไทย ก่อนจะขยายไปตามภูมิภาคต่างๆ ทั่วประเทศ แต่หลายท่านอาจยังไม่ทราบว่า “อาจารย์หมอประสพ” เป็นผู้ที่มีความเกี่ยวข้องกับมหาวิทยาลัยมหิดลด้วยเช่นกัน โดยท่านเป็นหนึ่งในผู้ให้การสนับสนุนการก่อตั้ง คณะวิทยาศาสตร์ มหาวิทยาลัยมหิดล มาตั้งแต่แรกเริ่มเมื่อกว่าครึ่งศตวรรษที่ผ่านมา ปี พ.ศ. 2547 จึงได้มีการจัดตั้ง “กองทุนศาสตราจารย์เกียรติยศ ประสพ รัตนากร” ขึ้น เพื่อสนับสนุนการศึกษาวิจัยด้านประสาทวิทยาศาสตร์ โดยมี ศาสตราจารย์เกียรติคุณ นายแพทย์เกษม วัฒนชัย องคมนตรี เป็นประธานกองทุน ซึ่งนับตั้งแต่ตั้งกองทุนขึ้นมา อาจารย์หมอประสพก็ได้ช่วยเหลือระดมเงินทุนเข้าสู่กองทุนเสมอมา ประกอบกับที่คณะวิทยาศาสตร์ฯ ได้จัดตั้งหน่วยวิจัยประสาทวิทยาศาสตร์ขึ้น ก็ได้ใช้เงินจากกองทุนนี้สนับสนุนการเชิญนักวิทยาศาสตร์ที่มีชื่อเสียงมาแสดงปาฐกถาทางวิชาการหลายครั้งปริญญากิตติมศักดิ์ที่ได้รับปริญญากิตติมศักดิ์ที่ได้รับ. - พ.ศ. 2515 - ปริญญาดุษฎีบัณฑิตกิตติมศักดิ์ สาขาครุศาสตร์ (จิตวิทยา จุฬาลงกรณ์มหาวิทยาลัย) - พ.ศ. 2543 - ปริญญาดุษฎีบัณฑิตกิตติมศักดิ์ สาขาแพทยศาสตร์ มหาวิทยาลัยนเรศวร - พ.ศ. 2544 - ปริญญาดุษฎีบัณฑิต กิตติมศักดิ์ สาขาแพทยศาสตร์ มหาวิทยาลัยสงขลานครินทร์ - พ.ศ. 2546 - ปริญญาดุษฎีบัณฑิต กิตติมศักดิ์ สาขานิเทศศาสตร์ มหาวิทยาลัยศรีปทุมเครื่องราชอิสริยาภรณ์เครื่องราชอิสริยาภรณ์. - พ.ศ. 2528 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2526 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2548 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น ปฐมดิเรกคุณาภรณ์ (ป.ภ.) - พ.ศ. 2513 - ทุติยจุลจอมเกล้า (ท.จ.) - เหรียญรัตนาภรณ์ ชั้นที่ ๓ - เหรียญกาชาดสรรเสริญเครื่องราชอิสริยาภรณ์ต่างประเทศเครื่องราชอิสริยาภรณ์ต่างประเทศ. - เครื่องราชอิสริยาภรณ์ชั้นสูงสุดสำหรับต่างประเทศ จากพระราชาธิบดีโอลาฟ แห่งนอร์เวย์ - เครื่องราชอิสริยาภรณ์ชั้นสูง จาก สมเด็จพระจักพรรดิ์ ญี่ปุ่น</doc>
