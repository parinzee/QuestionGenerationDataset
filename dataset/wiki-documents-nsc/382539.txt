<doc id="382539" url="https://th.wikipedia.org/wiki?curid=382539" title="กลุ่มอาการ HELLP">กลุ่มอาการ HELLP กลุ่มอาการ HELLP () เป็นภาวะแทรกซ้อนทางสูติศาสตร์ที่อาจเป็นอันตรายถึงชีวิต ถือเป็นโรคพิษแห่งครรภ์อย่างหนึ่ง ส่วนใหญ่พบในช่วงท้ายๆ ของการตั้งครรภ์ และอาจพบในช่วงหลังคลอดได้ HELLP เป็นตัวย่อ ซึ่งย่อมาจาก- Hemolytic anemia (เลือดจางจากการแตกของเม็ดเลือด) - Elevated Liver enzyme (ระดับเอนไซม์ตับในเลือดเพิ่มสูงขึ้น) - Low Platelet count (เกล็ดเลือดต่ำ)อาการและอาการแสดง อาการและอาการแสดง. ผู้ป่วยกลุ่มอาการ HELLP มักมีภาวะความดันโลหิตสูงที่สืบเนื่องจากการตั้งครรภ์มาก่อนแล้ว และอาจกำลังถูกสงสัยว่าจะมีภาวะครรภ์เป็นพิษแทรกซ้อนการตั้งครรภ์ มีผู้ป่วยไม่ถึง 8% ที่พบและสงสัยภาวะนี้หลังการคลอด ผู้ป่วยจะค่อยๆ มีอาการปวดศีรษะ (30%), ตามัว, อ่อนเพลีย (90%), คลื่นไส้ อาเจียน (30%), ปวดท้องบริเวณลิ้นปี่ (65%), รู้สึกมีเหน็บชา (paresthesia), อาจมีอาการบวมได้แต่แม้จะไม่บวมก็ไม่ได้หมายความว่าจะไม่เป็นโรคนี้ ผู้ป่วยจะต้องมีความดันเลือดสูง แม้จะสูงไม่มากก็เป็นได้ อาจมีการแตกของเยื่อหุ้มตับและเกิดก้อนเลือดคั่งได้ ผู้ป่วยอาจมีอาการรุนแรงมากจนชักและหมดสติ (โคม่า) ได้ ซึ่งถือว่าเข้าสู่โรคพิษแห่งครรภ์ระยะชัก</doc>
