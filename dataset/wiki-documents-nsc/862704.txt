<doc id="862704" url="https://th.wikipedia.org/wiki?curid=862704" title="ศูนย์อุตุนิยมวิทยาชำนัญพิเศษประจำภูมิภาค">ศูนย์อุตุนิยมวิทยาชำนัญพิเศษประจำภูมิภาค ศูนย์อุตุนิยมวิทยาชำนัญพิเศษประจำภูมิภาค (, ย่อว่า ) เป็นหน่วยงานที่รับผิดชอบการเผยแพร่ข้อมูล คำแนะนำ และคำเตือนทางอุตุนิยมวิทยาในภูมิภาคที่ตนเองตั้งอยู่ ได้รับการยอมรับโดยความเห็นพ้องที่องค์การอุตุนิยมวิทยาโลกในฐานะส่วนหนึ่งของหน่วยงานการเฝ้าระวังสภาพอากาศโลกพายุหมุนเขตร้อน พายุหมุนเขตร้อน. ศูนย์อุตุนิยมวิทยาชำนัญพิเศษศูนย์หนึ่ง ๆ เป็นผู้รับผิดชอบตรวจหาพายุหมุนเขตร้อนในภูมิภาคที่ตนเองรับผิดชอบ และเผยแพร่ข้อมูลพื้นฐานเกี่ยวกับบริเวณความกดอากาศต่ำที่เกิดขึ้นในปัจจุบัน รวมทั้งตำแหน่ง การเคลื่อนที่ และความรุนแรงของบริเวณความกดอากาศเหล่านั้น โดยมีศูนย์อุตุนิยมวิทยาชำนัญพิเศษดังกล่าว 6 ศูนย์ รวมกับศูนย์เตือนภัยพายุหมุนเขตร้อน (, ย่อว่า ) ในระดับภูมิภาคอีก 6 ศูนย์ ทั้งหมดทำหน้าที่ออกประกาศเตือนภัยพายุหมุนเขตร้อนเป็นการสาธารณะ และช่วยเหลือหน่วยงานทางอุตุนิยมวิทยาและอุทกวิทยาของประเทศต่าง ๆ ในการเตรียมข้อมูลเตือนภัยสำหรับประเทศของตน นอกจากนี้ ศูนย์ฯ ทุกศูนย์ยังรับผิดชอบการตั้งชื่อพายุหมุนเขตร้อนเมื่อพายุเหล่านั้นก่อตัวเป็นพายุโซนร้อนในพื้นที่รับผิดชอบของตน (ยกเว้นศูนย์ฯ เรอูว์นียง และศูนย์ฯ เวลลิงตัน)- ศูนย์เฮอร์ริเคนแห่งชาติ () ของสหรัฐอเมริกาเป็น ศูนย์อุตุนิยมวิทยาชำนัญพิเศษประจำภูมิภาค ไมแอมี รับผิดชอบการติดตามการเคลื่อนที่ของพายุหมุนเขตร้อนภายในแอ่งแอตแลนติกและแอ่งแปซิฟิกตะวันออก- ศูนย์เฮอร์ริเคนแปซิฟิกกลาง () ของสหรัฐอเมริกาเป็น ศูนย์อุตุนิยมวิทยาชำนัญพิเศษประจำภูมิภาค โฮโนลูลู รับผิดชอบจัดหาดาวเทียมถาวรสำหรับแอ่งแปซิฟิกตะวันตกและแอ่งแปซิฟิกใต้ และการเตือนภัยพายุหมุนเขตร้อนสำหรับแอ่งแปซิฟิกกลางและแอ่งแปซิฟิกตะวันออกในกรณีที่ศูนย์เฮอร์ริเคนแห่งชาติกำลังมีภาระมากในแอ่งแอตแลนติกหรือไม่สามารถปฏิบัติหน้าที่ได้ด้วยกรณีใด ๆ ก็ตาม- สำนักงานอุตุนิยมวิทยาญี่ปุ่น () เป็น ศูนย์อุตุนิยมวิทยาชำนัญพิเศษประจำภูมิภาค โตเกียว รับผิดชอบการออกคำเตือนในแอ่งแปซิฟิกตะวันตก- กรมอุตุนิยมวิทยาอินเดีย () เป็น ศูนย์อุตุนิยมวิทยาชำนัญพิเศษประจำภูมิภาค นิวเดลี รับผิดชอบการติดตามการเคลื่อนที่ของพายุหมุนเขตร้อนในแอ่งมหาสมุทรอินเดียเหนือ- เมเตโอ-ฟร็องส์ เรอูว์นียง () ของฝรั่งเศสเป็น ศูนย์อุตุนิยมวิทยาชำนัญพิเศษประจำภูมิภาค เรอูว์นียง รับผิดชอบการออกคำเตือนและการติดตามการเคลื่อนที่ของพายุหมุนเขตร้อน อย่างไรก็ตาม การตั้งชื่อกับระบบพายุหมุนเขตร้อนนั้นถูกโอนไปเป็นหน้าที่ของศูนย์บริการสภาพอากาศของมอริเชียสและมาดากัสการ์- ภายในภูมิภาคออสเตรเลีย มีศูนย์เตือนภัยพายุหมุนเขตร้อน 5 ศูนย์เป็นผู้รับผิดชอบการตั้งชื่อและการติดตามการเคลื่อนที่ของพายุหมุนเขตร้อน โดยศูนย์ 3 ศูนย์ในจำนวนนี้ดำเนินงานและตั้งอยู่ในสำนักงานสาขาของ สำนักอุตุนิยมวิทยาออสเตรเลีย () ที่เมืองเพิร์ท, ดาร์วิน และบริสเบน และใช้รายชื่อพายุระดับชาติรายชื่อเดียวกัน ส่วนอีก 2 ศูนย์ตั้งอยู่ที่กรุงพอร์ตมอร์สบีของปาปัวนิวกินี และกรุงจาการ์ตาของอินโดนีเซีย- ภายในมหาสมุทรแปซิฟิกใต้ กรมอุตุนิยมวิทยาฟีจี () เป็น ศูนย์อุตุนิยมวิทยาชำนัญพิเศษประจำภูมิภาค นันจี รับผิดชอบการตั้งชื่อพายุหมุนเขตร้อนในแอ่งนี้ทั้งหมด อย่างไรก็ตาม สำนักงานบริการอุตุนิยมวิทยานิวซีแลนด์ () ซึ่งเป็น ศูนย์เตือนภัยพายุหมุนเขตร้อน เวลลิงตัน ทำหน้าที่ออกพยากรณ์อากาศในพื้นที่ใต้ละติจูดที่ 25 องศาใต้ลงไป</doc>
