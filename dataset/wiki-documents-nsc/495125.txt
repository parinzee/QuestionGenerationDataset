<doc id="495125" url="https://th.wikipedia.org/wiki?curid=495125" title="แผนบางกอก">แผนบางกอก แผนบางกอก (Bangkok Plot) เป็นชื่อเรียกแผนการต่อต้านพระนโรดม สีหนุแห่งกัมพูชาของกลุ่มเขมรฝ่ายขวาได้แก่ ซ็อม ซารี เซิง งอกทัญ ดาบ ฌวน โดยคาดว่ามีรัฐบาลไทยและเวียดนามใต้อยู่เบื้องหลังและมีสหรัฐเข้ามาเกี่ยวข้อง จากข้อมูลของฝ่ายพระนโรดม สีหนุ กล่าวว่ามีการวางแผนรัฐประหารโดยใช้กองทหารเขมรเสรีของเซิง งอกทัญ พระนโรดม สีหนุทรงทราบรายละเอียดของแผนการนี้เมื่อ 21 กุมภาพันธ์ พ.ศ. 2502 เกี่ยวกับปฏิบัติการทางทหารของดาบฌวน ดาบฌวนพยายามหลบหนี แต่ถูกจับได้ เขาถูกสอบสวนและเสียชีวิตก่อนจะถูกสัมภาษณ์ สีหนุกล่าวหาในภายหลังว่า ลน นล รัฐมนตรีว่าการกระทรวงกลาโหมในขณะนั้นเป็นผู้ยิงเพื่อหยุดยั้งการก่อรัฐประหาร ภาพของศพของดาบฌวนได้มีการเผยแพร่ในพนมเปญส่วนผู้ที่ถูกกล่าวหาอีกคนหนึ่งคือ ซ็อม ซารี หายสาบสูญไปใน พ.ศ. 2505 ส่วนเซิง งอกทัญนั้นได้มีส่วนร่วมในการรัฐประหาร พ.ศ. 2513 ที่นำโดยลน นล ก่อนจะเกิดความขัดแย้งกันเองจนต้องไปลี้ภัยในเวียดนามใต้ พี่ชายของดาบฌวนคือ ซลัต เปียวถูกประหารชีวิตในคดีนี้ด้วย เมื่อพระนโรดม สีหนุหันไปสนใจงานทางด้านการกำกับภาพยนตร์ ได้นำเรื่องนี้ไปเป็นโครงเรื่องของภาพยนตร์เรื่องเงามืดเหนือปราสาท (Shadow over Angkor) โดยสรุปว่าเหตุการณ์นี้เกิดขึ้นเพราะสหรัฐอเมริกาต้องการโค่นล้มระบอบการปกครองของพระองค์ เพราะพระองค์ไปสถาปนาความใกล้ชิดกับสาธารณรัฐประชาชนจีน</doc>
