<doc id="782601" url="https://th.wikipedia.org/wiki?curid=782601" title="สถาบันบริหารกองทุนพลังงาน (องค์การมหาชน)">สถาบันบริหารกองทุนพลังงาน (องค์การมหาชน) สถาบันบริหารกองทุนพลังงาน (องค์การมหาชน) เป็นองค์การมหาชนภายใต้การกำกับดูแลของกระทรวงพลังงาน มีหน้าที่หลักในการจัดหาเงินให้กองทุนน้ำมันเชื้อเพลิงนำไปชดเชยราคาน้ำมันเชื้อเพลิง เพื่อรักษาระดับราคาขายปลีกน้ำมันเชื้อเพลิงภายในประเทศไม่ให้สูงเกินกว่าระดับที่คณะรัฐมนตรีกำหนดประวัติ ประวัติ. สถาบันบริหารกองทุนพลังงาน เกิดขึ้นจากการที่รัฐบาลมีนโยบายที่จะให้มีการคุ้มครองผู้บริโภค ลดผลกระทบทางด้านเศรษฐกิจ สังคมและบรรเทาความเดือดร้อนของประชาชน จากวิกฤตการณ์ราคาพลังงานที่สูงขึ้น เพื่อรักษาเสถียรภาพของราคาพลังงานภายในประเทศ และเพื่อแก้ไขและป้องกันภาวการณ์ขาดแคลนพลังงาน ตลอดจนการเสริมสร้างภูมิคุ้มกันทางด้านเศรษฐกิจ และสังคมของประเทศในอนาคต สถาบันบริหารกองทุนพลังงาน จัดตั้งขึ้นเป็นองค์การมหาชน เมื่อวันที่ 26 มีนาคม พ.ศ. 2546</doc>
