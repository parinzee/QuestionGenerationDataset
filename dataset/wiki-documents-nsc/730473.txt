<doc id="730473" url="https://th.wikipedia.org/wiki?curid=730473" title="รักล้นดอย">รักล้นดอย รักล้นดอย เป็นละครโทรทัศน์แนวซิทคอมอารมณ์ดี สร้างครั้งแรกในปี พ.ศ. 2558 บทประพันธ์และบทโทรทัศน์โดย อภิวัฒน์ เล่าสกุล (เล่าเต็ง) ผลิตโดย บริษัท ปรากฏการณ์ดี จำกัด ออกอากาศทางสถานีโทรทัศน์สีกองทัพบกช่อง 7 ทุกเช้าวันเสาร์ - อาทิตย์ เวลา 09.00 - 09.45 น. ตั้งแต่วันเสาร์ที่ 11 กรกฎาคม พ.ศ. 2558 จนถึงวันอาทิตย์ที่ 27 ธันวาคม พ.ศ. 2558 รวมจำนวนตอนทั้งสิ้น 50 ตอน นำแสดงโดย แอมป์ - พีรวัศ กุลนันท์วัฒน์ อ้อม - อังคณา วรรัตนาชัย และนักแสดงสมทบอีกมากมายทีมงานทีมงาน. - บทประพันธ์ และ บทโทรทัศน์- อภิวัฒน์ เล่าสกุล (เล่าเต็ง)- ผู้กำกับการแสดง- ตรัยยุทธ กิ่งภากรณ์- ผู้ผลิต- บริษัท ปรากฏการณ์ดี จำกัดรายชื่อนักแสดงรายชื่อนักแสดง. - พีรวัศ กุลนันท์วัฒน์ รับบทเป็น กษิดิน (ดิน) - อังคณา วรรัตนาชัย รับบทเป็น ดาวน้อย - นนทพันธ์ ใจกันทา รับบทเป็น จ่อไม้โป้ (ไม้) - วรางคนาง วุฑฒยากร รับบทเป็น ปริม - ณรงค์ศักดิ์ อังกาบ (เก่งกาจ เดอะคอมเมเดี้ยน) รับบทเป็น ยอดชาย (ยอด) - กรองทอง รัชตะวรรณ รับบทเป็น คุณนายประไพศรี - ศศิศศร สิทธิเกษม รับบทเป็น สุทัศน์ - หมวย ชวนชื่น รับบทเป็น เฮียจู - วรรษพร วัฒนากุล รับบทเป็น มะเหมี่ยว - พรสวรรค์ สุขจิตร (ทราย เดอะคอมเมเดี้ยน) รับบทเป็น นุ้ย - สิริลภัส กองตระการ รับบทเป็น การบูร - มงคล สะอาดบุญญพัฒน์ (นาย เดอะคอมเมเดี้ยน) รับบทเป็น เพชรฉาย (เพชร) - สุพจน์ จันทร์เจริญ รับบทเป็น ฟ้าลั่น - ธีระพล หอมจม (ทอม เดอะคอมเมเดี้ยน) รับบทเป็น กระจง - วิทยา เจตะภัย (ถนอม สามโทน) รับบทเป็น งอแซ (หัวหน้าเผ่าซอเลี้ยะ) - กล้วย เชิญยิ้ม รับบทเป็น ยะขิ่นเนื้อเรื่องหลัก เนื้อเรื่องหลัก. กษิดิน และ ยอดชาย ได้มาไหว้พระที่วัดแห่งหนึ่งในจังหวัดเชียงราย (ในตอน เบิกไพร) ดินและยอดได้ถูกโจรที่หลอกเป็นช่างภาพ ตื้อให้ถ่ายรูปจนต้องยอมให้ถ่าย และโจรอีกคนที่เป็นพวกเดียวกัน ได้เข้ามาชนดินและล้วงกระเป๋าตังค์ของดินไป ในขณะนั้น ดาวน้อย,จ่อไม้โป,กระจง ชาวเผ่าซอเลี้ยะ ได้เห็นเหตุการณ์พอดี จึงพากันวิ่งไล่จับโจรสองคนนั้น ดาวน้อยแย่งกระเป๋าตังค์ของดินมาได้ แต่จับโจรไม่ได้ ดินและยอดได้วิ่งตามมา และจับตัวดาวน้อยไว้ ซึ่งดินคิดว่าดาวน้อยเป็นพวกเดียวกับโจร (เพราะโจรแต่งตัวคล้ายๆกัน) และมีกระเป๋าตังค์ของตนเป็นหลักฐานคามือ ดาวน้อยปฏิเสธไปว่าไม่ใช่ขโมย แต่ดินไม่เชื่อ ดาวน้อยเลยกัดมือดินแล้ววิ่งหนีไป แต่ดาวน้อยได้ทำสร้อยข้อมือตกไว้ (สร้อยข้อมือของดาวน้อย มีความหมายคือถ้าลูกชายคนโตของหัวหน้าเผ่าฯ ไม่สามารถมาดำรงตำแหน่งหัวหน้าเผ่าต่อจากพ่อ ลูกสาวจะต้องมอบสร้อยข้อมือให้กับผู้ชายที่จะแต่งงานด้วย และผู้ชายคนนั้นจะได้เป็นหัวหน้าเผ่าแทน) ดินเก็บสร้อยข้อมือวงนั้นได้ และวิ่งตามดาวน้อยมาจนถึงหมู่บ้านบนดอยของชนเผ่าซอเลี้ยะ ดินและยอดได้เข้ามาถามงอแซ หัวหน้าเผ่าซอเลี้ยะ (พ่อของดาวน้อย),ยะขิ่น (หมอผีประจำหมู่บ้าน) และชาวบ้านทุกคน ว่าเห็นดาวน้อยหรือไม่ พร้อมชูสร้อยข้อมือของดาวน้อยที่ตนเก็บได้ ดาวน้อยและพวกได้เข้ามาหาดิน ดินคิดว่าดาวน้อยขโมยกระเป๋าตังค์ของตน และดาวน้อยก็คิดว่าดินขโมยสร้อยข้อมือของตนไป จนมีเหตุการณ์ชุลมุนเกิดขึ้น ระหว่างดินและยอด กับชาวบ้านชนเผ่าซอเลี้ยะทุกคน ต่อมา ดินและยอดจะเก็บของกลับกรุงเทพฯ ดาวน้อยได้วางแผนแก้แค้น โดยการแอบที่ท้ายรถของดิน เพื่อจะแกล้งโดยการเป่าลูกดอกยาสลบใส่ดิน แต่ดาวน้อยเผลอทำลูกดอกยาสลบเข้าปากตัวเอง แล้วเกิดอาการตาลาย และสลบลงไปนอนในท้ายรถของดินที่เปิดฝาท้ายไว้อยู่ และฝาท้ายได้ปิดลงโดยอัตโนมัติ ดาวน้อยเลยติดอยู่ในรถของนายดินจนถึงกรุงเทพฯ เมื่อดาวน้อยรู้สึกตัวและตื่นขึ้นมา พบว่าตัวเองติดอยู่ในท้ายรถ เลยตะโกนร้องขอความช่วยเหลือ ดินและชาวบ้านได้ยินเสียงของดาวน้อยจากท้ายรถ เลยรีบเข้ามาดูด้วยความสงสัย แล้วดาวน้อยได้โผล่ออกมาเองโดยทันที นายดินและชาวบ้านทุกคนต่างตกใจว่าดาวน้อยไปอยู่ในท้ายรถ จนถึงกรุงเทพฯได้ยังไง และดาวน้อยได้วิ่งหนีไปจนถึงสี่แยกแห่งหนึ่ง ดาวน้อยได้มองฝาท่อระบายน้ำ ที่มีคำว่า กทม. ดาวน้อยจึงรู้ตัวว่าตอนนี้ตัวเองอยู่ที่กรุงเทพฯ (ในตอน เบิกกรุง) และดาวน้อยได้เผลอไปก่อเรื่องต่างๆ ด้วยความไม่รู้ เช่น ทิ้งขยะไม่ลงถัง กินน้ำขวดแล้วไม่จ่ายตังค์ ปล่อยนกที่เจ้าของเลี้ยงไว้ในกรง จนถูกตำรวจจับ และดินกับยอดได้ทราบเรื่องราวจากตำรวจ เลยตัดสินใจไปประกันตัวดาวน้อยออกมาด้วยความสงสาร หัวหน้าเผ่าฯ,ยะขิ่น,ไม้,กระจง และชาวบ้าน ได้ออกตามหาดาวน้อยที่หายตัวไป และคิดว่าดาวน้อยถูกดินและยอดลักพาตัวไป เนื่องจากพบรอยล้อรถที่ดินและยอดเคยจอดไว้ ไม้และกระจง เลยขออาสาเป็นตัวแทนไปตามหาดาวน้อยเอง (ในตอน ตะกายดาว) โดยนั่งรถทัวร์จากเชียงรายไปกรุงเทพฯ และนั่งแท็กซี่อีกต่อ คนขับแท็กซี่พามาส่งที่สถานีตำรวจ และได้พบกับทีมนักข่าว มาถ่ายทำข่าวหน้าโรงพัก ไม้และกระจงเลยไปก่อกวนการถ่ายทำของทีมนักข่าว เพื่อให้ตัวเองได้ออกทีวี ยอดและดาวน้อยได้บังเอิญเห็นไม้และกระจงออกทีวี แต่ไม้และกระจงก็ถูกตำรวจจับข้อหาก่อกวนการทำข่าวของทีมงาน ยอดและดาวน้อยจึงรีบไปประกันตัวไม้และกระจงออกมา โดยใช้เงินของดินเอาไปประกันตัวทั้งสองคน ดาวน้อย,ไม้,กระจง เริ่มออกหางานทำเพื่อเอาเงินมาใช้หนี้นายดิน โดยที่ไม้นั้นได้เข้าทำงานที่ร้านส้มตำของเพชรกับการบูร สองสามีภรรยาเจ้าของร้าน ส่วนกระจงได้เข้าทำงานที่ร้านนวดแผนโบราณ ของเฮียจูกับมะเหมี่ยว และดินได้พาดาวน้อยไปฝากตัวกับคุณนายประไพศรี เพื่อให้คุณนายฯรับดาวน้อยเข้าทำงานที่ร้านอาหาร โดยไม่รับเงินเดือนสักบาท แต่เอาเงินไปขัดดอก เป็นค่าเช่าบ้านของดินเอง นายดินพยายามที่จะทำให้มีคนมาติดต่องานเยอะๆ เพื่อนำเงินไปจ่ายค่าเช่าบ้านให้คุณนายประไพศรี โดยดินได้เปิดเพจบนเฟซบุ๊กชื่อว่า จัดให้ดอตคอม ตามคำแนะนำของปริม เพื่อใช้ติดต่อรับงานฟรีแลนซ์ทุกชนิด มีอยู่วันหนึ่งที่ดินได้รับงาน ให้ไปเป็นหน้าม้าของพ่อปู่เสือโคร่ง โดยดินได้ดึงตัวดาวน้อย,ไม้,กระจง,เฮียจู,มะเหมี่ยว,การบูร และเพชร. มาช่วยงานด้วย เมื่อพ่อปู่เสือโคร่งปรากฏตัว ดาวน้อย,ไม้,กระจง พบว่าพ่อปู่เสือโคร่งคือ ฟ้าลั่น พี่ชายของดาวน้อย ที่หัวหน้าเผ่าฯกำลังตามหาตัว เพื่อให้กลับมารับตำแหน่งหัวหน้าเผ่าฯ เป็นคนต่อไปแทน ฟ้าลั่นพยายามปฏิเสธว่าไม่ใช่ตน และแกล้งเป็นพ่อปู่เสือโคร่งต่อไป ดาวน้อย,ไม้,กระจง เลยต้องร้องเพลงประจำชนเผ่าซอเลี้ยะ จนฟ้าลั่นเต้นไปตามเพลง และต้องยอมรับว่าตนคือฟ้าลั่นจริงๆ และสัญญากับดาวน้อยว่าจะเก็บข้าวของ และกลับไปที่เผ่าซอเลี้ยะด้วยกัน แต่สุดท้ายฟ้าลั่นก็แอบหลบหนีไป พร้อมทิ้งจดหมายให้ดาวน้อยได้อ่าน ฟ้าลั่นเขียนไว้ว่าตนไม่อยากเป็นหัวหน้าเผ่า และจะออกตามหาความฝันของตนเองต่อไปเรื่อยๆ หัวหน้าเผ่าฯ ได้เดินทางเข้ามาที่กรุงเทพฯ (ในตอน ปื๊งรัก) เพื่อมาหาดาวน้อย,ไม้,กระจง และตามหาตัวฟ้าลั่น ที่หลบหนีไป มีอยู่วันหนึ่ง ฟ้าลั่นได้เดินชนกับนุ้ย (ในตอน เหนือฟ้ายังมีฟ้า) นุ้ยเห็นหน้าแล้วตกหลุมรักฟ้าลั่น นุ้ยเลยขอเบอร์โทรศัพท์ไว้ และในเวลาต่อมา ฟ้าลั่นได้มาหานุ้ยที่ร้านครัวประไพ ดาวน้อยและหัวหน้าเผ่าฯ บังเอิญมาเห็นฟ้าลั่นนั่งอยู่ในร้าน แต่ฟ้าลั่นก็ปฏิเสธว่าไม่ใช่ตนอีกครั้ง และวิ่งหนีไปอีก แต่ฟ้าลั่นก็ถูกกลุ่มชายฉกรรจ์จับตัวไปขังในโกดังร้าง เพราะโกรธแค้นที่ฟ้าลั่นหลอกขายนาฬิกาปลอมให้ ดาวน้อยและหัวหน้าเผ่าฯ เห็นเหตุการณ์แล้วก็รีบตามไปช่วยฟ้าลั่น โดยการก่อควันไฟ แล้วหลอกกลุ่มชายฉกรรจ์ว่าไฟไหม้ จนเชื่อและได้หลบหนีไป ส่วนฟ้าลั่นก็รู้สึกกลัวมาก เพราะเชื่อว่ามีไฟไหม้จริงๆ จนแก้มัดที่เก้าอี้ได้ด้วยตนเอง และหนีไปอีกเช่นกัน ดาวน้อยและหัวหน้าเผ่าฯ จะมาหาตัวฟ้าลั่น ก็ไม่พบตัวฟ้าลั่นอีกแล้ว หลังจากนั้น หัวหน้าเผ่าฯได้มาเปิดร้านกาแฟ ใกล้ๆกับร้านนวดของเฮียจู พร้อมกับยังมีความพยายามที่จะตามหาตัวฟ้าลั่นต่อไปตัวละครตัวละคร. - ดาวน้อย ลูกสาวหัวหน้าเผ่าซอเลี้ยะ,น้องสาวของฟ้าลั่น เวลาที่โกรธใครมากๆ มักจะชอบกระทุ้งเข่าใส่ขา หรือเหยียบเท้าคนๆนั้น โดยเฉพาะกับนายดิน มักจะไม่ค่อยเข้างานที่ร้านครัวประไพ เพราะถูกนายดินชวนให้ไปทำงานฟรีแลนซ์ด้วยกันอยู่บ่อยๆ และมักจะถูกนายดินเรียกตอนโกรธว่า "ยัยเป็ดภูเขา" และดาวน้อยจะชอบถามนายดินว่า "ยะหยังต้องให้ข้าแต่งตัวจะอี้โตย ?" (ทำไมต้องให้ข้าแต่งตัวอย่างนี้ด้วย) เมื่อถูกนายดินให้ใส่ชุดที่ตัวเองไม่คุ้นเคย มีอาวุธประจำตัวคือหนังสติ๊กและบ้องเป่าลูกดอกยาสลบ- กษิดิน (นายดิน) เช่าบ้านคุณนายประไพศรีอยู่ ทำงานฟรีแลนซ์ รับงานหมดทุกงาน บางงานก็ถูกโกงค่าจ้าง บางงานก็ได้ค่าจ้าง แต่ก็ได้มาด้วยความลำบาก ทุลักทุเลมากๆ บางงานก็ล้มเหลว ทำไม่สำเร็จเนื่องจากสาเหตุต่างๆ เป็นคนที่แอบชอบคุณปริม แต่จะโดนคุณนายประไพศรีและสุทัศน์ขัดขวางอยู่ตลอด- ปริม ลูกสาวคุณนายประไพศรี มักจะถูกดินและสุทัศน์ตามจีบอยู่บ่อยๆ แต่รู้สึกไม่ค่อยชอบสุทัศน์มากกว่า- จ่อไม้โป้ (ไม้) ลูกชายของยะขิ่น (เพื่อนหัวหน้าเผ่าฯ) เป็นเพื่อนกับดาวน้อยและกระจง แอบหลงรักคุณปริม- กระจง เพื่อนของดาวน้อยและไม้ เป็นกะเทย สนิทมากๆ(จนอาจจะถึงขั้นเป็นแฟน)กับนายยอด- ยอดชาย (ยอด) ลูกน้องของนายดิน เป็นคนอีสาน สนิทมากๆ กับกระจง และแอบชอบการบูร ภรรยาของเพชรฉาย- คุณนายประไพศรี เจ้าของร้านอาหารครัวประไพ และทำธุรกิจหลายอย่าง เช่น บ้านที่นายดินเช่า ร้านนวดที่เฮียจูเช่า พื้นที่เช่าขายส้มตำของการบูรและเพชร ฯลฯ มีนิสัยขี้งก ฟุ่มเฟือย มักจะทำอะไรหลายๆอย่าง ที่คิดว่าจะทำให้ตัวเองรวยขึ้น แต่ส่วนใหญ่แล้วจะผิดหวัง ล้มเหลว โดนหลอก และมีความพยายามที่จะให้ปริมแต่งงานกับสุทัศน์ และมักจะขัดขวางนายดินไม่ให้ยุ่งกับคุณปริม- งอแซ หัวหน้าเผ่าฯ พ่อของดาวน้อยและฟ้าลั่น มาเปิดร้านกาแฟใกล้ๆร้านนวดเฮียจู (ในตอน ซื้อผีข้ามั๊ย ?) หลงรักคุณนายประไพศรี และชอบเรียกคุณนายประไพศรีว่า “แม่กระแต๊วแว๊ด" และเคยถูกคุณนายประไพศรีเรียกว่า "ไอ้หน้าหนมเปี๊ยะ" ด้วย และงอแซจะชอบเรียกนายดินว่าไอ้ลูกเขย เนื่องจากมีความพยายามยัดเยียดให้นายดินแต่งงานกับดาวน้อยนั่นเอง- ยะขิ่น หมอผีประจำหมู่บ้าน พ่อของไม้ เพื่อนของหัวหน้าเผ่าฯ หลงรักคุณนายประไพศรีเช่นกัน ชอบเรียกคุณนายประไพศรีว่า “แม่ปักษาสวรรค์” และเคยแย่งกันกับหัวหน้าเผ่าด้วย (ในตอน ศึกชิงนาง)- ฟ้าลั่น ลูกชายหัวหน้าเผ่าฯ พี่ชายของดาวน้อย มาทำงานที่กรุงเทพฯ โดยการหลอกลวงประชาชนในรูปแบบต่างๆ ปรากฏตัวในตอนจัดให้ดอตคอม และเหนือฟ้ายังมีฟ้า- นุ้ย ลูกจ้างของคุณนายประไพศรี เป็นคนใต้ ชอบอู้งานและโยนงานให้ดาวน้อยอยู่บ่อยๆ และมักจะร่วมมือกับคุณสุทัศน์ เพื่อวางแผนการอะไรบางอย่าง บางทีก็ชอบสร้างความเดือดร้อนให้ผู้อื่น จนต้องจ่ายค่าเสียหาย หรือถูกคุณนายฯหักเงินเดือนอยู่บ่อยๆ- สุทัศน์ เป็นคู่ปรับกับนายดิน ชอบมาจีบคุณปริมอยู่บ่อยๆ และชอบตีสนิทกับคุณนายประไพศรี ในบางครั้งก็จะวางแผนการกับนุ้ย เพื่อทำอะไรบางอย่าง และมีความหวังที่จะขอคุณปริมแต่งงานให้ได้- การบูร และ เพชรฉาย (เพชร) สองสามีภรรยา เปิดร้านขายส้มตำด้วยกัน ใกล้ๆ ร้านนวดของเฮียจู เพชรเคยเป็นพระเอกลิเกเก่า ชอบเสียงดังโวยวายและชอบแซวสาวๆไปทั่ว- มะเหมี่ยว และ เฮียจู คู่สาวแท้สาวหล่อ เปิดร้านนวดแผนโบราณระยะเวลาในการถ่ายทำ ระยะเวลาในการถ่ายทำ. เปิดกล้องประมาณเดือนมีนาคม - เมษายน พ.ศ. 2558 และปิดกล้องไปในต้นเดือนธันวาคม พ.ศ. 2558รายชื่อตอนที่ออกอากาศ รายชื่อตอนที่ออกอากาศ. 1. เบิกไพร (11 กรกฎาคม พ.ศ. 2558) 2. เบิกกรุง (12 กรกฎาคม พ.ศ. 2558) 3. ตะกายดาว (18 กรกฎาคม พ.ศ. 2558) 4. จัดให้ดอตคอม (19 กรกฎาคม พ.ศ. 2558) เปิดตัวฟ้าลั่น 5. รักแท้แพ้ไห (25 กรกฎาคม พ.ศ. 2558) ุ6. ของดี (26 กรกฎาคม พ.ศ. 2558) 7. งานจ้างผี (1 สิงหาคม พ.ศ. 2558) นักแสดงรับเชิญ : 8. ตัวจริงตัวปลอม (2 สิงหาคม พ.ศ. 2558) นักแสดงรับเชิญ : ชาลี คดีเด็ด (ไม่ได้ขึ้นเครดิต) 9. ปิ๊กบ้าน (8 สิงหาคม พ.ศ. 2558) 10. แผนจับคู่ (9 สิงหาคม พ.ศ. 2558) 11. ปิ๊งรัก (15 สิงหาคม พ.ศ. 2558) 12. รักติดดอย (16 สิงหาคม พ.ศ. 2558) 13. เหนือฟ้ายังมีฟ้า (22 สิงหาคม พ.ศ. 2558) 14. กล่องปริศนา (23 สิงหาคม พ.ศ. 2558) 15. ซื้อผีข้ามั๊ย ? (29 สิงหาคม พ.ศ. 2558) นักแสดงรับเชิญ : น้ำเงิน บุญหนัก 16. พ่อนะยะ (30 สิงหาคม พ.ศ. 2558) นักแสดงรับเชิญ : แอนนา ชวนชื่น 17. นางเอกในดวงใจ (5 กันยายน พ.ศ. 2558) นักแสดงรับเชิญ : หยก ธัญยกันต์ ธนกิตติ์ธนานนท์ 18. จอมโจรจอมใจ (6 กันยายน พ.ศ. 2558) นักแสดงรับเชิญ : ต๋อง ชวนชื่น 19. ไหฮองเฮา (12 กันยายน พ.ศ. 2558) 20. หมอดูหมอเดา (13 กันยายน พ.ศ. 2558) นักแสดงรับเชิญ : จอย ชวนชื่น 21. โกอินเตอร์ (19 กันยายน พ.ศ. 2558) นักแสดงรับเชิญ : โจอี้ เชิญยิ้ม 22. เป๊ะเลย (20 กันยายน พ.ศ. 2558) นักแสดงรับเชิญ : 23. จูกะปู (26 กันยายน พ.ศ. 2558) นักแสดงรับเชิญ : 24. กางเกงชั้น(ใน)หาย (27 กันยายน พ.ศ. 2558) นักแสดงรับเชิญ : สนธยา ชิตมณี (สน เดอะสตาร์) 25. ผีแม่ม่าย (3 ตุลาคม พ.ศ. 2558) 26. ไปวัด (4 ตุลาคม พ.ศ. 2558) นักแสดงรับเชิญ : 27. บุญใสใจสะอาด (10 ตุลาคม พ.ศ. 2558) 28. ดัดนิสัย (11 ตุลาคม พ.ศ. 2558) 29. กิ๊กเก่า VS เมียจ๋า (17 ตุลาคม พ.ศ. 2558) นักแสดงรับเชิญ : วีรินท์ นาคะวรังค์ 30. หนังสือเล่มนั้น (18 ตุลาคม พ.ศ. 2558) 31. โรคติดต่อ (24 ตุลาคม พ.ศ. 2558) 32. ค่าเช่าบ้าน (25 ตุลาคม พ.ศ. 2558) 33. ดาวน้อยแต่งงาน (31 ตุลาคม พ.ศ. 2558) นักแสดงรับเชิญ : ตูมตาม เชิญยิ้ม และ ปรัชญ์ ปรมิณ ศิระวนาดร 34. เจ้าชายยอด (1 พฤศจิกายน พ.ศ. 2558) 35. แพ้ ชนะ (7 พฤศจิกายน พ.ศ. 2558) นักแสดงรับเชิญ : 36. โถเจ้าปัญหา (8 พฤศจิกายน พ.ศ. 2558) 37. วัยทอง (14 พฤศจิกายน พ.ศ. 2558) นักแสดงรับเชิญ : ณัฐนี สิทธิสมาน 38. แก้เผ็ด (15 พฤศจิกายน พ.ศ. 2558) 39. ศึกชิงนาง (21 พฤศจิกายน พ.ศ. 2558) 40. ฮาตรึม (22 พฤศจิกายน พ.ศ. 2558) 41. เจ้าพ่อตัวปลอม* (28 พฤศจิกายน พ.ศ. 2558) นักแสดงรับเชิญ : กิ๊ฟ ชวนชื่น 42. ทุกอย่างจัดการได้ (29 พฤศจิกายน พ.ศ. 2558) 43. หนาวเนื้อห่มเนื้อ (5 ธันวาคม พ.ศ. 2558) 44. มะเหมี่ยวเสียวหลุด (6 ธันวาคม พ.ศ. 2558) นักแสดงรับเชิญ : อั๋น ชยพล บุนนาค 45. ผีสูบเลือด (12 ธันวาคม พ.ศ. 2558) นักแสดงรับเชิญ : จอห์น โจนาธาน แซมซัน (ไม่ได้ขึ้นเครดิต) 46. กรรมเก่า เฮาฮักกัน (13 ธันวาคม พ.ศ. 2558) 47. สายลับ สายรัก (19 ธันวาคม พ.ศ. 2558) 48. วันเกิด (20 ธันวาคม พ.ศ. 2558) 49. รักอ้ำอึ้ง (26 ธันวาคม พ.ศ. 2558) นักแสดงรับเชิญ : วีระชัย หัตถ์โกวิท 50. รักล้นดอย (27 ธันวาคม พ.ศ. 2558) เป็นตอนสุดท้ายตอนที่ไม่ได้ออกอากาศ ตอนที่ไม่ได้ออกอากาศ. ตอน เจ้าพ่อตัวปลอม เวอร์ชันแรก เดิมทีนั้นจะมีการออกอากาศในวันเสาร์ที่ 14 พฤศจิกายน พ.ศ. 2558 แต่ไม่มีการออกอากาศ เพราะเกรงว่าจะมีปัญหาเรื่องลิขสิทธิ์ตามมาภายหลัง เนื่องจากตัวละครในตอนนั้น มีการคอสเพลย์เป็นตัวการ์ตูนชื่อดังหลายๆตัว และมีการเอ่ยชื่อตัวการ์ตูนจริงๆแต่ละตัวด้วย จึงได้มีการถ่ายทำใหม่ โดยให้ผู้รับบทเป็นเจ้าพ่อ แต่งกายเหมือนเดิม แต่ไม่มีการเอ่ยถึงชื่อตัวการ์ตูนจริงๆ และเปลี่ยนการแต่งกายของผู้ที่รับบทเป็นเจ้าพ่อตัวปลอมทั้งหมด มาเป็นกลุ่มเจ้าพ่อไฟเยอร์แมน (ลักษณะการแต่งกายคล้ายกับลูกผู้ชายพันธุ์ดี) และออกอากาศในชื่อตอนเดิม เมื่อวันเสาร์ที่ 28 พฤศจิกายน พ.ศ. 2558ไอเด้นท์ (Ident) เปิด-ปิดช่วงของละคร ไอเด้นท์ (Ident) เปิด-ปิดช่วงของละคร. ไอเด้นท์ที่ใช้ในละครรักล้นดอย มีทั้งหมด 3 แบบ 1. แบ็คกราวด์รูปภูเขา หญ้า และอาคาร แสดงแค่โลโก้ของละครและชื่อผู้ประพันธ์,บทโทรทัศน์ 2. แบ็คกราวด์รูปภูเขา หญ้า และอาคาร แสดงทั้งโลโก้ของละคร,ชื่อผู้ประพันธ์,บทโทรทัศน์ และรูปตัวละครหลักในเรื่องทุกคน 3. แบ็คกราวด์รูปภูเขา หญ้า และอาคาร แสดงทั้งโลโก้ของละคร,ชื่อผู้ประพันธ์,บทโทรทัศน์ และตัวละครเฉพาะกษิดินและดาวน้อย ซึ่งตั้งแต่ตอนปิ๊งรัก ก็ไม่มีการใช้ไอเด้นท์อันนี้อีก แต่ไอเด้นท์อันนี้ก็ได้นำกลับมาใช้อีกในตอนสุดท้ายเพลงประกอบละครเพลงประกอบละคร. - รวมเพลงประกอบละครรักล้นดอย (Official) - เพลง ฮักกันขนาด - ขับร้องโดย พิม พิมประภา ตั้งประภาพรรายละเอียดอื่นๆรายละเอียดอื่นๆ. - อ้อม อังคณา รับบทนางเอกเป็นเรื่องแรก - พลอย วรางคนาง เล่นละครรักล้นดอยเป็นเรื่องแรก - ตัวละครที่ปรากฏตัวน้อยที่สุดคือ "ฟ้าลั่น"</doc>
