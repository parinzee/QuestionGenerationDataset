<doc id="276188" url="https://th.wikipedia.org/wiki?curid=276188" title="มอเตอร์เฮด">มอเตอร์เฮด มอเตอร์เฮด () เป็นวงร็อกอังกฤษก่อตั้งวงในปี 1975 โดยเลมมี มือเบส นักร้อง นักแต่งเพลง วงเป็นส่วนหนึ่งของการเคลื่อนไหวของดนตรีนิวเวฟออฟบริติชเฮฟวีเมทัล ที่ได้รับการกระตุ้นเพลงเฮฟวีเมทัลอีกครั้งในช่วงปลายคริสต์ทศวรรษ 1970 และต้นคริสต์ทศวรรษ 1980 มอเตอร์เฮดประสบความสำเร็จในต้นคริสต์ทศวรรษ 1980 ที่มีซิงเกิ้ลหลายซิงเกิ้ลประสบความสำเร็จบนชาร์ตท็อป 40 ชาร์ต และอัลบั้มอย่าง Overkill, Bomber, Ace of Spades โดยเฉพาะอย่างยิ่งอัลบั้มชุด No Sleep 'til Hammersmith ทำให้วงมีชื่อเสียงในฐานะวงร็อกแถวหน้าของสหราชอาณาจักร ขณะที่แนวเพลงทั่วไปของวงจะเป็นแนวเพลง แทรชเมทัล แต่ทั้งนี้ตัวเลมมีเองไม่ชอบที่จะแบ่งแนวเพลงเป็นประเภทดังกล่าว เขาพอใจกับการเรียกอธิบายแนวเพลงง่าย ๆ ว่าเป็น ร็อกแอนด์โรล แนวเพลงของวงยังคงเดิมตลอดการทำงานของพวกเขา โดยพวกเขาพึงพอใจที่จะเล่นในสิ่งที่เขาพึงพอใจและทำได้ดีที่สุด รวมถึงการชื่นชอบในเพลงร็อกแอนด์โรลยุคแรก ๆ เห็นได้จากเพลงที่พวกเขานำมาทำใหม่ในบางครั้ง ส่วนเนื้อเพลงขอวงจะกล่าวถึงสงคราม การต่อสู้ของความดีและความชั่ว การใช้อำนาจในทางที่ผิด พฤติกรรมสำส่อนทางเพศ การติดสารเสพติด และเส้นทางชีวิต วงยังมีโลโก้ที่มีจุดเด่น เป็นหน้าที่มีเขี้ยวที่เกินหน้าเขาของหมูป่ากับโซ่และตะปู ออกแบบโดยศิลปินที่ชื่อ โจ ปีทาก์โน ในปี 1977 ออกแบบสำหรับอัลบั้มชุด Motörhead และยังปรากฏในหลาย ๆ ปกของอัลบั้มถัด ๆ มา วงติดอันดับ 26 ของการจัดอันดับทางช่องวีเอชวัน ในหัวข้อ 100 ศิลปินฮาร์ดร็อกที่ยอดเยี่ยมที่สุดผลงานอัลบั้มผลงานอัลบั้ม. - Motörhead (1977) - Overkill (1979) - Bomber (1979) - Ace of Spades (1980) - Iron Fist (1982) - Another Perfect Day (1983) - Orgasmatron (1986) - Rock 'n' Roll (1987) - 1916 (1991) - March ör Die (1992) - Bastards (1993) - Sacrifice (1995) - Overnight Sensation (1996) - Snake Bite Love (1998) - We Are Motörhead (2000) - Hammered (2002) - Inferno (2004) - Kiss of Death (2006) - Motörizer (2008) - The Wörld Is Yours (2010) - Aftershock (2013) - Bad Magic (2015)</doc>
