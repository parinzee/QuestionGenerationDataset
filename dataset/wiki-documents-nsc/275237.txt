<doc id="275237" url="https://th.wikipedia.org/wiki?curid=275237" title="อาคารริงกูเกททาวเวอร์">อาคารริงกูเกททาวเวอร์ อาคารริงกูเกททาวเวอร์ () เป็นตึกระฟ้าสูง 256 เมตรในริงกูทาวน์ เมืองอิซุมิซะโนะ จังหวัดโอซะกะ ประเทศญี่ปุ่น มีทั้งหมด 56 ชั้น สร้างแล้วเสร็จเมื่อเดือนสิงหาคม พ.ศ. 2539 ออกแบบโดยนิคเคน เซ็คเค และ Yasui Architects & Engineers อาคารแบ่งออกเป็นสามระดับชั้น ระดับแรกเป็นห้องประชุมนานาชาติ ระดับที่สองเป็นสำนักงานธุรกิจต่างๆ และระดับที่สามซึ่งมีความกว้างของอาคารน้อยที่สุด เป็นโรงแรมเอเอ็นเอเกททาวเวอร์ โรงแรมตั้งอยู่ในตำแหน่งที่นักท่องเที่ยวเดินทางมาได้สะดวก เนื่องจากตั้งอยู่ติดกับ Sky Gate Bridge ที่ทอดข้ามไปยังท่าอากาศยานนานาชาติคันไซ และอยู่ติดกับสถานีรถไฟริงกูทาวน์ที่มีรถไฟสาย JR ฮันวะและ Nankai Main Line วิ่งผ่าน ชั้นที่ 26 เป็นจุดชมทิวทัศน์ที่สามารถมองเห็นมหาสมุทร Sky Gate Bridge และ Ferris wheel ในริงกูทาวน์ อาคารมีชั้นใต้ดินสองชั้น ใช้เป็นที่จอดรถที่รองรับรถยนต์ได้ 365 คัน ก่อนการก่อสร้าง ได้มีการเสนอแบบร่างจำนวนหนึ่งของอาคารที่จะสร้างบริเวณนี้ จนกระทั่งแบบร่างที่สองได้รับอนุมัติให้นำไปใช้ อาคารนี้มีความสูงเป็นอันดับที่ 88 ของโลกเมื่อวัดถึงจุดที่สูงที่สุด และสูงเป็นอันดับสองในญี่ปุ่น โดยสูงเท่ากับ โอซะกะเวิลด์เทรดเซ็นเตอร์</doc>
