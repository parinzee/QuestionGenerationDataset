<doc id="940983" url="https://th.wikipedia.org/wiki?curid=940983" title="จังหวัดตีโมกเลเต">จังหวัดตีโมกเลเต จังหวัดตีโมกเลเต (เซบัวโน: Habagatang Leyte, ) เป็นจังหวัดในเขตซีลางังคาบีซายาอัน ประเทศฟิลิปปินส์ เมืองหลักคือมาอาซีน ตีโมกเลเตเคยเป็นส่วนหนึ่งของจังหวัดเลเตก่อนที่จะได้รับการจัดตั้งจังหวัดใหม่ ตีโมกเลเตมีพื้นที่ครอบคลุมถึงเกาะลีมาซาวา สถานที่ซึ่งเชื่อว่ากันว่าเป็นแหล่งกำเนิดโรมันคาทอลิกในฟิลิปปินส์ จังหวัดนี้มีประชากรน้อยเป็นอันดับที่สองของภูมิภาค โดยมีประชากร 421,750 คนในปี ค.ศ. 2015 ลักษณะทางภูมิศาสตร์ของจังหวัดตีโมกเลเตมักจะมีปัญหาอยู่บ่อยครั้ง อาทิ อุทกภัยจากแม่น้ำซูบังดากู และโคลนถล่ม ซึ่งโคลนถล่มครั้งที่ร้ายแรงที่สุดเกิดขึ้นในปี ค.ศ. 2006 จังหวัดตีโมกเลเตมีการขนส่งระหว่างเกาะที่ดี โดยมีเรือข้ามฟากเชื่อมต่อไปยังเมืองลีโลอันและจังหวัดฮีลากังซูรีเกา ซึ่งตั้งอยู่บนเกาะมินดาเนา ตัวจังหวัดยังมีชื่อเสียงในด้านการผลิต เส้นใยอาบาคาอีกด้วย</doc>
