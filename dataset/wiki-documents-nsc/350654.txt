<doc id="350654" url="https://th.wikipedia.org/wiki?curid=350654" title="รัฐกินตานาโร">รัฐกินตานาโร รัฐกินตานาโร () เป็น 1 ใน 31 รัฐของประเทศเม็กซิโก ตั้งอยู่ทางตะวันออกของคาบสมุทรยูกาตัง อยู่ติดกับรัฐยูกาตังและรัฐกัมเปเชทางทิศเหนือและตะวันตก ติดกับทะเลแคริบเบียนทางทิศตะวันออก และติดกับประเทศเบลีซทางทิศใต้ เมืองหลวงของรัฐกินตานาโรคือเมือง เชตูมัล รัฐกินตานาโร มีเมืองพักตากอากาศอยู่หลายเมือง เช่น กังกุน, เกาะโกซูเมลและมูเคเรส, เมืองบากาลาร์, ฟีลีเปการ์รีโยปวยร์โต (Felipe Carrillo Puert), ปลายาเดลการ์เมน (Playa del Carmen), ปวยร์โตคัวเรซ (Puerto Juárez), อากูมัล (Akumal), ชกาลัก (Xcalak), และปวยร์โตมอเรโลส (Puerto Morelos) และยังมีเมืองโบราณอารยธรรมมายาอย่างเมือง Chacchoben, Chakanbakán, Chamax, Coba, Dzibanché, El Meco, Ichpaatán, Kohunlich, Muyil, Oxtankah, Tancah, Tulum, Tupak, Xel-Há, และ Xcaret รัฐครอบคลุมพื้นที่ 50,351 ตร.กม. (19,440.6 ตร.ไมล์) และจากการสำรวจประชากรในปี ค.ศ. 2005 มีประชากร 1,135,309 คน รัฐยังมีอัตราการเพิ่มประชากรอย่างรวดเร็วเนื่องจากการก่อสร้างโรงแรมและความต้องการคนงาน มีประชากรจากรัฐอย่าง รัฐยูกาตัง รัฐกัมเปเช รัฐตาบัสโก และรัฐเวรากรูซ อพยพเข้ามา แต่ถึงกระนั้นบริเวณที่ตั้งรีสอร์ตก็มักจะได้รับผลกระทบจากเฮอร์ริเคนอันเนื่องมาจากที่ตั้ง ชื่อของรัฐตั้งขึ้นตาม อันเดรส กินตานา โร (Andrés Quintana Roo)</doc>
