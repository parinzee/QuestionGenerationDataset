<doc id="645459" url="https://th.wikipedia.org/wiki?curid=645459" title="รายการผลงานของลิงคินพาร์ก">รายการผลงานของลิงคินพาร์ก รายชื่อผลงานของวงดนตรีร็อกชาวอเมริกัน ลิงคินพาร์ก () ประกอบด้วย 6 สตูดิโออัลบั้ม, 5 อัลบั้มบันทึกการแสดงสด, 2 อัลบั้มรวมเพลง, 2 รีมิกซ์อัลบั้ม, 3 อัลบั้มเพลงประกอบภาพยนตร์, 12 วิดีโออัลบั้ม, 21 อีพี, 29 ซิงเกิล, 17 ซิงเกิลโปรโมต และ 36 มิวสิกวิดีโอ ลิงคินพาร์กก่อตั้งขึ้นในอะกูราฮิลส์ รัฐแคลิฟอร์เนีย ในปี พ.ศ. 2539 โดย ไมค์ ชิโนดะ (นักร้องนำและกีตาร์), แบรด เดลสัน (กีตาร์) และ รอบ บัวร์ดอน (กลอง) ส่วน โจ ฮาห์น และ เดฟ ฟาร์เรล เข้าร่วมวงในเวลาต่อมา และในปี พ.ศ. 2542 เชสเตอร์ เบนนิงตัน ก็ได้เข้าร่วมเป็นสมาชิกในวง ลิงคินพาร์กมีชื่อเสียงโด่งดังไปทั่วโลกในปี พ.ศ. 2543 ด้วยอัลบั้มเปิดตัวของวง ไฮบริดทีโอรี (Hybrid Theory) ซึ่งติดอันดับสูงสุดในอันดับที่ 2 ใน บิลบอร์ด 200 เป็นอัลบั้มที่มียอดจำหน่ายสูงสุดอันดับที่เจ็ดแห่งปี 2000 และได้รับการรับรองระดับเพชร และระดับ 4× ทองคำขาวในยุโรป ซิงเกิลที่สี่จากอัลบั้มนี้ "อินดิเอ็นด์" (In the End) ติดอันดับสูงสุดในอันดับที่ 2 ใน บิลบอร์ดฮอต 100 (สูงที่สุดในงานเพลงของลิงคินพาร์ก) และติดอันดับอยู่ในชาร์ตเป็นเวลา 38 สัปดาห์ ด้วยยอดจำหน่ายในสัปดาห์แรก 810,000 สตูดิโออัลบั้มชุดที่ 2 ของลิงคินพาร์ก เมทีโอรา (Meteora) ออกจำหน่ายในปี พ.ศ. 2546 เข้าสู่ บิลบอร์ด 200 ในอันดับที่ 1 ทำให้เป็นอัลบั้มที่มียอดจำหน่ายสูงสุดอันดับที่สามแห่งปี ในปี พ.ศ. 2550 ออกสตูดิโออัลบั้มชุดที่ 3 มินิตส์ทูมิดไนต์ (Minutes to Midnight) เป็นอัลบั้มแรกที่ติดอันดับหนึ่งในชาร์ต บิลบอร์ด 200 ด้วยยอดจำหน่าย 623,000 ชุด ในสัปดาห์แรก อะเทาซันด์ซันส์ (A Thousand Suns) ออกจำหน่ายในปี พ.ศ. 2553 เป็นสตูดิโออัลบั้มชุดที่สามที่ติดอันดับแรกในชาร์ต บิลบอร์ด 200 แต่ยอดจำหน่ายในสัปดาห์แรกจำหน่ายได้น้อยกว่าครึ่งของที่เคยติดอันดับหนึ่งมาก่อน—240,000 ชุด ลิฟวิงทิงส์ (Living Things) ออกจำหน่ายในปี พ.ศ. 2555 ด้วยยอดจำหน่าย 223,000 ชุด ในสัปดาห์แรก และต่อมาได้เป็นสตูดิโออัลบั้มชุดที่สี่ที่ติดอันดับหนึ่งในชาร์ต ลิงคินพาร์กออกจำหน่ายผลงานอัลบั้มได้มากกว่า 60 ล้านชุดทั่วโลก และ 24,712,000 ชุดในสหรัฐอเมริกาเมื่อเดือนมิถุนายน พ.ศ. 2557 มีซิงเกิล 11 ซิงเกิลที่ติดอันดับหนึ่งในชาร์ต บิลบอร์ด เพลงอัลเทอร์เนทีฟ สองซิงเกิล "ครอว์ลิง" และ "นัมบ์/อานคอร์" ได้รับรางวัลแกรมมี ลิงคินพาร์กอันเดอร์กราวด์ เป็นแฟนคลับของวงที่เป็นทางการ โดยจะออกอีพีเป็นประจำทุกปี ซึ่งประกอบไปด้วยแทร็กหายาก เดโม แทร็กบันทึกการแสดงสด และรีมิกซ์อัลบั้มสตูดิโออัลบั้มอัลบั้มบันทึกการแสดงสดอัลบั้มรวมเพลงรีมิกซ์อัลบั้มอัลบั้มเพลงประกอบภาพยนตร์อีพีอัลบั้มเดโมซิงเกิลซิงเกิลหลักซิงเกิลที่ได้รับเชิญซิงเกิลโปรโมตเพลงอื่น ๆ ที่ขึ้นชาร์ตเพลงในรูปแบบอื่นวิดีโออัลบั้มมิวสิกวิดีโอหมายเหตุ</doc>
