<doc id="200768" url="https://th.wikipedia.org/wiki?curid=200768" title="โรงเรียนร้องกวางอนุสรณ์">โรงเรียนร้องกวางอนุสรณ์ โรงเรียนร้องกวางอนุสรณ์ (Rongkwang Anusorn School) เป็นโรงเรียนระดับมัธยมศึกษาขนาดใหญ่ ประจำอำเภอร้องกวาง จังหวัดแพร่ ปัจจุบันเปิดการเรียนการสอนแบบสหศึกษา เปิดสอนระดับมัธยมศึกษาตอนต้น และชั้นมัธยมศึกษาตอนปลายประวัติ ประวัติ. โรงเรียนร้องกวางอนุสรณ์ อำเภอร้องกวาง จังหวัดแพร่ สังกัดสำนักงานเขตพื้นที่มัธยมศึกษา เขต 37 ตั้งอยู่เลขที่ 315 หมู่ 6 ถนนยันตรกิจโกศล อำเภอร้องกวาง จังหวัดแพร่ 54140 หมายเลชโทรศัพท์ (054) 597300-1 โทรสาร 054- 648357 ได้รับอนุมัติจากกระทรวงศึกษาธิการให้จัด จัดตั้งเมื่อ วันที่ 24 เมษายน 2505 และให้เปิดสอน 17 พฤษภาคม 2505 ในระดับมัธยมศึกษาตอนต้นสายสามัญ โดยจัดการเรียนการสอนแบบสหศึกษา โรงเรียนร้องกวางอนุสรณ์เดิมเป็นสถานที่จัดตั้งของโรงเรียนสหราษฎร์พิทยา(โรงเรียนราษฎร์)ซึ่งมีนายสุธรรมสายศร เป็นเจ้าของและ นายคำพินิจ สิทธิวีระกูล เป็นจัดการ และมีสมาชิกผู้ถือหุ้นประมาณ 300 คน เมื่อโรงเรียนสหราษฎร์พิทยา เลิกล้มกิจการ เจ้าของผู้จัดการ และสมาชิกผู้ถือหุ้นได้พร้อมใจมอบอาคารเรียน ซึ่งสร้างยังไม่เสร็จ มีแต่เสาและหลังคามุงด้วยกระเบื้องซีเมนต์ ส่วนฝา พื้นห้อง และเพดานยังไม่มีพร้อมกับที่ดินซึ่งมีเนื้อที่ประมาณ 24 ไร่เศษ ให้กับนายอำเภอร้องกวาง เพื่อให้นายอำเภอได้ดำเนินเรื่องขออนุมัติกระทรวงศึกษาธิการ จัดตั้งเป็นโรงเรียนมัธยมประจำอำเภอขึ้น ประจวบกับเป็นโอกาสที่ปลัดกระทรวงศึกษาธิการ (นายอภัย จันทรวิมล) ได้มาตรวจราชการที่จังหวัดแพร่ เมื่อ พ.ศ.2505 ในโอกาสนั้น นายอภัย จันทรวิมล ได้มาตรวจเยี่ยมสถานที่ตั้งโรงเรียน เมื่อวันที่ 19 มกราคม พ.ศ. 2505 และได้ปราศรัยกับบรรดาพ่อค้า ข้าราชการและประชาชนที่มาต้อนรับว่า จะรับเรื่องการจัดตั้งโรงเรียนไปพิจารณา และได้ย้ำว่า หากกระทรวงศึกษาธิการอนุมัติขอให้ช่วยกันสร้างและให้ย้ายอาคารเรียนจากที่เดิมซึ่งเป็นที่ลุ่ม (ตัวอาคารเรียนโรงเรียนสหราษฎณ์พิทยาเดิม) มาสร้างใหม่ ณ อาคารเรียนหลังที่ 1 (ปัจจุบันได้รื้อถอนไปสร้างเป็นโรงอาหาร โรงพลศึกษา และหอประชุมขนาดใหญ่แทน) ต่อมา กระทรวงศึกษาธิการ ได้ประกาศตั้งโรงเรียนแห่งนี้ เป็นโรงเรียนมัธยมประจำอำเภอ เปิดสอนในระดับชั้นมัธยมศึกษาตอนต้นสายสามัญ เมื่อวันที่ 24 เมษายน พ.ศ. 2505 และได้ตั้งชื่อว่า โรงเรียนร้องกวางอนุสรณ์ ปัจจุบันโรงเรียนร้องกวางอนุสรณ์ มีพื้นที่ทั้งหมด 60 ไร่ 3 งาน 61 3/10 ตารางวา มีบุคลากรครู-อาจารย์ จำนวน 102 คน ครูจ้างสอน/ประจำ จำนวน 6 คน ครูธุรการ 1 คน ลูกจ้างประจำ จำนวน 10 คน ลูกจ้างชั่วคราว จำนวน 12 คน และนักเรียน จำนวน 1,852 คน (ข้อมูล: 18 พฤษภาคม 2553) เปิดทำการสอนในระดับชั้นมัธยมศึกษาปีที่ 1 ถึงมัธยมศึกษาปีที่ 6 (ช่วงชั้นที่ 3 - 4)เพลงประจำโรงเรียนเพลงประจำโรงเรียน. - มาร์ช ร.อ. ใต้ร่มธงม่วงขาวชาว ร.อ. ไม่รีรอ รวมพลังมั่นคง- ประดู่ศรีตรัง ประทับใจ ศรี ศรีตรังบานแล้ว ช่างผ่องแผ้วสดสีแจ่มใส- ลูกม่วง - ขาว ลูกม่วง-ขาว ใต้เงาร่มประดู่ เราพร้อมสู้ นักเรียน-ครู ผู้ศึกษาโรงเรียนรางวัลพระราชทานโรงเรียนรางวัลพระราชทาน. - โรงเรียนรางวัลพระราชทาน ระดับมัธยมศึกษา (ขนาดใหญ่) ประจำปีการศึกษา 2540รายนามผู้บริหาร</doc>
