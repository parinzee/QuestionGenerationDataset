<doc id="753701" url="https://th.wikipedia.org/wiki?curid=753701" title="ไนเซอริทรอล">ไนเซอริทรอล ไนเซอริทรอล () (ชื่อการค้า: Perycit) เป็นยาลดระดับไขมันในกระแสเลือดที่เป็นอนุพันธ์ของไนอะซิน (niacin derivative) โดยมีโครงสร้างเป็นสารประกอบเอสเทอร์ของเพนตะอีระไธรทอล (pentaerythritol) และกรดนิโคทินิค (nicotinic acid) คุณสมบัติโดยทั่วไปของไนเซอริทรอลนั้นมีความคล้ายคลึงกันกับกรดนิโคทินิค (หรือนิโคทินาไมด์) นอกจากจะมีฤทธิ์เป็นยาลดระดับไขมันในกระแสเลือดแล้ว ไนเซอริทรอลยังมีฤทธิ์ขยายหลอดเลือด ซึ่งอาจสามารถนำไปใช้ในการรักษาโรคที่เกี่ยวเนื่องกับหลอดเลือดส่วนปลาย (peripheral vascular disease) ได้การศึกษาทางคลินิก การศึกษาทางคลินิก. การศึกษาทางคลินิกที่ผ่านมาแสดงให้เห็นว่าประสิทธิภาพของไนเซอริทรอลในการลดระดับไขมันในเลือดนั้นขึ้นอยู่กับขนาดยาและระดับไขมันในเลือดพื้นฐานของผู้ป่วย โดยการศึกษาของ เทระโมโตะและคณะซึ่งได้ทำการศึกษาถึงผลของไนเซอริทรอลต่อระดับไลโปโปีตีน-เอ (Lipoprotein-a) ที่จัดเป็นส่วนประกอบสำคัญของ LDL-C โดยทำการศึกษาในผู้ป่วยไขมันในเลือดสูงจำนวน 72 คน โดยใช้ไนเซอริทรอลเริ่มต้นในขนาด 750-1500 มิลลิกรัมต่อวัน จากนั้นทุกๆ 4 สัปดาห์ จะพิจารณาปรับเพิ่มขนาดไนเซอริทรอลขึ้นในผู้ที่มีระดับไขมันในกระแสเลือดมากกว่า 5.69 มิลลิโมลต่อลิตร โดยมีขนาดสูงสุด คือ 2250 มิลลิกรัมต่อวัน ผลการศึกษาพบว่า ไนเซอริทรอลสามารถลดระดับไลโปโปรตีน-เอ ลงได้จาก 16.1 มิลลิกรัมต่อเดซิลิตร เป็น 11.1 มิลลิกรัมต่อเดซิลิตร โดยในกลุ่มผู้ป่วยที่มีระดับไลโปโปรตีน-เอก่อนเข้าร่วมการศึกษาสูงกว่า 20 มิลลิกรัมต่อเดซิลิตร ได้ประมาณร้อยละ 10.0, 22.0, และ 31.8 เมื่อใช้ไนเซอริทรอลในขนาด 750, 1500, และ 2250 มิลลิกรัมต่อวัน ตามลำดับ ส่วนในกลุ่มที่มีระดับไลโปโปรตีน-เอ น้อยกว่า 20 มิลลิกรัมต่อเดซิลิตรนั้นพบว่า มีเพียงการใช้ยาในขนาด 2250 มิลลิกรัมต่อวันท่านั้นที่มีประสิทธิภาพในการลดระดับไลโปโปรตีน-เอ</doc>
