<doc id="401380" url="https://th.wikipedia.org/wiki?curid=401380" title="พิมมาลา">พิมมาลา พิมมาลา เป็นละครโทรทัศน์ไทย แนวโรแมนติก-แฟนตาซี จากบทประพันธ์ของ แก้วเก้า ออกอากาศทาง สถานีวิทยุโทรทัศน์ไทยทีวีสีช่อง 3 ผลิตโดย บริษัท ทีวีซีน จำกัด เขียนบทโทรทัศน์โดย เอกลิขิต กำกับการแสดงโดย อดุลย์ บุญบุตร นำแสดงโดย อธิชาติ ชุมนานนท์, เฌอมาลย์ บุญยศักดิ์, ศรีริต้า เจนเซ่น, ชีรณัฐ ยูสานนท์, เอกพงศ์ จงเกษกรณ์, รณเดช วงศาโรจน์ และนักแสดงมากฝีมืออีกมากมาย ออกอากาศทุกวันพุธ - พฤหัสบดี เริ่ม 14 กรกฎาคม พ.ศ. 2554 - 25 สิงหาคม พ.ศ. 2554เรื่องย่อ เรื่องย่อ. "รู้จักให้...ในสิ่งที่คนอื่นอยากได้" คือคำขวัญประจำใจของ เพรียว (อธิชาติ ชุมนานนท์) ชายหนุ่มเชื้อสายจีน ลูกชาย เถ้าแก่ชั้น (เหมียว แมคอินทอช) และ นางถม (ศิรินุช เพ็ชรอุไร) เพรียวเป็นชายหนุ่มหน้าตาดี เชื่อมั่นในตัวเองและทำงานเก่ง เขามีความสามารถเรื่องการดูจิตใจของคนอื่น รู้ในสิ่งที่คนอื่นต้องการและเมื่อเขาให้ในสิ่งที่คนอื่นต้องการเขาก็จะได้รับในสิ่งที่เขาอยากได้กลับคืนมาเสมอ พ่อของเขาเปิดกิจการผ้าทอ โดยมีพี่สาวสองคนคือ สายพร (อัญชิสา เลี่ยวไพโรจน์) กับ ยุพิน (สโรชา วาทิตตพันธ์) ซึ่งเป็นคนดูแลกิจการทอผ้าของครอบครัวเป็นหลักแต่พ่อแม่ไม่เคยเห็นความสำคัญ เพรียวเรียนเก่งแต่ไม่ได้เก่งแบบอัจฉริยะ เป็นเพราะเขารู้ในนิสัยของอาจารย์แต่ละคนว่าชอบอะไรแล้วทำในสิ่งที่อาจารย์ชอบ ผลก็คือผลการเรียนที่ได้รับมากกว่าคนอื่น เมื่อเรียนจบเขาได้ทำงานที่ ห้างเซนซูยา เพราะรู้จักับ ทศกร (นพชัย มัททวีวงศ์) ญาติห่าง ๆ ของ ศรสิทธิ์ (ดิลก ทองวัฒนา) และ ฟ้างาม (จินตหรา สุขพัฒน์) น้องสาวของศรสิทธิ์ เจ้าของห้างเซนซูยา โดยมี ดล (สุรินทร คารวุตม์) และ นาง (คลาวเดีย จักรพันธุ์) เป็นเพื่อนร่วมงาน ซึ่งนางนั้นเกลียดผู้หญิงสวยและแกล้งผู้หญิงสวยทุกคนที่มาทำงานด้วย สมัยเรียนมหาวิทยาลัย เพรียว คบ ข่ายแก้ว (มรกต หทัยสีวงศ์) เป็นแฟนเพราะช่วยเรื่องการเรียนแต่พอเรียนจบก็ห่างกันไปเพราะเธอไปเรียนต่อต่างประเทศ ในเรื่องความรัก เพรียว มักคบผู้หญิงคราวละ 2 คน เรียกว่าคอยสับหลีก ฟ้างามพาลูกสาวคือ น้ำนวล (ชีรณัฐ ยูสานนท์) มาฝึกงานและให้เพรียวดูแล น้ำนวลมักจะฝันถึง สาวสวยแสนงามคนหนึ่ง ในฝันน้ำนวลรู้สึกคุ้นเคยกับหญิงสาวคนนี้เป็นอย่างดี เธอถามผู้หญิงคนนั้นว่าชื่ออะไรหญิงสาวตอบว่าชื่อ รัมภา น้ำนวลจำภาพรัมภาได้ชัดเจนและคิดว่ารัมภาเป็นนางฟ้า เมลานี (วรันลักษณ์ ศิระมะณีวัฒนา) ลูกสาวของ ศรศิลป์ และ มานิดา (ชนานา นุตาคม) มาฝึกงานที่แผนดประชาสัมพันธ์ เธออาละวาดจน เต็มตา (พรรษชล สุปรีย์) แฟนของเพรียวต้องกระเด็นออกไป น้ำนวลเริ่มมีใจกับเพรียว แต่เพรียวก็ได้มาพบกับ อินทุพร (วิรากรานต์ เสณีตันติกุล) สาวนักเรียนนอกจึงเริ่มสานสัมพันธ์ แถมเซนซูยามีพนักงงานใหม่คือ ดารณี (มิรา โกมลวณิช) เข้ามาเพรียวก็ผิดคำพูดตัวเอง เขาคบทั้ง เต็มตา ดารณี อินทุพร แต่แล้วเขาก้ได้เจอสาวงามคนหนึ่งเธอชื่อว่า รัมภา (ศรีริต้า เจนเซ่น) ก่อนน้ำนวลจะเรียนจบ เพรียวไปดูนิทรรศการงานวิทยานิพนธ์ของน้ำนวล ทันทีที่เพรียวเห็นภาพเขียนของน้ำนวลที่ชื่อ Angelica ความทรงจำของนางฟ้า ซึ่งน้ำนวลเขียนถึงผู้หญิงในความทรงจำ และจู่ ๆ รัมภาสาวงามก็มาปรากฏตัว เธอบอกว่าเธอชอบงานของน้ำนวล ในงานเดียวกันเพรียวได้พบกับข่ายแก้วโดยบังเอิญ ข่ายแก้วยังคงบอกว่ารักเพรียวเหมือนเดิม ในงานเลี้ยงฉลองเรียนจบของน้ำนวล เพรียวได้พบกับ เมลานี เธอดึงเขามากอดจูบกันอย่างไม่อายใคร น้ำนวลผิดหวังและเสียใจ และไปเรียนต่อต่างประเทศ และกลับมาเมืองไทยพร้อมรูปลักษณ์ที่ทันสมัยพร้อมคู่หมั้นหนุ่ม แวน จิตติวัฒน์ สักกะบุตร (รณเดช วงศ์สาโรจน์) หนุ่มหล่อไฮโซลูกชาย คนเดียวของนักการเมืองชื่อดัง ดารณีจับได้ว่าเพรียวคบอินทุพร จึงคิดจะกระโดดตึกเพรียวต้องกล่อมจนเธอใจอ่อน เพรียวถูกฟ้างามเรียกเข้าไปตักเตือน เขาจึงตัดสินใจลาออกจากเซนซูยา เพรียวได้พบกับรัมภาอีกครั้งและเธอก็ชื่อสาปเขากลายเป็นหญิงในชื่อ พิมมาลา เพื่อให้เขาได้รู้ถึงความรู้สึกของผู้หญิง และต้องทำภารกิจตามที่นางฟ้ารำภาให้ ตั้งแต่ทำให้ดารณีตาสว่างเรื่องความรัก ต่อมาคือให้ข่ายแก้วตัดอกตัดใจจากเพรียว และต้องให้อินทุพรยกโทษให้เขาให้ได้ พิมมาลาถูกชายฉกรรจ์ฉุดลากขึ้นรถตู้ไป พิมมาลารู้ทันทีว่าเป็นฝีมือของนันท์ที่ต้องการให้ชายฉกรรจ์ข่มขืนแล้วนันท์จะคลิปไว้แบล็คเมล์ แต่เธอรอดมาได้แถมยังมีหลักฐานมัดตัวนันท์อีกด้วย นอกจากนี้พิมมาลายังช่วยฟ้างามให้เลิกงมงายกับการหาประโยชน์ของ ทวิชา (ประกาศิต โบสุวรรณ) ที่ตั้งสำนักปฏิบัติธรรมหลอกลวงคนอีกด้วย จากนั้นเซนซูยาได้ต้อนรับพนักงานใหม่คือ อนุศร (เอกพงศ์ จงเกษกรณ์) ทายาทของเซนซูยาเขาหลงรักพิมาลาทันที พิมมาลาได้กลับมาเป็นเพรียวและบอกรักน้ำนวลแต่เธอไม่สามารถยกเลิกการแต่งงานกับแวนได้ เพราะแวนรักน้ำนวลมากทำให้เพรียวปวดร้าว ต่อมาน้ำนวลตั้งท้องและคลอดลูกเป็นหญิงชื่อว่า พิมมาลา ต่อมาพ่อของเขาเสียชีวิตลงและได้แบ่งสมบัติให้เพรียวมากที่สุดแต่เขาขอให้แบ่งสามคนเท่ากัน หลังจากนั้นอีกห้าปีชีวิตของทุกคนได้ดำเนินไป เพรียวได้สร้างที่พักของคนติดเชื้อ HIV ซึ่งหนึ่งในนั้นมีเต็มตาด้วย เพรียวได้รับตำแหน่งเป็นรองกรรมการผู้จัดการส่วนทศกรเป็นอนุศร และเหตุการณ์ร้ายก็เกิดขึ้นเมื่อรถของอนุศรประสบอุบัติเหตุและแวนก็ได้รับบาดเจ็บด้วย แวนรู้ว่าเพรียวคิดอย่างไรกับน้ำนวล แล้วในที่สุดแวนก็เสียชีวิต น้ำนวลและเพรียวได้อยู่คู่กันตลอดไปนักแสดงนักแสดง. - อธิชาติ ชุมนานนท์ รับบทเป็น เพรียว - เฌอมาลย์ บุณยศักดิ์ รับบทเป็น พิมมาลา - ศรีริต้า เจนเซ่น รับบทเป็น รัมภา - ชีรณัฐ ยูสานนท์ รับบทเป็น น้ำนวล - เอกพงศ์ จงเกษกรณ์ รับบทเป็น อนุศร - รณเดช วงศาโรจน์ รับบทเป็น แวน/สายลม - จินตหรา สุขพัฒน์ รับบทเป็น ฟ้างาม - ดิลก ทองวัฒนา รับบทเป็น ศรสิทธิ์ - ชนานา นุตาคม รับบทเป็น มานิดา - จิรายุ ตันตระกูล รับบทเป็น นันท์ - พรรษชล สุปรีย์ รับบทเป็น เต็มตา - วิรากานต์ เสณีตันติกุล รับบทเป็น อินทุพร - มิรา โกมลวณิช รับบทเป็น ดารณี - สโรชา วาทิตตพันธ์ รับบทเป็น ยุพิน - อัญชิสา เลี่ยวไพโรจน์ รับบทเป็น สายพร - วรันลักษณ์ ศิริมะณีวัฒนา รับบทเป็น เมลานี - นพชัย มัททวีวงศ์ รับบทเป็น ทศกร - คลาวเดีย จักรพันธุ์ รับบทเป็น นาง - สุรินทร คารวุตม์ รับบทเป็น ดล - สมบัติ ขจรไชยกุล รับบทเป็น เถ้าแก่ชั้น - ศิรินุช เพ็ชรอุไร รับบทเป็น นางถม - มรกต หทัยวสีวงศ์ รับบทเป็น ข่ายแก้ว - สุเชาว์ พงษ์วิไล รับบทเป็น หลวงพ่อ - อรสา พรหมประทาน รับบทเป็น - พงศนารถ วินศิริ รับบทเป็น - ประกาศิต โบสุวรรณ รับบทเป็น ทวิชา - ตึ๋ง หนองปรือ รับบทเป็น - สุชาดา พูนพัฒนสุข รับบทเป็น แม่ของน้ำนวลเพลงประกอบละครเพลงประกอบละคร. - เพลง เกิดเป็นผู้หญิง ขับร้องโดย นภัสสร ภูธรใจ (เพลงเปิด) - เพลง รักแท้แพ้ทุกอย่าง ขับร้องโดย ชีรณัฐ ยูสานนท์ - เพลง ยินดีที่ได้รักเธอ ขับร้องโดย โดย รณเดช วงศาโรจน์</doc>
