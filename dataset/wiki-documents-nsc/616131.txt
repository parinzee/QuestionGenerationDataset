<doc id="616131" url="https://th.wikipedia.org/wiki?curid=616131" title="เพย์แบ็ค (2014)">เพย์แบ็ค (2014) เพย์แบ็ค (2014) () เป็นการแสดงมวยปล้ำอาชีพแบบ เพย์-เพอร์-วิว (PPV) ของ ดับเบิลยูดับเบิลยูอี (WWE) จัดเป็นครั้งที่ 2 โดยมีกำหนดจัดวันที่ 1 มิถุนายน ค.ศ. 2014 ที่สนามออลสเตทส์ อารีนา ที่เมืองโรสมอนต์ ,รัฐอิลลินอยส์ สหรัฐอเมริกาเบื้องหลัง เบื้องหลัง. หลังจากกลุ่ม เดอะชีลด์ ได้รับชัยชนะใน เอ็กซ์ตรีมรูลส์ (2014) ดูเหมือนว่าความแค้นของกลุ่ม เอฟโวลูชั่น จะยังไม่จบลง เมื่อในรายการรอว์ วันที่ 5 พฤษภาคมนั้น ดีน แอมโบรส จะต้องป้องกันแชมป์ WWE United States Championship กับอีก 19 นักมวยปล้ำ ในแมทช์แบทเทิลรอยัล โดย เชมัส เป็นฝ่ายเอาชนะไป และเป็นแชมป์ใหม่ไปในทันที และจบสถิติการป้องกันแชมป์ของแอมโบรส 351 วันได้สำเร็จ ก่อนที่กลุ่ม เอฟโวลูชั่นจะตามมาก่อกวน และทำร้ายเดอะชีลด์ในแมทช์ที่ต้องเจอกับ เดอะไวแอ็ตต์แฟมิลี จนกลุ่มเดอะชีลด์หมดสภาพไปในคืนนั้น ในรอว์ วันที่ 12 พฤษภาคม เดอะชีลด์ได้ออกมาท้ากลุ่มเอฟโวลูชั่น หลังจากที่ได้ทำร้ายพวกเขาในสัปดาห์ที่ผ่านมา และรถลีมูซีนกลุ่มเอฟโวลูชั่นก็โผล่มาทางจอยักษ์ในสนาม ทำให้เดอะชีลด์ไม่รอช้าตามไปอัดถึงที่ จนกรรมการต้องออกมาห้าม และกลุ่มของเอฟโวลูชั่นก็ได้รับคำท้า และเจอกันในเพย์แบ็ค ขณะที่บาทิสตา ท้าขอเจอกับ โรแมน เรนส์ ในคู่เอกของรายการ ซึ่งในแมทช์นั้น สมาชิกที่เหลือของเดอะชีลด์ และเอฟโวลูชั่นต่างก็ยืนอยู่ข้างเวที และในระหว่างแมทช์ทั้งสองฝ่ายต่างอัดกันจนกรรมการบนเวที ต้องยุติการปล้ำ แต่เดอะชีลด์ก็ยังไม่หยุด สเตฟานี แม็กแมน จึงเรียกนักมวยปล้ำคนอื่นๆ มาช่วยจัดการเดอะชีลด์ แต่ก็ไม่สำเร็จ และยังโดนเดอะชีลด์เล่นงานคืนได้สำเร็จ ในสแมคดาวน์ วันที่ 16 พฤษภาคม จอห์น ซีนา ออกมาที่เวทีและประกาศรับคำท้าของ เบรย์ ไวแอ็ตต์ ด้วย แต่ปัญหาคือเขาก็ไม่รู้เหมือนกันว่า ไวแอ็ตต์ มันท้าอะไรกันแน่เพราะมันพูดไม่รู้เรื่อง แต่เหมือนว่ามันจะท้าเจอในแบบ Last Man Standing ทั้งที่ตัวมันเองก็ไม่เคยปล้ำแมตช์แบบนี้มาก่อน ช่างกล้ามาท้าเจอกับจ้าวแห่ง Last Man Standing อย่างเขา ในรอว์ ของวันที่ 19 พฤษภาคม ได้มีการจัดการแข่งขันในแมทช์ Beat the Clock Challenge ผู้ที่ชนะในรายการนี้ จะได้เจอกับแชมป์ WWE Intercontinental Championship อย่าง แบด นิวส์ บาร์เร็ตต์ ในคู่แรก บิ๊กอี เอาชนะ ไรแบ็ก ด้วยเวลา 5:02 ในคู่ที่สอง ร็อบ แวน แดม เอาชนะ อัลเบร์โต เดล รีโอ ด้วยเวลา 4:15 และคู่สุดท้าย ดอล์ฟ ซิกก์เลอร์ เจอกับ มาร์ก เฮนรี แต่ทั้งคู่ต่างเอาชนะเวลาที่ แวน แดมทำไว้ไม่สำเร็จ ทำให้ แวน แดม ได้เป็นผู้ท้าชิงอันดับ 1 และขณะที่ แวน แดม กำลังฉลองชัยชนะการแข่งขัน Beat the Clock อยู่นั้น บาร์เร็ตต์ ได้ออกมาลอบทำร้าย แวน แดม ก่อนบอกข่าวร้ายกับแวน แดม ว่าจะไม่มีทางที่จะชนะเขาได้ ในรอว์ วันที่ 12 พฤษภาคม ไบรอันได้ออกมาประกาศเรื่องสำคัญให้แฟนๆ ทราบ และก็พูดถึงการต่อสู้ของเขาที่ต้องสู้มาตลอดตั้งแต่ตอนที่ แรนดี ออร์ตัน ใช้กระเป๋ามันนีอินเดอะแบงก์กับเขา เขาสู้และเขาก็ทำได้สำเร็จ เป็นแชมป์โลกเฮฟวี่เวท WWE แต่จากสไตล์การปล้ำของเขานั้นเขาก็ต้องแลกมาด้วยความเจ็บปวด เขาจะต้องเข้ารับการผ่าตัดคอ มันอาจจะทำให้เขาไม่สามารถกลับมาปล้ำได้อีกตลอดชีวิต แต่เขาจะไม่ยอมให้เป็นอย่างนั้นและเขาจะกลับมาอย่างแน่นอน คืนเดียวกัน สเตฟานีออกมาพูดถึงการผ่าตัดของไบรอัน เธอบอกอีกว่า ไบรอันไม่ใช่สตาร์ระดับ A แม้ว่าหัวใจจะแข็งแกร่งแต่ร่างกายกลับทนไม่ไหว และได้ขอให้ไบรอันออกมาพูดเรื่องสำคัญต่อหน้า แต่คนที่ออกมาคือ เคน ซึ่งลากเอาไบรอัน ในสภาพฟกช้ำออกมากองไว้ แล้วก็เดินจากไป ทีมแพทย์ต้องช่วยกันหามไบรอัน ลงเปลส่งโรงพยาบาล ในรอว์ วันที่ 26 พฤษภาคม สเตฟานีออกมาที่เวทีและก็เรียกไบรอัน ให้ออกมาประกาศสละแชมป์ ไบรอัน บอกว่า สเตฟานีเอาประชาชนมาอ้าง ความจริงแล้วก็แค่อยากจะปลดเขาออกไปเพื่อจะได้ตั้งแชมป์คนกลางตามใจชอบใช่ไหมล่ะ คงจะวางแผนมาตั้งแต่ที่เขาได้แชมป์มาในเรสเซิลเมเนีย โดยเอาชนะสามีของเธอมาได้แล้วสิ เคยคิดบ้างไหมว่าทำไมคนดูถึงตะโกน Yes! ทุกครั้งที่พวกเขาไม่ได้รับสิ่งที่พวกเขาต้องการ? ส่วนคำตอบในเรื่องที่ว่าจะให้เขาสละแชมป์น่ะเหรอ? ขอตอบด้วยคำๆ หนึ่งที่เธอไม่ค่อยจะได้ยินนะ นั่นคือ No! No! No! สเตฟานี บอกว่าคิดไว้แล้วล่ะว่า ไบรอัน คงจะไม่ยอมแน่ๆ แต่รู้มั้ยว่าเมื่อสองสัปดาห์ก่อน บรี เบลลา บังอาจมาทำร้ายฉัน สเตฟานีบอกว่าการทำร้ายนายจ้างน่ะมันเป็นความผิดนะ จะให้โอกาสอีกครั้งในศึก เพย์แบ็ค นายจะต้องสละแชมป์ ไม่อย่างนั้น บรี จะต้องโดนไล่ออก!!ผลแมทช์การปล้ำแท็กทีมคัดออก แบบไม่มีกฏกติกา</doc>
