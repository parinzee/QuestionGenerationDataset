<doc id="312950" url="https://th.wikipedia.org/wiki?curid=312950" title="สาระแนสิบล้อ">สาระแนสิบล้อ สาระแนสิบล้อ เป็นภาพยนตร์ไทยที่ออกฉายเมื่อวันที่ 1 เมษายน พ.ศ. 2553 จัดจำหน่ายโดย สหมงคลฟิล์ม กำกับโดยนฤบดี เวชกรรม นำแสดงโดย มาริโอ้ เมาเร่อ, นาคร ศิลาชัย, เกียรติศักดิ์ อุดมนาค, เจริญพร อ่อนละม้าย, เริงฤทธิ์ แมคอินทอช, อารยา เอ ฮาร์เก็ต, พัทธ์ธีรา ศรุติพงศโภคิน ภาพยนตร์เรื่องนี้แตกต่างจาก สาระแน ห้าวเป้ง!! คือภาพยนตร์เรื่องนี้มีบทหนังเป็นหนังทั่วไป เป็นแนวตลก ภาพยนตร์ทำรายได้ 67 ล้านบาท ในด้านคำวิจารณ์ อภินันท์ บุญเรืองพะเนา จากผู้จัดการออนไลน์ มองว่า อาจเป็นได้ทั้ง “ความมั่วที่รื่นรมย์” และ “ความมั่วที่เหลวไหล” ขึ้นอยู่กับอัตวิสัยของแต่ละคนเรื่องย่อ เรื่องย่อ. เช ไอ้สิบล้อ พร้อม อู๊ด , แอ๊ด แฝดนรก เด็กรถคู่กัดสุดแสบอาสาเปลี่ยน เอก หลานแท้ๆ ตามคำขอของครูสมชายพี่ชายแท้ๆของเช ที่กลัวว่าลูกชายของตนจะกลายเป็นตุ๊ด และแล้วก็ได้เดินทางเพื่อให้เอกเป็นแมนอย่างเต็มตัว ก็เริ่มต้นขึ้นโดยมีผู้ร่วมเดินทางอย่าง ดาว นางฟ้าหน้าสวยซึ่งเป็นรักแท้ของน้าเช สารพัดบททดสอบของเอกที่น้าเช และแฝดนรกเตรียมไว้ ตั้งแต่เรื่องบู๊ ลุย เสี่ยง ไปจนถึงการจีบหญิงโดยมีรักแรกของเอกคือ บีบี สาวเซเว่นที่เอกตกหลุมรักตั้งแต่แรกเห็น การผจญภัยที่ไม่ได้เป็นไปตามแผนต่างกระหน่ำใส่แก๊งค์สิบล้อพร้อมเหล่าเพื่อนร่วมทางที่ยกกันมาเพียบตั้งแต่ ตำรวจทางหลวง ไปจนถึงแมงดาคุมซ่องอย่าง ไอ้หรั่ง รวมถึงคู่แค้น โจทย์เก่าของบรรดาคนขับรถสิบล้อที่พร้อมเอาคืนอยู่ตลอดสองข้างทางบนถนนซูเปอร์ไฮเวย์ แต่ในระหว่างการเดินทางก็เจอผีตลอดทาง เช่น ผีเด็กแวน, ผีโรงแรม, ผีศาลพระภูมิ เป็นต้น ต่อมา เอกได้เจอกับบีบีอีกครั้งและนัดไว้ในงานวันลอยกระทง แต่บีบีเป็นเด็กที่เชชนตาย และได้ชนแม่บีบีด้วย บีบีได้กลายเป็นผีแล้วไปสิงรถสิบล้อของเช เหมือนกับทรานส์ฟอร์เมอร์ส แต่หลวงพี่บี้มาบอกความจริงว่าหลวงพี่ได้เป็นคนขับชนเองแต่แม่บีบีไม่ได้ตาย แต่ก็ตรอมใจตายที่ลูกจากไป แล้วบีบีก็ได้ไปสู่สุคติอย่างสงบ ต่อมา เชก็โดนไอ้หรั่งกับดาวรวมหัวหลอก จนหนีไปได้ แต่สุดท้ายเอกก็กลายเป็นแมนอย่างเต็มตัวนะจะบอกให้และที่พวกเชและเอกอู๊ดแอ๊ดเจอผีเพราะว่าเชไปยิงศาลพระภูมิจนเจอผีตลอดตัวละครและนักแสดงนักแสดงหลักตัวละครและนักแสดง. นักแสดงหลัก. - หรั่ง แสดงโดย วิลลี่ แมคอินทอช - เชไอ้สิบล้อ แสดงโดย นาคร ศิลาชัย - อู๊ด แสดงโดย เกียรติศักดิ์ อุดมนาค - แอ๊ด แสดงโดย เจริญพร อ่อนละม้าย - ดาว แสดงโดย อารยา เอ ฮาร์เก็ต - เอก แสดงโดย มาริโอ้ เมาเร่อ - บีบี แสดงโดย พัทธ์ธีรา ศรุติพงศ์โภคินนักแสดงรับเชิญนักแสดงรับเชิญ. - พิมลวรรณ หุ่นทองคำ - กรภพ จันทร์เจริญ - อรุณ ภาวิไล - ศรีพรรณ บุนนาค - แจ็ค เชิญยิ้ม - ปลาคราฟ เชิญยิ้ม - ตี๋ ดอกสะเดา - สมเจต พยัฆโส - กอล์ฟ ฟักกลิ้งฮีโร่ - ติ๊ก กลิ่นสี - ถั่วแระ เชิญยิ้ม - สตาร์บัคส์ - หลังเลนส์ - ชินารดี อนุพงษ์ภิชาติแสดงเป็น ข้าวปุ้น (ลูกของบีบี)งานเปิดตัวหนัง งานเปิดตัวหนัง. ท่ามกลางกระแสความอึมครึมที่เต็มไปด้วยความสับสนของบ้านเมือง ที่ยังไม่มีวี่แววจะคลี่คลาย คงไม่มีอะไรจะดีไปกว่าการสงบจิตใจ ทำตัวให้เย็นลงด้วยการหันหน้ามาลดความขัดแย้ง แล้วสร้างรอยยิ้มให้แก่กัน งานนี้เหล่าแก๊งค์สาระแน เปิ้ล-หอย และโก๊ะตี๋ เลยต้อง บวกความฮาฝ่าม็อบ ตลกกลบร้อน จากการบันทึกเทปรายการ ฮาจะเกร็ง สตูดิโอกันตนามุ่งหน้าสู่โรงแรมสยามซิตี้ด้วยความเร็วติดเทอร์โบ เพราะทาง ฟูจิฟิล์ม ประเทศไทย จัดงานเลี้ยงฉลองความสำเร็จให้กับทาง สหมงคลฟิล์ม อินเตอร์เนชั่นแนล และ ลักษ์ฟิล์มเบี้องหลังงานสร้าง เบี้องหลังงานสร้าง. เหล่านักแสดงทีมงานที่อุตสาห์สร้างสรรค์หนังไทยสุดฮาแห่งปีอย่าง สาระแนสิบล้อ เพื่อสร้างรอยยิ้มและเสียงหัวเราะให้กับพี่น้องชาวไทย แต่ถึงจะต้องเจอกระแสม็อบการเมืองเข้ายังจัง แต่ก็ยังอุตส่าห์กวาดรายได้ 70 ล้าน ลงทุนโดย สมศักดิ์ เตชะรัตนประเสริฐ พร้อมคู่พระนางหนุ่มสาว มาริโอ้ เมาเร่อ, พัทธ์ธีรา ศรุติพงศ์โภคิน ผู้กำกับ นฤบดี เวชกรรม ผู้ควบคุมดูแลในส่วนเทคนิคพิเศษรถสิบล้อ ทศพร พูลนารถ และผู้อยู่เบื้องหลังขึ้นรับรับโล่ห์ฟูจิโทรฟี่จาก กานต์สิรี จุฑามาศ ผู้จัดการฝ่ายผลิตภัณฑ์ฟิล์มภาพยนตร์ ฟูจิฟิล์ม พร้อมกันนี้ทางเสี่ยเจียงเองก็ได้มอบของที่ระลึกให้กับเหล่าพันธมิตร ผู้บริหารจากเครือโรงภาพยนตร์ และสายหนังทั่วประเทศที่มีส่วนสำคัญให้ภาพยนตร์ประสบความสำเร็จ ก็เป็นอีกหนึ่งความสำเร็จที่น่าภาคภูมิใจของคนทำหนังไทย โดยเฉพาะอย่างยิ่งพูดได้ว่า สาระแนสิบล้อ เป็นอีกหนึ่งทางเลือกของคนไทยที่อยากหนีสภาพความตึงเครียดของบ้านเมือง และความขัดแย้ง ใช้เวลา ชั่วโมงครึ่งเรียกรอยยิ้ม และเสียงหัวเราะที่ห่างหายกลับมาเบ่งบานกันอีกครั้งให้เหยียบร้อยล้านกันเลย</doc>
