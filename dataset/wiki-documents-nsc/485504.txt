<doc id="485504" url="https://th.wikipedia.org/wiki?curid=485504" title="เนธาน อีสต์">เนธาน อีสต์ เนธาน อีสต์ () เกิดเมื่อวันที่ 8 ธันวาคม ค.ศ.1955 ในฟิลาเดลเฟีย รัฐเพนซิลเวเนีย ประเทศสหรัฐอเมริกา ได้รับปริญญาบัตรทางดนตรีจาก University of California, San Diego เป็นสมาชิกวงซุเปอร์แจ๊สกรุ๊ป Fourplay ในตำแหน่งมือเบส ศิลปินที่มีอิทธิพลต่ออีสต์คือ รอน คาร์เตอร์ และ เรย์ บราวน์ เนธานมีผลงานร่วมกับศิลปินชื่อก้องโลกมากมาย อาทิ แอนนิตา เบเกอร์, อีริค แคลปตัน, เอลตัน จอห์น, ไมเคิล แจ็กสัน, วิทนีย์ ฮูสตัน, โจ ซาทริอานี่, ลอรา แบรนิแกน, เบบี้เฟส, ควินซี โจนส์, อัล จาร์โร, โทนี แบรกซ์ตัน, ไลโอเนล ริชชี, เซร์ชีอู เมงจิส และ เดวิด เบนวอร์ เพลงฮิตอันดับ 1 อย่าง Easy Lover ที่ได้รับความมาถึงในบ้านเรา ก็เป็นหนึ่งในผลงานที่อีสต์เขียนร่วมกับฟิล คอลลินส์ และฟิลิป ไบเลย์ รวมทั้งเพลง If I could Change the World ของอีริค แคลปตันก็เป็นอีกเพลงที่อีสต์มีส่วนร่วม อีสต์ได้รับรางวัลทางดนตรีมากมาย อาทิ Most Valuable Bass Player จาก International Rock Awards และ Bassist of the Year จาก National Smooth Jazz Awards เป็นต้น ล่าสุดผลงานในนาม Fourplay ซุเปอร์แจ็สกรุ๊ป กับอัลบั้ม “X” ได้ขึ้นไปครองอันดับ 1 บนอันดับเพลง Best Contemporary Jazz Album Chart ของนิตยสาร Billboards อยู่นานหลายสัปดาห์</doc>
