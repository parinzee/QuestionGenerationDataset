<doc id="909250" url="https://th.wikipedia.org/wiki?curid=909250" title="อาร์เซซิลาอุสที่ 4">อาร์เซซิลาอุสที่ 4 อาร์เซซิลาอุสที่ 4 แห่งซิเรเน (กรีก: Ἀρκεσίλαος, ปกครองในช่วงคริสตศตวรรษที่ 5 ก่อนคริสตกาล) เป็นกษัตริย์แห่งซิเรเนและกษัตริย์พระองค์ที่แปดและพระองค์สุดท้ายของราชวงศ์บัตเทียด พระองค์ทำหน้าที่เป็นกษัตริย์หุ่นซึ่งอยู่ภายใต้อำนาจของจักรวรรดิเปอร์เซียพระประวัติ พระประวัติ. อาร์เซซิลาอุสเป็นพระราชโอรสพระองค์เดียวของกษัตริย์บัตทุสที่ 4 เมื่อพระบิดาของพระองค์สิ้นพระชนม์เมื่อ 465 ปีก่อนคริสตกาล และใน 462 ปีก่อนคริสตกาล พระองค์ได้รับรางวัลการแข่งขันรถม้าศึกในการแข่งขันไพเธียนที่เดลฟี โดยใช้ม้าพื้นเมืองลิเบีย พระองค์ได้เนรเทศขุนนางชาวซิเรเนจำนวนมากและนำทหารรับจ้างเพื่อสนับสนุนการปกครองของพระองค์ อันเป็นผลมาจากการกระทำของพระองค์ ทำให้ชาวซิเรเนได้ก่อกบฎและบังคับให้พระองค์ออกไปจากตำแหน่งของกษัตริย์ ทำให้พระองค์หนีไปที่เมืองยูเอสเพริเดส (ปัจจุบัน เมิองเบงกาซี) กับพระราชโอรสพระองค์คนเดียวนามว่า บัตทุสที่ 5 พระองค์พร้อมกับพระราชโอรสของพระองค์ถูกสังหารโดยชาวซิเรเนเมื่อ 440 ปีก่อนคริสตกาล ได้มีการกล่าวกันว่าหลังจากพระราชโอรสของพระองค์ถูกสังหารแล้ว ชาวซิเรเนได้ตัดศีรษะของพระองค์แล้วโยนศีรษะลงไปในทะเล หลังจากการสิ้นพระชนม์ของพระองค์อย่างทารุณ ทำให้ระบอบกษัตริย์ของราชวงศ์บัตเทียดเป็นอันสิ้นสุดลงและยังทำให้เมืองซิเรเนตกเป็นสาธารณรัฐภายใต้การปกครองของเปอร์เซีย</doc>
