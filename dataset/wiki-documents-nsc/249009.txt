<doc id="249009" url="https://th.wikipedia.org/wiki?curid=249009" title="ห้าแพร่ง">ห้าแพร่ง ห้าแพร่ง () เป็นภาพยนตร์แนวสยองขวัญ โดยมีโครงเรื่องเกี่ยวกับผีและความกลัวเช่นเดียวกับ สี่แพร่ง แต่จะถ่ายทอดผ่านภาพยนตร์สั้น 5 เรื่อง เข้าฉายเมื่อวันที่ 9 กันยายน พ.ศ. 2552 และมีการจัดฉายรอบสื่อมวลชนเมื่อวันที่ 31 สิงหาคม พ.ศ. 2552 ณ โรงภาพยนตร์เอสเอฟ เวิลด์ ซีเนมา ศูนย์การค้าเซ็นทรัลเวิลด์ โดยมีการถ่ายทอดสดบรรยากาศงานผ่านเว็บไซต์ทางการของภาพยนตร์ นับเป็นภาพยนตร์ไทยเรื่องแรกที่มีการถ่ายทอดสดบรรยากาศการจัดฉายรอบสื่อมวลชนทางอินเทอร์เน็ต เป็นหนังสยองขวัญ ที่ทำสถิติรายได้เปิดตัวสูงที่สุดในประวัติศาสตร์ของวงการหนังไทย ภาพยนตร์เรื่อง ห้าแพร่ง ทำรายได้จากการเข้าฉายในประเทศไทยจำนวน 113.5 ล้านบาท (เฉพาะกรุงเทพฯและปริมณฑล)ที่มาของโครงการ ที่มาของโครงการ. หลังจากที่ สี่แพร่ง ประสบความสำเร็จ เป็นที่รู้จัก ทำให้ทางทีมงานคิดว่าน่าจะทำเป็นแฟรนไชส์ (ภาคต่อ) ที่แข็งแรงได้ และได้ทำการประชุมกันโดยที่ผู้กำกับเดิมใน สี่แพร่ง ก็ยังมีเรื่องอยู่ ที่สนุกและคิดว่าน่าจะตอบโจทย์ในแง่ความแปลกใหม่ได้ ส่วนจาก 4 แพร่ง เพิ่มเป็น 5 แพร่ง เพราะชื่อว่าปีนี้ (2552) เลข 5 มาแรง โดยเริ่มจากผู้กำกับ 3 คนคือ บรรจง, ปวีณ, ทรงยศ และภาคภูมิกับวิสูตร ตามมาทีหลัง เริ่มประชุมกันทั้งวันทั้งคืนอยู่หลายวัน เรื่องแนวของหนัง สิ่งที่เป็นสาระที่ไม่เคยมีในหนังผีในโลกนี้มาก่อน นำเรื่องมาเสนอ 20-30 เรื่อง ขึ้นบนกระดาษแล้วนำมาต่อเนื่อง ช่วยกันคิดกัน แชร์แลกเปลี่ยนกัน โดยเรื่องที่เลือกมาเพราะเป็นเรื่องที่น่าสนใจ เป็นจุดสนใจของสังคม ณ ปัจจุบัน แล้วลองทำในมุมมองใหม่ ให้แตกต่าง โจทย์ของทุกเรื่องคือ ต้องเป็นหนังผี จบในตัวเอง น่ากลัว ต้องมีความแปลกใหม่งานสร้างหลาวชะโอน งานสร้าง. หลาวชะโอน. หลาวชะโอน เป็นชื่อของต้นไม้ตระกูลปาล์มที่มีรูปร่างสูงเรียว โดยในเรื่องนี้ได้ใช้เสาในการ "ตั้งเปรต" ในประเพณีสารทเดือนสิบ เป็นพิธีทำบุญแผ่ส่วนกุศลให้กับบรรพบุรุษและภูติผีต่าง ๆ โดยจัดอาหารคาวหวานไว้ที่บริเวณวัด เรียกว่า "ตั้งเปรต" ซึ่งต่อมาพัฒนาเป็นพิธี "การชิงเปรต" ที่เป็นขั้นตอนการอุทิศส่วนกุศลแก่เปรต โดยลูกหลานจะแย่งอาหารมากิน ซึ่งของที่แย่งมาได้ถือเป็นของเดนชาน การได้กินเดนชานจากวิญญาณบรรพบุรุษ เป็นการแสดงความรัก และสิริมงคล เป็นกุศลแก่ลูกหลาน แนวคิดของตอน หลาวชะโอน มาจากความต้องการทำหนังผีที่หลากหลาย ให้ดูเป็นทางการ์ตูนจัด ๆ มีแนวทางในการเล่าเรื่องเยอะ ๆ มีการสร้างภาพเทคนิคพิเศษเข้ามาเกี่ยวข้อง และทดลองทำหนังผีที่เป็นแนวดราม่าการคัดเลือกนักแสดง สาเหตุที่เลือกน้องเก้าเพราะ เห็นว่ามีแววตาที่ดื้อ แต่มีความอ่อนแออยู่ในแววตา โดยคัดจากนักแสดง 200 กว่าคน ทำเลถ่ายทำตอนนี้คือ อุทยานแห่งชาติเฉลิมรัตนโกสินทร์ ตั้งอยู่ในท้องที่อำเภอศรีสวัสดิ์ จังหวัดกาญจนบุรี และยังถ่ายทำในวัดกลางป่าที่จังหวัดกาญจนบุรี ซึ่งห่างจากถนนกว่า 3 กิโลเมตร ต้องเดินเลาะห้วยบึงเข้าไปถ่ายทำ ฉากในเรื่องของการหลอกผี ต้องการให้เหมือนในหนังผีโบราณ ที่จะดูไม่ตัดต่อเยอะ แทบจะไม่มีคัตเลย โดยนักแสดงไม่เห็นตัวผีต้องจินตนาการว่ามีผี แล้วจึงมาใส่ซีจีภายหลัง ตอนหลาวชะโอน ใช้เวลาถ่ายทำราว 7-8 วันห้องเตียงรวม ห้องเตียงรวม. ตอน "ห้องเตียงรวม" มีผู้กำกับคือ วิสูตร พูลวรลักษณ์ ที่เป็นผลงานการกำกับการแสดงครั้งแรกเมื่ออายุ 50 กว่าๆ ด้วยเหตุผลที่ว่า ยงยุทธ ทองกองทุนประสบอุบัติเหตุ ทางคุณจิระ มะลิกุลและผู้กำกับจีทีเอชจึงขอร้องให้มากำกับสักเรื่อง โดยในวันถ่ายทำ คุณจิระมาช่วยถ่ายกล้อง 2 และได้ ย้ง ทรงยศ ถ่ายภาพนิ่ง และเอส คมกฤษ มาช่วยเป็นแอ็กติงโค้ชให้นักแสดง ตอน "ห้องเตียงรวม" มีอยู่ 141 ช็อต ใช้เวลาถ่ายทำ 2-3 วัน ถ่ายตั้งแต่ 6 โมงเช้าถึงตี 2Backpacker Backpacker. แนวคิดของตอนนี้ จากบทสัมภาษณ์ ทรงยศกล่าวว่าชอบดูหนังแนวทริลเลอร์ จึงต้องการเน้นให้มีเนื้อเรื่องมีทิศทางไปทางทริลเลอร์ เดิมที ย้ง ทรงยศ ตอนเขียนเรื่องนี้มายังไม่ได้มองว่าใครจะเล่น โดยเริ่มมองดาราในค่ายก่อน และเห็นว่าคนอื่นดูผู้ดี คุณหนู ไฮโซ กันหมด เหลือเพียงคนเดียวที่พอเป็นเด็กท้ายรถได้คือ แน็ก ชาลี ไตรรัตน์ และถือเป็นบทบาทที่แน็กยังไม่เคย เล่น ส่วนใหญ่ในเรื่องนี้จะใช้การสื่อสารทางอารมณ์มาก กว่าบทสนทนา สาเหตุการเลือกแบ็กแพ็กเกอร์เป็นคนญี่ปุ่น เดิมทรงยศคิดว่าถ้าเป็นฝรั่งจะเห็นชัดเจนกว่า แต่ต้องการให้ภาพรวมเป็นเอเชียทั้งหมด จึงลงมาที่ประเทศญี่ปุ่นที่เขาเจริญกว่าเรา ตอน Backpacker ใช้เวลาถ่ายทำ 7 วันรถมือสอง รถมือสอง. การคัดเลือกนักแสดง ที่เลือกนิโคล เพราะมีความเป็นแม่จริง ๆ และผู้กำกับโอ๋ ภาคภูมิ วงศ์ภูมิ เคยเห็นนิโคลเล่น คืนไร้เงา ก็ยังไม่ค่อยแน่ใจเพราะบทที่เล่นในเรื่องนั้นดูเรียบ ๆ นิ่ง ๆ แต่เมื่อเล่าเรื่องเสร็จให้นิโคลฟัง ก็น้ำตาคลอเนื่องจากคิดถึงลูกตัวเอง และคิดว่าน่าจะเล่นในอินเนอร์ในหนังได้ และลองให้เล่นดูในบทสุดท้ายที่เป็นฉากที่ยากมากที่ต้องร้องไห้ ก็เลือกรับทันทีเต๊นท์ที่ถ่ายทำ ถ่ายที่กาญจนาภิเษก และรถพัง ๆ กว่า 50 คันในเรื่องก็ได้มาจากสถานีตำรวจที่ชนคนตาย ที่จอดทิ้งไว้ แต่หมอประจำสถานีตำรวจก็ทำพิธีให้ สำหรับฉากผีติดล้อ มีที่มาจากข่าวตามหน้าหนังสือพิมพ์ที่เด็กโดนรถกระบะทับคนกอง คนกอง. จากกระแสตอบรับที่ดีของตอน "คนกลาง" ใน สี่แพร่ง แฟน ๆ อยากให้ทั้ง 4 คนกลับมาร่วมแสดงกันอีก จึงได้คิดเนื้อเรื่องใหม่ขึ้นมา โดยตัวละคร 4 คนไม่เกี่ยวข้องกับตัวละครใน "คนกลาง" (ไม่ใช่ภาคต่อหรือภาคก่อน) แต่นิสัยเหมือนเดิม ส่วนฉากกับชุด มีเนื้อหาเกี่ยวเนื่องกับเรื่อง แฝด คือเป็นเรื่อง แฝด ภาค 2 ที่มีฉากหลังและชุดของมาช่าในเรื่อง แฝด โดยผู้เขียนจับทางในเรื่องกระแสตอบรับที่ดีได้ในเรื่องการเสียดสีล้อเลียนให้เพิ่มมากขึ้น เหมือนล้อเลียนในแง่การทำหนังผี เหมือนเป็นการอำตัวเอง อำการทำหนัง อำการคิดหนังนักแสดง นักแสดง. นักแสดงจากเรื่อง ห้าแพร่ง แบ่งตามตอนต่างๆ จำนวน 5 ตอนหลาวชะโอนหลาวชะโอน. - จิรายุ ละอองมณี - เป้ - ชุมพร เทพพิทักษ์ - หลวงพ่อ - เรย์ แมคโดนัลด์ - หลวงพี่ - อาภาศิริ นิติพน - แม่ของเป้ห้องเตียงรวมห้องเตียงรวม. - วรเวช ดานุวงศ์ - ตี้ - ฉัตรปวีณ์ ตรีชัชวาลวงศ์ - นางพยาบาล - เกชา เปลี่ยนวิถี - คนชราที่นอนในห้องเดียวกัน - สฤญรัตน์ โทมัส - พยาบาลเวรBackpackerBackpacker. - ชาลี ไตรรัตน์ - จ้อย - สุธีรัชย์ ชาญนุกูล (บุ๋มบิ๋ม สามโทน) - คนขับรถ - อาคิโกะ โอเซกิ - นักท่องเที่ยวสาวชาวญี่ปุ่น - ยูกิ ทานากะ - นักท่องเที่ยวชายชาวญี่ปุ่นรถมือสองรถมือสอง. - นิโคล เทริโอ - นุช - ด.ช.พีรัชชัย รุมพล - เต้ย - กรุณา มอริส - ผีคนกองคนกอง. - มาช่า วัฒนพานิช -พี่ช่า - พงศธร จงวิลาส -เผือก - ณัฏฐพงษ์ ชาติพงศ์ - เต๋อ - อัฒรุต คงราศรี - ชิน - กันตพัฒน์ สีดา -เอ - พิจิตรา รัศมีชวลิต -น้องเกด - นิมิตร ลักษมีพงษ์ - ผู้กำกับการตอบรับการวิจารณ์ การตอบรับ. การวิจารณ์. สำหรับเสียงวิจารณ์ อภินันท์ บุญเรืองพะเนา จากผู้จัดการออนไลน์ เปรียบเทียบ 5 แพร่งกับ 4 แพร่งว่า "5 แพร่ง อาจไม่ใช่ศูนย์รวมแห่งความหลอนเหมือน 4 แพร่ง แต่อย่างน้อยที่สุด มันได้รวมเอารสชาติและสีสันอันหลากหลายมาไว้ในเวลาร่วม ๆ 2 ชั่วโมง" ข่าวสด กล่าวเปรียบเทียบอีกว่า "มีคุณภาพระดับเดียวกับ "สี่แพร่ง" แต่มีการจัดเรียงลำดับเรื่องที่เหมาะสมกว่า" และกล่าวว่า "Backpackers ในแง่แนวคิดอาจมองได้ว่าแปลก และแหวกแนวออกไปจากเรื่องอื่น แต่หนังมีความสยองน้อยกว่าเรื่องอื่นอย่างเห็นได้ชัด" สำหรับ "หลาวชะโอน" อัญชลี ชัยวรพร จากเว็บไซต์ไทยซีเนมา พูดถึงตอนนี้ว่า "ถ้า 5 แพร่งไปฉายเมืองนอก ชาวต่างชาติจะต้องถามถึงผีเปรตใน หลาวชะโอน มากที่สุด ผีที่ฝรั่งไม่เคยเห็น" ชาคร ไชยปรีชา จากนิตยสารฟิล์มแมกซ์ วิเคราะห์และวิจารณ์แต่ละตอนว่า "3 ตอนอย่าง "หลาวชะโอน" "Backpacker" และ "รถมือสอง" ดูเหมือนจะไปในทิศทางเดียวกัน คือจุดร่วมในการเดินเรื่องด้วยตัวละครผู้มีความผิดติดตัวที่ต้องมาเจอสถานการณ์ ส่วน "ห้องเตียงรวม" ไม่มีประเด็นอะไรชัดเจนในส่วนเนื้อเรื่อง เลี่ยงนำพาคนดูรู้จักกับตัวละครและมุ่งหน้าสู่การสร้างความกลัวกับคนดูล้วน ๆ กับ "รถมือสอง" ที่ยังไม่สามารถสร้างอารมณ์ร่วมให้เอาใจช่วยนุชได้อย่างเต็มที่ จนส่งให้หนังกลายเป็นการวมฉากผีโผล่จำนวนมากจนเฉียด ๆ ข้ามเส้นไปสู่ความเอือมระอา กับ "Backpacker" เลือกที่จะกระจายบทไปสู่ตัวละครมากมายจนไม่สามารถยึดเหนี่ยวตัวใดตัวหนึ่งได้อย่างชัดเจน ส่วนตอนที่กระจายบทให้ทุกตัวละครได้รับการเอาใจใส่ คือ "คนกอง" ซึ่งมีตัวช่วยด้วยการมาในรูปแบบหนังผีตลก ที่คนดูยังสามารถผูกติดกับตัวละครได้โดยง่าย แต่เหนือไปกว่านั้นคือการที่ทำให้ตัวละครทุกตัวกลายเป็นที่รักได้ " วิมลศักดิ์ ปัญชรมาศจากนิตยสารแฮมเบอร์เกอร์ กล่าวถึง "รถมือสอง" และ "ห้องเตียงรวม" ว่า "ดูจืดไปหน่อย"รายได้และการออกฉาย รายได้และการออกฉาย. ห้าแพร่ง ทำรายได้สุทธิจากการเข้าฉายในประเทศไทย (เฉพาะกรุงเทพฯและปริมณฑล) จำนวน 114 ล้านบาท สำหรับการออกฉายในต่างประเทศ ออกฉายที่อินโดนีเซียเมื่อวันที่ 17 กันยายน จำนวน 5 โรง ก็ได้ขึ้นเป็นอันดับหนึ่ง 3 โรง และอันดับ 2 อีกสองโรง ในสิงคโปร์ออกฉายวันที่ 24 กันยายน ฉายถึง 23 รอบ ฉายทั้งสิ้น 24 โรง ติดอันดับ 2 บนตารางบ็อกซ์ออฟฟิสของสิงคโปร์ ออกฉายในมาเลเซียเมื่อวันที่ 4 พฤศจิกายน จำนวน 42 โรงติดอันดับ 4 ตารางบ็อกซ์ออฟฟิสของมาเลเซีย และยังได้ฉายที่ฮ่องกงและไต้หวัน นอกจากนั้นยังได้รับเชิญจากงานเทศกาลภาพยนตร์ “สตอก โฮล์ม อินเตอร์เนชั่นแนล ฟิล์ม เฟสติวัล” ประเทศสวีเดนด้วยเพลงประกอบภาพยนตร์เพลงประกอบภาพยนตร์. - คนที่ฆ่าฉัน (ต้นฉบับโดย ซิลลี่ ฟูลส์) ขับร้องโดย ปกรณ์ ลัม วง Nologo</doc>
