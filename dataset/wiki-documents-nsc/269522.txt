<doc id="269522" url="https://th.wikipedia.org/wiki?curid=269522" title="นอรา เอฟรอน">นอรา เอฟรอน นอรา เอฟรอน นักเขียนบท ผู้อำนวยการสร้าง ผู้กำกับภาพยนตร์ และนักหนังสือพิมพ์ชาวอเมริกัน มีชื่อเสียงในฐานะนักเขียนบทภาพยนตร์โรแมนติกคอเมดี เคยได้รับการเสนอชื่อเข้าชิงรางวัลออสการ์ บทภาพยนตร์ยอดเยี่ยม 3 ครั้ง จากเรื่อง Silkwood (1983) When Harry Met Sally (1989) และ Sleepless in Seattle (1993)ชีวิตสมรส ชีวิตสมรส. นอรา เอฟรอนสมรสมาแล้วสามครั้ง โดยครั้งที่สองสมรสกับคาร์ล เบิร์นสไตน์ นักหนังสือพิมพ์วอชิงตันโพสต์ผู้เปิดโปงเรื่องคดีวอเตอร์เกตในหนังสือเรื่อง All the President's Men ชีวิตสมรสครั้งนี้จบลงด้วยการหย่าร้าง เมื่อเธอพบว่าสามีแอบมีความสัมพันธ์กับมาร์กาเรต เจย์ บุตรสาวของเจมส์ คัลลาฮาน อดีตนายกรัฐมนตรีอังกฤษ เธอได้นำชีวิตส่วนตัวในช่วงนี้ไปเขียนหนังสืออัตชีวประวัติชื่อ Heartburn ซึ่งถูกนำไปสร้างเป็นภาพยนตร์ในปี 1986 นำแสดงโดยแจ็ก นิโคลสันและเมอริล สตรีพ ภายหลังการหย่าร้างกับคาร์ล เบิร์นสไตน์ นอราเป็นบุคคลหนึ่งในจำนวนไม่กี่คน ที่คาดเดาตัวตนของดีพโทรธ หรือนามแฝงของเจ้าหน้าที่ระดับสูง ผู้เปิดเผยรายละเอียดของคดีวอเตอร์เกตให้กับคาร์ล เบิร์นสไตน์และบ็อบ วูดเวิร์ด ได้ถูกต้องว่าเป็น ดับเบิลยู. มาร์ก เฟลต์ รองผู้อำนวยการเอฟบีไอ นอรา เอฟรอนครั้งที่สามกับนิโคลัส ปีเลกจี นักเขียนบทภาพยนตร์ ตั้งแต่ปี 1987 จนกระทั่งเสียชีวิตเมื่อวันที่ 26 มิถุนายน ค.ศ. 2012 ด้วยโรคปอดบวม ในวัย 71 ปีผลงานผลงาน. - (1975) All the President's Men (เขียนบทร่าง แต่ไม่ได้ใช้ในการสร้างภาพยนตร์) - (1983) Silkwood (เขียนบท) - (1986) Heartburn (เขียนบท) (นิยาย) - (1989) When Harry Met Sally... (เขียนบท) (อำนวยการสร้าง) - (1989) Cookie (เขียนบท) (อำนวยการสร้าง) - (1990) My Blue Heaven (เขียนบท) (อำนวยการสร้าง) - (1992) This Is My Life (กำกับ) (เขียนบท) - (1993) Sleepless in Seattle (กำกับ) (เขียนบท) - (1994) Mixed Nuts (กำกับ) (เขียนบท) - (1996) Michael (กำกับ) (เขียนบท) (อำนวยการสร้าง) - (1998) Strike! (อำนวยการสร้าง) - (1998) You've Got Mail (กำกับ) (เขียนบท) (อำนวยการสร้าง) - (2000) Hanging Up (เขียนบท) (อำนวยการสร้าง) - (2000) Lucky Numbers (กำกับ) (อำนวยการสร้าง) - (2005) Bewitched (กำกับ) (เขียนบท) (อำนวยการสร้าง) - (2009) Julie & Julia (กำกับ) (เขียนบท) (อำนวยการสร้าง)</doc>
