<doc id="491578" url="https://th.wikipedia.org/wiki?curid=491578" title="อนิรุทธ์ กอมะ">อนิรุทธ์ กอมะ อนิรุทธ์ กอมะ หรือที่นิยมเรียกและรู้จักกันดีในชื่อ ครูฮิม เป็นอดีตนักฟุตบอลเยาวชนทีมชาติไทยตำแหน่งกองกลาง และเป็นอดีตหัวหน้าผู้ฝึกสอนทีมสโมสรฟุตบอลสตูล อ.อนิรุทธ์ เคยได้รับฉายาว่า ไอ้หนูโคตรทรหด จากนักข่าวสยามกีฬาในขณะร่วมทีมเยาวชนทีมชาติไทยเนื่องจากทำการฝึกซ้อมกับทีมขณะทำการถือศีลอดในเดือนรอมดอนอย่างแข็งกล้า จนเป็นที่ชื่มชมของบรรดานักข่าว ผู้ฝึกสอนและเพื่อนร่วมทีม นอกจากนั้นท่านยังเป็นนักเตะมุสลิมหนึ่งเดียวจากภาคใต้ในทีมชุดนั้นอีกด้วย ปัจจุบันท่านทำหน้าที่เป็นอาจารย์ที่โรงเรียนสตูลวิทยา และเป็นผู้ฝึกสอนฟุตบอลเยาวชนของโรงเรียนและของจังหวัดสตูลประวัติ ประวัติ. อนิรุทธ์ถือกำเนิดที่จังหวัดยะลาในครอบครัวระดับกลางในชุมชนตลาดเก่าซึ่งทำอาชีพค้าขาย สืบเชื้อสายมาจากชาวมลายูและชาวจีน ฝ่ายพ่อเป็นคนมลายูดั้งเดิมส่วนฝ่ายแม่เป็นคนเชื้อสายจีนที่อาศัยอยู่ในชุมชนตลาดเก่า อนิรุทธ์มีพี่น้องด้วยกัน ๙ คนซึ่งเติบโตมาในครอบครัวที่ให้ความสำคัญกับศาสนามากพอสมควร และพี่น้องผู้ชายส่วนใหญ่มีความชอบในกีฬาฟุตบอลกันทุกคน ตระกูล กอมะ จากการเล่าสืบต่อกันมา มีที่มาจากผู้อาวุโสท่านหนึ่งที่เป็นที่เลื่อมใสของชาวบ้านในขณะนั้น ซึ่งชาวบ้านมักจะเรียกว่า โต๊ะกรามัต หรือ Datuk Keramat คำว่า กรามัตหรือ keramat มีที่มาจากภาษาอาหรับจากคำว่า การอมะ (Arabic:كرامة; English: karamat, keramat) ซึ่งหมายถึง ประเสริฐ วิเศษ ความมีศักดิ์ศรี ผู้คนในสมัยนั้นจึงใช้คำว่า กรามัต เรียกผู้ที่เป็นที่เลื่อมใสของชาวบ้านในความหมายว่า ผู้ประเสริฐ ผู้วิเศษ ผู้ประเสริฐด้วยความรู้ ผู้ที่ได้รับเกียตริ ผู้ที่เป็นที่ยอมรับ ผู้มีศักดิ์ศรีในสังคม ต่อมาเมื่อรัฐบาลไทยได้กำหนดให้มีการใช้นามสกุลขึ้น ผู้คนในชนบทซึ่งไม่เคยมีประสบการณ์การใช้นามสกุลมาก่อนก็ไม่รู้จะใช้นามสกุลอะไร ผู้อาวุโสท่านนี้จึงได้รับการลงทะเบียนจากทางราชการไทยผู้ซึ่งไม่สันทัดในภาษามลายูและอาหรับ ด้วยกับคำว่า กอมะ ซึ่งเพื้ยนมาจาก การอมะ ในภาษาอาหรับ ดังนั้นนามสกุล 'กอมะ' อาจจะมีความหมายว่า สกุลผู้ประเสริฐ หรือ วงศ์ผู้วิเศษ ในภาษาไทย ปัจจุบันยังสอนอยู่ที่โรงเรียนสตูลวิทยาในฐานะนักฟุตบอล ในฐานะนักฟุตบอล. อนิรุทธ์ เข้าแข่งฟุตบอลให้กับทีมจังหวัดต่างๆ มานับไม่ถ้วน เคยเข้าร่วมการแข่งขันฟุตบอลกีฬาแห่งชาติหลายหน ติดทีมเยาชนทีมชาติไทยชุดไปทำการแข่งขันที่ประเทศจีนนอกจากนั้น สื่อสำนักสยามกีฬาว่าเป็น ไอ้หนูโคตรทรหด ของทีมในฐานะผู้ฝึกสอน ในฐานะผู้ฝึกสอน. ประมาณก่อนปี พ.ศ. 2532 อนิรุทธ์ได้ย้ายมาประจำการเป็นอาจารย์ที่โรงเรียนสตูลวิทยา และได้เข้ามาเป็นส่วนหนึ่งของทีมฟุตบอลจังหวัดสตูลในฐานะผู้ฝึกสอนและนักเตะในการแข่งขันกีฬาแห่งชาติรอบคัดเลือก ที่จ.ตรัง ในขณะนั้นมี คุณดาเหลน เจ๊ะเล็ม เป็นผู้ใหญ่ในวงการฟุตบอลสตูลที่ให้การสนับสนับอย่างเต็มความสามารถ อนิรุทธ์ กอมะซึ่งขณะนั้นเป็นอดีตนักฟุตบอลเยาวชนทีมชาติไทยได้ทำการเตรียมทีมอย่างหนักและวางตัวผู้เล่นอย่างรอบคอบ จนในที่สุดก็สามารถเอาชนะทีมยักษ์ใหญ่เจ้าภาพและเป็นตัวแทนเขตได้สำเร็จ อย่างไรก็ตามหลังการแข่งขัน ทีมฟุตบอลจ.สตูลถูกประท้วงจากฝ่ายจัดฐานละเมิดกฎระเบียบการแข่งขันฯ นั่นคือการยื่นประท้วงว่าจังหวัดสตูลนำผู้เล่นทีมชาติ (อนิรุทธ์ กอมะ) มาทำการแข่งขันด้วยซึ่งถือว่าผิดกฎกติกา</doc>
