<doc id="3935" url="https://th.wikipedia.org/wiki?curid=3935" title="เครยอนชินจัง">เครยอนชินจัง เครยอนชินจัง () () เป็นการ์ตูนญี่ปุ่น เรื่องและภาพโดยโยะชิโตะ อุซุอิ ตีพิมพ์ในประเทศญี่ปุ่นโดยสำนักพิมพ์ Futabasha ในประเทศไทยตีพิมพ์โดยสำนักพิมพ์เนชั่น เอ็ดดูเทนเมนท์ และได้รับการสร้างเป็นแอนิเมชัน ในปี พ.ศ. 2535ที่มาของชื่อเรื่อง ที่มาของชื่อเรื่อง. อ.โยะชิโตะ อุซุอิได้นั่งกลัดกลุ้มกับผู้ดูแลการทำงานของอาจารย์ ว่าจะให้เรื่องนี้ชื่อว่าอะไร แล้วจะให้เนื่อเรื่องเกี่ยวกับเด็กอนุบาลหรือจะให้เกี่ยวกับโรงเรียนอนุบาล จู่ๆผู้ดูแลก็คิดคำว่า"เครยอนชินจัง"ขึ้นมาได้ อาจารย์ชอบชื่อนี้มากจึงนำมาใส่เป็นชื่อเรื่องทันที แล้วก็ให้เนื่อเรื่องเกี่ยวกับเด็กอนุบาลที่ชื่อว่า"โนะฮาร่า ชินโนะสุเกะ"เนื้อเรื่อง เนื้อเรื่อง. เนื้อเรื่องเกี่ยวกับชินจัง (โนะฮาร่า ชินโนะสุเกะ; Nohara Shinnosuke) เด็กอนุบาลวัย 5 ขวบ มีนิสัยคล้ายคลึงกับพ่อ (ฮิโรชิ) เช่น ชอบผู้หญิงหุ่นดีหน้าตาดี . แม่ของชินจัง (มิซาเอะ) มีนิสัยขี้เหนียว แต่โมโหง่ายและน่ากลัว ใบหน้ามีรอยเหี่ยวย่น(รอยตีนกา) .ชินจังมีน้องสาวหนึ่งคนชื่อฮิมาวาริ. ครอบครัวของชินจังเลี้ยงหมาหนึ่งตัว ชื่อเจ้าขาว (ชิโร่). เพื่อน ๆ ของชินจังที่พบในเรื่องบ่อย ๆ คือ คาซามะคุง, เนเน่จัง, มาซาโอะคุง, และ โบจัง ชินจังมักมีท่าแปลก ๆ เช่น ท่ามนุษย์ต่างดาวนู้ดครึ่งก้น ท่าที่เอากางเกงในมาครอบหัว โดยทำเหมือนกับว่ามันเป็นหน้ากาก ชินจังชอบดูการ์ตูนหน้ากากแอ็คชั่นและกันตั้ม เป็นคนที่ชื่นชอบ และชื่นชมในตัวหน้ากากแอ็คชั่นมาก มีขนมโปรดคือ ช็อกโกบิ้ การละเล่นของชินจังที่โรงเรียนคือ เล่นเป็นยุง เล่นเป็นอึ เล่นซ่อนแอบแบบไม่มีคนหา(ส่วนใหญ่แล้วจะเล่นกับโบจัง) เล่นแกล้งตายบนหิมะ เล่นพ่อ แม่ ลูก (เมื่อถูกเนเน่จังบังคับ)ตัวละครตัวละครหลักครอบครัวโนะฮาร่าตัวละคร. ตัวละครหลัก. ครอบครัวโนะฮาร่า. - โนะฮาร่า ชินโนะสุเกะ (อายุ 5 ปี) ตัวละครเอกของเรื่อง มีนิสัยเจ้าชู้ กะล่อน ชื่นชอบสาวสวยหุ่นดีคล้ายฮิโรชิ ชอบเข้าบ้านคนอื่นโดยไม่ได้รับอนุญาต หาเรื่องป่วนได้ทุกเวลา กระนั้นก็ยังพูดจาฉะฉาน ใช้คำพูดเกินเด็ก แทงใจดำคน อึ ฉี่ ไม่เป็นที่เป็นทาง ปากอ่อน อ่านใจคนเก่งมาก(ดังพบเห็นได้จากการไปห้างสรรพสินค้า ที่มักจะรู้เล่ห์กลของพนักงานขาย) ชอบยุ่งเรื่องชาวบ้าน ชอบทำให้คนอื่นเข้าใจผิดจากการฟังผิด ๆถูก ๆ แต่แท้จริงแล้วเป็นคนที่รักครอบครัวและคนรอบข้างอยู่ ที่สำคัญกว่านั้นสิ่งที่ไม่มีใครพูดถึง คือ ความมีน้ำใจของชินจัง มีความเฉลียวฉลาด กล้าหาญ คิดดีทำดี และสุดท้ายเป็นคนเห็นอกเห็นใจผู้อื่นแถมยังชอบช่วยเหลือผู้ที่เดือดร้อนด้วย(ไม่เคยมีใครพูดถึงแต่เป็นเรื่องจริง) แอบชอบนานาโกะ ความสามารถพิเศษของชินจังคือ มีปฏิกิริยาตอบโต้กับสาวสวยรวดเร็ว ลอกเลียนแบบเก่ง ทำเครื่องแต่งกายเก่ง และเต้นเก่ง ของโปรดของชินจังคือ ช็อกโกบี และพริกหยวก คือของที่ชินจังไม่โปรดปรานและไม่อยากกิน แต่จะกินได้บางครั้ง(เมื่อถูกมิซาเอะบังคับให้กิน) ในอนาคต ชินโนะสุเกะ ชอบใส่หน้ากากแอคชั่นและแต่งงานแล้ว แต่มีนิสัยสมัยเด็กคือตด ให้เสียงพากย์ไทยโดย รัตติยากร ริมสินธุ- โนะฮาร่า ฮิมาวาริ (วัยคลาน) น้องสาวของชินโนะสุเกะ ซนมาก มีนิสัยคล้ายมิซาเอะ ชื่นชอบเครื่องประดับและดาราหนุ่มหล่อ โดยคำว่า ฮิมาวาริ มาจากชื่อห้องเรียนที่ชินโนซึเกะเรียนอยู่ (ฮิมาวาริ แปลว่า ดอกทานตะวัน) อนาคต ฮิมาวาริได้โตเป็นสาวแล้วแต่เธอเป็นเจ้าหน้าที่พิเศษ - โนะฮาร่า มิซาเอะ (อายุ 29 ปี) แม่ของชินโนะสุเกะ ชอบใส่กางเกงในสีใส ฉูดฉาด ขนหน้าแข้งดก ท้องลาย พละกำลังเยอะ ก้นเบอะ ใบหน้ามีรอยเหี่ยวย่น(รอยตีนกา)ทำให้ถูกชินโนะสุเกะนำไปล้อเสมอ นอกจากนั้นยังมีเรื่องอับอายขายหน้าเพื่อนบ้านจากการเล่นกับชินจังอยู่บ่อย ๆ ในการลงโทษชินโนะสุเกะนั้นมีทั้งเบาและหนักเช่น เขกหัวปูดโน ปั่นหัว (หรือปั่นนรก) หยิกแก้ม หยิกหู แต่ที่หนักที่หนักที่สุดคือ ตีก้น10ทีรวด อนาคต มิซาเอะแก่แล้ว แถมอ้วนด้วย ให้เสียงพากย์ไทยโดย จุฑามาศ ชวนเจริญ - โนะฮาร่า ฮิโรชิ (อายุ 35 ปี) พ่อของชินโนะสุเกะ มีอาชีพเป็นพนักงานบริษัทแผนกธุรการ ชอบกินเบียร์(ประมาณว่าขาดสักวันจะลงแดง)เลี้ยงดูชินโนซึเกะแบบเพื่อน บางครั้งถูกชินโนะสุเกะแกล้งหรือเข้าใจผิดว่านอกใจมิซาเอะหลายตอน อนาคต ฮิโรชิ แก่แล้ว และบริษัทล้มละลายเนื่องอุกาบาตตกลงมาและถูกคาเงะคาริยึดไป ให้เสียงพากย์ไทย โดย สุภาพ ไชยวิสุทธิกุล - เจ้าขาว (ชีโร่) สุนัข(น่าจะเป็นพันธุ์พุดเดิล แต่ไม่ได้บอกรายละเอียดไว้)ที่ถูกทิ้ง ซึ่งชินจังนำมาเลี้ยง แต่มักจะไม่ได้รับการเอาใจใส่จากชินจังเท่าที่ควร เช่น ลืมให้อาหาร ไม่พาไปเดินเล่น(จะทำก็ต่อเมื่อมิซาเอะสั่ง แต่ก็เคยแอบหนีอีกเหมีอนกัน) มีนิสัยชอบเก๊กหล่อเมื่อสุนัขตัวเมียเดินผ่าน มีอยู่ตอนหนึ่ง มิซาเอะขายเจ้าขาวไปแต่ก็มาอยู่ด้วยกันอีกครั้ง แม่ชื่อบอร์ช มีพี่น้องรวมเจ้าขาวด้วยเป็น 4 ตัว มีแฟนชื่อเมงุจัง อนาคต ชิโร่ยังมีชีวิตอยู่ แต่มีลูกแล้วเพื่อนชินจังเพื่อนชินจัง. - ซากุราดะ เนเน่ มีชื่อเล่นว่า เนเน่จัง เป็นเด็กสาวในกลุ่มของชินโนะสุเกะ มีนิสัยขี้โมโห ชอบยุ่งเรื่องชาวบ้าน(โดยเฉพาะครูที่โรงเรียน) แต่ซ่อนไว้โดยการทำนิสัยน่ารัก ชอบเล่นพ่อแม่ลูกเป็นชีวิตจิตใจและบังคับให้คนอื่นเล่นด้วย เนเน่จังจะต่อยตุ๊กตากระต่ายตัวเล็กที่ติดตัวไว้ใต้ชุดกระโปรงเป็นการระบายอารมณ์ ซึ่งเลียนแบบมาจากคุณแม่ของเนเน่จังนั่นเองอนาคต ตกงาน ต่อมาเป็นครูแต่จนมาก - คาซาม่า โทโอรุ มีชื่อเล่นว่า คาซามะคุง เป็นเด็กที่เกิดมาในครอบครัวที่ยุ่งอยู่กับธุรกิจ จึงต้องอยู่ที่แมนชั่น เพื่อให้ สะดวกต่อการย้ายบ้าน จึงทำให้คาซาม่าคุง มีนิสัยขี้โอ่ ชอบอวดร่ำอวดรวยในบางครั้ง และยังติดแม่มาก แต่เป็นเด็กเรียนดีของห้อง เพราะเรียนพิเศษ (บางครั้งก็ไม่อยากเรียน) มักถูกชินโนซึเกะแซวเล่นและคอยปั่นป่วนตลอดเวลา เลยทำให้ไม่กล้าเปิดเผยความชอบส่วนตัวสักเท่าไหร่ (เช่นชอบการ์ตูนสาวน้อยเวทมนตร์ โมเอะ-P) เกรงจะถูกชินโนะสุเกะเอาไปล้อ จริง ๆ แล้วเป็นเพื่อนที่สนิทกับชินจังมาก ชอบแต่งคอสเพลย์เนตัวละครหญิง ในปี2010อยู่มหาวิทยาลัยโตเกียว อนาคต ทำงานและมีธุรกิจเป็นตัวเองและทำงานให้กับคาเงะอาริแต่เลิกทำงานและหางานทำ - ซาโต้ มาซาโอะ มีชื่อเล่นว่า มาซาโอะคุง เป็นเด็กผมโล้น มีนิสัยขี้ระแวง ขี้แย อ่อนแอ ถูกหลอกง่ายจึงมักถูกเพื่อน ๆลากไปสร้างวีรกรรมเสมอ ๆ (โดยเฉพาะเนเน่จัง)แต่บางครั้งก็ดูเข้มแข็งขึ้น(จะเห็นได้ชัดจากฉบับการ์ตูนภาพยนตร์) มักถูกเด็กประถมรังแกบ่อยครั้ง มีฉายาว่า หัวข้าวปั้น หลงรักไอย์จังอย่างโงหัวไม่ขึ้นตั้งแต่ไอย์จังมาอยู่โรงเรียนนี้ ถึงแม้ว่าเจ้าตัวจะหลงรักชินโนะซิเกะก็ตาม อนาคต มาซาโอะทำงานขายของแต่ไม่ใช่นักเขียนการ์ตูน - โบจัง เป็นเด็กที่พูดน้อยและตัวสูงที่สุดในกลุ่ม ลักษณะเด่นคือ มีน้ำมูกไหลย้อยตลอดเวลาและพูดแค่คำว่า "โบ" มีความลับอยู่ในเรื่องครอบครัว เพราะไม่ปรากฏพ่อโบจังเลย (มีตอนที่กลุ่มชินจังพยายามตามสืบหาพ่อแม่ของโบจัง แต่พบแม่โบจังไม่ชัดเจน) มีความเก่งด้านศิลปะเชิงนามธรรม ได่รับรางวัลประกวดวาดภาพหลายครั้ง เช่น หัวใจของอีกา ชอบสะสมหินรูปร่างแปลก ๆ อนาคต ทำงานเป็นนักวิทยาศาตร์ - ซึโอโตเมะ ไอย์ มีชื่อเล่นว่า ไอย์จัง เป็นคุณหนูลูกเศรษฐี เป็นทั้งเพื่อนและคู่กัดของเนเน่จัง ปรากฏตัวในหนังสือการ์ตูนเล่มที่ 16 มักจะชอบพูดจาเกี่ยวกับเรื่องฐานะ ซึ่งทำให้มีปัญหากับเนเน่จังอยู่บ่อยครั้ง หลงรักชินโนะสุเกะมาก แต่เจ้าตัวไม่สนใจ มีความสามารถพิเศษในการจัดงานต่าง ๆ (โดยใช้บอดี้การ์ด) และทำให้เด็กผู้ชายคนอื่น ๆตกหลุมรักได้ อนาคต ไม่เป็นเศรษฐีเพราะบ้านถูกทำลายและทำงานอยู่ตัวละครรองตัวละครรอง. - ซากุระดะ โมเอโกะ คุณแม่ของเนเน่จัง มักไม่พอใจที่ชินโนะสุเกะทำลายความสงบสุขในชีวิตของตนและครอบครัว มักระบายอารมณ์โดยการต่อยตุ๊กตากระต่าย จนติดเป็นนิสัยและทำให้เนเน่จังเลียนแบบโมเอโกะในที่สุด - โอฮาร่า นานาโกะ ชินโนซึเกะมักเรียกเธอว่า พี่นานาโกะ เป็นเพื่อนบ้านของชินโนะสุเกะ อยู่แมนชั่นชื่อว่า"กิ้งก่าแมนชั่น" มีคุณพ่อเป็นนักเขียนนิยายชื่อดัง(ซีรีส์สดใส) ซึ่งหวงลูกสาวมาก ไปไหนต้องตามไปด้วย นานาโกะเป็นคนที่น่ารัก และเป็นคนที่ชินโนะซึเกะแอบชอบด้วย มีความฝันอยากเป็นครูโรงเรียนอนุบาล - ครูโยชินาง่า มิโดริ (อิชิซากะ มิโดริ) ครูประจำชั้นห้องทานตะวัน มักเหนื่อยหน่ายใจกับพฤติกรรมของชินโนซึเกะ แต่ภูมิใจที่ได้สอนเด็ก ๆจอมซนพวกนี้ ภายหลังได้แต่งงานกับ อิชิซากะ จุนอิจิ โดยมีพ่อสื่อแม่สื่อคือกลุ่มของชินโนะสุเกะ แต่งงานที่โรงเรียนอนุบาล ท่ามกลางสายฝน ปัจจุบันมีลูกสาว ชื่อ โมโมะ (ซึ่งคนทำคลอดคือ ชินจัง กับ เจ๊ลำไย) - ครูมัตสึซากะ อุเมะ ครูประจำชั้นห้องกุหลาบ มาจากโกะคิบะระ มีลักษณะคล้ายสาวสวยไฮโซ ด่าเก่ง ปากจัด ขี้โอ่ นิสัยแย่มาก และชอบต่อล้อต่อเถียงกับโยชินนาง่า บ่อยครั้ง มีจุดอ่อนเรื่องหาแฟนไม่ได้ (แม้ว่าจะมีคนรักอยู่แล้วก็ตาม) และเรื่องการเป็นสาวโสด กำลังคอยหาดูใจกับหมอเกียวดะ (โทคุโร่) ซึ่งเป็นหมอกระดูกที่เคยดูแลเรื่องกระดูกหักของครูมัตสึซากะในตอนที่ขณะขาหักเข้าโรงพยาบาล ซึ่งเวลาเดียวกันชินจังก็เข้าโรงพยาบาลนี้ เพราะ เกิดอุบัติเหตุเช่นกัน - หน้ากากแอ็คชั่น ฮีโร่ในดวงใจของชินโนซึเกะ เป็นซุปเปอร์ฮีโร่ซึ่งปรากฏตัวทางโทรทัศน์ มีชื่อในร่างมนุษย์คือโก โกทาโร่ (郷 剛太郎) ซึ่งเป็นสตั๊นท์แมนภาพยนตร์ และหน้ากากแอ็คชั่นนี้ยังถือเป็นตัวละครการ์ตูนคนสำคัญของชินจัง ทั้งนี้ หน้ากากแอ็คชั่นคือบุรุษผู้สวมหน้ากากที่ใช้วิชาพิเศษผสานคาราเต้ในการต่อสู้กับเหล่าร้าย เพื่อปกป้องโลก และเป็นหนึ่งในตัวละครที่ปรากฏตัวในชินจังเดอะมูฟวี่อยู่หลายภาค ครั้งแรกเขาได้ปรากฏตัวในชินจังจอมแก่นเดอะมูฟวี่ตอนCrayon Shin-chan: Action Kamen vs Leotard Devil (ญี่ปุ่น: クレヨンしんちゃん アクション仮面VSハイグレ魔王) ในเนื้อเรื่องนี้หน้ากากแอ็คชั่นได้ปรากฏตัวต่อหน้าชินจังและปราบเหล่าร้ายร่วมกัน - ซากุระ มิมิโกะ เป็นนางเอกที่ปรากฏในภาพยนตร์เรื่องหน้ากากแอ็คชั่น - ครูอาเงโอะ มาซึมิ ครูผู้มี2บุคลิก โดยเมื่อใส่แว่นจะมีท่าทางสงบเสงี่ยม เรียบร้อยและไม่กล้าแสดงออก แต่เมื่อถอดแว่นออกจะเปลี่ยนเป็นคนละคน เก่งทางด้านคอมพิวเตอร์ แอบทำเว็บไดอารี่เป็นของตนเองแต่กลุ้มใจที่ไม่มีใครเข้ามาดูเลยสักคนเนื่องจากไม่กล้าบอกว่าตนเองมีเว็บไซต์ ปัจจุบันมีแววจะคบกับคุโรอิโสะ บอดี้การ์ดของไอย์จังนั่นเอง - ครูใหญ่ ทาคาคูระ บุนตะ ครูใหญ่แห่งโรงเรียนอนุบาลฟุตาบะ มีหน้าตาคล้ายนักเลงยากูซ่าระดับหัวหน้าแก๊งค์ ทำให้ทุกคน(รวมถึงตัวเอง)กลัว แต่จริง ๆแล้วเป็นคนใจดี - คุณนาย ทาคาคูระ โฮโบะเค็น ภรรยาของคุณครูใหญ่ - ฮนดะ เคย์โกะ เป็นเพื่อนสนิทของมิซาเอะ มีสามีอายุน้อยกว่า(ชินจังและมิซาเอะคิดว่าไปหลอกแต่งงาน)ชินจังมักจะนำเรื่องนี้ไปเล่าเพื่อนบ้านของน้าเคย์โกะ ให้อับอายเป็นประจำ มีลูกชาย 1 คนชื่อ ฮิโตชิ - คันดะโดริ ชิโนบุ ประธานชมรมมวยปล้ำหญิง เพื่อนของนานาโกะ เป็นคนที่ฮำหมัดชอบ แต่ปฏิเสธ เพราะมีความฝันที่ยิ่งใหญ่นั่นคือการเป็นนักมวยปล้ำ - คิโยมิ เอส ซื่อเล่นว่า เอสจัง เป็นผู้ประกาศข่าวหญิงทางโทรทัศน์ ที่ชินจังหลงใหล คลั่งใคล้มาก ๆ - คุโรอิโซะ เป็นบอดี้การ์ดของไอย์จังและคนขับรถของไอย์จัง จะคอยปกป้องไอย์จังอยู่ตลอดไม่ว่าจะสถานที่ใดก็ตามที่มีไอย์จัง เวลาอยู่ที่โรงเรียนจะอยู่ตามต้นไม้ พุ่มไม้เพื่อไม่ให้เป็นการรบกวนไอย์จัง มักจะโดนไอย์จังขู่ให้ไปที่บ้านของชินจังถ้าไม่ไปจะแฉความลับให้กับพ่อแม่ของไอย์จังฟังตัวละครอื่น ๆตัวละครอื่น ๆ. - โนะฮาร่า กิงโนะสุเกะ พ่อของฮิโรชิ คุณปู่ของชินโนะสุเกะ หัวล้านหน้าตาคล้ายชินโนะสุเกะ เจ้าชู้ กะล่อน ขี้เล่น(แผลง ๆ) ชอบเด็กเอ๊าะ ๆ ไม่รู้จักแก่ ชอบเล่นแกล้งตายจนทำให้มิซาเอะเกือบช็อก - โนะฮาร่า ซึรุ แม่ของของฮิโรชิ คุณย่าของชินโนะสุเกะ เป็นคนสนุกสนานเช่นเดียวกับกิงโนะสึเกะ ซึ่งคุณปู่ของชินจังมักอยู่ในอำนาจ เคยเล่นคอยาวจนมิซาเอะช็อก - โนะฮาร่า เซมาชิ คุณลุงของชินโนะสุเกะ เป็นพี่ชายของฮิโรชิ เป็นชาวนา มีนิสัยขี้เหนียวมาก จนขึ้นคาน - โคยาม่า โยชิจิ พ่อของมิซาเอะคุณตาของชินโนะสุเกะ อดีตครูใหญ่ มักไม่ถูกชะตากับกิงโนะสุเกะ จึงหาเรื่องทะเลาะได้ทุกครั้งเมื่อเจอกัน(และมักจะเจอกันโดยบังเอิญเสียทุกครั้ง)มีนิสัยเคร่งขรึม ยึดขนบธรรมเนียม ต่างจากปู่ของชินจัง แต่บางครั้ง ก็เป็นคนสนุกสนาน - โคยาม่า ฮิซาเอะ แม่ของมิซาเอะคุณยายของชินโนะสุเกะ เป็นคนใจดี คอยประนีประนอมข้อพิพาทระหว่างของโยชิจิกับกิงโนะซึเกะ - โคยาม่า มาซาเอะ พี่สาวมิซาเอะคุณป้าของชินโนะสุเกะ อดีตคุณครูสอนภาษาญี่ปุ่น นิสัยขี้เล่น ชอบแกล้งมิซาเอะอยู่เสมอ โดยใช้หน้ากาก แต่ก็แพ้ชินจัง ชอบใส่ชุดกิโมโน - โคยาม่า มุซาเอะ น้องสาวมิซาเอะคุณน้าของชินโนะสุเกะ มีปัญหาทางด้านการเงิน ซึ่งมิซาเอะให้ความช่วยเหลือ จากในหนังสือการ์ตูนตอนหนึ่ง เคยมาอยู่บ้านของชินจังในการ์ตูนเล่มที่ 28 และย้ายออกไปในเล่มที่ 29มีอาชืพเป็นผู้ช่วยตากล้อง - คาวามูระ ยาซึโอะ มีฉายาว่า ชีต้า เป็นเด็กห้องกุหลาบ เป็นนักกีฬาประจำห้อง เป็นคู่ปรับของชินโนซึเกะ มักพ่ายแพ้ให้กับความกะล่อนของชินโนซึเกะบ่อยครั้ง - ฮิโทชิ เด็กห้องกุหลาบ มีนิสัยแย่ ทำตัวนักเลง ชอบรังแกคนที่อ่อนแอกว่าโดยเฉพาะมาซาโอะคุง - เทรุโนบุ เด็กห้องกุหลาบ มีนิสัยแย่พอ ๆกับฮิโทชิ ชอบรังแกมาซาโอะคุง จับคู่รังแกกับฮิโทชิ - แก๊งแมงป่องแดงแห่งไซตามะ เป็นแก๊งนักเรียนม. ปลาย 3 คน ชอบบังเอิญแสดงตัวในสวนสาธารณะเวลาที่กลุ่มชินโนะสุเกะ กำลังเล่น ทำให้ถูกนึกว่าเป็นตลกคาเฟ่ มีท่าประหลาด ๆประจำแก๊งค์เสมอ (เรียงจากซ้าย (หัวสิว) มารี (เล็บขบ) ริวโกะ (ตาปลา) โอกิง) แต่มักทำตัวเป็นประโยชน์ ไม่สร้างความเดือดร้อนให้ใคร เคยช่วยงานที่โรงเรียนอนุบาล มักจะได้ชินโนะซิเกะช่วยเวลาคับขันเสมอ(และบังอิญทุกครั้ง) - มิตจี้และโยชิริงเป็นคู่รักกัน มักจะมีปัญหาให้ครอบครัวโนะฮาร่าอยู่เสมอ - บูริบูริซาเอมอน/คุณหมูดุ๊กดิ๊ก ตัวละครในจินตนาการของชินโนะสุเกะ ซึ่งชินโนะสุเกะเคยเขียนการ์ตูนเล่นบ่อยครั้ง - หน้ากากแอ็คชั่นเกิร์ล หน้ากากแอ็คชั่นผู้หญิง ที่โก โกทาโร่(หน้ากากแอ็คชั่นร่างคน) เป็นผู้คัดเลือกมาให้มาทำงานร่วมกัน - หุ่นยนต์คันตั้ม อะนิเมะหุ่นยนต์ในดวงใจของชินโนซึเกะ - สาวน้อยเวทมนตร์ โมเอะ-P อะนิเมะประเภทโชโจ ที่ชินโนซึเกะและคาซาม่าชื่นชอบ นอกจากนี้ ยังมีตัวละครที่อยู่ในหนังสือการ์ตูนด้วย แต่ตัวละครนี้พบไม่บ่อยนัก(เพราะอะนิเมะสร้างไม่ถึง)- สมโง่ กระบือเรียกพี่ (ยอนโระ) เพื่อนอยู่ที่แฟลตรูหนู (ปรากฏตัวครั้งแรกอยู่เล่ม19) นักศึกษายาจก ชอบแอบขอไปกินข้าวบ้านคนอื่นสอบเอ็นฯไม่ติด 3 ครั้ง คร้งที่ 4 ติดเพราะครอบครัวโนะฮาร่าช่วยเหลือ - ลิลลี่ โคยูกิ (สมชาย หัวจรดเท้า,โคยูกิ ซูซาน) ชื่อจริง เก็นบุ อิวาโอะ กะเทยที่ทำงานอยู่ร้านน้ำชาสาวประเภทสอง - ยูจัง (เจนจริต ยู,ยาคูสึคูริ ยู) นักแสดงสาวสวยที่มีฝีมือ แต่ถ้าไม่แต่งหน้าก็จะเป็นแค่สาวจิ้มลิ๊มและไม่มีความมั่นใจ - เจ๊ลำไย มีอันจะกิน (โอยะ นูชิโยะ) เจ้าของแฟลตรูหนู ชอบเล่นกับฮิมาวาริ เป็นคนทำคลอดให้กับคุณครูโยชินาง่า( แต่จริง ๆแล้ว เจ๊ลำไยเป็นคนเกลียดเด็ก เพราะเคยเสียสามีและลูกสาวไปเมื่อ 30 ปีก่อน ) - นายช่างหญ่าย(โอนิงาวาระ จิคุโซ) ช่างก่อสร้าง มักจะทำงานเสร็จช้ากว่ากำหนด เพราะถ้าโมโหขึ้นมา จะไม่ทำงานทันที เช่น แกะน้ำจิ้มถั่วหมักไม่ลงถ้วย เป็นแฟนกับหมออ้อย เป็นคนซ่อมบ้านให้กับครอบครัวโนะฮาร่า ชอบเลียอมยิ้ม - หมออ้อย (ฮะคุอิโนะ เท็นโกะ)เป็นพยาบาล เวลาหงุดหงิดจะมาเลียอมยิ้มบนดาดฟ้า - คุณฮำหมัด (โอมาตะ) เจ้าชายแห่งประเทศอับกาวิตถาร ชอบชิโนบุ แต่ถูกปฏิเสธ ปัจจุบันแต่งงานแล้ว มีองครักษ์ชื่อฮำเหม็ด - คุณนายมอนโร (มอนโร มาริ) คุณนายฝรั่งสาวสวยบ้านตรงข้าม ขวัญใจของฮิโรชิ ชอบใช้ให้ฮิโรชิไปทำงานที่บ้าน - แอ๊บแบ๊ว (เลิศอลัง) ณ ส้นตึก (คุตซึโซโกะ อาซึโกะ) รุ่นน้องของมิซาเอะ คุณแม่วัยกระเตาะ มีลูกสาวชื่อ แอ๊บแหวว (อาสึมิ) - ลุงหนูผี(อาจารย์โยดะ) เจ้าของแฟรน์ไซน์ไก่ย่างสามบวกสองดาว ชินโนะซึเกะชอบเรียกว่า จารย์โยดา เพราะส่วนสูงและหน้าตาคล้ายกัน - ยาเนะอูระ โคจิ ไอ้หนุ่มก่อสร้าง เป็นแฟนของลูกสาวนายช่างหญ่าย ถ้าเข้าใกล้เมื่อไหร่ นายช่างหญ่ายจะโมโหถึงขนาดไม่ทำงาน - เซ็นจู เฮย์ฮาจิ คุณตาที่มาขอซื้อเจ้าขาวไปเลี้ยง(แต่ก็ให้ชินโนะซึเกะคืนไปอยู่ดี) มีนิสัยใจดี อดีตเป็นนักผจญเพลิงสถิติช่วยชีวิตคน300คน - อุริมะ คุริโยะ(เซลเลดี้ จากนรก) เป็นพนักงานขายหนังสือฝึกซ้อมหัดเรียนของเด็กอนุบาลที่พยายามจะขายของให้แม่ของชินจังที่ไม่สำเร็จเพราะถูกแม่ของชินจังเข้าใจผิดว่าเป็นคนร้าย เป็นผู้หญิงที่มีเสียงเหมือนกระเทยทำให้ชินจังชอบเรียกว่า พี่สาวกระเทย - มุซาชิโนะ เคนตะ เป็นคุณครูสอนเคนโด้ของชินจัง เนื่องจากเห็นชินจังมีทักษะที่จะสามารถเป็นนักเค็นโด้ได้ จึงตามตื๊อจนทำให้ชินจังมาเรียนเคนโด้กับตนเองจนสำเร็จรายชื่อตอนเดอะ มูฟวี่ เดอะ มูฟวี่.  การเข้าฉายในไทย ในส่วนภาพยนตร์ ลิขสิทธิ์เป็นของ HOLLYWOOD THAILAND นำเข้าฉายในโรงภาพยนตร์ ได้แก่ ศึกยอดคุณพ่อโรบอต เมื่อ วันที่ 10 ธันวาคม พ.ศ. 2558 และ ผจญภัยต่างแดนกับสงครามกระบองเพชรยักษ์ เมื่อวันที่ 7 มกราคม 2559 ก่อนจะวางจำหน่ายในรูปแบบ ดีวีดี ในเวลาต่อมาไล่เลี่ยกับ ตอน ต้องไปช่วยเจ้าหญิงซะแล้ว และ บุกแดนคาวบอย จัดจำหน่ายโดย แฮนด์เมด ดิสทริบิวชั่น และ อีวีเอส เอนเทอร์เทนเมนต์ เป็นผู้จัดจำหน่าย ก่อนที่จะนำภาคก่อนหน้ามาลงให้ชมใน LINE TV ได้แก่ 1.ต้องไปช่วยเจ้าหญิงซะแล้ว (ภาพยนตร์ฉลองครบรอบ10) 2.บุกแดนคาวบอย (ภาพยนตร์อันดับที่ 12) 3.พยัคฆ์ร้ายสายลับ (ภาพยนตร์อันดับที่ 19) 4.สงครามอวกาศ กับเจ้าหญิงฮิมาวาริ (ภาพยนตร์ฉลองครบรอบ 20 ปี) 5.ยอดเชฟกะทะรั่ว (ภาพยนตร์อันดับที่ 21) และล่าสุดมีการวางจำหน่ายชินจังเดอะมูฟวี่เพิ่มอีก 4 ตอน ได้แก่ 1.ก็อตซิลล่า ปะทะ ฮีโร่พันธุ์ต๊อง (ภาพยนตร์อันดับที่ 13) 2.ตำนานปีศาจนักเต้น (ภาพยนตร์อันดับที่ 14) 3.สงครามเอเลี่ยนพันธุ์เพี้ยนถล่มโลก (ภาพยนตร์อันดับที่ 15) 4.ผจญภัยอาณาจักรสัตว์คาซึคาเบะ (ภาพยนตร์อันดับที่ 17) 5.ข้ามเวลามาป่วนโลก (ภาพยนตร์อันดับที่ 18)ประเทศที่ตีพิมพ์ชินจัง</doc>
