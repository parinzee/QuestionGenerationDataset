<doc id="192091" url="https://th.wikipedia.org/wiki?curid=192091" title="ณรงค์ วงศ์วรรณ">ณรงค์ วงศ์วรรณ ณรงค์ วงศ์วรรณ (25 ธันวาคม พ.ศ. 2468 - ) หรือเป็นที่รู้จักว่า "พ่อเลี้ยงเมืองแพร่" อดีตรองนายกรัฐมนตรี อดีตรัฐมนตรีหลายกระทรวง และอดีตหัวหน้าพรรคสามัคคีธรรม เป็นหัวหน้าพรรคการเมืองที่เคยได้รับเลือกตั้ง ส.ส.มากที่สุดในสภาผู้แทนราษฎร แต่หัวหน้าพรรคไม่ได้รับตำแหน่งนายกรัฐมนตรีประวัติ ประวัติ. ณรงค์ วงศ์วรรณ เป็นบุตรของเจ้าแสน วงศ์วรรณ (เปลี่ยนนามสกุลจาก:ผาทอง) สืบเชื้อสายมาจากเจ้าแสนเสมอใจเครือญาติเจ้าหลวงเทพวงศ์ลิ้นตอง เจ้าผู้ครองนครแพร่องค์ที่19 และแม่เลี้ยงพลอย วงศ์วรรณ สมรสกับนางอุไร วงศ์วรรณ มีบุตร คือ อนุสรณ์ วงศ์วรรณ อดีตสมาชิกสภาผู้แทนราษฎร จังหวัดลำพูน อดีตรัฐมนตรีหลายกระทรวง และนายอนุวัธ วงศ์วรรณ นายกองค์การบริหารส่วนจังหวัดแพร่การศึกษา การศึกษา. นายณรงค์ วงศ์วรรณ จบการศึกษาด้านเศรษฐศาสตร์-เกษตร จากประเทศสหรัฐอเมริกา และได้รับพระราชทานปริญญาวิทยาศาสตร์ดุษฎีบัณฑิตกิตติมศักดิ์ สาขาวิชาเศรษฐศาสตร์เกษตร จากมหาวิทยาลัยเชียงใหม่ ในปีการศึกษา 2522-2523ประสบการณ์การเมือง ประสบการณ์การเมือง. ณรงค์ วงศ์วรรณ เคยได้รับตำแหน่งรัฐมนตรีช่วยว่าการกระทรวงมหาดไทย รัฐมนตรีว่าการกระทรวงเกษตรและสหกรณ์ (7 พฤษภาคม 2526 - 5 สิงหาคม 2529 ) และเป็นรองนายกรัฐมนตรี ในรัฐบาลของพลเอกสุจินดา คราประยูรการเลือกตั้งทั่วไปในวันที่ 22 มีนาคม พ.ศ. 2535 การเลือกตั้งทั่วไปในวันที่ 22 มีนาคม พ.ศ. 2535. การเลือกตั้งทั่วไปในวันที่ 22 มีนาคม พ.ศ. 2535 ภายใต้รัฐธรรมนูญ ฉบับ พ.ศ. 2534 หลังการเลือกตั้ง ปรากฏว่าพรรคสามัคคีธรรม ซึ่งมีนายณรงค์ วงศ์วรรณ เป็นหัวหน้าพรรค และนาวาอากาศตรีฐิตินัย นาครทรรพ เป็นเลขาธิการพรรค ได้ ส.ส.มากที่สุด คือ 79 ที่นั่ง ส่วนพรรคชาติไทยได้เป็นอันดับที่ 2 คือ 74 ที่นั่ง พรรคการเมือง 5 พรรค คือ พรรคสามัคคีธรรม พรรคชาติไทย พรรคกิจสังคม พรรคประชากรไทยและพรรคราษฎร จำนวน 195 เสียง ได้รวมตัวกันเสนอชื่อนายณรงค์ วงศ์วรรณ หัวหน้าพรรคสามัคคีธรรม ขึ้นเป็นนายกรัฐมนตรี แต่ปรากฏข่าวว่าสหรัฐอเมริกาเคยปฏิเสธที่จะออกวีซ่า ให้กับนายณรงค์ เนื่องจากสงสัยมีการพัวพันกับขบวนการค้ายาเสพติด ซึ่งกรณีดังกล่าว นายณรงค์ วงศ์วรรณ ได้ปฏิเสธอย่างสิ้นเชิง และว่าข่าวนี้เป็นการจงใจสร้างเรื่องขึ้นเพื่อกีดกันไม่ให้ตนขึ้นเป็นนายกรัฐมนตรี พรรคการเมืองทั้ง 5 พรรค จึงสนับสนุนให้พลเอกสุจินดา คราประยูร ขึ้นเป็นนายกรัฐมนตรี จนเป็นสาเหตุทำให้ประชาชนเรียกร้องนายกฯ ที่มาจากการเลือกตั้ง และเป็นชนวนเหตุพฤษภาทมิฬ ในเวลาต่อมาเครื่องราชอิสริยาภรณ์ลำดับสาแหรก</doc>
