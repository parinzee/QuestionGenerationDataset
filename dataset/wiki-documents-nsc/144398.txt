<doc id="144398" url="https://th.wikipedia.org/wiki?curid=144398" title="ทอลกีส">ทอลกีส OZ-00MS ทอลกีส () ;) เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ บันทึกการยุทธ์บทใหม่ กันดั้มวิง ออกแบบโดยคาโทกิ ฮาจิเมะ ลักษณะเด่นของทอลกีสอยู่ที่ส่วนหัวซึ่งคล้ายกับหมวกเหล็กของทหารโรมันและท่อขับดันขนาดใหญ่ด้านหลัง ทอลกีสเป็นโมบิลสูทที่ได้รับการพัฒนาขึ้นมาเพื่อใช้ในการต่อสู้เป็นเครื่องแรกในปี AC 175โดยการสนับสนุนของสหพันธ์รอมเฟลเลอร์ ผู้พัฒนาทอลกีสก็คือโฮวาร์ดและนักวิทยาศาสตร์ทั้งห้า ซึ่งต่อมาได้เป็นผู้พัฒนากันดั้มเพื่อต่อสู้กับองค์กรลับ OZ (Organization of Zodiac) ทอลกีสนับเป็นโมบิลสูทที่มีสมรรถนะสูงมากและสามารถบินได้ด้วยความเร็วที่เหนือกว่า OZ-07AMS แอเรียส ถึงสามเท่า แต่เนื่องจากแรงกดดันที่เกิดในขณะเร่งเครื่องนั้นสูงกว่าที่คนปกติจะทนได้จึงควบคุมได้ยากและเป็นอันตรายมากเช่นกัน จึงได้ลดสเป็กของทอลกีสและพัฒนาต่อมาเป็น OZ-06MS ลีโอ สำหรับผลิตจำนวนมากแทน ทอลกีสจึงมีอีกชื่อว่า โปรโตลีโอ อาวุธของทอลกีสประกอบด้วยบีมเซเบอร์และปืนใหญ่โดเบอร์กัน ในเนื้อเรื่องของกันดั้มวิง ทอลกีสถูกเซคส์ เมอร์คิสนำกลับมาใช้อีกครั้งเนื่องจากเป็นโมบิลสูทเพียงเครื่องเดียวที่มีพลังในการต่อสู้ใกล้เคียงกับกันดั้มในขณะนั้น เซคส์ได้ใช้ทอลกีสในการต่อสู้จนกระทั่งถูกเซคส์สั่งระเบิดตัวเองในการต่อสู้กับหน่วยโมบิลดอลล์ ทอรัส และเซคส์ได้เปลี่ยนไปขับวิงกันดั้มซีโร่แทน ในมังงะ เอพิโซดซีโร่ ซึ่งเป็นเนื้อเรื่องก่อนหน้าเหตุการณ์ของกันดั้มวิง มีทอลกีสอีกเครื่องซึ่งตระกูลหลงได้สร้างเก็บไว้ที่โคโลนี L5 ทอลกีสเครื่องนี้ถูกทำลายในการต่อสู้กับหน่วยรบของ OZ เพื่อป้องกันเชนลองกันดั้มที่ยังไม่เสร็จสมบูรณ์ ระหว่างตอนที่ 46 ถึง 48 ของกันดั้มวิง เทรซ คุชรีนาด้าได้ใช้ OZ-00MS2 ทอลกีสทูว์เป็นโมบิลสูทประจำตัว ซึ่งทอลกีสทูว์นี้สร้างจากชิ้นส่วนอะไหล่ของทอลกีสจึงมีสมรรถนะที่เท่ากันและมีข้อแตกต่างเพียงรูปร่างภายนอกเท่านั้น ทอลกีสทูว์ถูกทำลายในการต่อสู้กับ XXXG-01S2 อัลทรอนกันดั้ม ของจางอู๋เฟยทอลกีสทรี ทอลกีสทรี. ปรากฏตัวในOVA กันดั้มวิง เอนด์เลสวอลซ์ ทอลกีสทรีเป็นหนึ่งในโมบิลสูทที่เทรซ คุชรีนาด้าออกแบบไว้ แต่การก่อสร้างทอลกีสทรีนั้นไม่เสร็จสมบูรณ์จนกระทั่งสงครามจบลงและกองกำลังพรีเวนเตอร์เอาไปเก็บไว้ ก่อนมอบให้เซคส์ เมอร์คิสใช้ในการต่อสู้กับกองกำลังมารีเมียร์ อาวุธของทอลกีสทรีประกอบด้วยปืนวัลแคนติดหัว, บีมเซเบอร์, โล่ซึ่งติดแส้ความร้อนไว้แบบเดียวกับของกันดั้มเอเปี้ยนและเมก้าแคนน่อน ซึ่งเป็นบีมแคนน่อนอานุภาพสูงที่มีพลังทำลายใกล้เคียงกับทวินบัสเตอร์ไรเฟิลของวิงกันดั้มซีโร่ เมก้าแคนน่อนมีกลไกที่จะยืดและกางออกเมื่อยิงด้วยกำลังเต็มที่</doc>
