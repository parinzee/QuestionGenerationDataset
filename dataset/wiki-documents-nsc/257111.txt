<doc id="257111" url="https://th.wikipedia.org/wiki?curid=257111" title="เจ้าชายกีโยม แกรนด์ดยุกรัชทายาทแห่งลักเซมเบิร์ก">เจ้าชายกีโยม แกรนด์ดยุกรัชทายาทแห่งลักเซมเบิร์ก แกรนด์ดยุกกีโยม ฌ็อง โฌเซฟ มารี รัชทายาทแห่งลักเซมเบิร์ก (11 พฤศจิกายน พ.ศ. 2524-) รัชทายาทแห่งลักเซมเบิร์ก ตั้งแต่พระบิดาทรงครองราชสมบัติในปีพ.ศ. 2543 พระองค์ทรงเป็นเชื้อสายสืบทอดจากราชวงศ์นัสเซา-ไวล์บวร์ก ที่ปกครองดินแดนลักเซมเบิร์กตั้งแต่ปี พ.ศ. 2433ในวัยเยาว์และการศึกษา ในวัยเยาว์และการศึกษา. แกรนด์ดยุกกีโยมพระราชสมภพในเมืองลักเซมเบิร์ก เป็นพระโอรสพระองค์โตในแกรนด์ดยุคอ็องรีที่ 1 แห่งลักเซมเบิร์กกับแกรนด์ดัชเชสมาเรีย เตเรซาแห่งลักเซมเบิร์ก พระองค์มีพระอนุชาและพระขนิษฐารวม 4 พระองค์ได้แก่ เจ้าฟ้าชายเฟริกซ์แห่งลักเซมเบิร์ก, เจ้าฟ้าชายหลุยส์แห่งลักเซมเบิร์ก, เจ้าฟ้าหญิงอเล็กซานดราแห่งลักเซมเบิร์ก, เจ้าฟ้าชายเซบาสเตียนแห่งลักเซมเบิร์ก พระองค์ทรงเป็นผู้อุปถัมภ์พระอนุชาองค์เล็กคือ เจ้าฟ้าชายเซบาสเตียนแห่งลักเซมเบิร์ก,พระญาติ เจ้าฟ้าชายปอล หลุยส์แห่งนัสเซา,เจ้าชายแอมานุแอลแห่งเบลเยียม,เจ้าหญิงอารียานแห่งเนเธอร์แลนด์และพระภาติยะของพระองค์คือ เจ้าชายโนอาห์แห่งนัสเซา พระองค์ทรงศึกษาที่ ไรชี โรเบิร์ต-ชลีมันน์ ในลักเซมเบิร์กจากนั้นทรงศึกษาที่สวิตเซอร์แลนด์และพระองค์ได้เข้าฝึกในวิทยาลัยการทหารของประเทศอังกฤษ ที่ซึ่งทรงเข้าศึกษาในมหาวิทยาลัยเดอร์แฮมและมหาวิทยาลัยบรูเนลศึกษาด้านการปกครองสากล ท้ายสุดทรงศึกษาที่มหาวิทยาลัยแองเกอร์ ประเทศฝรั่งเศสด้านอักษรศาสตร์และรัฐศาสตร์แกรนด์ดยุกรัชทายาท แกรนด์ดยุกรัชทายาท. แกรนด์ดยุกกีโยมทรงเป็นรัชทายาทในราชบัลลังก์ลักเซมเบิร์กเมื่อพระบิดาทรงครองราชสมบัติในปีพ.ศ. 2543 ถ้าทรงครองราชสมบัติก็จะได้เถลิงพระนามว่า แกรนด์ดยุกกีโยมที่ 5 แห่งลักเซมเบิร์ก (หรือวิลเลียมที่ 5 ถ้าเป็นภาษาอังกฤษ) แกรนด์ดยุกกีโยมทรงทำหน้าที่เป็นผู้แทนเข้าร่วมพิธีเฉลิมพระชนมพรรษาของสมเด็จพระราชินีซอนยาแห่งนอร์เวย์ในเดือนกรกฎาคม พ.ศ. 2550และจากนั้นทรงเข้าร่วมพิธีเฉลิมพระชนมพรรษาครบ 40 พรรษาของรัชทายาทแห่งเนเธอร์แลนด์คือ เจ้าชายวิลเล็ม อเล็กซานเดอร์ เจ้าชายแห่งออเรนจ์ ในเดือนกันยายนปีเดียวกันชีวิตส่วนพระองค์ ชีวิตส่วนพระองค์. พระองค์ทรงเริ่มสัมพันธ์กับนางสาวเพีย ฮารัลด์เซน ชาวนอร์เวย์ ซึ่งเป็นบุตรีบุญธรรมของพระภาคิไนยในสมเด็จพระราชินีซอนยาแห่งนอร์เวย์ ทั้งคู่พบกันในปีพ.ศ. 2544 ในงานอภิเษกสมรสของเจ้าฟ้าชายโฮกุน มกุฎราชกุมารแห่งนอร์เวย์กับนางสาวเมตเต-มาริต ทเจสเซม โฮลบี ทั้งคู่เริ่มออกนัดกันในปีพ.ศ. 2545 แต่ความสัมพันธ์ของทั้งคู่ได้จบลงหลังปีนั้น ในวันที่ 26 เมษายน พ.ศ. 2555 ราชสำนักได้ประกาศการหมั้นระหว่างแกรนด์ดยุกกีโยม รัชทายาทแห่งลักเซมเบิร์กกับเคานท์เตสสเตฟานี เดอ ลานนอย ชาวเบลเยียม ซึ่งสืบเชื้อสายมาจากชาร์ลส์ มารี เรย์มอนด์ ดี อเรนเบิร์ก ดยุคที่ 5 แห่งอเรนเบิร์ก การอภิเษกสมรสได้ถูกกำหนดขึ้นในวันที่ 20 ตุลาคม พ.ศ. 2555 แกรนด์ดยุคทรงสนพระทัยในการดนตรีและการกีฬา พระองค์ทรงสามารถเล่นเปียโน ทรงเล่นฟุตบอล,ว่ายน้ำและวอลเลย์บอล พระองค์ทรงสามารถพูดภาษาลักเซมเบิร์ก,ภาษาฝรั่งเศส,ภาษาเยอรมัน,ภาษาสเปนและภาษาอังกฤษ พระองค์ทรงชื่นชอบกีฬาอเมริกันฟุตบอล ทรงเป็นแฟนคลับทีมนิวยอร์ก ไจแอนตส์</doc>
