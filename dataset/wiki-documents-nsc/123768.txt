<doc id="123768" url="https://th.wikipedia.org/wiki?curid=123768" title="มิบุ เคียวชิโร่">มิบุ เคียวชิโร่ มิบุ เคียวชิโร่ () เป็นตัวละครในการ์ตูนญี่ปุ่น เรื่อง ซามูไรดีปเปอร์เคียว อุปนิสัยของเคียวชิโร่นั้นจะมีแนวทางตรงข้ามกับเคียวนัยน์ตายักษ์ที่เป็นพระเอกของเรื่องลักษณะทั่วไป ลักษณะทั่วไป. ในตอนแรกนั้น เคียวชิโร่เป็นคนตลก ดูซุ่มซ่ามและไม่มีฝีมือ แต่ในความเป็นจริงแล้วเขาคือ มิบุ เคียวชิโร่ ที่เก่งกาจถึงขนาดได้รับฉายาว่าดาบเทพ และเป็นคนที่นำร่างที่แท้จริงของเคียวนัยน์ตายักษ์ไปซ่อนเอาไว้ และทำให้เขากับเคียวต้องอยู่ในร่างเดียวกัน ในอดีตนั้น เคียวชิโร่ได้สังหารผู้คนมากมาย รวมทั้งชีนะ โนโซมุ พี่ชายของชีนะ ยูยะด้วย เคียวชิโร่ได้เรียนเพลงดาบมุเมียวจินจากมุรามาสะ ทั้งยังเคยเป็นเจ้าของดาบปีศาจชิบิเอ็นอีกด้วยความสามารถ ความสามารถ. เคียวชิโร่เป็นหนึ่งในองครักษ์พิทักษ์กางเขนแดงที่ถูกสร้างขึ้นจากเลือดเนื้อของจักรพรรดิแดงรุ่นก่อน ด้วยหน้าที่นี้เขาจึงเป็นเครื่องจักรสังหารแม้ว่าจริงๆแล้วเขามีจิตใจที่อ่อนโยนก็ตาม เคียวชิโร่ได้ใช้ดาบปีศาจชิบิเอ็นในการฆ่าฟันจนดาบกลายเป็นสีดำเพราะเปื้อนเลือดของผู้คนมหาศาล เพลงดาบมุเมียวจิน เพลงดาบมุเมียวจินเป็นเพลงดาบที่มีลักษณะการโจมตีตามเทพทั้งสี่ทิศ ได้แก่- สุซาคุ : เป็นการโจมตีที่ทำให้เกิดวิหคเพลิงอมตะขึ้นมา - เบี๊ยกโกะ : เป็นการโจมตีที่รุนแรงกว่าสุซาคุ พยัคฆ์ขาวนั้นแม้การโจมตีครั้งแรกด้วยกรงเล็บจะพลาดไป ศัตรูก็ไม่อาจหนีจากเขี้ยวเล็บที่จะขย้ำให้เป็นชิ้นๆได้ - เก็มบุ : เต่าสีดำที่กระดองจะช่วยป้องกันและในขณะเดียวกันก็โจมตีใส่ศัตรูได้ด้วย - เซริว : เป็นการปลดปล่อยมิซึจิจำนวนมากใส่ศัตรูบทบาทในเรื่อง บทบาทในเรื่อง. ก่อนที่เรื่องราวในหนังสือการ์ตูนจะเริ่มต้นนั้น เคียวชิโร่อาศัยอยู่ในตระกูลมิบุในฐานะองครักษ์พิทักษ์กางเขนแดงตั้งแต่ยังเด็กและได้รู้จักกับชีนะ ซาคุยะและจักรพรรดิแดง เมื่อยังเด็กๆนั้นเคียวชิโร่เป็นเด็กที่ใจดีมีเมตตา แต่เมื่อเวลาผ่านไป เคียวชิโร่ก็ได้รับการฝึกฝนจนกลายเป็นนักฆ่าเลือดเย็น จนวันหนึ่งเมื่อเขาได้รับคำสั่งให้ไปสังหารจักรพรรดิแดงที่หนีออกจากที่คุมขัง เขาก็พบว่าตัวเองมีน้ำตาไหลออกมาโดยที่ไม่เข้าใจว่าเพราะอะไร ซาคุยะที่เห็นเหตุการณ์จึงพาเคียวชิโร่หนีออกจากตระกูลมิบุ เมื่อทั้งสองหนีออกมาจากตระกูลแล้ว ก็ได้พบกับเคียวนัยน์ตายักษ์ภายใต้ต้นซากุระ และกลายเป็นเพื่อนที่ดีต่อกัน จิตใจที่เย็นชาของเคียวชิโร่ก็กลับอ่อนโยนขึ้นเรื่อยๆ เขาใช้ชีวิตอย่างสงบสุขช่วยเหลือผู้คน จนกระทั่งชินเมออกอุบายว่ามีมือสังหารตามล่าซาคุยะ เคียวชิโร่จึงต้องจับดาบอีกครั้งเพื่อปกป้องเธอ แต่มือสังหารที่ว่ากลับกลายเป็นชีนะ โนโซมุ พี่ชายแท้ๆของซาคุยะที่ตระกูลมิบุหมายหัวมาเป็นเวลานาน ซาคุยะขอร้องให้เคียวฆ่าตนเองเพราะมีหัวใจร่วมกับจักรพรรดิแดง แต่เคียวชิโร่ไม่ยอมให้ใครทำร้ายซาคุยะ เคียวชิโร่จึงต้องต่อสู้กับเคียว และได้นำร่างของเคียวไปซ่อนไว้ สี่ปีต่อมา มิบุ เคียวชิโร่ ใช้ชีวิตสงบสุขในฐานะคนขายยา เขาได้พบกับชีนะ ยูยะ ซึ่งเคียวชิโร่ดูเหมือนกับคนธรรมดาๆที่ไม่รู้วิชาการต่อสู้ใดๆทั้งสิ้น ดังนั้นเมื่อต้องต่อสู้ วิญญาณของเคียวก็จะออกมาเบื้องหน้า จนเมื่อเขาสูญเสียการควบคุมวิญญาณของเคียวถึงสามครั้ง ก็กลับกลายเป็นว่าเคียวคือคนที่ออกมาอยู่เบื้องหน้าแทน และเคียวชิโร่จะออกมาต่อสู้ในเวลาที่เคียวเข้าตาจน คือตอนที่สู้กับคุบิระตัวปลอมและโนบุนากะ และไม่ออกมาอีกเลยจนกระทั่งเคียวสู้กับโนบุนากะในร่างของชีนะ โนโซมุ เคียวชิโร่ได้ขอร่างจริงของเคียวมาจากจักรพรรดิแดงรุ่นก่อนและมอบให้เคียวต่อสู้กับโนบุนากะ เมื่อเคียวเอาชนะได้แล้ว เคียวกกลับไปอยู่ในร่างของเคียวชิโร่อีกครั้ง ส่วนเคียวชิโร่ก็เข้าไปอยู่ในร่างของเคียว และบอกว่าจะรับตำแหน่งจักรพรรดิแดงคนต่อไป เมื่อเคียวเอาชนะสี่ผู้เฒ่าได้ ก็ต้องต่อสุ้กับเคียวชิโร่ และเคียวโจมตีเคียวชิโร่ได้ด้วยสายลมสีทองที่เกิดจากการรวมวิชาเพลงดาบมุเมียวจินทั้งหมดเข้าด้วยกัน และในการปะทะครั้งสุดท้าย ทั้งสองก็กลับคืนร่างของตนเองตามความต้องการของเคียวชิโร่ เมื่อกลับร่างแล้ว ชิบิเอ็นก็เล่าเรื่องราวของเคียวชิโร่ให้ทุกคนในที่นั้นได้รับรู้ เมื่อร่างของเคียวชิโร่ก็กำลังจะสลายไปด้วยโรคแห่งความตาย ่เคียวได้กรีดเลือดตนเองซึ่งมีพลังรักษา ช่วยให้เคียวชิโร่หายจากอาการป่วยและบาดแผลทั้งหมด เคียวชิโร่ได้ทำความเข้าใจกับซาคุยะในที่สุด ในการต่อสู้กับจักรพรรดิแดงรุ่นก่อน เคียวชิโร่ถูกดูดวิญญาณเข้าไปในร่างของจักรพรรดิแดงรุ่นก่อน ได้พบกับวิญญาณของจักรพรรดิแดงและชินเมซึ่งเป็นองครักษ์พิทักษ์กางเขนแดงเช่นกัน ทั้งสองคนใช้พลังทำให้เคียวชิโร่ออกมาจากร่างของจักรพรรดิแดงรุ่นก่อนได้ เมื่อการต่อสู้จบลง เคียวชิโร่ก็ไปใช้ชีวิตกับซาคุยะอย่างสงบสุข</doc>
