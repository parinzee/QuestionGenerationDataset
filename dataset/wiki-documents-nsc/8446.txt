<doc id="8446" url="https://th.wikipedia.org/wiki?curid=8446" title="โจโจ้ ล่าข้ามศตวรรษ ภาค 3">โจโจ้ ล่าข้ามศตวรรษ ภาค 3 โจโจ้ ล่าข้ามศตวรรษ ภาค 3 : นักรบประกายดาว () เป็นตอนหนึ่งของการ์ตูนญี่ปุ่นเรื่อง โจโจ้ ล่าข้ามศตวรรษ ของฮิโรฮิโกะ อารากิ และว่ากันว่าเป็นภาคที่ได้รับความนิยมมากที่สุดเนื้อเรื่องย่อ เนื้อเรื่องย่อ. ญี่ปุ่นในปี 1989 คูโจ โจทาโร่ (โจโจ้) หลานของโจเซฟ โจสตาร์ขังตัวเองไว้ในห้องขังเนื่องจากตนค้นพบว่าตัวเองมี "วิญญาณร้าย" เข้าสิง แต่โจเซฟซึ่งเดินทางมาจากนิวยอร์กได้ชี้แจงให้ฟังว่าแท้จริงแล้ว "วิญญาณร้าย" นั้นคือพลังพิเศษประจำตัวบุคคลซึ่งเรียกว่าสแตนด์ และได้แนะนำให้รู้จักกับมูฮัมหมัด อับดุล ผู้ใช้สแตนด์ชาวอียิปต์ชี้แนะแนวทางในการใช้พลังสแตนด์นี้ให้กับโจทาโร่ อย่างไรก็ตามโจเซฟก็มีพลังสแตนด์เช่นกัน อย่างไรก็ตามทั้งโจทาโร่และโจเซฟเพิ่งจะค้นพบว่าตนเองมีพลังสแตนด์นั้น เนื่องจากการคืนชีพของดีโอ ศัตรูคู่อาฆาตของตระกูลได้ฟื้นคืนชีพขึ้นมาจากมหาสมุทรแอตแลนติคหลังจากการหลับใหลมานานกว่า 100 ปีโดยได้นำร่างของโจนาธานซึ่งเป็นปู่ของโจเซฟมาเป็นร่างของตนเอง บัดนี้ดีโอได้วางแผนที่จะยึดครองโลกอีกครั้ง ร่างกายของดีโอซึ่งเป็นร่างของโจนาธานนั้นมีคลื่นพลังพิเศษที่สามารถติดต่อกับลูกหลานได้ เมื่อดีโอค้นพบพลังสแตนด์ในร่างของโจนาธานทำให้เหล่าลูกหลานของตระกูลโจสตาร์มีพลังสแตนด์ตามไปด้วย แต่โฮลี่ลูกสาวของโจเซฟและเป็นมารดาของโจทาโร่ล้มป่วยลงเนื่องจากอาการสแตนด์เป็นพิษ เนื่องจากโฮลี่ไม่มีสัญชาตญาณในการต่อสู้ซึ่งเป็นแรงขับเคลื่อนของพลังสแตนด์ ส่งผลให้พลังนั้นย้อนกลับเข้ามาทำร้ายตัวเองในที่สุด ทั้งนี้โฮลี่ยังมีเวลาอีกประมาณ 50 วันก่อนจะสิ้นใจ หนทางที่ทำให้โฮลี่หายเป็นปกติได้คือต้องกำจัดดีโอตัวต้นเหตุ พวกโจทาโร่จึงต้องออกเดินทางไปยังอียิปต์รังของดีโอ ในการเดินทางของพวกโจโจ้นั้นก็ไม่ได้ราบรื่น เนื่องจากดีโอรู้แล้วว่าพวกโจโจ้ต้องการมาที่อียิปต์เพื่อกำจัดตน จึงได้ส่งลูกสมุนผู้ใช้สแตนด์มาขัดขวางพวกโจโจ้ตลอดการเดินทาง แต่ในการเดินทางครั้งนี้ไม่ได้มีเพียงแต่โจทาโร่ โจเซฟ และอับดุลเท่านั้นแต่ยังมีคะเคียวอิน โนริอากิ,ฌอง ปิแอร์ โปลนาเรฟ และอิกกี้ ซึ่งเป็นสุนัขที่มีพลังสแตนด์ การต่อสู้ในแต่ละครั้งทำให้พวกโจโจ้แข็งแกร่งขึ้น หลังจากการเดินทางอันยาวนานประมาณ 50 วัน พวกโจโจ้ได้มาถึงคฤหาสน์ของดีโอที่ไคโร อียิปต์ แต่ว่าก่อนที่จะพบกับดีโอนั้นทั้งอับดุลและอิกกี้ถูกวานิลลา ไอซ์ สมุนของดีโอฆ่าตาย เมื่อดีโอปรากฏตัวและเผชิญหน้ากับพวกโจโจ้ พลังสแตนด์ของดีโอนั้นเต็มไปด้วยปริศนาและความน่าสะพรึงกลัว แต่คะเคียวอินสามารถเปิดโปงความสามารถสแตนด์ของดีโอออกมาได้ซึ่งต้องแลกด้วยชีวิตของตัวเอง โจเซฟกับโปลนาเรฟก็ถูกดีโอเล่นงานจนปางตาย พลังสแตนด์และความเป็นอมตะของดีโอทำให้โจทาโร่ตกอยู่ในภาวะคับขัน แต่โจทาโร่สามารถเอาชนะดีโอได้ด้วยความสามารถที่แท้จริงของตนเอง ดีโอถูกโจทาโร่ฆ่าตายโดยสมบูรณ์เป็นการปิดฉากของการต่อสู้แห่งชะตากรรมตัวละครหลักตัวละครหลัก. - คูโจ โจทาโร่ หลานของโจเซฟ มีบุคลิกที่สุขุม มีสติปัญญาเฉลียวฉลาดตามแบบฉบับของชายหนุ่มในตระกูลโจสตาร์ แม้ในเวลาต่อสู้ - โจเซฟ โจสตาร์ ตาของโจทาโร่ ตัวเอกของภาคสอง ภาคนี้แก่ชราลงตามวัย แต่ไหวพริบสติปัญญาและความเจ้าเล่ห์ไม่ได้ลดลงไปด้วย โจเซฟสามารถใช้วิชากำลังภายในที่เรียกว่า "พลังคลื่นมนตรา" คือ คลื่นพลังแห่งแสงอาทิตย์ - มูฮัมหมัด อับดุล ชายหนุ่มนักทำนายจากอิยิปต์ ผู้มีความรู้ในด้านต่างๆ คอยให้คำแนะนำแก่พวกโจทาโร่อยู่เสมอ ในการเดินทางครั้งนี้ อับดุล ได้เสียสละชีวิตเพื่อช่วย โปลนาเรฟ จากการโจมตีของ วนิลา ไอซ์ - คะเคียวอิน โนริอากิ เพื่อนร่วมชั้นของโจทาโร่ เป็นชายหนุ่มที่สำอางค์เล็กน้อย เดิมทีได้ต่อสู้กับโจทาโร่เนื่องจากถูกดิโอควบคุม แต่โจทาโร่ช่วยปลดปล่อยออกมาได้ จึงมาเข้าร่วมเดินทางด้วย คะเคียวอินเป็นคนที่สามารถไขความลับของพลังสแตนด์ของ ดิโอได้ แต่ต้องแลกกับชีวิตของเขาเลยทีเดียว - ฌอง ปิแอร์ โปลนาเรฟ ชายหนุ่มชาวฝรั่งเศส ได้ต่อสู้กับพวกโจทาโร่เนื่องจากความเข้าใจผิด ต้องการจะแก้แค้นชายลูกน้องของดิโอที่ข่มขืนน้องสาวตัวเองจึงเดินทางไปกับพวกโจทาโร่ - อิคกี้ สุนัขพันธุ์บอสตันเทเรีย ที่มาร่วมผจญภัยเป็นคน (ตัว?) สุดท้าย อิคกี้เป็นสุนัขที่เฉลียวฉลาด และมีความหยิ่งในตนเองสูง ตัวมันคิดว่าตนเป็นสุนัขที่ฉลาดที่สุดในโลก การเดินทางในครั้งนี้ อิคกี้ ได้ถูก วนิลา ไอซ์ ฆ่าตาย - ดิโอ บรันโด วายร้ายจากภาคแรกมีร่างกายเป็นอมตะเนื่องจากเป็นปีศาจดูดเลือด (แต่จะแพ้แสงอาทิตย์) เจ้าเล่ห์ มุทะลุ ฉลาดแกมโกง จากเหตุการณ์ในภาคแรกที่ดิโอเหลือเพียงแค่หัว จึงต้องการร่างของโจนาธาน อย่างไรก็ตามรอยต่อที่คอของดิโอยังเชื่อมไม่สนิทนัก แต่ถ้าได้ดูดเลือดของโจสตาร์เข้าไปจะทำให้ตนมีพลังเพิ่มขึ้นเกี่ยวกับการ์ตูนเกี่ยวกับการ์ตูน. - เนื้อเรื่องในส่วนของหนังสือการ์ตูน กับ ในส่วนของที่ออกมาเป็น VCD นั้นเนื้อเรื่องจะมีความต่างกันอยู่พอสมควร - ในภาค 3 นี้ ชื่อของสแตนด์เกือบทั้งหมดนำมาจากหน้าไพ่ทาโร่ต์ในชุดเมเจอร์อาร์คาน่าทั้ง 22 ใบ และเทพเจ้าของอียิปต์ 9 องค์</doc>
