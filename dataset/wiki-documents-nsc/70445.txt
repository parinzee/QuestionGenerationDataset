<doc id="70445" url="https://th.wikipedia.org/wiki?curid=70445" title="ตลาดสามชุก">ตลาดสามชุก ตลาดสามชุก เป็นตลาดเก่าแก่ได้รับการประกาศให้เป็นตลาด ๑๐๐ ปี ในเชิงอนุรักษ์ อยู่ริมฝั่งแม่น้ำท่าจีน อำเภอสามชุก จังหวัดสุพรรณบุรี ตลาดสามชุกมีร้านค้าห้องแถวเก่าอายุร่วมร้อยปี ในอดีตมีโรงสีและเป็นแหล่งค้าข้าวที่สำคัญ ซึ่งมีการเก็บภาษีได้มาก และนายอากรคนแรกคือ ขุนจำนงจีนารักษ์ ซึ่งบ้านท่านขุนจำนง ปัจจุบันกลายมาเป็นพิพิธภัณฑ์มีชีวิตของชุมชน</doc>
