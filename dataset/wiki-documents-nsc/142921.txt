<doc id="142921" url="https://th.wikipedia.org/wiki?curid=142921" title="เทคตัม">เทคตัม เทคตัม () มาจากภาษาละตินแปลว่า "หลังคา" เป็นส่วนของสมอง บริเวณด้านหลังของสมองส่วนกลาง (mesencephalon หรือ midbrain) ทำหน้าที่เกี่ยวกับรีเฟล็กซ์การได้ยินและรีเฟล็กซ์การมองเห็น ส่วนของเทคตัมเจริญมาจาก alar plate ของนิวรัล ทูบ (neural tube) ในระยะเอ็มบริโอ ในผู้ใหญ่จะเหลืออยู่ในสมองส่วนกลางเป็นอินฟีเรียร์ คอลลิคูลัส (inferior colliculus) และซุพีเรียร์ คอลลิคูลัส (superior colliculus)คอลลิคูลัส คอลลิคูลัส. ดังที่กล่าวมาแล้วว่าในผู้ใหญ่เทคตัมจะเหลือเป็นอินฟีเรียร์ คอลลิคูลัสและซุพีเรียร์ คอลลิคูลัส- ซุพีเรียร์ คอลลิคูลัส (Superior colliculus) เกี่ยวข้องกับการประมวลผลภาพในขั้นต้น (perliminary visual processing) และควบคุมการกลอกตา ในสัตว์ที่ไม่มีกระดูกสันหลังชนิดอื่นที่ไม่ใช่สัตว์เลี้ยงลูกด้วยนมส่วนนี้จะทำหน้าที่หลักในกรับวนการรับภาพของสมอง ซึ่งทำหน้าที่เหมือนกับบริเวณรับภาพในซีรีบรัล คอร์เท็กซ์ในสัตว์เลี้ยงลูกด้วยนม - อินฟีเรียร์คอลลิคูลัส (Inferior collicilus) เกี่ยวข้องกับระบบรับเสียง รับกระแสประสาทเข้ามาจากส่วนต่างๆ ของก้านสมอง และส่งต่อไปยังมีเดียล เจนิคูเลต นิวเคลียส (medial geniculate nucleus) ของทาลามัส ซึ่งเป็นบริเวณถ่ายทอดข้อมูลรับเสียงไปยังไพรมารี ออดิทอรี คอร์เท็กซ์ (primary auditory cortex) หรือคอร์เท็กซ์รับรู้เสียงปฐมภูมิ คอลลิคูไลทั้งสองมีการส่งใยประสาทไปยัง paramedian pontine reticular formation และไขสันหลัง และยังเกี่ยวข้องกับการตอบสนองต่อสิ่งกระตุ้นได้เร็วกว่าการตอบสนองของซีรีบรัลคอร์เท็กซ์ คอลลิคูไลทั้งหมดเรียกรวมกันว่า คอร์พอรา ควอไดรเจมินา (corpora quadrigemina)</doc>
