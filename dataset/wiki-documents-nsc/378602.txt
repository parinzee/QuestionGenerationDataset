<doc id="378602" url="https://th.wikipedia.org/wiki?curid=378602" title="คณะศึกษาศาสตร์ มหาวิทยาลัยเชียงใหม่">คณะศึกษาศาสตร์ มหาวิทยาลัยเชียงใหม่ คณะศึกษาศาสตร์ มหาวิทยาลัยเชียงใหม่ ก่อตั้งขึ้นเมื่อต้นปี พ.ศ. 2508 ตามโครงการพัฒนาการศึกษา มหาวิทยาลัยเชียงใหม่ (พ.ศ. 2510 - 2514) โดยบรรจุไว้เป็นโครงการผลิตบัณฑิตทางศึกษาศาสตร์ ในการดำเนินงานมีองค์การยูเนสโก ส่งผู้เชี่ยวชาญมาช่วยเตรียมการจัดตั้งคณะฯ และได้ประกาศสถาปนาคณะในราชกิจจานุเบกษา ฉบับพิเศษ เล่มที่ 85 ตอนที่ 69 ลงวันที่ 2 กรกฎาคม พ.ศ. 2511 ซึ่งถือเป็นวันสถาปนาคณะศึกษาศาสตร์ สถานที่ตั้งเดิมของสำนักงานโครงการจัดตั้งคณะศึกษาศาสตร์ตั้งอยู่ที่วิทยาลัย 1 (หอพักชาย 1) ต่อมาย้ายมาตั้งที่ปัจจุบัน เปิดป้ายฉลองอาคาร 1 อย่างเป็นทางการในวันที่ 1 กรกฎาคม พ.ศ. 2512ประวัติ ประวัติ. ประวัติความเป็นมาของคณะศึกษาศาสตร์ สามารถแบ่งตามช่วงระยะเวลา ดังนี้ ปี พ.ศ. 2508 เป็นช่วงของการทำโครงการจัดตั้งคณะศึกษาศาสตร์ (Project for Secondary School Teacher Training Chiang Mai University) เพื่อมุ่งเน้นการปรับแนวความคิดและโครงสร้างมหาวิทยาลัย มีการกำหนดจุดประสงค์ของการจัดตั้งคณะโดยดำเนินการขอความร่วมมือด้านผู้เชี่ยวชาญจากองค์การยูเนสโก ได้มีการสำรวจสภาพการศึกษาระดับต่างๆ ในประเทศไทยอย่างกว้างขวาง ตลอดจนการวางแผนการสร้างอาคารเรียน วัตถุประสงค์ของการจัดตั้งคณะศึกษาศาสตร์ (ตามร่างโครงการ) ปี พ.ศ. 2511 - พ.ศ. 2514 เป็นช่วงที่มีการสร้างอาคารสถานที่ การพัฒนาหลักสูตร และมุ่งเน้นการพัฒนาบุคลากร การผลิตบัณฑิตที่มุ่งเน้นการตอบสนองความต้องการของสังคม มี 2 หลักสูตร คือ หลักสูตร 2 ปี และหลักสูตร 4 ปี สำหรับนักศึกษาเต็มเวลาและนักศึกษานอกเวลา โครงสร้างภาควิชาประกอบด้วย 5 ภาควิชา คือ (1) ภาควิชาระเบียบวิธีสอนและหลักสูตร (2) ภาควิชาพื้นฐานทางการศึกษา (3) ภาควิชาโสตทัศนศึกษา (4) ภาควิชาวัดผลและระเบียบวิธีวิจัยการศึกษา และ (5) ภาควิชาส่งเสริมการศึกษา ซึ่งหลักสูตรมีความสอดคล้องกับแผนพัฒนาเศรษฐกิจและสังคมแห่งชาติฉบับที่ 2 (พ.ศ. 2510 - 2514) คือ จัดการศึกษาให้สอดคล้องกับความต้องการกำลังคนเพื่อการพัฒนาเศรษฐกิจ เน้นการผลิตกำลังคนระดับสูงและสนองตอบต่อการขยายตัวของโรงเรียนมัธยมศึกษาและอาชีวศึกษา ปี พ.ศ. 2515 - พ.ศ. 2519 มีการปรับปรุงจุดมุ่งหมายคณะ และจัดตั้งภาควิชาใหม่ (พ.ศ. 2516) ในขณะเดียวกันสหรัฐอเมริกาได้สนับสนุนรัฐบาลไทยให้จัดตั้งโครงการพัฒนามหาวิทยาลัย ได้มีการส่งอาจารย์ไปศึกษาต่อ ณ ต่างประเทศด้วยการสนับสนุนจากมูลนิธิรอกกี้เฟลเลอร์ เพื่อสอนระดับปริญญาโทและปริญญาเอกภายในประเทศ ในปี พ.ศ. 2519 เปิดสอนหลักสูตรระดับปริญญาตรี 7 สาขาวิชา คือ (1) การศึกษาผู้ใหญ่ (2) คหกรรมศิลป์ (3) พลศึกษา (4) สุขศึกษา (5) ประถมศึกษา (6) บริหารการศึกษา และ (7) อุตสาหกรรมศิลป์ เพื่อให้สอดคล้องกับนโยบายพัฒนาการศึกษาที่เปลี่ยนแปลงไปตามแผนพัฒนาเศรษฐกิจ และสังคมแห่งชาติ ฉบับที่ 3 (พ.ศ. 2515 - 2519) ที่รัฐได้เร่งขยายการศึกษาภาคบังคับ โดยเฉพาะระดับประถมศึกษาตอนปลาย และขยายการศึกษาระดับมัธยมศึกษา การฝึกหัดครู และอุดมศึกษา ให้สอดคล้องกับความต้องการกำลังคนในระดับกลางและระดับสูง ปี พ.ศ. 2520 - พ.ศ. 2524 มีการปรับเปลี่ยนภาควิชา โดยยุบภาควิชาระเบียบวิธีการสอนและหลักสูตร และทำการแบ่งภาควิชาต่างๆ ออกเป็น 9 ภาควิชา คือ (1) ภาควิชาพื้นฐานการศึกษา (2) ภาควิชาประถมศึกษา (3) ภาควิชามัธยมศึกษา (จากชื่อระเบียบวิธีการสอนและหลักสูตร) (4) ภาควิชาเทคโนโลยีทางการศึกษา (โสตทัศนศึกษา) (5) ภาควิชาอาชีวศึกษา (ศิลปะปฏิบัติ) (6) ภาควิชาบริหารการศึกษา (การนิเทศและการบริหารการศึกษา) (7) ภาควิชาพลานามัย (8) ภาควิชาจิตวิทยาการศึกษา และ (9) ภาควิชาวิจัยและวัดผลการศึกษา (วัดผลและระเบียบวิธีวิจัยทางการศึกษา) ปี พ.ศ. 2525 - พ.ศ. 2529 ได้เริ่มทำการปฏิรูปหลักสูตร โดยมีปรัชญามุ่งให้บัณฑิตเป็นคนสมคน คือ สมภูมิ สมครูและสมงาน เปิดสอนหลักสูตรปริญญาตรี 15 สาขาวิชา คือ ภาษาไทย ภาษาอังกฤษ สังคมศึกษา คณิตศาสตร์ วิทยาศาสตร์ บริหารธุรกิจ คหกรรมศิลป์ เกษตรกรรมศิลป์ พลศึกษา สุขศึกษา การศึกษาผู้ใหญ่ บริหารการศึกษา ประถมศึกษา ศิลปศึกษา และอุตสาหกรรมศิลป์ ในปี พ.ศ. 2525 ได้เปิดหลักสูตรปริญญาโท 2 สาขาวิชา คือ วิทยาศาสตร์ศึกษา และเทคโนโลยีทางการศึกษา และต่อมาในปี พ.ศ. 2526 เปิดหลักสูตรปริญญาโทเพิ่มอีก 3 สาขา คือ การวัดผลและประเมินผลการศึกษา บริหารการศึกษา และหลักสูตรและการสอน1 ปี พ.ศ. 2530 - พ.ศ. 2534 เปิดหลักสูตรปริญญาโทเพิ่มอีก 6 สาขาวิชาคือ การศึกษานอกระบบ ประถมศึกษา วิจัยและสถิติการศึกษา คณิตศาสตรศึกษา การส่งเสริมคุณภาพ และการสอนภาษาไทย ปี พ.ศ. 2535 - พ.ศ. 2539 ได้เปิดหลักสูตรปริญญาโทเพิ่มอีก 3 สาขาวิชาคือ การสอนสังคมศึกษา จิตวิทยาการศึกษาและการแนะแนว และอาชีวศึกษา เริ่มมีการเปิดสอนปริญญาโท ภาคพิเศษในวันเสาร์และวันอาทิตย์ รวม 7 สาขา คือ การวัดและประเมินผลการศึกษา ประถมศึกษา การศึกษานอกระบบ หลักสูตรและการสอน การบริหารการศึกษา จิตวิทยาการศึกษาและการแนะแนว และการส่งเสริมสุขภาพ ปี พ.ศ. 2540 - พ.ศ. 2544 มีการเปิดหลักสูตรปริญญาโท 15 สาขา และหลักสูตรร่วม 2 สาขา ได้มีการเตรียมเปิดหลักสูตรระดับปริญญาเอก 4 สาขาวิชา คือ หลักสูตรและการสอน วิจัยและพัฒนาการศึกษา การศึกษานอกระบบ และผู้นำทางการศึกษา และได้เปิดสอนหลักสูตรระดับประกาศนียบัตรบัณฑิต (วิชาชีพครู) และหลักสูตรปริญญาโทสาขาวิชาร่วม 2 สาขา คือ การจัดการมนุษย์กับสิ่งแวดล้อม และภูมิภาคการศึกษา ในเดือนมกราคม พ.ศ. 2543 มีการจัดทำประมวลแผนการสอน และแผนการสอนทุกวิชามีการประเมินการสอนของอาจารย์โดยนักศึกษาอย่างเป็นระบบ ปี พ.ศ. 2545 - พ.ศ. 2549 คณะศึกษาศาสตร์ได้เปิดหลักสูตรปริญญาเอก ภาคพิเศษ สาขาวิชาหลักสูตรและการสอน ปี พ.ศ. 2550 - พ.ศ. 2555 คณะศึกษาศาสตร์ได้เปิดหลักสูตรปริญญาเอกด้านการวิจัยและพัฒนาการศึกษา 3 สาขาวิชา คือ วิจัยเพื่อพัฒนาการศึกษา วิจัยเพื่อพัฒนาบุคลากรทางการศึกษา และวิจัยเพื่อการบริหารการศึกษา ปีการศึกษา 2554 คณะศึกษาศาสตร์ได้เปิดหลักสูตรปริญญาตรี 15 สาขา ปริญญาโท 16 สาขา และปริญญาเอก 2 สาขารายนามคณบดีรายนามคณบดี. - ทำเนียบคณบดีคณะศึกษาศาสตร์ มหาวิทยาลัยเชียงใหม่</doc>
