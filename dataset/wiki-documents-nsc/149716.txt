<doc id="149716" url="https://th.wikipedia.org/wiki?curid=149716" title="ยาฮู! รู้รอบ">ยาฮู! รู้รอบ ยาฮู! รู้รอบ () เป็นชุมชนออนไลน์ของยาฮู!เปิดให้ใช้งานในการถามและตอบคำถามในลักษณะคล้ายเว็บบอร์ด แต่มีลักษณะการใช้งานที่แตกต่างไปจากเว็บบอร์ดคือ เว็บบอร์ดจะเปิดให้โพสต์ข้อความอะไรก็ได้ แต่ยาฮู! รู้รอบจะเปิดให้ผู้ใช้งานโพสต์เฉพาะคำถามหรือคำตอบเท่านั้น โดยท้ายสุดจะมีการเลือกคำตอบที่ดีที่สุด พร้อมขอเหตุผลว่าทำไมถึงดีที่สุด พร้อมกับมีระบบสะสมแต้มและระดับความเก่งกาจของผู้ใช้งาน เปิดใช้งานเมื่อ 13 ธันวาคม พ.ศ. 2548 โดยมีลักษณะพิเศษคือมีการให้แต้มต่อผู้ร่วมตอบคำถาม ซึ่งผลักดันให้ชุมชนมีส่วนร่วมในการตอบคำถาม เว็บเปิดให้ถามคำถามและตอบคำถามในทุกลักษณะ โดยมีการจัดแบ่งหมวดหมู่ของคำถามย่อยลงไปตามหมวดหมู่ การถามตอบคำถามจำเป็นต้องเป็นสมาชิก และเมื่อคำถามหรือคำตอบได้ถาม จะมีรูปอวตารซึ่งมีลักษณะคล้ายการ์ตูนแสดงตัวคู่กับข้อความ โดยระหว่างที่ถามคำถาม ทางระบบจะทำการค้นหาข้อมูลเก่าในฐานข้อมูลจากข้อความที่ผู้ถามได้พิมพ์ไป แสดงคำถามก่อนหน้าที่เกี่ยวข้องขึ้น เผื่อคำถามนั้นได้มีการถามก่อนหน้า ในปัจจุบันยาฮู! รู้รอบรองรับชุมชนใน 12 ภาษา ได้แก่ อังกฤษ จีน ฝรั่งเศส เยอรมัน อินโดนีเซีย อิตาลี ญี่ปุ่น เกาหลี โปรตุเกส สเปน ไทย เวียดนาม โดยมีเว็บไซต์ตั้งอยู่ 24 ประเทศได้แก่ เกาหลีใต้ แคนาดา จีน บราซิล ฝรั่งเศส เยอรมนี ฮ่องกง อินเดีย อินโดนีเซีย อิตาลี ญี่ปุ่น มาเลเซีย เม็กซิโก นิวซีแลนด์ ฟิลิปปินส์ สิงคโปร์ สเปน ไต้หวัน ไทย สหราชอาณาจักร ควิเบก สหรัฐอเมริกา เวียดนาม ออสเตรเลีย และ อาร์เจนตินา</doc>
