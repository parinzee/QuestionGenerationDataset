<doc id="749878" url="https://th.wikipedia.org/wiki?curid=749878" title="โมเมทาโซนฟูโรเอต">โมเมทาโซนฟูโรเอต โมเมทาโซนฟูโรเอต () เป็นกลูโคคอร์ติโคสเตอรอยด์ที่ใช้เฉพาะที่เพื่อลดการอักเสบของผิวหนังและทางเดินอากาศหายใจ เป็นโปรดรักของโมเมทาโซนซึ่งเป็นรูปอิสระการใช้ การใช้. โมเมทาโซนฟูโรเอตใช้ในการรักษาโรคผิวหนังอักเสบ เช่น ผิวหนังอักเสบออกผื่น (eczema) และโรคสะเก็ดเงิน (แบบเฉพาะที่), เยื่อจมูกอักเสบเหตุภูมิแพ้ (แบบเฉพาะที่) เช่น ไข้ฟาง, โรคหืด (แบบสูด) สำหรับผู้ป่วยที่ไม่ตอบสนองต่อคอร์ติโคสเตอรอยด์ที่มีฤทธิ์น้อยกว่า และหนังหุ้มปลายองคชาตตีบ ในแง่ความแรงของสเตอรอยด์ มันมีฤทธิ์มากกว่าไฮโดรคอร์ติโซน และมีฤทธิ์น้อยกว่าเดกซาเมทาโซน โมเมทาโซนมีข้อบ่งชี้ในการบรรเทาอาการอักเสบและคันของโรคผิวหนังซึ่งตอบสนองต่อการรักษาด้วยกลูโคคอร์ติคอยด์อย่างโรคสะเก็ดเงินและผิวหนังอักเสบเหตุภูมิแพ้ โมเมทาโซนที่ให้ทางจมูกใช้ในผู้ใหญ่และเด็กอายุมากกว่า 2 ปี เพื่อลดอาการอย่างไข้ฟาง (เยื่อจมูกอักเสบเหตุภูมิแพ้ตามฤดูกาล) และภูมิแพ้อย่างอื่น (เยื่อจมูกอักเสบนานปี) ซึ่งรวมถึงอาการคัดจมูก น้ำมูก คันและจาม สามารถใช้โมเมทาโซนสองถึงสี่สัปดาห์ก่อนฤดูเกสรเพื่อลดความรุนแรงของอาการ นอกจากนี้ ยังมีข้อบ่งชี้สำหรับการรักษาติ่งเนื้อเมือกจมูกและอาการที่สัมพันธ์กันซึ่งรวมถึงการคั่งและภาวะการรู้กลิ่นลดลง (hyposmia) ในผู้ใหญ่อายุเกิน 18 ปี แต่ทำให้เกิดน้ำมูกหยด (nasal drip) รู้สึกจั๊กจี้ในลำคอและเสียสัมผัสการรับรสและกลิ่นได้</doc>
