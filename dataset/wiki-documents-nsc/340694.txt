<doc id="340694" url="https://th.wikipedia.org/wiki?curid=340694" title="จอมขวัญ ลีละพงศ์ประสุต">จอมขวัญ ลีละพงศ์ประสุต จอมขวัญ ลีละพงศ์ประสุต ชื่อเล่น จีจี้ (6 กุมภาพันธ์ พ.ศ. 2537) เป็นอดีตนักแสดงชาวไทยจากสถานีวิทยุโทรทัศน์ไทยทีวีสีช่อง 3 ที่มีชื่อเสียงจากการรับบทเป็น "ฟ้าคราม" ในละครเรื่อง สืบสวนป่วนรักประวัติ ประวัติ. จอมขวัญ ลีละพงศ์ประสุต เกิดวันที่ 6 กุมภาพันธ์ พ.ศ. 2537 แต่เดิมเธอมีชื่อเล่นว่า จี้ เพราะมีไฝที่คอตรงกับตำแหน่งของจี้พอดี ภายหลังได้เรียกเพิ่มเติมเป็น จีจี้ เธอมีเชื้อสายไทย, จีน และอเมริกัน บิดาของเธอ นายแพทย์พงษ์ศักดิ์ เป็นชาวไทยเชื้อสายจีน กับมารดาชื่อ ศิรินธร เป็นลูกครึ่งไทย-อเมริกัน มีพี่ชายที่อายุห่างกับเธอห้าปีชื่อ จอมจันทน์ ลีละพงศ์ประสุต เธอเข้ารับการศึกษาระดับชั้นอนุบาลจนถึงประถมศึกษาปีที่ 2 จากโรงเรียนเซนต์ปอลคอนแวนต์ ศรีราชา, ประถมศึกษาปีที่ 3 จากโรงเรียนสาธิตอุดม พัทยา, ประถมศึกษาปีที่ 4 จนถึงมัธยมศึกษาปีที่ 6 จากโรงเรียนสาธิตแห่งมหาวิทยาลัยเกษตรศาสตร์ โครงการการศึกษาพหุภาษา จังหวัดชลบุรี และระดับอุดมศึกษาจากมหาวิทยาลัยกรุงเทพ คณะคอมพิวเตอร์กราฟิกและมัลติมีเดีย จอมขวัญได้เข้ามาทำงานในวงการบันเทิง ตั้งแต่วัยเด็ก ขณะที่กำลังศึกษาอยู่ชั้นประถมศึกษาปีที่ 2 ด้วยการเดินแบบ จนถึงชั้นประถมศึกษาปีที่ 5 หลังจากนั้นหยุดพักทั้งงานแสดงละครเวทีและเดินแบบ เมื่อเข้าเรียนในระดับมัธยมศึกษา ได้กลับมาทำงานอีกครั้ง และได้ถ่ายโฆษณาตัวแรกคือ "แดนซ์ โรออน" "ดีพลัส" และ "แบรนด์ ซัมเมอร์แคมป์" โดยที่บุคลากรจากไทยทีวีสีช่อง 3 เห็นจอมขวัญจากงานโฆษณา เลยติดต่อเข้ามาเป็นนักแสดงในสังกัด และให้เล่นละครเรื่องแรกคือเรื่อง "ผยอง" คู่กับ ฐากูร การทิพย์ แสดงไว้เมื่อปลายปี พ.ศ. 2551 แต่ไม่ได้ออกอากาศ โดยในตอนนั้นมีอายุ 14 ปี หลังจากแสดงละครเรื่อง สองผู้ยิ่งใหญ่ จบ จอมขวัญก็ไม่ได้รับงานแสดงอีก และออกจากวงการบันเทิงไปในปี พ.ศ. 2554ชีวิตส่วนตัว ชีวิตส่วนตัว. จอมขวัญ สมรสกับศักดิ์ นานา นักแข่งรถชาวไทย เมื่อวันที่ 8 กุมภาพันธ์ พ.ศ. 2556 หลังทั้งสองคบหากันเป็นเวลาเกือบ 4 ปี กับวัยของเจ้าบ่าวที่มากกว่าเจ้าสาว 19 ปี ทั้งนี้จอมขวัญได้เปลี่ยนไปนับถือศาสนาอิสลามตามสามี เมื่อต้นเดือนมิถุนายน พ.ศ. 2556 เธอได้ออกมาให้สัมภาษณ์พร้อมกับสามีว่ากำลังตั้งครรภ์บุตรคนแรกอยู่ มีบุตรสาวคนแรกชื่อมารีอา นานา (12 พฤศจิกายน 2556) และบุตรสาวคนที่สองชื่อเอ็มม่า นานา (19 มกราคม 2560)ผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3โฆษณาโฆษณา. - แดนซ์ โรล์ ออน - ดี พลัส - แบรนด์ ชุด ซัมเมอร์ แคมป์ - โชกุบุตสึ</doc>
