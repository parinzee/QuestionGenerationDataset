<doc id="425866" url="https://th.wikipedia.org/wiki?curid=425866" title="เป็นข่าว">เป็นข่าว เป็นข่าว เป็นละครแนวซีรีส์ออกอากาศทางสถานีโทรทัศน์ไทยทีวีสีช่อง 3 ทุกวันพฤหัสบดี เวลาประมาณ 23:15 น. - 00:15 น. เริ่มออกอากาศ 16 กุมภาพันธ์ พ.ศ. 2555 แต่เนื่องจากกระแสตอบรับจากผู้ชมไม่ดีเท่าที่ต้องการ ซึ่งซิตคอมซีรีส์เรื่องเป็นข่าวจึงกำลังจะหลุดจากผังรายการช่อง 3 ภายในสิ้นปีนี้ ซิตคอมเรื่องเป็นข่าวได้ออกอากาศมาถึงตอนสุดท้ายชื่อว่า "อย่าหยุดฝัน" ในวันที่ 8 พฤศจิกายน 2555 ซึ่งเป็นการปิดซิตคอมเรื่องเป็นข่าวบุคคลผู้สร้างบุคคลผู้สร้าง. - ทีมเขียนบท- ทีมสร้างสรรค์ - ถกลเกียรติ วีรวรรณ, กิตติ เชี่ยววงศ์กุล, อรรถพล ปานดี, จิรศักดิ์ โย้จิ้ว, ตวิษ แสนโภศิก, ยศกุล มูลสาร - ผู้กำกับการแสดง - จิรศักดิ์ โย้จิ้วเรื่องย่อ เรื่องย่อ. เป็นข่าว เป็นซีรีส์ของคนช่างฝัน ที่จะถ่ายทอดเรื่องราวสุดมันส์ของคนวงการบันเทิง โดยเล่าผ่าน "บริษัทดูแลดาว" บริษัทคนปั้นฝันที่เกิดขึ้นจากเมื่อ 10 กว่าปีก่อน โอม (แท่ง ศักดิ์สิทธิ์) ชายหนุ่มผู้มีความฝันอยากเข้าวงการบันเทิง แต่ความสามารถทางการแสดงไม่ถึง จึงต้องทิ้งความฝัน และเปลี่ยนมาทำหน้าที่ผลักดันปั้นฝันคนที่อยากเข้าวงการบันเทิงให้เป็นจริง โดยชวน พลอย (พิมพ์ พิมพ์มาดา) รุ่นน้องที่สนิทมาเปิดบริษัทดูแลดาว ซึ่งมีคนเบื้องหลังหลากหลายความคิด ไม่ว่าจะเป็น เฟี๊ยต (เจมส์ เรืองศักดิ์) หนุ่มหล่อนักขายมือทองจอมกะล่อน, อั้น (ฟลุค ศิครินทร์) แมวมองสุดซ่าส์หลานชายของโอม, นุ้ย (อุ้ม ขจรกิติ์) ฝ่ายแคสติ้งสุดฮา และลุงแดง (ถนอม นวลอนันต์) พ่อบ้านประจำบริษัท ที่มีประวัติเป็นดาราตกรุ่นยุคเก่าแต่เก๋าวงการ นอกจากนี้ยังมีเหล่าคนเบื้องหน้าอย่าง เมย์ (แป้ง อรจิรา) นางฟ้าของวงการ แต่เป็นนางมารร้ายในชีวิตจริง, แยม (เกรซ เดอะสตาร์) นางร้ายหน้าใหม่ที่พยายามทำทุกทางเพื่อให้ได้เป็นนางเอก หรือ ท๊อป (นิว ชัยพล) พระเอกดาวรุ่งพุ่งแรง คาสโนว่าสุดแสบ ตลอดจนคนนอกวงการจอมป่วนทั้ง ยอร์ช (เจี๊ยบ เชิญยิ้ม) เพื่อนสนิทของโอมที่แวะเวียนมาหาประจำ รวมไปถึง เจ๊เพ็ญ (เหมี่ยว ปวันรัตน์) เจ้าของร้านอาหารผู้บ้าดาราเป็นชีวิตจิตใจรายชื่อนักแสดงรายชื่อนักแสดง. - นักแสดงหลัก - ศักดิ์สิทธิ์ แท่งทอง รับบทเป็น โอม เจ้าของบริษัทดูแลดาว มีความฝันอยากเป็นดาราแต่ความสามารถไม่ถึง เลยต้องมาตั้งบริษัทเพื่อทำความฝันของคนอื่นให้เป็นจริง หล่อ เก่ง ภายนอกชอบทำเข้ม แต่จริงๆ แล้วเป็นคนใจดี เป็นนักปั้นที่มองคนไม่เคยผิดจึงทำให้เด็กในสังกัดที่เขาปั้นโด่งดังเสมอ- เรืองศักดิ์ ลอยชูศักดิ์ รับบทเป็น เฟี๊ยต เพื่อนสนิทของโอม มีนิสัยฉลาดแกมโกง มักทำทุกอย่างเพื่อได้เงินมาเข้ากระเป๋าตัวเองและบริษัท รับตำแหน่งเป็นผู้จัดการฝ่ายจัดหางานให้กับเด็กในสังกัด- พิมพ์มาดา บริรักษ์ศุภกร รับบทเป็น พลอย รุ่นน้องคนสนิทของโอม ที่กลายมาเป็นเพื่อนร่วมฝันและก่อตั้งบริษัท เป็นครูสอนแอคติ้งที่บริษัทดูแลดาว- อรจิรา แหลมวิไล รับบทเป็น เมย์ อัจฉรา นางเอกเบอร์หนึ่งของบริษัท จนประชาชนตั้งฉายาว่า "นางฟ้าแห่งวงการ" ฉลาด มีเสน่ห์และรู้จักใช้เสน่ห์ ในการหลอกใช้คน เป็นคนรู้ทันคน เป็นคู่กัดกับพลอย- ชัยพล จูเลี่ยน พูพาร์ต รับบทเป็น ท๊อป ภูผา (ฉายา ท๊อปเอาอยู่) พระเอกดาวรุ่งขวัญใจสาวทั่วประเทศ แต่นิสัยเจ้าชู้ เป็นเด็กในสังกัดที่โอมรักมาก เพราะมองเห็นว่าท๊อปเป็นตัวแทนความฝันของตัวเอง ท๊อปมีพรสวรรค์ในการแสดง แต่กลับไม่มีแรงกระตุ้นในการพัฒนาการแสดงของตัวเอง เพราะเห็นว่าชื่อเสียงนั้นได้มาง่ายๆ- ศิครินทร์ ผลยงค์ รับบทเป็น อั้น แมวมองของบริษัท หลานชายสุดซ่าส์ของโอมเป็นนักศึกษาปี 1 มีความฝันอยากเป็นซุปเปอร์สตาร์ แม้จะร้องเพลงและเล่นละครไม่ได้ แต่ก็พยายามจะนำเสนอตัวเองให้โอมปั้นเป็นดาราเสมอ เมื่อไม่ได้ทำตามฝันจึงผันตัวเองไปเป็นแมวมองแทน- เจี๊ยบ เชิญยิ้ม รับบทเป็น ยอร์ช เพื่อนซี้ของโอม เป็นคนกวนๆ ทะเล้นและเจ้าชู้ เวลาหลีหญิงมักจะอ้างว่ามีเพื่อนอยู่วงการบันเทิง และหลอกว่าจะฝากเข้าวงการบันเทิงจนต้องมาขอให้โอมช่วยประจำ- ขจรกิติ์ พ้นภัย รับบทเป็น นุ้ย (ฉายานุ้ย ปัตตานี) สาวใต้สำเนียงทองแดง รับหน้าที่เป็นฝ่ายแคสติ้งของบริษัทแต่ความจริงแล้วนุ้ยฝันอยากเป็นนักแสดง ทุกครั้งที่นุ้ยพาเด็กในสังกัดไปแคสติ้งงานก็แอบหวังว่าผู้จัดจะเห็นแววของตัวเอง- ปวันรัตน์ นาคสุริยะ รับบทเป็น เจ๊เพ็ญ เจ้าของร้านอาหาร ชอบบ้าดารา ชอบหาโอกาสเข้ามาล้วงความลับที่บริษัทเสมอ- สร้อย สารคาม รับบทเป็น โชค บริกรในร้านเจ๊เพ็ญ- ถนอม นวลอนันต์ รับบทเป็น ลุงแดง, ราชิด ชัยพฤกษ์ พ่อบ้านของบริษัท อดีตดาราหนังรุ่นเดียวกับสมบัติ เมทะนี ถือเป็นผู้ที่เก๋าในวงการบันเทิง ตกอับเพราะความประพฤติไม่ดีในวัยหนุ่ม แต่สามารถแนะนำและสอนเด็กรุ่นหลังได้เป็นอย่างดี โอมสงสารเห็นว่าไม่มีงานเลยชวนมาทำงานเป็นพ่อบ้านคอยดูแลบริษัท- รัชย์ณมนทร์ รัชย์จิราธรรม รับบทเป็น แยม ธนิดา นางร้ายหน้าใหม่ มีความฝันอยากจะเป็นนางเอก จึงทำทุกวิถีทางเพื่อให้ได้เป็น แต่ยังไงก็ไม่ได้เป็นสักที มักโดนข่าวแรงๆว่าเป็นเพราะฝีมือการแสดงห่วยจึงไม่ได้เป็น- นักแสดงรับเชิญที่มีบทบาท - พีรยา แดงประสิทธิ์ รับบทเป็น หยก ลูกสาวของ ส.ส.มนต์เทพ และเป็นแฟนของท็อป - สุพร สังฆะภิบาล รับบทเป็น แม่ของโอม - ชมพูนุช กลิ่นจำปา รับบทเป็น ปลวก เพื่อนสนิทตั้งแต่สมัยเรียนของพลอย - กิตติ เชี่ยววงศ์กุล รับบทเป็น วิน/เจ๊วิปครีม ช่างแต่งหน้าที่ปลอมตัวเป็นเกย์ แต่ยอร์ชรู้ความจริงนี้รายชื่อตอนเพลงประกอบ เพลงประกอบ. เพลงเปิด- อย่าหยุดฝัน โดย สุกฤษฎิ์ วิเศษแก้ว (บี้ THE STAR) (ตอนที่: 1 - 37) เพลงปิดท้าย- อย่าหยุดฝัน โดย สุกฤษฎิ์ วิเศษแก้ว (บี้ THE STAR) (ตอนที่: 1 - 37)</doc>
