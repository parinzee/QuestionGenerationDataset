<doc id="311158" url="https://th.wikipedia.org/wiki?curid=311158" title="พระเจ้าจินซา">พระเจ้าจินซา พระเจ้าจินซา (Jinsa-wang) (?-392, 385-392)กษัตริย์องค์ที่ 16 แห่งอาณาจักรแพกเจหนึ่งในสามก๊กแห่งเกาหลี พระองค์เป็นพระราชโอรสพระองค์ที่ 2 ของพระเจ้ากึนกูซู และเป็นพระราชอนุชาของพระเจ้าชิมนยู ตามบันทึกซัมกุก ซากิ พระองค์ขึ้นครองราชย์เพราะพระราชโอรสของ พระเจ้าชิมนยู ยังพระเยาว์มาก พระองค์ทำสงครามขยายอาณาเขตของอาณาจักรแพกเจโดยการโจมตีทางเหนือ ในปี ค.ศ. 386 พระองค์สั่งให้ประชาชนที่เมืองชองมองยองย้ายขึ้นไปอยู่ทางเหนือและตะวันตกเพื่อป้องกันประเทศ พระองค์สั่งให้แม่ทัพ จิน กาโม โจมตีป้อมโดกอนของ อาณาจักรโกคูรยอ แต่ใน ค.ศ. 392 พระเจ้าควางแคโทมหาราชของอาณาจักรโกคูรยอได้ยกทัพมาโจมตี อาณาจักรแพกเจและได้ยึดดินแดนทางเหนือของอาณาจักรไปและในเดือนที่สิบของการสู้รบพระเจ้าจินซายกป้อมควานมีให้กับ อาณาจักรโกคูรยอ และยอมสวามิภักดิ์ต่ออาณาจักรโกคูรยอ ตามบันทึกซัมกุก ซากิ พระเจ้าจินซาสวรรคตระหว่างการล่าสัตว์ ที่พระราชวังกูวอน แต่ตามบันทึกนิฮอน ชูกิของญี่ปุ่นบอกว่าถูกลอบสังหารโดยพระเจ้าอาซิน</doc>
