<doc id="908829" url="https://th.wikipedia.org/wiki?curid=908829" title="พุงออ-ปัง">พุงออ-ปัง พุงออ-ปัง () เป็นขนมเกาหลีชนิดหนึ่ง เป็นเค้กรูปปลาสอดไส้ถั่วแดงกวน มักพบตามร้านข้างถนนหรือแผงลอยในประเทศเกาหลี ประกอบอาหารในเตาลักษณะคล้ายเตาวาฟเฟิลที่มีเบ้ารูปปลา โดยมากจะสอดไส้ถั่วแดงกวน แต่ปัจจุบันหลาย ๆ ร้านได้ดัดแปลงสอดไส้ต่าง ๆ เช่น คัสตาร์ด (เกาหลีเรียกชูแครม), เครื่องโรยหน้าพิซซา, ช็อกโกแลต และอื่น ๆศัทพมูลวิทยา ศัทพมูลวิทยา. ชื่อของพุงออ-ปัง ประกอบด้วยคำว่า "พุงออ" () แปลว่าปลาทอง กับคำว่า "ปัง" () คือขนมปัง รวมกันมีความหมายว่า "ขนมปัง (รูป) ปลาทอง" ตามลักษณะของขนมประวัติ ประวัติ. พุงออ-ปังเป็นขนมที่มีลักษณะคล้ายกับขนม ไทยะกิ ของประเทศญี่ปุ่น ซึ่งเข้าสู่ประเทศเกาหลีช่วงปี ค.ศ. 1930 อันเป็นช่วงที่เกาหลีตกเป็นอาณานิคมของญี่ปุ่น ใน ลำดับสาแหรกของพุงออ-ปัง เมื่อปี ค.ศ. 2011 ระบุว่านี่คือจุดเริ่มต้นของการนำวาฟเฟิลของตะวันตกกับเกี๊ยวของตะวันออกมาผสมผสานกัน โดยไทยะกิเป็นขนมญี่ปุ่นที่ดัดแปลงมาจากวาฟเฟิลตั้งแต่ศตวรรษที่ 18. เดิมไทยะกิมีลักษณะเป็นรูปปลาจาน แล้วกลายเป็นปลาทองในประเทศเกาหลี ก่อนหน้านี้ความนิยมในพุงออ-ปังจะมิได้อยู่ยั่งยืนยงนัก จนถึงช่วงปี ค.ศ. 1990 ขนมนี้มีแนวโน้มที่จะกลับมานิยมอีกครั้งอันเกิดจากการนิยมย้อนยุคในประเทศเกาหลีใต้ และจะขายดีเป็นพิเศษในช่วงฤดูหนาววัตถุดิบและวิธีทำ วัตถุดิบและวิธีทำ. แป้งของพุงออ-ปังทำจากแป้งสาลี, ผงฟู, น้ำหรือนม, และไข่ เทลงในพิมพ์ลักษณะเดียวกับเตาวาฟเฟิลแต่ต่างตรงที่เบ้าจะเป็นรูปปลาทอง แล้วจึงใส่ไส้ถั่วแดงกวนหรืออื่น ๆ ลงไป จากนั้นเทแป้งให้เคลือบถั่วแดงกวนแล้วปิดพิมพ์ลง รอจนกว่าแป้งจะสุกกรอบมีสีเหลืองทอง</doc>
