<doc id="293094" url="https://th.wikipedia.org/wiki?curid=293094" title="สุวิทย์ ยอดมณี">สุวิทย์ ยอดมณี ร้อยโท สุวิทย์ ยอดมณี กรรมการผู้ทรงคุณวุฒิในคณะกรรมการป้องกันและบรรเทาสาธารณภัยแห่งชาติ รัฐมนตรีว่าการกระทรวงการท่องเที่ยวและกีฬา ในรัฐบาลของพลเอสุรยุทธ์ จุลานนท์ โฆษกประจำสำนักนายกรัฐมนตรี ในรัฐบาลของพลเอกชาติชาย ชุณหะวัณประวัติ ประวัติ. ร้อยโท สุวิทย์ ยอดมณี หรือ ร้อยโท ดร.สุวิทย์ ยอดมณี เกิดเมื่อวันที่ 25 สิงหาคม พ.ศ. 2485 เป็นบุตรของนายอุดม กับนางสายสวาท ยอดมณี สำเร็จการศึกษาระดับปริญญาตรีทางประวัติศาสตร์และความสัมพันธ์ระหว่างประเทศ ในปี พ.ศ. 2506 ระดับปริญญาโท สาขาการบริหารการอุดมศึกษา ในปี พ.ศ. 2512 จากมหาวิทยาลัยบอสตัน สหรัฐอเมริกา และปริญญาเอก (เกียรตินิยม) สาขาการพัฒนาชุมชน จาก สถาบันเทคโนโลยีแมสซาชูเซตส์ ในปี พ.ศ. 2515 นอกจากนี้ยังสำเร็จการศึกษาหลักสูตรชั้นนายร้อยทหารราบ รุ่นแรกของศูนย์การทหารราบลพบุรี 1 และหลักสูตรจู่โจม รุ่น 13 จากศูนย์สงครามพิเศษลพบุรี 1 ด้านชีวิตครอบครัวสมรสกับคุณหญิงทรงสุดา ยอดมณี (สกุลเดิม กิตติขจร) บุตรสาวของจอมพลถนอม กิตติขจร กับท่านผู้หญิงจงกล กิตติขจร มีบุตรด้วยกัน 3 คน คือ นายสุวงศ์ ยอดมณี นายก้องศักดิ์ ยอดมณี และนายจักรา ยอดมณีการทำงาน การทำงาน. เริ่มรับราชการตำแหน่ง อาจารย์เอก สถาบันบัณฑิตพัฒนบริหารศาสตร์ (นิด้า) ระหว่างปี พ.ศ. 2510-2512 จากนั้นในปี พ.ศ. 2515 จึงมารับราชการในตำแหน่งรองเลขาธิการสำนักงานคณะกรรมการส่งเสริมและประสานงานเยาวชนแห่งชาติ (สยช.) และเป็นรองโฆษกประจำสำนักนายกรัฐมนตรี ในปี พ.ศ. 2521-2523 ในปี พ.ศ. 2531 ในรัฐบาลของพลเอกชาติชาย ชุณหะวัณ ได้รับตำแหน่งโฆษกประจำสำนักนายกรัฐมนตรี และเป็นที่ปรึกษานายกรัฐมนตรี ในปี พ.ศ. 2533 จากนั้นก็ได้ทำงานในหน่วยงานต่างๆ อาทิ รองอธิการบดีสถาบันเทคโนโลยีแห่งเอเชีย ผู้อำนวยการโครงการสิ่งแวดล้อมแห่งสหประชาชาติ ผู้อำนวยการบริหารศูนย์เตรียมความพร้อมป้องกันภัยพิบัติแห่งเอเชีย ในปี พ.ศ. 2557 ได้รับแต่งตั้งให้เป็นกรรมการผู้ทรงคุณวุฒิสภาสถาบันพระปกเกล้าเครื่องราชย์อิสริยาภรณ์</doc>
