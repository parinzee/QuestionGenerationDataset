<doc id="934491" url="https://th.wikipedia.org/wiki?curid=934491" title="เจิ้ง จ้ง">เจิ้ง จ้ง เจิ้ง จ้ง (鄭眾; เสียชีวิต ค.ศ. 107) ชื่อรองว่า จี้ฉ่าน (季產) เป็นขันทีคนแรกในราชวงศ์ฮั่นที่ดำรงอำนาจอย่างแท้จริงในทางการเมือง สืบเนื่องจากเป็นที่ไว้วางพระทัยของจักรพรรดิฮั่นเหอ (漢和帝) หลังจากเขามีส่วนช่วยพระองค์ล้มล้างโคตรวงศ์ของจักรพรรดินีโต้ว (竇皇后) โดยเฉพาะโต้ว เซี่ยน (窦宪) พี่ชายของจักรพรรดินีโต้ว เจิ้ง จ้ง ยังเป็นคนสนิทของเติ้ง ซุย (鄧綏) มเหสีของจักรพรรดิฮั่นเหอ และเมื่อจักรพรรดิฮั่นเหอสวรรคตแล้ว เจิ้ง จ้ง ก็ยังอยู่ในอำนาจต่อไป โดยเฉพาะในช่วงที่พระนางเติ้ง ซุย สำเร็จราชการแทนโอรสของตน คือ จักรพรรดิฮั่นชาง (漢殤帝) และแทนหลาน คือ จักรพรรดิฮั่นอัน (漢安帝) อนึ่ง เจิ้ง จ้ง ยังเป็นขันทีคนแรกในราชวงศ์ฮั่นตะวันออกที่ได้รับบรรดาศักดิ์โหฺว (侯) ส่วนในราชวงศ์ฮั่นตะวันตกมีขันทีเพียงคนเดียวที่ได้บรรดาศักดิ์ดังกล่าว คือ สฺวี กวั่งฮั่น (許廣漢) บิดาของพระนางสฺวี ผิงจฺวิน (許平君) มเหสีของจักรพรรดิฮั่นเซฺวียน (汉宣帝)</doc>
