<doc id="115604" url="https://th.wikipedia.org/wiki?curid=115604" title="พระมหาวุฒิชัย วชิรเมธี">พระมหาวุฒิชัย วชิรเมธี พระมหาวุฒิชัย วชิรเมธี หรือชื่อเมื่อแรกเกิดว่า วุฒิชัย บุญถึง หรือรู้จักกันดีในนามปากกา ว.วชิรเมธี (29 มกราคม พ.ศ. 2516 —) เป็นภิกษุชาวไทย มีชื่อเสียงว่าเป็นพระนักวิชาการ นักคิด นักเขียน และนักบรรยายธรรมประวัติ ประวัติ. ว. วชิรเมธี เป็นนามปากกาของ พระมหาวุฒิชัย วชิรเมธี ภูมิลำเนาของท่าน อยู่ที่บ้านครึ่งใต้ ต.ครึ่ง อ.เชียงของ จ.เชียงราย ท่านเป็นคนที่รักการอ่านมาตั้ง แต่เด็ก อ่านทุกอย่างที่ขวางหน้า จึงทำให้ท่านซึมซับความรู้ ทุกรูปแบบ เมื่อยัง เด็ก มารดาได้พาท่านไปทำบุญที่วัดบ่อยๆ ทุกวันพระ ซึ่งผลจากการติดตาม มารดาไปทำบุญบ่อยๆ นี้เอง ต่อมาได้กลายเป็นแรงบันดาลใจให้ท่านสนใจหลัก ธรรมคำสอนในพระพุทธศาสนา และทำให้หนังสือที่ท่านอ่านไม่ได้ ถูกจำกัดอยู่ เพียงหนังสือความรู้หรือหนังสือบันเทิงทั่วไปเท่านั้น แต่หนังสือธรรมะก็เป็น หนังสือที่ท่านสนใจด้วยเช่นกัน หลังจากจบชั้นประถมศึกษาปีที่ 6 ท่านก็ได้ขอ อนุญาตมารดาบวชเป็นสามเณรที่วัดครึ่งใต้ แตกต่างจากเพื่อนๆ ในวัยเดียวกันที่ มุ่งเรียนต่อในชั้นมัธยมศึกษา เมื่อบวชเป็นสามเณรแล้ว ท่านตั้งใจศึกษาเล่าเรียน พระปริยัติธรรมแผนกนักธรรม จนจบนักธรรมชั้นเอก แล้วย้าย มาพำนักอยู่ ที่วัด พระสิงห์ อำเภอเมือง จังหวัดเชียงราย เพื่อศึกษาพระปริยัติธรรมแผนกบาลี จน สำเร็จการศึกษาเปรียญธรรม๖ ประโยค ต่อมาเมื่ออายุครบ ๒๑ ปี จึงอุปสมบท เป็นพระภิกษุที่วัดบ้านเกิด และย้ายมาพำนักที่วัดเบญจมบพิตร ในกรุงเทพฯ เพื่อศึกษาพระปริยัติธรรมแผนกบาลีต่อจนสำเร็จเป็นเปรียญธรรม ๙ ประโยค ซึ่ง ถือเป็นการศึกษาขั้นสูงสุดของคณะสงฆ์ไทย ด้านการศึกษาทางโลกนั้น ท่านสำเร็จการศึกษาเป็น “ศึกษาศาสตรบัณฑิต” (สังคม-มัธยมศึกษา) จากมหา วิทยาลัยสุโขทัยธรรมาธิราช และ “พุทธศาสตร มหาบัณฑิต” จากมหา วิทยาลัยมหาจุฬาลงกรณราชวิทยาลัย ปัจจุบันท่านได้ รับเชิญให้เป็น อาจารย์ สอนนักศึกษาระดับปริญญาโทที่ มหาวิทยาลัยมหาจุฬาลงกรณราชวิทยาลัย และมหาวิทยาลัยเกษตรศาสตร์ กรุงเทพฯ นอกจากนั้นก็ยังรับเชิญเป็นวิทยากร บรรยายวิชาการทางพระพุทธศาสนาให้กับหน่วยงานต่างๆ อีกมากมาย ในแง่จริยวัตรส่วนตัวนั้นนอกจากท่านจะเป็นพระ นักวิชาการ พระนักคิด นักเขียน แล้วท่านก็ยังสนใจฝึกสมาธิภาวนาอย่างต่อเนื่องมาเป็นเวลากว่าสิบปี ผลงานหนังสือของท่านมีเกือบ 20 เล่ม ผลงานซึ่งเป็นที่รู้จักกันโดยทั่วไป คือ ธรรมะติดปีก, ธรรมะหลับสบาย, ธรรมะดับร้อน, ธรรมะบันดาล, ธรรมะรับอรุณ , ธรรมะราตรี, ปรัชญาหน้ากุฏิ, ปรัชญาหน้าบ้าน, DNA ทางวิญญาณ, ตายแล้ว เกิดใหม่ตามนัยพระพุทธศาสนา และท่านยังได้เขียนบทความลงในนิตยสารหลาย ฉบับ เช่น เนชั่นสุดสัปดาห์, ชีวจิต, หนังสือพิมพ์กรุงเทพธุรกิจต่อไปชีวิตสมณเพศ ชีวิตสมณเพศ. พระมหาวุฒิชัยบรรพชาเป็นสามเณร เมื่อวันที่ 8 เมษายน พ.ศ. 2530 ณ วัดครึ่งใต้ ตำบลครึ่ง อำเภอเชียงของ จังหวัดเชียงราย โดยมีพระครูโสภณจริยกิจ เจ้าคณะอำเภอเชียงของ วัดศรีดอนไชย เป็นพระอุปัชฌาย์ ต่อมา ได้อุปสมบทเมื่อวันที่ 10 พฤษภาคม พ.ศ. 2537 ณ วัดครึ่งใต้ โดยมี พระสุนทรปริยัติวิธาน ปัจจุบันคือ พระเทพสิทธินายก (ชื่น ปญฺญาธโร) เจ้าคณะจังหวัดเชียงราย วัดพระสิงห์ (พระอารามหลวง) เป็นพระอุปัชฌาย์ มี พระครูสมุห์บุญช่วย ฉายา ธมฺมสโร วัดสบสม เป็น พระกรรมวาจาจารย์ พระครูภัทรวรคุณ วัดสถาน เป็น พระอนุสาวนาจารย์ ปัจจุบันพระมหาวุฒิชัยสังกัดวัดพระสิงห์ เชียงราย และจำพรรษาอยู่ที่ศูนย์วิปัสสนาสากลไร่เชิญตะวัน เชียงราย ,การศึกษาการศึกษา. - พ.ศ. 2533 น.ธ.เอก สำนักเรียน วัดพระสิงห์ อำเภอเมือง จังหวัดเชียงราย - พ.ศ. 2543 สอบไล่ได้ เปรียญธรรม 9 ประโยค สำนักเรียนวัดเบญจมบพิตรดุสิตวนาราม กรุงเทพมหานคร - พ.ศ. 2543 ศึกษาศาสตรบัณฑิต (ศษ.บ.) จาก มหาวิทยาลัยสุโขทัยธรรมาธิราช - พ.ศ. 2546 พุทธศาสตรมหาบัณฑิต (พธ.ม.) จาก มหาวิทยาลัยมหาจุฬาลงกรณราชวิทยาลัยตำแหน่งปัจจุบันตำแหน่งปัจจุบัน. - ประธานมูลนิธิวิมุตตยาลัย - ผู้อำนวยการสถาบันวิมุตตยาลัย - ผู้ก่อตั้งและอธิการบดีมหาวิชชาลัยพุทธเศรษฐศาสตร์ (สถาบันการศึกษาทางเลือกเพื่อการพัฒนาตามปรัชญาพุทธเศรษฐศาสตร์)- ผู้ช่วยเจ้าอาวาส วัดพระสิงห์ พระอารามหลวง จังหวัดเชียงรายตำแหน่งทางคณะสงฆ์ในอดีตตำแหน่งทางคณะสงฆ์ในอดีต. - เลขานุการรองเจ้าคณะจังหวัดเชียงราย - เลขานุการสหธรรมิกเชียงรายในกรุงเทพมหานคร - กรรมการตรวจนักธรรมสนามหลวง - กรรมการตรวจบาลีสนามหลวง - พระอนุจรผู้นำข้อสอบไปเปิดสอบของ แม่กองบาลีสนามหลวง - บรรณาธิการวารสารเบญจมบพิตรสัมพันธ์ - พระอนุจรของพระพรหมวชิรญาณ กรรมการมหาเถรสมาคม ในการเดินทางไปเผยแผ่พระพุทธศาสนา ณ ประเทศสหรัฐอเมริกา (พ.ศ. ๒๕๔๙) - อาจารย์พิเศษบัณฑิตวิทยาลัย มหาวิทยาลัยมหาจุฬาลงกรณราชวิทยาลัยการทำงานเผยแผ่พระพุทธศาสนา การทำงานเผยแผ่พระพุทธศาสนา. หลังสำเร็จการศึกษาจากมหาวิทยาลัยมหาจุฬาลงกรณราชวิทยาลัย ได้รับอาราธนาให้เป็นอาจารย์พิเศษของบัณฑิตวิทยาลัย มจร. (๒๕๔๖-๒๕๕๓) สอนวิชาสัมมนาพระพุทธศาสนากับวิทยาการโลกยุคใหม่ (Seminar on Buddhism and New World Perspectives) แก่นิสิตระดับปริญญาโททั้งภาคปกติ (พระภิกษุ) ภาคพิเศษ (คฤหัสถ์) นอกจากนั้นยังได้รับอาราธนาให้เป็นอาจารย์พิเศษระดับปริญญาตรี โท เอก ของมหาวิทยาลัยชั้นนำทั้งของภาครัฐและเอกชนอีกหลายแห่ง รวมทั้งเป็นอาจารย์พิเศษให้กับสถาบันพระปกเกล้า วิทยาลัยป้องกันราชอาณาจักร โรงเรียนเตรียมทหาร โรงเรียนนายร้อยตำรวจสามพราน เป็นต้น พร้อมๆ กับการทำหน้าที่อาจารย์พิเศษในมหาวิทยาลัย ท่านยังอุทิศตนทำงานเผยแผ่พระพุทธศาสนาในรูปแบบ “ธรรมประยุกต์” (Applied Buddhism) จนเป็นที่รู้จักอย่างกว้างขวางด้วยผลงานธรรมนิพนธ์ในชุด “ธรรมะติดปีก” (ประกอบด้วยธรรมะติดปีก ธรรมะบันดาล ธรรมะดับร้อน ธรรมะหลับสบาย)ปริญญาดุษฎีบัณฑิตกิตติมศักดิ์ปริญญาดุษฎีบัณฑิตกิตติมศักดิ์. - พ.ศ. 2552 ปริญญาศิลปศาสตรดุษฎีบัณฑิตกิตติมศักดิ์ (ศศ.ด.) มหาวิทยาลัยหาดใหญ่ - พ.ศ. 2554 ปริญญาปรัชญาดุษฎีบัณฑิตกิตติมศักดิ์ (ปร.ด.) สาขาสังคมศาสตร์ มหาวิทยาลัยแม่ฟ้าหลวง - พ.ศ. 2554 ปริญญาปรัชญาดุษฎีบัณฑิตกิตติมศักดิ์ (ปร.ด.) สาขาวิชาภาษาไทย มหาวิทยาลัยอีสเทิร์นเอเชีย - พ.ศ. 2555 ปริญญาปรัชญาดุษฎีบัณฑิตกิตติมศักดิ์ (ปร.ด.) สาขาการประชาสัมพันธ์ มหาวิทยาลัยศรีปทุม - พ.ศ. 2558 ปริญญาปรัชญาดุษฎีบัณฑิตกิตติมศักดิ์ (ปร.ด.) สาขาเศรษฐศาสตร์ประยุกต์ มหาวิทยาลัยแม่โจ้เกียรติคุณและรางวัล เกียรติคุณและรางวัล. ก.รางวัลจากต่างประเทศ- รางวัล “BUCA HONORARY AWARDS” ในฐานะผู้มีผลงานโดดเด่นในการนำเสนอธรรมะแบบอินเทรนด์และมีคุณูปการต่อวงการวิชาชีพนิเทศศาสตร์ จากมหาวิทยาลัยกรุงเทพฯ การเผยแผ่พระพุทธศาสนาในระดับนานาชาติ- ได้รับอาราธนาให้เดินทางไปปาฐกถาธรรมและนำภาวนายังต่างประเทศทั้งในทวีปเอเชีย ยุโรป และอเมริกาเป็นประจำทุกปี เช่น พ.ศ. ๒๕๔๙ - ๒๕๕๑ ปาฐกถาธรรมและนำภาวนาประเทศสหรัฐอเมริกา (รัฐแคลิฟอร์เนีย, ชิคาโก,นิวยอร์ก,บอสตัน,วอชิงตัน ดีซี)ผลงานการเผยแผ่พระพุทธศาสนา ผลงานการเผยแผ่พระพุทธศาสนา. เป็นคอลัมนิสต์เขียนบทความธรรมะประยุกต์ในหนังสือพิมพ์ นิตยสาร รายเดือน รายสัปดาห์ รายปักษ์ และรายวัน ดังต่อไปนี้ - รายการเมืองไทยวาไรตี้ ช่อง ๕ - รายการชุมชนนิมนต์ยิ้ม ช่อง ๓ผลงานการประพันธ์ธรรมนิพนธ์ภาษาไทยผลงานการประพันธ์. ธรรมนิพนธ์ภาษาไทย. - ดีเอ็นเอ ทางวิญญาณ - ปรัชญาหน้ากุฏิ - คิดอย่างเซ็น - ตายแล้วเกิดใหม่ตามนัยมิลินทปัญหา - ตายแล้วเกิดใหม่ตามนัยพระพุทธศาสนา - พระสงฆ์กับทางออกจากทุกขสัจของสังคม - ครูกัลยาณมิตรของชีวิตดีงาม - อารยมรรคา : มรรควิธีเพื่อชีวิตดีงาม - พระพุทธคุณ 100 บาท - กรรมกับการพัฒนาคุณภาพชีวิต - ในหลวงครองราชย์ พุทธทาสครองธรรม - กำลังใจแด่ชีวิต - ทุกข์กระทบ ธรรมกระเทือน - ธรรมะติดปีก - ธรรมะหลับสบาย - ธรรมะดับร้อน - ธรรมะบันดาล - ธรรมะรับอรุณ - ธรรมะราตรี - ธรรมะทำไม - ธรรมะเกร็ดแก้ว - ธรรมะสบายใจ - ธรรมะทอรัก - ธรรมะงอกงาม - ธรรมะน้ำเอก - กล่อม เกลี้ยง เลี้ยง ดู - ลายแทงแห่งความสำเร็จ - โลกนี้ไม่มีคำว่าบังเอิญ- ธรรมะคลายใจ - ธรรมะพารวย - ธรรมะศักดิ์สิทธิ์ - คนสำราญงานสำเร็จ - สบตากับความตาย - เชิญตะวัน - มหัศจรรย์แห่งชีวิต 7 หลักคิดจาก ว.วชิรเมธี - ฝนตกไม่ต้อง ฟ้าร้องไม่ถึง - เรารักแม่ - เรื่องบนเตียง - กิเลส แมเนจเม้นท์ - หนังสือธรรมะชาล้นถ้วย - ลายแทงแห่งความสุข - มองลึก นึกไกล ใจกว้าง - รู้ก่อนตาย ไม่เสียดายชาติเกิด - เปลี่ยนเคราะห์ให้เป็นโชค เปลี่ยนโรคให้เป็นครู - งานสัมฤทธิ์ ชีวิตรื่นรมย์ - ความทุกข์มาโปรด ความสุขโปรยปราย - Love Analysis 1&2 - เข็นธรรมะขึ้นภูเขา - ตะแกรงร่อนทอง - ว่ายทวนน้ำ (เขียนร่วมกับพระไพศาล วิสาโล) - ธรรมา ค้าขึ้น - ธรรมาธิปไตย - การเดินทางของความคิด (ร่วมกับสรรเสริญ ปัญญาธิวงศ์, นิรุตติ์ ศิริจรรยา, อารียา สิริโสดา) - หนังสือเรียนพระพุทธศาสนา มัธยมศึกษาปีที่ 1-6 - หนักเป็นเบา เมื่อเราไม่แบก - นิทานล้านความดี - ทุกข์ไม่ไปหรือเราไม่ปล่อยผลงานที่ได้รับการแปลเป็นภาษาอังกฤษ ผลงานที่ได้รับการแปลเป็นภาษาอังกฤษ. แปลโดยนพมาศ แววหงส์- Anger Management (ธรรมะหลับสบาย) - Looking Death in the Eye (สบตากับความตาย) - Love Management (ธรรมะทอรัก) - Mind Management (ธรรมะสบายใจ) - Happiness is Here and Now (โมงยามแห่งความสุข) - Nibbana in Daily Life (นิพพานระหว่างวัน) - Dharma at Dawn (ธรรมะรับอรุณ) - Dharma at Night (ธรรมะราตรี) - Miracle of Sufferings (ความทุกข์มาโปรด ความสุขโปรยปราย)ผลงานที่ได้รับการแปลเป็นภาษาเกาหลี ผลงานที่ได้รับการแปลเป็นภาษาเกาหลี. ผลงานธรรมะนิพนธ์ภาคภาษาเกาหลี โดยเรียบเรียงเนื้อหาใหม่จากธรรมะนิพนธ์ ๔ เรื่อง ได้แก่ ธรรมะหลับสบาย ธรรมะทอรัก ธรรมะสบายใจ และสบตากับความตายผลงานที่ได้รับการแปลเป็นภาษาญี่ปุ่น ผลงานที่ได้รับการแปลเป็นภาษาญี่ปุ่น. ผลงานธรรมะนิพนธ์ เรื่อง ธรรมะหลับสบายผลงานที่ได้รับการแปลเป็นภาษาสเปน ผลงานที่ได้รับการแปลเป็นภาษาสเปน. ผลงานธรรมะนิพนธ์ เรื่อง ธรรมะหลับสบาย สบตากับความตาย และธรรมะทอรักผลงานที่ได้รับการแปลเป็นภาษาจีน ผลงานที่ได้รับการแปลเป็นภาษาจีน. ผลงานธรรมะนิพนธ์ เรื่อง ธรรมะหลับสบายผลงานที่ได้รับการแปลเป็นภาษาอินโดนีเซีย ผลงานที่ได้รับการแปลเป็นภาษาอินโดนีเซีย. ผลงานธรรมะนิพนธ์ เรื่อง ธรรมะสบายใจ และนิพพานระหว่างวันผลงานโฆษณา ผลงานโฆษณา. รถอีซูซุ โดย บริษัท อีซูซุ มอเตอร์ จำกัดคำสอนที่ถูกวิพากษ์วิจารณ์คำสอนที่ถูกวิพากษ์วิจารณ์. - ฆ่าเวลาบาปไม่น้อยกว่าการฆ่าคน (คนที่เข้าใจผิดๆจะเปลี่ยนความหมายเป็น "ฆ่าเวลาบาปยิ่งกว่าการฆ่าคน" โดนพวกที่ไม่ชอบบิดเบียดไป ทำให้เป็นกลายประเด็นในข่าว) - คนสมัยก่อนเหาะได้ อย่างมงายในวิทยาศาสตร์ - เงินงอกงาม เพื่อธรรมงอกเงย - อร่อยจนลืมกลับวัดจุดเริ่มต้นของ"ธรรมะอินเทรนด์" จุดเริ่มต้นของ"ธรรมะอินเทรนด์". ในปี พ.ศ. 2547ท่าน ว.วชิรเมธีได้ออกหนังสือธรรมะติดปีกมาสู่สายตาประชาชนแล้วปรากฏว่า ได้รับความนิยมมาก จึงได้มีผลงานทางธรรมะออกมาอีก 2 เล่มคือ ธรรมะหลับสบายและธรรมะดับร้อน'ซึ่งทั้งหมด ล้วนได้รับความนิยมเป็ยอย่างสูง จากกระแสความนิยมของหนังสือทั้ง 3 เล่ม จึงทำให้ช่อง 3นำเนื้อหาจากธรรมะติดปีกมาสร้างเป็นละครโทรทัศน์ จากจุดนี้เองทำให้เกิดกระแสที่ธรรมะกลับมานิยมกันอีกครั้งโดยส่วนมากเรียกว่าธรรมะอินเทรนด์ หรือ ธรรมะติดปีกแผนที่เดินทางมายังศูนย์วิปัสสนาสากลไร่เชิญตะวันแผนที่เดินทางมายังศูนย์วิปัสสนาสากลไร่เชิญตะวัน. - http://raicherntawan.com/th/map</doc>
