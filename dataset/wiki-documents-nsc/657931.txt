<doc id="657931" url="https://th.wikipedia.org/wiki?curid=657931" title="คาเรน กรัยวิเชียร">คาเรน กรัยวิเชียร คุณหญิงคาเรน กรัยวิเชียร (สกุลเดิม: แอนเดอร์เซน; ไม่ทราบปี – พ.ศ. 2538) เป็นสุภาพสตรีชาวเดนมาร์ก เป็นที่รู้จักจากการเป็นภริยาของธานินทร์ กรัยวิเชียร นายกรัฐมนตรีคนที่ 14 ของประเทศไทยประวัติ ประวัติ. คุณหญิงคาเรนเป็นชาวเดนมาร์ก ครอบครัวนับถือโปรเตสแตนต์อย่างเคร่งครัด เบื้องต้นเธอได้ไปศึกษาวิชาการเรือนและทำงานในลอนดอน สหราชอาณาจักร ซึ่งในระยะเวลานั้นธานินทร์ กรัยวิเชียรกำลังศึกษาวิทยาลัยเศรษฐศาสตร์และรัฐศาสตร์แห่งลอนดอน ทั้งสองจึงพบรักกันด้วยต้องในอัธยาศัยอันดีและมีทัศนคติตรงกัน หลังสมรสธานินทร์และคาเรนด้วยกัน 5 คน ได้แก่ รูบีน่า สุวรรณพงษ์, มหินทร์ กรัยวิเชียร, เขมทัต กรัยวิเชียร, นิติกร กรัยวิเชียร และทันตแพทย์หญิง ดอกเตอร์ รีเบกก้า พิทซ์ ธานินทร์และคาเรนยังนับถือศาสนาเดิมของตนโดยไม่เปลี่ยนศาสนาด้วยให้เกียรติกันและกัน และใช้ภาษาไทยและอังกฤษในการสื่อสารกันครอบครัว ทั้งมีการนำจุดเด่นของวัฒนธรรมตะวันตกและตะวันออกมาปรับใช้ในการอบรมบุตรธิดา ธานินทร์เคยกล่าวถึงภริยาผู้ล่วงลับไว้ว่า "ผมโชคดีที่คาเรนอุทิศตนเป็นแม่บ้านเต็มตัว ดูแลผม ลูก ๆ และเรื่องภายในบ้านอย่างดีที่สุด และไม่ขาดตกบกพร่องเลย ผมจึงสามารถทุ่มเททำงานได้อย่างเต็มที่ โดยไม่ต้องห่วงหน้าพะวงหลัง" และกล่าวถึงอีก ความว่า "...คาเรนเป็นทั้งภริยา เป็นแม่ของลูก และเป็นเพื่อนคู่คิด ช่วงที่ผมทำงานใหม่ ๆ ฐานะของเราไม่สู้ดีนัก [...] คาเรนจึงช่วยทำขนมขายส่ง ทำให้ผมมีโอกาสทำงานในวิชาชีพที่รักต่อไป เมื่อผมมีปัญหาหรือกังวลใจ คาเรนก็ให้คำปรึกษาและเป็นกำลังใจให้ผมเสมอ โดยไม่เคยก้าวล่วงเข้ามายุ่งเกี่ยวกับงานในหน้าที่ราชการของผมเลย แม้กระทั่งตอนที่ผมเป็นนายกรัฐมนตรี ช่วงนั้นอันตรายมาก เป็นการต่อสู้ทางการเมืองที่ค่อนข้างโดดเดี่ยว แต่คาเรนก็สู้เต็มที่ ยืนหยัดอยู่เคียงข้าง และพร่ำเตือนผมอยู่เสมอให้ทำหน้าที่ให้ดีที่สุด อย่าแสวงหาประโยชน์อันใดเป็นส่วนตัวโดยอาศัยอำนาจในหน้าที่การงาน ขอให้ยึดมั่นในความถูกต้อง ชอบธรรม เป็นอุดมการณ์สูงสุดของชีวิต" คุณหญิงคาเรน กรัยวิเชียรถึงแก่อนิจกรรมเมื่อปี พ.ศ. 2538เครื่องราชอิสริยาภรณ์</doc>
