<doc id="900222" url="https://th.wikipedia.org/wiki?curid=900222" title="เทศบาลตำบลแวงใหญ่">เทศบาลตำบลแวงใหญ่ เทศบาลตำบลแวงใหญ่ ตั้งอยู่ที่ อำเภอแวงใหญ่ จังหวัดขอนแก่น ครอบคลุมพื้นที่ตำบลแวงใหญ่ทั้งตำบล มีพื้นที่  26.70  ตารางกิโลเมตร   ห่างจากจังหวัดขอนแก่น 72 กิโลเมตร และห่างจากกรุงเทพมหานคร 372 กิโลเมตรข้อมูลทั่วไป ข้อมูลทั่วไป. อาณาเขต- ทิศเหนือ ติดกับ องค์การบริหารส่วนตำบลวังแสง, องค์การบริหารส่วนตำบลห้วยแก (อำเภอชนบท) - ทิศใต้ ติดกับ องค์การบริหารส่วนตำบลคอนฉิม - ทิศตะวันออก ติดกับ  องค์การบริหารส่วนตำบลปอแดง (อำเภอชนบท) - ทิศตะวันตก ติดกับ องค์การบริหารส่วนตำบลวังแสง (อำเภอชนบท) ประวัติ เทศบาลตำบลแวงใหญ่ เดิมทีพื้นที่ตำบลแวงใหญ่เป็นเพียงหมู่บ้านในเขตตำบลคอนฉิม เมื่อวันที่ 1 กันยายน พ.ศ. 2522 ทางราชการได้ประกาศแบ่งแยกท้องที่เป็นออกมาจัดตั้ง ตำบลแวงใหญ่ กิ่งอำเภอแวงใหญ่ ต่อมาเมื่อวันที่ 11 กันยายน พ.ศ. 2533 มีประกาศกระทรวงมหาดไทยจัดตั้งสุขาภิบาลขึ้น ชื่อว่า สุขาภิบาลแวงใหญ่ โดยแบ่งท้องที่บางส่วนของตำบลแวงใหญ่ อำเภอแวงใหญ่ อันมีสภาพสมควรที่จะยกฐานเป็นสุขาภิบาลได้และเพื่อประโยชน์ในการทะนุบำรุงท้องถิ่นให้เจริญก้าวหน้ายิ่งขึ้นไป ต่อมาเมื่อวันที่ 25 พฤษภาคม พ.ศ. 2542 ได้รับการยกฐานะเปลี่ยนแปลงจากสุขาภิบาลแวงใหญ่ เป็นเทศบาลตำบลแวงใหญ่ ตามประกาศในราชกิจจานุเบกษา เล่มที่ 116 ตอนที่ 9 ก. ลงวันที่ 9 กุมภาพันธ์ 2542 ตามพระราชบัญญัติเปลี่ยนแปลงฐานะของสุขาภิบาล พ.ศ. 2542 หลักจากยกฐานะเป็นเทศบาลตำบลแวงใหญ่ได้มีการเปลี่ยนแปลงพื้นที่เขตเทศบาลจากเดิมพื้นที่ ประมาณ 6.77 ตารางกิโลเมตร เป็นพื้นที่ ประมาณ 26.7 ตารางกิโลเมตร ตามพระราชกฤษฎีกาเปลี่ยนแปลงเขตเทศบาลการยุบรวมสภาตำบลแวงใหญ่กับเทศบาลตำบลแวงใหญ่ สำหรับความเป็นมาของชื่อ "แวงใหญ่" เป็นการบอกเล่าต่อ ๆ กันมาว่า บริเวณที่ตั้งหมู่บ้าน แวงใหญ่ ในปัจจุบันมีหนองน้ำขนาดใหญ่ ชื่อหนองแวงมีประชากรกลุ่มแรกอพยพมาจากจังหวัดนครปฐม ชัยภูมิ อุดรธานี ชลบุรี และนครราชสีมา เป็นต้น ซึ่งครอบครัวไทยที่อพยพเข้ามาอยู่ในหมู่บ้านแวงใหญ่ เข้าใจว่าเป็นประชาชนที่อพยพหนีสงคราม เมื่อปี พ.ศ. 2321 สมัยสงครามพระเจ้ากรุงธนบุรี ให้แม่ทัพไปตีกรุงเวียงจันทร์ ได้ยกทัพผ่านมาเห็นพื้นที่บริเวณหนองแวงเป็นทำเลที่เหมาะสม มีแหล่งน้ำอุดมสมบูรณ์ มีป่าไม้สัตว์ป่าชุกชุม เมื่อเสร็จศึกแล้ว บางส่วนมีความพอใจจึงตั้งเป็นที่อยู่อาศัยทำมาหากิน และเรียกชื่อหมู่บ้านตามลักษณะหนองน้ำขนาดใหญ่  มีป่าต้นแวง (พืชตระกูลเดียวกับผือ) ขึ้นเป็นจำนวนมาก จึงเรียกชื่อว่า "บ้านแวงใหญ่" ซึ่งบ้านแวงใหญ่นี้มีผู้สันนิฐานว่า เดิมเคยเป็นที่อยู่อาศัยของชนชาวมอญ สมัยโบราณ เนื่องจากมีการขุดพบพัทธสีมาเก่าแก่มากอยู่บริเวณหนองโบสถ์ และพบโครงกระดูกมนุษย์โบราณ พบเศษอิฐ เศษกระเบื้องดินเผา สมัยโบราณเป็นจำนวนมาก ที่บ้านดอนบาลไทในปัจจุบันการปกครอง การปกครอง. เทศบาลตำบลแวงใหญ่ ครอบคลุมพื้นที่ตำบลแวงใหญ่ทั้งตำบล จำนวน 7 หมู่บ้าน ได้แก่- หมู่ที่  1   บ้านแวงใหญ่ - หมู่ที่  2   บ้านดอนบาลไท - หมู่ที่  3   บ้านหัวหนองแวง - หมู่ที่  4   บ้านหนองกระรอก - หมู่ที่  5  บ้านบะแค - หมู่ที่  6  บ้านแวงพัฒนา - หมู่ที่  7  บ้านเมืองทอง</doc>
