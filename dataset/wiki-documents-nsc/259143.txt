<doc id="259143" url="https://th.wikipedia.org/wiki?curid=259143" title="แคว้นเวเนโต">แคว้นเวเนโต เวเนโต () หรือ แวเนโต (เวเนโต: ) เป็นแคว้นหนึ่งใน 20 แคว้นของประเทศอิตาลี ครอบคลุมพื้นที่ประมาณ 18,000 ตารางกิโลเมตร มีประชากรประมาณ 4.8 ล้านคน มีเมืองหลักคือเมืองเวนิส (เวเน็ตเซีย) ครั้งหนึ่งเคยเป็นแผ่นดินของสาธารณรัฐเวนิส ในปัจจุบันแคว้นเวเนโตเป็นแคว้นที่มีความมั่งคั่งและเป็นแหล่งอุตสาหกรรมมากที่สุดในประเทศอิตาลี และยังเป็นแคว้นหนึ่งที่มีนักท่องเที่ยวมามากที่สุดแห่งหนึ่งอีกด้วย ซึ่งมีนักท่องเที่ยวมาประมาณ 60 ล้านคนในทุก ๆ ปี (ค.ศ. 2007)ภูมิศาสตร์ ภูมิศาสตร์. แคว้นเวเนโตเป็นแคว้นที่ใหญ่เป็นอันดับ 8 ของประเทศอิตาลี มีพื้นที่ 18,398.9 ตารางกิโลเมตร (7,103.9 ตารางไมล์) ตั้งอยู่ทางตะวันออกเฉียงเหนือของประเทศ และมีอาณาเขตติดต่อกับแคว้นปกครองตนเองฟรียูลี-เวเน็ตเซียจูเลียทางทิศตะวันออก ติดกับแคว้นเอมีเลีย-โรมัญญาทางทิศใต้ ติดกับแคว้นลอมบาร์เดียทางทิศตะวันตก ติดกับแคว้นปกครองตนเองเตรนตีโน-อัลโตอาดีเจและประเทศออสเตรียทางทิศเหนือรูปภาพ</doc>
