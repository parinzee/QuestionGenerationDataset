<doc id="475996" url="https://th.wikipedia.org/wiki?curid=475996" title="สเปซอินเวเดอส์">สเปซอินเวเดอส์ สเปซอินเวเดอร์ส (; ) เป็นวิดีโอเกมอาเขด ที่ได้รับการออกแบบโดยโทะโมะฮิโระ นิชิคะโดะ และได้รับการเปิดตัวใน ค.ศ. 1978 ซึ่งเดิมผลิตและจำหน่ายโดยบริษัทไทโทในประเทศญี่ปุ่น และในภายหลังได้รับสิทธิการผลิตในสหรัฐอเมริกาโดยมิดเวย์ของแบลลี สเปซอินเวเดอร์ส เป็นหนึ่งในเกมยิงปืนที่เก่าแก่ที่สุด โดยมีจุดมุ่งหมายคือการปราบฝูงเอเลี่ยนด้วยปืนเลเซอร์เพื่อทำคะแนนให้ได้มากที่สุดเท่าที่จะทำได้ ในการออกแบบเกม นิชิคะโดะได้รับแรงบันดาลใจจากสื่อที่เป็นที่นิยมอย่าง เบรกเอาท์, เดอะวอร์ออฟเดอะเวิลด์ส และ สตาร์ วอร์ส ในการทำให้สำเร็จ เขาได้ออกแบบฮาร์ดแวร์และเครื่องมือในการพัฒนาที่กำหนดขึ้นเอง มันถือได้ว่าเป็นหนึ่งในผู้บุกเบิกของการเล่นวิดีโอเกมที่ทันสมัย และมีส่วนช่วยขยายอุตสาหกรรมวิดีโอเกม ด้วยความแปลกใหม่ให้กับอุตสาหกรรมทั่วโลก (ดูเพิ่มที่ ยุคทองแห่งวิดีโอเกมอาเขด) ในการเปิดตัวครั้งแรก สเปซอินเวเดอร์ส ก็ประสบความสำเร็จเป็นอย่างสูง โดยภายหลังจากการเปิดตัว เกมนี้ได้ส่งผลให้เกิดการขาดแคลนเหรียญ 100 เยนในประเทศญี่ปุ่นอยู่ช่วงระยะเวลาหนึ่ง และสามารถทำรายได้ทั่วโลกที่ 2 พันล้านเหรียญสหรัฐเมื่อถึง ค.ศ. 1982 เกมนี้ยังได้สร้างแรงบันดาลใจสำหรับเกมอื่นๆ และได้เปิดตัวในแพลตฟอร์มอื่นหลายครั้ง รวมถึงมีภาคต่ออีกหลายภาค ค.ศ. 1980 ในเวอร์ชันอาตาริ 2600 ได้มีการจำหน่ายโดยการบอกเล่าปากต่อปาก และกลายเป็น "ทีเด็ด" แรก สำหรับเครื่องเล่นวิดีโอเกม สเปซอินเวเดอร์ส ได้รับการอ้างถึงและล้อเลียนในรายการโทรทัศน์หลายรายการ รวมถึงเป็นส่วนหนึ่งของวิดีโอเกมที่มีอยู่เป็นจำนวนมากที่ได้รับการจัดแสดงในนิทรรศการทางวัฒนธรรม กราฟิกแบบพิกเซลของเอเลี่ยนฝ่ายศัตรูได้กลายมาเป็นวัฒนธรรมสมัยนิยม ที่ได้รับการนำมาเป็นตัวแทนภาพลักษณ์ของวิดีโอเกมโดยรวมรูปแบบการเล่น รูปแบบการเล่น. สเปซอินเวเดอร์ส เป็นเกมยิงแก้ปัญหาสองมิติ โดยผู้เล่นจะควบคุมการยิงปืนเลเซอร์ โดยการเคลื่อนที่ในแนวนอนที่ด้านล่างของจอ และยิงเหล่าเอเลี่ยนที่กำลังเคลื่อนตัวลงมา ซึ่งมีจุดมุ่งหมายคือการกำจัดเหล่าเอเลี่ยนห้าแถวหน้ากระดาน ซึ่งมีอยู่แถวละสิบเอ็ดตัว โดยในบางเวอร์ชันอาจมีจำนวนที่ต่างกัน โดยมีการเคลื่อนตัวไปในแนวนอนแล้วหวนกลับไปมาในขณะที่พวกมันค่อยๆเลื่อนลงสู่ด้านล่างของจอ ผู้เล่นจะทำการกำจัดเหล่าเอเลี่ยนและเก็บสะสมแต้มจากการยิงพวกมันด้วยปืนเลเซอร์ เมื่อเหล่าเอเลี่ยนถูกกำจัดมากขึ้น การเคลื่อนไหวของเอเลี่ยนและเพลงประกอบเกมจะเร่งให้เร็วขึ้น ซึ่งการกำจัดเหล่าเอเลี่ยนที่มาเป็นฝูงจะมีการเพิ่มความยากมากยิ่งขึ้น และวนเวียนเช่นนี้เรื่อยไป เหล่าเอเลี่ยนพยายามที่จะทำลายฐานกำลังด้วยการยิงไปที่ส่วนนี้ ในขณะที่พวกมันค่อยๆเคลื่อนตัวลงสู่ด้านล่างของจอ หากพวกมันมาถึงด้านล่าง การรุกรานของเหล่าเอเลี่ยนก็จะเป็นผลสำเร็จและเกมก็จะจบลง ส่วน "เรือลึกลับ" ลำพิเศษในบางครั้งจะเคลื่อนผ่านในหน้าจอและหากสามารถทำลายได้จะได้รับคะแนนโบนัส ปืนเลเซอร์จะได้รับการป้องกันบางส่วนจากบังเกอร์นิ่งที่มีอยู่หลายอัน โดยจะมีจำนวนที่แตกต่างกันไปในแต่ละเวอร์ชัน ซึ่งจะถูกทำลายโดยขีปนาวุธจากเหล่าเอเลี่ยนและตัวของผู้เล่นเองการพัฒนา การพัฒนา. สเปซอินเวเดอร์ส ได้รับการสร้างขึ้นโดยโทะโมะฮิโระ นิชิคะโดะ ผู้ซึ่งใช้เวลาหนึ่งปีในการออกแบบและพัฒนาฮาร์ดแวร์ที่จำเป็นในการผลิตเกมนี้ มีการรายงานถึงแรงบันดาลใจในการสร้างเกมจากที่มาที่แตกต่างกัน รวมถึงการดัดแปลงเชิงกลไกของเกม สเปซมอนสเตอร์ส ที่ได้รับการเปิดตัวใน ค.ศ. 1972 และความฝันเกี่ยวกับเด็กนักเรียนญี่ปุ่นที่กำลังรอซานต้าครอสและมีการโจมตีจากการบุกรุกของเหล่าเอเลี่ยน อย่างไรก็ตาม นิชิคะโดะได้อ้างว่าเกมอาเขด เบรกเอาท์ ของอาตาริได้สร้างแรงบันดาลใจให้แก่เขา เขาได้มุ่งหมายต่อการสร้างเกมยิงที่มีความโดดเด่นของความรู้สึกเดียวกันกับความสำเร็จจากการพิชิตด่านและทำลายเป้าหมาย แต่มีกราฟิกส์ที่ซับซ้อนมากขึ้น นิชิคะโดะได้ใช้รูปแบบที่คล้ายกันกับ เบรกเอาท์ แต่มีการเปลี่ยนแปลงทางกลศาสตร์ของเกมอิทธิพลและสิ่งสืบเนื่อง อิทธิพลและสิ่งสืบเนื่อง. เพียงไม่กี่เดือนแรกของการเปิดตัวที่ประเทศญี่ปุ่น เกมดังกล่าวก็ได้รับความนิยมเป็นอย่างมาก ย่านอาเขดแทบไม่มีอะไรนอกจากตู้ สเปซอินเวเดอร์ส และช่วงปลาย ค.ศ. 1978 บริษัทไทโทก็ได้ทำการติดตั้งมากกว่า 100,000 เครื่อง และทำรายได้กว่า 600 ล้านเหรียญสหรัฐเฉพาะในประเทศญี่ปุ่นเพียงอย่างเดียว ภายในช่วงระยะเวลาสองปีล่วงไปจนถึง ค.ศ. 1980 บริษัทไทโทได้จำหน่ายตู้เกม สเปซอินเวเดอร์ส ไปแล้วกว่า 300,000 เครื่องในประเทศญี่ปุ่น นอกจากนี้ ยังมี 60,000 เครื่องในสหรัฐอเมริกา โดยมีราคาอยู่ที่ช่วงระหว่าง 2,000 ถึง 3,000 เหรียญสหรัฐสำหรับแต่ละเครื่องภายในระยะเวลาหนึ่งปีหลังจากการเปิดตัว ตู้อาเขดได้กลายเป็นของสะสมโดยเวอร์ชันค็อกเทลและคาบาเรต์เป็นรุ่นที่หาได้ยาก ปัญหาการขาดแคลนเหรียญ 100 เยน และการผลิตเพิ่มขึ้นในภายหลังในประเทศญี่ปุ่นมีสาเหตุมาจากเกมดังกล่าวภายในช่วงหนึ่งปีหลังการเปิดตัว โดยในช่วงกลาง ค.ศ. 1981 มากกว่าสี่พันล้านควอเตอร์ หรือ 1 พันล้านดอลลาร์สหรัฐได้เป็นรายได้ที่มาจากตู้เกม สเปซอินเวเดอร์ส และมันยังคงทำกำไรขั้นต้นเฉลี่ย 600 ล้านดอลลาร์สหรัฐต่อปี ผ่านมาจนถึง ค.ศ. 1982 เกมดังกล่าวสามารถทำรายได้ที่ 2 พันล้านควอเตอร์ (เทียบเท่า 4.6 พันล้านดอลลาร์ใน ค.ศ. 2011) โดยมีกำไรสุทธิที่ 450 ล้านดอลลาร์สหรัฐ (เทียบเท่า 1 พันล้านดอลลาร์ใน ค.ศ. 2011) นี่เองที่ทำให้มันกลายเป็นรายชื่อวิดีโอเกมที่ขายดีที่สุดวิดีโอเกมที่ขายดีที่สุดและผลิตภัณฑ์ด้านความบันเทิงที่มีรายได้สูงสุดในช่วงเวลาดังกล่าว ซึ่งเปรียบเทียบได้กับภาพยนตร์ที่ทำรายได้สูงสุดอย่าง ในช่วงหลังจากนั้น ซึ่งทำรายได้ 486 ล้านดอลลาร์สหรัฐ ในตั๋วภาพยนตร์ (ราคาเฉลี่ยใบละ 2.25 ดอลาร์สหรัฐ) ด้วยกำไรสุทธิ 175 ล้านดอลลาร์สหรัฐ สเปซอินเวเดอร์ ทำกำไรให้แก่ไทโทกว่า 500 ล้านดอลลาร์สหรัฐ</doc>
