<doc id="906608" url="https://th.wikipedia.org/wiki?curid=906608" title="แฟรงก์ แซปพา">แฟรงก์ แซปพา แฟรงก์ วินเซนต์ แซปพา (; 21 ธันวาคม ค.ศ. 1940&nbsp;– 4 ธันวาคม ค.ศ. 1993) เป็นนักดนตรี นักประพันธ์เพลง นักกิจกรรม และผู้สร้างภาพยนตร์ ชาวอเมริกัน ผลงานของเขามีเอกลักษณ์ในเรื่องความไม่เหมือนใคร การแสดงที่ไม่เตรียมมาก่อนอย่างมีอิสระ การทดลองเสียงดนตรี ความสามารถพิเศษด้านดนคี และการเสียดสีวัฒนธรรมอเมริกัน ในอาชีพเขานานกว่า 30 ปี แซปพาปรพันธ์เพลงแนวร็อก ป็อป แจ๊ซ แจ๊ซฟิวชัน ออร์เคสตรา และดนตรีรูปธรรม (musique concrète) ผลิตผลงานมากกว่า 60 อัลบั้ม โดยออกกับวง เดอะมาเทอส์ออฟอินเวนชันและผลงานเดี่ยว แซปพายังกำกับภาพยนตร์ขนาดยาวและมิวสิกวิดีโอ และออกแบบปกอัลบั้ม เขาถือเป็นหนึ่งในบุคคลในการสร้างสรรค์นวัตกรรมและเป็นนักดนตรีที่มีรูปแบบของเพลงร็อกที่หลากหลายในยุคของเขา เขาเรียนรู้การประพันธ์และการแสดงด้วยตัวเอง การได้รับอิทธิพลดนตรีที่หลากหลาย ทำให้เขาสร้างสรรค์ดนตรีที่ในบางครั้งยากต่อการจัดหมวดหมู่ ในช่วงวัยรุ่นเขาได้รับรสนิยมจากนักประพันธ์เพลงคลาสสิกยุคศตวรรษที่ 20 อย่าง เอดการ์ วาเรส, อีกอร์ สตราวินสกี, และ แอนทัน เวเบิร์น ร่วมกับแนวเพลงริทึมแอนด์บลูส์และดูวอป ในคริสต์ทศวรรษ 1950 เขาเริ่มแต่งเพลงคลาสสิกตอนเรียนไฮสกูล ในขณะเดียวกันเขาก็ยังเเล่นกลองกับวงแนวรึทึมแอนด์บลูส์ ต่อมาเปลี่ยนมาเล่นกีตาร์ไฟฟ้าแทน</doc>
