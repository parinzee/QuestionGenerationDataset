<doc id="111885" url="https://th.wikipedia.org/wiki?curid=111885" title="สลา คุณวุฒิ">สลา คุณวุฒิ สลา คุณวุฒิ หรือ ครูโบ้ นักประพันธ์เพลงแนวลูกทุ่งอีสาน โปรดิวเซอร์เพลง และนักร้องเพลงลูกทุ่งชายไทย ในสังกัดค่าย แกรมมี่โกลด์ ในเครือจีเอ็มเอ็ม แกรมมี่ ปัจจุบันเป็นคณะกรรมการของรายการ ศึกวันดวลเพลง ออกอากาศทางช่องวัน 31ประวัติ ประวัติ. สลา คุณวุฒิ เกิดเมื่อวันจันทร์ที่ 2 เมษายน พ.ศ. 2505 มีภูมิลำเนาเดิมอำเภออำนาจเจริญ จังหวัดอุบลราชธานี (ปัจจุบัน อำเภอเมืองอำนาจเจริญ จังหวัดอำนาจเจริญ) เป็นบุตรคนที่ 4 จากจำนวน 6 คน ของพ่อบุญหลาย คุณวุฒิ กับแม่ก้าน คุณวุฒิ จบการศึกษาชั้นประถมที่โรงเรียนบ้านนาหมอม้า จ.อำนาจเจริญ มัธยมศึกษาที่อ.ป่าติ้ว จ.ยโสธร ต่ออนุปริญญาการศึกษา (ปกศ.สูง) วิชาเอกวิทยาศาสตร์ วิทยาลัยครูอุบลราชธานี หลังจากจบปกศ.สูงแล้วเข้ารับราชการครูครั้งแรกที่โรงเรียนบ้านไร่ขี อ.ลืออำนาจ จ.อำนาจเจริญในปัจจุบัน จากนั้นสอบเป็นครูใหญ่ บรรจุตำแหน่งครูใหญ่ที่โรงเรียนบ้านนำซับ อ.ลืออำนาจ จ.อำนาจเจริญ แล้วย้ายไปเป็นครูใหญ่ที่โรงเรียนบ้านนาดี อ.ลืออำนาจ จ.อำนาจเจริญ และตำแหน่งสุดท้ายขอย้ายไปดำรงตำแหน่งครูใหญ่โรงเรียนบ้านดอนชี อ.เมือง จ.อุบลราชธานี ระหว่างนั้นศึกษาต่อระดับปริญญาตรีที่มหาวิทยาลัยสุโขทัยธรรมาธิราช คณะศิลปศาสตร์ (บริหารการศึกษา) ได้รับเกียรตินิยมอันดับ 1 สลา คุณวุฒิ เข้าสู่วงการคนเขียนเพลงเมื่อปี พ.ศ. 2525 โดยการชักชวนและชักนำจาก ปัญญา คุณวุฒิ, วิทยา กีฬา, และรุ่งเพชร แหลมสิงห์ บทเพลงแรกที่ได้บันทึกเสียงคือเพลง สาวชาวหอ เมื่อปี พ.ศ. 2526 ขับร้องโดย รุ่งเพชร แหลมสิงห์ ถือเป็นผลงานแจ้งเกิดในฐานะนักแต่งเพลงมือทอง สลา คุณวุฒิ เป็นทั้งนักร้องนักดนตรีและเป็นโปรดิวเซอร์ ของค่าย แกรมมี่โกลด์ ในเครือ จีเอ็มเอ็ม แกรมมี่ และได้มีนักร้องหลายท่านนำเพลงประพันธ์ของครูสลาไปออกเป็นเทปแผงสู่ท้องตลาด โดยมีบทเพลงดังจากการแต่งเพลง เช่น ล้างจานในงานแต่ง ยาใจคนจน ปริญญาใจ โทรหาแหน่เด๊อ เกี่ยวข้าวรอแฟน แพ้รบสนามรัก เป็นต้นงานเพลงงานเพลง. - บ้านพี่ก็ถูกน้ำท่วมเหมือนกัน - เล่าสู่หลานฟังผลงานละครโทรทัศน์ผลงานละครโทรทัศน์. - 2559 ละครเทิดพระเกียรติชุด "ใต้ร่มพระบารมี" เรื่อง "ครูของแผ่นดิน" ช่อง 7 - 2560 ละครเรื่อง ราชินีหมอลำ ช่องวันลูกศิษย์ ลูกศิษย์. หลักประจำใจที่ครูสลาใช้เป็นแนวทางในการแต่งเพลงที่ไพเราะกินใจผู้ฟัง มีอยู่ 5 ประการ คือ ขึ้นต้นต้องโดนใจ เนื้อในต้องคมชัด ประหยัดคำไม่วกวน ทำให้คนฟังนึกว่าเป็นเพลงของเขา จบเรื่องราวประทับใจรางวัล รางวัล. สลา คุณวุฒิ ได้รับรางวัลพระพิฆเนศทองคำ สาขาผู้ประพันธ์เพลงยอดเยี่ยมเครื่องราชอิสริยาภรณ์</doc>
