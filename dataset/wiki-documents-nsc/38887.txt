<doc id="38887" url="https://th.wikipedia.org/wiki?curid=38887" title="พูนสวัสดิ์ ธีมากร">พูนสวัสดิ์ ธีมากร พูนสวัสดิ์ ธีมากร (พ.ศ. 2471-พ.ศ. 2545) อดีตนักแสดงละครเวทีและภาพยนตร์ ที่มีความสามารถรอบด้าน นอกจากการแสดงแล้ว ยังเป็นผู้กำกับแสง ผู้กำกับภาพ ช่างถ่ายภาพ นักแสดงตั้งแต่ยุคละครเวทีคณะศิวารมย์ คณะอัศวินการละคร และเป็นผู้เชี่ยวชาญด้านการถ่ายภาพที่มีผลงานเป็นที่ยอมรับในฝีมือความสามารถระดับสากลผู้กำกับภาพ /ถ่ายภาพยนตร์ ผู้กำกับภาพ /ถ่ายภาพยนตร์. เริ่มงานแรกด้วยเรื่อง เรือนแพ (2504) ของอัศวินภาพยนตร์ หลังกลับจากการศึกษาฝึกงานที่ โรงถ่ายโตโฮ ประเทศญี่ปุ่น (ด้วยพระอุปถัมภ์ของ พระเจ้าวรวงศ์เธอ พระองค์เจ้าภาณุพันธุ์ยุคล ) และได้ทำงานด้านการถ่ายทำให้กับอัศวินตลอดมา เช่น จำปูน (2507) ,เป็ดน้อย (2511) ,ละครเร่ (2512) ฯลฯ รวมทั้งภาพยนตร์นอกสังกัดที่มีชื่อเสียง เช่น เพชรพระอุมา (2514) ของ วิทยาภาพยนตร์ ซึ่งยกกองไปถ่ายทำถึงประเทศเคนยา ผลงานแห่งความสำเร็จได้รับรางวัลสุพรรณหงส์ทองคำด้านการถ่ายภาพยนตร์ยอดเยี่ยมจาก ขุนเดช (2523)ดารา /นักแสดง ดารา /นักแสดง. นักแสดงละครเวที และดาราสมทบในภาพยนตร์ เช่น นเรศวรมหาราช (2500) ดรรชนีนาง (2504) ก่อนก้าวสู่จุดสูงสุด จากภาพยนตร์ เอื้อมเดือน (2506) ด้วยรางวัลตุ๊กตาเงินบทตลกในตัวยอดเยี่ยมประจำปีนั้น และอีกหลากหลายบทบาทที่ผู้ชมยังคงจดจำ เช่น อ้อมอกดิน (2508) รับบทครูสอนเต้นรำจอมกะล่อน ,เพชรตัดเพชร (2509) บทสมุนผู้ร้ายใจอำมหิต ซึ่งเขาเคยให้สัมภาษณ์ว่าพอใจมากที่ได้เปลี่ยนมารับบทแตกต่างจากเดิมอย่างสิ้นเชิงจนผู้ชมคาดไม่ถึง ,16 ปีแห่งความหลัง (2511) รับบทครูค่ายมวยผู้หวังดี ที่สุรพล สมบัติเจริญมาอาศัยอยู่ด้วยก่อนเป็นนักร้องชื่อดัง ,โทน (2513) ซึ่งเป็นทั้งผู้ถ่ายภาพยนตร์และร่วมแสดงเป็นฮิปปี้วัยรุ่นหน้าแก่เกินวัยจนถึงงานช่วงหลัง ได้แก่ ทหารเรือมาแล้ว ,ลูกบ้าเที่ยวล่าสุด ,ฝันบ้าคาราโอเกะ ฯลฯ ผลงานทางโทรทัศน์มีทั้งรายการยอดฮิตของเมืองไทย ชูศรีโชว์ ของ ชูศรี โรจนประดิษฐ์ และ ดอกดินพาเหรด ของ ดอกดิน กัญญามาลย์ จนถึงละครชุดที่ประสบความสำเร็จมากเรื่อง สามเกลอ รับบท เจ้าคุณประสิทธิ์ฯ ทางช่อง 9 อสมท. และ บท เจ้าคุณวิจิตรฯ ทางไทยทีวีสีช่อง 3 (2538) หลังจากเคยแสดงเป็น กิมหงวน ฉบับภาพยนตร์ 16 มม. สามเกลอเจอล่องหน (2509)แสดง / ภาพยนตร์แสดง / ภาพยนตร์. - พ.ศ. 2500 : นเรศวรมหาราช - พ.ศ. 2504 : ดรรชนีนาง - พ.ศ. 2506 : เอื้อมเดือน - พ.ศ. 2506 : พะเนียงรัก - พ.ศ. 2507 : สมิงบ้านไร่ - พ.ศ. 2508 : อ้อมอกดิน - พ.ศ. 2509 : เพชรตัดเพชร - พ.ศ. 2510 : บุหรงทอง - พ.ศ. 2511 : 16 ปีแห่งความหลัง - พ.ศ. 2511 : ที่รักจ๋า - พ.ศ. 2511 : พิศวาสไม่วาย - พ.ศ. 2512 : อภินิหารอาจารย์ทอง - พ.ศ. 2512 : นางละคร - พ.ศ. 2512 : ไพรรัก - พ.ศ. 2513 : โทน - พ.ศ. 2514 : คนึงหา - พ.ศ. 2514 : จำปาทอง - พ.ศ. 2515 : ขวัญใจลูกทุ่ง - พ.ศ. 2516 : ผาเวียงทอง - พ.ศ. 2523 : ทหารเกณฑ์ ภาค 2 - พ.ศ. 2523 : แผ่นดินแห่งความรัก - พ.ศ. 2524 : คำอธิษฐานของดวงดาว - พ.ศ. 2524 : ทหารเรือมาแล้ว - พ.ศ. 2525 : สัตว์สาวผู้น่ารัก - พ.ศ. 2527 : เดชผีดิบ - พ.ศ. 2531 : พ่อปลาไหล แม่พังพอน - พ.ศ. 2536 : ลูกบ้าเที่ยวล่าสุด - พ.ศ. 2538 : บินแหลก - พ.ศ. 2539 : อนึ่ง คิดถึงพอสังเขป รุ่น 2 - พ.ศ. 2540 : ฝันบ้าคาราโอเกะ ฯลฯแสดง / ละครโทรทัศน์ แสดง / ละครโทรทัศน์. ละคร- พ.ศ. 2510 : พล นิกร กิมหงวน ช่อง 4 - พ.ศ. 2518 - พ.ศ. 2519 : พล นิกร กิมหงวน ช่อง 9 - พ.ศ. 2523 : แก้วกลางดง ช่อง 9 - พ.ศ. 2523 : ค่าแห่งความรัก ช่อง 9 - พ.ศ. 2526 : เธอกับฉัน *ภาพยนตร์โทรทัศน์ชิงรางวัลดาวเทียมทองคำ* ช่อง 7 - พ.ศ. 2527 : เก้าอี้ขาวในห้องแดง ช่อง 3 - พ.ศ. 2528 : กตัญญพิศวาส ช่อง 3 - พ.ศ. 2528 : เบญจรงค์ห้าสี ช่อง 3 รับเชิญ - พ.ศ. 2529 : แม่ปูเปรี้ยว ช่อง 7 - พ.ศ. 2530 : เวทีนี้ มีปัญหา(มาก) ช่อง 7 - พ.ศ. 2530 : ดวงไฟใยไม่ส่องฉัน ช่อง 7 - พ.ศ. 2531 : ตัวประกอบอดทน ช่อง 9 - พ.ศ. 2531 : เกมกามเทพ ช่อง 3 - พ.ศ. 2531 : บุญเติมร้านเดิมที่ใหม่ ช่อง 9 - พ.ศ. 2531 : รักประกาศิต ช่อง 3 รับเชิญ - พ.ศ. 2532 : แม่นาคพระโขนง ช่อง 3 - พ.ศ. 2532 : บ้านไม่รู้โรย ช่อง 9 - พ.ศ. 2532 : สุดแต่ใจจะไขว่คว้า ช่อง 3 - พ.ศ. 2532 : รัตติกาลยอดรัก ช่อง 3 รับเชิญ - พ.ศ. 2533 : คู่กรรม ช่อง 7 - พ.ศ. 2533 : วนาลี ช่อง 3 - พ.ศ. 2533 : โก๋ตี๋กี๋หมวย ช่อง 3 - พ.ศ. 2533 : กตัญญูประกาศิต ช่อง 3 รับเชิญ - พ.ศ. 2534 : กะลาก้นครัว ช่อง 7 - พ.ศ. 2534 : สาวน้อยร้อยชั่ง ช่อง 3 - พ.ศ. 2535 : ละครเร่ ช่อง 7 - พ.ศ. 2535 : แก้วสารพัดนึก ช่อง 7 - พ.ศ. 2535 : ภูตแม่น้ำโขง ช่อง 7 - พ.ศ. 2535 : เขยบ้านนอก ภาค 2 ช่อง 3 - พ.ศ. 2536 : จันทโครพ ช่อง 7 - พ.ศ. 2536 : คุณหญิงจอมแก่น ช่อง 3 - พ.ศ. 2536 : บัลลังก์เมฆ ช่อง 5 - พ.ศ. 2536 : เกิดแต่ตม ช่อง 7 - พ.ศ. 2536 : คุณหญิงพวงแข ช่อง 3 - พ.ศ. 2537 : กำนันถึก ช่อง 3 - พ.ศ. 2537 : วิมานมะพร้าว ช่อง 7 รับเชิญ - พ.ศ. 2537 : รุ่น 1 ตึก 5 หน้าเดิน ช่อง 7 - พ.ศ. 2538 : ปูลม ช่อง 3 - พ.ศ. 2538 : ศรีธนญชาย ช่อง 5 - พ.ศ. 2538 : พล นิกร กิมหงวน ช่อง 3 - พ.ศ. 2538 : ภูตพิศวาส ช่อง 7 - พ.ศ. 2538 : คือหัตถาครองพิภพ ช่อง 7 - พ.ศ. 2538 : เยาวราชในพายุฝน ช่อง 3 - พ.ศ. 2538 : ผู้ใหญ่ลีกับนางมา ช่อง 5 - พ.ศ. 2539 : เกาะสวาท หาดสวรรค์ ช่อง 7 - พ.ศ. 2539 : ชีวิตเหมือนฝัน ช่อง 3 - พ.ศ. 2539 : รักหลอกๆ อย่าบอกใคร ช่อง 5 - พ.ศ. 2539 : พิสูจน์รักจากสวรรค์ ช่อง 5 - พ.ศ. 2540 : ทัดดาวบุษยา ช่อง 7 - พ.ศ. 2541 : สุรพล(คนจริง) สมบัติเจริญ ช่อง 3 รับเชิญ - พ.ศ. 2541 : ชีวิตเพื่อฆ่า หัวใจเพื่อเธอ ช่อง 5 - พ.ศ. 2541 : พ่อปลาไหล ช่อง 3 - พ.ศ. 2541 : ความทรงจำใหม่ หัวใจเดิม ช่อง 5 - พ.ศ. 2542 : มือปืน ช่อง 3 - พ.ศ. 2542 : พระจันทร์ลายกระต่าย ช่อง 5 - พ.ศ. 2542 : โดดเดี่ยวไม่เดียวดาย ช่อง 5 - พ.ศ. 2543 : หงส์เหนือมังกร ช่อง 5 - พ.ศ. 2544 : เทวดาเดินดิน ช่อง 3 - พ.ศ. 2545 : มรดกหกคะเมน ช่อง 5 ฯลฯนักร้อง /นักพากย์ นักร้อง /นักพากย์. ขับร้องบันทึกแผ่นเสียง "พี่รักเจ้าสาว " ( สุนทรียา ณ เวียงกาญจน์ - สง่า อารัมภีร) ทำนองของเก่า ลาวราชบุรี ในละครเวทีคณะศิวารมย์ พากย์เสียงภาษาไทยให้ จินฟง เรื่อง เรือนแพ (2504) และพากย์เสียงตนเอง ใน เป็ดน้อย (2511)ชีวิตส่วนตัว ชีวิตส่วนตัว. พูนสวัสดิ์ ธีมากร เป็นบุตรชายของร้อยโทเขียน ธีมากร นายทหารบก เจ้าหน้าที่สถานีวิทยุ 7 พี.เจ.(ของเสด็จในกรมพระกำแพงเพ็ชรอัครโยธิน ณ วังพญาไท) ซึ่งเคยเป็นผู้อ่านประกาศและแถลงการณ์ของคณะราษฎรในคราวปฏิวัติเปลี่ยนแปลงการปกครอง พ.ศ. 2475 ผ่านทางสถานีวิทยุดังกล่าว และเป็นผู้ร่วมแสดงใน เลือดทหารไทย (2478) ขุนวิจิตรมาตรา ซึ่งสนิทกับ ร.ท.เขียน ธีมากร เล่าว่าบางคืนภรรยาของ ร.ท.เขียน จะมาที่สถานีกับเด็กชายตัวเล็ก ๆ คนหนึ่ง "เข้าใจว่าเด็กคนนั้นคือ พูนสวัสดิ์ ธีมากร" ชีวิตครอบครัว สมรสกับนางอภิรดี ธีมากร มีบุตรชายชื่อ อรรถพร ธีมากร ซึ่งเป็นดารานักแสดงในวงการบันเทิงไทยปัจจุบันมรณกรรม มรณกรรม. เสียชีวิตด้วยโรคประจำตัวคือ ความดันโลหิตสูง เมื่อวันที่ 21 มีนาคม พ.ศ. 2545</doc>
