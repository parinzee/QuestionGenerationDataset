<doc id="291736" url="https://th.wikipedia.org/wiki?curid=291736" title="เบลเอาต์">เบลเอาต์ "เบลเอาต์ – เรโวลูเซียนส์คริสเตียนเบลรีมิกซ์!" () เป็นเพลงแดนซ์รีมิกซ์เสียดสี แต่งโดยนักแต่งเพลงชาวอเมริกัน ลูเซียน เพียน (Lucian Piane) หรือเป็นที่รู้จักในชื่อ เรโวลูเซียน (RevoLucian) ออกเมื่อวันที่ 2 กุมภาพันธ์ ค.ศ. 2009 บนยูทูบและมายสเปซ โดยนำเสียงจากเหตุการณ์เมื่อเดือนกรกฎาคม ค.ศ. 2008 ที่นักแสดง คริสเตียน เบล โวยวายขึ้นมาในระหว่างการถ่ายทำภาพยนตร์เรื่อง Terminator Salvation โดยนำส่วนประกอบของเสียงมาใช้ในหลายส่วนในเพลง รวมถึงนำจังหวะบางช่วงของเพลงเต้นรำและคลิปของบาร์บรา สตรัยแซนด์ จากเหตุการณ์ในปี 2006 ที่เธอต่อว่าผู้สนับสนุนประธานาธิบดีสหรัฐอเมริกาขณะนั้น จอร์จ ดับเบิลยู. บุช โดยนำมาแทรกล้อเลียนเหมือนสตรัยแซนด์ทะเลาะกับเบล ในวันที่ปล่อยออกในยูทูบ เพลงมีผู้ชมมากกว่า 200,000 ครั้งและมากกว่าล้านครั้ง ณ วันที่ 5 กุมภาพันธ์ ค.ศ. 2009 สำนักข่าวเอพีเรียกว่า "เป็นเพลงแดนซ์สะกดจิต" สำนักข่าวยูพีไอ จะกล่าวว่า "ติดหู" และยังชื่นชมว่า "เป็นที่เกรียวกราวบนยูทูบ"ส่วนกิล คอฟแมนจากเว็บไซต์เอ็มทีวี.คอม อธิบายว่า "เป็นเพลงเทคโน ที่ครอบงำปาร์ตี้แดนซ์เต้นรำ" เว็บไซต์ของนิตยสารไทม์ เรียกเพลงนี้ว่า "ตลกขบขัน" และไนน์นิวส์ยังชมว่า "เป็นความสำเร็จของการคลั่งไคล้โลกออนไลน์" ผู้กำกับภาพยนตร์ Terminator Salvation แม็กจีชอบรีมิกซ์เพลงนี้และยังมีมีบนไอพอดของเขาเอง ตัวเบลเองเมื่อได้ยินรีมิกซ์แล้วก็คิดว่า "พวกเขาทำได้ดี"ภูมิหลัง ภูมิหลัง. ในเดือนกรกฎาคม ค.ศ. 2008 ขณะที่คริสเตียน เบลถ่ายทำฉากหนึ่งของภาพยนตร์เรื่อง Terminator Salvation ในรัฐนิวเม็กซิโก ร่วมกับนักแสดงหญิง ไบรซ์ ดัลลาส ฮาเวิร์ด ผู้กำกับภาพของภาพยนตร์ที่ชื่อ เชน เฮิร์ลบัต เดินเข้ามาในเส้นการมุมมองของเบลในระหว่างการถ่ายทำ เป็นเหตุให้เบลตะโกนด่าทอเฮิร์ลบัต และกล่าวว่า หากเฮิร์ลบัตยังทำอย่างนี้อีกและไม่ถูกไล่ออก เขาจะลาออกจากภาพยนตร์เรื่องนี้ ซึ่งเฮิร์ลบัตก็กล่าวขอโทษต่อเบลอย่างสงบอยู่หลายหน แต่หลังจากดำเนินการถ่ายทำต่อได้อีก 7 ชั่วโมงก็เกิดเหตุขึ้น หลังเกิดเหตุ เว็บไซต์ TMZ.com ได้รายงานข่าวเหตุการณ์ดังกล่าว พร้อมทั้งนำเสียงที่บันทึกมาเผยแพร่เมื่อวันที่ 2 กุมภาพันธ์ ค.ศ. 2009 แต่เหตุการณ์ครั้งนี้ยังไม่เป็นการรับรู้อย่างกว้างขวาง จวบจนกระทั่งเว็บไซต์ TMZ.com ได้นำเสียงด่าทออย่างเดือดพล่านของเบลออกมาเผยแพร่ TMZ.com รายงานว่า ผู้บริหารของทีมภาพยนตร์เรื่อง Terminator Salvation ได้ส่งสำเนาเสียงนี้ให้กับบริษัทประกันของภาพยนตร์ เนื่องจากเบลกล่าวปฏิเสธที่จะร่วมงานกับทีมภาพยนตร์เรื่องนี้ต่อในสำเนาเสียงดังกล่าว 4 วันหลังจากสำเนาเสียงนี้ถูกเผยแพร่ทางอินเทอร์เน็ต เบลก็ได้เป็นแขกรับเชิญของสถานนีวิทยุในลอสแอนเจลิสที่ชื่อ เคอาร์โอคิว เพื่อชึ้แจงในประเด็นของการทะเลาะเบาะแว้งที่กำลังเป็นข่าว เบลกล่าวยอมรับว่า "เขาแสดงกิริยาที่หยาบคาย" แต่เขาและเฮิร์ลบัตก็ได้ปรับความเข้าใจกันหลังเกิดความขัดแย้งแล้ว และ "ไม่มีปัญหาใดคั่งค้างอีกแล้ว" เบลยังกล่าวว่า "หลังจากเกิดเหตุการณ์ความขัดแย้ง เราทั้งคู่ยังร่วมงานต่อไปอีกหลายชั่วโมง และยังร่วมทำงานกันต่อไปอีกประมาณเดือนหนึ่ง" และยังระบุอีกว่า "ผมเห็นภาพตัดต่อภาพยนตร์คร่าวๆ แล้วและคิดว่าเฮิร์ลบัตทำงานได้วิเศษและ ภาพยนตร์ก็ดูยอดเยี่ยมมาก"</doc>
