<doc id="754190" url="https://th.wikipedia.org/wiki?curid=754190" title="อิ้นเสียง">อิ้นเสียง อี๋ชินหวัง ซึ่งมีพระนามเดิมว่าอิ้นเสียง (: 16 พฤศจิกายน 1686 – 18 มิถุนายน 1730) เป็นเจ้าชายในราชวงศ์ชิง และเป็นอ๋องพระมาลาเหล็กในตำแหน่งอี๋ชินหวังเป็นพระองค์แรกประวัติ ประวัติ. อิ้นเสียงเกิดในราชสกุลอ้ายซินเจว๋หลัว เป็นพระราชโอรสองค์ที่ 22 ของจักรพรรดิคังซี แต่เป็นพระองค์ที่ 13 ที่เติบโตจนเป็นผู้ใหญ่ พระมารดาของพระองค์คือจิ้งหมิ่นหวงกุ้ยเฟย์ สกุลจางเจีย ซึ่งเป็นธิดาของนายทหารชั้นสูงในกองธงขลิบเหลือง เมื่อพระชันษาได้ 14 ปี พระมารดาของพระองค์สิ้นพระชนม์ จักรพรรดินีเซี่ยวกงเหรินจึงอบรมเลี้ยงดูพระองค์ต่อมา เนื่องจากพระองค์ทรงเข้าไปยุ่งเกี่ยวกับการเลือกรัชทายาทของจักรพรรดิคังซี พระองค์จึงถูกพระบิดาสั่งคุมขังนานนับ 10 ปี เมื่อเจ้าชายอิ้นเจินขึ้นครองราชย์เป็นจักรพรรดิยงเจิ้ง อิ้นเสียงได้ถูกปล่อยตัวออกมาและได้เข้ารับราชการ จักรพรรดิยงเจิ้งได้เลื่อนฐานันดรศักดิ์ของพระองค์เป็น เหอซั่วอี๋ชินหวัง อิ้นเสียงเป็นผู้สนับสนุนอย่างแข็งขันของจักรพรรดิยงเจิ้งและทำงานอย่างไม่รู้จักเหน็ดเหนื่อยเพื่อช่วยจักรพรรดิในการบริหารราชการ แม้จะทุกข์ทรมานจากสุขภาพที่ไม่ดี ในปี 1725 อิ้นเสียงถูกส่งไปดูแลปัญหาน้ำ รวมทั้งการควบคุมน้ำท่วมและการขนส่ง พระองค์ได้ประชวรจึงต้องเสด็จกลับเมืองหลวงปักกิ่งในเวลาต่อมา อิ้นเสียงสิ้นพระชนม์ด้วยพระโรคที่คล้ายกับหอบหืดและวัณโรคปอดในปี 1730 จักรพรรดิยงเจิ้งทรงเสียพระทัยอย่างมาก อิ้นเสียงเป็นพระอนุชาที่ได้รับการอนุโลมไม่ต้องเปลี่ยนพระนามจาก อิ้น เป็น หยุน และฐานันดรศักดิ์ของพระองค์ยังได้ถูกบรรจุในอ๋องพระมาลาเหล็ก พระโอรสของพระองค์จึงได้สืบฐานันดรศักดิ์ต่อมาพระบรมวงศานุวงศ์พระบรมวงศานุวงศ์. - พระราชบิดา : จักรพรรดิคังซี - พระราชมารดา : จิ้งหมิ่นหวงกุ้ยเฟย์ สกุลจางเจีย - พระชายาเอก- พระชายาเอก สกุลเจ้าเจีย - พระชายารอง- พระชายารอง สกุลฟู่ฉา - พระชายารอง สกุลอูซู - พระชายารอง สกุลกัวเอ่อร์เจีย - พระอนุชายา- พระอนุชายา สกุลสือเจีย - พระอนุชายา สกุลน้าล่า - พระโอรส- เจ้าชายหงฉาง (弘昌, 1706 - 1771) อี่เก๋อเป้ยเล่อ (已革貝勒) โอรสในพระชายารอง สกุลกัวเอ่อร์เจีย - เจ้าชายไม่ปรากฏพระนาม (1708 - 1709) โอรสในพระอนุชายา สกุลสือเจีย - เจ้าชายหงถุน (弘暾, 1710 - 1728) เป้ยเล่อ (貝勒) โอรสในพระชายาเอก สกุลเจ้าเจีย - เจ้าชายหงเจี่ยว (弘晈, 17 มิถุนายน 1713 - 9 กันยายน 1764) หนิงเหลียงจวิ้นหวัง (寧良郡王,1730-1764) โอรสในพระชายาเอก สกุลเจ้าเจีย - เจ้าชายหงก่วง (弘㫛, 1716) โอรสในพระชายาเอก สกุลเจ้าเจีย - เจ้าชายหงฉิ่น (弘昑, 1716 - 1729) เป้ยเล่อ (貝勒) โอรสในพระชายารอง สกุลอูซู - เจ้าชายหงเสี่ยว (弘曉, 23 พฤษภาคม 1722 - 11 พฤษภาคม 1778) เหอซั่วอี๋ซีชินอ๋อง (和硕怡僖親王,1730-1778) โอรสในพระชายาเอก สกุลเจ้าเจีย - เจ้าชายโซ่วเอิน (綬恩, 1725) โอรสในพระชายาเอก สกุลเจ้าเจีย - เจ้าชายอามู่ซานหลาง (阿穆珊琅, 1726 - 1727) โอรสในพระอนุชายา สกุลน้าล่า - พระธิดา- เจ้าหญิงไม่ปรากฏพระนาม (1703 - 1776) ธิดาในพระชายารอง สกุลกัวเอ่อร์เจีย - เจ้าหญิงไม่ปรากฏพระนาม (1707 - 1726) ธิดาในพระชายาเอก สกุลเจ้าเจีย - เจ้าหญิงไม่ปรากฏพระนาม (1710 - 1711) ธิดาในพระชายารอง สกุลฟู่ฉา - เจ้าหญิงเหอซั่วเหอฮุ่ยกงจวู่ (和碩和惠公主,1714 - 1731) ธิดาในพระชายาเอก สกุลเจ้าเจีย</doc>
