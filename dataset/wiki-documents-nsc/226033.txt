<doc id="226033" url="https://th.wikipedia.org/wiki?curid=226033" title="ฝันติดไฟ หัวใจติดดิน">ฝันติดไฟ หัวใจติดดิน ฝันติดไฟ หัวใจติดดิน () เป็นภาพยนตร์ไทยในปี พ.ศ. 2540 นำแสดงโดย ศรราม เทพพิทักษ์, กุลสตรี ศิริพงษ์ปรีดา, อนันต์ บุนนาค, รวิชญ์ เทิดวงศ์ ร่วมด้วย อรุณ ภาวิไล, วิทิต แลต, เกียรติศักดิ์ อุดมนาค, ปอรรัชม์ ยอดเณร, สุเทพ ประยูรพิทักษ์, ปิยะ เศวตพิกุล, พจน์ อานนท์, ดารณีนุช โพธิปิติ, ปทุมวดี เค้ามูลคดี, ปทุมรัตน์ วรมาลี, ภานุชนารถ ทองเจือ กำกับโดย องอาจ สิงห์ลำพองเนื้อเรื่อง เนื้อเรื่อง. นัย (ศรราม เทพพิทักษ์) ชายหนุ่มที่รักและดูแล หนึ่ง (อนันต์ บุนนาค) พี่ชายแท้ ๆ ของตนเองที่พิการทางสมองเหมือนเด็กอายุ 10 ขวบ เพราะตอนเป็นเด็กหนึ่งได้เข้าไปช่วยนัยที่ติดอยู่ในบ้านที่กำลังไฟไหม้ นัยได้พบกับ พิม (กุลสตรี ศิริพงษ์ปรีดา) หญิงสาวผู้ใฝ่ฝันอยากจะเป็นนักร้อง นัยและพิมเริ่มมีความรู้สึกดี ๆ ต่อกัน ต่อมาฝันของพิมได้กลายเป็นความจริง เมื่อเธอเข้าประกวดร้องเพลง โดยมี ธนา (รวิชญ์ เทิดวงศ์) หนุ่มนักธุรกิจคอยผลักดัน นัยรู้สึกตัวว่าไม่อาจสู้อะไรกับธนาได้ เลยพยายามห่างจากพิมไป ต่อมา เบิ้ม (วิทิต แลต) ถูกตำรวจจับเพราะหนึ่งเป็นเหตุ เบิ้มตามมาล้างแค้นโดยทำให้หนึ่งถึงแก่ความตาย นัยจึงหนึไปอยู่ที่อื่น และได้พบกับพิมอีก ซึ่งพิมกลายเป็นคนรักของธนาไปแล้ว ทั้งหมดได้ดำเนินชีวิตตามความฝันของตน ท้ายที่สุดชายหนุ่มธรรมดา ๆ อย่างนัยก็ได้พบกับวิถีชีวิตที่เป็นตัวของตัวเองคำโปรย คำโปรย. ทุกชีวิตมีฝัน ทุกความฝันมีไฟ ทุกหัวใจมีรักรางวัล รางวัล. รางวัลตุ๊กตาทอง (พระสุรัสวดี) ประจำปี พ.ศ. 2540- ออกแบบเครื่องแต่งกายยอดเยี่ยม (วรธน กฤษณะกลิน) - ดนตรีประกอบภาพยนตร์ยอดเยี่ยม (จำรัส เศวตาภรณ์) - ผู้แสดงประกอบชายยอดเยี่ยม (อนันต์ บุนนาค) - ผู้แสดงนำหญิงยอดเยี่ยม (กุลสตรี ศิริพงษ์ปรีดา)เบื้องหลังและคำวิจารณ์ เบื้องหลังและคำวิจารณ์. ฝันติดไฟ หัวใจติดดิน เป็นภาพยนตร์ลำดับที่ 7 ของ บริษัท อาร์.เอส. ฟิล์ม เป็นการกำกับภาพยนตร์ครั้งแรกของ องอาจ สิงห์ลำพอง ผู้กำกับหนุ่มที่ผ่านงานการกำกับโฆษณาและมิวสิกวิดีโอในสังกัดของ อาร์.เอส. มาก่อน ภาพยนตร์ได้รับการวิจารณ์ในแง่ที่ไม่ดีนัก โดยถูกวิจารณ์ว่าเหมือนกับภาพยนตร์ดราม่าของฮ่องกง อีกทั้งการแสดงของนักแสดง โดยเฉพาะ อนันต์ บุนนาค ก็ลอกเลียนแบบบท ฟอเรสต์ กัมป์ จากการแสดงของ ทอม แฮงค์ ที่ทำให้แฮงค์ได้รับรางวัลออสการ์สาขานักแสดงนำชายยอดเยี่ยมมาแล้ว อย่างเห็นได้ชัดเจน แต่ก็ทำให้อนันต์ บุนนาค ได้รับรางวัลตุ๊กตาทองสาขานักแสดงประกอบชายยอดเยี่ยมไป</doc>
