<doc id="498022" url="https://th.wikipedia.org/wiki?curid=498022" title="โนะบุโอะ นะชิโระ">โนะบุโอะ นะชิโระ โนะบุโอะ นะชิโระ () นักมวยสากลชาวญี่ปุ่น ซึ่งเคยครองแชมป์โลกรุ่น 115 ปอนด์ของสมาคมมวยโลก (WBA) ถึง 2 สมัย และเคยทำสถิติเป็นนักมวยญี่ปุ่นที่ชกน้อยครั้งสุดแล้วได้ครองแชมป์โลก (8 ครั้ง) เทียบเท่ากับโจอิชิโร ทัตสึโยชิ ก่อนจะถูกทำลายลงโดยคาซูโตะ อิโอกะประวัติ ประวัติ. นาชิโรเกิดที่จังหวัดนาราในครอบครัวของพ่อครัว แต่นาชิโรเลือกที่จะชกมวยสากลอาชีพ โดยขึ้นชกครั้งแรกเมื่อวันที่ 11 กรกฎาคม พ.ศ. 2546 ชนะน็อค ชิเงกิ อิชิโนมิยะ ยกแรก จากนั้นชกชนะอีกสามครั้ง นาชิโรก็ขึ้นชกกับฮืเตโนบุ ฮอนด้า นักมวยระดับรองแชมป์โลก ซึ่งนาชิโร่เป็นฝ่ายชนะคะแนนได้ ก่อนจะชิงแชมป์ญี่ปุ่นรุ่นซูเปอร์ฟลายเวทเมื่อวันที่ 3 เมษายน พ.ศ. 2548 ชนะน็อค ไซจิ ทานากะ ยก 10 ได้แชมป์มาครอง ทานากะผู้แพ้ถึงกับตัดสินใจแขวนนวมไปทันที หลังจากชกป้องกันตำแหน่งได้ 1 ครั้ง นาชิโรก็ขึ้นชิงแชมป์โลกรุ่นซูเปอร์ฟลายเวท WBA โดยหวังสร้างสถิติเป็นนักมวยญี่ปุ่นที่ชกเพียง 8 ครั้งก็ได้เป็นแชมป์โลกเทียบเท่ากับสถิติที่โจชิอิโร่ ทสึโยชิได้ทำไว้ ซึ่งปรากฏว่านาชิโรทำสำเร็จโดยเป็นฝ่ายชนะน็อค มาร์ติน คัสติญโญ่ ยก 10 เมื่อวีนที่ 22 กรกฎาคม พ.ศ. 2549 แต่นาชิโร่ก็ป้องกันตำแหน่งได้เพียงครั้งเดียวก็เสียแชมป์ให้ อเล็กซานเดอร์ มูนอส ไปเมื่อวันที่ 3 พฤษภาคม พ.ศ. 2550 หลังจากเสียแชมป์ นาชิโรขึ้นชกชนะเพชรคลองไผ่ ส.ธารทิพย์ และสายรุ้ง อ.สุวรรณศิลป์ แล้วจึงได้ขึ้นชิงแชมป์โลกรุ่นซูเปอร์ฟลายเวท WBA อีกครั้ง หลังจากที่มูนอสไปชกล้มแชมป์แพ้คะแนน คริสเตียน มิฮาเรส แชมป์โลกรุ่นเดียวกันของสภามวยโลก (WBC) มิฮาเรสจึงกลายเป็นซูเปอร์แชมป์ของสมาคมมวยโลก นาชิโรจึงได้ขึ้นชิงแชมป์โลกที่ว่างกับโคไฮ โคโนะ ซึ่งนาชิโรเป็นฝ่ายชนะคะแนนเมื่อวันที่ 15 กันยายน พ.ศ. 2551 ได้ครองแชมป์โลกสมัยที่ 2 นาชิโร่ป้องกันตำแหน่งได้ 1 ครั้ง พอขึ้นชกป้องกันแชมป์ครั้งที่ 2 ปรากฏว่าเสมอกับฮูโก้ ฟิเดล คาซาเรสอย่างค้านสายตา สมาคมมวยโลกจึงสั่งให้ชกกันใหม่อีกครั้ง คราวนี้ นาชิโรเป็นฝ่ายแพ้คะแนน เสียแชมป์โลกไปเมื่อวันที่ 8 พฤษภาคม พ.ศ. 2553 หลังจากเสียแชมป์ นาชิโร่หันไปชิงแชมป์โลกรุ่นเดียวกันของสภามวยโลก แต่เป็นฝ่ายแพ้คะแนน โทมัส โรฮาส ไปเมื่อวันที่ 5 กุมภาพันธ์ พ.ศ. 2554 เมื่อโรฮาสมาเสียแชมป์ให้กับ สุริยัน ศ.รุ่งวิสัย นาชิโร่ได้เดินทางมาชิงแชมป์กับสุริยันที่ประเทศไทย ซึ่งนาชิโรเป็นฝ่ายแพ้คะแนนไปเมื่อวันที่ 4 พฤศจิกายน พ.ศ. 2554 (ซึ่งขณะนั้นได้เกิดวิกฤตการณ์อุทกภัยครั้งใหญ่อยู่ด้วย) จากนั้น นาชิโร่หันมาชิงแชมป์โลกรุ่นซูเปอร์ฟลายเวท WBA กับเทพฤทธิ์ สิงห์วังชา แต่ก็เป็นฝ่ายแพ้คะแนนอย่างสูสีเมื่อวันที่ 1 กันยายน พ.ศ. 2555 และเดินทางมาชิงแชมป์เฉพาะกาลในรุ่นและสถาบันเดียวกันกับเด่นเก้าแสน เก้าวิชิต ถึงที่ประเทศไทย แต่ก็เป็นฝ่ายแพ้คะแนนไปแบบไม่เป็นเอกฉันท์เมื่อวันที่ 3 กันยายน พ.ศ. 2556</doc>
