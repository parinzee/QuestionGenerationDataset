<doc id="282263" url="https://th.wikipedia.org/wiki?curid=282263" title="พิพิธภัณฑ์โซโลมอน อาร์. กุกเกนไฮม์">พิพิธภัณฑ์โซโลมอน อาร์. กุกเกนไฮม์ พิพิธภัณฑ์ โซโลมอน อาร์. กุกเกนไฮม์ () เปิดเมื่อวันที่ 21 ตุลาคม ค.ศ. 1959 เป็นหนึ่งในพิพิธภัณฑ์ที่เป็นที่รู้จักที่สุดในนครนิวยอร์กและเป็นจุดสังเกตทางสถาปัตยกรรมที่สำคัญที่สุดแห่งหนึ่ง ออกแบบโดยแฟรงก์ ลอยด์ ไรต์ โดยอาจเรียกง่าย ๆ ว่า "กุกเกนไฮม์" เป็นพิพิธภัณฑ์ที่มีผลงานศิลปะแบบ ศิลปะอิมเพรสชันนิสม์ ศิลปะอิมเพรสชันนิสม์สมัยหลัง ศิลปะสมัยใหม่ยุคแรก และศิลปะร่วมสมัย และยังมีการจัดนิทรรศการพิเศษระหว่างปี อาคารตั้งอยู่แถบอัปเปอร์อีสต์ไซด์ในนครนิวยอร์ก และเป็นพิพิธภัณฑ์แห่งที่ 2 ที่เปิดโดยมูลนิธิโซโลมอน อาร์. กุกเกนไฮม์ที่ก่อตั้งในปี ค.ศ. 1937 ในเดือนกันยายน ค.ศ. 2008 คณะกรรมการบริหารมูลนิธิโซโลมอน อาร์. กุกเกนไฮม์ ยืนยันว่าได้แต่งตั้งริชาร์ด อาร์มสตรอง เป็นผู้บริหารคนที่ 5 มีผลวันที่ 4 พฤศจิกายน ค.ศ. 2008 ดำรงตำแหน่งแทนโทมัส เครนส์ ที่เป็นผู้บริหารตั้งแต่ปี ค.ศ. 1998</doc>
