<doc id="217351" url="https://th.wikipedia.org/wiki?curid=217351" title="พาโคลบิวทราโซล">พาโคลบิวทราโซล พาโคลบิวทราโซล (Paclobutrazol; PBZ) ชื่อทางเคมีคือ (2RS, 3RS)-1-(4-Chlorphenyl)-4,4-dimethyl-2-(1H-1,2,4-triazol-1-yl)pentan-3-ol เป็นสารชะลอการเจริญเติบโตของพืชที่นิยมใช้กับมะม่วงและพืชไร่ และเป็นสารกำจัดเชื้อรากลุ่ม triazole ออกฤทธิ์ในทางตรงข้ามกับจิบเบอเรลลิน โดยยับยั้งการสังเคราะห์จิบเบอเรลลิน ลดการยืดตัวของปล้อง เพิ่มการเจริญเติบโตของราก เร่งให้เกิดดอก ทำให้ออกลูกเร็วและเพิ่มการผลิตเมล็ดในพืชเช่นมะเขือเทศ และพริกไทย PBZ ลดความไวต่อความเย็นของพืชด้วย PBZ ถูกใช้ในการจัดสวนเพื่อลดการเจริญเติบโตของยอด ใช้ได้ผลดีกับไม้พุ่มและไม้ต้น ช่วยเพิ่มความทนทานต่อความเครียดจากความแล้ง เกิดใบไม้สีเขียวเข้ม มีความต้านทานต่อเชื้อราและแบคทีเรียเพิ่มขึ้นและเพิ่มการพัฒนาของราก การเจริญของแคมเบียมเช่นเดียวกับการยับยั้งการเจริญของยอดในไม้ต้นบางชนิดวิธีการใช้ วิธีการใช้. ปกติใช้ PBZ กับดินเพื่อให้ซึมเข้าสู่พืชทางราก และขนส่งผ่านไซเลมไปยังส่วนยอด การใช้ที่ใบส่วนใหญ่ไม่ได้ผล ใช้แช่เมล็ดเพื่อลดการงอกและการเจริญของต้นกล้า เป็นส่วนประกอบที่ออกฤทธิ์ของ Bonzi TM</doc>
