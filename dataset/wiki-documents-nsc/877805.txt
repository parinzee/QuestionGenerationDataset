<doc id="877805" url="https://th.wikipedia.org/wiki?curid=877805" title="ไรช์เยอรมัน">ไรช์เยอรมัน ไรช์เยอรมัน ( ดอยท์เชิสไรช์) เป็นชื่ออย่างเป็นทางการของประเทศเยอรมนีระหว่าง ค.ศ. 1871 ถึง 1943 ชื่อนี้มักถูกแปลเป็นภาษาอังกฤษว่า "German Empire" (จักรวรรดิเยอรมัน) หรือ "German Realm" (อาณาจักรเยอรมัน) ซึ่งในระหว่างปีค.ศ. 1943 ถึง 1945 ชื่ออย่างเป็นทางการของเยอรมนีถูกเปลี่ยนเป็น ไรช์มหาเยอรมัน ( โกรซส์ดอยท์เชิสไรช์) จากการที่นาซีเยอรมนีได้เข้ายึดครองและผนวกดินแดนมหาศาลของยุโรปในช่วงสงครามโลกครั้งที่สอง ไรช์เยอรมันแบ่งออกเป็นสามยุคได้แก่:1. ไรช์ที่หนึ่ง (Erstes Reich) : คือ "จักรวรรดิโรมันอันศักดิ์สิทธิ์" (Heiliges Römisches Reich) ในปี 962–1806 และต่อมาคือ "จักรวรรดิโรมันอันศักดิ์สิทธิ์แห่งชนชาติเยอรมัน" (Heiliges Römisches Reich Deutscher Nation) 2. ไรช์ที่สอง (Zweites Reich) : คือ "จักรวรรดิเยอรมัน" (Deutsches Kaiserreich) ในปี 1871–1918 3. ไรช์ที่สาม (Drittes Reich) : คือ "ไรช์เยอรมัน" ในปี 1933–1943 และต่อมาคือ "ไรช์มหาเยอรมัน" ในปี 1943–1945 คำว่าไรช์เยอรมันปรากฎอยู่ในสารบบราชการไทยครั้งแรกในปี 1937 เมื่อไทยและเยอรมนีได้ลงนามใน "สนธิสัญญาทางไมตรี พาณิชย์ และการเดินเรือระหว่างราชอาณาจักรไทยกับไรช์เยอรมัน"</doc>
