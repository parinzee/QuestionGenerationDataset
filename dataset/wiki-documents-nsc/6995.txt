<doc id="6995" url="https://th.wikipedia.org/wiki?curid=6995" title="จังหวัดยะลา">จังหวัดยะลา ยะลา เป็นจังหวัดในภาคใต้ของประเทศไทย มีอาณาเขตติดต่อกับประเทศมาเลเซียสัญลักษณ์ประจำจังหวัดสัญลักษณ์ประจำจังหวัด. - คำขวัญประจำจังหวัด : ใต้สุดสยาม เมืองงามชายแดน - ตราประจำจังหวัด : รูปคนงานทำเหมืองดีบุก - ต้นไม้ประจำจังหวัด : ต้นอโศกเหลืองหรือศรียะลา () - ดอกไม้ประจำจังหวัด : ดอกพิกุล () - สัตว์น้ำประจำจังหวัด : ปลาพลวงชมพูหรืออีแก กือเลาะฮ ()ประวัติ ประวัติ. ยะลาเดิมเป็นท้องที่หนึ่งของเมืองปัตตานี ในสมัยพระบาทสมเด็จพระจุลจอมเกล้าเจ้าอยู่หัว (รัชกาลที่ 5) ได้มีการปรับปรุงการปกครองใหม่เป็นการปกครองแบบเทศาภิบาลและได้ออกประกาศข้อบังคับสำหรับปกครอง 7 หัวเมือง รัตนโกสินทรศก 120 ซึ่งประกอบด้วยเมืองปัตตานี หนองจิก ยะหริ่ง สายบุรี ยะลา ระแงะ และรามัน ในแต่ละเมืองจะแบ่งเขตการปกครองเป็นอำเภอ ตำบล และหมู่บ้าน ต่อมาในปี พ.ศ. 2447 ประกาศจัดตั้งมณฑลปัตตานีขึ้นดูแลหัวเมืองทั้ง 7 แทนมณฑลนครศรีธรรมราช และยุบเมืองเหลือ 4 เมือง ได้แก่ ปัตตานี ยะลา สายบุรี และระแงะ ต่อมา พ.ศ. 2450 เมืองยะลาแบ่งเขตการปกครองเป็น 2 อำเภอ ได้แก่อำเภอเมืองยะลาและอำเภอยะหา ต่อมา พ.ศ. 2475 ได้มีการยกเลิกมณฑลปัตตานี และในปี พ.ศ. 2476 เมืองยะลาได้รับการเปลี่ยนแปลงฐานะเป็นจังหวัดยะลาตามพระราชบัญญัติราชอาณาจักรสยาม พ.ศ. 2476 เรื่อง การจัดระเบียบราชการบริหารส่วนภูมิภาค ออกเป็นจังหวัด เป็นอำเภอ และให้มีข้าหลวงประจำจังหวัด และกรมการจังหวัดเป็นผู้บริหารราชการความหมายของชื่อจังหวัด ความหมายของชื่อจังหวัด. เหตุที่เรียกชื่อว่ายะลานั้นเพราะพระยาเมืองคนแรกได้ตั้งที่ทำการขึ้นที่บ้านยะลา คำว่า ยะลา () หรือสำเนียงภาษามลายูพื้นเมืองเรียกว่า ยาลอ () แปลว่า "แห" ซึ่งเป็นคำยืมมาจากภาษาบาลี-สันสกฤตว่า ชาละ หรือ ชาลี หมายถึง "แห" หรือ "ตาข่าย" มีภูเขาลูกหนึ่งในเขตอำเภอเมืองยะลามีลักษณะเหมือนแหจับปลา โดยผูกจอมแหแล้วถ่างตีนแหไปโดยรอบ ผู้คนจึงเรียกภูเขานี้ว่า ยะลา หรือ ยาลอ แล้วนำมาตั้งนามเมือง แต่ตามประวัติศาสตร์ซึ่งได้เขียนไว้ในสมัยเจ็ดหัวเมือง โดยเจ้าผู้ครองเมืองเดิมได้เขียนไว้เป็นประวัติศาสตร์เป็นภาษามลายูว่า “เมืองยะลา” เป็นสำเนียงภาษาอาหรับ โดยชาวอินโดนีเซียที่เข้ามาเผยแพร่ศาสนาอิสลามในบริเวณเจ็ดหัวเมืองซึ่งอยู่ในแหลมมลายูเป็นผู้ตั้งชื่อเมืองไว้ เมืองยะลาเดิมตั้งอยู่ใกล้ภูเขายาลอ ห่างจากที่ว่าการอำเภอเมืองยะลาปัจจุบันไปทางทิศตะวันตกประมาณ 12 กิโลเมตร ต่อมาเมืองยะลาได้ยกฐานะเป็นเมือง ๆ หนึ่งของบริเวณเจ็ดหัวเมือง คำว่าเมืองยะลาหรือยาลอ ยังคงเรียกกันจนถึงปัจจุบันนี้เมืองที่สวยงาม เมืองที่สวยงาม. ยะลาเป็นจังหวัดที่เทศบาลมีการจัดวางผังเมืองแบบใยแมงมุมที่สวยที่สุดของประเทศไทย และได้รับรางวัลชนะเลิศการประกวดความสะอาด 3 ปีซ้อนระหว่าง พ.ศ. 2528-2530 และได้รับการยกฐานะเป็นเทศบาลนครยะลา ในปี พ.ศ. 2538 ในปี พ.ศ. 2540 ได้รับการคัดเลือกจากองค์การอนามัยโลกให้เป็นเป็น 1 ใน 5 เมืองของประเทศไทยประชากร ประชากร. และประชากรส่วนใหญ่เป็นชาวไทยเชื้อสายมลายูถึงร้อยละ 66.1 นอกจากนั้นก็จะมีชาวไทยพุทธ, ชาวไทยเชื้อสายจีน และชาวซาไก ซึ่งตั้งถิ่นฐานในเขตหมู่ 3 ตำบลบ้านแหร อำเภอธารโต แต่ปัจจุบันส่วนใหญ่ได้อพยพไปอยู่ในมาเลเซีย ด้วยเหตุผลด้านที่ทำกินและวิถีชีวิตที่ดีกว่า ประกอบกับเหตุผลด้านความไม่สงบ จังหวัดยะลาเป็นหนึ่งในสี่จังหวัดของไทยที่ประชากรส่วนใหญ่นับถือศาสนาอิสลาม ร้อยละ 75.42 รองลงมาคือศาสนาพุทธร้อยละ 24.25 และศาสนาอื่น ๆ ร้อยละ 0.33 มีมัสยิดทั้งหมด 453 แห่ง, วัดในพุทธศาสนา 45 แห่ง, โบสถ์คริสต์ 6 แห่ง และคุรุดวาราศาสนาซิกข์ 1 แห่ง อย่างไรก็ตามจังหวัดยะลาเป็นหนึ่งในสามจังหวัดชายแดนภาคใต้ที่มีสัดส่วนของผู้ที่นับถือศาสนาพุทธมากที่สุดชาวจังหวัดยะลาที่มีชื่อเสียงชาวจังหวัดยะลาที่มีชื่อเสียง. - รองศาสตราจารย์ ดร.ปณิธาน วัฒนายากร ที่ปรึกษารองนายกรัฐมนตรี(พลเอกประวิตร วงษ์สุวรรณ) ที่ปรึกษาและกรรมการคณะกรรมการเตรียมการเพื่อสร้างความสามัคคีปรองดอง ในรัฐบาลพลเอกประยุทธ์ จันทร์โอชา อาจารย์จากคณะรัฐศาสตร์ จุฬาลงกรณมหาวิทยาลัย - นายนาถพงศ์ อัมพรอร่ามเวทย์ หรือ หยง ผู้ก่อตั้งเว็ปไซต์ ประมูลดอตคอมหน่วยการปกครอง หน่วยการปกครอง. การปกครองแบ่งออกเป็น 8 อำเภอ 56 ตำบล 341 หมู่บ้านอุทยานอุทยาน. - อุทยานแห่งชาติบางลาง - อุทยานน้ำตกธารโต - น้ำตกละอองรุ้ง - น้ำตกสุขทาลัย - น้ำตกลาตอสถานที่ท่องเที่ยวสถานที่ท่องเที่ยว. - อำเภอเบตง - น้ำตกละอองรุ้งการศึกษา การศึกษา. ระดับอุดมศึกษา- มหาวิทยาลัยราชภัฏยะลา - วิทยาลัยชุมชนยะลา - ศูนย์วิทยพัฒนา มหาวิทยาลัยสุโขทัยธรรมาธิราช จังหวัดยะลา - มหาวิทยาลัยฟาฏอนี - สถาบันการพลศึกษา วิทยาเขตยะลา - วิทยาลัยการสาธารณสุขสิรินธร จังหวัดยะลา - วิทยาลัยพยาบาลบรมราชชนนี ยะลา - วิทยาลัยอาชีวศึกษายะลา ยะลา - วิทยาลัยเทคนิคยะลา ยะลา - วิทยาลัยสารพัดช่าง ยะลา - วิทยาลัยการอาชีพรามัน ยะลา - วิทยาลัยการอาชีพเบตง ยะลา ระดับมัธมยมศึกษา- โรงเรียนคณะราษฎรบำรุง จังหวัดยะลา - โรงเรียนคณะราษฎรบำรุง 2 - โรงเรียนคณะราษฎรบำรุง 3 - โรงเรียนสตรียะลา - โรงเรียนกาบังพิทยาคม - โรงเรียนอาลาวียะห์วิทยา - โรงเรียนพัฒนาวิทยา - โรงเรียนคณะราษฎรบำรุง - โรงเรียนจันทร์ประภัสสร์อนุสรณ์ - โรงเรียนเฉลิมพระเกียรติสมเด็จพระศรีนครินทร์ ยะลา - โรงเรียนธารโตวัฑฒนวิทย์ - โรงเรียนนิคมพัฒนวิทย์ - โรงเรียนบันนังสตาวิทยา - โรงเรียนเบตง (วีระราษฎร์ประสาน) - โรงเรียนยะหาศิรยานุกูล - โรงเรียนรามันห์ศิริวิทย์ - โรงเรียนยะลาวิทยาลัย - โรงเรียนรังสีอนุสรณ์ - โรงเรียนธรรมวิทยามูลนิธิ ยะลา - โรงเรียนสตรีอิสลามวิทยามูลนิธิ ยะลา - โรงเรียนสุขสวัสดิ์วิทยา - โรงเรียนสมบูรณ์ศาสน์ - โรงเรียนธรรมอิสลามศึกษา - โรงเรียนคุรุชนพัฒนา การศึกษานอกระบบและการศึกษาตามอัธยาศัย (กศน.)- กศน.อำเภอเมืองยะลา - กศน.อำเภอรามัน - กศน.อำเภอกรงปินัง - กศน.อำเภอยะหา - กศน.อำเภอกาบัง - กศน.อำเภอบันนังสตา - กศน.อำเภอธารโต - กศน.อำเภอเบตง</doc>
