<doc id="552427" url="https://th.wikipedia.org/wiki?curid=552427" title="สมมุติฐานทางสัญญาณสองทาง">สมมุติฐานทางสัญญาณสองทาง สมมุติฐานทางสัญญาณสองทาง () เป็นสมมุติฐานที่ได้การยอมรับอย่างกว้างขวาง และมีความสำคัญในการศึกษาวิจัยการประมวลผลของนิวรอนในระบบสายตา เดวิด มิลเนอร์ และเมลวิน กูดเดล ได้จำแนกลักษณะต่างๆ ของทางสัญญาณสองทางที่มีความนิยมที่สุดในงานวิจัยปี ค.ศ. 1992 ที่เสนอว่า มนุษย์มีระบบสายตา 2 ระบบ คือเมื่อข้อมูลทางตาออกจากสมองกลีบท้ายทอย (occipital lobe) แล้ว ก็แยกออกเป็นสองเส้นทาง คือ- ทางสัญญาณด้านท้องหรือด้านล่าง () หรือรู้จักกันว่า ทางสัญญาณบอกว่าอะไร (What Pathway) มุ่งหน้าไปสู่สมองกลีบขมับ (temporal lobe) มีบทบาทในการชี้ตัวและรู้จำวัตถุ (object identification and recognition) - ทางสัญญาณด้านบน () หรือรู้จักกันว่า ทางสัญญาณบอกว่าทำอย่างไร (How Pathway) ไปสุดที่สมองกลีบข้าง (parietal lobe) มีบทบาทในการแสดงตำแหน่งของวัตถุในปริภูมิที่มีความสำคัญต่อการโปรแกรมพฤติกรรมระบบสายตา 2 ระบบ ระบบสายตา 2 ระบบ. กูดเดลและมิลเนอร์ได้รวบรวมหลักฐานทั้งทางกายวิภาค ทางประสาทจิตวิทยา (neuropsychology) ทางสรีรวิทยาไฟฟ้า (electrophysiology) และทางความประพฤติเพื่อสนับสนุนแบบ (model) ในสมมุติฐานของตน แบบนั้นแสดงว่า- ทางสัญญาณด้านล่างที่เกี่ยวข้องการรับรู้ แสดงแผนภูมิทางโลกของสายตาที่ละเอียดเพียงพอที่จะให้เกิดการรับรู้ - ทางสัญญาณด้านบนที่เกี่ยวข้องกับการกระทำ แปลงข้อมูลสายตาให้เป็นพิกัดเพื่อการเคลื่อนไหวที่ซับซ้อนเช่นการเอื้อมมือไปหยิบของ แบบนั้นยังเสนอด้วยว่า- ระบบการรับรู้ทางตาเข้ารหัสคุณลักษณะต่างๆของอารมณ์หนึ่งๆมีขนาดเป็นต้นโดยเทียบเคียงกับอารมณ์อื่น กล่าวโดยอีกนัยคือ ระบบใช้วิธีการวัดระยะแบบเทียบเคียงและใช้กรอบอ้างอิงแบบมองจากภาพ (scene-based frames of reference) - ระบบควบคุมการกระทำอาศัยตาใช้วิธีการวัดระยะจริงๆและใช้กรอบอ้างอิงแบบมองจากคนดู (egocentric frames of reference) คือคำนวณคุณลักษณะต่างๆของอารมณ์เทียบเคียงกับคนดู จึงปรากฏว่า ในภาพลวงตาที่มีวัตถุขนาดเท่ากัน ระบบการรับรู้ถูกหลอกว่าวัตถุมีขนาดต่างกัน แต่การกระทำที่อาศัยตากลับไม่มีผลกระทบคือสามารถทำการคว้าจับวัตถุนั้นได้อย่างปกติ เพราะว่าวิธีการวัดระยะและแบบของกรอบอ้างอิงของระบบทั้งสองต่างกัน ระบบทางสัญญาณด้านบนจึงให้ผลเป็นการคว้าจับวัตถุที่ถูกต้อง ส่วนระบบทางสัญญาณด้านล่างให้ผลเป็นภาพลวงตา นอร์แมนเสนอแบบอีกอย่างหนึ่งที่คล้ายกัน และพรรณนาความแตกต่างกันของสองระบบดังนี้คือทางสัญญาณด้านบน ทางสัญญาณด้านบน. ทางสัญญาณด้านบน (dorsal stream) มีบทบาทในการชี้นำการกระทำและในการจำแนกว่าวัตถุอยู่ที่ไหนในปริภูมิ มีชื่ออื่นอีกว่า- ทางสัญญาณสมองด้านข้าง (parietal stream) - ทางสัญญาณบอกว่าที่ไหน (where stream) - ทางสัญญาณบอกว่าอย่างไร (how stream) ทางสัญญาณนี้ไปจากคอร์เทกซ์สายตาขั้นปฐม (V1) ในสมองกลีบท้ายทอย (occipital lobe) ขึ้นไปถึง สมองกลีบข้าง (parietal lobe) และมีการเชื่อมต่อกับทางสัญญาณด้านล่าง (ทางสัญญาณบอกว่าอะไร) ซึ่งไปจาก V1 ลงไปถึง สมองกลีบขมับ (temporal lobe)คุณลักษณะทั่วไป คุณลักษณะทั่วไป. ทางสัญญาณด้านบนมีบทบาทในการรู้จำปริภูมิ (spatial recognition) และในการชี้นำการกระทำเช่นการเอื้อม ลักษณะหน้าที่ของทางสัญญาณนี้มี 2 อย่างคือ มีแผนที่อย่างละเอียดของลานสายตา และมีความสามารถในการตรวจพบและวิเคราะห์การเคลื่อนไหว เขตสมองในทางสัญญาณนี้ทำหน้าที่ต่างๆ กันเริ่มตั้งแต่การประมวลผลสายตาพื้นฐานในสมองกลีบหลังจนไปถึงการรับรู้ปริภูมิในสมองกลีบข้าง สมองกลีบข้างด้านหลังนั้นขาดไม่ได้ในการรับรู้และการเข้าใจ- ปริภูมิ - ขอบเขตของร่างกายในปริภูมิ - การเรียนรู้ทักษะที่ต้องมีการเคลื่อนไหวร่างกายผลที่เกิดขึ้นเมื่อเกิดความเสียหายหรือมีรอยโรค ผลที่เกิดขึ้นเมื่อเกิดความเสียหายหรือมีรอยโรค. ความเสียหายต่อสมองกลีบข้างด้านหลังก่อให้เกิดความผิดปกติเกี่ยวกับการรับรู้ปริภูมิรวมทั้ง- Simultanagnosia คือ คนไข้สามารถพรรณนาวัตถุเดียว โดยไม่สามารถจะเห็นวัตถุนั้นว่าเป็นส่วนหนึ่งของวัตถุหลายๆอย่างที่อยู่ในสิ่งแวดล้อมเดียวกัน (เช่นเห็นต้นไม้ แต่ไม่เห็นป่า) - Optic ataxia คือ ไม่สามารถใช้ข้อมูลเกี่ยวกับปริภูมิทางตาเพื่อจะชี้นำการเคลื่อนไหวแขน เช่นไม่สามารถเอื้อมแขนไปหยิบจับวัตถุได้ - Hemispatial neglect คือ ไม่มีการรับรู้ในปริภูมิในด้านตรงข้ามกับสมองที่เสียหาย (คือถ้าสมองเสียหายด้านขวา ความผิดปกติจะอยู่ทางด้านซ้ายของคนไข้) ตัวอย่างเช่น วาดรูปนาฬิกามีตัวเลข 12, 1, 2, ..., 6 แล้วก็หยุดและเข้าใจว่ารูปสมบูรณ์แล้ว คือไม่มีการรับรู้ถึงตัวเลขทางด้านซ้าย - Akinetopsia คือ ไม่สามารถรับรู้การเคลื่อนไหว เห็นโลกเป็นฉาก ๆ เป็นเฟรม ๆ - Apraxia คือ ไม่สามารถที่จะขยับกายได้ตามความต้องการแม้ว่าจะไม่มีความผิดปกติในกล้ามเนื้อทางสัญญาณด้านล่าง ทางสัญญาณด้านล่าง. ทางสัญญาณด้านล่าง (ventral stream) เกี่ยวข้องกับการรู้จำอารมณ์ (object recognition) และการเป็นตัวแทนรูปร่าง (form representation) มีการเชื่อมต่อกับ- สมองกลีบขมับตรงกลาง ซึ่งเก็บความจำระยะยาว - ระบบลิมบิก (limbic system) ซี่งควบคุมความรู้สึกทางใจ - ทางสัญญาณด้านบน ซึ่งเกี่ยวข้องกับตำแหน่งของวัตถุและการเคลื่อนไหว ทางสัญญาณด้านล่างได้รับสัญญาณเข้าจากชั้น parvocellular ของ LGN ในทาลามัส นิวรอนใน LGN ส่งสัญญาณไปในชั้นย่อย 4Cβ, 4A, 3B และ 2/3a ของ V1 จากนั้น ผ่าน V2 และ V4 ไปยังเขตต่าง ๆ ในสมองกลีบขมับด้านล่าง คือ- PIT (posterior inferotemporal) - CIT (central inferotemporal) - AIT (anterior inferotemporal) เขตสายตาแต่ละเขตประกอบด้วยแผนที่ของโลกในการเห็นทั้งหมดของตนเอง คือในแต่ละเขต มีนิวรอนเมื่อรวมๆ กันมีลานรับสัญญาณ (receptive field) รวมกันที่รองรับสัญญาณจากลานสายตาได้ทั้งหมด ข้อมูลสายตาเข้ามาในทางสัญญาณด้านล่างผ่าน V1 และดำเนินไปสู่เขตที่เหลือตามลำดับ เมื่อสำรวจดูนิวรอนที่อยู่ในทางสัญญาณไปตามลำดับเขตจาก V1 จนถึง AIT จะพบว่า นิวรอนจะมีลานรับสัญญาณที่ใหญ่ขึ้น มีการตอบสนองที่ช้าลง และมีการเลือกตัวกระตุ้น (tuning) ที่ซับซ้อนยิ่งขึ้น เขตสายตาทั้งหมดในทางสัญญาณด้านล่างนอกจากจะมีปฏิกิริยาต่อตัวกระตุ้นที่อยู่ในลานรับสัญญาณของตนแล้ว ยังได้รับอิทธิพลจากเหตุอื่นนอกเหนือจากสัญญาณจากจอสายตา (extraretinal factors) รวมทั้ง- การใส่ใจ - ความจำชั่วคราว (working memory) - ความเด่นหรือความชัดเจน (salience) ของตัวกระตุ้น ซึ่งชี้ให้เห็นว่า ทางสัญญาณด้านล่างไม่เพียงแต่พรรณนาถึงวัตถุต่างๆ ในโลกของการเห็นเท่านั้น แต่ยังมีบทบาทในการตัดสินความสำคัญของวัตถุเหล่านั้นด้วยข้อมูลขัดแย้งและทัศนคติปัจจุบัน ข้อมูลขัดแย้งและทัศนคติปัจจุบัน. การทดลองที่ทำกันมาในทศวรรษที่แล้วส่องให้เห็นว่า การทำงานของคอร์เทกซ์สายตานั้น ซับซ้อนกว่าแบบที่แยกหน้าที่ออกเป็นสองทาง การศึกษาหลักฐานที่สนับสนุนแบบของสมมุติฐานในปี ค.ศ. 2010 สรุปว่าแม้ว่าการแบ่งเป็นสองหน้าที่ยังปรากฏว่าใช้ได้ แต่ความเป็นอิสระจากกันและกันของทางสัญญาณทั้งสองนั้นไม่มีเหมือนดังที่กล่าวไว้ ดังนั้น ทัศนคติที่เกิดใหม่ในศาสตร์ของประสาทจิตวิทยาและประสาทสรีรวิทยาก็คือ แม้ว่าแบบทางสัญญาณสองทางจะเป็นความก้าวหน้าทางทฤษฎีที่จำเป็น เพื่อส่งเสริมการศึกษาวิจัยหน้าที่ที่ซับซ้อนและแตกต่างของทางสัญญาณทั้งสอง แต่ความเป็นไปจริงๆในคอร์เทกซ์สายตาก็คือ น่าจะมีการทำงานร่วมกันอย่างสำคัญระหว่างระบบสายตาเพื่อการกระทำและระบบสายตาเพื่อการรับรู้ ดังที่ ร็อบ แม็คอินทอช และโทมัส เชงค์ ได้สรุปความคิดนี้ว่าดูดู. - คอร์เทกซ์สายตา</doc>
