<doc id="134834" url="https://th.wikipedia.org/wiki?curid=134834" title="สงวน เล็กสกุล">สงวน เล็กสกุล สงวน เล็กสกุล (8 มกราคม พ.ศ. 2452 - 23 พฤศจิกายน พ.ศ. 2505) หัวหน้าหมวดวิชาภาษาไทย โรงเรียนเตรียมอุดมศึกษา คนแรก และผู้อำนวยการโรงเรียนเตรียมอุดมศึกษาคนที่ 3ประวัติ ประวัติ. นายสงวน เล็กสกุล เกิดเมื่อวันที่ 8 มกราคม พ.ศ. 2452 (หากนับตามสากล คือ พ.ศ. 2453) เป็นบุตรคนที่ 7 จาก 12 คน ของนายกรรณ และนางอิน เล็กสกุล ณ ตำบลบางนกแขวก อำเภอบางคนที จังหวัดสมุทรสงครามการศึกษาการศึกษา. - ชั้นประถมศึกษาปีที่ 4 โรงเรียนแห่งหนึ่งใกล้บ้าน - โรงเรียนวัดบวรนิเวศ - ชั้นมัธยมศึกษาปีที่ 8 โรงเรียนสวนกุหลาบวิทยาลัย - พ.ศ. 2474 อนุปริญญาบัตรประโยคครูมัธยม (ป.ม) (ได้รับทุนของกระทรวงศึกษาธิการ) - พ.ศ. 2478 อักษรศาสตร์บัณฑิต จุฬาลงกรณ์มหาวิทยาลัย - พ.ศ. 2484 ธรรมศาสตร์บัณฑิต มหาวิทยาลัยธรรมศาสตร์ - พ.ศ. 2494 รัฐศาสตร์บัณฑิต มหาวิทยาลัยธรรมศาสตร์ - Certificate in Teaching Training, Office of Education; Department of Health, Education and Welfare, USA - Certificate of Merit จาก รัฐบาลสหรัฐอเมริการับราชการรับราชการ. - 17 พฤษภาคม พ.ศ. 2476 รับราชการตำแหน่งครูตรี โรงเรียนมัธยมหอวังแห่งจุฬาลงกรณมหาวิทยาลัย อายุได้ 24 ปี - 18 พฤษภาคม พ.ศ. 2479 ได้เลื่อนตำแหน่งเป็นข้าราชการชั้นโท - พ.ศ. 2482 เป็นอาจารย์โท โรงเรียนเตรียมอุดมศึกษาแห่งจุฬาลงกรณมหาวิทยาลัย สอนวิชาภาษาไทยและหน้าที่พลเมืองศีลธรรม ในด้านการปกครองเป็นอาจารย์หัวหน้าตึก - ในสมัยสงครามมหาเอเชียบูรพาได้อพยพนักเรียนเตรียมอุดมศึกษาเพื่อหลบภัยสงครามไปยังจังหวัดต่าง ๆ โดยได้รับการแต่งตั้งให้เป็นผู้ช่วยผู้อำนวยการโรงเรียนเตรียมอุดมศึกษาภาคพายัพ จังหวัดเชียงใหม่ หลังจากสงครามสงบก็ย้ายกลับมากรุงเทพมหานคร ได้รับตำแหน่งเป็นผู้ช่วยผู้อำนวยการอีกครังหนึ่ง - 10 พฤษภาคม พ.ศ. 2491 ได้เลื่อนตำแหน่งเป็นข้าราชการชั้นเอก - พ.ศ. 2492 เป็นผู้ช่วยผู้อำนวยการ โรงเรียนเตรียมอุดมศึกษา - พ.ศ. 2494 เป็นผู้อำนวยการ โรงเรียนเตรียมอุดมศึกษา - คณะกรรมการก่อตั้งโรงเรียนมัธยมสาธิตของโรงเรียนฝึกหัดครูมัธยมเตรียมอุดมศึกษา(ฝค.ต.อ.) (โรงเรียนสาธิตปทุมวัน ในปัจจุบัน) - พ.ศ. 2500 เป็นผู้อำนวยการ โรงเรียนเตรียมอุดมศึกษาสมุทรปราการ อีกตำแหน่งหนึ่ง โดยเป็นคณะกรรมการจัดตั้งโรงเรียน - พ.ศ. 2500 เป็นผู้อำนวยการ โรงเรียนเตรียมอุดมศึกษาสามพราน ซึ่งย้ายมาจากสมุทรปราการ (ปัจจุบัน คือ โรงเรียน ภ.ป.ร.ราชวิทยาลัย) และควบคุมฝ่ายวิชาการ โรงเรียนเตรียมอุดมศึกษาอรชร - 8 ธันวาคม พ.ศ. 2502 ได้เลื่อนเป็นข้าราชการชั้นพิเศษความดีความชอบความดีความชอบ. - เป็น อ.ก.พ. กรมวิสามัญศึกษา - เป็นกรรมการจัดการต้อนรับผู้แทนชาติต่าง ๆ ที่มาประชุมใหญ่ UNESCO ที่กรุงเทพฯ  ระหว่างวันที่ 26 พฤศจิกายน - 10 ธันวาคม พ.ศ. 2494 - เป็นผู้แทนไปร่วมประชุม International Bureau of Education (IBE) ที่ กรุงเจนีวา ตั้งแต่วันที่ 4-14 กรกฎาคม พ.ศ. 2497ครอบครัว ครอบครัว. สมรสกับนางอารี เล็กสกุล มีบุตรธิดา 9 คน ชาย 5 คน หญิง 4 คน ได้แก่- นางสุลี ยมาภัย อดีตรองหัวหน้าหมวดวิชาภาษาไทย โรงเรียนเตรียมอุดมศึกษา - นางสุดใจ ใสสุก ต.อ.18 หัวหน้าหมวดวิชาวิทยาศาสตร์ โรงเรียนเตรียมอุดมศึกษา คนที่ 11 (พ.ศ. 2539-พ.ศ. 2543) - น.ส.สุพร เล็กสกุล - นายสิทธิ์ เล็๋กสกุล - นายศักดิ์ เล็กสกุล - นายรักษ์ เล็กสกุล - นายวุธ เล็กสกุล - นายวิทย์ เล็กสกุล - พ.อ.หญิงสุดจิต เล็กสกุลวาระสุดท้ายของชีวิต วาระสุดท้ายของชีวิต. ในวันศุกร์ที่ 23 พฤศจิกายน พ.ศ. 2505 หลังจากที่ท่านได้ไปตรวจดูแลความเรียบร้อยของสถานที่และสิ่งปลูกสร้างต่าง ๆ ซึ่งเตรียมไว้สำหรับงานแสดงศิลปหัตถกรรมนักเรียนประจำปี พ.ศ. 2505 ภายในโรงเรียนเตรียมอุดมศึกษาด้วยความเหน็ดเหนื่อย และประกอบกับสุขภาพที่ไม่ค่อยจะสมบูรณ์อันเนื่องมาจากโรคความดันโลหิตสูงและโรคหืดซึ่งเป็นอยู่แล้ว จึงทำให้ท่านล้มเจ็บลงอย่างกะทันหัน ท่านได้กลับไปบ้านประมาณเที่ยงเศษ เพื่อหาแพทย์ประจำตัวซึ่งมีสำนักงานอยู่ใกล้บ้าน แต่ไม่พบแพทย์ จึงพักผ่อนคอยอยู่ แต่ขณะที่นอนพักนั้น คงจะเนื่องจากเส้นโลหิตในสมองแตกขณะที่นอนอยู่จึงทำให้หมดความรู้สึก ในเวลา 13.30 น. ทางบ้านจึงได้รีบนำส่งโรงพยาบาลจุฬาลงกรณ์ แพทย์ได้พยายามช่วยเหลือ แต่สุดความสามารถ ท่านได้ถึงแก่กรรมในเวลา 17.15 น. ณ ตึกธนาคารกรุงเทพ หลังจากท่านกลับจากการปฏิบัติหน้าที่ราชการเพียง 4 ชั่วโมง 15 นาที</doc>
