<doc id="21042" url="https://th.wikipedia.org/wiki?curid=21042" title="เขตสัมพันธวงศ์">เขตสัมพันธวงศ์ เขตสัมพันธวงศ์ เป็นเขตที่เล็กที่สุดของกรุงเทพมหานคร อยู่ในกลุ่มเขตกรุงเทพกลาง สภาพพื้นที่ประกอบไปด้วยแหล่งการค้าหนาแน่นและแหล่งท่องเที่ยวเชิงประวัติศาสตร์และศิลปวัฒนธรรมที่ตั้งและอาณาเขต ที่ตั้งและอาณาเขต. ตั้งอยู่ริมฝั่งตะวันออกของแม่น้ำเจ้าพระยา (ฝั่งพระนคร) มีอาณาเขตติดต่อกับเขตต่าง ๆ เรียงตามเข็มนาฬิกา ดังนี้- ทิศเหนือ ติดต่อกับเขตป้อมปราบศัตรูพ่าย มีถนนเจริญกรุงและถนนพระรามที่ 4 เป็นเส้นแบ่งเขต - ทิศตะวันออก ติดต่อกับเขตบางรัก มีคลองผดุงกรุงเกษม เป็นเส้นแบ่งเขต - ทิศใต้ ติดต่อกับเขตคลองสาน มีแนวกึ่งกลางแม่น้ำเจ้าพระยา เป็นเส้นแบ่งเขต - ทิศตะวันตก ติดต่อกับเขตพระนคร มีคลองรอบกรุง (คลองโอ่งอ่าง) เป็นเส้นแบ่งเขตประวัติศาสตร์ ประวัติศาสตร์. เขตนี้เป็นสถานที่ที่มีชาวจีนอาศัยอยู่มาตั้งแต่ตอนแรกเริ่มกรุงรัตนโกสินทร์แล้ว พวกเขาได้ย้ายมาจากเขตพระนครในปัจจุบัน โดยมีถนนวานิช 1 หรือ "ถนนสำเพ็ง" เป็นศูนย์กลางของชุมชนชาวจีน จวบจนสร้างถนนเยาวราชในสมัยรัชกาลที่ 5 เมื่อปี พ.ศ. 2435 ได้กลายมาเป็นศูนย์กลางชาวจีนจนถึงปัจจุบัน อำเภอสัมพันธวงศ์ สร้างที่ว่าการอำเภอขึ้นเมื่อปี พ.ศ. 2475 ตั้งอยู่ที่สามแยกถนนทรงวาดตัดกับถนนปทุมคงคา ตำบลศาลเจ้าแม่ทับทิม ซึ่งอยู่ในเขตวัดสัมพันธวงศาราม จึงสันนิษฐานได้ว่าอำเภอสัมพันธวงศ์คงตั้งชื่อตามวัดที่ตั้งนั่นเอง (ปัจจุบันสำนักงานเขตย้ายไปตั้งที่ถนนโยธา แขวงตลาดน้อย) โดยแบ่งการปกครองออกเป็น 14 ตำบล ต่อมาได้มีการยุบรวม "อำเภอสามแยก" ซึ่งตั้งที่ว่าการอำเภออยู่ที่ตึกแถวสี่แยกถนนทรงวาดกับถนนเยาวราช มีเขตปกครอง 6 ตำบล และ "อำเภอจักรวรรดิ" ซึ่งตั้งที่ว่าการอำเภออยู่ข้างสถานีตำรวจนครบาลจักรวรรดิ มีเขตปกครอง 18 ตำบล มาขึ้นกับอำเภอสัมพันธวงศ์ แล้วแบ่งเขตปกครองใหม่ออกเป็น 3 ตำบล คือ ตำบลสัมพันธวงศ์ ตำบลจักรวรรดิ และตำบลตลาดน้อย ต่อมาในปี พ.ศ. 2515 มีประกาศคณะปฏิวัติจัดการบริหารราชการใหม่ในเขตนครหลวง อำเภอสัมพันธวงศ์ได้รับการเปลี่ยนแปลงฐานะเป็น เขตสัมพันธวงศ์ กรุงเทพมหานคร แบ่งเขตปกครองย่อยออกเป็น 3 แขวงการแบ่งเขตการปกครอง การแบ่งเขตการปกครอง. เขตสัมพันธวงศ์แบ่งเขตการปกครองย่อยออกเป็น 3 แขวง (khwaeng) ได้แก่ประชากรการคมนาคม การคมนาคม. ทางสายสำคัญในเขตสัมพันธวงศ์ ได้แก่- ถนนเจริญกรุง - ถนนพระรามที่ 4 - ถนนเยาวราช - ถนนจักรวรรดิ - ถนนราชวงศ์ - ถนนบริพัตร - ถนนมหาจักร - ถนนมังกร - ถนนเยาวพานิช - ถนนแปลงนาม - ถนนผดุงด้าว (ซอยเท็กซัส) - ถนนพาดสาย - ถนนทรงสวัสดิ์ - ถนนลำพูนไชย - ถนนมิตรภาพไทย-จีน (ตรีมิตร) - ถนนทรงวาด - ถนนข้าวหลาม - ซอยเจริญกรุง 12 (บำรุงรัฐ) - ซอยเจริญกรุง 16 / ซอยเยาวราช 6 / ซอยเยาวราช 11 (อิศรานุภาพ) - ซอยเยาวราช 23 (ถนนเสริมสินค้า) - ซอยวานิช 1 (สำเพ็ง)สถานที่สำคัญถนนเยาวราช สถานที่สำคัญ. ถนนเยาวราช. ถนนเยาวราช มีความยาวประมาณ 1.5 กิโลเมตร โดยเกือบตลอดถนนทั้งสายจะเต็มไปด้วยร้านขายทองและร้านอาหาร และเป็นชุมชนคนไทยเชื้อสายจีนอาศัยมากที่สุดในเมืองไทย ในปัจจุบันมีประตูซึ่งเป็นสัญลักษณ์ของไชนาทาวน์อยู่ ซึ่งได้สร้างเนื่องในพระราชวโรกาสที่พระบาทสมเด็จพระเจ้าอยู่หัวภูมิพลอดุลยเดชทรงฉลองพระชนมายุครบ 6 รอบ ตั้งอยู่กลางวงเวียนโอเดียน สุดถนนเยาวราชวัดและศาลเจ้า วัดและศาลเจ้า. วัดและศาลเจ้าที่สำคัญ ได้แก่- วัดกันมาตุยาราม - วัดจักรวรรดิราชาวาสวรมหาวิหาร - วัดชัยชนะสงคราม (วัดตึก) - วัดไตรมิตรวิทยารามวรวิหาร - วัดบำเพ็ญจีนพรต - วัดปทุมคงคา - วัดโลกานุเคราะห์ - วัดสัมพันธวงศาราม (วัดเกาะ) - วัดบพิตรพิมุขวรวิหาร- ศาลเจ้าเล่งบ๊วยเอี๊ยะ - ศาลเจ้าอาเนี้ยเก็ง - ศาลเจ้าโรงเจบุญสมาคม - ศาลเจ้ากวนอู - ศาลเจ้าโจวซือกง - ศาลเจ้าไต้ฮงกง - ศาลเจ้าเล่าปุนเถ่ากง - มูลนิธิเทียนฟ้าสถานที่สำคัญอื่น ๆสถานที่สำคัญอื่น ๆ. - โรงเรียนไตรมิตรวิทยาลัย - มหามณฑปหลวงพ่อทองคำ วัดไตรมิตรวิทยารามวรวิหาร - โบสถ์กาลหว่าร์ - เวิ้งนาครเขษม - คลองถม - สะพานหัน - สะพานเหล็ก - ซุ้มประตูเฉลิมพระเกียรติ 6 รอบ พระชนมพรรษา - ตลาดเก่าเยาวราช - ตลาดใหม่ - มหาวิทยาลัยเทคโนโลยีราชมงคลรัตนโกสินทร์ วิทยาเขตบพิตรพิมุข จักรวรรดิ- พิพิธภัณฑ์ทองคำห้างทองตั้งโต๊ะกัง - บางกอกริเวอร์พาร์ค - พิพิธภัณฑ์ท้องถิ่น เขตสัมพันธวงศ์ - ย่านสำเพ็ง - ซอยสุกร - มัสยิดหลวงโกชาอิศหาก - ศูนย์การค้าริเวอร์ซิตี้ - หอศิลป์กรุงไทย - อาคารธนาคารไทยพาณิชย์ สาขาตลาดน้อย - กรมเจ้าท่าเทศกาล เทศกาล. ในช่วงเทศกาล ถนนเยาวราชจะปิดทั้งสาย- เทศกาลตรุษจีน - เทศกาลไหว้พระจันทร์ - เทศกาลกินเจ</doc>
