<doc id="705061" url="https://th.wikipedia.org/wiki?curid=705061" title="ช้างร้องไห้">ช้างร้องไห้ ช้างร้องไห้ () หรือ ช้างไห้ เป็นปาล์มหนึ่งในสองชนิดที่อยู่ในสกุลช้างร้องไห้ (Borassodendron) กระจายพันธุ์ในตอนใต้ของพม่า ไทย และคาบสมุทรมลายู ปัจจุบันมีจำนวนลดลงเนื่องจากมีการรุกล้ำป่าไม้และการทำเหมืองหินปูนลักษณะทางพฤกษศาสตร์ ลักษณะทางพฤกษศาสตร์. ช้างร้องไห้เป็นปาล์มต้นเดี่ยว สูงได้ถึง 20 เมตร ลำต้นมีเส้นผ่านศูนย์กลาง 30-40 เซนติเมตร ลักษณะคล้ายตาลโตนด ใบประกอบรูปนิ้วมือแกมขนนกสั้น ๆ แผ่ออก 40-45 ทาง กว้าง 2-3 เมตร ก้านใบยาว 1.8 เมตร ช่อดอกสมบูรณ์เพศ ยาว 1.2 เมตร ออกระหว่างกาบใบ สีขาวอมชมพู มีกลิ่นหอมอ่อน ๆ ผลรูปไข่กลับค่อนข้างแบน มี 3 พู ขนาด 10 เซนติเมตร เมื่อสุกมีสีม่วงอมน้ำตาลประโยชน์ ประโยชน์. ช้างร้องไห้เป็นปาล์มประดับที่นิยมปลูกกลางแจ้งหรือที่ร่มรำไร นอกจากนี้ผลอ่อนยังรับประทานได้ และน้ำตาลจากช่อดอก (งวง) ยังใช้ทำเป็นน้ำตาลคล้ายน้ำตาลโตนดได้ แต่มักพบไม่บ่อย เพราะช้างร้องไห้จะออกดอกปีละครั้ง</doc>
