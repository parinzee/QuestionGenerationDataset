<doc id="180933" url="https://th.wikipedia.org/wiki?curid=180933" title="อัลญะมะอะหฺ อัลอิสลามียะหฺ (อียิปต์)">อัลญะมะอะหฺ อัลอิสลามียะหฺ (อียิปต์) อัลญะมะอะหฺ อัลอิสลามียะหฺ (Al Gama a al Islamiyyah; ภาษาอาหรับ الجماعه الإسلاميه) เป็นกลุ่มนิยมอิสลามและกลุ่มติดอาวุธที่ใหญ่ที่สุดในอียิปต์ มีจุดมุ่งหมายเพื่อเปลี่ยนการปกครองในประเทศอียิปต์ให้เป็นรัฐอิสลาม กิจกรรมของกลุ่มเริ่มปรากฏตั้งแต่ พ.ศ. 2522 – 2523 และประกาศยุติบทบาทใน พ.ศ. 2542 และกลับมาปฏิบัติการอีกครั้งใน พ.ศ. 2543 โดยได้รับแรงบันดาลใจจากแนวคิดของบินลาเดน ทำให้กลุ่มนี้แตกออกเป็นสองส่วน ส่วนหนึ่งนำโดย มุสตาฟา ฮัมซา ต้องการหยุดยิง กับส่วนของ ริฟา อิทาซา มูซา ต้องการต่อสู้ต่อไปปฏิบัติการ ปฏิบัติการ. ปฏิบัติของกลุ่มนี้ เช่นการลอบสังหาร อันวาร์ อัล-ซาดากา ประธานาธิบดีอียิปต์เมื่อ พ.ศ. 2522 การโจมตีเจ้าหน้าที่รัฐ ชาวคริสต์ในอียิปต์ และชาวตะวันตก กลุ่มนี้มีส่วนร่วมในการวางระเบิดตึกเวิลด์เทรด เซนเตอร์เมื่อ พ.ศ. 2536 เน้นการโจมตีหน่วยงานของรัฐและนักท่องเที่ยวชาวต่างชาติ โดยเฉพาะใน พ.ศ. 2540 การโจมตีที่เมืองลูซอร์ทำให้มีผู้เสียชีวิต 58 คน นอกจากนั้น ยังประกาศรับผิดชอบต่อความพยายามลอบสังหารประธานาธิบดีฮอสนี มูบารักของอียิปต์ขณะอยู่ในเอธิโอเปียสมาชิก สมาชิก. ก่อนการประกาศหยุดยิง คาดว่ามีสมาชิก 1,000 – 2,000 คน แต่จำนวนน่าจะลดลงในปัจจุบันเพราะความแตกแยกภายในองค์กร เขตปฏิบัติการอยู่ทางใต้ของอียิปต์ และปรากฏในประเทศอื่น เช่น อังกฤษ อัฟกานิสถาน เยเมนและออสเตรีย</doc>
