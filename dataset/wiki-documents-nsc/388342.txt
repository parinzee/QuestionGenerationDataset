<doc id="388342" url="https://th.wikipedia.org/wiki?curid=388342" title="บันไดซ่อนผี">บันไดซ่อนผี บันไดซ่อนผี (; ) เป็นภาพยนตร์แนวเค-ฮอร์เรอร์ของเกาหลีใต้ ซึ่งเป็นภาพยนตร์เกาหลีใต้ชุดที่สามของซีรีส์สยองขวัญที่ว่าด้วยเรื่องโรงเรียนมัธยมปลายหญิง โดยเริ่มจากเรื่อง กระซิบหลอน ปริศนามรณะ ในค.ศ. 1998 แต่ภาพยนตร์ทั้งหมดในซีรีส์ล้วนไกลห่างกัน ทั้งบุคคลรวมถึงหลายสิ่งต่างไม่เกี่ยวข้องกัน นอกเหนือจากเพลงที่ถูกร้องในฉากหนึ่งที่เป็นใจสำคัญต่อเรื่อง เสียงผีดุเนื้อเรื่องย่อ เนื้อเรื่องย่อ. มีเรื่องเล่าเกี่ยวกับบันได 28 ขั้น ซึ่งอยู่ระหว่างทางเดินไปยังหอพักของโรงเรียน ซึ่งได้รับการกล่าวขานว่า หากผู้ใดตั้งจิตอธิษฐานแล้วพบบันไดขั้นที่ 29 คำอธิษฐานนั้นจะสมปรารถนา เนื่องจากมีวิญญาณจิ้งจอกอาถรรพ์สิงสถิตอยู่ ณ แห่งนี้ ที่สามารถเสกให้คำอธิษฐานเป็นจริง นักเรียนทั้งหลายต่างมายังบันไดสมปรารถนานี้ โดยหารู้ไม่ว่านี่อาจเป็นหนทางต้องคำสาปจากจิ้งจอกเสกคำสาปที่น่าสะพรึงกลัว ยุน จินซุง(ซง จีฮโย) นักเรียนบัลเล่ต์ของโรงเรียนสตรีแห่งหนึ่งที่ทุ่มเทซ้อมเต้นจนรองเท้าสึกไปหลายคู่ก็ยังไม่สามารถมีชัยเหนือโซฮี(ปาร์ค ฮันบยอล)ได้แม้แต่ครั้งเดียว จินซุงรู้สึกต่ำต้อยและริษยาโซฮี และแล้วเธอก็เกิดความคิดว่าจะเป็นเช่นไร หากโลกนี้ไม่มีโซฮี ในที่สุด ยุน จินซุง ก็ได้พบกับบันไดขั้นที่ 29 ที่ปรากฏขึ้นมาเพื่อรับคำอธิษฐานของเธอ ในขณะที่โซฮีเป็นนักเรียนที่สวยที่สุดในโรงเรียน ซึ่งหลายคนต่างอิจฉา แม้ว่าดูราวกับว่าเธอมีความเพียบพร้อมทุกอย่าง แต่เธอก็มีเพียงจินซุงเท่านั้นที่เป็นเพื่อนสนิท เธอจึงอธิษฐานให้ได้อยู่เคียงคู่กันกับจินซุงไปตลอดกาล ซึ่งบันไดขั้นที่ 29 ก็ได้ปรากฏขึ้นมารับคำอธิษฐานของเธอเช่นกัน</doc>
