<doc id="274778" url="https://th.wikipedia.org/wiki?curid=274778" title="อีฟว์ แซ็ง โลร็อง">อีฟว์ แซ็ง โลร็อง อีฟว์ อ็องรี ดอนา มาตีเยอ-แซ็ง-โลร็อง () หรือ อีฟว์ แซ็ง โลร็อง (; 1 สิงหาคม 2479 - 1 มิถุนายน 2551) เป็นบุคคลสัญชาติแอลจีเรียโดยกำเนิด แต่ทว่าได้ไปเป็นที่รู้จักและโด่งดังในวงการแฟชั่นในประเทศฝรั่งเศส และได้ชื่อว่าเป็นหนึ่งในตำนานผู้ให้กำเนิดแฟชั่นของประเทศฝรั่งเศสในช่วงคริสต์ศตวรรษที่ 20 ในปี พ.ศ. 2528 Caroline Rennolds Milbank ได้กล่าวถึงอีฟว์ว่าเป็นนักออกแบบคนเดียวในรอบยี่สิบห้าปีที่ว่ามีชื่อเสียงและโด่งดังมาอย่างสม่ำเสมอชีวิตช่วงแรก ชีวิตช่วงแรก. อีฟว์ แซ็ง โลร็อง เกิดที่เมืองออราน ประเทศแอลจีเรีย ซึ่ง ณ เวลานั้นเมืองออรานนั้นได้เป็นเมืองในการปกครองของประเทศฝรั่งเศส ครอบครัวโลร็องนั้นได้นับว่าเป็นครอบครัวที่มีความมั่งคังเป็นอย่างมาก คุณพ่อของอีฟว์นั้นได้สืบสายเลือดมาจากบารอนมาตีเยอ เดอ โมเวียร์ (Mathieu de Mauvières) ผู้ชเป็นเจ้าของบริษัทประกันและเจ้าของเครือโรงหนัง คุณแม่ของอีฟว์นั้นเป็นลูกสาวของวิศวกรชาวเบีลเยียมกับภรรยาชาวสเปนซึ่งคุณแม่นั้นเป็นผู้ที่ถ่ายทอดสายเลือดทางด้านแฟชั่นในแก่อีฟว์ อีฟว์เป็นลูกชายคนโตของครอบครัวโลร็องและมีน้องเป็นผู้หญิงอีกสองคน แตกต่างจากเด็ก ๆ ชาวฝรั่งเศสคนอื่น ๆ อีฟว์และน้องสาวของเขานั้นไม่ได้รับผลกระทบโดยตรงจากสงครามโลกครั้งที่สอง เพราะว่าคุณพ่อของพวกเขาไม่ได้โดนเรียกให้ไปรบ อีฟว์ได้เคยกล่าวกับนักข่าวคนหนึ่งว่า ในช่วงวัยเด็กของเขา เขามักจะโดนเพื่อนร่วมชั้นกลั่นแกล้งอยู่เสมอ และทุกครั้งที่เขาโดนแกล้ง เขาจะคอยบอกตัวเองอยู่เสมอว่า "วันหนึ่งฉันจะต้องโด่งดังให้ได้และนี้คือการเอาคืนของฉัน" อีฟว์ได้เจอห้องห้องหนึ่งภายในบ้านซึ่งเป็นห้องว่างที่คุณพ่อและคุณแม่ของเขาได้ให้ยืมในการแสดงบทละครของมอลีแยร์และฌ็อง ฌีโรดู เพื่อแสดงให้ครอบครัวได้รับชม หลังจากนั้นมาอีฟว์ได้เริ่มศึกษาเกี่ยวกับการแสดงละครเวทีจากนิตยสาร Vogue ของประเทศฝรั่งเศสและได้หลงใหลในบทละครเวที ทว่าอีฟว์ก็ยังได้เริ่มหลงใหลในชุดแต่งกายสิ่งใช้ประกอบละครเวทีอีกด้วย และการที่เขาได้อ่านนิตยสาร Vogue นั้นได้ทำให้เขาค้นพบตัวเองในการออกแบบเสื้อผ้านักออกแบบหนุ่ม นักออกแบบหนุ่ม. ในปี 2496 อีฟว์ได้ส่งแบบร่างเสื้อผ้าเป็นจำนวนสามรูปเข้าประกวดในโครงการ Young Fashion Designers ซึ่งจัดโดย International Wool Secretariat และในการประกวดครั้งนั้น อีฟว์ได้รับรางวัลชนะเลิศอันดับที่สามและได้รับเชิญให้ไปร่วมพิธีรับรางวัลที่ประเทศฝรั่งเศสในเดือนธันวาคมของปีนั้น ในระหว่างที่อีฟว์และคุณแม่ได้เดินไปประเทศฝรั่งเศส พวกเขาได้พบกับ Michel de Brunhoff ซึ่งเป็นบรรณาธิการของนิตยสาร Vogue ฉบับฝรั่งเศส และเป็นผู้ที่ชอบให้การสนับสนุนความสามารถใหม่ ๆ นั้นได้ประทับใจในรูปร่างสามอันของอีฟว์เป็นอย่างมาก และได้แนะนำให้อีฟว์มาเรียนต่อที่ Chambre Syndicale de la Couture ซึ่งอีฟว์ก็ได้ตัดสินใจทำตามคำแนะนำของ Brunhoff และตัดสินใจมาเรียนต่อที่ประเทศฝรั่งเศส แต่หลังจากเรียนที่ Chambre Syndicale de la Couture ได้ไม่นานอีฟว์ได้ค้นพบว่าตัวเองไม่ได้ชอบเรียน ณ ที่นี้จึงได้ตัดสินใจลาออกจากการเรียน หลังจากนั้นในปีเดียวกันอีฟว์ได้ส่งผลงานเข้าประกวดในงานเดียวกันกับคราวที่แล้วและคราวนี้อีฟว์ได้รับรางวัลชนะเลิศอันดับที่หนึ่ง หลังจากอีฟว์ชนะเลิศได้ไม่นานนั้น อีฟว์ก็ได้นำรูปวาดของเขาไปเสนอให้ Brunhofff ดูซึ่งเมื่อ Brunhoff ได้ดูรูปของอีฟว์นั้นเขาก็ได้เห็นความคล้ายคลึงในการออกแบบของอีฟว์กับคริสตีย็อง ดียอร์ เขาจึงได้ส่งอีฟว์ไปหาดียอร์ซึ่งได้รับอีฟว์เข้าทำงานในทันที ถึงแม้ว่าดียอร์จะรับรู้ถึงพรสวรรค์ในการออกแบบของอีฟว์ทันที แต่ว่าดียอร์นั้นได้ให้อีฟว์ทำงานธรรมดา ๆ เช่น งานตกแต่งสตูดิโอและงานออกแบบเครื่องประดับ อีฟว์ได้รับอนุญาตให้ได้ส่งแบบร่างสำหรับ Couture collection ในทุกฤดูซึ่งทำให้เขาได้รับการยินยอมจากดียอร์มากขึ้น ในเดือนสิงหาคม ปี 2500 ดียอร์ได้ไปพบกับคุณแม่ของอีฟว์และบอกข่าวดีว่าเขาได้เลือกอีฟว์ให้เป็นผู้สืบทอดแทนเขาในการออกแบบ โดยไม่มีใครคาดคิดว่าในเดือนตุลาคมนั้น ดียอร์ได้เสียชิวิตลงด้วยโรคหัวใจวายเฉียบพลัน ในวัยเพียงแค่ 52 ปี อีฟว์ต้องดำรงตำแหน่งหัวหน้าผู้ออกแบบของห้องเสื้อดียอร์ตั้งแต่วัยเพียง 21 ปี ผลงานออกแบบชุดฤดูใบไม้ผลิในปี 2501 ถือเป็นชุดที่สามารถช่วยพยุงห้องเสื้อดียอร์ให้ไม่ล้มละลายได้ แบบอย่างการออกแบบเสื้อผ้าในชุดฤดูใบไม้ผลิของอีฟว์นั้นได้ทำให้อีฟว์โด่งดังไปทั่วโลกและชุดออกแบบของอีฟว์นั้นได้กลายมาเป็นที่รู้จักกันในนาม trapeze dress แล้วอีฟว์ก็ได้ทำการย่อนามสกุลของเขาให้เหลือแค่แซ็ง โลร็อง เพื่อให้นักข่าวต่างชาติจำและสะกดนามสกุลเขาได้ง่ายขึ้น แต่ทว่าชุดฤดูใบไม้ร่วงในปีเดียวกันของอีฟว์นั้นไม่ได้รับการตอบรับที่ดีเท่าชุดที่ผ่านมา และหลังจากนั้นไม่นานชุดต่อ ๆ มาของดียอร์ก็ได้ถูกโจมตีโดยนักข่าวและสื่อมวลชนมากมาย ในปี 2503 อีฟว์นั้นถูกเรียกตัวกลับให้ไปร่วมรบกับกองทัพฝรั่งเศสในสงครามประกาศอิสรภาพสำหรับประเทศแอลจีเรีย ที่จริงแล้วอีฟว์ควรจะถูกเรียกให้ไปเข้าร่วมรบสงครามตั้งแต่สองปีที่แล้ว แต่เจ้าของห้องเสื้อดียอร์ผู้มีอิทธิพลได้ต่อรองกับรัฐบาลฝรั่งเศสเอาไว้</doc>
