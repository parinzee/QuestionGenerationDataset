<doc id="174607" url="https://th.wikipedia.org/wiki?curid=174607" title="แนวร่วมปลดปล่อยแห่งชาติบาห์เรน">แนวร่วมปลดปล่อยแห่งชาติบาห์เรน แนวร่วมปลดปล่อยแห่งชาติบาห์เรน (National Liberation Front - Bahrain; ภาษาอาหรับ: جبهة التحرير الوطني البحرانية) เป็นพรรคคอมมิวนิสต์ใต้ดินในบาห์เรน ก่อตั้งเมื่อ ค.ศ. 1954 โดยนักกิจกรรมชาวอิหร่าน ในช่วง ค.ศ. 1970 แนวร่วมเป็นพรรคการเมืองที่ถูกกดดันมากที่สุดในประเทศ ผู้นำและนักกิจกรรมคนสำคัญของพรรคต้องลี้ภัย จนกระทั่ง ค.ศ. 2000 ผู้นำที่ลี้ภัยหลายคนจึงได้รับอนุญาตให้กลับสู่บาห์เรน และมาทำงานทางการเมือง ใน ค.ศ. 2002 พรรคได้ร่วมมือกับพรรคฝ่ายซ้าย ผู้พิทักษ์ประชาชนประชาธิปไตยก้าวหน้า และในช่วง ค.ศ. 2002 – 2006 พรรคมีตัวแทนในสภา 3 คน หลังการเลือกตั้ง ค.ศ. 2006 พรรคได้สูญเสียที่นั่งในสภาไปทั้งหมด</doc>
