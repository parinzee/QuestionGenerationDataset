<doc id="301922" url="https://th.wikipedia.org/wiki?curid=301922" title="กระเบื้องโมเนีย">กระเบื้องโมเนีย กระเบื้องโมเนีย () เป็นชื่อเรียกของกระเบื้องหลังคาคอนกรีตที่ใช้ในประเทศไทย เรียกตามบริษัทผู้ผลิตกระเบื้องหลังคาจากประเทศออสเตรเลีย ในปัจจุบันมีบริษัทที่ผลิตกระเบื้องโมเนียออกมาจำหน่ายหลายบริษัท มีรูปแบบของลอนและสีสันที่แตกต่างกัน แต่ขนาดโดยรวมจะใกล้เคียงกัน ส่วนบนของกระเบื้องโมเนียมีที่ยึดเกาะ และเจาะรูไว้สำหรับตอกตะปูเพื่อให้แข็งแรงขึ้น ปลายกระเบื้องทำเป็นขอบบัวกันน้ำไหลย้อนเข้า ด้านข้างทำเป็นรางลิ้นเพื่อให้ซ้อนกันได้แนบสนิท ส่วนผสมของกระเบื้องโมเนีย ประกอบด้วย ปูน ทราย และ น้ำ (Mortar) จากนั้นก็นำไปขึ้นรูปโดยการรีด จนได้หลังคาที่มีรูปลอนตามมาตรฐาน และนำไปบ่มกระเบื้องในห้องที่ควบคุม อุณหภูมิ และ ความชื้น จากนั้นก็นำไปเคลือบสี เพื่อให้ได้สีสันตามต้องการ</doc>
