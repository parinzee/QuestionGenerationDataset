<doc id="40355" url="https://th.wikipedia.org/wiki?curid=40355" title="แม่มดน้อยกิกิ">แม่มดน้อยกิกิ แม่มดน้อยกิกิ () หรือในชื่อภาษาอังกฤษว่า "Kiki's Delivery Service" เป็นภาพยนตร์อะนิเมะจากสตูดิโอจิบลิ เข้าฉายในปี ค.ศ. 1989 อำนวยการสร้าง เขียนบท และกำกับโดยฮะยะโอะ มิยะซะกิ สร้างจากเรื่องราวดั้งเดิมในหนังสือของ เอโกะ คาโดโนะ อะนิเมะเรื่องนี้ แสดงให้เห็นถึงอ่าวที่ซึ่งมีความเป็นอิสระและความเชื่อมั่นในความหวังในจิตใจเด็กผู้หญิงวัยรุ่นคนหนึ่ง แม่มดน้อยกิกิ ออกฉายครั้งแรกในประเทศญี่ปุ่นเมื่อ 29 กรกฎาคม ค.ศ. 1989 และได้รับรางวัล Animage Anime Grand Prix นอกจากนี้ยังเป็นภาพยนตร์ของสตูดิโอจิบลิเรื่องแรกที่ได้รับการจัดจำหน่ายภายใต้ความร่วมมือระหว่างสตูดิโอจิบลิและเดอะวอลท์ดิสนีย์คัมพานี โดยมีสัญญาจัดจำหน่าย 15 ปี ฉบับพากย์เสียงภาษาอังกฤษออกเผยแพร่เมื่อ ค.ศ. 1997 โดยการจัดทำของบัวนาวิสตาโฮมวิดีโอ ฉบับนี้ออกฉายในโรงภาพยนตร์เป็นครั้งแรกในประเทศสหรัฐอเมริกาในเทศกาลภาพยนตร์ Seattle International Film Festival เมื่อ 23 พฤษภาคม ค.ศ. 1998 หลังจากนั้นจึงออกจำหน่ายในประเทศสหรัฐอเมริกาและแคนาดา ในรูปแบบสื่อสำหรับชมในบ้าน เมื่อ 15 กันยายน ค.ศ. 1998เรื่องย่อ เรื่องย่อ. เรื่องราวของสาวน้อยแม่มด "กิกิ" ที่เมื่อถึงวัย 13 ขวบ เธอต้องออกเดินทางไปกับจิจิแมวของเขาและไม้กวาดเพื่อค้นหาตัวเอง ในเมืองที่ไม่มีแม่มดอื่นมาอยู่ ในที่สุด เมืองที่เธออยากไปอยู่ก็มาอยู่ตรงหน้า เมืองใหญ่โตริมทะเลที่เธอฝันไว้ ความที่เป็นเมืองใหญ่ มีผู้คนอาศัยอยู่มาก เธอจำเป็นต้องปรับตัวและหาวิถีที่จะอยู่ในเมืองใหญ่เมืองนี้ให้ได้ ในที่สุด เธอก็ได้ไปอยู่กับครอบครัวทำขนมปัง แล้วเธอก็ใช้ความสามารถในการขี่ไม้กวาดให้เป็นประโยชน์ คอยรับจ้างส่งของให้กับคนในเมือง กิกิได้เจอกับเพื่อนใหม่มากมาย ต่างวัย ต่างอายุ แต่ก็เป็นคนที่คอยให้กำลังใจเธอยามที่เธอสูญเสียเวทมนตร์เกี่ยวกับภาพยนตร์ เกี่ยวกับภาพยนตร์. "กิกิ" เป็นชื่อเล่นของนักแสดงหญิง เคอร์สเตน ดันสต์ ผู้ที่พากย์เสียงของตัวละครนี้เป็นภาษาอังกฤษในปี ค.ศ. 1998 ซึ่งเป็นครั้งสุดท้ายของการพากย์ของ ฟิล ฮาร์ตแมน ก่อนถูกฆาตกรรม ภาพยนตร์เรื่องนี้เป็นเรื่องแรกที่จัดจำหน่ายภายใต้ข้อตกลงของดิสนี่ย์และสตูดิโอจิบลิ ถูกใส่เสียงพากย์ในปี 1997 และจัดจำหน่ายในรูปวิดีโอ เมื่อ 1 กันยายน 1998 วิดีโอเรื่องดังกล่าวสร้างยอดขายที่สูงถึงกว่าล้านก๊อปปี้ ไม่กี่สัปดาห์ต่อมา ดิสนีย์ได้ปล่อยภาพยนตร์ในรูปแบบ VHS พร้อมซับไตเติ้ลและเสียงภาษาญี่ปุ่น ดีวีดีโซน 1 วางขายในวันที่ 15 เมษายน ค.ศ. 2003 เคียงข้าง Spirited Away และ Castle in the Sky และยังมีคำว่า ทัคคิวบิง () เป็นเครื่องหมายการค้าในญี่ปุ่นของบริษัทส่งของยะมะโตะ (ヤマト) มีความหมายเดียวกับคำว่า ทะคุไฮบิง () บริษัทดังกล่าวไม่เพียงอนุญาตให้ใช้เครื่องหมายการค้าแต่ยังเป็นสปอนเซอร์ให้กับภาพยนตร์เรื่องนี้ด้วย นอกจากนี้ ผู้คนที่อยู่ในภาพยนตร์เรื่องนี้ มีลักษณะการแต่งตัวที่เหมือนผู้คนในประเทศจีน และในสเปน กิกิ ถูกเรียกชื่อเป็น "นิคกี" (Nicky) และถูกเปลี่ยนชื่อเรื่องเสียใหม่เป็น "Nicky la aprendiz de bruja" (นิกกิแม่มดฝึกหัด) เหตุเพราะในภาษาสเปน คำว่า กิกิ (kiki) เป็นคำสแลงที่มีความหมายว่า การร่วมเพศ ส่วนชื่อเรื่องในแถบละตินอเมริกา คือ "Kiki - repartos a domicilio"รางวัลที่ได้รับรางวัลที่ได้รับ. - รางวัล ภาพยนตร์แอนิเมชันยอดเยี่ยม ใน Mainichi Film Competition ครั้งที่ 44 - รางวัล ภาพยนตร์ญี่ปุ่นยอดเยี่ยมแห่งปี จากการโหวตของผู้อ่านนิตยสารเกี่ยวกับภาพยนตร์ชื่อ Kinema Junpo - รางวัล Special Award จาก Japan Academy Award - รางวัล Tokyo Metropolitan Cultural Honor - รางวัล Money Making Director's Award ครั้งที่ 7 - รางวัล Gold จาก Japanese Film Golden Gross Award ครั้งที่ 7 - รางวัล Special Achievement Award จาก The Movie's Day - รางวัล Special Award จาก The Erandole Award - รางวัล ภาพยนตร์ยอดเยี่ยม และ ผู้กำกับยอดเยี่ยม จาก Japan Cinema Association Award - รางวัล Excellent Movie จาก Japanese Agency of Cultural Affairs (หน่วยงานรัฐบาลภายใต้กระทรวงศึกษาธิการของญี่ปุ่น - รางวัล แอนิเมชันยอดเยี่ยม จาก Anime Grand Prix ครั้งที่ 12 ของนิตยสาร Animage ฉบับประจำเดือนพฤษภาคม ปี 1990</doc>
