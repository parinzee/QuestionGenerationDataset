<doc id="941654" url="https://th.wikipedia.org/wiki?curid=941654" title="โมฮาเหม็ด ดียาเม">โมฮาเหม็ด ดียาเม โมฮาเหม็ด ดียาเม (เกิดวันที่ 14 มิถุนายน ค.ศ. 1987) หรือ โมโม ดียาเม เป็นนักฟุตบอลอาชีพที่ลงเล่นตำแหน่งกองกลางให้กับสโมสรฟุตบอลนิวคาสเซิลยูไนเต็ด เขาเกิดที่ประเทศฝรั่งเศส แต่ในนามทีมชาติ เขาเลือกเล่นให้กับทีมชาติเซเนกัล และลงเล่นไป 31 นัด ก่อนที่จะเลิกเล่นทีมชาติในปี ค.ศ. 2017 เขานับถือศาสนาอิสลามสโมสรอาชีพช่วงแรก สโมสรอาชีพ. ช่วงแรก. ดียาเมเกิดที่ Créteil ในย่านชานเมืองของปารีส และเข้าร่วมชุดเยาวชนของสโมสร Clairefontaine ในช่วงปี ค.ศ. 2000-2003. เขาเริ่มเล่นในสโมสรชุดใหญ่ในปี ค.ศ. 2003 กับสโมสร RC Lens แต่ในอีก 4 ปีถัดมาต้องหยุดเล่นชั่วคราวเนื่องจากปัญหาสุขภาพ หลังจากที่หายจากอาการบาดเจ็บ เขาย้ายไปร่วมทีมในลีกรองของสเปนอย่าง CD Linares เมื่อวันที่ 30 กรกฎาคม ค.ศ. 2007 และย้ายไปราโยบาเยกาโนในปีถัดมา เขามีส่วนช่วยให้สโมสรเลื่อนชั้นสุ่ลาลิกาในฤดูกาล 2007–08 ระหว่างที่เขาอยู่กับราโยบาเยกาโน เขาได้รับความสนใจจากสองสโมสรยักษ์ใหญ่แห่งลาลิกาอย่างเรอัลมาดริดและบาร์เซโลนา เช่นเดียวกันกับอาร์เซนอลจากพรีเมียร์ลีกวีแกนแอทเลติก วีแกนแอทเลติก. วันที่ 22 สิงหาคม ค.ศ. 2009 ดียาเมย้ายไปสโมสรฟุตบอลวีแกนแอทเลติก ด้วยสัญญา 3 ปี แต่การซื้อ-ขายก็มีอุปสรรคเล็กน้อยจากปัญหาหัวใจของเขา ดียาเมลงเล่นนัดแรกให้กับสโมสรในนัดที่แพ้แมนเชสเตอร์ยูไนเต็ด 5–0 และทำประตูแรกในนัดที่พบกับซันเดอร์แลนด์เมื่อวันที่ 6 กุมภาพันธ์ ค.ศ. 2010 แต่หลังจบฤดูกาล 2011–12 เขาได้ย้ายออกจากวีแกนเวสต์แฮมยูไนเต็ด เวสต์แฮมยูไนเต็ด. วันที่ 20 มิถุนายน ค.ศ. 2012 ดียาเมย้ายไปร่วมทีมเวสต์แฮมยูไนเต็ดด้วยสัญญา 3 ปี เขาลงเล่นนัดแรกให้กับสโมสรเมื่อวันที่ 18 สิงหาคม ค.ศ. 2012 ในนัดที่ชนะแอสตันวิลลา 1–0 และทำประตูแรกในนัดที่แพ้อาร์เซนอล 3–1 เมื่อวันที่ 6 ตุลาคม ค.ศ. 2012 ต่อมาประตูที่สองของเขาเกิดขึ้นในนัดที่ชนะเชลซี 3–1 เมื่อวันที่ 1 ธันวาคม ค.ศ. 2012 ต่อมาวันที่ 9 ธันวาคม ค.ศ. 2012 ดียาเมได้รับบาดเจ็บในนัดที่พบกับลิเวอร์พูล ทำให้เขาลงเล่นไม่ได้อีก 3 เดือน ต่อมาในเดือนมกราคม ค.ศ. 2013 มีหลายสโมสรที่สนใจในตัวดียาเม แต่เขาเลือกที่จะอยู่กับเวสต์แฮมต่อไป สุดท้ายดียาเมก็ไม่ได้ย้ายออกจากสโมสร และผู้จัดการทีมอย่างแซม อัลลาร์ไดซ์ ก็กล่าวว่ามันเป็นการตัดสินใจที่สำคัญฮัลล์ซิตี ฮัลล์ซิตี. วันที่ 1 กันยายน ค.ศ. 2014 ดียาเมย้ายไปฮัลล์ซิตีด้วยสัญญา 3 ปี สองสัปดาห์ถัดมา เขาได้ลงเล่นนัดแรกที่เคซี สเตเดียม และทำประตูได้ในนัดนั้น เป็นนัดที่เสมอ 2–2 กับเวสต์แฮม ซึ่งสโมสรเก่าของเขา ต่อมาวันที่ 28 พฤษภาคม ค.ศ. 2016 ดียาเมทำประตูชัยในนัดชิงชนะเลิศเพลย์ออฟของฟุตบอลลีกแชมเปียนชิป ช่วยให้ฮัลล์เฉือนชนะเชฟฟีลด์เวนส์เดย์ 1–0 ทำให้ฮัลล์กลับสู่พรีเมียร์ลีกได้ภายในฤดูกาลเดียวนิวคาสเซิลยูไนเต็ด นิวคาสเซิลยูไนเต็ด. วันที่ 3 สิงหาคม ค.ศ. 2016 ดียาเมย้ายไปนิวคาสเซิลยูไนเต็ดด้วยสัญญา 3 ปี เขาทำประตูแรกและประตูที่สองในนามสโมสรในอีเอฟแอลคัพ นัดที่ชนะเปรสตันนอร์ธเอ็นด์ เมื่อวันที่ 25 ตุลาคม ค.ศ. 2016ทีมชาติ ทีมชาติ. วันที่ 22 มีนาคม ค.ศ. 2011 ดียาเมมีชื่อติดทีมชาติเซเนกัลครั้งแรก เนื่องจากเขามีเชื้่อสายเซเนกัลจากบิดา ซึ่งเกิดที่ดาการ์ และได้ลงเล่นทีมชาติครั้งแรกในเดือนนั้นเอง ต่อมาในเดือนกรกฎาคม ค.ศ. 2012 ดียาเมเป็นหนึ่งในสามผู้เล่นที่อายุเกินกำหนดในการแข่งขันโอลิมปิกฤดูร้อน 2012 ประตูแรกของเขาในนามทีมชาติเกิดขึ้นเมื่อวันที่ 26 มีนาคม ค.ศ. 2016 ในนัดที่เซเนกัลเอาชนะไนเจอร์ 2–0 ในรอบคัดเลือกของแอฟริกาคัพออฟเนชันส์ 2017 เขาเลิกเล่นให้กับทีมชาติในเดือนมีนาคม ค.ศ. 2017สถิติประตูในนามทีมชาติเกียรติประวัติ เกียรติประวัติ. ฮัลล์ซิตี- ชนะเลิศเพลย์ออฟในแชมเปียนชิป: 2015–16 นิวคาสเซิลยูไนเต็ด- อีเอฟแอลแชมเปียนชิป: 2016–17</doc>
