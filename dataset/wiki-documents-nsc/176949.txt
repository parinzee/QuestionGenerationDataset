<doc id="176949" url="https://th.wikipedia.org/wiki?curid=176949" title="เชนลองกันดั้ม">เชนลองกันดั้ม XXXG-01S เฉินหลงกันดั้ม หรือ เฉียนหลงกันดั้ม (; ) เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ บันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ เฉินหลงกันดั้มมเป็นหนึ่งในกันดั้มทั้งห้าเครื่องซึ่งมีต้นแบบมาจาก XXXG-00W0 วิงกันดั้มซีโร่ที่นักวิทยาศาสตร์ทั้งห้าได้ร่วมกันพัฒนาเพื่อใช้ต่อสู้กับองค์กรลับ OZ (Organization of Zodiac) แต่เนื่องจากพลังในการต่อสู้ของวิงกันดั้มซีโร่นั้นสูงเกินไปจนเป็นอันตราย นักวิทยาศาสตร์ทั้งห้าจึงได้ยกเลิกแผนการสร้างวิงกันดั้มซีโร่และได้แยกย้ายกันไปสร้างกันดั้มของตัวเอง เชนลองกันดั้มได้รับการพัฒนาโดยอาจารย์ O เฉินหลงกันดั้มเป็นโมบิลสูทที่เน้นการต่อสู้ในระยะประชิดตัว แขนขวาของเชนลองกันดั้มมีกลไกให้สามารถยืดออกไปโจมตีศัตรูในระยะไกลได้ แขนข้างนี้ยังติดตั้งดราก้อนแฟงก์ซึ่งคล้ายหัวมังกรสำหรับสวมที่หมัดและมีปืนไฟติดอยู่ด้วย ซึ่งลักษณะนี้จะคล้ายกับดราก้อนกันดั้มในภาคจีกันดั้ม นอกจากดราก้อนแฟงก์แล้วเชนลองกันดั้มจะใช้ง้าวบีมเป็นอาวุธหลัก โล่ของเชนลองกันดั้มสามารถใช้เป็นอาวุธขว้างได้ด้วย นักบินของเชนลองกันดั้มก็คือ จาง อู๋เฟย รหัสที่ OZใช้เรียกเชนลองกันดั้มก็คือกันดั้ม 05 เนื้อเรื่องของภาคกันดั้มวิง เอนด์เลสวอลซ์ได้เปิดเผยว่าเดิมทีนั้นกลุ่มตระกูลบาร์ตันได้เตรียมใช้กันดั้มทั้งห้าในปฏิบัติการเมเทโอโดยใช้กันดั้มในการกวาดล้างกำลังของศัตรูที่ยังเหลืออยู่หลังจากทิ้งโคโลนีลงไปบนโลก แต่นักวิทยาศาสตร์ทั้งห้าไม่เห็นด้วยกับแผนการนี้จึงส่งกันดั้มไปยังโลกเพื่อต่อสู้กับ OZ ด้วยสงครามกองโจร ในมังงะ เอพิโซด ซีโร่ ซึ่งเป็นเนื้อเรื่องก่อนหน้าภาคอะนิเมะนั้น หลง เหมยหลันหรือนาทาคุ(ในภาษาจีนคือ เทพนาจา)ซึ่งเป็นภรรยาของอู๋เฟยได้รับเลือกเป็นนักบินของเฉินหลงกันดั้ม แต่ได้เสียชีวิตขณะใช้โมบิลสูททอลกีสต่อสู้กับกองกำลังของ OZ เพื่อปกป้องเชนลองกันดั้มที่ยังไม่สมบูรณ์ อู๋เฟยจึงเรียกเชนลองกันดั้มว่านาทาคุเพื่อเป็นที่ระลึกถึงเหมยหลันเสมอ เชนลองกันดั้มได้รับความเสียหายอย่างหนักและถูกจับได้ในการต่อสู้กับ OZ เพียงคนเดียวในอวกาศ เชนลองกันดั้มถูกนักวิทยาศาสตร์ทั้งห้านำไปปรับปรุงใหม่เป็น XXXG-01S2 อัลทรอนกันดั้ม หลังจากที่ภาคเอนด์เลสวอลซ์ออกฉาย ฮาจิเมะ คาโทกิก็ได้ออกแบบเชนลองกันดั้มใหม่อีกครั้งและเรียกว่ารุ่นแรกเริ่ม (early type)ให้มีรูปร่างที่ใกล้เคียงกับอัลทรอนกันดั้มในภาคเอนด์เลสวอลซ์มากกว่าเดิม โดยเปลี่ยนโครงสร้างให้เพรียวกว่าเดิมและใช้กลไกของดราก้อนแฟงก์แบบเดียวกับอัลทรอนกันดั้มในภาคเอนด์เลสวอลซ์ รวมถึงเปลี่ยนง้าวบีมเป็นสามง่ามบีมอัลทรอนกันดั้ม อัลทรอนกันดั้ม. XXXG-01S2 อัลทรอนกันดั้ม (; ) เป็นโมบิลสูทซึ่งเป็นรุ่นปรับปรุงของเชนลองกันดั้มในช่วงหลังของบันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ อัลทรอนกันดั้มเป็นเชนลองกันดั้มที่ได้รับการปรับปรุงอย่างลับๆโดยนักวิทยาศาสตร์ทั้งห้าซึ่งถูก OZควบคุมตัวไว้ โดยติดตั้งดราก้อนแฟงก์ไว้ที่แขนทั้งสองข้างและเปลี่ยนง้าวบีมเป็นสามง่ามบีมสองปลายเพื่อเพิ่มพลังในการต่อสู้ขึ้นอีก และยังเพิ่มบีมแคนน่อนสองลำกล้องที่ดัดแปลงมาจากบีมแคนน่อนของโมบิลสูท OZ-13MSX1 ไวย์เอตซึ่งติดกับแขนกลที่อยู่ด้านหลังของอัลทรอนกันดั้ม ทำให้สามารถต่อสู้กับศัตรูในระยะไกลได้ดีกว่าเดิม อู๋เฟยได้รับอัลทรอนกันดั้มหลังจากที่กองกำลังของเลดี้ อันโจมตีฐานบนดวงจันทร์ของทูบารอฟทำให้สามารถหนีจากการกักขังมาได้และเป็นโมบิลสูทประจำตัวของอู๋เฟยจนจบเรื่องฉบับเอนด์เลสวอลซ์ ฉบับเอนด์เลสวอลซ์. อัลทรอนกันดั้มได้รับการออกแบบใหม่อีกครั้งใน OVA กันดั้มวิง เอนด์เลสวอลซ์โดยฮาจิเมะ คาโทกิ ในมังงะภาคเสริมจะใช้อัลทรอนกันดั้มที่ออกแบบใหม่นี้แทนแบบของภาคโทรทัศน์ ในวิดีโอเกมและโมเดลคิทมักเรียกอัลทรอนกันดั้มที่ออกแบบใหม่นี้ว่าอัลทรอนกันดั้มคัสตอมหรือกันดั้มนาทาคุเพื่อไม่ให้สับสนกับแบบของภาคโทรทัศน์ อัลทรอนกันดั้มที่ออกแบบใหม่นี้เปลี่ยนดราก้อนแฟงก์ให้มีขนาดใหญ่ขึ้นและเปลี่ยนรูปแบบของกลไกให้ยืดได้ยาวขึ้น แต่ไม่มีปืนไฟติดไว้ บีมแคนน่อนสองลำกล้องและโล่ถูกตัดออกไป รูปร่างของอัลทรอนกันดั้มยังได้รับการเปลี่ยนแปลงให้เพรียวและดูคล่องตัวกว่าเดิมและมีโทนสีเป็นสีเขียวรูปแบบอื่น ๆเทียนหลงกันดั้ม รูปแบบอื่น ๆ. เทียนหลงกันดั้ม. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) เทียนหลงกันดั้มเป็นโมบิลสูทรุ่นต้นแบบที่พวก OZที่รอดจากสงครามแอบพัฒนาขึ้นโดยใช้ข้อมูลของอัลทรอนกันดั้ม เทียนหลงกันดั้มไม่มีสามง่ามบีม แต่ติดแผงสะท้อนบีมและเซลสุริยะไว้ทั่วตัวเพื่อให้สามารถต่อสู้ได้เป็นเวลานาน ทั้งยังมีซีโร่ซิสเต็มติดตั้งไว้เพื่อให้สามารถควบคุมโมบิลดอลได้ กรุง พรละมัย เพื่อนของทิเอลได้ขโมยเทียนหลงกันดั้มไปเพื่อช่วยทิเอลตามหาพี่ แต่กรุงได้ทรยศทิเอลที่สุสานนักรบเพื่อเอาเทียนหลงกันดั้มไปเข้าร่วมกับกองกำลังมารีเมียร์ แต่สุดท้ายก็ถูกสังหารเมื่อระบบซีโร่ซิสเต็ม2.5ของวิงกันดั้มเซราฟิมทำงานเพื่อป้องกันตัวเอง</doc>
