<doc id="439114" url="https://th.wikipedia.org/wiki?curid=439114" title="แชเนล อีมาน">แชเนล อีมาน แชเนล อีมาน โรบินสัน (; เกิด: 1 ธันวาคม ค.ศ. 1990) หรือที่รู้จักในชื่อ แชเนล อีมาน นางแบบแฟชันชาวอเมริกัน ที่มีชื่อเสียงจากการเดินแบบในงานของน้ำหอมวิกตอเรียซีเครตประวัติ ประวัติ. อีมาน เกิดเมื่อวันที่ 1 ธันวาคม ค.ศ. 1990 ที่เมืองแอตแลนตา รัฐจอร์เจีย สหรัฐอเมริกา และเติบโตที่เมืองลอสแอนเจลิส รัฐแคลิฟอร์เนีย เธอและมารดาเปิดร้านร่วมกันชื่อ The Red Bag Boutique ในลอสแอนเจลิส มารดาของเธอเป็นลูกครึ่งเกาหลีกับแอฟริกันอเมริกัน ส่วนบิดาเป็นชาวอเมริกันเชื้อสายแอฟริกันนางแบบ นางแบบ. อีมานเริ่มเข้าสู่วงการนางแบบเมื่ออายุได้ 13 ปี กับฟอร์ดโมเดลซึ่งเป็นที่เดินแบบสำหรับเด็กในลอสแอนเจลิส ในปี ค.ศ. 2006 เธอได้ร่วมประกวดในงานฟอร์ดซุปเปอร์โมเดลและได้รางวัลอันดับที่สาม หนังสือพิมพ์นิวยอร์กไทมส์ได้เขียนบทความเกี่ยวกับคุณลักษณะของเธอว่าเป็น นางแบบจากหนึ่งวัน (A Model from Day 1) อีมานได้อธิบายว่านางแบบเป็นชีวิตทั้งหมดของเธอ เธอได้ขึ้นหน้าปกของนิตยสารโวกฉบับเดือนพฤษภาคม ค.ศ. 2007 เป็นหนึ่งใน "นางแบบชั้นนำของโลกต่อไป"โทรทัศน์ โทรทัศน์. อีมานและมารดาปรากฏตัวในรายการเดอะไทราแบงก์โชว์ในเดือนตุลาคม ค.ศ. 2007 ต่อมาเมื่อวันที่ 21 มีนาคม ค.ศ. 2009 เธอปรากฏตัวเป็นผู้ประกาศข่าวสั้นในรายการเฮาส์ออฟสไตลส์ทางช่องเอ็มทีวีกับบาร์ เรฟาเอลี เมื่อวันที่ 9 กันยายน ค.ศ. 2009 เธอเป็นผู้ตัดสินในรายการอเมริกาส์เน็กซต์ท็อปโมเดล ฤดูกาลที่ 13กิจกรรม กิจกรรม. ในปี ค.ศ. 2011 อีมานได้เป็นส่วนหนึ่งในการผลักดันให้ทุกคนตระหนักถึงความอดอยาก, ภัยแล้ง และภัยสงครามในทวีปแอฟริกา อีมานได้ร่วมกับอูมา เธอร์แมน, จีนา เดวิส และจอร์ช ฮาร์ตเนตต์ นำแสดงในโฆษณาทางยูทูบที่ทวงถามสหรัฐอเมริกาเกี่ยวกับวิกฤตที่ที่มีผลต่อประชาชนทั้ง 13 ล้านคน</doc>
