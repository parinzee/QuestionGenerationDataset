<doc id="459101" url="https://th.wikipedia.org/wiki?curid=459101" title="อินเตอร์สเตต 12">อินเตอร์สเตต 12 อินเตอร์สเตต 12 () เป็นทางหลวงระหว่างรัฐ หรือที่เรียกว่าอินเตอร์สเตต อยู่ทางตอนใต้ของประเทศสหรัฐอเมริกา โดยถนนทั้งสายอยู่ในพื้นที่ของรัฐลุยเซียนา วางตัวในแนวตะวันออก-ตะวันตก เริ่มต้นจากจุดตัดกับอินเตอร์สเตตหมายเลข 10 ในเมืองแบตันรูจ เมืองหลวงของรัฐลุยเซียนา ไปทางทิศตะวันออก เลียบชายฝั่งทางเหนือของทะเลสาบพอนเชอเทรน (Pontchartrain) จนไปสิ้นสุดที่จุดตัดระหว่างอินเตอร์สเตตสาย 10 และสาย 59 ใกล้กับเมืองสไลเดิล (Slidell) ซึ่งตั้งอยู่ทางทิศตะวันออกเฉียงเหนือของทะเลสาบ เนื่องจากอินเตอร์สเตตสายนี้มีความยาวเพียง 85 ไมล์เมื่อเทียบกับอินเตอร์สเตตสาย 10 ที่มีต้นทางและปลายทางเดียวกัน แต่มีความยาวถึง 105 ไมล์ (เนื่องจากอินเตอร์สเตตสาย 10 อ้อมลงไปทางทิศใต้ของทะเลสาบเพื่อผ่านเมืองนิวออร์ลีนส์) ทำให้สาย 12 เป็นเสมือนทางเลี่ยงเมืองนิวออร์ลีนส์ ทำให้มีปริมาณการจราจรหนาแน่นกว่าสาย 10 อินเตอร์สเตต 12 เป็นทางหลวงขนาดสี่และหกช่องจราจร โดยมีขนาดหกช่องจราจรตั้งแต่ปลายทางด้านตะวันตกจนถึงทางออกที่ 12 (ตัดกับถนน Juban) และมีขนาดสี่ช่องจราจรตั้งแต่จุดตัดดังกล่าวไปจนสุดสายทางด้านตะวันออกภาพหมายเหตุ</doc>
