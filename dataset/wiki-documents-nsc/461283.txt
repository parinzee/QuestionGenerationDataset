<doc id="461283" url="https://th.wikipedia.org/wiki?curid=461283" title="เวิลด์ โฟล์คเซน">เวิลด์ โฟล์คเซน เวิลด์ โฟล์คเซน เป็นสตูดิโออัลบั้มเดี่ยวลำดับที่ 5 ของแอ๊ด - ยืนยง โอภากุล หัวหน้าวงดนตรีเพื่อชีวิต คาราบาว โดยชุดนี้ออกมาในแนวดนตรีโฟล์ก มีนักดนตรีบรรเลงหลักในการบันทึกเสียงเพียง 1 - 2 คน อีกทั้งยังได้นักดนตรีรับเชิญ อาทิ เทียรี่ เมฆวัฒนา มาร้องร่วมในเพลง เพื่อเมืองไทย และ ทอดด์ ทองดี ที่มาช่วยแต่งและร้องท่อนภาษาอังกฤษในชุดนี้ถึง 3 เพลง คือ ยืนยงอย่างเนลยัง, World และ แสงดาว เพลงต่างๆ ในอัลบั้ม ยืนยงยังคงตีแผ่ประเด็นต่างๆ ทั้งเรื่องที่เกี่ยวกับ สังคม สิ่งแวดล้อม บันทึกเหตุการณ์สำคัญ ตลอดจนการกล่าวถึงบุคคลที่เป็นแรงบันดาลใจ แต่ไม่มีเรื่องการเมืองเช่นอัลบั้มชุดที่แล้ว โดยลดโทนเนื้อหาและดนตรีให้ฟังสบายๆ เรียบง่าย เพลงที่พอเป็นที่จดจำและมีการเผยแพร่เรื่อยมา ได้แก่ บ้า, หลวงพ่อประจักษ์ และ เพื่อเมืองไทย ซึ่งเป็นฉบับขยายจากเดิมที่ใช้ประกอบภาพยนตร์โฆษณาเครื่องดื่มโค้กรายชื่อเพลงในอัลบั้มรายชื่อเพลงในอัลบั้ม. 1. ยืนยงอย่างเนลยัง 2. บ้า 3. World 4. ฝนดิน 5. เพื่อเมืองไทย 6. ศรอรชุน 7. หลวงพ่อประจักษ์ 8. แสงดาว 9. ประตูหลัง 10. บรรพบุรุษชาวนาผู้ร่วมงานผู้ร่วมงาน. 1. ยืนยง โอภากุล : ร้องนำ, กีต้าร์, แต่งเพลงทุกบทเพลงในอัลบั้ม 2. อนุพงษ์ ประถมปัทมะ (อ๊อด) : เบส 3. โก้ อรชุน (ชูชาติ หนูด้วง) : กลอง 4. ทอดด์ ทองดี : ร้องและแต่งคำร้องเพลงภาคภาษาอังกฤษ 5. อู๊ด ยานนาวา: ช่วยตีกลองในเพลง หลวงพ่อประจักษ์ 6. น้อย อรชุน (สตาร์ไบรท์) : เม้าท์ออร์แกนในบางท่อนของเพลง ยืนยงอย่างเนลยัง 7. เทียรี่ เมฆวัฒนา : ร่วมร้องในเพลง เพื่อเมืองไทย 8. เอกชัย ชูวงศ์ : ควบคุมการอัดเสียง 9. Kenny Jackel, อ๊อด, เจี๊ยบ : มิกซ์เสียง</doc>
