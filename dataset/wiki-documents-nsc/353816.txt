<doc id="353816" url="https://th.wikipedia.org/wiki?curid=353816" title="อาศรม 4">อาศรม 4 อาศรม 4 คือขั้นตอนการดำเนินชีวิตของมนุษย์ตามหลักธรรมของศาสนาพราหมณ์-ฮินดู แต่ละช่วงกินเวลา 25 ปี มี 4 ขั้นตามวัยของผู้ปฏิบัติดังนี้1. พรหมจรรย์ (อัตถะ) คือขั้นการศึกษาเล่าเรียนของผู้อยู่ในวัยการศึกษาจะต้องปฏิบัติตามหลักธรรมที่ว่าด้วยการศึกษา เรียกผู้อยู่ในขั้นนี้ว่า พรหมจารี มีอายุตั้งแต่เกิดถึง 25 ปี 2. คฤหัสถย์ (กามะ) คือขั้นตอนการครองเรือนหลังจากสำเร็จการศึกษาเล่าเรียนแล้ว จะต้องปฏิบัติตามหลักธรรมที่ว่าด้วยการครองเรือนเรียกผู้อยู่ในขั้นนี้ว่า คฤหัสถ์ หมายถึงผู้ครองเรือน มีอายุ 26-50 ปี 3. วานปรัสถย์ (ธรรมะ) คือขั้นการแยกตัวออกไปปฏิบัติธรรมอยู่ในป่าหลังจากครองเรือนจนมีสมบัติพอสมควร ครอบครัวมีฐานะมั่นคงและมีลูกหลานผู้จะสืบตระกูลได้แล้ว เรียกผู้อยู่ในขั้นนี้ว่า วานปรัสถ์ มีอายุ 51-75 ปี 4. สันนยาสะ (โมกษะ) คือขั้นการออกบวชหลังจากออกไปบำเพ็ญธรรมอยู่ในป่าพอสมควรแล้วและมีศรัทธาแก่กล้าถึงกับเสียสละทุกอย่าง เรียกผู้อยู่ในขั้นนี้ว่า สันยาสี มีอายุ 76-100 ปี</doc>
