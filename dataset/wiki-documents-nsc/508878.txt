<doc id="508878" url="https://th.wikipedia.org/wiki?curid=508878" title="สิงโตแห่งซันมาร์โก">สิงโตแห่งซันมาร์โก สิงโตแห่งซันมาร์โก () คือ สัญลักษณ์ของผู้สอนศาสนานามว่า มาระโก ผู้แต่งพระวรสาร ปรากฏในรูปแบบของสิงโตมีปีก ซึ่งเป็นสัญลักษณ์แห่งเมืองเวนิส และสาธารณรัฐเวนิสเดิม สิงโตแห่งซันมาร์โกยังปรากฏในธงของพ่อค้าและทหารเรือของประเทศอิตาลี และบนยอดของหอระฆังซันมาร์โก มันยังเป็นสัญลักษณ์ของรางวัลในเทศกาลภาพยนตร์นานาชาติเวนิสในชื่อ "รางวัลสิงโตทองคำ" ซึ่งถือเป็นเทศกาลภาพยนตร์ที่เก่าแก่ที่สุดในโลก รวมถึงบริษัทประกัน Assicurazioni Generali ซึ่งเป็นบริษัทประกันที่ใหญ่ที่สุดในอิตาลีและหนึ่งในบริษัทประกันที่ใหญ่ที่สุดในยุโรป สิงโตคือสัญลักษณ์ของพลังแห่งพระวรสาร ปีกของสิงโตเป็นสัญลักษณ์ถึงการยกสูงขึ้นของจิตวิญญาณ ในขณะที่รัศมีซึ่งปรากฏบ่อยครั้งบนหัว หนังสือ และดาบในอุ้งเท้าของสิงโต เป็นสัญลักษณ์ของความศักดิ์สิทธิ์ในธรรมเนียมศาสนาคริสต์ อย่างไรก็ตามสิงโตยังมีความหมายถึงความยิ่งใหญ่และพลัง (โดยเฉพาะจากหางที่ยกขึ้น) หนังสือแสดงถึงแนวคิดของปัญญาและสันติภาพ และรัศมีให้ภาพถึงความศรัทธาอย่างแก่กล้าในศาสนาสมุดภาพ</doc>
