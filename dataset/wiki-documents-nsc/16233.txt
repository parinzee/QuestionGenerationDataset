<doc id="16233" url="https://th.wikipedia.org/wiki?curid=16233" title="คณะเภสัชศาสตร์ มหาวิทยาลัยศิลปากร">คณะเภสัชศาสตร์ มหาวิทยาลัยศิลปากร คณะเภสัชศาสตร์ มหาวิทยาลัยศิลปากร () ก่อตั้งขึ้นในปี พ.ศ. 2528 และเปิดรับนักศึกษารุ่นแรก ตั้งแต่ปีการศึกษา 2529 นับเป็นคณะเภสัชศาสตร์ลำดับที่ 6 ของประเทศไทย โดยมีเภสัชกร รองศาสตราจารย์ ดร.ประโชติ เปล่งวิทยา ดำรงตำแหน่งคณบดี เป็นคณบดีผู้ประศาสน์การคนแรกและเป็นผู้ก่อตั้งคณะเภสัชศาสตร์ มหาวิทยาลัยศิลปากร ซึ่งเป็นผู้ริเริ่มให้มีการจัดการศึกษาสาขาเภสัชศาสตร์ ให้ดำเนินไปในทิศทางแผนใหม่และมีความทันสมัย คณะเภสัชศาสตร์เน้นการผลิตบัณฑิตให้มีความรู้ความสามารถด้านวิชาการและทักษะทางวิชาชีพ กอปรด้วยคุณธรรม จริยธรรม รับผิดชอบต่อสังคม คณะเภสัชศาสตร์ มุ่งเน้นและสนับสนุนการวิจัยทั้งในด้านเภสัชศาสตร์ วิทยาศาสตร์สุขภาพ และวิทยาศาสตร์เทคโนโลยีที่ครอบคลุมแหล่งที่มา การเตรียมการประดิษฐ์ และการควบคุมคุณภาพผลิตภัณฑ์ยาสมุนไพร และผลิตภัณฑ์สุขภาพ ระบบเภสัชสนเทศกลวิธานการป้องกันและการรักษาโรคในคนและสัตว์ เทคโนโลยีชีวภาพ เทคโนโลยีเภสัชกรรม รวมถึงการวิจัยด้านระบบเภสัชสารสนเทศ เภสัชกรรมคลินิก เภสัชศาสตร์สังคม เภสัชกรรมชุมชน และการคุ้มครองผู้บริโภคด้านสาธารณสุขร่วมกับหน่วยงานอื่นทั้งภาครัฐและเอกชน ตลอดจนความร่วมมือกับสถาบันการศึกษาในต่างประเทศ คณะเภสัชศาสตร์ได้จัดตั้งหน่วยวิสาหกิจ 3 หน่วยงาน เพื่อดูแลการบริการวิชาการแก่สังคม โดยดำเนินการร่วมกับคณาจารย์ในภาควิชาต่าง ๆ ได้แก่สถานปฏิบัติการเภสัชกรรมชุมชน "เภสัชศาลา" เพื่อให้คำแนะนำการใช้ยาที่เหมาะสมแก่ประชาชน รวมทั้งเป็นแหล่งฝึกปฏิบัติงานวิชาชีพของนักศึกษาเภสัชศาสตร์ หน่วยภูมิปัญญาทางเภสัชศาสตร์ "ประโชติ เปล่งวิทยา" ซึ่งมุ่งเน้นการบริการเทคนิควิเคราะห์ตามมาตรฐานห้องปฏิบัติการ ISO 17025 แก่หน่วยงานภาครัฐและเอกชน และการให้บริการความรู้ที่ถูกต้องด้านยาและผลิตภัณฑ์สุขภาพแก่ประชาชนทั่วไป หน่วยเครือข่ายเภสัชสนเทศ "ประชานาถ" เป็นแม่ข่ายให้บริการสนับสนุนข้อมูลทางยาและผลิตภัณฑ์สุขภาพ รวมทั้งให้การฝึกอบรมระบบสารสนเทศทางสุขภาพแก่เภสัชกร หน่วยงานบริการด้านสาธารณสุข โรงพยาบาลในทุกภูมิภาค และประชาชนทั่วไปประวัติ ประวัติ. คณะเภสัชศาสตร์ มหาวิทยาลัยศิลปากร จัดตั้งขึ้นเมื่อวันที่ 5 มิถุนายน พ.ศ. 2528 และเปิดรับนักศึกษาตั้งแต่ปีการศึกษา 2529 นับเป็นคณะเภสัชศาสตร์ลำดับที่ 6 ของประเทศไทย ตั้งอยู่บริเวณพระราชวังสนามจันทร์ อำเภอเมือง จังหวัดนครปฐม โดยมีเภสัชกร รองศาสตราจารย์ ดร.ประโชติ เปล่งวิทยา ดำรงตำแหน่งคณบดีในสมัยนั้น นับเป็นคณบดีผู้ประศาสน์การ ผู้ก่อตั้งคณะเภสัชศาสตร์ มหาวิทยาลัยศิลปากร โดยมีวัตถุประสงค์เพื่อสนองต่อความต้องการในการพัฒนาศักยภาพกำลังคนในสายงานเภสัชกรรมและสายงานด้านวิทยาศาสตร์สุขภาพ รวมถึงการพัฒนาให้เกิดภารกิจเชิงรุกในการให้บริการด้านเภสัชศาสตร์ คณะเภสัชศาสตร์ จัดการเรียนการสอนทั้งในระดับปริญญาบัณฑิต ปริญญามหาบัณฑิต และปริญญาดุษฎีบัณฑิต มุ่งเน้นผลิตบัณฑิตที่พร้อมด้วยความรู้ คุณธรรม จริยธรรม และความรับผิดชอบในการปฏิบัติงานตามภารกิจและพันธกิจแห่งวิชาชีพเภสัชกรรมทั้งในภาครัฐและภาคเอกชนที่ดำเนินไปในลักษณะผสมผสานความรู้และทักษะเพื่อประโยชน์สูงสุด นอกจากการจัดการเรียนการสอน คณะเภสัชศาสตร์มีพันธกิจในการวิจัยและพัฒนาทางเภสัชศาสตร์และสาขาที่เกี่ยวข้อง ให้งานบริการวิชาการแก่ชุมชนทั้งภาครัฐและภาคเอกชน และมีความร่วมมือด้านต่าง ๆ กับต่างประเทศโดยเฉพาะมหาวิทยาลัยชั้นนำในสหรัฐ ประเทศฝรั่งเศส ประเทศอังกฤษ ประเทศเยอรมนี และประเทศญี่ปุ่น เป็นต้นหน่วยงานหน่วยงาน. - ภาควิชาชีวเภสัชศาสตร์ - ภาควิชาเภสัชกรรม - ภาควิชาเภสัชกรรมชุมชน - ภาควิชาเภสัชเคมี - ภาควิชาเภสัชวิทยาและพิษวิทยา - ภาควิชาเภสัชเวท - ภาควิชาเทคโนโลยีเภสัชกรรม - ภาควิชาสารสนเทศศาสตร์ทางสุขภาพ - สำนักงานคณบดี - สถานปฏิบัติการเภสัชกรรมชุมชน "เภสัชศาลา" - หน่วยภูมิปัญญาทางเภสัชศาสตร์ "ประโชติ เปล่งวิทยา" - หน่วยเครือข่ายเภสัชสนเทศ "ประชานาถ"หลักสูตรทำเนียบคณบดีทำเนียบคณบดี. - หมายเหตุ ตำแหน่งทางวิชาการในระหว่างที่ดำรงตำแหน่งในขณะนั้น</doc>
