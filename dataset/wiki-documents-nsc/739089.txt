<doc id="739089" url="https://th.wikipedia.org/wiki?curid=739089" title="คาร์มิน ไนโกร">คาร์มิน ไนโกร คาร์มิน ไนโกร (; ; 2 มกราคม ค.ศ. 1910 — 16 สิงหาคม ค.ศ. 2001) เป็นครูหมากรุกสากลคนแรกของอดีตแชมป์โลกหมากรุกสากลผู้มีนามว่าบอบบี ฟิชเชอร์ ตั้งแต่ปี ค.ศ. 1951 ถึง 1956ประวัติ ประวัติ. "คุณไนโกรอาจจะไม่ได้เป็นผู้เล่นที่ดีที่สุดในโลก แต่เขาก็เป็นครูที่ดีมากคนหนึ่ง" – บอบบี ฟิชเชอร์ ไนโกรเป็นผู้เชี่ยวชาญหมากรุกสากลชาวอเมริกันโดยมีทักษะใกล้เคียงกับเชสมาสเตอร์และผู้ฝึกสอนคนหนึ่ง เขายังเป็นประธานชมรมหมากรุกสากลในบรุกลิน ที่ซึ่งเขาได้พบกับบอบบี ฟิชเชอร์ และในปี ค.ศ. 1951 เขาก็ได้มาเป็นครูหมากรุกสากลคนแรกของฟิชเชอร์ ไนโกร (ผู้ได้รับการจัดอันดับอีโลที่ระดับ 2028) ได้เป็นเจ้าภาพจัดการแข่งขันหมากรุกสากลคนแรกของฟิชเชอร์ที่บ้านของเขาในปี ค.ศ. 1952 ไนโกรยังได้แนะนำให้ฟิชเชอร์ได้รู้จักกับผู้ที่จะเป็นแกรนด์มาสเตอร์ในอนาคตอย่างวิลเลียม ลอมบาร์ดี และเริ่มตั้งแต่เดือนกันยายน ค.ศ. 1954 ที่ลอมบาร์ดีเริ่มฝึกฟิชเชอร์ให้เป็นการส่วนตัว ในปี ค.ศ. 1956 ไนโกรได้ย้ายไปยังรัฐฟลอริดา และกลายเป็นผู้ฝึกสอนกอล์ฟระดับอาชีพ ซึ่งเขายังไม่ได้เลิกสอนหมากรุกสากล โดยในปี ค.ศ. 1996 เขาได้ทำการสอนที่เมเยอร์จูวิชอะคาเดมี จากนั้นในปี ค.ศ. 1999 ไนโกรก็ได้ย้ายไปยังพีชทรีซิตี รัฐจอร์เจีย เพื่อที่จะได้อยู่ใกล้ชิดกับลูกชายของเขาที่มีชื่อว่าบิล ไนโกร กระทั่งเขาเสียชีวิตในปี ค.ศ. 2001 สิริอายุได้ 91 ปีในภาพยนตร์ ในภาพยนตร์. ในภาพยนตร์ชีวประวัติ ค.ศ. 2014 เรื่องเดิมพันชาติรุกฆาตโลก คอนราด พลา ได้รับบทเป็นคาร์มิน ไนโกรหมายเหตุ</doc>
