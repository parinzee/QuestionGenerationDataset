<doc id="75741" url="https://th.wikipedia.org/wiki?curid=75741" title="กิตติ สิงหาปัด">กิตติ สิงหาปัด กิตติ สิงหาปัด ผู้ประกาศข่าว ในรายการ ข่าว 3 มิติ ทางไทยทีวีสีช่อง 3 และพิธีกรรายการ วันนี้ที่รอคอย ทางโมเดิร์นไนน์ทีวี อดีตผู้ประกาศข่าวค่ำโมเดิร์นไนน์ทีวี อดีตผู้ดำเนินรายการ ไอทีวี ฮอตนิวส์ อดีตรองผู้อำนวยการฝ่ายข่าว ด้านสนับสนุนการผลิตไอทีวี โดยเขาเป็นหนึ่งในผู้ประกาศข่าวคู่แรกของสถานีโทรทัศน์ไอทีวี คู่กับเทพชัย หย่องประวัติ ประวัติ. กิตติ สิงหาปัด เกิดวันที่ 14 ธันวาคม พ.ศ. 2507 ที่อำเภอกระนวน จังหวัดขอนแก่น จบการศึกษาระดับมัธยมศึกษาจากโรงเรียนขอนแก่นวิทยายน และจบการศึกษาปริญญาตรี เกษตรศาสตรบัณฑิต (สัตวบาล) มหาวิทยาลัยเกษตรศาสตร์ และนิเทศศาสตรบัณฑิต มหาวิทยาลัยสุโขทัยธรรมาธิราช จบการศึกษาปริญญาโท ศิลปศาสตรมหาบัณฑิต (จิตวิทยาอุตสาหกรรมและองค์การ) มหาวิทยาลัยธรรมศาสตร์ หลังจากจบปริญญาตรี จากมหาวิทยาลัยเกษตรศาสตร์ เมื่อปี พ.ศ. 2530 กิตติเริ่มต้นงานแรก โดยเป็นผู้แทนจำหน่ายเวชภัณฑ์สัตว์ ของบริษัท ไฟเซอร์ อินเตอร์เนชั่นแนล จำกัด เป็นระยะเวลาสั้น ๆ ประมาณ 1 ปีงานโทรทัศน์ งานโทรทัศน์. ต่อมาในปี พ.ศ. 2531 กิตติเข้าสมัครเป็นทีมงานรายการใหม่ ชื่อ “เกษตรสนทนา” ของ บริษัท แปซิฟิก อินเตอร์คอมมิวนิเคชั่น จำกัด ตามประกาศในหนังสือพิมพ์ และได้เริ่มต้นงานด้านโทรทัศน์นับแต่บัดนั้น หลังจากนั้น กิตติยังคงปฏิบัติงานใน แปซิฟิกฯ อีกหลายอย่าง อาทิ ผู้ควบคุมการผลิตรายการโทรทัศน์ ผู้เขียนบท ผู้บรรยาย และ ผู้ดำเนินรายการสารคดีโทรทัศน์ โดยบรรยายสารคดีเนชั่นแนลจีโอกราฟิก ทาง สถานีวิทยุโทรทัศน์กองทัพบกช่อง 5, พิธีกร รายการเผชิญหน้าสภาวะแวดล้อม ผู้สื่อข่าว ผู้ประกาศข่าวทางสถานีวิทยุโทรทัศน์กองทัพบกช่อง 5 เป็นต้น ตลอดระยะเวลา 8 ปี กิตติได้ร่วมเป็นหนึ่งในทีมข่าวชุดแรกของสถานีโทรทัศน์ไอทีวี และเป็นผู้ประกาศข่าวที่ออกจอไอทีวีเป็นครั้งแรก พร้อมกับ นายเทพชัย หย่อง ผู้อำนวยการฝ่ายข่าวไอทีวีในขณะนั้น และยังคงเป็น ผู้ประกาศข่าวมือหนึ่ง ในข่าวภาคค่ำไอทีวี คู่กับ นางสาวสายสวรรค์ ขยันยิ่ง ตลอดมา จนกระทั่ง วันที่ 1 เมษายน พ.ศ. 2547 กิตติก็เข้าเป็นผู้ประกาศข่าวหลักในรายการ ไอทีวี ฮอตนิวส์ ที่ออกอากาศทุกวันจันทร์-วันศุกร์ เวลา 21.40-22.30 น. (ภายหลังเปลี่ยนเวลาออกอากาศเป็น 21.10-22.10 น.) ซึ่งเป็นหนึ่งในรายการตามผังรายการใหม่ แม้จะเปลี่ยนชื่อสถานีเป็น ทีไอทีวี รายการนี้ก็ยังคงผลิตอยู่ โดยใช้เพียงชื่อ ฮอตนิวส์ เท่านั้น จนกระทั่งวันที่ 6 กรกฎาคม พ.ศ. 2550 กิตติก็ตัดสินใจลาออกจากทีไอทีวี ต่อมาในวันที่ 23 กรกฎาคม พ.ศ. 2550 กิตติเริ่มงานเป็นผู้ประกาศข่าวค่ำ ทางโมเดิร์นไนน์ทีวี ในทุกวันจันทร์-วันศุกร์ เวลา 19.00-20.15 น. ระหว่างนั้น (ตั้งแต่วันที่ 5 มกราคม พ.ศ. 2551) ก็เป็นพิธีกรรายการวันนี้ที่รอคอย ทางโมเดิร์นไนน์ทีวี จนกระทั่งวันที่ 31 กรกฎาคม พ.ศ. 2551 กิตติก็ขอลาออกจากโมเดิร์นไนน์ทีวี พร้อมกับก่อตั้ง บริษัท ฮอตนิวส์ จำกัด เพื่อผลิตรายการ ข่าว 3 มิติ พร้อมกับเป็นผู้ประกาศข่าวในรายการนี้ด้วยตนเอง โดยออกอากาศทุกวันพุธ-วันจันทร์ (ทุกวัน เว้นวันอังคาร) เวลา 22.30-23.00 น. ทางไทยทีวีสีช่อง 3 ตั้งแต่วันที่ 7 สิงหาคม พ.ศ. 2551เพลงเพลง. - คนขอนแก่น - รวมศิลปินชาวจังหวัดขอนแก่นงานหนังสือ งานหนังสือ. เมื่อปี พ.ศ. 2549 นายกิตติ ออกหนังสือพกพา (พ็อกเก็ตบุ๊ค) กับ สำนักพิมพ์ เนชั่น บุ๊คส์ ชื่อ “ประเด็นข่าวร้อน เบื้องหลังข่าวลึก” โดยมีเนื้อหาเล่าถึงชีวิตในช่วงเรียนมหาวิทยาลัย และประสบการณ์ในการทำงานโทรทัศน์ นอกจากนี้ ยังเป็นที่ปรึกษากองบรรณาธิการ ให้กับนิตยสาร "ฮอตกอล์ฟ" อีกด้วยรางวัลที่ได้รับรางวัลที่ได้รับ. - ผู้ประกาศข่าวชายดีเด่น รางวัลเมขลา 2541 - ผู้ประกาศข่าวชายดีเด่น รางวัลโทรทัศน์ทองคำ 2542 และ 2544 - ผู้ประกาศข่าวชายดีเด่น รางวัล สตาร์ เอ็นเทอร์เทนเมนท์ อวอร์ด 2547 - ผู้ประกาศข่าวชายดีเด่น รางวัล ท็อป อวอร์ด 2548 - ผู้ประกาศข่าวยอดเยี่ยม รางวัลtop awards2008 - รางวัลนาฏราช ครั้งที่ 1 ประจำปี 2552 ประเภท ผู้ประกาศข่าวยอดเยี่ยม - รางวัลเมขลา ครั้งที่ 24 สาขาพิธีกรข่าวชายดีเด่นมหานิยมแห่งปี</doc>
