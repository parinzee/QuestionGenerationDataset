<doc id="118704" url="https://th.wikipedia.org/wiki?curid=118704" title="เจ้าชายเอ็ดเวิร์ด ดยุกแห่งเคนต์">เจ้าชายเอ็ดเวิร์ด ดยุกแห่งเคนต์ จอมพล เจ้าชายเอ็ดเวิร์ด ดยุคแห่งเคนต์ () (เอ็ดเวิร์ด จอร์จ นิโคลัส พอล แพทริค; ประสูติ 9 ตุลาคม พ.ศ. 2478) ทรงเป็นสมาชิกองค์หนึ่งในพระราชวงศ์อังกฤษ โดยเป็นพระราชนัดดาในสมเด็จพระเจ้าจอร์จที่ 5 พระองค์ทรงดำรงฐานันดรศักดิ์เป็น ดยุกแห่งเคนต์ มาตั้งแต่ปี พ.ศ. 2485 ดยุคแห่งเคนต์ทรงปฏิบัติพระกรณียกิจแทนสมเด็จพระบรมราชินีนาถเอลิซาเบธที่ 2 พระญาติชั้นที่หนึ่ง บางครั้งทรงเป็นที่รู้จักอย่างดีที่สุดในฐานะประธานสโมสรคร็อกเก็ตและเทนนิสแห่งอังกฤษ (All England Lawn Tennis and Croquet Club) โดยทรงมอบรางวัลเป็นโล่เกียรติยศแก่ผู้ชนะเลิศการแข่งขันเทนนิสวิมเบิลดันชาย อีกทั้งยังทรงเป็นผู้แทนพิเศษด้านการค้าและการลงทุนแห่งสหราชอาณาจักร ซึ่งทรงเกษียณในปี พ.ศ. 2544</doc>
