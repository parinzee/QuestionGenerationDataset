<doc id="216885" url="https://th.wikipedia.org/wiki?curid=216885" title="สุรพงศ์ อำพันวงษ์">สุรพงศ์ อำพันวงษ์ นายแพทย์สุรพงศ์ อำพันวงษ์ เกิดเมื่อวันที่ เป็นนายแพทย์ผู้เชี่ยวชาญด้านประสาทศัลยศาสตร์ มีชื่อเสียงจากการจัดรายการตอบปัญหาทางการแพทย์ ออกอากาศทางโทรทัศน์ สถานีโทรทัศน์ไทยทีวีสีช่อง 9 ชื่อรายการ "ปัญหาชีวิตและสุขภาพ" ตั้งแต่ครั้งแรก วันอาทิตย์ที่ 10 สิงหาคม พ.ศ. 2518 และยังออกอากาศอย่างต่อเนื่องจนถึง พ.ศ. 2550 ทางสถานีวิทยุโทรทัศน์แห่งประเทศไทย นับเป็นรายการโทรทัศน์ไทยที่ออกอากาศยาวนานที่สุดถึง 32 ปี และรายการ "หมอประจำบ้าน" ทาง สถานีโทรทัศน์สีกองทัพบกช่อง 7 ตั้งแต่ปี พ.ศ. 2525 ถึง พ.ศ. 2540 โดยผู้ดำเนินรายการเพียงคนเดียว นายแพทย์สุรพงศ์เป็นบุตรคนสุดท้องในจำนวน 4 คนของหลวงประสานสินธุ์ (ทองคำ อำพันวงษ์) และนางพิสมัย อำพันวงษ์ บิดาเสียชีวิตตั้งแต่เด็กเนื่องจากป่วยเป็นวัณโรค นายแพทย์สุรพงศ์จบชั้นมัธยมศึกษาจากโรงเรียนกรุงเทพคริสเตียนและโรงเรียนเตรียมอุดมศึกษา จบการศึกษาจากคณะวิทยาศาสตร์ จุฬาลงกรณ์มหาวิทยาลัย จบแพทยศาสตร์จากคณะแพทยศาสตร์ศิริราชพยาบาล มหาวิทยาลัยมหิดล เมื่อ พ.ศ. 2505 จบปริญญาเอกด้านศัลยกรรมประสาทจากสหรัฐอเมริกา และแคนาดา เมื่อ พ.ศ. 2514 เริ่มรับราชการที่โรงพยาบาลสมเด็จเจ้าพระยา จนดำรงตำแหน่งหัวหน้าแผนกโรคประสาทในปี พ.ศ. 2518 และย้ายไปปฏิบัติงานที่โรงพยาบาลพญาไท 1 ในตำแหน่งผู้อำนวยการฝ่ายการแพทย์ ปัจจุบันยังคงตรวจรักษาโรค และเป็นรองประธานเจ้าหน้าที่บริหาร กลุ่มการแพทย์และธุรกิจต่างประเทศ บริษัท ประสิทธิ์พัฒนา จำกัด (มหาชน) เครือโรงพยาบาลพญาไท นายแพทย์สุรพงศ์ สมรสกับนางสดศรี อำพันวงษ์ (บุญยะโชติ) ที่นิวยอร์ก สหรัฐอเมริกา มีบุตรชายสองคนชื่อ สรโชติ อำพันวงษ์ (สมรสกับ ธีรดา โชควัฒนา บุตรสาวของบุณยสิทธิ์ โชควัฒนา ประธานเครือสหพัฒน์)และ รัฐพงษ์ อำพันวงษ์ ปัจจุบันดำรงตำแหน่ง ผู้ช่วยผู้อำนวยการโรงพยาบาลกรุงเทพ ปัจจุบันนายแพทย์สุรพงศ์ ยังเขียนบทความด้านสุขภาพตีพิมพ์ในหนังสือพิมพ์เดลินิวส์ และหนังสือพิมพ์บ้านเมืองพิธีกรรายการโทรทัศน์พิธีกรรายการโทรทัศน์. - รายการปัญหาชีวิตและสุขภาพ ทางสถานีโทรทัศน์ไทยทีวีสีช่อง 9 (พ.ศ. 2518 - พ.ศ. 2547) ต่อมาออกอากาศทางสถานีวิทยุโทรทัศน์แห่งประเทศไทย (ตั้งแต่ปี พ.ศ. 2548 - พ.ศ. 2550) - รายการหมอประจำบ้าน ทางสถานีโทรทัศน์สีกองทัพบกช่อง 7 ออกอากาศตั้งแต่ปี พ.ศ. 2525 ถึง พ.ศ. 2540ฉายาของนายแพทย์สุรพงษ์ในวัฒนธรรมสมัยนิยมฉายาของนายแพทย์สุรพงษ์ในวัฒนธรรมสมัยนิยม. - หมอยาคูลท์ เนื่องจากทำรายการใดก็ตาม จะมีนมเปรี้ยวยาคูลท์เป็นผู้สนับสนุนรายการอยู่เสมอ (อนึ่ง ตั้งแต่ปี พ.ศ. 2548 รายการปัญหาชีวิตและสุขภาพ มีบมจ.เจริญโภคภัณฑ์อาหาร เป็นผู้สนับสนุนรายการเข้ามาแทนที่ จนกระทั่งยุติรายการ แต่อย่างไรก็ตาม ฉายานี้จึงไม่เกี่ยวข้องใดๆทั้งสิ้น) - หมอเอลวิส เนื่องจากทรงผมคล้ายคลึงกับเอลวิส เพรลลีย์ นักร้องเพลงร็อคชาวอเมริกันที่เสียชีวิตไปแล้ว</doc>
