<doc id="31471" url="https://th.wikipedia.org/wiki?curid=31471" title="อะแพชี">อะแพชี อะแพชี (Apache, คนไทยมักเรียกว่า อาปาเช่) เป็นชื่อเรียกรวมกลุ่มอินเดียนแดงหลายกลุ่มในทวีปอเมริกาเหนือ ที่มาของชื่ออะแพชี ยังไม่เป็นที่ทราบแน่นอน แต่เชื่อว่ามาจาก ภาษา Yavapai คำว่า "epache" มีความหมายว่า "คน" ในสมัยก่อนเผ่าอะแพชีอยู่ในอาศัยบริเวณตะวันออกเฉียงใต้ของรัฐแอริโซนา ถึงบริเวณทางตะวันตกเฉียงเหนือของประเทศเม็กซิโก เผ่าอะแพชีเป็นเผ่าที่ได้ชื่อว่าเป็นเผ่าที่แข็งแกร่งเผ่าหนึ่งในบรรดาอินเดียนแดงทั้งหมด และเป็นเผ่าที่ต่อต้านคนผิวขาวอย่างรุนแรง ภายหลังจากที่ถูกกลุ่มชาวสเปนทำลายล้างหมู่บ้านและฆ่าบุคคลในกลุ่ม นักรบเผ่าอะแพชีที่มีชื่อเสียงคือ เจโรนีโม ที่ได้ต่อสู้กับทางกองทัพของสหรัฐอเมริกาและเม็กซิโก เจโรนีโมถูกจับเข้าคุกและหนีออกจากคุกหลายครั้ง ในปัจจุบันเผ่าอะแพชีได้ถูกจำกัดพื้นที่ให้อยู่ในเขตสงวนอินเดียนแดง บริเวณรัฐแอริโซนา รัฐนิวเม็กซิโกและรัฐโอคลาโฮมาเกร็ดข้อมูลเกร็ดข้อมูล. - ในการ์ตูนเรื่อง ชาแมนคิง เผ่าปัจ (パッチ) มาจากชื่อของอะแพชี ที่แผลงมาจากภาษาญี่ปุ่นคำว่า อะแพชี (アパッチ) - บ.โบอิง นำอะแพชีมาตั้งเป็นชื่อเฮลิคอปเตอร์ AH-64 Apache (เฮลิคอปเตอร์โจมตี AH-64 อาปาเช่)</doc>
