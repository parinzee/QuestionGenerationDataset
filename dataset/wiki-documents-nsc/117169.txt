<doc id="117169" url="https://th.wikipedia.org/wiki?curid=117169" title="ลิฟท์-ออย">ลิฟท์-ออย ลิฟท์กับออย เป็นกลุ่มนักร้องดูโอของบริษัท อาร์.เอส. โปรโมชั่น จำกัด มีผลงานครั้งแรกเมื่อปี 2537 โดยถือเป็นหนึ่งในกลุ่มศิลปินวัยรุ่นที่ประสบความสำเร็จมากในยุค 90's ของบริษัท เอกลักษณ์ของศิลปินกลุ่มนี้คือท่าเต้นที่จดจำง่ายบวกกับเนื้อเพลงที่ติดหู เอกลักษณ์อีกอย่างคือสไตล์การแต่งตัวซึ่งค่อนข้างมีสีสันฉูดฉาด ลิฟท์กับออย มีผลงานอัลบั้มเต็มทั้งหมด 4 ชุด และอัลบั้มพิเศษทั้งหมด 4 ชุด ในช่วงระยะเวลา 9 ปีในวงการเพลง (2537-2546) ทั้งนี้ยังไม่รวมผลงานที่ทำร่วมกับศิลปินอื่น โดยอัลบั้มที่ประสบความสำเร็จมากที่สุดคืออัลบั้ม ZOO A-HA ซึ่งออกมาในปี 2540 เพลงเด่นในอัลบั้มชุดนี้คือ "ดูมั้ย" และ "แอบมีเธอ" หลังจากนั้นอีก 1 ปี "ออย ธนา สุทธิกมล" มีเหตุให้ต้องพักงานในวงการเพื่อไปรับราชการทหาร ทำให้การออกอัลบั้มของลิฟท์กับออยถูกเว้นช่วงไป 2 ปี (แต่ก็มีอัลบั้มคั่นเวลาอย่าง Funtasy ที่ใช้ประกอบภาพยนตร์เรื่อง ปาฏิหาริย์ โอม สมหวัง ที่ถ่ายทำคาบเกี่ยวในช่วงเวลารับราชการออกมาในช่วงปลายปี 2541) ก่อนจะกลับมาออกอัลบั้มอีกครั้งในปี 2544 อนึ่ง จากการเว้นช่วงในการออกอัลบั้มไปถึง 2 ปี ทำให้ผลงานในช่วงหลังไม่ประสบความสำเร็จมากนัก ทำให้ทั้งคู่ตัดสินใจยุติบทบาทของนักร้องไปในช่วงปี 2547 โดยทั้งคู่ได้แยกย้ายกันไปมีผลงานด้านการแสดงแทน อย่างไรก็ตามจากการได้ถูกรับเชิญให้ขึ้นแสดงในคอนเสิร์ต แร็พเตอร์ 2011 เดอะคอนเสิร์ต ของอีกกลุ่มศิลปินวัยรุ่นยอดนิยมในยุคเดียวกัน ในช่วงปลายปี 2554 ทำให้ทั้งคู่ได้กลับมารวมตัวกันอีกครั้ง จนได้มีโอกาสจัดคอนเสิร์ตรียูเนี่ยนของตนเองขึ้นในช่วงกลางปี 2555 ในชื่อว่า ลิฟท์กับออย แฮปปี้ปาร์ตี้ คอนเสิร์ต ที่ อิมแพค อารีน่า เมืองทองธานี และเร็วๆนี้ ลิฟท์กับออย จะมีคอนเสิร์ต อาร์เอสมีตติ้ง ที่รวมศิลปินไว้คับคั่ง เช่น บาซู, เจมส์, แร็พเตอร์, บอยสเก๊าท์, ทัช และ อนัน อันวา อีกด้วยสมาชิกอัลบั้มสตูดิโออัลบั้มอัลบั้ม. สตูดิโออัลบั้ม. - ลิฟท์กับออย (พ.ศ. 2537) - คอร์สพิเศษ สนามเด็กเต้น (พ.ศ. 2538) เป็นอัลบั้มพิเศษ - ZOO A-HA (พ.ศ. 2540) - Earthquake (พ.ศ. 2540) เป็นอัลบั้มรวมเพลง - Funtasy (พ.ศ. 2541) เป็นอัลบั้มพิเศษ (ภ.ปาฏิหาริย์ โอม-สมหวัง) - Play boys (พ.ศ. 2544) - Der - Taa - 2 (พ.ศ. 2545) - Fun Forever (พ.ศ. 2546) เป็นอัลบั้มรวมเพลง 2 ชุดอัลบั้มพิเศษอัลบั้มพิเศษ. - ซูเปอร์ทีนส์ (พ.ศ. 2539) - The Next (พ.ศ. 2540) - เดอะเซเลเบรชัน (พ.ศ. 2544)เพลงประกอบภาพยนตร์เพลงประกอบภาพยนตร์. - เจนนี่ กลางวันครับ กลางคืนค่ะ (ลิฟท์) (ออย รับเชิญ) (พ.ศ. 2539) - 18-80 เพื่อนซี้ไม่มีซั้ว (ออย) (พ.ศ. 2540) - ปาฏิหาริย์โอมสมหวัง (ลิฟท์-ออย) (พ.ศ. 2541)เพลงประกอบละครเพลงประกอบละคร. - ปีหนึ่งเพื่อนกันและวันอัศจรรย์ของผม (ออย) (พ.ศ. 2539) เพลง แทนคำขอบใจ - หวานใจ (ออย) (พ.ศ. 2540) เพลง หวานใจ, ไม่ผิดใช่ไหม - กามเทพผิดคิว (ลิฟท์) (พ.ศ. 2541) เพลง กามเทพผิดคิว - สองพี่น้อง (ลิฟท์) (พ.ศ. 2542) เพลง สองคน, ทรมานใจ - ดร.ครก (ลิฟท์) (พ.ศ. 2543) เพลง ผ่านไปด้วยดี, เอื้อมดาว - โลกทั้งใบให้นายคนเดียว (ลิฟท์) (พ.ศ. 2543) เพลง โลกทั้งใบให้นายคนเดียว, ที่นี่ยังมีเธอ - ผยอง (ออย) (พ.ศ. 2543) เพลง สู้ด้วยหัวใจ - แคนลำโขง (ลิฟท์-ออย) (พ.ศ. 2548)คอนเสิร์ตคอนเสิร์ตเดี่ยวคอนเสิร์ต. คอนเสิร์ตเดี่ยว. - รมณ์บ่จอย ออยกับลิฟท์ (24 ธ.ค. 2537) MBK Hall - ลิฟท์กับออย บั้มปิ้งคอนเสิร์ต (28 ม.ค. 2538) MBK Hall - ลิฟท์กับออยคอนเสิร์ต เปิดสนามเด็กเต้น (29 ก.ค. 2538) แฟชั่นไอส์แลนด์ - Zoo A-Ha Zoo ซ่าส์ คอนเสิร์ต (31 พ.ค. 2540) MBK Hall - Zoo A-Ha Double ซ่าส์ Thank you concert (30 ส.ค. 2540) MCC Hall เดอะมอลล์ บางกะปิ - Lift&Oil Happy Party concert (14 ก.ค. 2555) อิมแพค อารีน่า เมืองทองธานีคอนเสิร์ตรวมศิลปินคอนเสิร์ตรวมศิลปิน. - RS. Meeting Concert ตอน บุกเกาะอลเวง ร้องเพลงหน้าบาน (22 ต.ค. 2537) เอ็ม.บี.เค ฮอลล์ - RS. Meeting Concert ตอน นอกเครื่องแบบ...ซ่า (7 ต.ค. 2538) เอ็ม.บี.เค. ฮอลล์ - RS. Freshy Jam Concert (11 พ.ย. 2538) สนามกีฬากองทัพบก - Super Teen Super Concert (17 ก.พ. 2539) อินดอร์ สเตเดี้ยม หัวหมาก - RS. Meeting Concert ตอน ตามระเบียบ...เต้น (2 ก.พ. 2540) เอ็ม.บี.เค ฮอลล์ - Pepsi The Next Generation Concert (18 ม.ค. 2541) เอ็ม.บี.เค ฮอลล์ - The Celebration Concert (10 ก.พ. 2544) อินดอร์ สเตเดี้ยม หัวหมาก - RS. Meeting Concert Star Mission มันหลุดโลก (22 ธ.ค. 2544) อินดอร์ สเตเดี้ยม หัวหมาก - RS. Meeting Concert Super Surprise Trilogy (26 เม.ย. 2546) อิมแพค อารีน่า เมืองทองธานี - RS. Meeting Concert Return 2013 (18-19 พ.ค. 2556) อิมแพค อารีน่า เมืองทองธานี - The Next Venture Concert 2016 ( 6 มี.ค.2559) อิมแพค อารีน่า เมืองทองธานี</doc>
