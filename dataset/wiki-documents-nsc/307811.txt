<doc id="307811" url="https://th.wikipedia.org/wiki?curid=307811" title="วรรณสิงห์ ประเสริฐกุล">วรรณสิงห์ ประเสริฐกุล วรรณสิงห์ ประเสริฐกุล เกิดวันที่ 9 สิงหาคม พ.ศ. 2527 ที่โรงพยาบาลพญาไท กรุงเทพมหานคร เป็นพิธีกรรายการเคเบิลทีวี นักแสดง นายแบบโฆษณา นักเขียน วีเจรายการเพลง นักดนตรี นักพัฒนาสังคม วรรณสิงห์ ประเสริฐกุล เป็นบุตรชายคนเล็กของครอบครัวอดีตแกนนำนักศึกษาเรียกร้องประชาธิปไตย 14 ตุลาคม 2516 คือ รศ.ดร.เสกสรรค์ ประเสริฐกุล อาจารย์ประจำและอดีตคณบดี คณะรัฐศาสตร์ มหาวิทยาลัยธรรมศาสตร์ กับนักเขียนรางวัลซีไรต์ คุณจิระนันท์ พิตรปรีชา มีพี่ชาย 1 คนชื่อ แทนไท ประเสริฐกุล ตอนเด็กย้ายไปอยู่สหรัฐอเมริกากับพ่อแม่พักหนึ่ง จากนั้นกลับเมืองไทยโดยให้คุณยายเลี้ยงที่จังหวัดตรัง แล้วจึงมาศึกษาที่โรงเรียนสามเสนวิทยาลัย กรุงเทพมหานคร ศึกษาระดับอุดมศึกษาที่คณะเศรษฐศาสตร์ มหาวิทยาลัยธรรมศาสตร์ ภาคภาษาอังกฤษ (หลักสูตร BE หรือ Bachelor of Economics ที่ท่าพระจันทร์) วรรณสิงห์ เริ่มเป็นพิธีกร ทำได้ประมาณ 10 รายการแล้ว ตั้งแต่อายุ 17 ปี รายการที่สร้างชื่อเสียงคือรายการ "ยู-สกูล" และ "เวกคลับ" กับแกรมมี่ หลังจากเรียนจบคณะเศรษฐศาสตร์ มหาวิทยาลัยธรรมศาสตร์ วรรณสิงห์เริ่มต้นทำงานด้านพัฒนาสังคมกับองค์กรชื่อ Change Fusion นอกจากนี้ยังมีผลงานอัลบั้มเพลง กับวงดนตรีที่เขาเป็นผู้ก่อตั้งอย่าง "ราโชมอน" เป็นแนวสวิงแจ๊ซผสมกับร็อค หลังจากนั้นได้แสดงภาพยนตร์เรื่องแรก "อินทรีแดง" รับบทหมวดชาติ คู่ปรับของอินทรีแดง วรรณสิงห์ แจ้งเกิดอีกครั้งผ่านรายการเถื่อน Travel เป็นสารคดีท่องเที่ยวที่เถื่อนที่สุด และการตามหาความหมายของชีวิตผลงานพิธีกรผลงาน. พิธีกร. - รายการเจาะใจ ช่องโมเดิร์นไนน์ทีวี - รายการพื้นที่ชีวิต ช่องไทยพีบีเอส- รายการ gmm news ช่องจีเอ็มเอ็ม 25 - รายการ เถื่อน Travel ช่องจีเอ็มเอ็ม 25หนังสือหนังสือ. - ชีวิตภาคทฤษฏี:2549 - ใบไม้แดง:2551 - ตอบตามใจ:2552 - อักษรตัวหนา:2553 - สำรวจศรัทธา:2554 - "เถื่อนเจ็ด:2558" - "เถื่อนแปด:2560"เพลงเพลง. - ราโชมอน อัลบั้ม Shin Cityภาพยนตร์ภาพยนตร์. - อินทรีแดง (2553) - ดื้อ ซ่าส์ บ้า แหก (2554)รางวัลรางวัล. - สีสันอะวอร์ดส์ ครั้งที่ 22 ประจำปี 2552 เพลงบรรเลงยอดเยี่ยม “Sin City” ศิลปิน ราโชมอน</doc>
