<doc id="68123" url="https://th.wikipedia.org/wiki?curid=68123" title="เอชบีโอ เอเชีย">เอชบีโอ เอเชีย เอชบีโอ เอเชีย () เป็นช่องรายการภาพยนตร์จากค่ายหนังต่างๆ โดยช่อง เอชบีโอ เอเชีย เป็นช่องย่อยของ HBO ในเอเชีย HBO มีทั้งหมดห้าช่องและมีสำนักงานใหญ่อยู่ใน สิงคโปร์ ช่อง HBO Asia ในประเทศไทยสามารถรับชมได้จาก เอไอเอส เพลย์บ็อกซ์ สำหรับลูกค้าอินเทอร์เน็ตความเร็วสูง และแอปพลิเคชัน เอไอเอส เพลย์ สำหรับลูกค้าในระบบรายเดือนที่สมัครแพ็คเกจเอไอเอสเพลย์ไว้ประวัติ ประวัติ. HBO Asia เริ่มออกอากาศครั้งแรกเมื่อปี 1992 เป็นการเปิดโอกาสให้คนในเอเชียได้รับชมรายการภาพยนตร์มากกว่า 120 รายการต่อเดือน HBO ยังมีรายการภาพยนตร์และภาพยนตร์ชุดที่จัดทำโดย HBO อีกด้วย อีกทั้งรายการภาพยนตร์และภาพยนตร์ชุดของ HBO ยังได้รับรางวัล Golden Globe Awards และ Emmy Awards อีกมากมาย โดย HBO Asia ได้มีข้อสัญญากับบริษัทภาพยนตร์จาก Hollywood ได้แก่ Columbia/TriStar, Paramount Pictures (DreamWorks) , Universal Studios และ Warner Bros. HBO ในเอเชียมีทั้งหมดห้าช่องรายการ ได้แก่ HBO, HBO Signature, HBO Hits, HBO Family และ Cinemax ซึ่งเปิดให้บริการความบันเทิงแบบพรีเมียม ให้ผู้ชมได้รับชมภาพยนตร์เวลาใดก็ได้ในราคาพิเศษ และ HBO ยังเปิดบริการวีดิทัศน์ตามคำขอชื่อว่า HBO ON DEMAND ในฮ่องกง โดยขณะนี้ HBO ในเอเชียครอบคลุม 22 ประเทศและมีคำบรรยายใต้ภาพสำหรับภาษาท้องถิ่นในบางประเทศอีกด้วย HBO ในเอเชียเป็นการร่วมมือกันของ HBO Pacific Partners ซึ่งได้แก่ Paramount Films, Sony Pictures Entertainment, Time Warner Entertainment และ Universal Studiosในเอเชีย ในเอเชีย. เนื่องจากสำนักงานใหญ่ของ HBO Asia อยู่ที่ประเทศ สิงคโปร์ HBO จึงต้องทำตามกฎของ สิงคโปร์ ซึ่งรวมถึงการตัดฉากบางส่วน, เซ็นเซอร์ และอื่นๆ โดยโปรแกรมที่ถูกตัดและเซ็นเซอร์มากที่สุดรายการหนึ่งคือ Sex & The City- ประเทศไทย ในประเทศไทย สิทธิ์การถือครองช่องเอชบีโอตั้งแต่แรกเป็นของ ยูทีวี หรือ ทรูวิชันส์ ในปัจจุบัน แต่เมื่อเดือนธันวาคม พ.ศ. 2559 บริษัท ทรูวิชันส์ กรุ๊ป จำกัด ได้ยื่นขอถอดช่องเอชบีโอทั้งหมด 6 ช่อง ออกจากช่องรายการของบริษัทเนื่องจาก เอชบีโอ เอเชีย ไม่ยินยอมต่อสัญญากับบริษัทฯ ด้วยเหตุผลคือกลุ่มทรูต้องการเพียงเอชบีโอเอชดีเพียงช่องเดียว แต่กลับกันทางเอชบีโอต้องการที่จะขายทั้งหมด 6 ช่อง ทำให้เกิดเป็นข้อพิพาทระหว่าง ทรูวิชันส์ กสทช. และสมาชิกขึ้นมาระยะหนึ่ง ภายหลัง เอชบีโอได้ขึ้นแถลงข่าวอย่างเป็นทางการว่าสิทธิ์การถือครองช่องเอชบีโอในปัจจุบันตกเป็นของ บริษัท แอดวานซ์ ไวร์เลส เน็ตเวอร์ค จำกัด หรือ เอดับบลิวเอ็น บริษัทลูกของเอไอเอส โดยเอดับบลิวเอ็นวางแผนเปิดให้ชมช่องเอชบีโอผ่านโทรทัศน์อินเทอร์เน็ต เอไอเอส เพลย์บ็อกซ์ และผ่านแอปพลิเคชันบนโทรศัพท์มือถือ เอไอเอส เพลย์ ที่ให้บริการโดย บริษัท ไมโม่เทค จำกัด โดยเนื้อหาที่นำมาออกอากาศจะเหมือนกับ HBO Asia ทุกประการ แต่จะเพิ่มการออกอากาศในภาคภาษาไทย ซึ่งประกอบไปด้วยคำบรรยายภาษาไทย และเสียงพากย์ไทย โดยเอดับบลิวเอ็นได้ทำงานร่วมกันอย่างใกล้ชิด เพื่อให้เนื้อหาของเอชบีโอตรงใจผู้ใช้บริการมากที่สุด พร้อมกันนี้เอชบีโอยังได้นำ เอชบีโอ โก (HBO GO) เข้ามาในไทยเป็นครั้งแรก เพื่อให้ลูกค้าสามารถดูรายการของเอชบีโอย้อนหลังผ่าน เอชบีโอ โก ได้ด้วย แต่ลักษณะของบริการ เอชบีโอ โก จะไม่เหมือนกับต่างประเทศตรงที่ในประเทศไทย จะต้องใช้งานผ่าน โทรทัศน์อินเทอร์เน็ต เอไอเอส เพลย์บ็อกซ์ หรือ ผ่านแอปพลิเคชันบนโทรศัพท์มือถือ เอไอเอส เพลย์ เท่านั้นในเอเชียใต้ ในเอเชียใต้. HBO Asia ในเอเชียใต้ออกอากาศแยกต่างหากกับเอเชีย ซึ่งเรียกช่องรายการ HBO ในเอเชียใต้ว่า HBO South Asia และบางทีถูกเรียกว่า HBO อินเดียเนื่องจากเป้าหมายทางการตลาดหลักนั้นคืออินเดีย โดยเวลาออกอากาศในช่องรายการนั้นก็เป็นเวลาประเทศอินเดีย แต่ช่องรายการนี้ยังสามารถรับชมได้ใน บังกลาเทศ และ มัลดีฟส์ โดยในอาณาเขตนี้ ภาพยนตร์จากค่ายหนัง DreamWorks จะออกอากาศผ่านทางช่อง Star Movies- ปากีสถาน: ในปากีสถาน HBO South Asia นั้นสามารถรับชมได้ในชื่อ HBO Pakistan โดยรูปแบบของช่องนั้นคล้ายกับ HBO South Asia แต่รูปแบบรายการอาจจะแตกต่างบ้างเล็กน้อย รวมถึงเวลาออกอากาศในช่องรายการเป็นเวลาของปากีสถานPrimetimePrimetime. - ภาพยนตร์ในช่วง Primetime นี้จะออกอากาศให้รับชมได้ในเวลา สิบแปดนาฬิกา, ยี่สิบนาฬิกา และยี่สิบสองนาฬิกา (ตามเวลาประเทศไทย) ซึ่งออกอากาศทุกๆ วัน ให้ผู้ชมได้รับชมภาพยนตร์ในช่วงเวลาที่มากขึ้น - ภาพยนตร์ใหม่ล่าสุดและภาพยนตร์ทำเงิน ทาง HBO ยืนยันว่าจะนำมาออกอากาศในเอเชียครั้งแรกในปี 2007 โดยจะออกอากาศในวันเสาร์หรืออาทิตย์ ช่วงเวลา Primetime ดังที่กล่าวไว้ข้างต้น - รับชมเบื้องหลังของภาพยนตร์ทำเงินและรวมถึงเรื่องย่อ ในรายการ First Look ซึ่งเป็นรายการที่ออกอากาศครึ่งชั่วโมงโดยเน้นภาพยนตร์ที่ดีที่สุดจากฮอลลีวู้ด - HBO Central ออกอากาศเป็นประจำทุกเดือน เกี่ยวกับภาพยนตร์ใหม่ที่กำลังจะออกฉายทาง HBO รวมถึงข่าวต่างๆ เบื้องหลังภาพยนตร์ รายละเอียดนักแสดง และอื่นๆ อีกมาก - New on the Big Screen คือรายการที่ออกอากาศทุกๆ เดือน เกี่ยวกับภาพยนตร์ใหม่ที่กำลังจะออกฉายทางโรงภาพยนตร์ของแต่ละประเทศในเอเชีย - ภาพยนตร์ชุดตอนใหม่ล่าสุด ที่เรียกว่า HBO Original Series และ HBO Original Productions จะนำออกฉายในช่อง HBO แต่เพียงผู้เดียวในคืนวันจันทร์ เวลายี่สิบสองนาฬิกา (ตามเวลาประเทศไทย)สตูดิโอ สตูดิโอ. HBO นำภาพยนตร์ชั้นนำจากฮอลลีวู้ดมาที่เอเชียโดยเป็นช่องรายการเดียวที่ได้ลิขสิทธิ์จาก Columbia/TriStar, Paramount (DreamWorks) , Universal และ Warner Bros. HBO ยังได้ลิขสิทธิ์จากค่ายหนังอย่าง Castle Rock, Focus Features, Franchise, Morgan Creek, New Line, Paramount Classics, Picturehouse, Screen Gems, Sony Picture Classics, Village Roadshow และ Warner Independent Pictures. โดยภาพยนตร์บางเรื่องจาก Universal Studios, Columbia Pictures/TriStar Pictures และ Paramount Pictures โดยหลังจากที่ได้ออกอากาศผ่านทาง HBO และช่องรายการในเครือแล้ว ภาพยนตร์บางเรื่องเหล่านี้จะออกอากาศที่ Star Movies และ AXN เช่นกันขอบเขตหรือวงจำกัดขอบเขตหรือวงจำกัด. - การฉายภาพยนตร์เก่า: ผู้ชมที่คุ้นเคยกับภาพยนตร์ที่หาได้ในสหรัฐอเมริกาอาจจะคิดว่า HBO Asia ออกอากาศภาพยนตร์ที่ค่อนข้างเก่า โดยจะออกอากาศภาพยนตร์จากปี ค.ศ. 1994 ถึงปี ค.ศ. 1998 ในสัดส่วนที่มาก บางครั้ง ช่องรายการนี้ก็ออกอากาศภาพยนตร์จากยุค 80 ด้วยเช่นกัน โดยในสหรัฐอเมริกาแล้ว HBO เป็นช่องภาพยนตร์อันดับหนึ่ง แต่สำหรับเอเชียแล้ว HBO อาจไม่ใช่ช่องรายการภาพยนตร์อันดับหนึ่งในทุกเขตพื้นที่หรือประเทศต่างๆ HBO นั้นเป็นเครือข่ายภาพยนตร์ที่ค่อนข้างใหญ่ใน เวียดนาม ไทย ฮ่องกง สิงคโปร์ และ ไต้หวัน แต่ถึงอย่างไรก็ตาม ใน อินเดีย และ เอเชียใต้ รวมถึง มาเลเซีย ช่องรายการภาพยนตร์อันดับหนึ่งเป็นของ Star Movies- แฟลชสกรีน: HBO ได้เพิ่ม flash screen ในตอนท้ายของรายการภาพยนตร์ที่ออกอากาศในเวลากลางคืนเพื่อทำการโฆษณา ซึ่งรูปแบบนี้ทำให้ผู้ชมอ่านรายชื่อนักแสดงและผู้ทำภาพยนตร์ได้ยาก- ผลกระทบจากช่องในเครือ HBO: หลังจากที่ HBO ได้เพิ่มช่องรายการใหม่สองช่อง นั่นคือ HBO Hits และ HBO Family รวมถึงช่องรายการที่มีอยู่แล้วอย่าง Cinemax และ HBO Signature ภาพยนตร์ใหม่ซึ่งออกอากาศผ่านทาง HBO ในเดือนนั้นจะถูกลดลง โดยภาพยนตร์จะออกอากาศทาง HBO ทุกเดือน แต่บางทีก็เป็นภาพยนตร์ที่เก่า รวมถึงภาพยนตร์ที่ทำมาจากช่องรายการในเครืออีกด้วย โดยผู้ชมที่มีช่องรายการทั้งห้าช่องจาก HBO จะสังเกตเห็นได้ว่าภาพยนตร์นั้นออกอากาศซ้ำจากช่อง HBO และออกอากาศซ้ำผ่านทางช่องรายการในเครืออีกด้วยสโลแกนสโลแกน. - Simply The Best - 1992 ถึงปัจจุบันช่องรายการของ HBO</doc>
