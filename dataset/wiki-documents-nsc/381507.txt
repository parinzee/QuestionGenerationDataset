<doc id="381507" url="https://th.wikipedia.org/wiki?curid=381507" title="นักซิ่งทะยานฟ้า">นักซิ่งทะยานฟ้า นักซิ่งทะยานฟ้า (; ) เป็นภาพยนตร์แอนิเมชันการ์ตูนจีนที่ได้รับความนิยมอย่างสูงในทวีปเอเชีย ซึ่งเป็นเรื่องราวเกี่ยวกับการแข่งรถมินิโฟร์วีล (Mini4WD) จากความนิยมดังกล่าว ส่งผลให้มีการจัดทำกิจกรรมแข่งรถมินิโฟร์วีล ที่มีส่วนช่วยเสริมทักษะด้านงานช่าง และวิศวกรรมให้กับเยาวชนในเวลาต่อมาเนื้อเรื่องย่อ เนื้อเรื่องย่อ. ดราก้อน ซึ่งเป็นตัวเอกของเรื่อง เป็นผู้ที่ชื่นชอบการเล่นมินิโฟร์วีล โดยปกติแล้ว เขามักออกไปแข่งรถด้วยกันกับพี่ชายอยู่เป็นประจำ และในเวลาต่อมา พี่ชายของเขาได้หายตัวไปอย่างลึกลับ ดราก้อนกับเพื่อนๆจึงร่วมกันออกเดินทางไปยังสนามแข่งต่างๆเพื่อสืบหาพี่ชายที่หายตัวไปตัวละครหลักตัวละครหลัก. - ดราก้อน - สังกัดทีมมังกรมหากาฬ เจ้าของรถดารามฤตยู สตาร์มาสเตอร์ เป็นตัวเอกของเรื่องที่ตามหาพี่ชายที่หายตัวไป - เฟรด - สังกัดทีมมังกรมหากาฬ เป็นพี่ชายของดราก้อน - เรเซอร์ เค - สังกัดทีมค้างคาวผงาดฟ้า เป็นคนนิ่งเงียบ แต่มีฝีมือที่ร้ายกาจ - เรเซอร์ เอ็ม - เจ้าของรถ จิกะวิงแบท - เรเซอร์ เอ็กซ์ - สังกัดทีมค้างคาวผงาดฟ้า อายุ 15 ปี ซึ่งมีคนคิดว่าเขามีลักษณะที่คล้ายกันกับ เฟรด - ลิซ - สังกัดทีมพยัคฆ์ผยอง เจ้าของรถเหยี่ยวเวหา เฮฟเวนฮอว์ค เธอเป็นหญิงสาวใสซื่อ และเป็นเพื่อนสนิทของดราก้อน - เคนนี่ - สังกัดทีมพยัคฆ์ผยอง เจ้าของรถขุนพลประจัญบาน เวอร์ฌวลอาร์มี่ ชายหนุ่มผู้เด็ดเดี่ยว เขาเป็นพี่ชายที่คอยดูแลลิซเสมอมา - จิมมี่ - เจ้าของรถ ช็อคกิงไทเกอร์ - แจ๊คกี้ - สังกัดทีมแมงป่องมฤตยู เจ้าของรถแมงป่องอสูรกาย แฟนธอมสกอร์เปี้ยน เป็นคนหัวแข็ง เก่งการคำนวณ - เจย์ - สังกัดทีมแมงป่องมฤตยู เป็นคนช่างพูด กล้าโต้แย้งผู้อื่น ยกเว้นแจ๊คกี้พี่ชายของเขา - แซมมี่ - สังกัดทีมฉลามเจ้าสมุทร หญิงสาวที่มีความหยิ่ง เป็นเพื่อนสนิทของเฟรด - โอเว่น - สังกัดทีมฉลามเจ้าสมุทร เป็นเด็กร่าเริง มีความคิดสร้างสรรค์ที่ส่งผลให้เขาสามารถชนะการแข่งด้วยฝีมือของเขาเอง - เควิน - สังกัดทีมอินทรีสายฟ้า เจ้าของรถอินทรีพายุ สตอร์มอีเกิล เด็กที่มีการคิดแบบเหตุผล และมีบุคลิกสง่างาม - ทิม - สังกัดทีมอินทรีสายฟ้า เป็นคนฉลาดแต่ใจร้อน มีความเชื่อมั่นในตนเองสูง อย่างไรก็ตาม เขามักทำให้พ่อผิดหวังจากการแข่งขันบ่อยครั้งเพลงประกอบ เพลงประกอบ. นักซิ่งทะยานฟ้า ได้มีการจัดทำเพลงประกอบในฉบับภาษาจีน โดยมีเพลงเปิดชื่อ "Soaring Dragon" และเพลงปิด "Go For It" ที่ขับร้องโดย เฮนรี ไล และในฉบับภาษาไทย โดยมีเพลงเปิดชื่อ "นักซิ่งทะยานฟ้า" และเพลงปิด "สู่ฟ้าทะยานฝัน" ที่ขับร้องโดย อาร์ท เวเคชั่น มาประกอบในภาพยนตร์แอนิเมชันชุดนี้</doc>
