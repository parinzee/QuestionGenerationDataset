<doc id="852308" url="https://th.wikipedia.org/wiki?curid=852308" title="วิทยาลัยนวัตกรรมและการจัดการ มหาวิทยาลัยราชภัฏสวนสุนันทา">วิทยาลัยนวัตกรรมและการจัดการ มหาวิทยาลัยราชภัฏสวนสุนันทา วิทยาลัยนวัตกรรมและการจัดการ มหาวิทยาลัยราชภัฏสวนสุนันทา (อังกฤษ:College of Innovation and Management, Suansunandha Rajabhat University)  เป็นส่วนราชการไทยเทียบเท่าระดับคณะวิชา อยู่ในกำกับของมหาวิทยาลัยราชภัฏสวนสุนันทา กระทรวงศึกษาธิการ โดยมีวัตถุประสงค์เพื่อจัดการศึกษาสำหรับผู้ใหญ่ที่ขาดโอกาสทางการศึกษาทั้งนักธุรกิจ นักการเมือง ดารา นักแสดง และผู้ประกอบการ ที่มีกิจการของตัวเองหรือมีหน้าที่การงานระดับผู้บริหารประวัติ ประวัติ. วิทยาลัยนวัตกรรมและการจัดการ แรกเริ่มก่อตั้งขึ้นเมื่อ พ.ศ. 2540 โดย ผศ.ดร.ช่วงโชติ พันธุเวช ใน “โครงการจัดการศึกษาบุคลากรประจำการสำหรับนักบริหาร” ซึ่งอธิการบดี ผศ.ดร.ปรางศรี พาณิชยกุล&nbsp;ได้ตกลงร่วมมือกับกรมการศึกษานอกโรงเรียน กระทรวงศึกษาธิการ โดยมีวัตถุประสงค์เพื่อจัดการศึกษาสำหรับผู้ใหญ่&nbsp;ที่ขาดโอกาสทางการศึกษา ทั้งนักธุรกิจ นักการเมือง ดารา นักแสดง และผู้ประกอบการ ที่มีกิจการของตัวเองหรือมีหน้าที่&nbsp;การงานระดับผู้บริหาร โดยขณะนั้นเปิดสอน 2 สาขา ได้แก่ หลักสูตรบริหารธุรกิจบัณฑิต สาขาวิชาการจัดการคุณภาพ&nbsp;และ หลักสูตรรัฐประศาสนศาสตรบัณฑิต&nbsp; โครงการนี้ได้รับความสำเร็จอย่างดียิ่งที่เจ้าของบริษัทระดับชาติ เช่น บริษัทแป้งมันและหมี่ชอเฮ็ง แว่นท๊อปเจริญ&nbsp;แมงป่อง ตรีอรรถบูรณ์ อำ-พลฟู๊ด ยนตร์กิจ สยามกลการ เกาะช้างซีวิวรีสอร์ท และ ECC เป็นต้น ได้สำเร็จการศึกษาและ&nbsp;ได้นำความรู้ไปต่อยอดธุรกิจมากมาย ตลอดจนไปศึกษาต่อระดับปริญญาโทและเอกในมหาวิทยาลัยของรัฐชั้นนำหลายแห่ง&nbsp;และยังได้ทำความร่วมมือและให้ทุนพนักงานบริษัทได้เข้ามาศึกษาในเวลาต่อมา นอกจากนี้ยังได้ทำความร่วมมือกับหน่วย&nbsp;งานต่างๆ อาทิ บริษัท MK Restaurant และ แว่นท๊อปเจริญ จำกัด เพื่อจัดการศึกษาและพัฒนาบุคลากรของบริษัทที่มีตำแหน่งระดับ supervisor ทั่วประเทศ ต่อมาปีเมื่อ พ.ศ. 2548 เปลี่ยนชื่อเป็น “วิทยาลัยการจัดการ” โดยมีผู้ช่วยศาสตราจารย์วิเชียร ศรีพระจันทร์&nbsp;เป็นผู้อำนวยการคนแรก ต่อมามื่อวันพุธที่ 26 มีนาคม&nbsp;พ.ศ. 2551 ที่ประชุมสภามหาวิทยาลัยราชภัฎสวนสุนันทาครั้งที่ 4/2551 ได้พิจารณาให้เปลี่ยนชื่อวิทยาลัยการจัดการเป็น “วิทยาลัยนวัตกรรมและการจัดการ (College of&nbsp;Innovation and Management)”&nbsp; ต่อมาเมื่อวันที่ 9 มีนาคม 2557 สภามหาวิทยาลัยราชภัฏสวนสุนันทา ได้อนุมัติให้จัดตั้งวิทยาลัยโลจิสติกส์และซัพพลายเชน ซึ่งให้แยกตัวออกจากวิทยาลัยนวัตกรรมและการจัดการ ทั้งในส่วนของการบริหารและการจัดการเรียนการสอนตั้งแต่นั้นเป็นต้นไปหลักสูตรการศึกษา</doc>
