<doc id="160006" url="https://th.wikipedia.org/wiki?curid=160006" title="พูนภิรมย์ ลิปตพัลลภ">พูนภิรมย์ ลิปตพัลลภ พลโทหญิงพูนภิรมย์ ลิปตพัลลภ (25 กรกฎาคม พ.ศ. 2498 - ) () อดีตรัฐมนตรีว่าการกระทรวงพลังงาน ในรัฐบาลของนายสมัคร สุนทรเวช สมรสกับ นายสุวัจน์ ลิปตพัลลภ อดีตรองนายกรัฐมนตรี และรัฐมนตรีหลายกระทรวง มีบุตรด้วยกัน 2 คน คือ นายพสุ ลิปตพัลลภ และ น.ส.พราวพุธ ลิปตพัลลภ พล.ท.หญิงพูนภิรมย์ มีชื่อเล่นว่า "ติ้ง" มักถูกเรียกขานจากสื่อมวลชนว่า "มาดามติ้ง" พล.ท.หญิงพูนภิรมย์ สำเร็จการศึกษาระดับปริญญาตรี วิทยาศาสตรบัณฑิต สาขาเคมี จาก มหาวิทยาลัยเกษตรศาสตร์ และระดับปริญญาโท วิทยาศาสตรมหาบัณฑิต สาขาชีวเคมี จาก จุฬาลงกรณ์มหาวิทยาลัย พล.ท.หญิงพูนภิรมย์ เข้าสู่วงการเมืองครั้งแรกโดยลงสมัครรับเลือกตั้งเป็น สมาชิกวุฒิสภา ปี พ.ศ. 2549 ต่อมาในการเลือกตั้งสมาชิกสภาผู้แทนราษฎร 23 ธันวาคม พ.ศ. 2550 เข้าร่วมกับพรรครวมใจไทยชาติพัฒนา ที่นายสุวัจน์ เป็นแกนนำ แต่ไม่ได้ลงสมัครรับเลือกตั้ง ต่อมาในการจัดตั้ง รัฐบาลนายสมัคร สุนทรเวช ได้ดำรงตำแหน่งเป็น รัฐมนตรีว่าการกระทรวงพลังงาน ในโควตา พรรครวมใจไทยชาติพัฒนาประวัติการศึกษาประวัติการศึกษา. - พ.ศ. 2516 : มัธยมศึกษาตอนปลาย จากโรงเรียนเตรียมอุดมศึกษา - พ.ศ. 2520 : ปริญญาตรี วิทยาศาสตรบัณฑิต สาขาเคมี จาก มหาวิทยาลัยเกษตรศาสตร์ - พ.ศ. 2524 : ปริญญาโท วิทยาศาสตรมหาบัณฑิต สาขาชีวเคมี จาก จุฬาลงกรณ์มหาวิทยาลัย - หลักสูตรนายทหารชั้นนายพัน - หลักสูตรวิทยาลัยการทัพบก สถาบันวิชาการทหารบกชั้นสูง หลักสูตรประจำ ชุดที่ 43 - หลักสูตร มหาวิทยาลัยหอการค้าไทย มินิ เอ็มบีเอ - หลักสูตรการป้องกันราชอาณาจักรภาครัฐร่วมเอกชน (วปรอ.) รุ่นที่ 4313 - หลักสูตรการปฐมนิเทศ นายทหารชั้นนายพลของกองทัพไทย รุ่นที่ 15 บก.สูงสุดประวัติการรับราชการประวัติการรับราชการ. - พ.ศ. 2524-2534 อาจารย์วิทยาลัยแพทยศาสตร์พระมงกุฎเกล้า กรมแพทย์ทหารบก กระทรวงกลาโหม - ผู้ช่วยนายทหารคนสนิท รองปลัดกระทรวงกลาโหม - นายทหารคนสนิท รองปลัดกระทรวงกลาโหม - ช่วยราชการ ศอร.บก.สส.เพื่อปฏิบัติราชการใน สน.ผบ.ส.ส./ผอ.ศอร.บก.ทหารสูงสุด - หัวหน้านายทหารประสานภารกิจทางทหารกับ กอ.รมน. - ช่วยปฏิบัติราชการ สำนักงานปลัดกระทรวงกลาโหม (อัตราพลตรี) - พ.ศ. 2537-2544- ผู้ชำนาญการ สำนักงานปลัดกระทรวงกลาโหม - ผู้ทรงคุณวุฒิ สำนักงานปลัดกระทรวงกลาโหม - ที่ปรึกษาศูนย์อำนวยการร่วม108 (ด้านยาเสพติด) บก.ทหารสูงสุด - ที่ปรึกษาผู้อำนวยการองค์การทหารผ่านศึก - พ.ศ. 2545-2548 อาจารย์ที่ปรึกษาวิทยาลัยป้องกันราชอาณาจักร (วปรอ.) สถาบันการป้องกันประเทศ กระทรวงกลาโหม - พ.ศ. 2549 สมาชิกวุฒิสภายศทางทหารยศทางทหาร. - ร้อยเอกหญิง พ.ศ. 2521 - พันตรีหญิง พ.ศ. 2524 - พันโทหญิง พ.ศ. 2529 - พันเอกหญิง พ.ศ. 2532 - พลตรีหญิง พ.ศ. 2537 - พลโทหญิง พ.ศ. 2544การดำรงตำแหน่งอื่นๆการดำรงตำแหน่งอื่นๆ. - อุปนายกสมาคมว่ายน้ำสมัครเล่นแห่งประเทศไทย - ที่ปรึกษากิตติมศักดิ์สมาคมลอนโบวล์สแห่งประเทศไทยในพระบรมราชูปถัมภ์ - ตั้งกองทุนช่วยสุนัขจรจัด บริจาคผ่าน อาทิ มก., โครงการช่วยเหลือสุนัขจรจัด ของ พล.ต.จำลอง ศรีเมือง ที่ จ.กาญจนบุรี - ก่อตั้งคณะบุคคล "ชื่นชูใจ" โดยร่วมกับเพื่อนๆ บริจาคช่วยเหลือ เด็กตาบอด เร่ร่อน, บ้านสุขฤทัย ดินแดง, บ้านปากเกร็ด, วัดพระบาทน้ำพุ - ก่อตั้งกองทุนเบื้องต้น ช่วยเหลือเจ้าหน้าที่ป่าไม้ภูหลวง ทำอาชีพเสริม ขายของที่ระลึก ออกแบบเสื้อยืดให้ เพื่อทำเป็นอาชีพเสริมรางวัลเกียรติยศรางวัลเกียรติยศ. - ศิษย์เก่าดีเด่น คณะวิทยาศาสตร์และอักษรศาสตร์ มหาวิทยาลัยเกษตรศาสตร์ - ศิษย์เก่าดีเด่น โรงเรียนสุรนารีวิทยา จ.นครราชสีมาเครื่องราชอิสริยาภรณ์เครื่องราชอิสริยาภรณ์. - พ.ศ. 2545 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)ผลงานหนังสือผลงานหนังสือ. - My Dog-uments หมา หมา...พาเหรด โดย สำนักพิมพ์มติชน , พ.ศ. 2548 - สวนหลังบ้าน , ISBN : 9742124779 , พ.ศ. 2549 - เลี้ยงหมา...ให้ลูกดี (สามีอยู่หมัด) , ISBN : 9789748460826 , พ.ศ. 2550</doc>
