<doc id="679557" url="https://th.wikipedia.org/wiki?curid=679557" title="แดน เฟลวิน">แดน เฟลวิน แดน เฟลวิน (; 1 เมษายน ค.ศ. 1933 – 29 พฤศจิกายน ค.ศ. 1996) เป็นศิลปินชาวอเมริกันประวัติ ประวัติ. แดน เฟลวิน เกิดเมื่อ ค.ศ. 1933 ในครอบครัวชาวไอริชที่นับถือนิกายคาทอลิก เขาเข้าเรียนในโรงเรียนศาสนา และต่อมาเข้ารับราชการในสังกัดกองทัพอากาศสหรัฐฯ โดยทำงานเป็นช่างเทคนิค ก่อนจะศึกษาต่อที่ด้านศิลปะที่มหาวิทยาลัยโคลัมเบีย ต่อมาในปี ค.ศ. 1959 เฟลวินได้งานที่พิพิธภัณฑ์กุกเกนไฮม์ ภายหลังเขาได้งานที่พิพิธภัณฑ์ศิลปะสมัยใหม่ ที่นี่เองที่เขาได้พบกับศิลปินลัทธิจุลนิยมหลายท่าน ทำให้เฟลวินหันเหความสนใจจากการวาดภาพตามลัทธิสำแดงพลังอารมณ์แนวนามธรรม ไปเป็นศิลปะจัดวางที่มีจุดเด่นคือการจัดวางหลอดไฟในรูปแบบเฉพาะตัว แดน เฟลวิน เสียชีวิตเมื่อ ค.ศ. 1996 จากโรคแทรกซ้อนจากเบาหวาน ขณะมีอายุได้ 63 ปี</doc>
