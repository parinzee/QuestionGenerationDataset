<doc id="138647" url="https://th.wikipedia.org/wiki?curid=138647" title="อาสนวิหารเว็ลส์">อาสนวิหารเว็ลส์ อาสนวิหารเว็ลส์ () มีชื่อทางการว่าอาสนวิหารเซนต์แอนดรูว์ เป็นอาสนวิหารตั้งอยู่ที่เมืองเว็ลส์ในเทศมณฑลซัมเมอร์เซตในสหราชอาณาจักร เป็นอาสนวิหารประจำตำแหน่งบิชอปแห่งบาธและเว็ลส์ เมืองเว็ลส์ที่เป็นนครอาสนวิหาร (Cathedral city) ที่มีขนาดเล็กเป็นที่สองของอังกฤษรองจากเมืองอาสนวิหารลอนดอน (City of London) ที่อยู่ภายในใจกลางกรุงลอนดอน ชื่อเมืองเวลล์ส มาจากคำว่า “wells” ที่แปลว่าน้ำพุธรรมชาติ บ่อน้ำพุนี้ใช้กันมาตั้งแต่สมัยโรมันและปัจจุบันก็ยังไหลอยู่ น้ำที่ไหลมาจากบ่อใช้ในการรดน้ำในสวนของบาทหลวงและเติมคูวังของบิชอป ถึงแม้ว่าสถาปัตยกรรมส่วนใหญ่จะเป็นสถาปัตยกรรมกอทิกแต่ฐานเดิมของโบสถ์สร้างมาตั้งแต่ศตวรรษที่ 10 โบสถ์แรกที่สร้างที่จุดนี้สร้างโดยพระเจ้าไอเนแห่งเวสเซ็กซ์ (Ine of Wessex) เมื่อปี ค.ศ. 705 โดยมีนักบุญอัลเด็ม (St. Aldhelm) บิชอปแห่งอาสนวิหารแชร์บอร์น เป็นผู้หนุนหลัง โบสถ์ที่สร้างตอนนั้นอุทืศให้นักบุญอันดรูว์ สิ่งที่เหลือจากโบสถ์เดิมก็เหลือแต่ฐานที่ปัจจุบันอยู่ในระเบียงฉันนบถ สองร้อยปีต่อมามุขมณฑลเว็ลส์ก็ย้ายจากแชร์บอร์นไปเมืองเว็ลส์ บิชอปคนแรกของมุขมณฑลใหม่คือ อัลเด็ม (ประมาณ ค.ศ. 909) ซึ่งเป็นผู้ราชาภิเษกพระเจ้าอเธลสตัน (King Athelstan) ทั้งบิชอปอัลเด็ม และหลานคือนักบุญดันสตัน (St. Dunstan) ต่อมาได้รับสถาปนาขึ้นเป็นอาร์ชบิชอปแห่งแคนเทอร์เบอรี อาสนวิหารเวลส์ปัจจุบันสร้างระหว่างปี ค.ศ. 1175 จนถึงปี ค.ศ. 1490 และได้รับการบรรยายโดยอเล็ค คลิฟตันว่าเป็นอาสนวิหารที่ “มีอรรถรสมากที่สุดในบรรดาอาสนวิหารอังกฤษทั้งหมด”</doc>
