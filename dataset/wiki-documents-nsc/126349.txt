<doc id="126349" url="https://th.wikipedia.org/wiki?curid=126349" title="ณปภา ตันตระกูล">ณปภา ตันตระกูล ณปภา ตันตระกูล มีชื่อเล่นว่า แพท (ชื่อเกิด: ศุลีพร ตันตระกูล; 4 ตุลาคม 2529) เป็นนักแสดงและพิธีกรหญิงชาวไทย มีผลงานละครโทรทัศน์ ซึ่งออกอากาศทางสถานีโทรทัศน์ไทยทีวีสีช่อง 3ประวัติ ประวัติ. ณปภา ตันตระกูล เดิมมีชื่อจริงว่า ศุลีพร ตันตระกูล เกิดวันที่ 4 ตุลาคม พ.ศ. 2529 พื้นเพบ้านเกิดอยู่ที่แขวงบางโคล่ เขตยานนาวา กรุงเทพมหานคร เป็นบุตรคนเล็กจากทั้งหมดห้าคนของมิตร ตันตระกูล กับจุฑาพัชร์ ฤกษ์เกษมสันต์ มีพี่ชายและพี่สาว ได้แก่ ณรงค์พล (เชษฐ์), อนุชา (ชา), นพฉวี (น้อง) และฟารีดา (ดา) ณปภามีเชื้อสายปากีสถานมาจากปู่และเชื้อสายจีนไหหลำมาจากมารดา และเป็นญาติกับจิรายุ ตันตระกูลที่เป็นนักแสดงเช่นกัน ส่วนตัวนับถือศาสนาอิสลาม แต่ก็พบว่าเธอตักบาตรแบบชาวพุทธด้วย ณปภาสำเร็จการศึกษาชั้นประถมศึกษาจากโรงเรียนสารสาสน์เอกตรา ระดับชั้นมัธยมศึกษาจากโรงเรียนสตรีวัดมหาพฤฒาราม และสำเร็จการศึกษาระดับปริญญาตรีจากวิทยาลัยนานาชาติ มหาวิทยาลัยกรุงเทพ คณะบริหารธุรกิจ สาขาภาษาอังกฤษเพื่อธุรกิจ เมื่อปี พ.ศ. 2552เข้าสู่วงการบันเทิง เข้าสู่วงการบันเทิง. เธอเริ่มเข้าสู่วงการบันเทิงมาตั้งแต่สมัยเรียนในชั้นมัธยมศึกษาขณะมีอายุราว 11-12 ปี โดยรับการสนับสนุนจากมารดา เมื่อเธอเดินผ่านย่านสยามสแควร์ก็มีโมเดลลิ่งเข้ามาติดต่อให้ไปถ่ายโฆษณา ประเดิมด้วยโฆษณาน้ำอัดลมแฟนต้า และผลงานที่สร้างชื่อให้เธอคือมิวสิกวิดีโอของ “TAXI” ในเพลง “คิดถึงฉันไหมเวลาที่เธอ...” หลังเรียนจบจากโรงเรียนสตรีวัดมหาพฤฒาราม ได้เปลี่ยนชื่อเป็น "ณปภา" และเข้าสู่วงการละคร โดยได้เล่นละครเรื่องแรกคือ "ลิขสิทธิ์หัวใจ" ทางช่อง 3 คู่กับทฤษฎี สหวงษ์ ในฐานะนักแสดงหน้าใหม่ในกลุ่มพาวเวอร์ทรี รุ่นที่ 1 และทั้งสองได้แสดงละครร่วมกันหลายเรื่องหลังจากนั้นชีวิตส่วนตัว ชีวิตส่วนตัว. ณปภาเคยคบหาและอยู่กินกับธนพล ตะยะหาร ซึ่งภายหลังฝ่ายชายได้ยุติความสัมพันธ์ โดยกล่าวว่าตนถูกคนอื่นดูแคลนว่ามาคบหากับณปภาซึ่งเป็นดารา แต่หลังจากเลิกรากัน ณปภาและหลานสาวก็มีปัญหาพิพาทกับภริยาของธนพลจนตกเป็นข่าวอื้อฉาว ปัจจุบันณปภาคบหากับอัครกิตติ์ วรโรจน์เจริญเดช ที่เคยรู้จักกันตั้งแต่ 7 ปีก่อน แต่หลังคบหาราว 7-8 เดือน เธอก็ตั้งครรภ์บุตรคนแรก ที่ต่อมาณปภาและอัครกิตติ์สมรสเมื่อวันที่ 20 พฤศจิกายน 2559 เธอให้กำเนิดบุตรชายหนึ่งคน ชื่อเล่นว่า "เรซซิ่ง" เมื่อวันที่ 13 กุมภาพันธ์ พ.ศ. 2560 แต่ต่อมาสามีเธอถูกจำคุกในวันที่ 30 พฤษภาคม พ.ศ. 2560ผลงานละครโทรทัศน์ ผลงาน. ละครโทรทัศน์. ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3ภาพยนตร์ภาพยนตร์. - เลดี้ลูกทุ่ง รับบทเป็น ลิลลี่ - รับน้องสยองขวัญ รับบทเป็น แพท - หลวงพี่แจ๊ส 4G รับบทเป็น ใบเฟิร์นมิวสิควิดีโอมิวสิควิดีโอ. - เพลงหวานใจ ของ บางแก้ว - เพลงหวังเล็ก ๆ ของ บางแก้ว - เพลงคิดถึงฉันไหมเวลาที่เธอ... ของ แท็กซี่ - เพลงแค่นั้นเอง ของ แท็กซี่ - เพลงหึง ของ D2B - เพลงมีกะใจ ของ สน เดอะสตาร์ - เพลงกระจกด้านเดียว ของ ปราโมทย์ วิเลปะนะ - เพลงความจริงที่เจ็บปวด ของ อาร์ เดอะสตาร์ - เพลงไม่มีเหตุผล ของ แอน มาแนง - เพลงก็มันคิดถึง ของ บอย พิษณุ - เพลงเหงา sad sad ของ เกียรติกมล ล่าทา - เพลงคิดไปเอง ของ NOS - เพลงมีแต่คำว่ารัก ของ NOS - เพลงอย่าปล่อยมือฉันได้ไหม ของ DAX LOCK RIDERเพลงเพลง. - อัลบั้ม รวมดาว 2007 เป็นโปรเจกต์ใหญ่ในโอกาสครบรอบ 25 ปีของอาร์เอส อัลบั้มนี้เป็นการนำเพลงคู่จากอัลบั้มรวมดาวมาขับร้องใหม่โดยใช้ซุปเปอร์สตาร์รุ่นใหม่ ได้แก่เพลง- รัก - พ่อแง่แม่งอน - โลกของผึ้ง เพลงประกอบละครเรื่อง เรือนนารีสีชมพู ทางช่อง 3 - ลูกคอรอฟลุก เพลงประกอบละครเรื่อง สะใภ้ไม่ไร้ศักดินา ทางช่อง 3 - Happy Birthday ช่อง 3 เพลงพิเศษในโอกาสครบรอบ 46 ปี ช่อง 3 ร่วมกับ ก้อง สรวิชญ์คอนเสิร์ตคอนเสิร์ต. - คอนเสิร์ต One man & แฟนใครไม่รู้ - คอนเสิร์ต โปงลางสะออน เฟสติวัลคอนเสิร์ต ตอน เทศกาลเชิญแขกแปลกหน้าพิธีกรพิธีกร. - พิธีกรรายการ ตะลุยกองถ่าย ทางช่อง 3 - พิธีกรรายการ พราวเสน่ห์ ภายหลังเปลี่ยนชื่อเป็น พราวสตอรี่ ทางช่อง 8 - พิธีกรรายการ E-Entertainment (อีเอนเตอร์เทนเมนท์) ทางช่อง 8 - พิธีกรรายการ เสียงสวรรค์ พิชิตฝัน ภายหลังเปลี่ยนชื่อเป็น เสียงสวรรค์ ขวัญใจมหาชน ทางช่อง 8 - พิธีกรรายการ We Beauty ทางช่อง Shop77 - พิธีกรรายการ บ้านข่าวบันเทิง ทางช่อง 3 เอสดี - พิธีกรรายการ ตีสิบเดย์ ทางช่อง 3 - พิธีกรรายการ เสียงสวรรค์พิชิตล้าน ทางช่อง 8 - พิธีกรรายการ ผู้หญิงถึงผู้หญิง ทางช่อง 3 - พิธีกรรายการ ปลอมป่ะล่ะ ทางช่อง Youtube ปลอมป่ะละ - พิธีกร(รับเชิญ) รายการ The Love Machine วงล้อ ลุ้นรัก ทางช่อง 3 - พิธีกร(รับเชิญ) รายการ คุย แซ่บ Show ทางช่องวัน - พิธีกรรายการ ตกมันส์บันเทิงสุดสัปดาห์ ทาง mcot9 - พิธีกรรายการ แชร์ข่าวสาวสตรอง ทาง ไทยรัฐทีวีผลงานอื่น ๆผลงานอื่น ๆ. - หนึ่งในผู้ถ่ายทอดบทเพลง "ครองแผ่นดินโดยธรรม" บทเพลงเฉลิมพระเกียรติพระบาทสมเด็จพระเจ้า­อยู่หัว เนื่องในโอกาสพระราชพิธีมหามงคลเฉลิมพระชน­มพรรษา 7 รอบ - หนังดังสุดสัปดาห์ "สังขยาหน้ากุ้ง" คู่กับ พัชฏะ นามปาน ทางช่อง 3 - เป็นนักแสดงต้นแบบในโครงการ The Idol Project II - หนังดังสุดสัปดาห์ "สายสืบบอยแบนด์" คู่กับ สรวิชญ์ สุบุญ ทางช่อง 3 - ถ่ายทอดเรื่องราวชีวิตส่วนตัวลงในหนังสือ "แพท ณปภา ชีวิตดราม่านอกจอ" - หนึ่งในคณะกรรมการรายการ ท้าพิสูจน์ Return ทางช่อง 3 - หนึ่งในคณะกรรมการรายการ ร้องลั่นทุ่ง ทางช่อง 3 - หนึ่งในคณะกรรมการรับเชิญรายการ The Mask Singer หน้ากากนักร้อง ซีซันที่ 4รางวัล</doc>
