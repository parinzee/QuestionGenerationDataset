<doc id="417741" url="https://th.wikipedia.org/wiki?curid=417741" title="จุดยอด (ทฤษฎีกราฟ)">จุดยอด (ทฤษฎีกราฟ) ในทฤษฎีกราฟ จุดยอด หรือ โหนด เป็นส่วนประกอบอย่างหนึ่งที่ทำให้เกิดกราฟ กราฟไม่ระบุทิศทางประกอบด้วยเซตของจุดยอดและเซตของเส้นเชื่อม (คู่ไม่อันดับของจุดยอด) ในขณะที่กราฟระบุทิศทางประกอบด้วยเซตของจุดยอดและเซตของเส้นเชื่อมที่มีทิศทาง (คู่อันดับของจุดยอด) จุดยอด w เรียกว่าอยู่ ประชิด (adjacent) กับจุดยอด v โดยที่ v ไม่ใช่ w ก็ต่อเมื่อกราฟนั้นมีเส้นเชื่อม (v,w) และเพื่อนบ้านของจุดยอด v คือจุดยอดทั้งหมดที่ประชิดกับ vประเภทของจุดยอด ประเภทของจุดยอด. จุดยอดที่ติดกับเส้นเชื่อมเรียกว่า จุดยอดปลาย (end vertices) ของเส้นเชื่อม และเส้นเชื่อม ต่อ (incident) กับจุดยอดปลายเสมอ ดีกรี ของจุดยอดในกราฟ คือจำนวนของเส้นเชื่อมที่ติดกับจุดยอดนั้น จุดยอดโดดเดี่ยว เป็นจุดยอดที่มีดีกรี 0 และไม่ติดกับเส้นเชื่อมใดเลย จุดยอดปลาย เป็นจุดยอดที่มีดีกรี 1 สำหรับกราฟระบุทิศทางยังสามารถแบ่งดีกรีออกเป็น 2 ประเภทคือดีกรีเข้า (จำนวนเส้นเชื่อมที่พุ่งเข้าจุดยอดนั้นๆ) กับดีกรีออก (จำนวนเส้นเชื่อมที่พุ่งออกจุดยอดนั้นๆ) จุดยอดต้นทาง คือจุดยอดที่มีดีกรีเข้า 0 ส่วน จุดยอดปลายทาง คือจุดยอดที่มีดีกรีออก 0</doc>
