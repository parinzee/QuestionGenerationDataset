<doc id="529952" url="https://th.wikipedia.org/wiki?curid=529952" title="ธนาคารไอซีไอซีไอ">ธนาคารไอซีไอซีไอ ธนาคารไอซีไอซีไอจำกัด (; , , ) เป็นบริษัทบริการทางการเงินของอินเดีย ซึ่งมีสำนักงานใหญ่อยู่ ณ มุมไบ รัฐมหาราษฏระ ซึ่งเป็นธนาคารที่ใหญ่ที่สุดอันดับสองของประเทศอินเดียโดยทรัพย์สิน และใหญ่ที่สุดเป็นอันดับสามโดยมูลค่าหลักทรัพย์ตามราคาตลาด ซึ่งมีความหลากหลายของผลิตภัณฑ์ธนาคารและบริการทางการเงินสำหรับองค์กร และลูกค้ารายย่อยผ่านช่องทางการส่งมอบที่หลากหลาย รวมถึงผ่านทางบริษัทในเครือที่ได้ระบุในพื้นที่ของธนาคารเพื่อการลงทุน, ประกันชีวิตและวินาศภัย, บริษัทร่วมทุนและการจัดการสินทรัพย์ ธนาคารมีเครือข่าย 2,883 สาขา และเอทีเอ็ม 10021 ในประเทศอินเดีย ตลอดจนมีสาขาใน 19 ประเทศ รวมทั้งประเทศอินเดีย ธนาคารมีบริษัทในเครือในสหราชอาณาจักร, รัสเซีย และแคนาดา; สาขาในสหรัฐอเมริกา, สิงคโปร์, บาห์เรน, ฮ่องกง, ศรีลังกา, กาตาร์ และศูนย์การเงินระหว่างประเทศดูไบ; และสำนักงานตัวแทนในสหรัฐอาหรับเอมิเรตส์, จีน, แอฟริกาใต้, บังคลาเทศ, ไทย, มาเลเซีย และอินโดนีเซีย ส่วนบริษัทในเครือสหราชอาณาจักรได้มีการจัดตั้งสาขาในประเทศเบลเยียมและประเทศเยอรมนี ธนาคารไอซีไอซีไอเป็นหนึ่งในธนาคารบิ๊กโฟร์ ของอินเดีย พร้อมด้วยธนาคารรัฐแห่งประเทศอินเดีย, ธนาคารแห่งชาติรัฐปัญจาบ และธนาคารคานารา เมื่อวันที่ 14 มีนาคม ค.ศ. 2013 นิตยสารออนไลน์คอบราโพสต์ได้เปิดตัวภาพวิดีโอจากโอเปอเรชันเรดสไปเดอร์แสดงให้เห็นเจ้าหน้าที่ระดับสูงและพนักงานบางส่วนของธนาคารไอซีไอซีไอซึ่งเห็นพ้องที่จะแปลงเงินสกปรกให้เป็นบริสุทธิ์ ซึ่งเป็นการกระทำละเมิดพระราชบัญญัติป้องกันและปราบปรามการฟอกเงิน รัฐบาลอินเดียและธนาคารแห่งชาติอินเดียได้มีคำสั่งให้สอบถามรายละเอียดเพิ่มเติมจากเอ็กโพเซ จากนั้น เมื่อวันที่ 15 มีนาคม ค.ศ. 2013 ธนาคารไอซีไอซีไอได้ดำเนินการสอบสวนเพื่อปลดพนักงาน 18 ราย</doc>
