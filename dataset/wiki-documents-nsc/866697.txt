<doc id="866697" url="https://th.wikipedia.org/wiki?curid=866697" title="พระนางช็องอัน">พระนางช็องอัน พระมเหสีช็องอัน ( ; 2 มกราคม ค.ศ. 1355 – 22 สิงหาคม ค.ศ. 1412) พระมเหสีแห่งราชวงศ์โชซ็อนโดยพระองค์เป็นพระมเหสีใน พระเจ้าช็องจง กษัตริย์ลำดับที่ 2 แห่งราชวงศ์โชซ็อน พระนางประสูติในสกุลคิม แห่งคย็องจู อภิเษกสมรสกับองค์ชายลีพังกวา พระราชโอรสพระองค์รองในพระเจ้าแทโจ ประสูติแต่พระมเหสีชินอึย พระมเหสีพระองค์แรก ภายหลังองค์ชายลีพังกวา พระสวามีได้รับการสถาปนาขึ้นเป็นองค์ชายรัชทายาท หรือวังเซจา (王世子) นับเป็นองค์ชายรัชทายาทพระองค์ที่ 2 ในรัชกาลพระเจ้าแทโจ พระชายาสกุลคิมจึงได้รับการสถาปนาขึ้นเป็นพระชายาในองค์ชายรัชทายาท หรือวังเซจาด็อกบิน (王世子德嬪 金氏) เมื่อพระราชสวามีขึ้นครองราชย์สืบต่อจากพระเจ้าแทโจพระราชบิดาซึ่งสละราชสมบัติในปีค.ศ. 1398 พระนามว่า พระเจ้าช็องจง โปรดให้สถาปนาพระชายาสกุลคิมขึ้นเป็นพระมเหสีด็อกบี (德妃) ต่อมาในปีค.ศ. 1400 พระราชสวามีสละราชบัลลังก์ให้กับพระราชอนุชาคือ องค์ชายจองอัน ขึ้นสืบราชบัลลังก์เป็น พระเจ้าแทจง โปรดให้สถาปนาพระมเหสีด็อกบี ในพระเจ้าช็องจงขึ้นเป็น สมเด็จพระพันปีหลวงซุนด็อก (順德王大妃) สมเด็จพระพันปีหลวงซุนด็อกเสด็จสวรรคตในวันที่ 22 สิงหาคม ค.ศ. 1412 ในปีที่ 13 ในรัชกาลพระเจ้าแทจงสิริพระชนมพรรษา 57 พรรษา พระเจ้าแทจงโปรดให้เฉลิมพระนามอย่างเป็นทางการภายหลังสวรรคตว่า พระมเหสีอันจอง (安定王后) ต่อมาในปีค.ศ. 1681 ในรัชกาลพระเจ้าซุกจง โปรดให้เฉลิมพระนามถวายเพิ่มเป็น พระมเหสีอน-มย็อง กย็องอึย ช็องอัน วังฮู (温明慶懿定安王后)</doc>
