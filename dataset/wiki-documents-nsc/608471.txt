<doc id="608471" url="https://th.wikipedia.org/wiki?curid=608471" title="ลมซ่อนรัก (ละครโทรทัศน์)">ลมซ่อนรัก (ละครโทรทัศน์) ลมซ่อนรัก เป็นละครโทรทัศน์ไทย ผลิตโดยบริษัท ฟีล กู๊ด เอ็นเตอร์เทนเม้นท์ จำกัด โดยสร้างจากบทประพันธ์ของ นราเกตต์ กำกับการแสดงโดย ชุดาภา จันทเขตต์ นำแสดงโดย ณเดชน์ คูกิมิยะ รับบทเป็นฝาแฝด ปราณ/ปราณนต์ ณฐพร เตมีรักษ์ รับบทเป็น ภัทริน เริ่มออกฉายตอนแรกเมื่อ วันพฤหัสบดีที่ 26 กุมภาพันธ์ พ.ศ. 2558ตัวละครตัวละคร. - ปราณนต์ หรือ หมอณนต์ รับบทโดย ณเดชน์ คูกิมิยะ ชายหนุ่มอายุประมาณ 28-30 ปี สูง สมาร์ท หน้าตาดี บุคลิกดี เวลานิ่งจะดูดุเป็นที่เกรงใจของผู้ร่วมงาน แต่เวลายิ้มหรือหัวเราะ คุณหมอจะกลายเป็นหนุ่มน้อยน่ารัก ได้ใจสาวๆ ขึ้นมาทันที เป็นคนรักชีวิตอิสระ สันโดษ รักธรรมชาติ รักความพอเพียงและมีอุดมการณ์แรงกล้า ไม่สนเงิน เท่ากับชีวิตของคนไข้ เอาจริงเอาจังกับงาน เสียสละเพื่อส่วนรวม จิตใจดี ใจเย็น ขี้เล่น แอบปากจัด และยียวนกวนประสาทในบางครั้ง (โดยเฉพาะกับภัทริน) มีความรับผิดชอบสูง เป็นสุภาพบุรุษที่อบอุ่น จริงใจ กล้าเปิดเผย (ความรู้สึกรัก) และแสดงออกอย่างอ่อนโยน- ภัทริน หรือ แพต รับบทโดย ณฐพร เตมีรักษ์ หญิงสาวอายุประมาณ 25-26 ปี หลังจบปริญญาตรี ทำงานได้ประมาณ 3 ปี เป็นสาวเหนือ หน้าตาสวย ตาหวาน จมูกโด่งเชิดรั้น ผิวขาว เป็นคนคล่องแคล่ว ทันสมัย แต่งตัวทะมัดทะแมง ความล้มเหลวครั้งยิ่งใหญ่ในชีวิตทำให้ภัทรินกลายเป็นคนขี้ระแวง หวาดกลัว และไม่ไว้ใจใครง่ายๆ ทั้งที่เคยเป็นคนสดใส มั่นใจ มีชีวิตชีวา เธอกลายเป็นคนคิดมาก คิดเยอะ หงุดหงิดง่าย และซึมเศร้าในบางครั้ง (โดยเฉพาะเมื่ออยู่คนเดียว) ในขณะเดียวกันก็เข้มแข็งเด็ดเดี่ยว ยอมเผชิญหน้าและต่อสู้กับปัญหาเพียงลำพัง เพื่อไม่ให้คนที่ตนเองรักต้องลำบากและทุกข์ใจด้วย ไม่ชอบแสดงความอ่อนแอต่อหน้าใคร (เว้นแม่และปราณนต์เท่านั้น) เมื่ออยู่กับปราณนต์ หญิงสาวจะอ่อนไหวง่าย ขี้งอน ขี้โกรธ และขี้น้อยใจสุดๆ- ปราณ (ปราณนต์ในคราบของแฝดผู้พี่) รับบทโดย ณเดชน์ คูกิมิยะ นักธุรกิจ/หมอ อายุประมาณ 30 ปี รูปร่างสูง สง่า เนี้ยบ ตีหน้าขรึมเครียดตลอดเวลา ยิ้มไม่เป็น ขรึม ดุ เย็นชา เหมือนคนไม่แยแสโลก (ทั้งที่แบกโลกไว้เต็มบ่า) แอบใจร้ายและปากร้าย (กับภัทริน) แต่สุภาพกับคนอื่น เป็นผู้ชายที่มีความเป็นผู้นำสูง เด็ดเดี่ยว ฉลาดหลักแหลม รอบคอบ จิตใจเข้มแข็ง มีความอดทนเป็นเลิศ ยอมเสียสละความสุขส่วนตัวและความเป็นตัวเองเพื่อครอบครัวและบริษัท- ปราณ (ตัวจริง) รับบทโดย ณเดชน์ คูกิมิยะ นักธุรกิจ/หมอ อายุประมาณ 30 ปี หน้าตา รูปร่างเหมือนกับปราณนต์ทุกประการ ปราณเป็นคนจิตใจดี มีความรับผิดชอบสูง มีเหตุมีผล รักน้องชายและครอบครัวมาก แต่ปากแข็งกับเรื่องความรักจนเกือบจะสูญเสียคนรักไป / ฉลาด แต่ไม่รอบคอบ ไว้ใจเชื่อใจคนมากเกินไป จึงเพลี่ยงพล้ำ ให้กับศัตรูจนแทบเอาชีวิตไม่รอด- อัณณา รับบทโดย ธัญชนก กู๊ด สาวเปรี้ยววัย 25-27 ปี เป็นผู้ดีโดยกำเนิด รสนิยมดี แต่งตัวดี ทำงานเก่งเป็น workingwoman เข้มแข็ง เด็ดเดี่ยว ฉลาดเฉลียว ซื่อสัตย์ จริงใจ ไม่กลัวอะไรง่ายๆ กล้าเผชิญหน้ากับความชั่วร้าย แต่เรื่องความรักกลับไม่กล้าเปิดเผยความรู้สึกตัวเองจนเกือบจะสายไป เป็นคนที่แยกแยะเรื่องส่วนตัวกับเรื่องหัวใจได้ดี เจ้าแผนการ และยังเก็บความลับเก่งเป็นที่หนึ่งเรื่องย่อ เรื่องย่อ. ปราณ ผู้บริหารหนุ่มไฟแรง ปราณนต์ หรือ หมอณนต์ ฝาแฝดผู้น้องของปราณ ใช้ชีวิตเรียบง่ายเป็นแพทย์ในชนบทที่ดอยผาหมอก ภัทริน ถูกใส่ร้ายว่ายักยอกเงิน ภัทรินปฏิเสธ เพราะเธอรู้ดีว่า ธนาฒน์ เป็นคนนำเงินไป ชมนาด ให้ภัทรินเซ็นต์เอกสารชดใช้เงินให้กับบริษัท 17 ล้าน แทนการดำเนินคดี ปราณชวน อัณณา ไปหาความจริง แต่กลับถูกคนร้ายตามประกบยิง ภัทรินหมดสิ้นหนทางกลับไปหาแม่ ภารตี ที่ดอยผาหมอก หมอณนต์ยื่นข้อเสนอให้ภัทรินแต่งงานกับเขาเพื่อใช้หนี้ให้ ภัทรินไม่มีทางเลือกต้องแต่งงานกับหมอณนต์ในที่สุด ทั้งคู่ใช้ชีวิตอยู่ด้วยกันกระทั่งกลายเป็นความรัก ภัทรินยอมมอบกายมอบใจให้หมอณนต์ด้วยความเต็มใจ เมื่อปราณฟื้นขึ้นมาก็จำอัณณาได้คนเดียว และกลายเป็นคนโมโหร้าย อัณณาเดินทางมาที่เชียงใหม่ ขอร้องให้หมอณนต์กลับไปกรุงเทพกับเธอ ภัทรินเข้าใจผิดคิดว่าหมอณนต์รักอัณณาทำให้ทั้งคู่ทะเลาะกันอย่างหนัก ภัทรินเผลอพูดประชดออกไปว่าไม่เคยรักหมอณนต์ที่ผ่านมาเป็นแค่อารมณ์ชั่ววูบ หมอณนต์เสียใจมากตัดสินใจสลับตัวกับปราณตามแผนของอัณณาทันที และเพื่อความแนบเนียนอัณณากับ พสุวัฒน์ วางแผนว่าหมอณนต์ขับรถตกเหว ปราณ กับ ปราณนต์ สลับตัวกันอย่างเป็นทางการ หมอณนต์กลายเป็นนักธุรกิจใหญ่ชื่อปราณ ส่วนปราณที่นอนป่วยอยู่ก็ต้องสวมบทบาทเป็นหมอณนต์แทนรายชื่อนักแสดงนักแสดงนำเพลงประกอบละครเพลงประกอบละคร. 1. เพลง ลมซ่อนรัก (เพลงเปิด) - ขับร้องโดย ทศพร อาชวานันทกุล (ซิน Singular) 2. เพลง เธอรักฉันจริงหรือเปล่า (เพลงปิดเฉพาะตอนที่ 1 – 7) - ขับร้องโดย มาริสา สุโกศล หนุนภักดี 3. เพลง ที่จริงฉันก็เจ็บ (เพลงปิดเฉพาะตอนที่ 8 – 14) - ขับร้องโดย ณเดชน์ คูกิมิยะ 4. เพลง ลมซ่อนรัก Special Version (เฉพาะตอนจบ) - ขับร้องโดย ณฐพร เตมีรักษ์ 5. เพลง ที่จริงฉันก็เจ็บ Acoustic Version (เฉพาะตอนจบ) - ขับร้องโดย ณเดชน์ คูกิมิยะ 6. เพลง สิ่งดี ๆ (ฉากธนาฒน์ขอภัทรินแต่งงาน) - ขับร้องโดย สุริยนต์ อรุณวัฒนกูลรางวัลและการเข้าชิงการออกอากาศในต่างประเทศการออกอากาศในต่างประเทศ. - ประเทศกัมพูชา สถานีโทรทัศน์ช่องพีเอ็นเอ็น (2558)</doc>
