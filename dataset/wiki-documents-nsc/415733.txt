<doc id="415733" url="https://th.wikipedia.org/wiki?curid=415733" title="ประสิทธิ์ วุฒินันชัย">ประสิทธิ์ วุฒินันชัย นายประสิทธิ์ วุฒินันชัย (เกิด 8 สิงหาคม พ.ศ. 2500) สมาชิกสภาผู้แทนราษฎรจังหวัดเชียงใหม่ เขต 5 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. ประสิทธิ์ วุฒินันชัย เกิดเมื่อวันที่ 8 สิงหาคม พ.ศ. 2500 เป็นบุตรของนายมี และนางศรี วุฒินันชัย มีพี่น้อง 8 คน สำเร็จการศึกษาศิลปศาสตรบัณฑิต สาขาศิลปศาสตร์ มหาวิทยาลัยราชภัฏเชียงราย สมรสและหย่า มีบุตร 3 คนงานการเมือง งานการเมือง. อดีตเป็นสมาชิกสภาจังหวัด ลงเลือกตั้งสมาชิกสภาผู้แทนราษฎรติดต่อกันมาหลายครั้งแต่ไม่ได้รับเลือกตั้ง อาทิ พ.ศ. 2544 ในสังกัดพรรคราษฎร และ พ.ศ. 2548 สังกัดพรรคประชาธิปัตย์ โดยพ่ายให้กับนายสันติ ตันสุหัช จากพรรคไทยรักไทย ทั้งสอง 2 ครั้ง ซึ่งในปี พ.ศ. 2544 ได้รับคะแนนเป็นอันดับที่ 3 ได้คะแนนน้อยกว่านายสันติ ตันสุหัช และนายมานะ แพรสกุล อดีต ส.ส. จากพรรคประชาธิปัตย์ ต่อมาหลังจากเหตุการณ์ยุบพรรคไทยรักไทย ในการเลือกตั้ง พ.ศ. 2550 นายสันติได้ย้ายไปลงสมัครในนามพรรคมัชฌิมาธิปไตย ทำให้นายประสิทธิ์ได้เข้ามาลงสมัครในนามพรรคพลังประชาชน และได้รับเลือกตั้งเป็นครั้งแรกสมาชิกสภาผู้แทนราษฎร สมาชิกสภาผู้แทนราษฎร. ประสิทธิ์ วุฒินันชัย ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเชียงใหม่ สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเชียงใหม่ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
