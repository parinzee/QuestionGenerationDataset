<doc id="252864" url="https://th.wikipedia.org/wiki?curid=252864" title="จักรวรรดิบัลแกเรีย">จักรวรรดิบัลแกเรีย จักรวรรดิบัลแกเรีย (, ) เป็นคำที่ใช้บรรยายสมัยประวัติศาสตร์บัลแกเรียในยุคกลางสองสมัยที่บทบาทสำคัญในยุโรปโดยเฉพาะในยุโรปตะวันออกเฉียงใต้ ที่มักจะมีข้อขัดแย้งกับจักรวรรดิไบแซนไทน์ จักรวรรดิบัลแกเรียที่ 1 และ จักรวรรดิบัลแกเรียที่ 2 ถือว่าเป็นจักรวรรดิเดียวกันที่จักรวรรดิที่ 2 มาฟื้นฟูขึ้นหลังจากที่อยู่ภายใน้การปกครองของไบแซนไทน์อยู่ชั่วระยะหนึ่งจักรวรรดิบัลแกเรียที่ 1 จักรวรรดิบัลแกเรียที่ 1. จักรวรรดิบัลแกเรียที่ 1 ก่อตั้งขึ้นจากการขยายดินแดนของเกรตบัลแกเรียไปยังทางตอนใต้ของแม่น้ำดานูบ และรุ่งเรืองระหว่างปี ค.ศ. 635 จนถึงปี ค.ศ. 1018 เมื่อไปตกอยู่ภายใต้การปกครองของจักรวรรดิไบแซนไทน์ จักรวรรดิบัลแกเรียที่ 1 รุ่งเรืองทางด้านวัฒนธรรมและทางอำนาจมากที่สุดในคริสต์ศตวรรษที่ 9 และต้นคริสต์ศตวรรษที่ 10 ภายใต้การปกครองของจักรพรรดิบอริสที่ 1 และ จักรพรรดิซิเมียนที่ 1 แห่งบัลแกเรีย ที่บัลแกเรียกลายมาเป็นศูนย์กลางทางวัฒนธรรมและการศึกษาของยุโรปสลาฟ และเป็นหนึ่งในบรรดารัฐที่ใหญ่ที่สุดในยุโรปจักรวรรดิบัลแกเรียที่ 2 จักรวรรดิบัลแกเรียที่ 2. จักรวรรดิบัลแกเรียยุคกลางมาได้รับการฟื้นฟูขึ้นเป็น จักรวรรดิบัลแกเรียที่ 2 หลังจากการลุกขึ้นต่อต้านโดยขุนนางสองคนจากทาร์โนโว (Tarnovo), อาเซน (Ivan Asen I of Bulgaria) และ ปีเตอร์ (Peter IV of Bulgaria) ในปี ค.ศ. 1185 ภายใต้การปกครองของจักรพรรดิไอวาน อาเซนที่ 2 ในครึ่งแรกของคริสต์ศตวรรษที่ 13 บัลแกเรียก็ฟื้นตัวขึ้นมามีอำนาจพอๆ กับสมัยแรกแต่ก็เพียงไม่นานเพราะความขัดแย้งภายในและการรุกรานจากต่างประเทศ จักรวรรดิบัลแกเรียที่ 2 รุ่งเรืองต่อมาจนมาเสียแก่จักรวรรดิออตโตมันเมื่อออตโตมันขยายตัวเข้ามาในบอลข่านในปลายคริสต์ศตวรรษที่ 14 ในปี ค.ศ. 1396 หรือปี ค.ศ. 1422 ในปี ค.ศ. 1878 รัฐบัลแกเรียก็ได้รับการฟื้นฟูขึ้นเป็นอาณาจักรที่ขึ้นกับจักรวรรดิออตโตมันในฐานะราชรัฐแห่งบัลแกเรีย (Principality of Bulgaria) ราชรัฐได้รับอิสรภาพจากออตโตมันและก่อตั้งเป็นราชอาณาจักรบัลแกเรียในปี ค.ศ. 1908แผนที่</doc>
