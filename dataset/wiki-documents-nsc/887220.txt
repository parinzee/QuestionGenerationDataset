<doc id="887220" url="https://th.wikipedia.org/wiki?curid=887220" title="เซีย (นักดนตรี)">เซีย (นักดนตรี) เซีย เคต อิโซเบลล์ เฟอร์เลอร์ () เกิด 18 ธันวาคม ค.ศ. 1975 เป็นนักร้อง-นักแต่งเพลง โปรดิวเซอร์เพลง และผู้กำกับมิวสิกวิดีโอชาวออสเตรเลีย เธอเริ่มต้นอาชีพนักร้องโดยการเป็นนักร้องในวงแนวแอซิดแจ๊ซในคลับท้องถิ่นที่แอดิเลด กับวงที่ชื่อ คริสป์ (Crisp) ในช่วงกลางคริสต์ทศวรรษ 1990 ต่อมาในปี ค.ศ. 1997 วงคริสป์แยกวงไป เธอจึงได้ออกผลงานเดี่ยวอัลบั้มสตูดิโอ ใช้ชื่อว่า OnlySee ในประเทศออสเตรเลีย จากนั้นเธอย้ายมายังกรุงลอนดอน ประเทศอังกฤษ เป็นนักร้องนำวงดูโออังกฤษ ชื่อวง ซีโรเซเวน (Zero 7) ในปี ค.ศ. 2000 เซียเซ็นสัญญากับค่ายแดนซ์พูล ค่ายย่อยของโซนีมิวสิกและออกสตูดิโออัลบั้มชุดที่ 2 Healing Is Difficult เนื่องจากเธอไม่พอใจในการประชาสัมพันธ์ของค่าย จึงได้เซ็นสัญญากับค่ายใหม่ โก! บีต ในปีถัดมา ได้ออกสตูดิโออัลบั้มชุดที่ 3 Colour the Small One ในปี ค.ศ. 2004 แต่เพลงกลับไม่ประสบความสำเร็จในกลุ่มคนฟังกระแสหลัก เซียจึงย้ายมาอยู่ที่นิวยอร์กซิตีในปี ค.ศ. 2005 แล้วเริ่มออกทัวร์ในอเมริกา เธอออกอัลบั้มชุดที่สี่และชุดที่ห้า Some People Have Real Problems และ We Are Born ในปี ค.ศ. 2008 และ 2010 ตามลำดับ ต่อจากนั้นเธอว่างเว้นกับการแสดง หันมาแต่งเพลงให้ศิลปินอื่น เพลงที่เธอได้ร่วมงานกับศิลปินอื่นที่ประสบความสำเร็จ เช่น "Titanium" (กับ เดวิด เกตตา), "Diamonds" (กับ ริแอนนา) และ "Wild Ones" (กับ โฟล ไรเดอ) ในปี ค.ศ. 2014 เธอออกสตูดิโออัลบั้มชุดที่ 6 1000 Forms of Fear ที่เปิดตัวที่อันดับ 1 บนชาร์ตบิลบอร์ด 200 และมีเพลงติดท็อป 10 แจ้งเกิด"Chandelier" และมีมิวสิกวีดีโอไตรภาคนำแสดงโดยนักเต้นเด็ก แมดดี ซีเกลอร์ ในปี ค.ศ. 2016 เธอออกสตูดิโออัลบั้มชุดที่ 7 This Is Acting ที่มีซิงเกิ้ลอันดับ 1 บนบิลบอร์ดฮอต 100 "Cheap Thrills"ผลงานอัลบั้มผลงานอัลบั้ม. - OnlySee (1997) - Healing Is Difficult (2001) - Colour the Small One (2004) - Some People Have Real Problems (2008) - We Are Born (2010) - 1000 Forms of Fear (2014) - This Is Acting (2016) - Everyday Is Christmas (2017)ทัวร์ทัวร์. - Live from Sydney Tour (2009) - We Meaning You Tour (2010) - Nostalgic for the Present Tour (2016)ผลงานแสดง ผลงานแสดง. เซียแต่งเพลงและแสดงในภาพยนตร์ดังนี้- Annie (2014) - Transparent (2015) - Beat Bugs (2016) - Lion (2016) - Wonder Woman (2017) - (2017) - Charming (2018)</doc>
