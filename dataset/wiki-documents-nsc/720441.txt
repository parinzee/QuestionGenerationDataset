<doc id="720441" url="https://th.wikipedia.org/wiki?curid=720441" title="ตีนฮุ้งดอย">ตีนฮุ้งดอย ตีนฮุ้งดอย () หรือ สัตฤๅษี (ภาคเหนือ) เป็นพืชในวงศ์ Melanthiaceae มีถิ่นกำเนิดในประเทศจีน, อนุทวีปอินเดียและคาบสมุทรอินโดจีน เป็นไม้ล้มลุก มีหัวใต้ดิน สูงได้ถึง 1 ม. ใบเป็นใบเดี่ยว ออกเรียงเวียนรอบข้อ 4-9 ใบ รูปรีแกมขอบขนาน กว้าง 3-5 ซม. ยาว 8-15 ซม. โคนใบสอบ ปลายใบแหลม ดอกออกเป็นดอกเดี่ยว สีเหลืองแกมส้ม ลักษณะเป็นกระจุกที่ปลายยอด มีก้านดอกยืดยาว 5-30 ซม. มีใบประดับ 4-6 ใบ ยาว 5-10 ซม. กลีบดอกเป็นเส้นเล็กสีเขียว ยาว 6-12 ซม. เกสรผู้ 10-22 อัน แตกตามยาว ผลลักษณะเป็นก้อนกลม ผิวเรียบ ขนาด 4-5 ซม. เมล็ดสีแสดแดง ตีนฮุ้งดอยเป็นพืชสมุนไพรของคนภาคเหนือ ทั้งต้นมีสรรพคุณลดไข้ ส่วนหัวมีสรรพคุณแก้ปวด แก้อักเสบ และคลายกล้ามเนื้อ นำไปต้มแก้พิษงู, แผลน้ำร้อนลวก รักษาโรคคอตีบและสมองอักเสบ</doc>
