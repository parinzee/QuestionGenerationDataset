<doc id="944725" url="https://th.wikipedia.org/wiki?curid=944725" title="เควิน เฮคเตอร์">เควิน เฮคเตอร์ เควิน เจมส์ เฮคเตอร์ (; เกิด 2 พฤศจิกายน ค.ศ. 1944 ที่ ลีดส์) อดีตนักฟุตบอลชาว อังกฤษ ที่ทำประตูได้ทั้งสิ้น 268 ประตูจากทั้งหมด 668 นัดจากการลงเล่นให้กับ แบรดฟอร์ด พาร์ก อเวนิว และ ดาร์บีเคาน์ตี โดยสถิติการลงเล่นกว่า 400 นัดของเขาสำหรับดาร์บีเคาน์ตีนับเป็นสถิติของสโมสรที่ยังคงอยู่จนถึงทุกวันนี้และเขาลงเล่น 2 นัดในนาม ทีมชาติอังกฤษอาชีพ อาชีพ. หลังจากประสบความสำเร็จกับสโมสรเล็ก ๆ ในลีกระดับล่างอย่าง แบรดฟอร์ด พาร์ก อเวนิว ทิม วอร์ด ผู้จัดการทีม ดาร์บีเคาน์ตี ในขณะนั้นได้เซ็นสัญญากับเขาใน ค.ศ. 1966 ซึ่งเขาเป็นผู้เล่นที่เป็นกุญแจในความสำเร็จภายใต้การคุมทีมของ ไบรอัน คลัฟ และ เดฟ แม็คเคย์ ในไม่กี่ฤดูกาลถัดมาโดยเขาจับคู่กับ จอห์น โอแฮร์ ซึ่งเฮคเตอร์ลงเล่นให้กับ เดอะแรมส์ (ฉายาของทีมดาร์บีเคาน์ตี) ทั้งสิ้น 12 ปีโดยพวกเขาสามารถคว้าแชมป์ ฟุตบอลลีกดิวิชัน 1 (เดิม) ได้ถึง 2 สมัย (สมัยแรกใน ค.ศ. 1972 ภายใต้คลัฟและสมัยที่ 2 ใน ค.ศ. 1975 ภายใต้แม็คเคย์) โดยดาร์บีสามารถคว้าแชมป์ ฟุตบอลลีกดิวิชัน 2 (เดิม) ใน ค.ศ. 1969 ทำให้เลื่อนชั้นขึ้นสู่ดิวิชัน 1 และสามารถเข้าสู่รอบรองชนะเลิศของ ยูโรเปียน คัพ เอฟเอคัพ และ ลีกคัพ เขาย้ายออกจากทีมดาร์บีไปใน ค.ศ. 1978 และกลับมาร่วมทีมแกะเขาเหล็กใน ค.ศ. 1980 โดยเขาลงเล่นเป็นสถิติทั้งสิ้น 589 นัดให้กับทีมแกะเขาเหล็กทั้งสองช่วงแบ่งเป็น 486 นัดในลีกก่อนจะประกาศแขวนสตั๊ดใน ค.ศ. 1994</doc>
