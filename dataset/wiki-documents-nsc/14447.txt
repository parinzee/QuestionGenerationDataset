<doc id="14447" url="https://th.wikipedia.org/wiki?curid=14447" title="ซากุระ มือปราบไพ่ทาโรต์">ซากุระ มือปราบไพ่ทาโรต์ การ์ดแค็ปเตอร์ซากุระ () หรือที่รู้จักกันในชื่อภาษาอังกฤษว่า Cardcaptor Sakura โดยมักเขียนในรูปอักษรย่อว่า CCS เป็นเรื่องราวของเด็กหญิงที่มีพลังพิเศษ ผลงานของกลุ่มนักเขียน แคลมป์ การ์ตูนเรื่องนี้จัดพิมพ์โดยสำนักพิมพ์ โคดันฉะ ความยาวทั้งหมด 12 เล่มจบ และยังมีมังงะภาคต่อใช้ชื่อว่า "ภาคเคลียร์การ์ด" ทางด้านการ์ตูนอะนิเมะ (ออกอากาศเมื่อปี ค.ศ. 1998 - ค.ศ. 2000) มีพื้นเรื่องมาจากหนังสือการ์ตูนประกอบไปด้วยตอนทั้งหมด 70 ตอน ตอนละครึ่งชั่วโมง และกับอีก 2 ตอนพิเศษ แต่เมื่อปี 2017 ได้ทำอะนิเมะในรูปแบบ OVA ที่เป็นตอนจบตามมังงะ และหลังจากนี้ในปี 2018 ได้มีการทำอะนิเมะภาคต่อใช้ชื่อว่า "ภาคเคลียร์การ์ด" เรื่องราวของเรื่องเริ่มต้นจากความฝันที่จะบอกถึงสิ่งที่จะเกิดขึ้นต่อจากนี้ คล้ายกับเรื่อง เมจิกไนท์ เรย์เอิร์ธ ผลงานก่อนหน้าของกลุ่มแคลมป์ ถึงแม้เนื้อหาของ การ์ดแค็ปเตอร์ซากุระ จะเปลี่ยนไป แต่ก็ยังจัดอยู่ในการ์ตูนประเภทเดียวกัน ทางด้านตัวละครของเรื่องแล้ว การ์ดแค็ปเตอร์ซากุระ จัดได้ว่าได้รับความนิยมจากผู้ที่ชื่นชอบบนอินเทอร์เน็ต โดยเฉพาะอย่างยิ่ง ในกลุ่มประเภทของ ยาโออิ, โชโจะ, ยูริ,โลลิค่อน และ โมเอะ ตัวละครส่วนใหญ่ในเรื่อง การ์ดแค็ปเตอร์ซากุระ จะไปปรากฏอยู่ในหนังสือการ์ตูนอีกเรื่องหนึ่งของทีมแคลมป์ นั่นคือ สึบาสะ สงครามเทพข้ามมิติเนื้อเรื่อง เนื้อเรื่อง. เรื่องราวเริ่มจากเด็กผู้หญิงธรรมดาคนหนึ่ง อายุ 10 ขวบ ชื่อว่า ซากุระ คิโนโมโตะ ได้พบกับหนังสือการ์ดเล่มหนึ่งในห้องทำงานชั้นใต้ดินของพ่อของเธอ และทำการเปิดมันออก เป็นเหตุให้การ์ดทั้งหมดในหนังสือกระจายหายไปตามที่ต่าง ๆ ของเมือง ด้วยเหตุนี้เองทำให้เธอต้องรับผิดชอบโดยการตามหาการ์ดที่หายไปทั้งหมด ซึ่งในการค้นหาการ์ดแต่ละใบนั้นเธอต้องใช้พลังเวทมนตร์ เข้าต่อสู้กับการ์ดก่อนที่จะทำการเปลี่ยนให้การ์ดกลับคืนสู่สภาพเดิม โดยมีผู้ช่วยคือ เคลเบรอส หรือที่รู้จักในชื่อว่า เคโระจัง ซึ่งจะคอยให้คำแนะนำต่าง ๆ เกี่ยวกับการ์ด และ วิธีการใช้การ์ดต่าง ๆ ในตอนที่ 1 เขาได้มอบกุญแจผนึกกับเธอเพื่อใช้ในการต่อสู้และจับการ์ดภาคโคลว์การ์ด ภาคโคลว์การ์ด. ภาคโคลว์การ์ด () ประกอบด้วย ภาคแรก และ ภาค 2 (ในการ์ตูนอะนิเมะะจะอยู่ระหว่างตอนที่ 1-46 ส่วนหนังสือการ์ตูนจะอยู่ในเล่มที่ 1 ถึงเล่มที่ 6) เนื้อเรื่องในตอนแรก ๆ ซากุระจะเป็นผู้ทำการต่อสู้และเปลี่ยนการ์ดกลับคืนสภาพเดิมโดยมี เคลเบรอสเป็นผู้คอยให้คำแนะนำ นอกจากนี้ยังมี โทโมโยะ ไดโดจิ เพื่อนร่วมชั้นของเธอคอยติดตามมาด้วย เธอจะเป็นคนคอยออกแบบชุดต่อสู้ต่าง ๆ ให้แก่ซากุระใส่และคอยถ่ายวิดีโอการผจญภัยต่าง ๆ ของเธอ หลังจากตอนที่ 8 ซากุระได้พบกับคู่แข่งชื่อว่า ลี่ เชาหลาง เขามีสายเลือดของโคลว์รีด เดินทางมาจากฮ่องกงเพื่อตามหาการ์ด ในการ์ตูนอะนิเมะ เขาจะมาปรากฏตัวในตอนที่ 7 เรื่อยไปจนจบ เรื่องราวของภาคนี้จะสิ้นสุดเมื่อถึงการตัดสินครั้งสุดท้าย โดยทั้งซากุระ และ เชาหลาง จะต้องต่อสู้กับ ยูเอะ ซึ่งผู้ที่ชนะจะได้เป็นผู้ที่ครอบครองโคลว์การ์ดทั้งหมดภาพยนตร์ภาคแรก ภาพยนตร์ภาคแรก. การ์ดแค็ปเตอร์ซากุระ ภาพยนตร์ภาคแรก () เรื่องราวของภาพยนตร์ตอนพิเศษนี้จะเป็นเรื่องราวที่เกิดขึ้นระหว่างตอนในอะนิเมะะที่ 35 และ 36 เนื้อเรื่องจะอยู่ในช่วงปิดเทอม ซากุระซึ่งในครั้งนั้นเธอจับลูกบอลรางวัลได้รางวัลไปเที่ยวฮ่องกง และเมื่อไปถึงฮ่องกง พวกเธอก็ได้พบว่าการมาฮ่องกงครั้งนี้ไม่ได้เกิดจากความบังเอิญ ในตอนพิเศษนี้ ซากุระไม่ได้ต่อสู้กับโคลว์การ์ด หากแต่เป็นวิญญาณของหญิงสาวที่มีความเกี่ยวพันกับ โคลว์รีด ในอดีตภาคซากุระการ์ด ภาคซากุระการ์ด. ภาคซากุระการ์ด () เป็นภาค 2 ของการ์ดแค็ปเตอร์ซากุระ(ในการ์ตูนอะนิเมะะจะอยู่ระหว่างตอนที่ 47 - ตอนที่ 70 ส่วนหนังสือการ์ตูนจะอยู่ในเล่มที่ 7 ถึงเล่มที่ 12) ในภาคนี้จะมีตัวละครใหม่มาเพิ่ม นั่นคือ เอเรียล ฮิอิรางิซาวะ เมื่อซากุระได้เป็นผู้ครอบครองโคลว์การ์ด เธอต้องทำการเปลี่ยนมันไปเป็นซากุระการ์ด เพื่อให้การ์ดเหล่านั้นเป็นการ์ดของเธอโดยสมบูรณ์ ในภาคนี้ เชารันจะมาคอยให้ความช่วยเหลือ และ นอกจากนั้นเขาก็จะพยายามหาทางบอกความรู้สึกของเขาที่มีต่อเธอด้วยภาพยนตร์ภาคสอง – การ์ดที่ถูกผนึก ภาพยนตร์ภาคสอง – การ์ดที่ถูกผนึก. การ์ดแค็ปเตอร์ซากุระ ภาพยนตร์ภาคที่สอง – การ์ดที่ถูกผนึก () เป็นเรื่องราวต่อจากตอนจบของภาคที่ 2 ภาคซากุระการ์ด เนื้อเรื่องจะแสดงให้เห็นถึงความสัมพันธ์ระหว่าง ซากุระ กับ เชารัน หลังจากที่เชารันกลับฮ่องกงไป (ในตอบจบของภาคซากุระการ์ด ตอนที่ 70) เชารันได้บอกความรู้สึกของเขาที่มีต่อซากุระไปแล้ว แต่เธอยังไม่ให้คำตอบนั้นกับเขา เนื้อเรื่องในตอนพิเศษนี้อยู่ในช่วงเทศกาลนาเดชิโกะ เทศกาลประจำปีของเมืองโทโมเอดะ เชารันกลับมาญี่ปุ่นอีกครั้ง และเข้าร่วมการซ้อมละครเวทีกับซากุระ ระหว่างนี้ ซากุระเองก็พยายามที่จะให้คำตอบกับเชารัน แต่ระหว่างนั้นกลับมีโคลว์การ์ดใบที่ 53 ชื่อว่า The Nothing ออกมาสร้างปัญหาให้กับเมืองโทโมเอดะ ซากุระจึงต้องใช้เวทมนตร์อีกครั้งภาคเคลียร์การ์ด ภาคเคลียร์การ์ด. ภาคเคลียร์การ์ด () เป็นภาคที่ยังมีการฉายอยู่ ณ ปัจจุบันที่ญี่ปุ่น เป็นเรื่องราวเกี่ยวกับการ์ดในรูปแบบใหม่ เป็นการ์ดใสๆ เหมือนกระจก และซากุระการ์ดที่เคยมีมาก็ถูกบุคคลปริศนาที่อยู่ในฝันชิงไป แล้วยังเกิดเหตุการณ์แปลกประหลาดที่ทำให้ได้เก็บการ์ดใหม่ๆในรูปแบบใหม่ด้วย ตัวละครใหม่ที่มีเพิ่มในภาคนี้คือ สาวน้อยน่ารัก ชื่อว่า ชิโนโมโตะ อากิโฮะ ซึ่งมีอะไรหลายๆอย่างที่สื่อให้เห็นว่าอาจเป็นจอมเวทย์อีกคนหนึ่ง ทั้งเรื่องที่ย้ายเข้ามาอยู่บ้านของเอเรียล เรื่องตุ๊กตากระต่ายตัวน้อยที่พกไปด้วยตลอด เรื่องผู้ดูแลที่บ้านคนใหม่ด้วย..โควล์การ์ด โควล์การ์ด. การ์ดในเรื่องนี้ แคลมป์ได้ไอเดียจากการผสานระหว่างเวทมนตร์ฝังตะวันตก และ เวทมนตร์ฝังตะวันออก โดยเนื้อเรื่องกล่าวไว้ว่า โคลว์รีด ผู้สร้าง โคลว์การ์ดขึ้นมา มีแม่เป็นจอมเวทย์ชาวจีน และมีพ่อเป็นจอมเวทย์ฝังตะวันตก จึงเป็นผู้ผสานพลังทั้งสองฝัง สามารถสังเกตได้ในการ์ด จะมีทั้งตัวอักษรจีน และตัวอักษรโรมัน อยู่ในวงเวทย์นั้นเองตัวละครคิโนโมโตะ ซากุระ ตัวละคร. คิโนโมโตะ ซากุระ. คิโนโมโตะ ซากุระ () สาวน้อยอายุ 10 ขวบ เรียนอยู่ชั้นประถมศึกษาปีที่ 4 โรงเรียนประถมโทโมเอดะ อาศัยอยู่กับพ่อและพี่ชาย แม่ของเธอเสียชีวิตไปตั้งแต่เธออายุได้ 3 ขวบ ความสามารถพิเศษคือการเล่นกีฬา นอกจากนั้นเธอยังเป็นสมาชิกของชมรมเชียร์อีกด้วย เพื่อนสนิทของเธอคือ โทโมโยะ ไดโดจิ สิ่งกลัวมากสุดคือผี แต่แล้ววันหนึ่งเธอได้ปลดผนึกโคลว์การ์ดออกโดยไม่รู้ตัว จึงทำให้เธอต้องออกตามหาโคลว์การ์ดกลับมา (CV:ซากุระ ทันเกะ)ลี่ เชาหลาง ลี่ เชาหลาง. ลี เชาหลาง () หรืออ่านตามสำเนียงภาษาจีนว่า หลีเสี่ยวหลาง (พินอิน:Lǐ Xiǎoláng) นักเรียนแลกเปลี่ยนจากเกาะฮ่องกง เข้ามาเรียนอยู่ห้องเดียวกันกับซากุระและโทโมโยะ เขาเป็นทายาทสืบเชื้อสายฝั่งแม่ของโควล์และสามารถใช้พลังเวทมนตร์ได้ เขามายังเมืองโทโมเอดะเพื่อทำการรวบรวมโคลว์การ์ด แต่ถึงอย่างนั้น คนที่สามารถทำให้การ์ดต่าง ๆ กลับคืนสู่การ์ดได้ก็มีเพียงแค่ซากุระกับโคลวรีด เท่านั้น (เนื่องจากการทำให้โควล์การ์ดกลับคืนสู่สภาพเดิมจำเป็นต้องใช้กุญแจผนึก) ที่เมืองโทโมเอดะ เขาอาศัยอยู่กับพ่อบ้านเหว่ย แต่ในตอนกลางลี่ เหม่ยหลิงจะมาอาศัยอยู่กับเขาด้วย (CV:โมโตโกะ คุมาอิ) ไดโดจิ โทโมโยะ ไดโดจิ โทโมโยะ. ไดโดจิ โทโมโยะ () เพื่อนร่วมชั้นเรียนของซากุระ เธอมีงานอดิเรกคือถ่ายวิดีโอต่าง ๆ เกี่ยวกับซากุระ แม่ของเธอมีชื่อว่า โซโนมิ เป็นเจ้าของบริษัทผลิตของเล่น ดังนั้นจึงจัดได้ว่าครอบครัวของโทโมโยะเป็นครอบครัวที่รวยมากครอบครัวหนึ่ง โทโมโยะอาศัยอยู่ในคฤหาสหลังใหญ่และมีองครักษ์คอยคุ้มกันหลายคน งานอดิเรกอีกอย่างหนึ่งของโทโมโยะคือออกแบบและตัดชุดให้ซากุระสำหรับใส่ต่อสู้กับโคลว์การ์ดและโอกาสพิเศษอื่น ๆ ในความจริงแล้วโทโมโยะชอบซากุระเอามาก ๆ สิ่งเดียวที่เธอต้องการคือเห็นซากุระมีความสุข ที่สำคัญในตอนท้ายเธอยังช่วยเหลือให้ซากุระได้รับรู้ว่าแท้จริงแล้วคนที่ซากุระรักนั้นคือใคร (CV:จุนโกะ อิวาโอะ) เคลเบรอส (เคโระจัง) เคลเบรอส (เคโระจัง). เคลเบรอส () หรือเคโระจัง สัตว์อสูรที่ดูหมือนกับตุ๊กตายัดนุ่นทั่วไป แต่แท้จริงแล้วเขาเป็นสัตว์อสูรผู้คอยดูแลโคลว์การ์ด เขาถูกโควล์ รีดสร้างขึ้นมาเมื่อนานมาแล้วเพื่อทำหน้าที่เสาะหาเจ้าของโควล์การ์ดคนใหม่ แต่ได้สูญเสียพลังไป หลังจากที่ซากุระสามารถจับไพ่ไฟ The Fiery และไพ่ปฐพี The Earthy ได้แล้วนั้นเขาก็ได้รับพลังทั้งหมดกลับคืนมา สัญลักษณ์ของเขาคือดวงอาทิตย์ ซึ่งถือว่าเป็นการ์ดหลักของการ์ดธาตุไฟ งานอดิเรกคือกิน นอน หรือ เล่นเกม นอกจากนั้นเขามักชอบบ่นเรื่องที่ซากุระมักจะปฏิบัติกับเขาแตกต่างกับยูเอะเสมอ (CV:อายะ ฮิซาคาวะ ร่างเคโระจัง / มาซายะ โอโนซากะ ร่างเคลเบรอส)ภาคหนังสือการ์ตูน ภาคหนังสือการ์ตูน. การ์ดแค๊ปเตอร์ซากุระภาคหนังสือการ์ตูน วาดโดยนักวาดการ์ตูนญี่ปุ่น แคลมป์ มีอยู่ด้วยกันทั้งหมด 12 เล่ม ลิขสิทธิ์ในประเทศไทยเป็นของสำนักพิมพ์วิบูลย์กิจ จัดพิมพ์ครั้งแรกในปี พ.ศ. 2543 แบบปกในธรรมดา และยังมีภาคแอนิเมชัน อีกด้วย ในประเทศญี่ปุ่นลิขสิทธิ์โดยสำนักพิมพ์โคดันฉะ จัดพิมพ์ครั้งแรกในปี พ.ศ. 2539 พิมพ์ทั้งหมด 12 เล่มจบ ปกใน รูป เคโระจัง และยังมีของแถม เป็นโคลว์การ์ด และซากุระการ์ด รูปตัวละคร, รูป Pin Up และโฆษณาข่าวสารของ CLAMP อีกด้วย เนื้อเรื่องสามารถแบ่งเป็น 2 ช่วง ได้เช่นเดียวกันกับในภาคแอนิเมชัน ดังนี้- ช่วงแรก เล่มที่ 1 - 6 (โคลว์การ์ด) สังเกตได้จาก- หน้าปก ซากุระจะถือคฑาเวทย์ของโคลว์ ลีด - หน้าด้านใน จะมีรูป คัมภีย์เวทมนตร์ของโคลว์ และคำว่า "โคลว์การ์ด" ยามใดเมื่อผนึกนี้คลายลง เมื่อนั้นหายนะจะเกิดขึ้นในโลกนี้...- ช่วงหลัง เล่มที่ 7 - 12 (การ์ดซากุระ) สังเกตได้จาก- หน้าปก ซากุระจะถือคฑาเวทย์ของซากุระ - หน้าด้านใน จะมีรูป โคลว์ รีด และคำว่า แบบนี้แล้ว "ผม" คงจะต้องสร้างความลำบากให้บ้าง... แต่ถ้าเป็นคุณแล้วล่ะก็... "ไม่เป็นไรแน่นอน"ภาคแอนิเมชัน ภาคแอนิเมชัน. การ์ดแค็ปเตอร์ซากุระภาคแอนิเมชัน มีเคร้าโครงเรื่องจาก ภาคหนังสือการ์ตูน ซึ่งวาดโดยแคลมป์ ซึ่งใช้ทีมวาดโดยนักงานของ สตูดิโอ NHK แต่ ดีไซน์ตัวละครและเค้าโครงเรื่องโดย แคลมป์ มีด้วยกันทั้งหมด 70 ตอน และยังมีเนื้อเรื่องเชื่อมต่อกับภาคหนังโรง คือ การ์ดแค็ปเตอร์ซากุระ ภาคหนังโรง (劇場版　カードキャプターさくら) และ การ์ดแค็ปเตอร์ซากุระ ภาคหนังโรง - การ์ดที่ถูกผนึก - (劇場版カードキャプターさくら　－封印されたカード－) อีกด้วย ต่อมาในปี 2018 ได้มีการทำอะนิเมะภาคต่อใช้ชื่อว่า "ภาคเคลียร์การ์ด" ในประเทศไทย การ์ดแค็ปเตอร์ซากุระ ภาคแอนิเมชัน เคยออกอากาศในโทรทัศน์ ทั้งแบบ เคเบิลทีวี และ ทีวีเสรี โดยบริษัท UBC และ โมเดิร์นไนน์ทีวี ปัจจุบันออกอากาศทาง Cartoon Club Channel และยังมี บริษัท DEX เป็นผู้นำเข้า มาผลิตเป็น วีซีดี และ ดีวีดี(2548-2550)จนครบภาคหลัก เว้นแต่ตอนพิเศษที่ไม่ได้รับการรวบรวมเท่านั้น อีกด้วย- ช่วงของเนื้อหา เนื้อเรื่องสามารถแบ่งเป็น 2 ช่วง ได้เช่นเดียวกันกับในภาคหนังสือการ์ตูน ดังนี้- ช่วงแรก ตอนที่ 1 - 46 (โคลว์การ์ด) สังเกตได้จาก- เพลงเปิด : ตอนที่ 1 ถึง 35 ใช้เพลง Catch You Catch Me ตอนที่ 36 ถึง 46 ใช้เพลง 扉をあけて (อ่านว่า:โทบิระ โวะ อะเคะตะ, ความหมาย: เปิดประตู) - เพลงปิด : ตอนที่ 1 ถึง 35 ใช้เพลง Groovy! ตอนที่ 36 ถึง 46 ใช้เพลง Honey - เนื้อเรื่อง :ซากุระตามล่าโคลว์การ์ด- ช่วงหลัง ตอนที่ 47 - 70 (ซากุระการ์ด) สังเกตได้จาก- เพลงเปิด : ใช้เพลง プラチナ (อ่านว่า:พุระจินะ, ความหมาย: แพลตินัม) - เพลงปิด :ใช้เพลง Fruits Candy - เนื้อเรื่อง :ซากุระตามหาโคลว์ลีด และแปลงเป็นซากุระการ์ด- ภาคเคลียร์ (ภาคใหม่) สังเกตได้จาก- เพลงเปิด : ใช้เพลง Clear - เพลงปิด : ใช้เพลง Jewelry - เนื้อเรื่อง : ซากุระตามล่าการ์ดใส</doc>
