<doc id="868741" url="https://th.wikipedia.org/wiki?curid=868741" title="คาวาซากิ ฟรอนตาเล">คาวาซากิ ฟรอนตาเล สโมสรฟุตบอล คะวะซะกิ ฟรอนตาเล (ญี่ปุ่น: 川崎フロンターレ, อังกฤษ: Kawasaki Frontale) เป็นสโมสรฟุตบอลอาชีพในเจลีก ดิวิชัน 1 ของประเทศญี่ปุ่น มีถิ่นฐานอยู่ที่เมืองคะวะซะกิ จังหวัดคะนะงะวะ ทางตอนใต้ของกรุงโตเกียว มีสนามเหย้าคือสนามกีฬาโทะโดะโระคิ ใจกลางคะวะซะกิ สโมสรแห่งนี้ก่อตั้งขึ้นในปี 1995 ในชื่อสโมสรฟุตบอลฟูจิตสึ เข้าร่วมลีกสมัครเล่น JSL ดิวิชัน 1 ครั้งแรกในปี 1977 แต่ตกชั้นไปในลีกล่างมาตลอด เมือ่ปี 1997 สโมสรยกระดับมาเป็นสโมสรฟุตบอลอาชีพ และได้เปลี่ยนชื่อเป็น "ฟรอนตาเล" ซึ่งมีความหมายว่า ด้านหน้า (frontal) ในภาษาอิตาลี และในที่สุด ได้ขึ้นมาลีกสูงสุดอีกครั้งในปี 2000 ที่ได้สัมผัสเกมเจลีกเป็นครั้งแรก สโมสรเข้าใกล้ความสำเร็จมากที่สุดในปี 2006 ที่รองแชมป์ในเจลีก ดิวิชัน 1 และได้เข้าร่วมการแข่งขันเอเอฟซีแชมเปียนส์ลีกในปี 2007 และผ่านเข้ารอบแบ่งกลุ่มไปได้ ฟรอนตาเลทำผลงานได้ดีขึ้นเรื่อยๆ และมีนักฟุตบอลทีมชาติญี่ปุ่นเกิดขึ้นในทีมมากมาย ปี 2017 “อัซซูร่า เนโร่” คาวาซากิ ฟรอนตาเล่ สร้างประวัติศาสตร์ คว้าแชมป์เจลีก สมัยแรกมาครองได้สำเร็จ หลังเปิดบ้านไล่ถล่ม โอมิยะ อาร์ดิย่า 5-0 ขณะที่ “กวางเขาหล็ก” คาชิม่า แอนท์เลอร์ส ทำได้แค่บุกเสมอ จูบิโล่ อิวาตะ 0-0 ทำให้ทั้งสองทีมมีแต้มเท่ากันที่ 72 คะแนน หลังแข่งครบ 34 เกม แต่ คาวาซากิ ฟรอนตาเล่ มีลูกได้เสียที่ดีกว่า จึงเป็นฝ่ายคว้าแชมป์ไปครอง ตารางคะแนน เจลีก 2017 (3 อันดับแรก) 1.คาวาซากิ ฟรอนตาเล่ 72 คะแนน (+39) 2.คาชิม่า แอนท์เลอร์ส 72 คะแนน (+22) 3.เซเรโซ่ โอซาก้า 63 คะแนน (+22)</doc>
