<doc id="422145" url="https://th.wikipedia.org/wiki?curid=422145" title="ป็อง">ป็อง ป็อง () เป็นหนึ่งในวิดีโอเกมที่เป็นเกมตู้ยุคแรกที่สุด ป็องเป็นเกมกีฬาเทนนิสที่นำเสนอกราฟิกสองมิติแบบง่าย มีลักษณะเป็นเกมเทนนิสซึ่งมีลักษณะเป็นกราฟิกสองมิติอย่างง่ายขณะที่เกมตู้เกมอื่นเช่น คอมพิวเตอร์สเปซ ออกมาก่อน ป็องเป็นเกมแรกที่ได้รับความนิยมจากกระแสหลัก แต่เดิมเกมผลิตโดยบริษัทอาตาริ (Atari) ออกจำหน่ายในปี พ.ศ. 2515 อัลลัน อัลคอร์น สร้างเกมป็องเป็นเครื่องออกกำลังกายหลังจากได้รับมอบหมายโดยผู้ร่วมก่อตั้งอาตาริ โนแลน บุชเนลล์ บุชเนลล์ยึดแนวคิดจากเกมปิงปองอิเล็กทรอนิกส์ที่รวมอยู่ในเครื่องแม็กนาวอกซ์โอดีสซี ซึ่งต่อมากลายเป็นคดีความขัดแย้งกับอาตาริ เมื่อรู้สึกประหลาดใจกับคุณภาพงานของอัลคอร์น บุชเนลล์และผู้ร่วมก่อตั้งอาตาริ เท็ด แด็บนีย์ ตัดสินใจผลิตเกมนี้ขึ้นมา ป็องประสบความสำเร็จอย่างรวดเร็วและเป็นเกมตู้เกมแรกที่ประสบความสำเร็จเชิงพาณิชย์ และช่วยสร้างอุตสาหกรรมวิดีโอเกม ร่วมกับคอนโซลเครื่องแรก แม็กนาวอกซ์โอดีสซี ไม่นานหลังออกจำหน่าย บริษัทจำนวนมากเริ่มผลิตเกมที่เลียนแบบรูปแบบการเล่นของเกมป็อง และในที่สุดก็ออกเกมรูปแบบใหม่มากมาย ด้วยเหตุนี้ อาตาริกระตุ้นให้พนักงานผลิตเกมที่ทันสมัยมากขึ้น บริษัทออกเกมภาคต่อมากมายโดยต่อยอดรูปแบบการเล่นเดิมให้มีลูกเล่นเพิ่มขึ้น จนกระทั่งในช่วงคริสต์มาสของปี พ.ศ. 2518 อาตาริ อาตาริออกเกมป็องรุ่นเล่นที่บ้าน จำหน่ายเฉพาะร้านเซียส์ (Sears) เท่านั้น เกมประสบความสำเร็จและนำไปสู่การเลียนแบบมากมาย เกมถูกนำมาทำใหม่ในแพลตฟอร์มทั้งแบบตามบ้านและแบบพกพา ป็องถูกนำไปกล่าวถึงและล้อเลียนในรายการโทรทัศน์และวิดีโอเกมต่าง ๆ และเป็นส่วนหนึ่งของวิดีโอเกมหลายเกมและตามนิทรรศการต่าง ๆ</doc>
