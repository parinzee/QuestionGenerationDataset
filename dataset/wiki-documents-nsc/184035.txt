<doc id="184035" url="https://th.wikipedia.org/wiki?curid=184035" title="คณะศิลปศาสตร์ มหาวิทยาลัยอุบลราชธานี">คณะศิลปศาสตร์ มหาวิทยาลัยอุบลราชธานี คณะศิลปศาสตร์ มหาวิทยาลัยอุบลราชธานี (Faculty of Liberal Arts, Ubon Ratchathani University) เป็นหน่วยงานระดับคณะ ในสังกัดมหาวิทยาลัยอุบลราชธานี เดิมมีฐานะเป็น "สถาบันภาษาและวัฒนธรรม" มีหน้าที่จัดการเรียนการสอนวิชาศึกษาทั่วไปให้กับนักศึกษาทุกคณะประวัติ ประวัติ. คณะศิลปศาสตร์ แต่เดิมเป็นสถาบันภาษาและวัฒนธรรม ซึ่งเป็นหน่วยงานของรัฐเทียบเท่าคณะ และทำหน้าที่สอนวิชาศึกษาทั่วไปในสาขามนุษย์ศาสตร์และสังคมศาสตร์ให้กับนักศึกษาทุกคณะในมหาวิทยาลัย ตลอดช่วงแผนพัฒนาการศึกษา ระดับอุดมศึกษาระยะที่ 7 (พ.ศ. 2535 - 2539) ต่อมาเมื่อมีการขยายขอบเขตภารกิจและเพิ่มขีดความสามารถในการดำเนินงาน ให้ครอบคลุมทั้งการผลิตบัณฑิตในสาขามนุษยศาสตร์และสังคมศาสตร์ โดยเฉพาะอย่างยิ่งในสาขาขาดแคลนรวมทั้งการวิจัย การบริการวิชาการต่อชุมชนและการทำนุบำรุงศิลปวัฒนธรรม ในแผนพัฒนาการศึกษาระยะที่ 8 (พ.ศ. 2540 - 2544) สถาบันภาษาและวัฒนธรรมจึงได้ปรับเป็นคณะศิลปศาสตร์ เมื่อวันที่ 27 ธันวาคม พ.ศ. 2542 และเริ่มรับนักศึกษารุ่นแรกในหลักสูตรศิลปศาสตรบัณฑิต สาขาภาษาอังกฤษและการสื่อสารในปี พ.ศ. 2540 และสาขาการท่องเที่ยวในปี พ.ศ. 2541 ตามลำดับดอกไม้และสีประจำคณะ ดอกไม้และสีประจำคณะ. ดอกจาน หรือชื่อสามัญที่รู้จักกันดีคือดอกทองกวาว หรือก๋าว ซึ่งมีชื่อเรียกทางวิทยาศาสตร์ว่า Buetea monosperma อยู่ในวงศ์ PAPILIONOIDEAE (Leguminosae) เป็นดอกไม้พื้นเมืองสัญลักษณ์ของภาคอีสาน มีคุณสมบัติอดทนต่อสภาพแวดล้อมสามารถชูช่องามสะพรั่งในฤดูแล้ง เปรียบเหมือนคณะศิลปศาสตร์ ที่เป็นส่วนหนึ่งของสังคมอีสาน เพื่อผลิตบัณฑิตที่มีความรู้ความสามารถ มีคุณธรรมและจริยธรรม มีความเป็นผู้นำ และมีจิตสำนึกในการรับใช้สังคม ส่วนสีประจำคณะคือสีแสด อันเป็นสีของดอกจานภาควิชา ภาควิชา. ​คณะศิลปศาสตร์ มหาวิทยาลัยอุบลราชธานี ได้แบ่งกลุ่มวิชาออกเป็น 4 กลุ่มวิชา ดังนี้- กลุ่มวิชาภาษาและวรรณคดีตะวันออก - กลุ่มวิชาภาษาและวรรณคดีตะวันตก - กลุ่มวิชามนุษยศาสตร์ - กลุ่มวิชาสังคมศาสตร์หลักสูตร หลักสูตร. หมายเหตุ- นักศึกษาหลักสูตรภาษาและวัฒนธรรมภูมิภาคลุ่มน้ำโขง ชั้นปีที่ 3 ภาคการศึกษาที่ 2 จะต้องไปศึกษาที่มหาวิทยาลัยเครือข่ายภูมิภาคลุ่มน้ำโขง จำนวน 9 เดือน (2 ภาคการศึกษา) (ยกเว้นแขนงวิชาภาษาและวัฒนธรรมไทย) - นักศึกษาหลักสูตรภาษาเวียดนามและการสื่อสาร ชั้นปีที่ 4 จะต้องไปศึกษาที่มหาวิทยาลัยเครือข่ายทางด้านภาษาเวียดนาม ณ ประเทศเวียดนาม จำนวน 1 ปีการศึกษา</doc>
