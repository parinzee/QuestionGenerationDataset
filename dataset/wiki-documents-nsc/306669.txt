<doc id="306669" url="https://th.wikipedia.org/wiki?curid=306669" title="เทศบาลเมืองพิบูลมังสาหาร">เทศบาลเมืองพิบูลมังสาหาร เทศบาลเมืองพิบูลมังสาหาร เป็นองค์กรปกครองส่วนท้องถิ่นประเภทเทศบาลเมือง ตั้งอยู่ที่อำเภอพิบูลมังสาหาร จังหวัดอุบลราชธานี ครอบคลุมพื้นที่ตำบลพิบูลทั้งตำบล ที่ตั้งอยู่ในแหล่งอารยธรรม ธรรมชาติ และสถานที่ท่องเที่ยวสวยงาม ที่เดิมนั้นเทศบาลเมืองพิบูลมังสาหารเป็นที่ตั้งของตำบล หรือมีชื่อเรียกในขณะนั้นว่า "พิมูล"ประวัติ ประวัติ. เมื่อวันที่ 29 กันยายน พ.ศ. 2482 ได้มีพระราชกฤษฎีกายกฐานะจากตำบลพิบูลขึ้นเป็น "เทศบาลตำบลพิบูลมังสาหาร" ที่มีเนื้อที่ในขณะนั้น 197 ตารางกิโลเมตร วันที่ 1 มีนาคม พ.ศ. 2494 กระทรวงมหาดไทยเห็นว่าเทศบาลตำบลพิบูลมังสาหารมีท้องที่กว้างขวางเกินไป จึงได้มีพระราชกฤษฎีกาเปลี่ยนแปลงพื้นที่เขตเทศบาลตำบลพิบูลมังสาหารเหลือเพียงแค่ 6 ตารางกิโลเมตรในปัจจุบัน กระทั่งในปี พ.ศ. 2547 ได้รับการยกฐานะเป็น เทศบาลเมืองพิบูลมังสาหารที่ตั้ง ที่ตั้ง. เทศบาลเมืองพิบูลมังสาหารเป็นเทศบาลขนาดเล็ก (ชั้น 4 ข) ซึ่งห่างจากจังหวัดอุบลราชธานีไปทางทิศตะวันออกประมาณ 45 กิโลเมตร โดยมีอาณาเขตคือ- ทิศเหนือ ติดกับแม่น้ำมูล - ทิศใต้ ติดกับตำบลกุดชมภู - ทิศตะวันออก ติดกับแม่น้ำมูลและตำบลกุดชมภู - ทิศตะวันตก ติดกับตำบลโพธิ์ไทร</doc>
