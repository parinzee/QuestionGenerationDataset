<doc id="272710" url="https://th.wikipedia.org/wiki?curid=272710" title="เครือราชรัฐชวาเบีย">เครือราชรัฐชวาเบีย เครือราชรัฐชวาเบีย () เป็นหนึ่งในเครือราชรัฐของจักรวรรดิโรมันอันศักดิ์สิทธิ์ที่ก่อตั้งขึ้นในปี ค.ศ. 1500 เครือราชรัฐชวาเบียประกอบด้วยดินแดนส่วนใหญ่ที่เป็นรัฐเล็ก ๆ ยกเว้นก็แต่สองสามรัฐที่มีขนาดพอสมควร ได้แก่ ดัชชีเวือร์ทเทมแบร์ก รัฐมาเกรฟบาเดิน และราชรัฐมุขนายกเอาก์สบูร์ก ในปี ค.ศ. 1792 เครือราชรัฐชวาเบียประกอบด้วยรัฐต่าง ๆ ทั้งสิ้น 88 รัฐ เมื่อมีการการปฏิรูปดินแดนจำนวนรัฐก็ลดลงเหลือเพียง 41 รัฐ และเมื่อมาถึงการจัดเป็นสมาพันธรัฐแห่งแม่น้ำไรน์จำนวนรัฐก็ลดลงเหลือเพียง 7 รัฐที่รวมทั้งบาวาเรีย ประมุขของเครือราชรัฐชวาเบียคือบิชอปแห่งคอนสตันซ์ ต่อมาหลังจากการปฏิรูปดินแดนมาแทนด้วยมาเกรฟแห่งบาเดิน และดยุกแห่งเวือร์ทเทมแบร์ก การประชุมของเครือราชรัฐมักจะทำกันที่อุล์ม</doc>
