<doc id="208062" url="https://th.wikipedia.org/wiki?curid=208062" title="Tenkoku E No Calendar">Tenkoku E No Calendar เป็นละครพิเศษ 1 ตอนจบที่ออกฉายทางสถานีโทรทัศน์ฟูจิ เมื่อวันที่ 20 พฤษภาคม 2548 เป็นละครที่มีที่มาจากเหตุการณ์จริงของนางพยาบาลผู้เชี่ยวชาญด้านการพยาบาลผู้ป่วยโรคมะเร็ง ซึ่งมุ่งมั่นทำงานอย่างเต็มที่ โดยไม่ย่อท้อ แม้ในช่วงเวลาสุดท้ายของชีวิต เธอต้องต่อสู้กับโรคมะเร็งที่ลุกลามและมีอาการรุนแรงขึ้นทุกวัน พร้อมกับการดูแลให้กำลังใจแก่ผู้ป่วยโรคมะเร็งคนอื่นๆ ให้มีกำลังต่อสู้กับการรักษาที่ยาวนานต่อไปตัวละครตัวละคร. - ยูกิโกะ โยชิโอกะ (โนริกะ ฟุจิฮาระ) นางพยาบาลผู้เชี่ยวชาญด้านการพยาบาลผู้ป่วยโรคมะเร็ง เพิ่งย้ายเข้ามาทำงานใหม่ มีอุปนิสัยร่าเริง ทำงานอย่างหนักเพื่อผู้ป่วยโรคมะเร็งในโรงพยาบาลทุกคน ราวกับจะแข่งกับเวลา มีความลับบางอย่างที่ปิดบังไว้ ในตอนสุดท้ายเข้าเป็นคนไข้ในความดูแลของคุณหมอโมจิสึคิ - ฮายาโตะ โมจิสึคิ (ฮิโรชิ ทามากิ) นายแพทย์สาขามะเร็งวิทยา เป็นลูกชายผู้อำนวยการโรงพยาบาลที่ยูกิโกะเข้ามาทำงาน เป็นคนมีจิตใจดี แต่ต้องรู้สึกสิ้นหวังในการเป็นหมอ เมื่อไม่สามารถรักษาคนไข้เด็กรายหนึ่งซึ่งเป็นโรคมะเร็งระยะสุดท้ายไว้ได้ จึงตัดสินใจจะเลิกเป็นหมอ แต่ด้วยการให้กำลังใจจากคนรอบข้าง และได้ทราบถึงอาการป่วยของยูกิโกะ จึงตั้งใจทำงานต่อ และรับเป็นแพทย์เจ้าของไข้ของยูกิโกะ - เอริ อันไซ (ทาเอะ คิมุระ) นางพยาบาลประจำแผนกผู้ป่วยโรคมะเร็ง - โยอิจิ โมจิสึคิ (ริว ไรตะ) ผู้อำนวยการโรงพยาบาล เป็นคนเดียวในโรงพยาบาลที่ทราบความลับของยูกิโกะ</doc>
