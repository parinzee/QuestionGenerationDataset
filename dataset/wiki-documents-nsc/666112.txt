<doc id="666112" url="https://th.wikipedia.org/wiki?curid=666112" title="รีเบลเลียน (เพลง)">รีเบลเลียน (เพลง) "รีเบลเลียน" () เป็นเพลงของวงดนตรีร็อกชาวอเมริกัน ลิงคินพาร์ก จากสตูดิโออัลบั้มชุดที่ 6 ของวง เดอะฮันติงปาร์ตี ซึ่งปรากฏเป็นเพลงลำดับที่ 8 ในอัลบั้ม เพลงนี้มีนักดนตรีชาวอาร์มีเนียอเมริกัน ดารอน มาลาเคียน จากวงดนตรีร็อก ซิสเตมออฟอะดาวน์ มาร่วมทำผลงานเพลงในส่วนของเสียงกีตาร์ เพลงนี้ได้ออกจำหน่ายเป็นซิงเกิลโปรโมตลำดับที่ 2 จากอัลบั้ม เดอะฮันติงปาร์ตี เมื่อวันที่ 4 มิถุนายน พ.ศ. 2557 และต่อมาได้ออกจำหน่ายเป็นซิงเกิลลำดับที่ 4 จากอัลบั้มนี้ ในสถานีวิทยุสหรัฐอเมริกามิวสิกวิดีโอ มิวสิกวิดีโอ. เพลง "รีเบลเลียน" นี้จะไม่มีการผลิตมิวสิกวิดีโอ อย่างไรก็ตาม วิดีโอเนื้อเพลงได้ออกเผยแพร่ไปเมื่อวันที่ 3 มิถุนายน พ.ศ. 2557 โดยวิดีโอนี้มีหน้าตาคล้ายกันกับวิดีโอเนื้อเพลงของซิงเกิลที่ผ่านมาอย่าง "เวสต์แลนส์" ด้วยรูปแบบที่เรียบง่าย ตัวหนังสือสีขาว พื้นหลังสีดำ ประกอบกับเอฟเฟกต์ต่าง ๆ เช่น คำในเนื้อเพลงที่แตกออกเป็นเสี่ยงรายชื่อเพลงบุคคลที่เกี่ยวข้องบุคคลที่เกี่ยวข้อง. - ลิงคินพาร์ก - เชสเตอร์ เบนนิงตัน – ร้องนำ - ร็อบ บัวร์ดอน – กลอง, เพอร์คัชชัน - แบรด เดลสัน – กีตาร์นำ - เดฟ "ฟีนิกซ์" ฟาร์เรล – กีตาร์เบส - โจ ฮาห์น – เทิร์นเทเบิล, แซมพลิง, โปรแกรมคอมพิวเตอร์แต่งเสียง - ไมค์ ชิโนะดะ – ร้องนำ, จังหวะกีตาร์, คีย์บอร์ด- นักดนตรีสมทบ - ดารอน มาลาเคียน – กีตาร์เพิ่มเติมชาร์ตประวัติการจำหน่าย</doc>
