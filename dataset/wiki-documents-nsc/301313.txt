<doc id="301313" url="https://th.wikipedia.org/wiki?curid=301313" title="โชเน็น อนเมียวจิ จอมเวทปราบมาร">โชเน็น อนเมียวจิ จอมเวทปราบมาร โชเน็น อนเมียวจิ จอมเวทปราบมาร () เป็นนิยายประเภทไลท์โนเวลของญี่ปุ่น เขียนโดย มิทสึรุ ยูคิ วาดภาพประกอบโดย ซากุระ อาซางิ ภายใต้สำนักพิมพ์คาโดคาวะโชเต็น ต่อมาได้มีการสร้างเป็นภาพยนตร์การ์ตูนโทรทัศน์ มีจำนวนตอน 26 ตอน ในประเทศไทย โชเน็น อนเมียวจิ จอมเวทปราบมาร ได้รับการแปลเป็นภาษาไทยโดย กนกวรรณ อภินันธนาสกุล และตีพิมพ์ภายใต้ลิขสิทธิ์ของสำนักพิมพ์ BLISS ซึ่งได้ตีพิมพ์จนถึงเล่มที่ 14 ก่อนปิดตัวลง และได้ตีพิมพ์อีกครั้งภายใต้ลิขสิทธิ์ของสำนักพิมพ์ G-Plus Book ตั้งแต่เล่ม 15 ปัจจุบันมีทั้งสิ้น 20 เล่ม (ยังไม่จบ) สำหรับภาคอะนิเมะได้วางจำหน่ายในรูปแบบซีดีและดีวีดี ลิขสิทธิ์โดย TIGAเรื่องย่อ เรื่องย่อ. เรื่องย่อเล่ม 1 : ล่าเงามรณะ การต่อสู้ระหว่างอนเมียวจิฝึกหัดกับเหล่าอสูรที่น่าสะพรึงกลัวเปิดฉากขึ้นแล้ว เมื่อมาซาฮิโระ หลานชายของเซย์เมย์ มหาอนเมียวจิแห่งยุคเฮย์อันอายุครบ 13 ปี และเข้าวังรับราชการงานปราบปีศาจด้วยความต้องการจะเป็นอนเมียวจิผู้ยิ่งใหญ่ที่ปู่ยอมรับให้ได้ มาซาฮิโระจึงทุ่มเทกายใจฝึกฝนเล่าเรียนโดยมีมกคุง สัตว์อสูรติดตามช่างเย้าแหย่คอยช่วยเหลือ วันหนึ่งเกิดเพลิงใหม้ในเขตพระราชฐานโดยไม่รู้สาเหตุ แถมยังมีร่องรอยของไอปีศาจประหลาด มาซาฮิโระกับมกคุงจึงออกตามสืบหาต้นตอของความวุ่นวาย เอาล่ะสิ อนเมียวจิฝึกหัดอย่างเขาจะช่วยให้เมืองหลวงรอดพ้นวิกฤตได้หรือนี่! เรื่องย่อเล่ม 2 : สลายผนึกจองจำ เมื่อชุนและกาคุสองสมุนของคิวคิวางแผนชิงตัวอากิโกะโดยใช้ญาติของเธอเป็นเหยื่อล่อ ซ้ำร้ายเมืองหลวงยังตกอยู่ในความวุ่นวาย ฟ้าฝนไม่ตกต้องตามฤดูกาล อมนุษย์เพ่นพ่านเต็มเมือง ทั้งยังมีข่าวลือเรื่องนางยักษ์อาละวาด แล้วมาซาฮิโระจะทนอยู่เฉยได้อย่างไร! แถมคู่ปรับตลอดกาลของกุเรนอย่างเซย์ริว ก็ตั้งแง่ไม่เชื่อถือความสามารถของมาซาฮิโระ จนเซย์เมย์ต้องหนักใจอีกต่างหาก แล้วอย่างนี้อนเมียวจิฝึกหัดอย่างมาซาฮิโระจะสามารถปัดเป่าภัยร้ายจากเมืองหลวงปกป้องอากิโกะจากเหล่าร้าย และทำให้เทพบริวารยอมรับในตัวเขาได้หรือไม่ เรื่องย่อเล่ม 3 : ทลายกระจกวารี สัญญาณอันตรายปรากฏขึ้นอีกคำรบ จู่ ๆ ผู้คนมากมายหายตัวไปอย่างลึกลับ เหล่าอสูรร้ายคุกคามเมืองหลวงด้วยวิธีพรางตัวอย่างแยบยล แถมยังคืบคลานเข้าใกล้อากิโกะเข้าไปทุกขณะ มาซาฮิโระจึงตั้งปณิธานว่าต้องกำจัดอสูรจากต่างแดนตนนี้ให้ได้ เพื่อทำลายคำสาปที่พันธนาการชีวิตของอากิโกะ การต่อสู้อย่างดุเดือดของอนเมียวจิฝึกหัด กับอสูรต่างแดนนี้จะจบลงอย่างไร... เรื่องย่อเล่ม 4 : ปราบวิญญาณพยาบาท วิญญาณแค้นถูกปลุกให้ฟื้นคืนชีพ มันกลับมาชำระหนี้แค้นในอดีตด้วยแรงอาฆาต โดยใช้ผู้ศึกษาอนเมียวอนาคตไกลเป็นหุ่นเชิด การต่อสู้ครั้งนี้ ศัตรูที่แจริงไม่ได้อยู่ตรงหน้า จอมบงการผู้แฝงตัวในเงามืด...คือใคร มาซาฮิโระกำลังต่อสู้กับอะไรกันแน่ เบื้องหลังคำสาปแห่งความพยาบาท ศัตรูของเซย์เมย์ปรากฏกายขึ้น มันมาพร้อมกับข้อเสนอบางอย่าง และหากเซย์เมย์ไม่ตอบรับ ก็ต้องแลกด้วยชีวิต เรื่องย่อเล่ม 5: ปลดปล่อยวิญญาณหลงทาง เทพทากาโอกามิลงมาประทับร่างมาซาฮิโระอีกครั้ง เพื่อแจ้งเตือนบางอย่าง เมืองหลวงตกอยู่ในอันตรายอย่างเงียบงัน เมื่อขบวนปีศาจยามราตรีอันน่าสะพรึงกลัวออกเคลื่อนไหว ขณะเดียวกันเวทเลือดงูคืนวิญญาณที่คาซาเนะร่าย ก่อให้เกิดเรื่องไม่คาดคิด วิญญาณปริศนาดวงหนึ่งเข้ามาอยู่ในร่างมาซาฮิโระและเรียกร้องบางสิ่งกับเขาผ่านความฝัน มาซาฮิโระจึงเดินทางไปคิฟุเนะ เพื่อปลดปล่อยดวงวิญญาณนั่น มาซาฮิโระกับมกคุงจะจัดการขบวนปีศาจที่เข้ามากล้ำกรายเมืองหลวงได้หรือไม่ แล้วเขาจะช่วยเหลือวิญญาณดวงนั้นอย่างไร! เรื่องย่อเล่ม 6 : สยบไอพิษจากยมโลก คาซาเนะ นักเวทสาวลึกลับตั้งใจจะเปิดหลุมพิษเชื่อมต่อยมโลกเข้ากับโลกนี้ เพื่อความปรารถนาของตัวเองกับ 'เจ้าลัทธิ'เจ้านายของเธอ พวกเขาต้องการผู้ซึ่งมีสายเลือดของเทพเจ้าเป็นเครื่องสังเวย จึงเล็งเป้าไปยังเด็กน้อยนามนางาโกะ ซึ่งเป็นพระราชธิดาของจักรพรรดิ ข้างฝ่ายมาซาฮิโระถูกเตือนว่ามีลางสูญเสียปรากฏขึ้น ทว่าก็ร่วมแรงกับมกคุงและเหล่าเทพนักรบ ค้นหาต้นตอของไอพิษจากยมโลก มาซาฮิโระจะสยบไอพิษที่พลุ่งพล่านได้ไหม เขาจะช่วยนางาโกะได้หรือไม่ และสิ่งที่เขาจะต้องสูญเสียคืออะไรกันแน่! เรื่องย่อเล่ม 7 : สังหารเดนอสูร กุเรนตกเป็นเครื่องมือของเจ้าลัทธิจิชิกิ ถูกเดนอสูรช่วงชิงร่างเพื่อใช้เป็นกุญแจเปิดประตูยมโลก สถานการณ์บีบบังคับให้มาซาฮิโระต้องเลือกระหว่างสังหารกุเรนเพื่อปกป้องผนึกแห่งมหาเทพจิงาเอชิ หรือจะได้แต่กัดนิ้วมองความหายนะที่จะเกิดขึ้นโดยไม่สามารถทำอะไรได้ และตอนนั้นเอง เทพทากาโอะก็ได้มอบทางเลือกที่สามให้กับเขา... มาซาฮิโระจะพบทางออกของปัญหาซึ่งรุมเร้าจิตใจหรือไม่ ทางเลือกสุดท้ายที่เทพทากาโอะหยิบยื่นให้เขาคืออะไร และตัวตนที่แท้จริงของคาซาเนะคือใครกัน! เรื่องย่อเล่ม 8 : บทเพลงกล่อมวิญญาณ รวมเรื่องสั้นเล่มแรกของ โชเน็น อนเมียวจิ จอมเวทปราบมาร ตอนที่ 1 สลายม่านหมอกบังตา อาเบะ มาซาฮิโระ อายุสิบสามปี เขาเป็นถึงหลานชายของมหาอนเมียวจิ ทว่ากลับไม่มีญาณเห็นอมนุษย์จนแทบต้องล้มเลิกความหวังในการเป็นอนเมียวจิ และขณะที่เขานั่งหมดอาลัยตายอยากอยู่ใต้ต้นไม้ สัตว์อสูรสีขาวตัวหนึ่งก็ตกลงมาเบื้องหน้า... ตอนที่ 2 ไล่ล่ารอยล้อเลือนราง เกิดคดีขึ้นในเมืองหลวงเฮย์อัน จู่ ๆ ก็มีรถอสูรปรากฏตัวขึ้นกลางเมือง และจ้องทำลายรถเทียมวัวของมนุษย์ที่ออกมาวิ่งตอนกลางคืน เหล่าขุนนางต่างตกเป็นเหยื่อของรถอสูรรวมทั้งยูกินาริ มาซาฮิโระจึงได้รับคำสั่งจากเซย์เมย์ให้ไปกำราบรถอสูรให้ได้ ตอนที่ 3 บทเพลงกล่อมวิญญาณ อากิโกะถูกส่งไปอยู่ที่คฤหาสน์ร้างแห่งหนึ่งเป็นการด่วน เพื่อหลบแขกเหรื่อที่มาเยือนคฤหาสน์อาเบะช่วงปีใหม่ และที่นั่นเองอากิโกะ มาซาฮิโระ และมกคุงก็ได้รู้ถึงความรักอันแสนเศร้าของท่านหญิงแห่งเสียงพิณ ตอนที่ 4 ดื่มสุรากำจัดทุกข์ ช่วงเวลาที่หิมะโปรยปราย เซย์เมย์ไปเยือนภูเขาคิฟุเนะเพื่อพบเทพทากาโอกามิพร้อมนำสุราไปถวาย ทั้งสองจึงลิ้มรสสุราด้วยกันโดยมีเรื่องของมาซาฮิโระเป็นกับแกล้ม เรื่องย่อเล่ม 9 : เพรียกคืนความทรงจำ เวลาล่วงเลยไปแล้วครึ่งเดือน มาซาฮิโระยังคงพักฟื้นร่างกายอยู่ที่อิซึโมะ พลังของเขาถดถอยลงเนื่องจากการต่อสู้เสี่ยงชีวิตครั้งก่อน ยิ่งกว่านั้นยังสูญเสีย 'ตา' ซึ่งจำเป็นอย่างยิ่งสำหรับการเป็นอนเมียวจิ ฝ่ายสัตว์อสูรสูญเสียความทรงจำเกี่ยวกับมาซาฮิโระไปหมดสิ้น และปฏิบัติต่อเด็กหนุ่มราวคนแปลกหน้า มาซาฮิโระจึงต้องทรมานทั้งกายใจ ขณะเดียวกันในตำบลเล็ก ๆ แห่งหนึ่งเกิดเหตุการณ์ประหลาด ผู้คนสูญหายไปมากมาย บางคนลืมครอบครัว บางคนกลายเป็นตุ๊กตามีชีวิต มาซาฮิโระกับนาริจิกะพี่ชาย จึงรีบรุดเดินทางไปที่นั่นเพื่อคลี่คลายปมปริศนา เรื่องย่อเล่ม 10 : สกัดเงามืด มาซาฮิโระ หลานคนสุดท้องของมหาอนเมียวจิอาเบะ เซย์เมย์ เดินทางถึงเมืองหลวงเฮย์อันอย่างปลอดภัยพร้อมมกคุง นาริจิกะ และเหล่าเทพนักรบ ทว่าสิ่งที่รออยู่กลับเป็นข่าวที่ทำให้พวกเขาต้องตกตะลึง จู่ ๆ เซย์เมย์ล้มป่วยลง นอกจากนี้โชโกะพี่น้องต่างมารดาของอากิโกะซึ่งถวายตัวเข้าวังไปแทน และดำรงตำแหน่งพระมเหสีแห่งเรือนฟุจิอยู่ในปัจจุบันกลับล้มป่วยลงอีกคน ทว่าแท้จริงแล้วนี่ไม่ใช่อาการป่วยธรรมดา ๆ เหตุการณ์ทุกอย่างเกิดจากความร่วมมือของภูตปริศนาซึ่งจ้องทำร้ายเซย์เมย์ กับนักบวชรูปหนึ่งผู้เล็งโชโกะเป็นเป้าหมาย! มาซาฮิโระกับมกคุงคู่หูจะขัดขวางเงามืดซึ่งหวังปองร้ายเหล่าคนใกล้ตัวของเขาอย่างไร เรื่องย่อเล่ม 11 : สลายม่านบังตา "ท่านเซย์เมย์...ใกล้สิ้นอายุขัย...แล้วคะ..." ถ้อยคะของเทนอิทสึทำให้มาซาฮิโระกลัดกลุ้มยิ่งนัก ความตายคืบคลานเข้าใกล้เซย์เมย์มาขึ้นทุกขณะ เพราะเลือดจิ้งจอกสวรรค์ซึ่งไหลเวียนอยู่ในร่างกำลังกัดกินชีวิตทีละเล็กละน้อย เด็กหนุ่มจึงพยายามทุกวิถีทางเพื่อช่วยชีวิตปู่ที่เป็นที่รักให้จงได้ ขณะเดียวกันเรียวจุจิ้งจอกสวรรค์ผู้ทรยศต่อเผ่าพันธุ์ หาทางล่อโชกะให้ปรากฏตัว จึงเลือกใช้มาซาฮิโระกับอากิโกะเป็นเครื่องมือ พร้อมกันนั้นให้ความร่วมมือนักบวชปีศาจโจอันเข้าจู่โจมพระมหเสีโชโกะอีกครั้ง...! เรื่องย่อเล่ม 12 : เผยแผนร้ายของโจอัน มาซาฮิโระทุกข์ทรมานจากเลือดของจิ้งจอกสวรรค์ซึ่งไหลเวียนอยู่ในร่างกาย เขาปลดปล่อยพลังอันพลุ่งพล่านทำให้เกือบโดนเลือดนั้นกลืนกิน ทว่ารอดมาได้อย่างฉิวเฉียดด้วยความช่วยเหลือของอากิโกะ ส่วนเซย์เมย์นั้นอาการยังคงย่ำแย่หลังฝืนใช้เวทถอดวิญญาณอีกครั้ง ขณะเดียวกันพระมเหสีโชโกะซึ่งเข้าใจความรู้สึกที่ตัวเองมีต่อมาซาฮิโระเกิดความริษยาชิงชังอากิโกะผู้ผลักภาระหน้าที่ ทำให้ตนต้องทรมานอย่างแสนสาหัส ทั้งยังได้อยู่เคียงข้างคนที่เธอรัก นักบวชปีศาจโจอันซึ่งมีความแค้นต่อตระกูลฟุจิวาระจึงได้โอกาสยื่นมือแทรกแซงเข้ามาในหัวใจอันดำมืดของเธอ...! เรื่องย่อเล่ม 13 : พลิกดวงชะตา วิหคปีศาจราเซตสึหลบซ่อนตัวหลังกลืนกินพระมเหสีโชโกะไว้ในร่าง อากิโกะจึงเสนอตัวเข้าไปอยู่ที่คฤหาสน์ซึจิมิคาโดะแทนเพื่อถ่วงเวลา ทว่าหลังจากนั้นไม่นานจักรพรรดิมีคำสั่งให้พระมเหสีกลับไปอยู่ที่วังหลัง ทำให้มาซาฮิโระยิ่งร้อนรนใจ เร่งตามหาราเซตสึเพื่อช่วยเหลืออากิโกะให้จงได้ เวลาแห่งการตัดสินชะตามาเยือนในที่สุด มหาอนเมียวจิอาเบะ เซย์เมย์ตัดสินใจแน่วแน่ว่าจะชี้เป็นชี้ตายกับจิ้งจอกสวรรค์เรียวจุเพื่อหลานชายที่รัก เวลาแห่งการพรากจากระหว่างเขากับสิบสองเทพนักรบกระชั้นเข้ามาทุกขณะ...! เรื่องย่อเล่ม 14 : เจ้าหญิงคางุยะ รวมเรื่องสั้นลำดับ 2 ของ โชเน็น อนเมียวจิ จอมเวทปราบมาร ที่สามหนุ่มพี่น้องตระกูลอาเบะลุกขึ้นมาร่วมมือปัดเป่าปีศาจซึ่งสิงสู่ในเมืองหลวง ตอนที่ 1 ขจัดภูตทมิฬ ท่านชายทาซึ บุตรชายของมหาเสนาบดีฝ่ายซ้ายฟุจิวาระ มิจินางะตกเป็นเป้าของภูตสีดำ มหาอนเมียวจิอาเบะ เซย์เมย์จึงส่งหลานชายทั้งสามไปจัดการ แต่สามพี่น้องไม่รู้เลยว่าแท้จริงแล้วท่านชายทาซึนิสัยแย่หาใดเปรียบ... ตอนที่ 2 ทุขลาภไม่คาดฝัน มาซาจิกะกับมาซาฮิโระรับภารกิจปัดเป่านางยักษ์ซึ่งตามรังควานบุตรชายของโชนะกอนซึ่งมีนิสัยเจ้าชู้ประตูดิน ทว่าเวทของมาซาฮิโระกลับทำอะไรนางยักษ์ไม่ได้แม้แต่น้อย ตอนที่ 3 เหตุผลที่ไม่มีใครล่วงรู้ ปีศาจลิงยักษ์เลือกบุตรสาวแรกเกิดของมาซาจิกะเป็นเหยื่อ มาซาฮิโระกับนาริจิกะจึงรีบรุดไปช่วยเหลือเพื่อปกป้องหลานสาวสุดที่รักให้จงได้ ทว่ากุเรนกลับแสดงอาการแปลก ๆ เพราะไม่ยอมเฉียดเข้าใกล้เด็กน้อยเลย ตอนที่ 4 เจ้าหญิงคางุยะ สิบปีก่อนนาริจิกะ หลานชายคนโตของตระกูลอาเบะได้รับเชิญไปร่วมสังสรรค์ชมจันทร์ที่คฤหาสน์ของเสนาบดีซึ่งมีบุตรสาวผู้งดงามจนได้รับการขนานนามว่า ‘เจ้าหญิงคางุยะ’ ทั้งสองบังเอิญพบกันเพียงครั้งเดียว แต่หลังจากนั้นกลับมีข่าวว่าพวกเขาจะแต่งงานกัน ! ? เรื่องย่อเล่ม 15 : ปลุกวิญญาณบรรพกาล หลังผจญศึกหนักมาเนิ่นนาน มาซาฮิโระ ผู้สืบทอดของอาเบะ เซย์เมย์ ก็ได้กลับมาใช้ชีวิตอย่างสงบสุขอีกครั้ง วันหนึ่ง เขาตัดสินใจจะไปกล่าวขอบคุณมิโกะแห่งจิงาเอชิซึ่งเคยให้ความช่วยเหลือ มาซาฮิโระจึงออกเดินทางมุ่งหน้าสู่อิซึโมะพร้อมพวกกุเรน แต่เด็กหนุ่มไม่รู้เลยว่าในขณะเดียวกันนั้น ศัตรูลึกลับได้บุกโจมตีอาณาเขตศักดิ์สิทธิ์แห่งจิงาเอชิ เพื่อหวังแย่งชิงกุญแจซึ่งนำไปสุ่การฟื้นคืนอารามิทามะ!! ศัตรูใหม่ปรากฏตัวต่อหน้าพวกมาซาฮิโระ ภาคใหม่ของโชเน็น อนเมียวจิเปิดฉากแล้ว!! เรื่องย่อเล่ม 16 : ไขว่คว้าสายใย มางาเนะ นักเวทปริศนาเข้าไปสิงสู่ในร่างของคาซาเนะ และแย่งชิงพลังวิญญาณของเธอนำมาใช้ตามใจชอบ เขาโจมตีอย่างไร้ความปรานีจนมาซาฮิโระอยู่ในสภาพปางตาย แต่เหล่าเทพนักรบกลับไม่อาจตอบโต้ดังใจคิด เพราะกฎห้ามทำร้ายมนุษย์ค้ำคอ แถมยังเจ็บหนักจนไม่อาจหยุดยั้งศัตรู ปล่อยให้พวกมันจับมาซาฮิโระซึ่งหมดสติเป็นตัวประกันและหลบหนีไป สถานการณ์ที่เต็มไปด้วยความสิ้นหวังนี้ ทำให้อาเบะ เซย์เมย์ตัดสินใจกระทำการอย่างหนึ่ง!? โชเน็น อนเมียวจิ ภาคคากามิเข้าสู่เล่ม 2 ย้ายฉากจากเมืองหลวงไปยังอิซึโมะ ดินแดนแห่งทวยเทพ!! เรื่องย่อเล่ม 17 : เงี่ยฟังเสียงแห่งความจริง ณ ดินแดนอิซึโมะ ฮิโกะ เด็กหนุ่มผู้ช่วยมาซาฮิโระซึ่งบาดเจ็บสาหัส คากามิฮิโกะ ผู้นำเผ่าของมางาเนะ เมื่อกลับมาเจอกันอีกครั้งในฐานะศัตรู ฮิโกะจึงใช้พลังของมหาอสรพิษทำร้ายมาซาฮิโระและเหล่าเทพนักรบ ทว่ามาซาฮิโระทำใจให้แค้นฮิโกะไม่ได้และพยายามบอกเรื่องหนึ่งกับเขา...!? ขณะเดียวกัน เงื้อมมือของปีศาจก็คืบคลานเข้ากล้ำกรายอากิโกะซึ่งอยู่ที่เมืองหลวง ทั้งที่มาซาฮิโระกับฮิโกะต่างมีความรู้สึกที่ดีต่อกันในฐานะเพื่อน แต่กลับต้องมากลายเป็นศัตรู วงล้อแห่งโชคชะตาของเด็กหนุ่มทั้งสองเริ่มปั่นป่วนรุนแรง! โชเน็น อนเมียวจิ ภาคคากามิ ดำเนินมาถึงเล่มที่ 3 แล้ว!! เรื่องย่อเล่ม 18 : ปัดเป่าสายฝนแห่งความเศร้า อารามิทามะ คือวิญญาณร้ายที่จะช่วยให้ความปรารถนาสูงสุดของเผ่าคุริวเป็นจริง สิ่งนั้นก็คือ 'การทวงคืนอำนาจปกครองดินแดนอิซึโมะ' ความมุ่งมั่นของมาซาฮิโระส่งถึงหัวใจของฮิโกะ เด็กหนุ่มจึงกลับไปหาพวกมางาเนะ โดยตัดสินใจว่าจะค้นหาวิธีส่งอารามิทามะกลับคืนให้ได้ ทว่าเมื่อเห็นร่างของโมยูระซึ่งเติบโตมาด้วยกันประหนึ่งพี่น้อง หัวใจของฮิโกะก็เปลี่ยนไปโดยสิ้นเชิง...! อันตรายรุกคืบเข้าหาอากิโกะซึ่งถูกเผ่าคุริวจับมาเป็น 'เครื่องสังเวย' โดยที่มาซาฮิโระไม่มีทางรู้เรื่องนี้เลย...!? กระแสแห่งโชคชะตาที่ไม่อาจคาดเดากำลังจู่โจมมาซาฮิโระ! โชเน็น อนเมียวจิ จอมเวรปราบมาร ภาคคากามิ ดำเนินมาถึงเล่มที่ 4 แล้ว!!ตัวละครตัวละครฝ่ายมนุษย์ตัวละคร. ตัวละครฝ่ายมนุษย์. - อาเบะ โนะ มาซาฮิโระ (安倍昌浩)- อาเบะ โนะ เซย์เมย์ (安倍晴明)- ฟุจิวาระ โนะ อากิโกะ (藤原彰子)- ฟุจิวาระ โนะ มิจินางะ (藤原道長)- ฟุจิวาระ โนะ ยูกินาริ (藤原行成)- ฟุจิวาระ โนะ โทชิซึงุ (藤原敏次)- คาซาเนะ (風音)- เจ้าลัทธิจิชิกิ (เจ้าอาวาสจิชิกิ - 智鋪の宗主)- เอโนกิ ริวไซ (榎岦斎)- มิโกะแห่งจิงาเอชิ (道反の巫女)- อาเบะ โนะ วากานะ (安倍若菜)ตัวละครฝ่ายเทพตัวละครฝ่ายเทพ. - มกคุง/กุเรน/โทดะ (もっくん(物の怪）)- กุเรน/โทดะ (紅蓮)- เซย์ริว (青龍)- ริคุโก (六合)- เทนอิทสึ (天一)- สุซากุ(朱雀)- เกมบุ (玄武)- ไทอิน (太陰)- โคจิน (勾陣)- เบียกโกะ (白虎)- เทพทาคาโอะคามิ (高淤の神)ตัวละครฝ่ายภูตพราย/ปีศาจตัวละครฝ่ายภูตพราย/ปีศาจ. - เหล่าภูตพรายตัวจ้อย- ภูตพิทักษ์แห่งจิงาเอชิ- คิวคิ (窮奇)- โฮซึมิ โนะ โมโรนาโอะ (穂積諸尚)รายชื่อตอนจาก TV Animeรายชื่อตอนจาก TV Anime. 1. เด็กคนนี้คือผู้สืบทอดของเซย์เมย์ 2. ยามเมื่อพระเพลิงเผาผลาญวังหลวง 3. จงฟังเสียงร้องที่หวั่งเกรงยามราตรี 4. ค้นหาเงาหายนะจากต่างแดน 5. ขับไล่อสูรร้ายจากต่างแดน 6. จับสัญญาณที่หายไปในรัตติกาล 7. ความอาฆาตของสตรีที่ถูกบงการจากแดนไกล 8. หยุดยั้งความอาฆาตแค้นที่สั่นสะเทือนคิฟุเนะ 9. ทำลายคำสาปแช่งแห่งความมืด 10. ตอบรับเสียงเพรียกพร่ำอันแผ่วเบา 11. เก็บสัญลักษณ์แห่งคำสาบานไว้ในดวงใจ 12. ทำลายคุกวารี 13. บทเพลงหายนะที่มากับพายุหมุน 14. ยามเมื่อจันทร์เต็มดวง 15. ทำลายโซ่แห่งหายนะ 16. เงาอดีตผู้หลงทางในรัตติกาล 17. จงนิทราในอ้อมกอดเจ้าดอกเหมันต์ 18. เหตุผลนั้นหรือไม่มีใครได้ล่วงรู้ 19. ยามเมื่อดาวเหนือถูกบดบัง 20. ไล่ตามสายลมจากยมโลก 21. แผดเผาสายสัมพันธ์ด้วยเปลวเพลิงแห่งบาป 22. ทุกสิ่งแด่มิโกะ 23. เปลวเพลิงแห่งคางุซึจิ อันร้อนแรง 24. สายลมแห่งสนธยา ดวงตาแห่งรุ่งอรุณ 25. โปรยปรายในพายุแห่งไอทมิฬ 26. จงกวัดแกว่งดาบแห่งเปลวเพลิง</doc>
