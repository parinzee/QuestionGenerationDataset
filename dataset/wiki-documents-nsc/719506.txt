<doc id="719506" url="https://th.wikipedia.org/wiki?curid=719506" title="เจ้าหญิงโซเฟีย ดัชเชสแห่งแวร์มลันด์">เจ้าหญิงโซเฟีย ดัชเชสแห่งแวร์มลันด์ เจ้าหญิงโซเฟีย ดัชเชสแห่งแวร์มลันด์ (; ประสูติ 6 ธันวาคม พ.ศ. 2527) มีพระนามเดิมว่า โซเฟีย คริสตีนา เฮลล์ควิสต์ () เป็นพระชายาในเจ้าชายคาร์ล ฟิลิป ดยุกแห่งแวร์มลันด์ ก่อนการเสกสมรส พระองค์เคยเป็นอดีตนางแบบกึ่งเปลือย และเป็นผู้เข้าร่วมรายการเรียลลิตี้ ผลงานการถ่ายแบบของพระองค์มีชื่อเสียง ในปี พ.ศ. 2547 จึงได้รับรางวัล "มิสสลิตซ์" (Miss Slitz) จากนิตยสารสลิตซ์ และทรงเข้าร่วมรายการเรียลลิตี้นุ่งน้อยห่มน้อยที่ชื่อ พาราไดซ์โฮเตล (Paradise Hotel) ออกอากาศทางช่อง TV4 เมื่อปี พ.ศ. 2548 จนทำให้เป็นที่วิพากษ์วิจารณ์ในหมู่สื่อมวลชนพระประวัติ พระประวัติ. เจ้าหญิงโซเฟีย ประสูติเมื่อวันที่ 6 ธันวาคม พ.ศ. 2527 เป็นบุตรสาวของอีริก ออสการ์ เฮลล์ควิสต์ (Erik Oscar Hellqvist) กับมารี บริตต์ รอตมัน (Marie Britt Rotman) บิดาของพระองค์เกิดที่ประเทศเดนมาร์กในครอบครัวชาวสวีเดน และภายหลังได้อพยพกลับมาสวีเดนเมื่ออายุได้ 5 ขวบ ขณะพระองค์มีพระชันษาได้ 6 ปี ครอบครัวก็ย้ายไปอาศัยที่เมืองแอลฟ์ดาเลน () พระองค์มีพระพี่น้องเป็นหญิงสองคน คือ ซารา และลีนาการทำงานและการศึกษา การทำงานและการศึกษา. เมื่อพระชนมายุ 20 พรรษา ก็ทรงถ่ายแบบกึ่งเปลือยให้แก่นิตยสารสลิตซ์ โดยทรงเปลือยพระถันและทรงบิกินีท่อนล่างเพียงอย่างเดียว โดยมีงูหลามที่มีชีวิตอยู่ปกปิดพระถันและพระวรองค์ท่อนบนไว้ ซึ่งได้รับการให้คะแนนจากผู้อ่านจึงได้รับรางวัล "มิสสลิตซ์" ประจำปี พ.ศ. 2548 ไปครอง หลังความสัมพันธ์ของพระองค์กับเจ้าชายคาร์ล ฟิลิป ถูกเปิดเผย ภาพดังกล่าวก็ได้รับการเผยแพร่อีกครั้งในหนังสือพิมพ์เอ็กซ์เพรสเซน (Expressen) เมื่อปี พ.ศ. 2553 และในปี พ.ศ. 2548 หลังรับตำแหน่งมิสสลิตซ์ พระองค์ก็เข้าร่วมรายการ พาราไดซ์โฮเตล (Paradise Hotel) ที่ออกอากาศทางช่อง TV4 อันเป็นรายการที่ขับเคลื่อนด้วยการนุ่งน้อยห่มน้อยของผู้เข้าร่วม พระองค์เข้าแข่งขันจนถึงรอบสุดท้าย ระหว่างการแข่งขันพระองค์ทรงบาดหมางกับผู้ร่วมแข่งขันที่ชื่อ โอลินดา คัสตีลล์ (Olinda Castielle) เมื่อพระองค์มีโอกาสลงคะแนนเลือกผู้เข้าแข่งขันคนหนึ่งออกแสดงซึ่งเป็นการยาก พระองค์ก็ลงคะแนนให้แก่คัสติลเลให้ออกไปแสดง พระองค์ย้ายไปนิวยอร์กเพื่อศึกษาการบัญชีเกี่ยวกับคอมพิวเตอร์ธุรกิจ ณ สถาบันภาษาอังกฤษและธุรกิจ เมื่อปี พ.ศ. 2548 ต่อมาทรงกลับไปยังสตอกโฮล์ม เพื่อทรงเข้าร่วมหลักสูตรการศึกษาสำหรับเด็กทั้งทฤษฎีและปฏิบัติ อาทิ จริยธรรมนานาชาติ, วิทยาศาสตร์เยาวชน และอนุสนธิสัญญาว่าด้วยสิทธิเด็กแห่งสหประชาชาติจากมหาวิทยาลัยสตอกโฮล์ม และยังทรงเปิดศูนย์โยคะแถบแมนฮัตตัน ระหว่างนั้นก็ทรงประกอบกิจเป็นบริกรหญิงและนางแบบกึ่งเปลือย และทรงตกเป็นข่าวอื้อฉาวหลังจากไปปรากฏตัวอยู่กับเจนนา เจมสัน นักแสดงภาพยนตร์ลามกชาวอเมริกา ขณะไปเยือนลาสเวกัส ใน พ.ศ. 2553 พระองค์และพระสหาย ร่วมกันก่อตั้งองค์กรการกุศลสร้างสนามเด็กเล่นแก่เยาวชนด้อยโอกาสในประเทศแอฟริกาใต้ และจากประสบการณ์ในอดีต พระองค์ทรงอดทนต่อกระแสต่อต้านมาโดยตลอด และได้ให้สัมภาษณ์ทำนองว่า ไม่เสียดายอะไร เพราะประสบการณ์สอนให้พระองค์เป็นพระองค์ในวันนี้ และหากเลือกได้ก็คงไม่เลือกทางนั้นเสกสมรส เสกสมรส. เดือนกรกฎาคม พ.ศ. 2553 นีนา เอลด์ โฆษกประจำราชสำนัก ได้ออกมายืนยันเกี่ยวกับความสัมพันธ์ระหว่างเจ้าชายคาร์ล ฟิลิป กับโซเฟีย เฮลล์ควิสต์ ซึ่ง เดลีเทเลกราฟ หนังสือพิมพ์ของสหราชอาณาจักรได้ให้เหตุผลว่า น่าจะเป็นแผนการจากราชสำนักสวีเดน เพื่อป้องกันเฮลล์ควิสต์ ผู้ซึ่งมีประวัติมัวหมองจากการถ่ายภาพนู้ดและออกรายการเรียลลิตี้นุ่งน้อยห่มน้อย ในเดือนเมษายนปีถัดมา เจ้าชายคาร์ล ฟิลิป และเฮลควิสต์ได้ย้ายออกมาพำนักด้วยกันในที่ดินเอกชนย่านยูการ์เดน () ประเทศสวีเดน ซึ่งในเดือนมิถุนายนปีเดียวกันนั้น สำนักพระราชวังก็ออกมายืนยันว่าทั้งสองออกมาพำนักร่วมกันจริง ๆ วันที่ 27 มิถุนายน พ.ศ. 2557 มีพิธีหมั้นระหว่างเจ้าชายคาร์ล ฟิลิป กับเฮลล์ควิสต์ โดยในเดือนธันวาคมปีนั้นมีการจัดงานเลี้ยงฉลอง ณ หอสีคราม () และประกาศว่าเฮลล์ควิสต์จะได้รับการสถาปนาเป็นเจ้าหญิง จนเมื่อวันที่ 13 มิถุนายน พ.ศ. 2558 ทั้งสองจึงเสกสมรสกันในกรุงสตอกโฮล์ม 15 ตุลาคม พ.ศ. 2558 มีประกาศว่าพระองค์จะประสูติกาลพระบุตรภายในเดือนเมษายน พ.ศ. 2559 ครั้นวันที่ 19 เมษายนปีนั้นจึงมีพระประสูติการเจ้าชายอเล็กซันเดอร์ ดยุกแห่งเซอเดร์มันลันด์ พระโอรส วันที่ 23 มีนาคม พ.ศ. 2560 มีการประกาศว่าพระองค์ทรงครรภ์พระบุตรองค์ที่สอง และมีกำหนดประสูติกาลในเดือนกันยายนปีเดียวกัน กระทั่งประสูติกาลพระโอรสเมื่อวันที่ 31 สิงหาคม พ.ศ. 2560 คือเจ้าชายกาเบรียล ดยุกแห่งดาลาร์นา</doc>
