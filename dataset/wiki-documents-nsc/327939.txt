<doc id="327939" url="https://th.wikipedia.org/wiki?curid=327939" title="คาปรีซ์หมายเลข 24 (ปากานินี)">คาปรีซ์หมายเลข 24 (ปากานินี) คาปรีซ์หมายเลข 24 ในบันไดเสียง เอ ไมเนอร์ () เป็นคาปรีซ์ชิ้นสุดท้ายในชุด คาปรีซ์ 24 ชิ้น ของนิกโคโล ปากานินี เป็นผลงานที่มีชื่อเสียงสำหรับบรรเลงเดี่ยวไวโอลิน ประกอบด้วย 1 ธีม, 11 วาริเอชัน และ 1 ไฟเนล คาปรีซ์ชิ้นนี้เป็นผลงานสำหรับบรรเลงเดี่ยวไวโอลินที่ต้องใช้ทักษะความสามารถของนักดนตรีอย่างมาก การเล่นงานชิ้นนี้ต้องใช้เทคนิคขั้นสูงหลายอย่างเช่น คู่ขนานออคเตฟ, การเล่นบันไดเสียงและอาร์เพจโจอย่างรวดเร็ว, การเลื่อนมือซ้ายไปทุกตำแหน่งของคอไวโอลิน และการชักคันสีอย่างรวดเร็ว รวมไปถึงการเล่นคู่เสียงในบันไดเสียงไมเนอร์ คู่ 3 และคู่ 10 ที่ต้องการถ่างนิ้วอย่างมาก นอกจากนั้นยังมีการใช้นิ้วมือซ้ายดีดสายในขณะที่สีคันชักด้วยมือขวา และเล่นบนตำแหน่งสูงๆ บนฟิงเกอร์บอร์ด และการสีข้ามสายอย่างรวดเร็ว จัดได้ว่าเป็นผลงานชิ้นหนึ่งที่เล่นยากที่สุด คาปรีซ์ชิ้นนี้ได้ถูกนำมาดัดแปลงสำหรับบรรเลงเดี่ยวด้วยเชลโลโดย โย-โย มา</doc>
