<doc id="183655" url="https://th.wikipedia.org/wiki?curid=183655" title="ซาคุทรี">ซาคุทรี AMX-011 ซาคุทรี หรือ แซ็คทรี ( ; ) เป็นโมบิลสูทตัวประกอบที่มีบทบาทในการ์ตูนญี่ปุ่น อะนิเมะซีรีส์โมบิลสูทกันดั้มดับเบิ้ลเซต้า ออกแบบโดย โอดะ มาสะฮิโระ ชื่อซาคุทรียังเป็นชื่อเล่นของเกลกุ๊กรุ่นทดลองที่ปรากฏในดีไซน์ต้นฉบับชุด โมบิลสูทคอลเลคชันของคุนิโอะ โอคาวาระ แต่ไม่มีความเกี่ยวข้องกันนอกจากเป็นโมบิลสูทที่พัฒนาต่อมาจากซาคุทูว์เนื้อเรื่อง เนื้อเรื่อง. ซาคุทรีเป็นหนึ่งในโมบิลสูทต้นแบบของนีโอซีอ้อนซึ่งพัฒนาที่ดาวเคราะห์น้อยแอ็กซิส โดยพัฒนาต่อมาจากซาคุทูว์ซึ่งเป็นโมบิลสูทของอาณาจักรซีอ้อนในอดีตและไฮแซ็คของสหพันธ์โลก ซาคุทรีมีลักษณะเด่นที่ใช้โครงสร้างซึ่งสามารถถอดเปลี่ยนชิ้นส่วนต่างๆและปรับแต่งให้เข้ากับสถานการณ์ต่างๆได้ง่าย อาวุธมาตรฐานของซาคุทรีประกอบด้วยบีมแคนน่อนแฝดที่เกราะเอวด้านหน้าซึ่งสามารถถอดส่วนลำกล้องออกมาใช้เป็นบีมเซเบอร์ได้กับปืนอนุภาคซึ่งอยู่ที่ปาก และใช้บีมไรเฟิลแบบเดียวกับของ AMX-104 อาร์จาจา เป็นอาวุธมือถือ แม้จะเป็นโมบิลสูทที่สามารถใช้งานได้ในหลายสถานการณ์ แต่ก็เทียบกับโมบิลสูทรุ่นต้นแบบอีกรุ่นของนีโอซีอ้อนคือ AMX-014 โดเวนวูล์ฟซึ่งติดตั้งอาวุธที่ทรงอานุภาพไว้เป็นจำนวนมากไม่ได้ ซาคุทรีจึงได้รับการผลิตเป็นจำนวนจำกัดเท่านั้นซาคุทรีรุ่นปรับปรุง ซาคุทรีรุ่นปรับปรุง. ซาคุทรีรุ่นปรับปรุงเป็นซาคุทรีประจำตัวของมัชชิม่า เซโลซึ่งติดตั้งอุปกรณ์ต่างๆเข้าไป โดยส่วนหัวเปลี่ยนจากแบบติดปืนอนุภาคเป็นแบบที่ติดปืนวัลแคน 30 มม. เกราะไหล่ด้านซ้ายสามารถปล่อยทุ่นระเบิดไฮด์บอมบ์ได้ แบ็คแพ็คด้านหลังมีกำลังมากกว่าเดิมและติดตั้งถังเชื้อเพลิงเสริม ทั้งยังติดตั้งเครื่องยนต์ที่มีกำลังมากขึ้นและใช้บีมไรเฟิลที่มีอานุภาพมากกว่าเดิม เกราะเอวด้านหลังมีขนาดใหญ่ขึ้นเพื่อให้ป้องกันส่วนขาทั้งสองข้างได้ มัชชิม่าได้ใช้ซาคุทรีรุ่นปรับปรุงในการต่อสู้กับกองกำลังของเกรมี่ โตโต้ซึ่งพยายามยึดอำนาจจากฮามาน คานและถูกทำลายในการต่อสู้กับหน่วยสเปซวูล์ฟซึ่งนำโดยราคัน ดาคารัน ซาคุทรีรุ่นปรับปรุงได้รับการออกแบบโดยมิกะ อาคิทากะซาคุทรีรุ่นหลัง ซาคุทรีรุ่นหลัง. รุ่นปรับปรุงของซาคุทรีซึ่งใช้งานหลังสงครามนีโอซีอ้อนครั้งที่หนึ่ง ซาคุทรีรุ่นหลังได้รับการปรับปรุงสมรรถนะและปรับแต่งรูปแบบให้เป็นโมบิลสูทแบบมาตรฐานโดยใช้อาวุธมือถือเป็นปืนกลและบาซูก้า ซึ่งรูปแบบของซาคุทรีรุ่นหลังนี้ต่อมาได้ใช้เป็นต้นแบบของกิร่าโดก้าซึ่งเป็นโมบิลสูทหลักของนีโอซีอ้อนในช่วงสงครามนีโอซีอ้อนครั้งที่สอง ซาคุทรีรุ่นหลังจำนวนหนึ่งได้ถูกมอบให้กลุ่มกองโจร คาลาด ใช้งานเพื่อก่อความวุ่นวายและดึงความสนใจของสหพันธ์ในขณะที่ชาร์ อัสนาเบิลกำลังเตรียมการเคลื่อนไหวของนีโอซีอ้อน ซาคุทรีรุ่นหลังปรากฏตัวในมังงะ อันเดอร์เดอะกันดั้ม ดับเบิลเฟค ออกแบบโดยยูจิ อุชิดะ</doc>
