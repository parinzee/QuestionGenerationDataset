<doc id="370065" url="https://th.wikipedia.org/wiki?curid=370065" title="มาร์ตี นาตาเลกาวา">มาร์ตี นาตาเลกาวา ระเด่น มูฮัมหมัด มาร์ตี มูเลียนา นาตาเลเกวา (เกิด 22 มีนาคม ค.ศ. 1963 ที่บันดุง ประเทศอินโดนีเซีย) เป็นนักการทูตชาวอินโดนีเซีย ปัจจุบันเป็นรัฐมนตรีกระทรวงต่างประเทศอินโดนีเซีย โดยตำแหน่งก่อนหน้านี้เคยเป็นเอกอัครราชทูตอินโดนีเซียประจำสหราชอาณาจักร และเคยเป็นเอกอัครราชทูตผู้แทนถาวรอินโดนีเซีย ประจำสหประชาชาติ ณ นครนิวยอร์ก นาตาเลเกวาจบการศึกษาชั้นมัธยมที่สหราชอาณาจักร และศึกษาต่อด้านปรัชญาที่มหาวิทยาลัยแคมบริดจ์ และวิทยาลัยเศรษฐศาสตร์และรัฐศาสตร์แห่งลอนดอน มหาวิทยาลัยลอนดอน นาตาเลเกวาสมรสกับ ศรัณยา บำรุงพงศ์ บุตรสาวของเอกอัครราชทูต ศักดิชัย บำรุงพงศ์ หรือ "เสนีย์ เสาวพงศ์" นักการทูต นักหนังสือพิมพ์ และนักเขียนชาวไทย มีบุตร 3 คน</doc>
