<doc id="317257" url="https://th.wikipedia.org/wiki?curid=317257" title="อรชุมา ยุทธวงศ์">อรชุมา ยุทธวงศ์ รองศาสตราจารย์ อรชุมา ยุทธวงศ์ (นามเดิม อรชุมา สูตะบุตร) อดีตหัวหน้าภาควิชาศิลปะการละคร คณะอักษรศาสตร์ จุฬาลงกรณ์มหาวิทยาลัย ที่มีบทบาทสำคัญในฐานะผู้บุกเบิกการละครสำหรับเด็กในประเทศไทยประวัติ ประวัติ. อรชุมา ยุทธวงศ์ เกิดเมื่อวันที่ 18 ธันวาคม พ.ศ. 2490 เป็นบุตรของนายแพทย์ประมวลทรัพย์ สูตะบุตร กับนางชลิตา สูตะบุตร สมรสกับ ยงยุทธ ยุทธวงศ์ มีบุตร 2 คน อรชุมา เข้าเรียนที่โรงเรียนมัธยมสาธิตปทุมวัน จนจบมัธยมปลาย (พ.ศ. 2508) และเข้าเรียนต่อที่คณะอักษรศาสตร์ จุฬาลงกรณ์มหาวิทยาลัย ได้รับปริญญาตรี เกียรตินิยมอันดับหนึ่ง (พ.ศ. 2513) ต่อมาได้สอบชิงทุนไปศึกษาต่อที่สหรัฐอเมริกา ได้รับปริญญาโทด้านการละคร จากมหาวิทยาลัยฮาวาย (พ.ศ. 2517)การทำงาน การทำงาน. รองศาสตราจารย์ อรชุมา ยุทธวงศ์ เข้าทำงานเป็นอาจารย์ภาควิชาศิลปการละครที่คณะอักษรศาสตร์ จุฬาลงกรณ์มหาวิทยาลัย ซึ่งขณะนั้นมีรองศาสตราจารย์ สดใส พันธุมโกมล เป็นหัวหน้าภาควิชา และเป็นหัวหน้าภาควิชาในระหว่างปี พ.ศ. 2528 - พ.ศ. 2530 ซึ่งในระหว่างการรับราชการ รองศาสตราจารย์ อรชุมา ได้ริเริ่มโครงการละครสำหรับเด็ก จัดละครเร่ไปตามสถานที่ต่าง ๆ นอกจากนี้ ยังได้ร่วมงานกับศิลปินหลากหลายทั้งในและต่างประเทศ โดยในปี พ.ศ. 2530 - พ.ศ. 2548 ได้เป็นหัวหน้าคณะผู้แทนไทยในเทศกาลละครอาเซียน และผู้แทนประเทศไทยด้านทัศนศิลป์และศิลปะการแสดงของอาเซียน และในช่วงเวลาใกล้เคียงกัน ยังได้ดำรงตำแหน่งรองผู้อำนวยการสถาบันไทยศึกษา จุฬาลงกรณ์มหาวิทยาลัย (พ.ศ. 2533 - พ.ศ. 2535) ต่อมาจึงเกษียณจากราชการก่อนกำหนด เพื่อมาทำงานเป็นศิลปินอิสระ ปัจจุบัน เป็นเจ้าของ คนละครสตูดิโอ ทำหน้าที่แอ็คติ้งโคช ให้คำปรึกษาด้านศิลปะการแสดง และการสื่อสารสำหรับนักแสดง นักร้อง พิธีกร ผู้ประกาศข่าว และผู้ที่ต้องการสื่อสารกับกลุ่มบุคคลหรือสาธารณชน และจัดทำเวิร์คชอปเพื่อเพิ่มศักยภาพให้กับกลุ่มบุคคลในสายอาชีพต่างๆ เช่น ผู้ทำงานสร้างสรรค์ ผู้ช่วยผู้กำกับ ผู้อำนวยการประชาสัมพันธ์ ทนายความ พนักงานต้อนรับบนเครื่องบิน ผู้บริหารการศึกษาระดับสูง นักการเมือง นักการเงินการธนาคาร นักบริหาร ผู้ทำรายการโทรทัศน์(JSL,TV Thunder,Modern Nine TV)ประสบการณ์ ประสบการณ์. งานให้คำปรึกษานักแสดง- ภาพยนตร์ สุริโยไท - ภาพยนตร์ มหา'ลัยเหมืองแร่ - ภาพยนตร์ รถไฟฟ้ามาหานะเธอ - ภาพยนตร์ แฝด งานกำกับ- รายการวิทยุศึกษาสำหรับเด็ก - รายการโทรทัศน์ศึกษาสำหรับเด็ก "หุ่นหรรษา" - ละครโทรทัศน์สำหรับเด็ก "บ้านพิลึก" "ดักแด้กับมะเดื่อ" งานเขียน- "ตำราสำหรับเด็กปฐมวัย" มหาวิทยาลัยสุโขทัยธรรมาธิราช - "ท่องแดนละคร" รวมบทละครสำหรับเด็ก จากเอเชียและแปซิฟิค หนังสือส่งเสริมการอ่าน ระดับประถมศึกษา สำหรับกรมวิชาการ กระทรวงศึกษาธิการ - หนังสือสำหรับเด็ก ชุด หนูนุ่น สำนักพิมพ์ ไทยวัฒนาพานิช - "วันรุ่งของพรุ่งนี้" โครงการหนังสือใกล้ใจ จัดทำโดย มูลนิธิสำนักงานทรัพย์สินส่วนพระมหากษัตริย์ งานพากษ์- รัก 7 ปี ดี 7 หน ตอน 42.195เครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2550 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
