<doc id="642090" url="https://th.wikipedia.org/wiki?curid=642090" title="ไอซ์บักเกตแชเลนจ์">ไอซ์บักเกตแชเลนจ์ การท้าด้วยการใช้ถังน้ำแข็งราดตัวเพื่อช่วยเหลือผู้ป่วยโรคกล้ามเนื้ออ่อนแรง หรือ เอแอลเอส ไอซ์ บัคเก็ต ชาเลนจ์ (ALS Ice Bucket Challenge) เป็นแคมเปญการกุศลเพื่อสมาคมผู้ป่วยโรคกล้ามเนื้ออ่อนแรงหรือ เอแอลเอส โดยเป็นการท้าให้ใช้ถังน้ำแข็งราดตัว ถ่ายคลิปโพสลงอินเทอร์เน็ต โดยติดแฮชแท็ก #IceBucketChallenge และท้าคนอื่นต่อไปอีกสามคนหรือมากกว่านั้น หากไม่ทำต้องบริจาค 100 ดอลลาร์ ให้กับสมาคม แต่โดยทั่วไปผู้รับคำท้าจะทำทั้งสองอย่าง และเป็นกระแสออกไปทั่วโลก ในประเทศไทย มีการเปลี่ยนเป็นการให้มูลนิธิเพื่อการกุศลใดก็ได้ และใช้ #IceBucketChallengeTH เป็นแฮชแท็กสำหรับกิจกรรมนี้ในประเทศไทย ต่อมาแคมเปญดังกล่าวได้ขยายวงไปยังผู้มีชื่อเสียงชาวไทยในวงการอื่นๆ อีกเป็นจำนวนมาก</doc>
