<doc id="610898" url="https://th.wikipedia.org/wiki?curid=610898" title="ปลาเป้า">ปลาเป้า ปลาเป้า () เป็นสกุลของปลาปักเป้าสกุลหนึ่ง ในวงศ์ปลาปักเป้าฟันสี่ซี่ (Tetraodontidae) ใช้ชื่อสกุลว่า Pao (/เป้า/) ซึ่งหมายถึง "ถุง" หรือ "กระเป๋า" ในภาษาไทยหรือภาษาลาว โดยทั่วไปแล้วหมายถึง "ปลาปักเป้า" ทั้งในภาษาไทยและภาษาลาว ("เป้า" เป็นคำที่ใช้เรียก ปลาปักเป้าในภาษาอีสาน ) โดยปลาปักเป้าในสกุลนี้ เป็นปลาปักเป้าขนาดเล็กอาศัยอยู่ในน้ำจืดหรือน้ำกร่อยในบางชนิด พบมากในแหล่งน้ำต่าง ๆ โดยเฉพาะในภาคอีสานของไทยและลาว ในช่วงฤดูวางไข่ ปลาจะดุร้ายก้าวร้าวมากเป็นพิเศษ เนื่องจากหวงแหนไข่ จะกัดหรือทำร้ายผู้ที่บุกรุกถิ่นที่อยู่หรือถิ่นวางไข่ ไม่เว้นแม้กระทั่งมนุษย์ โดยปลาขนาด 20 เซนติเมตร จะกัดด้วยฟันอันแหลมคมเป็นแผลกว้างประมาณ 1 เซนติเมตรการจำแนก การจำแนก. มีทั้งสิ้น 13 ชนิด โดยแยกออกมาจากสกุล Tetraodon- Pao abei (ปลาปักเป้าจุดส้ม, ปลาปักเป้าจุดแดง) - Pao baileyi (ปลาปักเป้าขน) - Pao bergii - Pao brevirostris (ปลาปักเป้าบึง, ปลาปักเป้าดำแม่น้ำโขง) - Pao cambodgiensis (ปลาปักเป้าปากยาว, ปลาปักเป้าปากขวด) - Pao cochinchinensis (ปลาปักเป้าดำ) - Pao fangi - Pao hilgendorfii - Pao leiurus (ปลาปักเป้าน้ำจืด) - Pao ocellaris - Pao palembangensis (ปลาปักเป้าท้องตาข่าย) - Pao suvattii (ปลาปักเป้าควาย, ปลาปักเป้าสุวัตถิ) - Pao turgidus</doc>
