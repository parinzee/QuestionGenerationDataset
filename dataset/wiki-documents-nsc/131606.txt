<doc id="131606" url="https://th.wikipedia.org/wiki?curid=131606" title="เจมี สกอตต์">เจมี สกอตต์ เจมี สกอตต์ () เกิดเมื่อวันที่ 12 กุมภาพันธ์ ค.ศ. 1982 เป็นนักร้อง นักแต่งเพลงชาวอังกฤษ เขาเริ่มเล่นกีตาร์ตั้งแต่อายุ 7 ขวบ และหัดเล่นเองมาตั้งแต่ตอนนั้น เจมี สกอตต์เติบโตมาในครอบครัวที่รักเสียงเพลง โดยมีแม่ที่ชื่นชอบเพลงของศิลปินอย่าง เจมส์ เทย์เลอร์,แคต สตีเวนส์ และ คาโรล์ คิง ส่วนด้านคุณพ่อที่หลงใหลเพลงโซ ไม่ว่าจะเป็นงานของวิลสัน พิกเก็ตต์,ดอนนี่ ฮาร์ธะเวย์ และ เดอะ ฟลามิงโกส์ เจมีหัดเล่นกีตาร์ด้วยตัวเองโดยการเล่นไปกับอัลบั้ม Blue ของ โจนิ มิดเชลล์ แบบผิดๆถูกๆ แล้วหันไปหัดเปียโนหลายปีต่อมาที่บ้านเพื่อน และได้ใช้เวลาส่วนใหญ่หลังเลิกเรียนที่นั่น จนความสามารถของเขาค่อยๆฉายแวว ต่อมาการสูญเสียน้าสาวได้สร้างแรงขับดันให้กับเขาอย่างมาก เพราะเธอได้ซื้อเปียโนไว้ให้เขาหลังจากที่เสียชีวิต เขาใช้เวลากับการเขียนและเล่นเพลงมากมาย เมื่ออายุได้ 19 ปี เจมี สกอตต์ ได้เซ็นต์สัญญาทำเพลงกับค่ายใหญ่ทั้งที่อายุยังน้อย แต่คนที่เขาเซ็นต์สัญญาด้วย 2 คนได้ลาออกจากค่ายนั้น ทำให้เขาโดนทิ้งไปด้วย เมื่อเจมี่รู้ว่าเขาคงจะไม่ได้โอกาสไปแสดงที่ไหนแล้ว เขาจึงหันมาแต่งเพลงประกอบหนัง และในปี 2006 เขาได้แสดงภาพยนตร์เรื่อง สเต็ปโดนใจ หัวใจโดนเธอ และได้ร้องเพลงประกอบในนั้นด้วย และแล้วในวัย 25 ปี เจมีได้โอกาสครั้งที่ 2 เขาได้เซ็นต์สัญญากับค่ายใหม่ ภายใต้ชื่อ Jamie Scott and The Town เขาเล่าว่าอัลบั้มนี้เป็นส่วนผสมระหว่าง เจฟฟ์ บักเลย์ และ สตีวี วันเดอร์ ส่วนตัวอัลบั้ม Park Bench Theories นั้นได้บอกเล่าเรื่องราวในชีวิตที่เต็มไปด้วยความเจ็บปวดเมื่อทุกอย่างเริ่มไม่เป็นแบบที่คิด เรื่องราวของการเชื่อใจ ความรัก การตัดสินใจที่ยากเย็นและสุดท้ายทั้งหมดมันก็วนเวียนอยู่ในทุกๆ เพลงในอัลบั้มนี้</doc>
