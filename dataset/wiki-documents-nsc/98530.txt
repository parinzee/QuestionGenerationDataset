<doc id="98530" url="https://th.wikipedia.org/wiki?curid=98530" title="ธีรเกียรติ์ เกิดเจริญ">ธีรเกียรติ์ เกิดเจริญ ผศ.ธีรเกียรติ์ เกิดเจริญ (7 มกราคม 2511 -) เจ้าของรางวัลนักวิทยาศาสตร์รุ่นใหม่ ของมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ ประจำปี พ.ศ. 2544 สาขาควอนตัมฟิสิกส์ มีความเชี่ยวชาญพิเศษในสาขา Nanoscale Theory, Modeling and Simulation ซึ่งเป็นเทคโนโลยีที่มีบทบาทสำคัญยิ่ง ในการก่อกำเนิดนาโนเทคโนโลยี ผศ.ดร. ธีรเกียรติ์ เป็นบุตรของ นายนอง และนางทวีวรรณ เกิดเจริญ สมรสกับ นางจุฑา เกิดเจริญ มีบุตรธิดา 2 คนการศึกษา การศึกษา. ผศ.ธีรเกียรติ์ เกิดเจริญ หรือ ผศ.ดร.ธีรเกียรติ์ เกิดเจริญ จบการศึกษาระดับประถมจากโรงเรียนอนุบาลวัดปิตุลาธิราชรังสฤษฎิ์ ระดับมัธยมตอนต้นจากโรงเรียนเบญจมราชรังสฤษฎิ์ฉะเชิงเทรา และได้เข้าศึกษาต่อระดับมัธยมศึกษาตอนปลาย ที่โรงเรียนเตรียมอุดมศึกษา จากนั้นได้รับคัดเลือกให้เป็นนิสิตในโครงการพัฒนาและส่งเสริมผู้มีความสามารถพิเศษทางวิทยาศาสตร์และเทคโนโลยี (พ.ส.ว.ท.) ที่คณะวิทยาศาสตร์ จุฬาลงกรณ์มหาวิทยาลัย สำเร็จการศึกษาระดับปริญญาตรี สาขาเคมี และระดับปริญญาโท สาขาเคมีเชิงฟิสิกส์ จากคณะวิทยาศาสตร์ จุฬาลงกรณ์มหาวิทยาลัย ในปี พ.ศ. 2533 โดยได้รับทุนการศึกษาจากกระทรวงต่างประเทศออสเตรีย หลังจากสำเร็จการศึกษาในปี พ.ศ. 2535 ได้รับทุนจากรัฐบาลออสเตรีย เพื่อไปศึกษาต่อระดับปริญญาเอก สาขาเคมีเชิงฟิสิกส์และคอมพิวเตอร์ ที่มหาวิทยาลัยอินน์สบรูค ประเทศออสเตรีย และสำเร็จการศึกษาในปี พ.ศ. 2538การทำงาน การทำงาน. ปัจจุบัน ผศ.ดร.ธีรเกียรติ์ เกิดเจริญ เป็นอาจารย์ประจำภาควิชาฟิสิกส์ คณะวิทยาศาสตร์ มหาวิทยาลัยมหิดล และหนึ่งในผู้ก่อตั้งหน่วยเสริมสร้างศักยภาพทางนาโนศาสตร์และนาโนเทคโนโลยี ของคณะวิทยาศาสตร์ มหาวิทยาลัยมหิดล- ตำแหน่งอื่นๆ - ผู้ประสานงาน ชุดโครงการวิจัยแบบมุ่งเป้านาโนเทคโนโลยี สำนักงานกองทุนสนับสนุนการวิจัย (พ.ศ. 2550-2552) - เลขานุการคณะทำงาน โครงการวิจัยและพัฒนาหน่วยบ่มเพาะวิสาหกิจ ในสถาบันอุดมศึกษา (UBI) (พ.ศ. 2548-2549) - คณะอนุกรรมการ ติดตามและประเมินผล ระบบวิจัย - สกอ. (พ.ศ. 2548-ปัจจุบัน) - ที่ปรึกษาคณะอนุกรรมาธิการ พิจารณาศึกษานาโนเทคโนโลยี - สภาผู้แทนราษฎร (พ.ศ. 2548-2549) - รองประธาน คณะทำงานด้านนาโนเทคโนโลยีศึกษา - คณะอนุกรรมาธิการ พิจารณาศึกษานาโนเทคโนโลยี - สภาผู้แทนราษฎร (พ.ศ. 2548-2549) - คณะกรรมการ เทคโนโลยีกริดแห่งชาติ - กระทรวงเทคโนโลยี สารสนเทศ และการสื่อสาร (พ.ศ. 2547-ปัจจุบัน) - คณะทำงาน โครงการวิจัยการศึกษาสถานภาพด้านการวิจัย ทางวิทยาศาสตร์กายภาพและวิทยาศาสตร์ชีวภาพ ในสถาบันอุดมศึกษาของรัฐ - สกอ. (พ.ศ. 2548-2549) - เลขานุการคณะทำงาน โครงการเครือข่ายเชิงกลยุทธ์ เพื่อการพัฒนาบุคลากรอาจารย์ในสถาบันอุดมศึกษา สู่การเพิ่มขีดความสามารถการแข่งขันของประเทศ - สกอ. (พ.ศ. 2547-2549) - เลขานุการคณะทำงาน โครงการวิจัยนำร่องการศึกษาสถานภาพด้านการวิจัยทางวิทยาศาสตร์กายภาพ ในสถาบันอุดมศึกษาของรัฐ - สกว. (พ.ศ. 2546-2547) - เลขานุการคณะทำงาน ร่างแผนแม่บทนาโนวัสดุแห่งชาติ - สวทช. (พ.ศ. 2546-2547)งานวิจัย งานวิจัย. ผศ.ดร. ธีรเกียรติ์ เกิดเจริญ มีความเชี่ยวชาญพิเศษในสาขา Nanoscale Theory, Modeling and Simulation (บางครั้งถูกอ้างถึงในชื่อของ Computational Nanotechnology) ซึ่งสาขาดังกล่าวกำลังจะกลายเป็นสาขาวิจัยเชิงกลยุทธ์ ที่เป็นที่สนใจของหลาย ๆ ประเทศ เนื่องจากเทคโนโลยีทางด้านนี้มีบทบาทสำคัญยิ่ง ในการก่อกำเนิดของนาโนเทคโนโลยี งานวิจัยครอบคลุมตั้งแต่การพัฒนาระเบียบวิธีเชิงคำนวณ การสร้างโค้ดคอมพิวเตอร์ ไปจนถึงการประยุกต์ใช้งานเทคโนโลยีเชิงคำนวณเหล่านี้ กับระบบที่นาโนเทคโนโลยีกำลังให้ความสนใจ งานประยุกต์ดังกล่าวนั้นก็มี จุดนาโนมิติศูนย์ (เช่น บัคกี้บอล) โครงสร้างนาโนหนึ่งมิติ (เช่น ท่อนาโนของคาร์บอน และโพลิเมอร์นำไฟฟ้า) อิเล็กทรอนิกส์เชิงโมเลกุล สสารสภาพควบแน่นแบบอ่อน และโมเดลของโปรตีน ระเบียบวิธีเชิงคำนวณอย่างหนึ่งที่ ดร. ธีรเกียรติ์ ได้คิดค้นและพัฒนาขึ้นเรียกว่า ระเบียบวิธีผสมกลศาสตร์ ควอนตัม/กลศาสตร์โมเลกุล หรือ QM/MM ทั้งนี้ได้พัฒนาเทคนิคนี้ ให้สามารถนำมาใช้กับระบบของสสารสภาพควบแน่นแบบอ่อน อย่างเช่นของเหลว และสารละลายได้เป็นครั้งแรก ซึ่งกลายมาเป็นต้นแบบของการใช้งานโดยกลุ่มวิจัยต่าง ๆ ในเวลาต่อมา เทคนิคนี้ได้พิสูจน์ให้เห็นว่า มีความแม่นยำสูง และได้รับการตอบรับให้เป็นแหล่งอ้างอิงที่เทียบเคียงได้ กับการทดลองโดยใช้รังสีเอ็กซ์และนิวตรอน ที่มีราคาแพงกว่ากันมาก ผศ.ดร. ธีรเกียรติ์ ยังคงพัฒนาเทคนิคนี้ต่อมา ร่วมกับศาสตราจารย์เคอิจิ โมโรคูมา ทำให้ระเบียบวิธีนี้มีความถูกต้อง และเป็นมาตรฐานมากขึ้นภายใต้ชื่อ ONIOM-XSOL เพื่อที่จะสามารถประยุกต์ใช้กับระบบที่ยุ่งยากกว่าเดิม และเป็นที่สนใจในทางชีววิทยา ผลจากความสำเร็จในงานวิจัยที่ทำนั้นทำให้ ผศ.ดร. ธีรเกียรติ์ ได้รับคัดเลือกให้เป็นนักวิจัยระดับหลังปริญญาเอก ณ มหาวิทยาลัยเทคโนโลยีแห่งมิวนิก สหพันธ์สาธารณรัฐเยอรมัน โดยการสนับสนุนจากสภาวิจัยเยอรมัน ให้ไปปฏิบัติงานที่มหาวิทยาลัยดังกล่าวเป็นเวลา 1 ปี ระหว่างปี พ.ศ. 2542-2543 ในหัวข้อ "การพัฒนาระเบียบวิธี QM/MM เพื่อใช้ศึกษาระบบที่จัดเรียงตัวเองได้ (Self-Organized and Self-Assembly Nanostructures)" โดยขณะนี้เยอรมันและประเทศยุโรปอื่น ๆ กำลังให้ความสนใจเป็นอย่างสูง กับนาโนเทคโนโลยีของระบบที่จัดตัวเองได้นี้ หลังจากกลับมาจากประเทศเยอรมันแล้ว ผศ.ดร. ธีรเกียรติ์ ก็ได้รับคัดเลือกให้เป็น Cherry L. Emerson Visiting Fellow 2000 / 2001 ณ Emory University ประเทศสหรัฐอเมริกา โดยได้ไปปฏิบัติงานเป็นเวลา 2 เดือน ในหัวข้อการพัฒนาระเบียบวิธี OMIOM-XSOL เพื่อศึกษาระบบสสารควบแน่นแบบอ่อน และงานประยุกต์ไปสู่โปรตีน และได้รับเชิญให้เป็นนักวิทยาศาสตร์เยี่ยมเยียน ณ University of Leipzig ประเทศสหพันธ์สาธารณรัฐเยอรมัน เพื่อศึกษาความร่วมมือในการวิจัยเรื่องท่อนาโนของคาร์บอนผลงานสิทธิบัตรผลงานสิทธิบัตร. - สิรพัฒน์ ประโทนเทพ, รุ่งโรจน์ เมาลานนท์, ธีรเกียรติ์ เกิดเจริญ, ไพศาล ดวงจักร ณ อยุธยา, คำขอจดสิทธิบัตรเลขที่ 0801004238 เรื่อง “วิธีการตรวจจับกลิ่น และเครื่องตรวจวัดกลิ่นที่ใช้วิธีดังกล่าว” - ชัชวาลย์ วงศ์ชูสุข, Mario Lutz, อดิสร เตือนตรานนท์, ธีรเกียรติ์ เกิดเจริญ, คำขอสิทธิบัตรเลขที่ 0901001349 เรื่อง “เครื่องตรวจวัดกลิ่นตัวของมนุษย์เพื่อการระบุบุคคล” - สิรพัฒน์ ประโทนเทพ, สุรีย์พร ดวงจักร ณ อยุธยา, สุมนา กลัดสมบูรณ์, ธีรเกียรติ์ เกิดเจริญ, รุ่งโรจน์ เมาลานนท์, รัชฎา บุญเต็ม, วรวรรณ พันธุมนาวิน, คำขอสิทธิบัตรเลขที่ 0901002613 เรื่อง “กระบวนการเตรียมฟิล์มบางสารอินทรีย์ ด้วยการอบไอระเหยเคมี เพื่อเพิ่มประสิทธิภาพ ในการใช้สำหรับเป็นก๊าซเซ็นเซอร์เชิงแสง” - ธีรเกียรติ์ เกิดเจริญ, ชัชวาล วงศ์ชูสุข, คำขอสิทธิบัตร 1001001840 เรื่อง “เครื่องจมูกอิเล็กทรอนิกส์แบบกระเป๋าหิ้ว” - ธีรเกียรติ์ เกิดเจริญ, พนิดา หล่อวงศ์ตระกูล, คำขอสิทธิบัตร 1101002202 เรื่อง “ชุดหัววัดไอระเหยสารประกอบ แอมโมเนียและเอมีน ประเภทวัสดุผสมนาโน และอุปกรณ์ตรวจวัด ไอระเหยแบบมือถือ (Ammonia and Amine Sensor Array Based on Nanocomposite Materials and Hand-Held Device)” - ธีรเกียรติ์ เกิดเจริญ, สุมนา กลัดสมบูรณ์, คำขอสิทธิบัตร 1201002073 เรื่อง “เครื่องจมูกอิเล็กทรอนิกส์ ที่ใช้การตรวจจับเชิงแสง และเชิงไฟฟ้าเคมี แบบกระเป๋าหิ้ว โดยอาศัยไดโอดเปล่งแสง” - ธีรเกียรติ์ เกิดเจริญ, นัษฐพงษ์ ทองรอด, ทรงพัน โลกาวี, ณัฐพล วัฒนวิสุทธิ์, อดิสร เตือนตรานนท์ คำขอสิทธิบัตรเรื่อง “ถุงมือรับส่งข้อมูล โดยใช้เซ็นเซอร์กระดาษ และเครือข่ายไร้สายซิกบี” (กำลังยื่นจด)ผลงานตีพิมพ์ในวารสารนานาชาติ (ฐานข้อมูล ISI, SCOPUS)ผลงานในการประชุมวิชาการนานาชาติ</doc>
