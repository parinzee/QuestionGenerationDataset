<doc id="493318" url="https://th.wikipedia.org/wiki?curid=493318" title="โอลิมปิกหมากรุกสากล">โอลิมปิกหมากรุกสากล โอลิมปิกหมากรุกสากล หรือ หมากรุกสากลโอลิมเปียด () เป็นการแข่งขันหมากรุกสากลที่จัดขึ้นทุกสองปี ซึ่งมีทีมจากทั่วทุกมุมโลกเข้าแข่งขัน รายการดังกล่าวได้รับการจัดขึ้นโดยสมาพันธ์หมากรุกโลก ซึ่งมีการเลือกประเทศเจ้าภาพจัดการแข่งเกิดจากโอลิมปิก เกิดจากโอลิมปิก. ก่อนมีโอลิมปิกขึ้นอย่างไม่เป็นทางการ ในช่วงโอลิมปิกฤดูร้อน 1924 ได้มีความพยายามที่จะรวมหมากรุกสากลเข้าไว้ในกีฬาโอลิมปิก แต่ก็ประสบความล้มเหลวเนื่องด้วยความแตกต่างระหว่างผู้เล่นระดับสมัครเล่นกับผู้เล่นระดับอาชีพ ในขณะที่โอลิมปิกฤดูร้อน 1924 กำลังจะจัดขึ้น ณ กรุงปารีส โอลิมปิกหมากรุกสากลอย่างไม่เป็นทางการครั้งที่ 1 ก็ได้รับการจัดขึ้นที่กรุงปารีสเช่นเดียวกัน โดยทางสมาพันธ์หมากรุกโลกได้ให้วันที่ 20 กรกฎาคม ค.ศ. 1924 เป็นวันสิ้นสุดการแข่งขันโอลิมปิกหมากรุกสากลอย่างไม่เป็นทางการครั้งที่ 1 สมาพันธ์หมากรุกโลกได้จัดรายการโอลิมเปียดขึ้นอย่างเป็นทางการครั้งแรกใน ค.ศ. 1927 โดยจัดขึ้น ณ กรุงลอนดอน การแข่งขันโอลิมเปียดได้จัดขึ้นเป็นประจำทุกปีจนชะงักงันในช่วงสงครามโลกครั้งที่สอง และนับตั้งแต่ ค.ศ. 1950 เป็นต้นมา รายการดังกล่าวก็ได้จัดขึ้นในทุกสองปีกีฬาที่ได้รับการยอมรับ กีฬาที่ได้รับการยอมรับ. หมากรุกสากลได้รับการยอมรับให้เป็นฐานะของกีฬาโดยคณะกรรมการโอลิมปิกสากล (ไอโอซี) ตั้งแต่เดือนมิถุนายน ค.ศ. 1999 สมาพันธ์หมากรุกโลกได้รับการยอมรับโดยสหพันธ์กีฬานานาชาติ ในฐานะสมาชิกของไอโอซี สมาพันธ์หมากรุกโลกได้ยึดมั่นในกฎระเบียบ รวมถึงข้อโต้แย้ง และข้อกำหนดสำหรับการตรวจสารต้องห้าม แต่โอกาสที่หมากรุกสากลจะเข้ามาเป็นส่วนหนึ่งของกีฬาโอลิมปิกในอนาคตนั้นยังไม่ชัดเจน การใช้ชื่อ "หมากรุกสากลโอลิมเปียด" ของสมาพันธ์หมากรุกโลกถือเป็นจุดเริ่มต้นของประวัติศาสตร์ และเป็นการหมายถึงการมิได้มีส่วนเกี่ยวข้องกับกีฬาโอลิมปิก</doc>
