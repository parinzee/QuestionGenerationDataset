<doc id="796960" url="https://th.wikipedia.org/wiki?curid=796960" title="โดดเดี่ยวไม่เดียวดาย">โดดเดี่ยวไม่เดียวดาย โดดเดี่ยวไม่เดียวดาย เป็นละครแนวคอมเมดี้-ดราม่า จากค่าย เอ็กแซ็กท์ สร้างจากเค้าโครงเรื่องของ อิสริยะ จารุพันธ์, ทองขาว ทวีปรังษีนุกูล บทโทรทัศน์ ทองขาว ทวีปรังษีนุกูล กำกับการแสดงโดย อิสริยะ จารุพันธ์ ออกอากาศวันศุกร์-วันเสาร์-วันอาทิตย์ ในปี พ.ศ. 2542 ทางสถานีวิทยุโทรทัศน์สีกองทัพบกช่อง 5 นักแสดงนำ เกริกพล มัสยวานิช, พิยดา อัครเศรณี, เอกชัย เอื้อสังคมเศรษฐเรื่องย่อ เรื่องย่อ. บูรพา นักศึกษาหนุ่มปี 3 ผู้มีความแห้วเป็นนิจ ไม่คิดเรื่องอนาคต ต้องไปฝึกงานภาคสนามประจำปีกับ จ๊อด ผู้เป็นเพื่อนรัก ด้วยความบังเอิญในวันที่จะลงเลือกที่ฝึกงาน เขาได้พบกับ นิชา สาวนักเรียนนอกที่เพิ่งเดินทางกลับมาบ้านช่วงปิดเทอม วันแรกของการฝึกงาน บูรพาได้เจอกับ ชาตรี อดีตครูใหญ่เจ้าอารมณ์ ซึ่งตั้งตัวเป็นหัวโจกในการเรียกร้องสวัสดิการต่างๆ จาก มารศรี ผู้จัดการมูลนิธิ มารศรีให้บูรพามาเจรจากับชาตรี ทำให้การเรียกร้องของชาตรีล้มเหลว ชาตรีผูกใจเจ็บบูรพา บูรพาเองก็ทนความเจ้าอารมณ์ของชาตรีไม่ไหวจะเลิกฝึกงาน แต่ขณะที่เขาเดินจากบ้านสุดทางฝัน เขาได้พบกับนิชาซึ่งมาทำบุญ บูรพาเปลี่ยนใจกลับมาฝึกงานต่อ นิชาซื้อของมาให้คนที่บ้านสุดทางฝัน ขณะที่ชาตรีก่อเรื่องขึ้น นิชาสนใจชาตรีเป็นพิเศษ ชาตรีก็รู้สึกผูกพันกับนิชา ซึ่งต่อมาทั้งชาตรีและนิชาต้องประหลาดใจอย่างมาก เมื่อทั้งคู่ได้รู้ความจริงว่าเป็นตาหลานกันจริงๆ นิชารู้จากชาตรีว่าตากับ แม่นิดา ไม่ถูกกันถึงขั้นประกาศตัดพ่อลูกกันแล้ว บูรพาเริ่มเอาใจบรรดาคนแก่ในบ้านสุดทางฝันเพื่อหวังจะใกล้ชิดกับนิชา ชาตรีรู้ทันและเปิดโปรงบูรพา บูรพาสัญญาต่อนิชาว่าจะปรับปรุงตนเอง การร่วมมือแก้ไขปัญหาต่างๆ ระหว่างบูรพาและนิชาในบ้านสุดทางฝันเป็นไปด้วยดี ทำให้บูรพาตัดสินใจบอกรักนิชา แต่แล้วก็ต้องผิดหวังเมื่อรู้ว่านิชามีแฟนแล้ว ซึ่ง โจ แฟนนักเรียนนอกของนิชาก็เพิ่งเดินทางตามมาพอดี นิดารู้ว่าการที่นิชาออกจากบ้านไปบ่อยๆ คอไปพบกับพ่อของตน นิดาบังคับไม่ให้นิชามาที่บ้านสุดทางฝันอีก ชาตรีหมดกำลังใจที่จะอยู่ต่อไป บูรพาตัดสินใจไปพบนิดาเพื่อรอร้องนิดาให้ปล่อยนิชามาพบชาตรีสักครั้งแต่ก็ไม่สำเร็จ ทำให้บรรดาคนแก่วางแผนฉกตัวนิชามาให้ชาตรี ในช่วงที่นิดาเดินทางไปต่างประเทศ นิชามีโอกาสได้พบกับชาตรีอีกครั้ง เมื่อนิดารู้เรื่องจากโจจึงนำตำรวจบุกไปจับบูรพาและบรรดาคนแก่ทั้งหมดในข้อหาลักพาตัว นิชาขอร้องแม้ให้ถอนแจ้งความ โจถือโอกาสแนะนำให้นิดายอม โดยมีข้อแม้ว่านิชาจะต้องกลับอเมริกาพร้อมโจ เช้าวันที่นิชาต้องกลับ ทรพี ทายาทคนเดียวของ คุณหญิงสายฝัน ผู้ก่อตั้งมูลนิธิสุดทางฝันได้นำกลุ่มนักธุรกิจญี่ปุ่นมาดูสถานที่เพื่อที่จะขยาย ทรพีประกาศให้ทุกคนย้ายออกภายใน 1 เดือน จ๊อดไปบอกนิชา นิชาตัดสินใจยังไม่กลับต่างประเทศเพื่อช่วยชาตรี ทรพียื่นข้อเสนอให้บูรพาว่าจะหาเงิน 10 ล้านมาให้ภายใน 7 วัน ทรพียอมให้ทุกคนอยู่ต่อ บูรพาเล่าเรื่องนี้ให้แม่ฟัง แม่เสนอให้บูรพาจัดงานการกุศล งานถูกจัดผ่านทางทีวี หนึ่งในบรรดาคนแก่ท่านหนึ่งขอเป็นตากล้องและภาพเด็ดที่แกจับได้คือ ภาพโจหอมแก้มสาวน้อยคนหนึ่ง งานทั้งงานผ่านไปด้วยดี ได้เงินบริจาคครบ ทำให้บ้านสุดทางฝันยังมีอยู่ต่อไป คืนวันเลี้ยงขอบคุณกรรมการที่บ้านสุดทางฝัน นิดากับชาตรีได้ทะเลาะกันบนเวทีและประกาศตัดพ่อลูกเป็นครั้งที่สอง นิชาเสียใจมากวิ่งหายไปจากงาน บูรพาวิ่งตามไปจนพบ นิชาได้ระบายความอัดอั้นทั้งหมดให้บูรพาฟัง บูรพาเสนอให้นิชาทำเป็นหนีออกจากบ้านเพื่อที่บูรพาจะได้ยื่นข้อเสนอให้ชาตรีกับนิดายอมอภัยให้กันและกัน นิดายื่นข้อเสนอให้บูรพาเลิกยุ่งกับนิชา บูรพาตกลง ชาตรีและนิดาเลยคืนดีกัน วันต่อมานิดาโทรเรียกโจมา โจมาถึงแล้วมีปากเสียงกับบูรพา บูรพาทนไม่ได้จึงตอกกลับไปเรื่องที่โจนอกใจนิชา นิดาซักโจจนรู้ความจริงและไล่โจไป ชาตรีทะเลาะกับนิดาอีกครั้ง นิชาทนไม่ได้หนีเตลิดไปท่ามกลางพายุฝน นิชาพลัดตกไปในน้ำที่เชี่ยวกราก บูรพาตามไปช่วยไว้ทัน รุ่งเช้า บูรพาพานิชากลับมาที่บ้าน เมื่อนิดากับชาตรีเห็นนิชาปลอดภัยก็ดีใจมาก นิชาขอให้แม่ไปส่งตาที่บ้านสุดทางฝัน บูรพาไปบอกชาตรีว่าตนตัดสินใจจะไปบอกรักนิชาโดยมีชาตรีไปด้วย ระหว่างทางรถประสบอุบัติเหตุ ชาตรีเองไม่เป็นอะไรมาก จึงรีบโทรไปหานิดาแล้วเล่าเรื่องราวที่เกิดขึ้น นิดาวิ่งเข้าไปบอกนิชา อาการของบูรพาอยู่ในขั้นโคม่า บูรพาจะรอดพ้นจากเงื้อมมือมัจจุราชหรือไม่ แล้วเหตุการณ์จะเป็นอย่างไรนักแสดงนักแสดง. - เกริกพล มัสยวาณิช รับบทเป็น บูรพา - พิยดา อัครเศรณี รับบทเป็น นิชา - ดวงตา ตุงคะมณี รับบทเป็น แม่นิดา - รุจน์ รณภพ รับบท ชาตรี - เอกชัย เอื้อสังคมเศรษฐ รับบทเป็น จ๊อด - พิศมัย วิไลศักดิ์ รับบทเป็น มารศรี (ผู้จัดการมูลนิธิ) - โฉมฉาย ฉัตรวิไล รับบท แม่ของบูรพา - ญาณี ตราโมท รับบท - พูนสวัสดิ์ ธีมากร รับบท - สีเทา รับบท - สมพงษ์ พงษ์มิตร รับบท - ถนอม นวลอนันต์ รับบท - สินีนาฏ โพธิเวส รับบท - รจิต ภิญโญวนิช รับบท - บังเละ วงศ์อาบู รับบท - พิภพ ภู่ภิญโญ รับบท - พนิตนาฏ ฉัตรวิไล รับบท - ฉัตร รูปขจร รับบทนักแสดงรับเชิญนักแสดงรับเชิญ. - วิสรรค์ ฉัตรรังสิกุล รับบท - ทองขาว ภัทรโชคชัย รับบท</doc>
