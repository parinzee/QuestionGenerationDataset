<doc id="201944" url="https://th.wikipedia.org/wiki?curid=201944" title="ความสุขของกะทิ (ภาพยนตร์)">ความสุขของกะทิ (ภาพยนตร์) ความสุขของกะทิ เป็นภาพยนตร์ไทย ออกฉายวันที่ 8 มกราคม พ.ศ. 2552 ที่สร้างจากนวนิยายของ งามพรรณ เวชชาชีวะ เรื่อง ความสุขของกะทิ วรรณกรรมสร้างสรรค์ยอดเยี่ยมแห่งอาเซียน หรือรางวัลซีไรต์ ปี 2549 กำกับภาพยนตร์โดย เจนไวย์ ทองดีนอก และมี คุณจาตุศม เตชะรัตนประเสริฐ และ คุณสุฐิตา เรืองรองหิรัญญา รับหน้าที่เป็นโปรดิวเซอร์ ส่วนนักแสดงที่รับบทเป็น หนูกะทิ ตัวเอกของเรื่องคือ น้องพลอย-ธนิดา คงมีสุข ที่ผ่านการคัดเลือกนักแสดงจากทั้งทีมงานผู้กำกับ “เจนไวย์ ทองดีนอก” และเจ้าของบทประพันธ์ กฤษดา จากหนังสือพิมพ์ข่าวสด พูดถึงภาพยนตร์ว่า "หนังนำเสนอให้เห็นความผูกพันและความรักของครอบครัว ในขณะเดียวกันก็สะท้อนให้เห็นวัฒนธรรมไทย ทั้งเก่าและใหม่ผ่านทางเรื่องเล่าที่ราบรื่น กลมกลืน ซึ่งหาดูได้ยากในภาพยนตร์ไทย จึงเป็นของแปลกใหม่" ทั้ง "การนำเสนอนั้น ทั้งการถ่ายภาพ (และจัดแสง) การตัดต่อ และงานออกแบบ อยู่ในขั้นดีถึงดีมากทั้งหมด" ความสุขของกะทิ ออกฉายด้วยจำนวนโรงฉาย 69 โรง ในสัปดาห์แรกด้วยรายได้ 5.8 ล้านบาท ภาพยนตร์ทำรายได้รวม 10.95 ล้านบาท</doc>
