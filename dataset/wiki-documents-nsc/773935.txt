<doc id="773935" url="https://th.wikipedia.org/wiki?curid=773935" title="ช็อกโกแลตชิป">ช็อกโกแลตชิป ช็อกโกแลตชิป () เป็นช็อกโกแลตที่ถูกแบ่งเป็นชิ้นเล็ก ๆ ซึ่งมักเป็นทรงกลมหรือทรงหยดน้ำก้นแบน วางขายในหลากหลายขนาด ตั้งแต่ใหญ่จนถึงเล็ก โดยทั่วไปนั้นจะมีเส้นผ่านศูนย์กลางไม่เกิน 1 เซนติเมตร ส่วนในรูปแบบอื่น ๆ นั้นจะมีทั้งทรงสี่เหลี่ยมผืนผ้าและทรงสี่เหลี่ยมจัตุรัสด้วยต้นกำเนิด ต้นกำเนิด. ช็อกโกแลตชิปเป็นส่วนผสมสำคัญของคุกกี้ช็อกโกแลตชิปซึ่งได้รับการคิดค้นเมื่อปี พ.ศ. 2480 โดยรูธ เกรฟส์ เวกฟีลด์ ซึ่งทำงานอยู่ที่โทลล์เฮาส์อินน์ในเมืองวิตแมน รัฐแมสซาชูเซตส์ เธอตัดแท่งช็อกโกแลตกึ่งหวานของเนสท์เล่เป็นชิ้น ๆ แล้วใส่ลงในคุกกี้ หลังจากนั้นคุกกี้ของเธอก็ประสบความสำเร็จเป็นอย่างมาก เวกฟีลด์ได้ตกลงทำสัญญากับเนสท์เล่ในปี พ.ศ. 2482 โดยอนุญาตให้เนสท์เล่ใส่สูตรของเธอในบรรจุภัณฑ์ช็อกโกแลตแบบแท่งเพื่อแลกกับการส่งช็อกโกแลตให้เธอตลอดชีวิต ในช่วงแรกเนสท์เล่ได้แถมเครื่องมือตัดไปกับช็อกโกแลตแบบแท่งด้วย ต่อมาเมื่อปี พ.ศ. 2484 เนสท์เล่และคู่แข่งอย่างน้อยหนึ่งบริษัทได้เริ่มวางขายช็อกโกแลตชิปแยกต่างหากในท้องตลาด เนสต์เล่ได้ตั้งชื่อคุกกี้ช็อกโกแลตว่า "โทลล์เฮาส์คุกกีส์" ซึ่งเป็นชื่อของโรงแรมต้นกำเนิดช็อกโกแลตชิปประเภทของชิป ประเภทของชิป. ต้นตำรับของช็อกโกแลตชิปนั้นผลิตมาจากช็อกโกแลตแบบกึ่งหวาน แต่ในปัจจุบันก็ได้มีรสชาติที่เพิ่มขึ้นอย่างมากมาย ซึ่งรวมทั้ง บิตเตอร์สวีตช็อกโกแลตชิป, ชิปเนยถั่วลิสง, บัตเตอร์สกอตช์ชิป, ชิปมินต์ช็อกโกแลต, ไวต์ช็อกโกแลตชิป, ดาร์กช็อกโกแลตชิป, ช็อกโกแลตชิปนม, ไวต์สเวิลด์ช็อกโกแลตชิป และ ดาร์กสเวิลด์ช็อกโกแลตชิป</doc>
