<doc id="363439" url="https://th.wikipedia.org/wiki?curid=363439" title="เดเมียน">เดเมียน เดเมียน () เป็นนวนิยายที่มุ่งเน้นไปยังการเจริญเติบโตทางจิตใจและคุณธรรมของตัวเอก ที่เขียนโดยแฮร์มัน เฮสเส ตีพิมพ์ครั้งแรกใน ค.ศ. 1919 โดยมีคำขึ้นต้นเพิ่มขึ้นใน ค.ศ. 1960 เดเมียน ถูกตีพิมพ์ครั้งแรกภายใต้นามแฝง "เอมิล ซินแคลร์" ซึ่งเป็นชื่อผู้บรรยายเรื่องราวต่าง ๆ แต่ได้มีการเปิดเผยภายหลังว่าเฮสเสเป็นผู้เขียนเนื้อเรื่องย่อ เนื้อเรื่องย่อ. เป็นเรื่องราวที่กล่าวถึง เอมิล ซินแคลร์ ที่ถูกเลี้ยงดูในบ้านที่มีฐานะระดับกระฎุมพี ซึ่งเคร่งศาสนาตั้งแต่สมัยยังเด็ก และได้เรียนรู้เกี่ยวกับโลกในสองแง่มุม นั่นคือทางด้านความดีจากศาสนาคริสต์ที่ใสสว่าง กับด้านแห่งความชั่วที่มืดมน กระทั่งเข้าสู่วัยรุ่นเขาได้พยายามแสวงหาวิถีชีวิตของตนเองโดยปราศจากครอบครัว และมิตรสหาย เมื่อเติบโตขึ้น เขาได้ค้นพบตนเอง และพยายามระงับความขัดแย้งทางจิตที่สะสมมาตั้งแต่สมัยยังเด็กที่นำมาซึ่งความเจ็บปวด โดยมี เดเมียน ซึ่งเป็นเพื่อนทางจิตวิญญาณ คอยใช้วิธีต่าง ๆ ให้เขาได้ตระหนักถึงความหมายของชีวิตกับจิตวิญญาณของตนเองตัวละครหลักตัวละครหลัก. - เอมิล ซินแคลร์ เป็นตัวละครสำคัญของนวนิยาย โดยซินแคลร์ได้มีความสับสนกับบางอย่างในชีวิต และสิ่งที่เป็นไป อันเป็นสิ่งที่นำเสนอในนวนิยายโดยตลอด - พ่อกับแม่ของซินแคลร์ ซึ่งเป็นสัญลักษณ์แรกของซินแคลร์ในการพึ่งพิง แต่ก็เป็นผู้ที่เขาทำการขัดขืนในตอนท้าย - แมกซ์ เดเมียน เป็นเพื่อนในวัยเด็กและเป็นที่ปรึกษาของซินแคลร์ เดเมียนได้ชักนำให้ซินแคลร์ ได้ค้นพบการใช้ความสามารถของตนเองในช่วงท้ายรูปแบบ รูปแบบ. นิยายชุดดังกล่าวได้นำเสนอแนวคิดแบบไญยนิยม โดยเฉพาะอย่างยิ่งเทพอแบร็กซัส ซึ่งได้แสดงอิทธิพลทางจิตวิทยาของคาร์ล จุง กล่าวคือ สิ่งที่น่าสนใจอย่างยิ่งในนิยายชุดนี้มาจากการที่เอสเสได้ศึกษาถึงจิตวิเคราะห์จากคาร์ล จุง กับนิทเช่ ซึ่งมีอิทธิพลต่องานประพันธ์ดังกล่าว</doc>
