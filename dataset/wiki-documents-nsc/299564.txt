<doc id="299564" url="https://th.wikipedia.org/wiki?curid=299564" title="รูดอล์ฟ คริสตอฟ ออยเคิน">รูดอล์ฟ คริสตอฟ ออยเคิน รูดอล์ฟ คริสตอฟ ออยเคิน (, ออกเสียง) (5 มกราคม ค.ศ. 1846 - 15 กันยายน ค.ศ. 1926) รูดอล์ฟ คริสตอฟ ออยเคินเป็นนักปรัชญาคนสำคัญชาวเยอรมันผู้ได้รับรางวัลโนเบลสาขาวรรณกรรม ในปี ค.ศ. 1908ประวัติ ประวัติ. ออยเคินเกิดที่ออริชในราชอาณาจักรฮาโนเวอร์ (ปัจจุบันแซกโซนีใต้) และศึกษาที่มหาวิทยาลัยเกิททิงเง่น และมหาวิทยาลัยเบอร์ลิน ออยเคินได้รับปริญญาดุษฎีบัณฑิตจากมหาวิทยาลัยเกิททิงเง่นในปี ค.ศ. 1866 หลังจากที่ทำงานเป็นครูได้ห้าปีในปี ค.ศ. 1871 ออยเคินก็ได้รับแต่งตั้งให้เป็นศาสตราจารย์สาขาวิชาปรัชญาที่มหาวิทยาลัยบาเซิลในประเทศสวิตเซอร์แลนด์ และทำการสอนอยู่ที่นั่นจนถึงปี ค.ศ. 1874 เมื่อไปรับตำแหน่งใหม่ที่มหาวิทยาลัยเยอนาในเยอรมนีในปีเดียวกัน 1874 ออยเคินทำการสอนอยู่ที่นั่นจนปลดเกษียณในปี ค.ศ. 1920 ระหว่างปี ค.ศ. 1913 ถึงปี ค.ศ. 1914 ออยเคินเป็นแขกปาฐกถาที่มหาวิทยาลัยนิวยอร์ก ออยเคินสมรสในปี ค.ศ. 1882 และมีลูกสาวคนหนึ่งกับลูกชายอีกสองคน ลูกชายคนหนึ่งวอลเทอร์ ออยเคินเป็นบุคคลสำคัญในการวางรากฐานความคิดหัวสมัย (neoliberal thought) ทางด้านเศรษฐศาสตร์ ออยเคินเสียชีวิตที่เยอนาเมื่ออายุได้ 80 ปี ปรัชญาของออยเคินอยู่บนพื้นฐานของประสบการณ์ของมนุษย์ ที่ออยเคินเชื่อว่ามนุษย์มีวิญญาณที่อยู่ระหว่างโลกที่เป็นธรรมชาติ (nature) และโลกของจิตวิญญาณ (spirit) และเชื่อว่ามนุษย์ควรจะพยายามบรรลุให้ถึงโลกของจิตวิญญาณที่ออยเคินเรียกว่า “Ethical activism”งานสำคัญ งานสำคัญ. ออยเคินสร้างงานเขียนไว้เป็นจำนวนมากแต่งานที่เป็นที่รู้จักกันดีก็ได้แก่:- Die Lebensanschauungen der großen Denker (ค.ศ. 1890) () - Der Kampf um einen geistigen Lebensinhalt (ค.ศ. 1896) () - Der Wahrheitsgehalt der Religion (ค.ศ. 1901) () - Grundlinien einer neuen Lebensanschauung (ค.ศ. 1907) () - Der Sinn und Wert des Lebens (ค.ศ. 1908) () - Geistige Strömungen der Gegenwart (ค.ศ. 1908) () - Können wir noch Christen sein? (ค.ศ. 1911) () - Present Day Ethics in their Relation to the Spiritual Life (ค.ศ. 1913) () - Der Sozialismus und seine Lebensgestaltung (ค.ศ. 1920) () ออยเคินให้ปาฐกถาในอังกฤษในปี ค.ศ. 1911 และที่มหาวิทยาลัยฮาร์วาร์ด และมหาวิทยาลัยอื่นๆ ในสหรัฐอเมริการะหว่างปี ค.ศ. 1912 ถึงปี ค.ศ. 1913</doc>
