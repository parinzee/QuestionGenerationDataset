<doc id="49052" url="https://th.wikipedia.org/wiki?curid=49052" title="ยุล ควอน">ยุล ควอน ยุล ควอน (권율 - Yul Kwon) คือผู้ชนะการแข่งขันรายการ เซอร์ไวเวอร์ คุก ไอส์แลนด์ส เป็น 1 ใน 5 ของสมาชิกเผ่าเอเชีย และมีเชื้อชาติเกาหลี เช่นเกี่ยวกับ เบ็คกี้ ลีสมาชิกเผ่าเดียวกัน ยุลเป็นผู้เข้าแข่งขันที่หาสิทธิคุ้มกันบนเกาะอัปยศพบคนแรก ถึงแม้จะถูกส่งไปเกาะอัปยศเพียงครั้งเดียวและครั้งแรกก็ตาม ยุล อายุ 31 ปี เป็นที่ปรึกษาการบริหารจัดการประวัติ ประวัติ. ยุล ควอน เกิดที่ ควีนส์, นิวยอร์ก ซึ่งพ่อแม่ของเขาเป็นชาวเกาหลีใต้ ผู้ย้ายถิ่นฐานมาอยู่ในอเมริกา หลังจากนั้นครอบครัวของเขาย้ายไปที่ เวสต์ โคสต์ เมื่อตอนเขาอายุ 6 ขวบ เขาจึงใช้ชีวติในวัยเด็กที่ คอนคอร์ด รัฐ แคลิฟอร์เนีย เขาเข้ารับการศึกษาที่โรงเรียนมัธยมที่นอร์ธเกท ใน วอลนัท ครีค รัฐ แคลิฟอร์เนีย ซึ่งเขาได้เล่นกีฬาประเภท โปโลน้ำในทีมของโรงเรียน กีฬาประเภทลู่ และ ยังได้เป็นตัวแทนนักเรียนกล่าวสุนทรพจน์ในวันจบการศึกษาด้วย ยุลได้ศึกษาต่อที่ มหาวิทยาลัยสแตนฟอร์ด และได้รับปริญญาทางด้านวิทยาศาสตร์คอมพิวเตอร์ นอกจากนั้นขณะเรียนอยู่ ยุลได้รับรางวัล เจมส์ ลีออนส์ ทางด้านการบริการ, เขาร่วมตัวแทนของมหาวิทยาลัยในกองทัพเรือสหรัฐ และจบการศึกษาในสมาคม ไฟ เบต้า คัปปา ด้วย นอกจากนั้นยุลยังได้รับประกาศนียบัตรทางด้านกฎหมาย ที่โรงเรียนกฎหมายเยลด้วย ซึ่งที่โรงเรียนนี้เองเขาได้เป็นคณะกรรมการบรรณาธิการ ในการพิมพ์ วารสารกฎหมายของเยล ด้วย ยุลชอบที่จะทำงาน 2 รูปแบบในเวลาเดียวกัน ระหว่างงานประเภทกฎหมาย และ อาชีพทางด้านเทคโนโลยีกับธุรกิจ เขาได้ฝึกฝนการฟ้องร้อง การยื่นอุทธรณ์ การดำเนินการทางกฎหมายต่างๆ ผ่านบริษัททางกฎหมายมากมาย นอกจากนั้นเขายังเป็นพนักงานการตัดสินคดีความ ให้กับการยื่นอุทธรณ์ต่อผู้พิพากษาด้วย ที่สำคัญเขายังเป็นผู้ช่วยทางกฎหมายให้กับท่านวุฒิสมาชิก โจเซฟ ลีเบอร์แมน ใน วอชิงตัน ดี.ซี.ด้วย ซึ่งหน้าที่ของเขาคือการร่างพระราชบัญญัติความปลอดภัยบ้านเมือง และ กฎหมายเกี่ยวกับเทคโนโลยีอื่นๆด้วย หลายปีก่อนหน้านี้ยุลได้ตัดสินใจเปลี่ยนอาชีพมาทำงานเป็นที่ปรึกษาทางด้านการบริหารจัดการ ที่แม็คคินซีย์ จากการตั้งต้นนั้น เขาได้ร่วมกลุ่มกับ กูเกิล ทางด้านยุทธศาสตร์ทางธุรกิจ และ เพิ่งเปลี่ยนหน้าที่เป็นที่ปรึกษาเมื่อไม่นานมานี้ ยุลสนใจทางด้านการเมือง และมีงานอดิเรกคือ ต่อยมวย การต่อสู้ประชิดตัว เป็นอาสาสมัครช่วยเหลือเด็กๆ ยุลอธิบายตัวเขาเองว่าเป็นคนยึดมั่นอุดมการณ์ เห็นอกเห็นใจ และมีความทะเยอทะยาน เขาเริ่มมีความตระหนักและสนใจทางด้านการบริจาคไขกระดูกในสหรัฐ หลังจากการค้นหาผู้บริจาคซึ่งตรงกับเพื่อนซึ่งวินิจฉัยว่าเป็นโรคลูคีเมีย แต่ก็ต้องเสียชีวิตจากการติดเชื้อ ยุลเป็นสมาชิกสมาคมของวอชิงตัน ดี.ซี.และ แคลิฟอร์เนียด้วย นอกจากนั้นเขายังเป็นสมาชิกของสมาคมศิษย์เก่าชาย แลมบ์ดา ไฟ เอปซิลอน ด้วย ปัจจุบันยุลอาศัยอยู่ที่ ซาน มาทีโอ รัฐแคลิฟอร์เนีย ยุลเกิดวันที่ 14 กุมภาพันธ์ ค.ศ. 1975 ราศีกุมภ์ ปีเถาะ</doc>
