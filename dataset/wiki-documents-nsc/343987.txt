<doc id="343987" url="https://th.wikipedia.org/wiki?curid=343987" title="หม่อมหลวงสุทธิรัตน์ เกษมสันต์">หม่อมหลวงสุทธิรัตน์ เกษมสันต์ พลอากาศเอก หม่อมหลวงสุทธิรัตน์ เกษมสันต์ อดีตผู้ช่วยผู้บัญชาการทหารอากาศ เกิดเมื่อวันที่ 17 มีนาคม พ.ศ. 2492 จบการศึกษาจากโรงเรียนเตรียมทหารรุ่นที่ 10 (ตท.10), โรงเรียนนายเรืออากาศรุ่นที่ 17, โรงเรียนนายทหารชั้นผู้บังคับฝูง รุ่นที่ 47, โรงเรียนเสนาธิการทหารบก (หลักสูตรประจำ) รุ่นที่ 64, วิทยาลัยการทัพอากาศ รุ่นที่ 30, วิทยาลัยป้องกันราชอาณาจักร (หลักสูตร ปรอ.) รุ่นที่ 15 การรับราชการตำแหน่งสำคัญ อาทิ ฝ่ายเสนาธิการประจำผู้บัญชาการทหารอากาศ,ผู้บัญชาการกองสนับสนุนทางอากาศ ,ประธานกรรมการสถาบันการบินพลเรือน, ผู้บังคับการกองบิน 41 กองพลบินที่ 3, ผู้ช่วยทูตทหารอากาศไทยประจำกรุงลอนดอน สหราชอาณาจักร และ รักษาราชการผู้ช่วยทูตทหารอากาศไทยประจำกรุงโคเปนเฮเกน ประเทศเดนมาร์ก, รองเจ้ากรมการลาดตระเวนทางอากาศ กองบัญชาการสนับสนุนทหารอากาศ, เสนาธิการศูนย์วิทยาศาสตร์และพัฒนาระบบอาวุธกองทัพอากาศ, ผู้ช่วยปลัดบัญชีทหาร กองบัญชาการทหารสูงสุด, ผู้บัญชาการกองบัญชาการสนับสนุนทหารอากาศ, ผู้ช่วยเสนาธิการทหารอากาศฝ่ายยุทธบริการ ก่อนที่จะเกษียณอายุราชการเมื่อวันที่ 30 กันยายน พ.ศ. 2552 ในยศ พลอากาศเอก (พล.อ.อ.) ตำแหน่งผู้ช่วยผู้บัญชาการทหารอากาศ (พล.อ.อ.อิทธพร ศุภวงศ์) ชีวิตส่วนตัว พล.อ.อ.ม.ล.สุทธิรัตน์ สมรสกับ นางแสงดาว เกษมสันต์ ณ อยุธยา มีบุตรธิดา 2 คน โดยบุตรสาวคนโต คือ นุก-สุทธิดา เกษมสันต์ ณ อยุธยา นักแสดงและอดีตนักร้องวัยรุ่นที่มีชื่อเสียง ในสังกัดของ บริษัท อาร์.เอส.โปรโมชั่น จำกัด</doc>
