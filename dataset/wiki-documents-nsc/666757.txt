<doc id="666757" url="https://th.wikipedia.org/wiki?curid=666757" title="อีช็อน">อีช็อน อีช็อน () เป็นเมืองในจังหวัดคย็องกี ประเทศเกาหลีใต้ มีชื่อคล้ายกับเมืองอินช็อน ซึ่งมีสถานะเป็นมหานครของเกาหลีใต้ เมืองอีช็อนมีพื้นที่ติดกับอำเภอยอจู, เมืองควังจู, เมืองยงอิน และเมืองอันซ็อง ของจังหวัดคย็องกี และยังมีพื้นที่ติดกับอำเภออึมซ็องของจังหวัดชุงช็องเหนือด้วย อิช็อนมีชื่อเสียงในเกาหลีใต้เรื่องเซรามิกร่วมกับเมืองยอจู ทำให้เมืองอิช็อนได้กลายเป็นเครือข่ายเมืองแห่งหัตถกรรมและศิลปะพื้นบ้านของยูเนสโกในปี พ.ศ. 2553 ส่วนผลิตภัณฑ์ท้องถิ่นอื่น ๆ ที่มีชื่อเสียงได้แก่ท้อและข้าว สถาบันการศึกษาระดับสูงที่มีชื่อเสียงได้แก่วิทยาลัยการท่องเที่ยวเกาหลีและวิทยาลัยช็องกังเพื่ออุตสาหกรรมการวัฒนธรรม มีทางพิเศษย็องดงและทางพิเศษจ็องบูแนรย็อกผ่านเมืองอิช็อน ในปี พ.ศ. 2558 เมืองอีช็อนจะถูกเชื่อมต่อกับโซลด้วยรถไฟใต้ดินโซลทางสายยอจู ซึ่งจะผ่านสถานีอีช็อน เมืองอีซ็อนเป็นที่ตั้งของเอสเคฮิกซ์ ซึ่งเป็นบริษัทผู้ผลิตหน่วยความจำที่ใหญ่เป็นอันดับสองของโลกเขตการปกครอง เขตการปกครอง. อีช้อนแบ่งการปกครองออกเป็น 2 "อึบ" (ตำบล) , 8 มย็อน (เขตการปกครองท้องถิ่น) และ 4 ทง (แขวง)สัญลักษณ์ของเมืองสัญลักษณ์ของเมือง. - นกปรจำเมือง : นกกางเขน - ดอกไม้ประจำเมือง : กุหลาบพันปี - ต้นไม้ประจำเมือง : ต้นสนสภาพอากาศหมู่บ้านเซรามิก หมู่บ้านเซรามิก. หมู่บ้านเซรามิกของอีช็อนประกอบไปด้วยสำนักงานหรือบริษัทท้องถิ่นที่ทำเซรามิกมากกว่า 300 แห่งบริเวณรอบๆ หมู่บ้านซูควัง, ซินดันมย็อน, แขวงซาอึมและตามสถานที่ท่องเที่ยวภายในเมือง ด้วยการใช้ทักษะการปั้นแบบดั้งเดิมและกระบวนการในการสร้างเครื่องถ้วยชามในการเผาด้วยไม้ในเตาเผาแบบโบราณ ทำให้การปั้นหมอของเมืองนี้ได้รับการยอมรับในคุณภาพทั้งในเกาหลีและในต่างประเทศ ในพื้นที่แขวงซาอึมและซินดันมย็อนนั้นมีหมู่บ้านเซรามิกซึ่งเป็นร้านขายเครื่องเซรามิกมากมาย ช่างปั้นหม้อได้ใช้เวลาในการทำวิจัยเกี่ยวกับวิธีการปั้นหม้อแบบดั้งเดิมและพยายามที่จะฟื้นคืนเครื่องจักรในการผลิตในแบบของเครื่องสังคโลกสมัยโคยรอและเครื่องถ้วยชามขาวสมัยโชซ็อน หมู่บ้านเหล่านี้เป็นศูนย์กลางของการอนุรักษ์กระบวนการแบบดั้งเดิมไว้เมืองพี่เมืองน้องเมืองพี่เมืองน้อง. - จิ่งเต๋อเจิน , สาธารณรัฐประชาชนจีน (2540) - เซะโตะ , ญี่ปุ่น(2547) - เขตคังดง, เกาหลีใต้ - เขตคังนัม, เกาหลีใต้ - แซนตาเฟ (รัฐนิวเม็กซิโก), สหรัฐอเมริกา (2556)</doc>
