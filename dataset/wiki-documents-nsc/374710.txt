<doc id="374710" url="https://th.wikipedia.org/wiki?curid=374710" title="รัตโก มลาดิช">รัตโก มลาดิช รัตโก มลาดิช (; ; เกิด 12 มีนาคม ค.ศ. 1942 หรือ 1943) เป็นผู้นำการทหารและผู้ถูกกล่าวหาว่าเป็นอาชญากรสงครามชาวเซิร์บ รัตโกเป็นที่รู้จักขึ้นมาระหว่างสงครามยูโกสลาเวีย เริ่มจากการเป็นนายทหารระดับสูงแห่งกองทัพประชาชนยูโกสลาเวีย และเป็นเสนาธิการกองทัพเซิร์บบอสเนียระหว่างสงครามบอสเนีย ค.ศ. 1992-1995 ในปี ค.ศ. 1995 เขาถูกตั้งข้อหาการฆ่าล้างเผ่าพันธุ์ อาชญากรรมสงครามและอาชญากรรมต่อมนุษยชาติจากศาลอาญาระหว่างประเทศในอดีตยูโกสลาเวีย เนื่องจากเป็นนายพลทหารระดับสูงซึ่งมีความรับผิดชอบทางการบังคับบัญชา มลาดิชจึงถูกกล่าวหาโดยศาลอาญาระหว่างประเทศว่ารับผิดชอบต่อการล้อมซาราเยโวระหว่างปี ค.ศ. 1992-1995 และการสังหารหมู่เซเบรนิกา ซึ่งเป็นการสังหารหมู่ครั้งใหญ่ที่สุดในยุโรปหลังสงครามโลกครั้งที่สองยุติ เขาเป็นผู้หลบหนีคดีนานเกือบสิบหกปีจนกระทั่งถูกจับกุมโดยกองกำลังความมั่นคงเซอร์เบียเมื่อวันที่ 26 พฤษภาคม ค.ศ. 2011 ในลาซาเรโว เซอร์เบีย มลาดิชเป็นสมาชิกอย่างยาวนานของพรรคคอมมิวนิสต์ยูโกสลาเวีย เขาเริ่มต้นอาชีพทหารในกองทัพประชาชนยูโกสลาเวียในปี ค.ศ. 1965 และมีประวัติการทำงานไม่โดดเด่นมากนักในยูโกสลาเวียจนกระทั่งสงครามยูโกสลาเวียปะทุขึ้นในปี ค.ศ. 1991</doc>
