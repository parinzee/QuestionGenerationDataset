<doc id="727565" url="https://th.wikipedia.org/wiki?curid=727565" title="สังเวียนเดือด">สังเวียนเดือด สังเวียนเดือด () เป็นภาพยนตร์อเมริกันในปี ค.ศ. 2015 กำกับโดยแอนทวอน ฟูควา และเขียนโดยเคิร์ต ซัทเทอ นำแสดงโดย เจค จิลเลินฮาล, ฟอเรสต์ วิตเทกเกอร์ และราเชล แม็กอดัมส์ ภาพยนตร์เรื่องนี้ออกฉายเมื่อวันที่ 24 กรกฎาคม ค.ศ. 2015 โดยบริษัท ไวน์สไตน์เนื้อเรื่อง เนื้อเรื่อง. บิลลี่ โฮป (เจค จิลเลนฮาล) นักมวยผู้ยิ่งใหญ่ที่กำลังอยู่บนจุดสูงสุดของอาชีพ แต่แล้ววันหนึ่ง เขาก็ต้องสูญเสียภรรยาสุดที่รัก มอรีน (ราเชล แม็กอดัมส์) อย่างไม่มีวันกลับ ซ้ำร้ายเขาต้องสูญเสียสิทธิ์การเลี้ยงดูลูกสาวตามกฎหมายเนื่องจากพฤติกรรมก้าวร้าวของเขาเอง โลกที่เขาสร้างมากับมือเหมือนพังทลายไปต่อหน้าต่อตา แต่ชีวิตก็ยังมีความหวังที่จะกลับคืนวงการ เขาจึงมุ่งมั่นฝึกฝนโดยมี ไททัส (ฟอเรสท์ วิทเทคเกอร์) เป็นเทรนเนอร์และสู้สุดใจเพื่อชื่อเสียงและทวงศักดิ์ศรีของคนเป็นพ่อให้ได้นักแสดงนักแสดง. - เจค จิลเลินฮาล รับบทเป็น บิลลี่ โฮป - ฟอเรสต์ วิตเทกเกอร์ รับบทเป็น ไททัส - ราเชล แม็กอดัมส์ รับบทเป็น มอรีน โฮป - นาโอมี แฮร์ริส รับบทเป็น แองเจล่า ริเวร่า - วิคเตอร์ ออร์ติซ รับบทเป็น ราโมนส์ - เคอร์ติส เจมส์ แจ๊คสัน รับบทเป็น จอร์แดน เมน - มิเกล โกเมซ รับบทเป็น มิเกล "เมจิก" เอสโกบาร์ - อูน่า ลอว์เรนซ์ รับบทเป็น เลย์ล่า โฮป - โบ แนป รับบทเป็น จอน - ริต้า โอรา รับบทเป็น มาเรีย เอสโกบาร์ - แคลร์ โฟลีย์ รับบทเป็น อลิซ - สกายแลนด์ บรูคส์ รับบทเป็น ฮ็อพปี้ - มัลคอล์ เมย์ รับบทเป็น เกบ - จิม แลมบ์เพล รับบทเป็น ตัวเขาเอง - รอย โจนส์ จูเนียร์ รับบทเป็น ตัวเขาเองเพลงประกอบภาพยนตร์ เพลงประกอบภาพยนตร์. เพลง Cry For Love ของภาพยนตร์ สังเวียนเดือด ท่วงทำนองต่าง ๆ ที่ปรากฏในภาพยนตร์ทั้งหมดนั้นได้ เจมส์ ฮอร์เนอร์ นักแต่งเพลงชั้นยอดแห่งวงการ (ผู้คว้ารางวัลออสการ์จากเพลงประกอบภาพยนตร์ ไททานิค) มาช่วยแต่งท่วงทำนองความเข้มข้นและดราม่า ซึ่งเพลง Cry For Love ก็เป็นเพลงสุดท้ายของเขา ก่อนที่จะเสียชีวิตในวันที่ 22 มิถุนายน ค.ศ. 2015 ด้วยอุบัติเหตุเครื่องบินตก ต่อมาในเพลง Beast เป็นเพลงต้นฉบับของ Rob Bailey & The Hustle Standard กลุ่มศิลปินที่โด่งดังจากยูทูบ โดยเพลงนี้ถูกนำมารีมิกซ์ นอกจากนี้ยังได้ เอ็มมิเน็ม แรพเปอร์ชื่อดัง มาแต่งเพลงและร้องประกอบภาพยนตร์ให้ถึง 2 เพลง โดยเพลง Phenomenal เป็นเพลงแนวฮิปฮอปสูง ผสานกับความเข้มข้นของดนตรีที่ถ่ายทอดพลังที่ซ่อนเร้นของตัวละคร บิลลี่ โฮป เอาไว้ โดยเอ็มมิเน็ม เล่าถึงการแต่งเพลงนี้ไว้ว่า "มันต่างกับตอน 8 Miles พอควรเพราะครั้งนี้ผมต้องนึกตัวละครที่ เจค เป็นคนเล่น ไม่ใช่ตัวผมเองเหมือนใน 8 Miles โดยผมต้องทำให้แน่ใจว่าผมได้ใส่ทุกอารมณ์ทุกสถานการณ์ที่ตัวละครรู้สึกลงไปครบถ้วนโดยที่ตัวผมเองก็รู้สึกกับมันไปด้วย"รางวัล</doc>
