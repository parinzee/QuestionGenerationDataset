<doc id="236137" url="https://th.wikipedia.org/wiki?curid=236137" title="นักรบมิติอวกาศสปิลบัน">นักรบมิติอวกาศสปิลบัน นักรบมิติอวกาศสปิลบัน () เป็นภาพยนตร์โทคุซัทสึแนวเมทัลฮีโร่ลำดับที่ 5 ออกอากาศครั้งแรกเมื่อวันที่ 7 เมษายน ค.ศ. 1986 ถึงวันที่ 9 มีนาคม ค.ศ. 1987 โดยออกอากาศทางสถานีโทรทัศน์ทีวีอาซาฮี รวมทั้งสิ้น 44 ตอน ในประเทศไทย ได้เคยออกอากาศทาง สถานีโทรทัศน์สีกองทัพบกช่อง 7 มาแล้วถึง 2 ครั้ง และ ลิขสิทธิ์ในการจำหน่ายรูปแบบวิดีโอ(ในครั้งนั้น) คือ บริษัท วิดีโอสแควร์เนื้อเรื่องตัวละครชาวดาวคลินตัวละครอื่นๆอาวุธอุปกรณ์และพลังต่างๆของสปิลบันไฮเทคคริสตัลสูท อาวุธอุปกรณ์และพลังต่างๆของสปิลบัน. ไฮเทคคริสตัลสูท. ชุดเกราะของสปิลบัน, ไดอาน่า และเฮเลน โดยปกติถูกเก็บในยานแม่แกรนนาสก้า เมื่อใช้งานจะใช้คำว่า Kesshou ในการสวมเกราะโดยการสวมเกราะจะใช้เวลาในการสวมเกราะ 10 ไมโครวินาที (10/1 ล้านวินาที) โดยจะส่งในระบบของยาน- ข้อมูลชุดเกราะของสปิลบัน - ข้อมูลชุดเกราะของไดอาน่าเลดี้ ทั้งนี้ชุดเกราะไดอาน่าและเฮเลนมีรูปแบบเดียวกัน แต่แตกต่างตรงที่อาวุธที่ใช้โดยไดอาน่าเลดี้ใช้อาวุธ เลดี้สไนเปอร์ ส่วนเฮเลนเลดี้จะใช้เลดี้คัตเตอร์อาวุธท่าไม้ตายยานพาหนะจักรวรรดิ์วาร่า (ワーラー帝国)กองทัพของวาร่า จักรวรรดิ์วาร่า (ワーラー帝国). กองทัพของวาร่า. กองกำลังของวาร่ามีการแบ่งออกเป็น 3 กองกำลังได้แก่ กองกำลังจักรกล กองกำลังชีวะและกองกำลังสปายแต่เพราะกองกำลังสปายไม่มีกองทหารหรือนักรบเป็นของตัวเอง ฉะนั้นจึงมีเพียงกองกำลังจักรกลกับกองกำลังชีวะเท่านั้นที่ส่งสมุนออกไปสู้กับสปิลบัน อันได้แก่มนุษย์จักรกลต่อสู้ (戦闘機械人)มนุษย์จักรกลต่อสู้ (戦闘機械人). - เมก้าโชลเดอร์ (メカショルダー) (ตอนที่1) มนุษย์จักรกลต่อสู้ตัวแรกที่ถูกส่งมาสู้กับสปิลบัลและไดอาน่า มีลักษณะคล้ายแมงมุมที่มีหัวไหล่ใหญ่โตมีอาวุธซ่อนอยู่ทั้งปืนกล 3 ชุด ปืนยิงไฟฟ้าที่ซ่อนอยู่ใต้หน้ากาก ถูกสปิลบันยิงด้วย "เลเซอร์ สไนเปอร์" จนแขนขาดทั้งสองข้างแต่ก็ยังปล่อยวงแหวนที่กลางหลังไปรัดสปิลบันไว้ได้และพยายามจะเดินเข้าระเบิดพลีชีพแต่สปิลบันดิ้นหลุดจากวงแหวนได้ก่อนจึงจัดการด้วย "อาร์ค อิมพัลส์" - เมก้าบันเดอร์ (メカバンダー) (ตอนที่2) มนุษย์จักรกลต่อสู้ที่เฝ้าฐานทัพใต้ดินกลางกรุงแห่งแรกของวาร่า นอกจากแขนขนาดใหญ่ 2 แขนแล้วยังมีแขนกลที่ติดอาวุธจำนวนมากซ่อนอยู่ พร้อมด้วยเครื่องยิงระเบิดไฟฟ้าที่หัวไหล่ทั้งสองข้างและยังมีสแกนเนอร์ตรงหัวที่จับความเคลื่อนไหวของศัตรูได้อย่างแม่นยำทำให้ในการต่อสู้ครั้งที่ 2 สปิลบันใช้ "เลเซอร์ สไนเปอร์" ยิงตรงสแกนเนอร์นี้จนเมก้าบันเดอร์หมดฤทธิ์และถูกปราบด้วย "อาร์ค อิมพัลส์" - เมก้าชอคเกอร์ (メカジョ－カー) (ตอนที่3) มนุษย์จักรกลต่อสู้ที่คุ้มกันฐานปืนใหญ่ของวาร่า สามารถปล่อยสายเคเบิลจากบริเวณลำตัวที่ยิงกระแสไฟฟ้าออกมาได้และมีปืนใหญ่ซ่อนอยู่บริเวณลำตัวด้านขวาแต่ก็ถูกปราบลงด้วย "อาร์ค อิมพัลส์" ในเวลาไม่นาน - เมก้าพิวเตอร์ (メカピューター) (ตอนที่5) มนุษย์จักรกลต่อสู้ที่มีข้อมูลการต่อสู้ที่ผ่านมาของสปิลบันเก็บเอาไว้จึงสามารถโต้การโจมตีของสปิลบันได้เกือบทั้งหมด มีแผงยิงจรวดพลังติดตามตัวเป็นอาวุธแต่เพราะมันไม่มีข้อมูลของไดอาน่ามาก่อนจึงถูกเล่นงานด้วยการโจมตีประสานจากปืนเลเซอร์ของทั้งสองคน "ดับเบิลสไนเปอร์" จนเสียท่าและถูกปราบด้วย "อาร์ค อิมพัลส์" - เมก้านอติล่า (メカノーチラ) (ตอนที่7) มนุษย์จักรกลต่อสู้ที่มีรูปร่างเหมือนรถถังขนาดเล็ก มีหน้าที่คุ้มกันฐานทัพใต้น้ำของวาร่าโดยสามารถกดดันสปิลบันจนย่ำแย่ด้วยพลังการบดทับอันทรงพลังก่อนจะแปลงร่างกลับเป็นแบบฮิวมานอยด์ทำให้สปิลบันต้องรับการถ่ายโอนพลังงานจากชุดของไดอาน่าเลดี้แล้วใช้การขี่โฮเวอเลี่ยนพุ่งเข้าไปแล้วใช้ "อาร์ค อิมพัลส์" จัดการ - เมก้าแมชชีน (メカマジン) (ตอนที่8) มนุษย์จักรกลต่อสู้ที่ถูกสร้างขึ้นมาโดยมีอาวุธซ่อนอยู่อยู่มากมายใต้เกราะหัวไหล่ อาทิ ปืนกลที่ไหล่ซ้าย ปืนแสงไฟฟ้าที่ไหล่ขวาและกระสุนแสงจากบริเวณหัวเพื่อรับมือกับสปิลบันและไดอาน่าได้พร้อมๆกัน โดยสามารถเล่นงานไดอาน่าจนบาดเจ็บได้ครั้งนึงและทำลาย "เลดี้ สไนเปอร์" ลงได้ แต่ในการต่อสู้ครั้งที่ 2 ก็ถูกสปิลบันและไดอาน่าจัดการลงได้อย่างง่ายดาย - เมก้าโรบอตต้า (メカロボター) (ตอนที่10) มนุษย์จักรกลต่อสู้เพียงตัวเดียวที่ปฏิบัติงานภายใต้คำสั่งของกองกำลังสปายซึ่งเป็นการปฏิบัติการเดี่ยวครั้งเดียวของกองกำลังสปายอีกด้วย โดยแต่เดิมเป็นหุ่นยนต์ที่ริกกี้จ้างให้ไดโกโร่ช่วยประกอบให้โดยสนับสนุนทั้งเงินทุนและชิ้นส่วนตัวหุ่นด้วย ในครั้งแรกสปิลบันแอบเข้าไปตรวจสอบแต่ก็ไม่พบชิ้นส่วนอันตรายใดๆแต่หลังจากที่ไดโกโร่ประกอบใกล้เสร็จพวกวาร่าก็ลอบเข้าไปใส่ชิ้นส่วนอาวุธเพิ่มเติมพร้อมวางกับดักหวังลอบสังหารสปิลบัน ในงานเลี้ยงที่ไดโกโร่ฉลองที่ประกอบหุ่นยนต์ได้สำเร็จ เจ้าหุ่นยนต์ก็แอบใช้เข็มพิษที่ซ่อนอยู่ลอบแทงสปิลบันจนล้มลงแต่เพราะสปิลบันใส่เสื้อเกราะกันไว้จนรอดมาได้ทำให้พวกริกกี้ต้องเผยร่างจริงในรูปแบบมนุษย์จักรกลต่อสู้ที่มีเขาอันใหญ่ 2 อันงอกออกมาพร้อมด้วยปืนกลและปืนแสงไฟฟ้าที่ซ่อนอยู่เป็นอาวุธแต่ก็ถูกสปิลบันปราบลงได้ในที่สุด - เมก้ากันแมน (メカガンマン) (ตอนที่11) มนุษย์จักรกลรูปแบบมือปืนใส่หมวกคาวบอยและเสื้อคลุมตัวยาวที่ถูกส่งมาท้าทายโดยในยกแรกได้ทำการต่อสู้เพื่อเก็บข้อมูลการต่อสู้ของสปิลบันอย่างละเอียดมากขึ้นเพื่อเสริมกำลังให้เมก้ากันแมนแข็งแกร่งขึ้นเพื่อการต่อสู้ครั้งต่อไป อาทิ เกราะพลังงาน เรดาห์ตรวจจับความเคลื่อนไหวกดดันสปิลบันและเล่นงานไดอาน่าจนบาดเจ็บแต่เพราะวาร่าประเมินพลังความโกรธของสปิลบันต่ำไป เมื่อเห็นไดอาน่าถูกทำร้ายก็โกรธจัดต่อยหมัดเดียวเมก้ากันแมนถึงกับระบบรวนและถูกกำจัดด้วย "อาร์ค อิมพัลส์" - เมก้าฟรีซเซอร์ (メカフリーザー) (ตอนที่12) มนุษย์จักรกลต่อสู้ที่แฝงตัวอยู่ในบ้านหรูที่ครอบครัวนึงบังเอิญได้เป็นรางวัลจากการชิงโชค จากครอบครัวที่อยู่กันอย่างสนิมกลมเกลียวแต่พอย้ายมาอยู่ในบ้านที่โอ่อ่าพร้อมเงินสดจำนวนมากเป็นรางวัลสมาชิกในครอบครัวก็เริ่มทำตัวแปลกๆทั้งขี้เกียจทำงาน ใช้ชีวิตฟุ่มเฟือย ละโมบโลภมาก แล้งน้ำใจและทะเลาะกันอย่างขาดสติ เว้นแต่ลูกชายคนเล็กของบ้านที่รู้สึกถึงปรากฏการณ์แปลกๆในบ้านจึงขอร้องให้สปิลบันมาช่วยตรวจสอบ ผ่านอุปกรณ์สอดแนมที่ติดไว้กับหุ่นตัวเล็กเมื่อเกิดปรากฏการณ์ประหลาดที่ข้าวของเครื่องใช้ในบ้านมีเสียงประหลาดดังอื้ออึงทำให้สปิลบันบุกเข้าไปตรวจสอบ จากนั้นเฟอร์นิเจอร์ในบ้านทั้งตู้เย็น พัดลม เครื่องดูดฝุ่นก็รวมร่างกันกลายเป็นมนุษย์จักรกลต่อสู้ เมก้าฟรีซเซอร์สามารถพ่นไอเย็นจากส่วนลำตัวที่เหมือนตู้เย็นเพื่อแช่แข็งและใช้ท่อดูดฝุ่นที่แขนขวาเป็นตัวดูดและยังปล่อยแสงจากหลอดไฟบนหัวได้ด้วยแต่ก็ยังถูกสปิลบันเล่นงานด้วย "อาร์ค อิมพัลส์" ไปอีกตัว - ดริลแฮนเดอร์ (ドリルハンダー) (ตอนที่ 14) มนุษย์จักรกลต่อสู้ตัวแรกที่ไม่ได้มีชื่อนำด้วยคำว่า "เมก้า-" เป็นหุ่นยนต์รบที่มีสว่านเต็มตัวทั้งบนหัวไหล่ทั้งสองและแขนขวาโดยสามารถปล่อยสว่านเหล่านั้นพุ่งออกไปโจมตีได้ ดำเนินแผนการจับเด็กประถมและครูประจำชั้นเป็นตัวประกันพร้อมกับขโมยโฮเวอเลี่ยนของสปิลบันไปด้วยเพื่อหาทางทำลายเพราะหากรู้วิธีทำลายโฮเวอเลี่ยนแล้ว ก็สามารถทำลายยานรบอื่นทั้งไกออสหรือแม้แต่แกรนนาสก้าลงได้แต่เพราะโฮเวอเลี่ยนนั้นแข็งแกร่งมากไม่ว่าพวกวาร่าจะทำยังไงก็ไม่สามารถสร้างได้แม้รอยขีดข่วน เมื่อสปิลบันช่วยตัวประกันและโฮเวอเลี่ยนออกมาได้ก็สู้กับดริลแฮนเดอร์และปราบลงด้วยการขี่โฮเวอเลี่ยนแล้วใช้ "อาร์ค อิมพัลส์" จัดการทำลายลงได้ - บอสคอง (ボスコング) (ตอนที่ 16) มนุษย์จักรกลต่อสู้ทรงกอริลล่าที่คุ้มกันทะเลสาบใต้ดินที่พวกวาร่ายึดครองไว้เพื่อให้เทพวาร่ามาใช้เป็นที่พำนักพร้อมกับจับตัวคนในหมู่บ้านเป็นตัวประกัน บอสคองนั้นมีพละกำลังอันมหาศาลสามารถยกรถบรรทุกได้อย่าง่ายดายและมีหมัดเหล็ดที่สามารถยิงออกไปได้ราวกับเป็นตุ้มยักษ์เป็นอาวุธ ต่อสู้กับสปิลบันอย่างดุเดือดและปราบลงได้ด้วย "อาร์ค อิมพัลส์" - บล็อกเคอร์ (ブロッカー) (ตอนที่17) มนุษย์จักรกลต่อสู้ที่ปลอมเป็นหมอทำการรักษาสปิลบันที่หมดสติแต่จริงๆแล้วเป็นการทำให้สปิลบันติดอยู่ในสภาพกึ่งฝันและเล่นงานด้วยภาพมายาอย่างหนักหน่วงจนเมื่อไดอาน่าเห็นความผิดปกติที่สายไฟและขั้วไฟฟ้าที่ติดอยู่กับตัวสปิลบันในห้องฉุกเฉินไม่ได้ต่อเข้ากับเครื่องช่วยชีวิตแต่อย่างใดแต่โยงติดกับแขนหุ่นยนต์ที่ซ่อนอยู่ใต้ผ้าม่านจึงดึงออกหมดทำให้สปิลบันสามารถฟื้นคืนสติกลับมาได้และแปลงร่างเข้าต่อสู้กับพวกวาร่า หมอกำมะลอจึงเผยร่างเป็นมนุษย์จักรกลต่อสู้สีขาวที่มีแขนขวาเป็นตะขออันใหญ่ บล็อกเคอร์สามารถแยกชิ้นส่วนร่างกายเข้าโจมตีได้สมชื่อแม้หัวหลุดจากตัวก็ยังไม่สิ้นฤทธิ์แต่ก็ถูก "อาร์ค อิมพัลส์" ทำลายร่างจนไม่เหลือซาก - โดเบร่า (ドーベラー) (ตอนที่18) มนุษย์จักรกลต่อสู้รูปแบบสุนัขโดเบอแมนที่รับคำสั่งออกตามล่าเด็กสาวชื่อ "คาริ" ซึ่งเป็นมนุษย์ดาวแพลนท์ที่วางแผนจะรวมร่างกับมนุษย์ดาวซาฮาร่าเพื่อกำเนิดมนุษย์ชีวะที่ทรงพลังเพื่อต่อกรกับวาร่า โดเบร่าสามารถปล่อยโดรนขนาดเล็กเพื่อติดตามและโจมตีเหยื่อแบบไม่ลดละและตัวโดเบร่าก็สามารถพ่นลูกระเบิดแสงจากปากได้ ร่วมมือกับเฮลไบร่าเพื่อตามจับตัวคาริแต่ก็ถูกสปิลบันขี่โฮเวอเลี่ยนแล้วจัดการลงได้ด้วย "อาร์ค อิมพัลส์" - เด็นจิร่า (デンジラー) (ตอนที่19) มนุษย์จักรกลต่อสู้ที่มีรูปร่างเป็นแผ่นกลมขนาดใหญ่ที่ปล่อยกระแสไฟฟ้าแรงสูงออกมาและสามารถส่งคลื่นคำสั่งแก่หุ่นยนต์ตัวอื่นๆ ดำเนินแผนการขโมยหุ่นยนต์ที่มนุษย์สร้างขึ้นเพื่อดัดแปลงไว้ใช้ จนสปิลบันต้องปลอมตัวเป็นหุ่นยนต์เพื่อลอบเข้าฐานลับ เด็นจิร่ามีแขนกลติดยึดกับสายเคเบิลซ่อนอยู่ใช้เป็นอาวุธแต่ความสาารถหลักก็คือปล่อยกระแสไฟฟ้าแรงสูงออกมาทำให้สปิลบันเสียท่าไปเช่นกันแต่เพราะสปิลบันแกร่งกว่าจึงหลุดพ้นจากพันธนาการและจัดการเด็นจิร่าด้วยทวินเบลดโดยไปเสียบทะลุเด็นจิร่าที่อยู่ห่างออกไปมากและกำจัดด้วย "อาร์ค อิมพัลส์" - ชารินเดอร์ (シャリンダー) (ตอนที่20) มนุษย์จักรกลต่อสู้ที่มีวงล้อติดข้อมือเป็นอาวุธ ดำเนินแผนร่วมกับพวกริกกี้เพื่อจับตัว "ดอกเตอร์ซากาตะ" ผู้เชี่ยวชาญการสร้างแอนดรอยด์ที่สมบูรณ์แบบเพื่อให้มาร่วมในแผนการส่งแอนดรอยด์ตัวแทนเข้ายึดครองโลกจึงจับตัวดอกเตอร์ไปพร้อมกับภรรยาชื่อ "นาซึโกะ" และทรมานนาซึโกะด้วยการช๊อตไฟฟ้าเพื่อให้ดอกเตอร์ยอมร่วมมือแต่ทั้งดอกเตอร์และภรรยาใจแข็งไม่ยอมร่วมมือทำให้พวกวาร่าเร่งกระแสไฟฟ้าขึ้นทำให้นาซึโกะเกิดมีพลังขึ้นจนพังกรงขังและพาดอกเตอร์หนีออกมาแต่เจอชารินเดอร์ขวางและเพื่อปกป้องสามีทำให้นาซึโกะถูกชารินเดอร์ยิงแสงจากตาเข้าใส่จนร่างระเบิดจึงได้รู้ว่านาซึโกะนั้นก็เป็นแอนดรอยด์เพราะภรรยาตัวจริงของดอกเตอร์ได้เสียชีวิตไปแล้ว ในการต่อสู้กับสปิลบันชารินเดอร์ก็มีรถจี๊ปเป็นพาหนะขับเคี่ยวกับโฮเวอเลี่ยนของสปิลบันแต่ถูก "โฮเวอเลี่ยน รัช" ของสปิลบันพุ่งชนจนถูกทำลายส่วนตัวชารินเดอร์ก็ถูก "อาร์ค อิมพัลส์" จากการขี่โฮเวอเลี่ยนจนถูกทำลาย - ซาตาน (サータン) (ตอนที่22) มนุษย์จักรกลต่อสู้ที่จำแลงร่างเป็นชายชาวตะวันออกกลางโพกศีรษะที่ใช้การสะกดจิตครอบงำเหล่าวัยรุ่นเพื่อมาเป็นเครื่องมือในการกำจัดสปิลบันมีทั้งวงดนตรีร็อค หนุ่มที่ไม่เก่งกีฬาหรือแม้แต่เด็กเนิร์ดติดการ์ตูนแอ็คชั่น ร่างจริงของซาตานคือมนุษย์จักรกลต่อสู้ที่มีดาบโค้งเล่มใหญ่เป็นอาวุธหลัก สามารถปล่อยหงอนบนหัวซัดเป็นใบมีดได้และยังมีกรงเล็บที่แหลมคมอีกด้วย ต่อสู้กับสปิลบันอย่างสูสีแต่ก็ถูกปราบลงด้วย "อาร์ค อิมพัลส์" ในที่สุด - โกโดร่า (ゴドラー) (ตอนที่23) มนุษย์จักรกลต่อสู้ที่ซุ่มทำร้ายคนบนภูเขาริวจินเพื่อไม่ให้ผู้ใดกล้ำกรายเข้าไป ก่อนที่วาร่าจะลักพาตัว "ดอกเตอร์โยเนดะ" ผู้เชี่ยวชาญมาเพื่อตามหาอุกกาบาตที่มีแรงดึงดูดสูงมาใช้เพื่อรวบรวมน้ำให้วาร่า โกโดร่าสามารถแปลงเป็นบอลลายพรางลูกใหญ่เข้าจู่โจมและมีหนามแหลมตามตัวที่ยิงออกไปเป็นจรวดมิซไซส์ได้ เข้าต่อสู้กับสปิลบันและไดอาน่าอย่างดุเดือดด้วยการแปลงเป็นบอลยักษ์พุ่งเข้าใส่แต่ก็ถูกเล่นงานด้วย "ดับเบิล สไนเปอร์" และถูก "อาร์ค อิมพัลส์" จัดการลงไปได้อีกนิวมนุษย์จักรกลต่อสู้ (ニュー戦闘機械人)นิวมนุษย์จักรกลต่อสู้ (ニュー戦闘機械人). - พันเชอร์ (パンチャー) (ตอนที่25) นิวมนุษย์จักรกลต่อสู้ตัวแรกที่จักรพรรดิ์กิโยตินประกอบขึ้นมีรูปร่างคล้ายกับปูตัวใหญ่ที่มีแขนขวาเป็นก้ามปูขนาดมหึมาที่สามารถถอดแยกออกจากตัวได้อีกทั้งยังมีแรงหนีบมหาศาลจับยึดสปิลบันได้อย่างเหนียวแน่นอีกทั้งยังมีพลังในการต่อสู้ที่แข็งแกร่งมากจนสปิลบันและไดอาน่าต่อสู้ได้อย่างยากลำบากกว่าจะปราบลงได้ด้วย "อาร์ค อิมพัลส์" ก็ถึงกับทำให้สปิลบันพลังงานแทบจะหมดเลยทีเดียวแต่นั่นก็คือจุดประสงค์ของแผนนี้โดยกิโยตินให้พันเชอร์เป็นนกต่อสู้กับสปิลบันจนสปิลบันพลังงานหมดแล้วให้ชาโดว์กับกาเชอร์ที่ได้รับมีดสั้นแบบใหม่ที่สามารถแทงทะลุ "ไฮเทค คริสตัลสูท" ได้หวังให้ทั้งสองคอยแทงซ้ำแต่ก็ลืมไปว่าสปิลบันยังมีแรงเหลือจะสู้อยู่ ชาโดว์และกาเชอร์จึงถูกสปิลบันจัดการด้วยทวินเบลดจนเสียชีวิตทั้งคู่ - เมโด้ (メドー) (ตอนที่26) นิวมนุษย์จักรกลต่อสู้รูปร่างมนุษย์งูที่กิโยตินสร้างขึ้นโดยให้มีรูปลักษณ์เหมือนกับผู้หญิงและมีเสียงของเฮเลนมาใช้ในการกำจัดสปิลบันร่วมกับแอนดรอยด์ฝาแฝดของเฮเลนที่กิโยตินสร้างให้มีรูปร่างเหมือนกับเฮเลนอีกตัวมาคอยช่วยโดยแอนดรอยด์ตัวนี้แม้แต่ "เซิร์ช อนาไลเซอร์" ของสปิลบันก็ยังตรวจสอบแยกแยะไม่ได้หวังให้สปิลบันสับสนว่าทั้งแอนดรอยด์และเมโดคือเฮเลนที่ถูกดัดแปลงมา เมโดนั้นถึงไม่ใช้เสียงของเฮเลนมาลวงก็มีความคล่องแคล่วเคลื่อนไหวไปมาได้รวดเร็วราวกับงูและมีหน้าไม้ที่ยิงลูกศรระเบิดอันรุนแรงเป็นอาวุธแล้วยังใช้หางงูของลำตัวท่อนล่างฟาดใส่ได้ราวกับแส้ กว่าที่สปิลบันจะตัดใจวัดดวงจัดการด้วย "อาร์ค อิมพัลส์" ก็เล่นเอาอ่วมไปไม่น้อยเลยทีเดียว - คามิล่า (カーミラー) (ตอนที่27) นิวมนุษย์จักรกลต่อสู้รูปแบบค้างคาวยักษ์สีแดง รับคำสั่งให้ออกตามล่าคู่รักมนุษย์ดาวฟอกก์เพื่อดูดเลือดซึ่งมีสีน้ำเงินแล้วกลั่นตัวเพื่อเป็นอัญมณีที่สามารถต่อชีวิตให้กับวาร่าได้ โดยคามิล่าสามารถบินไปมาด้วยปีกอันใหญ่และยังสามารถแลบลิ้นยาวๆมาใช้เพื่อดูดเลือดหรือโจมตีได้ด้วย ร่วมมือกับเดธซีโร่ในการตามล่าคู่รักต่างดาวและในการต่อสู้กับสปิลบันแต่ก็ถูกเล่นงานด้วย "อาร์ค อิมพัลส์" ในตอนท้าย - ดิสก์ (ディスク) (ตอนที่28) นิวมนุษย์จักรกลต่อสู้ที่ร่วมในแผนการสะกดจิตโดยใช้แผ่นดิสก์ที่บันทึกเสียงของแพนโดร่าซึ่งเล่านิทานเกี่ยวกับตำนานกรีกโบราณให้แก่แม่ที่กำลังตั้งครรภ์ฟังแต่การสะกดจิตไม่ได้พุ่งเป้าไปที่ตัวแม่แม้จะฟังเพลินจนไม่สนอะไรก็ตามแต่เป้าหมายคือการล้างสมองเด็กที่อยู่ในท้องเพื่อปลูกฝังสิ่งชั่วร้ายให้เด็กๆเหล่านั้นกลายเป็นเครื่องมือของวาร่าในอนาคต ดิสก์สามารถยิงแผ่นดิสก์ออกไปโจมตีได้อีกทั้งยังใช้แผ่นดิสก์ขนาดใหญ่ที่มือขวาเป็นอาวุธ สามารถใช้ดิสก์นี้สะท้อนแสงให้ตาพร่าหรือสะท้อนแสงเลเซอร์ก็ได้แต่ก็ถูกสปิลบันจัดการด้วย "อาร์ค อิมพัลส์" ในที่สุด - ออฟไซด์ (オフサイド) (ตอนที่29) นิวมนุษย์จักรกลต่อสู้รูปแบบนักอเมริกันฟุตบอลที่ร่วมมือกับเฮลไบร่ารุมเล่นงานไดอาน่าที่ได้รับบาดเจ็บ สามารถถอดลูกบอลบนหัวมาใช้เป็นลูกระเบิดได้และยังใช้ร่างกายอันแข็งแกร่งพุ่งเข้าแทคแบบนักอเมริกันฟุตบอลได้ด้วย สามารถเล่นงานไดอาน่าจนบาดเจ็บสาหัสแต่สปิลบันก็ตามมาช่วยได้ทันพอดีและสู้กับออฟไซด์จนได้จังหวะยิง "เลเซอร์ สไนเปอร์" ใส่หัวของมันอย่างจังจนมันปล่อยลูกบอลระเบิดออกมาไม่ได้อีกและถูกจัดการด้วย "อาร์ค อิมพัลส์" - คุรุแมน (クルマン) (ตอนที่30) นิวมนุษย์จักรกลต่อสู้รูปแบบรถตู้สีดำที่คอยติดตามเฮเลนที่ถูกล้างสมองให้ไปลอบสังหารสปิลบันเมื่อแผนนั้นล้มเหลวจากความช่วยเหลือของดอกเตอร์ไบโอทำให้เฮเลนได้สติและหนีไปหาสปิลบันได้ คุรุแมนในร่างรถตู้ก็ได้รับคำสั่งให้ตามจับเฮเลนกลับมาโดยไล่ล่าไปตามที่ต่างๆโดยคุรุแมนในร่างต่อสู้ก็เหมือนจับรถตู้ยกตั้งขึ้นแล้วมีแขนขางอกออกมาเท่านั้น แม้จะมีรูปร่างเหมือนรถตู้ที่ดูอุ้ยอ้ายแต่สามารถไล่ล่าเฮเลนไปได้แม้อยู่ในตึกหรือแม้แต่ในลิฟท์ ในร่งรถตู้นั้นมีเกราะที่แข็งแกร่งแม้ "เลเซอร์ สไนเปอร์" ก็ยังยิงไม่เข้าและสามารถจับสปิลบันลากไปกับพื้นแต่ก็ถูกสปิลบันยิง "เลเซอร์ สไนเปอร์" เข้าไปใต้ท้องรถซึ่งเป็นจุดสำคัญก่อนจะถูกจัดการด้วยการขี่โฮเวอเลี่ยนแล้วใช้ "อาร์ค อิมพัลส์" กำจัด - แอนท่อม (アントム) (ตอนที่31) นิวมนุษย์จักรกลต่อสู้รูปแบบผึ้งสีขาวร่วมดำเนินแผนการสร้างแผ่นดินไหวโดยแอนท่อมจะใช้เข็มที่ซ่อนในปากเจาะโครงสร้างพื้นฐานใต้ดินแล้วปล่อยสารกัดกร่อนที่มีฤทธิ์รุนแรงทำลายฐานรากของอาคารบ้านเรือนแล้วใช้เครื่องส่งแรงสั่นสะเทือนของกิโยตินสร้างแผ่นดินไหวรุนแรงเพื่อไล่คนออกจากพื้นที่เพื่อนำไปสร้างฐานของวาร่าแต่ถูกขัดขวางโดยพวกสปิลบันที่ได้เฮเลนเลดี้มาช่วยต่อสู้แผนจึงล้มเหลว แอนท่อมสามารถปล่อยโดรนผึ้งตัวเล็กมาช่วยโจมตีได้แต่ก็พลาดท่าถูกกำจัดด้วย "อาร์ค อิมพัลส์" ไปจนได้ - ซึตาร่า (ツターラ) (ตอนที่32) นิวมนุษย์จักรกลต่อสู้รูปแบบไม้เลื้อยเถาวัลย์ที่สามารถเปลี่ยนสิ่งมีชีวิตให้กลายเป็นต้นไม้ด้วยคลื่นชนิดพิเศษเพื่อวางแผนเปลี่ยนประชากรมนุษย์ให้เป็นต้นไม้ สามารถปล่อยเถาวัลย์จากปากและปลายนิ้วเข้าไปรัดร่างศัตรูและสามารถปล่อยกระแสไฟช๊อตได้แต่ก็ถูกปราบด้วยความร่วมมือกันของพวกสปิลบันจนถูกทำลายด้วย "อาร์ค อิมพัลส์" ไปอีกราย - ไบเคอร์ (バイカー) (ตอนที่33) นิวมนุษย์จักรกลต่อสู้รูปแบบมอเตอร์ไซด์ที่แปลงร่างเป็นมอเตอร์ไซด์ฮาร์เล่ย์ให้กิโยตินขับขี่เพื่อดำเนินแผนการชักชวนแก็งก์มอเตอร์ไซด์มาเป็นพวก ไบเคอร์มีร่างกายที่แข็งแกร่งสามารถทน "เลดี้ สไนเปอร์" ของไดอาน่าเลดี้ได้ สามารถยิงกระสุนออกมาได้ในสภาพมอเตอร์ไซด์ ในร่างต่อสู้ก็ยิงแสงทำลายจากปืนที่แขนซ้ายและพุ่งชนด้วยความเร็วก็ได้แต่ก็พ่ายแพ้ให้แก่โฮเวอเลี่ยนจนถูก "อาร์ค อิมพัลส์" จัดการลงในที่สุด - ยูเมะปัคคุน (ユメパックン) (ตอนที่34) นิวมนุษย์จักรกลต่อสู้ตัวอ้วนกลมที่ปรากฏตัวในช่วงคริสมาสต์ออกดำเนินแผนการดักจับความฝันของเด็กได้ตามชื่อ "ตัวเก็บฝัน" ส่งผลให้เด็กๆเหล่านั้นหมดอาลัยตายอยากไม่อยากใช้ชีวิตต่อไป ยูเมะปัคคุนมีร่างกายที่ทนทานพอสมควรซึ่งทน "เลเซอร์ สไนเปอร์" ได้และสามารถปล่อยบอลลูนระเบิดออกมาได้แต่ก็ถูกเล่นงานด้วยการโจมตีประสาน "ทริปเปิ้ลบอมเบอร์" ของพวกสปิลบันจนถูกกำจัดลงด้วย "อาร์ค อิมพัลส์" - ชิชิด้อน (シシドン) (ตอนที่35) นิวมนุษย์จักรกลต่อสู้รูปแบบสิงโตเชิดของญี่ปุ่นปรากฏตัวช่วงปีใหม่เพื่อดำเนินแผนการแจกจ่ายกระจกต้องสาปที่ทำให้ผู้ที่รับไปส่องหน้าจะเห็นว่าหน้าตัวเองนั้นดูสวยดูดีและหลงไหลกับภาพลวงตานั้นแต่ในความจริงจะกลายเป็นมัมมี่ไปด้วยผลของผงยาหลอนประสาทที่ใส่ไว้ในกระจก ชิชิด้อนนั้นสามารถเคลื่อนที่ได้รวดเร็วด้วยโรลเลอร์สเก็ตและสามารถปล่อยระเบิดออกมาจากปากในรูปสิ่งของที่เกี่ยวกับปีใหม่ และยังสามารถยืดคอและแขนออกไปรัดพวกสปิลบันได้พร้อมกันทั้งสามคนจัดเป็นศัตรูที่ร้ายกาจทีเดียวสำหรับรูปลักษณ์และท่าทางที่ขบขันแต่ก็ถูกเล่นงานด้วย "ทริปเปิ้ลบอมเบอร์" และถูกกำจัดด้วย "อาร์ค อิมพัลส์" ไปในที่สุด - วัลเซอร์ (ワルサー) (ตอนที่36) นิวมนุษย์จักรกลต่อสู้ที่ติดตั้งปืนใหญ่เอาไว้ที่หัวไหล่ถูกส่งมาเสริมในแผนการของโยคิและพวกลัทธิมูมูมูโดยพลการเนื่องจากริกกี้นั้นไม่ไว้ใจในตัวโยคิจึงยุยงให้เดธซีโร่ส่งวัลเซอร์เข้าไปสู้ เมื่อวัลเซอร์ปรากฏตัวโยคิกับพวกสมุนก็ล่าถอยไปให้วัลเซอร์สู้กับพวกสปิลบันตามลำพัง วัลเซอร์ใช้ปืนใหญ่ยิงถล่มพวกไดอาน่าจนย่ำแย่แต่วัลเซอร์ไม่ถนัดการต่อสู้ระยะประชิดเอาเสียเลยจึงถูกเล่นงานได้ง่ายๆด้วย "ทวินเบลด" ก่อนจะโดน "ดับเบิล สไนเปอร์" เข้าไปอีกและถูกกำจัดด้วย "อาร์ค อิมพัลส์" - เบรนเดอร์ (ブレンダー) (ตอนที่38) นิวมนุษย์จักรกลต่อสู้ที่มีสมองของสองสามีภรรยานักวิจัยที่ถูกถ่ายโอนมาใส่ไว้ในตัว ซึ่งคู่สามาภรรยานี้ได้สร้างอุปกรณ์ที่มีเทคโนโลยีระดับสูงอันเป็นที่ต้องการของวาร่า สมองเทียมที่ใส่ไว้ในตัวเบรนเดอร์นั้นมีเสียงพูดของสามีภรรยาดังออกมาด้วยทำให้พวกสปิลบันลังเลอยู่ไม่น้อยเพราะถูกหลอกว่าสมองนั้นเป็นสมองของคู่สามีภรรยานักวิจัยจริงแต่เมื่อสมองเทียมนั้นถูกทำลายคู่สามีภรรยาจึงได้สติกลับคืนมาด้วย แม้ไม่ใช้เทคนิคนี้เบรนเดอร์ก็มีความสามารถในการต่อสู้สูงสามารถปล่อยหนวดสองเส้นที่ปล่อยระเบิดไฟฟ้าออกมาได้รอบทิศเป็นอาวุธแต่ก็ถูกจัดการด้วย"ดับเบิล สไนเปอร์" เข้าและ "อาร์ค อิมพัลส์" ในที่สุด - มนุษย์จักรกลต่อสู้ของโยคิ (ヨウキ戦闘機械人) (ตอนที่39) หรืออาจจะเรียกว่ามนุษย์จักรกลวิญญาณถูกโยคิสร้างขึ้นมาจากเศษซากของเหล่ามนุษย์จักรกลที่ถูกกำจัดมาประกอบเข้าด้วยกันแบบปนๆกันไป ทั้งหัวของบล็อกเคอร์ ลำตัวและขาของโกโดร่า แขนซ้ายที่เอาแขนขวาของพันเชอร์มาใส่ แขนขวาของชารินเดอร์ เท้าซ้ายของเมก้าพิวเตอร์และเท้าขวาของยูเมะปัคคุนเข้าเล่นงานเดธซีโร่ทีเผลอจนสลบและเข้าสู่ห้องโถงพร้อมกับโยคิเพื่อยึดอำนาจแต่จักรพรรดิ์กิโยตินก็คาดไว้แล้วว่าโยคิจะทรยศจึงเรียกนิวมนุษย์จักรกลต่อสู้ "แวคิวเมอร์" ออกมาร่วมกับเดธซีโร่ที่ตามมาสมทบจับคู่แทคทีมสู้กับโยคิและสมุนจักรกล จนในที่สุดก็ถูกแวคิวเมอร์ใช้พัดลมดูดและบดขยี้จนไม่เหลือซาก - แวคิวเมอร์ (バキューマー) (ตอนที่39) นิวมนุษย์จักรกลต่อสู้ที่เป็นอาวุธลับของจักรพรรดิ์กิโยตินที่สร้างเตรียมเอาไว้เผื่อโยคิจะทรยศ เข้าแทคทีมกับเดธซีโร่เพื่อสู้กับโยคิและมนุษย์จักรกลวิญญาณ โดยแวคิวเมอร์นั้นมีพัดลมดูดตัวใหญ่ที่กลางลำตัวนอกจากจะมีแรงดูดสูงมากแล้วยังมีใบพัดที่แข็งแกร่งสามารถบดขยี้ทุกสิ่งที่ดูดเข้ามาและทำลายได้ในทันที แรงดูดนั้นสามารถทำลายมนุษย์จักรกลวิญญาณของโยคิเป็นชิ้นๆอีกทั้งยังสามารถดูดพลังวิญญาณของโยคิเข้าไปจนโยคิไม่สามารถคงสภาพเป็นวิญญาณได้และถูกแพนโดร่าเล่นงานด้วยแสงจากคฑาในที่สุด หลังกำจัดโยคิได้ก็ติดตามเดธซีโร่รีบไปจับตัวพวกลัทธิมูมูมูที่หลุดจากการครอบงำของโยคิเพื่อใช้เป็นตัวประกันแต่ก็ถูกสปิลบันเข้าขัดขวางจนต่อสู้กัน แวคิวเมอร์สามารถใช้พัดลมดูดของมันดูดพลังงานเลเซอร์เข้าไปจนเลเซอร์ทำอะไรไม่ได้และหวังจะดูดพวกสปิลบันเข้ามาเพื่อบดขยี้แต่ถูกสปิลบันเสียบทะลุด้วยทวินเบลดก่อนจะถูกจัดการด้วย "อาร์ค อิมพัลส์" - คุมาซอน (クマソン) (ตอนที่40) นิวมนุษย์จักรกลต่อสู้รูปแบบซามูไรที่กิโยตินสร้างขึ้นเพื่อสังหารสปิลบันโดยเฉพาะแต่ก่อนอื่นจะต้องตามหาดาบที่ทรงพลังคู่ควรแก่คุมาซอนเพื่อให้มีพลังที่แกร่งกว่าสปิลบันโดยดาบเล่มนั้นมีชื่อว่า "อิคาซึจิ" ที่ถูกซ่อนในวัดแห่งนึง ในตอนแรกเป็นเพียงดาบขึ้นสนิมที่ดูไร้ประโยชน์แต่เมื่อคุมาซอนอัดพลังกระแสไฟฟ้าเข้าไปก็กลับคืนสภาพเป็นดาบที่ทรงพลังเหนือกว่าทวินเบลดของสปิลบันซะอีกทำให้พวกสปิลบันถูกเล่นงานอย่างหนักหน่วงแต่ด้วยพลังของเด็กหญิงของตระกูลที่ดูแลศาลเจ้าชื่อ "มายูมิ" มีพลังที่สามารถสะกดพลังของดาบอิคาซึจิลงให้กลับไปอยู่ในสภาพของดาบขึ้นสนิมได้เปิดโอกาสให้สปิลบันจัดการคุมาซอนลงด้วย "อาร์ค อิมพัลส์" ในที่สุด - มูฟแมน (ムーブマン) (ตอนที่41) นิวมนุษย์จักรกลต่อสู้รูปแบบกล้องถ่ายภาพยนตร์ที่ติดตามเดธซีโร่ในแผนลักพาตัวเพื่อตามจีบไดอาน่า โดยวางแผนสร้างหนังรักโรแมนติกที่เดธซีโร่แต่งงานกับไดอาน่าและปราบสปิลบันลงได้ แน่นอนว่าต้องไม่ได้รับความยินยอมจากไดอาน่าอยู่แล้ว มูฟแมนสามารถยิงแสงทำลายจากกล้องบนหัวและสามารถหายตัวไปกับแสงไฟได้ อีกทั้งยังสร้างลวงตาของตัวเองออกมาลวงศัตรูได้แต่ก็ถูกจัดการด้วย "ดับเบิล สไนเปอร์" และ "อาร์ค อิมพัลส์" จนได้ - บรีซเซอร์ (ブリザー) (ตอนที่42) นิวมนุษย์จักรกลต่อสู้ตัวสุดท้ายมีรูปร่างคล้ายช้างน้ำสามารถปล่อยแก๊สแช่แข็งออกมาได้ ติดตามเดธซีโร่ในการแช่แข็งกรุงโตเกียวผ่านการแช่แข็งน้ำในท่อประปา แก๊สแช่แข็งของมันทรงพลังมากจนพวกสปิลบันต้องปรับแต่ง "ไฮเทค คริสตัลสูท" เพื่อเพิ่มความทนทานต่อความหนาวเย็นแต่บรีซเซอร์ก็สามารถพ่นไฟได้ด้วยทำให้ในการปราบมัน สปิลบันต้องให้แกรนนาสก้าในสภาพคอมแบทฟอร์เมชั่นยิงสารแช่แข็งออกมาเพื่อแช่แข็งบรีซเซอร์เพื่อเปิดโอกาสให้สปิลบันจัดการด้วย "อาร์ค อิมพัลส์" ได้ในที่สุดสิ่งมีชีวิตต่อสู้ (戦闘生物)สิ่งมีชีวิตต่อสู้ (戦闘生物). - กุจา (グジャ) (ตอนที่6) สิ่งมีชีวิตต่อสู้ตัวแรกมีลักษณะเหมือนก้อนเมือกที่เปลี่ยนรูปร่างได้ โดยในสภาพปกติจะเหมือนทากต่างดาวลอยไปลอยมาได้แต่ก็สามารถเปลี่ยนโครงสร้างจนกลายเป็นเมือกสีเขียวที่ลอดผ่านช่องแคบๆได้และยังเปลี่ยนเป็นร่างต่อสู้ที่ดูเหมือนดาวทะเลขนาดเท่าคนเพื่อโอบรัดและกินคนๆนั้นเข้าไปอีกทั้งกุจายังสามารถลอกเลียนรูปแบบของคนที่มันกินเข้าไปได้อีกด้วย กุจาถูกส่งไปชิงโคตรเพชรโซโลมอนเพื่อเป็นบรรณาการแด่เทพวาร่า หลังจากหนีไปได้ในการต่อสู้กับสปิลบันยกแรกด้วยความช่วยเหลือของเฮลไบร่า ดอกเตอร์ไบโอก็เพิ่มขีดความสามารถจนกุจาพ่นแก๊สพิษออกมาได้แต่ในขณะที่กำลังจะจัดการกลืนกินสปิลบันก็บังเอิญถูกกระแสไฟฟ้าจากชุดของไฮเทค คริสตัลสูทจนโมเลกุลในร่างรวนไปมาจนรักษาสภาพร่างไว้ไม่ได้และถูกจัดการด้วย "อาร์ค อิมพัลส์" - วาตะจา (ワタジャ) (ตอนที่13) สิ่งมีชีวิตต่อสู้ที่ดอกเตอร์ไบโอสร้างขึ้นมาอย่างเร่งรีบเพื่อต้องการพิสูจน์ตัวเองว่าเป็นผู้เชี่ยวชาญด้านไบโอเทคโนโลยีที่เหนือกว่า เพราะเดธซีโร่กับริกกี้รวมหัวกันจับนักวิจัยที่เชี่ยวชาญด้านไบโอเทคโนโลยีชาวโลกเป็นตัวประกันและบังคับให้สร้างสิ่งมีชีวิตต่อสู้ขึ้นมาซึ่งการทำเช่นนี้ก็เพื่อเหยียดหยามและเขี่ยดอกเตอร์ไบโอให้พ้นตำแหน่งแต่สุดท้ายสิ่งมีชีวิตต่อสู้นั้นก็ถูกสปิลบันทำลายโดยง่าย ทันใดนั้นวาตะจาก็โผล่ออกมาจากดอกไม้ท่ามกลางการต่อสู้ในรูปของปุยฝ้ายที่ล่องลอยไปมาเข้าพัวพันสปิลบันระหว่างการต่อสู้โดยดอกเตอร์ไบโอสามารถควบคุมวาตะจาได้ด้วยคลื่นไฟฟ้า เนื่องจากวาตะจาตอบสนองต่อพลังงานทุกรูปแบบสปิลบันจึงล่อวาตะจาให้ตามเข้าไปกินพลังงานในปืนเลเซอร์ สไนเปอร์ก่อนจะถูกยิงออกมาจนวาตะจาบาดเจ็บและถูกกำจัดด้วย "อาร์ค อิมพัลส์" แม้วาตะจาจะถูกกำจัดแต่ก็สร้างผลงานได้ดีกว่าสิ่งมีชีวิตต่อสู้ของพวกเดธซีโร่มาก แพนโดร่าจึงมอบรางวัลปลอบใจแก่ดอกเตอร์ไบโอโดยอนุญาตให้เฮเลนเป็นอิสระซักระยะนึง ดอกเตอร์ไบโอจึงทำลายรีโมทควบคุมก่อนจะนำกลับมาใช้ใหม่ในตอนที่ 18 - อุมิจา (ウミジャ) (ตอนที่15) สิ่งมีชีวิตต่อสู้รูปร่างคล้ายหมึกผสมแมงกะพรุนตัวสีเทาถูกส่งไปดำเนินแผนการปล่อยปรสิตไปกับน้ำทะเลเมื่อผู้ใดถูกกัดโดยปรสิตนี้จะมีอาการประสาทหลอนโดยพยายามจะกลับลงทะเลเพราะเชื่อว่าตนจะสามารถกลับกลายเป็นพรายน้ำได้แต่หากถูกกัดหลายครั้งก็อาจทำให้ถึงขั้นเสียสติจนถึงกับเสียชีวิตได้เลยทีเดียว เนื่องจากอุมิจาซ่อนตัวอยู่ใต้ทะเลจึงยากจะจับตัวได้ไดอาน่าจึงอาสาจะว่ายน้ำล่อให้มันออกมาโดยระหว่างนั้นสปิลบันก็จะออกตามหาห้องแลปลับที่ซ่อนอยู่เพื่อยุติการสร้างปรสิตและใช้ไกออสบุกทำลายได้ในที่สุด กลับกันทางไดอาน่ากลับไม่มีอะไรเกิดขึ้นเพราะพวกวาร่าจำได้จึงไม่เล่นงานไดอาน่าในทะเลแต่ซุ่มเล่นงานบนบกแทน อุมิจามีแขนยาวๆที่มีตัวดูดเป็นอาวุธและสามารถปล่อยเมือกโคลนมาโจมตีแต่ก็ถูก "ดับเบิลสไนเปอร์" เล่นงานจนอ่วมก่อนถูกกำจัดด้วย "อาร์ค อิมพัลส์" เมื่อกำจัดอุมิจาลงได้เหล่าผู้คนที่ถูกปรสิตกัดก็หายเป็นปลิดทิ้งเกร็ดความรู้เกร็ดความรู้. - สปิลบัน และ สตาร์วอร์ส ต่างมีความคล้ายคลึงกันบางอย่าง เช่น- เจ็ท ไกออส มีลักษณะคล้ายและลอกเลียนรูปแบบของยานเอ็กซ์ วิงก์ ไฟเตอร์ โดยปีกของยานไกออส สามารถกางปีกเป็นรูปตัวอักษร X เช่นเดียวกับ เอ็กซ์ วิงก์ ไฟเตอร์ - ทวิน เบลด ได้ถูกสตาร์วอร์ลอกเลียนแบบโดยกลายมาเป็นกระบี่เลเซอร์คู่ของดาร์ธ มอล - ชื่อ สปิลบัน เป็นการล้อเลียนชื่อผู้กำกับ สตีเวน สปีลเบิร์ก</doc>
