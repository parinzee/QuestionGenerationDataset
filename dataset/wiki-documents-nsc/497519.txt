<doc id="497519" url="https://th.wikipedia.org/wiki?curid=497519" title="เครก ฟอลลอน">เครก ฟอลลอน เครก ฟอลลอน () เกิดวันที่ 18 ธันวาคม ค.ศ. 1982 ที่อิปสวิช เป็นอดีตนักยูโดชาวอังกฤษผลงาน ผลงาน. ในเดือนกันยายน ค.ศ. 2005 ฟอลลอนเป็นผู้ชนะรุ่นน้ำหนักไม่เกิน 60 กิโลกรัมในรายการยูโดชิงแชมป์โลกที่กรุงไคโร ที่ซึ่งเขาเป็นผู้ชนะลุดวิก ไพเชอร์ ในรอบไฟนอล และส่งผลให้เขาเป็นนักกีฬาชายชาวอังกฤษรายที่สามที่ครองแชมป์โลกยูโด ต่อจาก นีล อดัมส์ ใน ค.ศ. 1981 และแกรม แรนดอล ใน ค.ศ. 1999 ใน ค.ศ. 2006 เขาได้เป็นแชมป์ยุโรปที่ตัมเปเร ประเทศฟินแลนด์ ในรุ่นน้ำหนักไม่เกิน 60 กิโลกรัม โดยเป็นฝ่ายชนะอาร์เมน นาซาร์ยาน ในรอบไฟนอล ส่งผลให้เขาเป็นนักยูโดชายชาวอังกฤษคนที่สองถัดจากนีล อดัมส์ ที่สามารถครองแชมป์โลกและยุโรปสองรายการพร้อมกัน วันเสาร์ที่ 22 กันยายน ค.ศ. 2007 ฟอลลอนเป็นผู้ชนะรายการเวิลด์คัพชาย 2007 ในรุ่นน้ำหนักไม่เกิน 60 กิโลกรัมที่เอ็นไอเออารีนาในเบอร์มิงแฮม และเขาเป็นชาวอังกฤษเพียงคนเดียวที่ได้รับเหรียญรางวัลในรายการจัดอันดับโอลิมปิก เครกเข้าแข่งขันยูโดในโอลิมปิกฤดูร้อน 2008 ที่กรุงเอเธนส์ แต่เป็นฝ่ายแพ้ในรอบที่สอง หลังจากนั้น เขาได้ประกาศที่จะอำลาวงการใน ค.ศ. 2012 ทั้งนี้ ผู้ฝึกสอนหลักคนแรกของเขาคือ บิล เคลลี</doc>
