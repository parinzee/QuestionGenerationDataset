<doc id="419210" url="https://th.wikipedia.org/wiki?curid=419210" title="รูวาแห่งอันตานานาริโว">รูวาแห่งอันตานานาริโว รูวาแห่งอันตานานาริโว () เป็นพระราชวังหลวงและศูนย์กลางของมาดากัสการ์ และเป็นที่ประทับของพระประมุขของมาดากัสการ์ในสมัยราชวงศ์เมรีนา ช่วงคริสต์ศตวรรษที่ 17 และ 18 รวมทั้งเป็นที่ประทับของพระมหากษัตริย์แห่งราชอาณาจักรมาดากัสการ์ทุกพระองค์ ตั้งอยู่ที่ใจกลางของกรุงอันตานานาริโว ซึ่งเป็นจุดที่สูงที่สุดของอานาลามันกา (เนินเขาทั้ง 12 แห่งอีเมรีนา) กษัตริย์แห่งเมรีนา พระนามว่า สมเด็จพระเจ้าอันเดรียนจากาแห่งเมรีนา ซึ่งปกครองอาณาจักรในช่วงปีพ.ศ. 2153 ถึงพ.ศ. 2173 ได้เข้ายึดครองอานาลามันกามาจากกษัตริย์แห่งวาซิมบาในช่วงพ.ศ. 2153 ถึงพ.ศ. 2168 และทรงตัดสินพระทัยเลือกที่นี้เป็นที่ตั้งของพระราชวังหลวงแห่งแรก และพระมหากษัตริย์ทรงประทับที่พระราชวังนี้ตลอดมาจนกระทั่งระบอบกษัตริย์ถูกล้มล้างโดยจักรวรรดินิยมฝรั่งเศส ในปีพ.ศ. 2439</doc>
