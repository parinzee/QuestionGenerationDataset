<doc id="138413" url="https://th.wikipedia.org/wiki?curid=138413" title="อิมพัลส์กันดั้ม">อิมพัลส์กันดั้ม ZGMF-X56S อิมพัลส์กันดั้ม () ;) เป็นโมบิลสูทตัวเอกเครื่องแรกในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ อิมพัลส์กันดั้มเป็นหนึ่งในโมบิลสูทรุ่นเซคันด์สเตจของซาฟท์ เนื่องจากสนธิสัญญายูเนียสได้ห้ามใช้งานนิวตรอนแจมเมอร์แคนเซลเลอร์กับโมบิลสูท โมบิลสูทรุ่นเซคันด์สเตจจึงใช้วิธีชาร์จพลังงานให้แบตเตอรีด้วย ระบบส่งพลังงานลำแสงดิวเทเรียม ของยานมิเนอร์วาแทน เกราะเฟสชิฟท์อาเมอร์ของโมบิลสูทรุ่นเซคันด์สเตจยังได้รับการปรับปรุงเป็นวาริเอเบิลเฟสชิฟท์อาเมอร์ (Variable Phase Shift Armor - VPS) ที่พัฒนาต่อมาจากข้อมูลของเฟสชิฟท์อาเมอร์เปลี่ยนสีได้ของสไตรค์รูจ ซึ่งสามารถปรับค่าพลังงานที่ใช้และพลังป้องกันได้และจะทำให้สีเปลี่ยนไป ที่แตกต่างกันคือวาริเอเบิลเฟสชิฟท์อาเมอร์สามารถเปลี่ยนสีได้ระหว่างการต่อสู้ แต่สไตรค์รูจต้องทำการปรับแต่งก่อนทำการสู้รบจุดเด่น จุดเด่น. อิมพัลส์กันดั้มเป็นโมบิลสูทเพียงรุ่นเดียวที่ออกแบบมาให้ใช้งานซิลลูเอ็ตซิสเต็มซึ่งดัดแปลงมาจากสไตรเกอร์แพ็คของสไตรค์กันดั้มและยังใช้ระบบโครงสร้างแบบคอร์สเปลนเดอร์ ซึ่งคล้ายกับระบบคอร์บล็อกในกันดั้มภาคก่อนๆ โดยใช้ยาน YFX-M56 คอร์สเปลนเดอร์ เป็นห้องควบคุมและประกอบกับ เชสต์ฟลายเยอร์ และ เลกฟลายเยอร์ เป็นอิมพัลส์กันดั้ม เมื่ออิมพัลส์กันดั้มได้รับความเสียหายจะสามารถแยกร่างออกมา แล้วประกอบกับเชสต์ฟลายเยอร์หรือเลกฟลายเยอร์ที่ส่งมาใหม่จากมิเนอร์วาได้ ทั้งยังสามารถเปลี่ยนซิลลูเอ็ตแพ็คได้ด้วยยานไร้คนบังคับ ซิลลูเอ็ตฟลายเยอร์ ชิ้นส่วนทั้งหมดของซิลลูเอ็ตแพ็คแตกต่างจากสไตรเกอร์แพ็คที่รวมไว้ในแบ็คแพ็ค จึงสามารถติดตั้งระหว่างการต่อสู้ได้ง่ายกว่ามาก ซึ่งซิลลูเอ็ตแพ็คนี้ประกอบด้วย- α ฟอร์ซซิลลูเอ็ต ติดตั้งแบคแพ็คที่ใช้เพิ่มการขับเคลื่อน จำลองมาจากเอลสไตรเกอร์แต่สามารถบินกลางอากาศได้ดีกว่า ติดบีมเซเบอร์ "วัชระ" ไว้เป็นอาวุธเสริม - β ซอร์ดซิลลูเอ็ต เน้นการต่อสู้ในระยะประชิดโดยจำลองมาจากซอร์ดสไตรเกอร์ ดาบเลเซอร์ต่อต้านยานรบ "เอกซ์คาลิเบอร์" สองเล่มสามารถนำมาประกอบกันเป็นดาบสองปลายได้ และมีบูมเมอแรงบีม "แฟลชเอดจ์"เป็นอาวุธเสริม ซอร์ดซิลลูเอ็ตมีท่อขับดันเสริมติดตั้งไว้เพื่อไม่ให้ความเร็วของอิมพัลส์กันดั้มลดลงเพราะน้ำหนักที่เพิ่มขึ้น - γ บลาสต์ซิลลูเอ็ต เน้นการต่อสู้ในระยะไกลโดยจำลองมาจากลันเชอร์สไตรเกอร์ มีอาวุธหลักเป็นบีมแคนน่อนกำลังสูงสองกระบอก, เรลกันแฝดและมิสไซล์ลันเชอร์ พร้อมกับมีบีมจาเวลินเป็นอาวุธในระยะประชิดตัว เนื่องจากมีน้ำหนักมาก ความคล่องแคล่วของอิมพัลส์กันดั้มจะลดลงมาเมื่อใช้ซิลลูเอ็ตแพ็คนี้ - θ เดสทินีซิลลูเอ็ต ซิลลูเอ็ตแพ็คที่ไม่ปรากฏในภาคอะนิเมะ ใช้แนวคิดเดียวกับอินเทอเกรทเวพอนสไตรเกอร์แพ็ค คือรวมความสามารถของฟอร์ซ,ซอร์ดและบลาสต์ซิลลูเอ็ตไว้ด้วยกันทดสอบระบบของ ZGMF-X42S เดสทินีกันดั้ม ทั้งยังสามารถใช้มิราจคอลลอยด์สร้างภาพลวงตาเป็นร่างแยกของเดสทินีอิมพัลส์เพื่อให้ศัตรูสับสนได้ เนื่องจากต้องใช้พลังงานสูงมากจึงไม่สามารถใช้ในการรบจริงได้ ในเนื้อเรื่องของ โมบิลสูทกันดั้มซี้ด เดสทินีแอสเทรย์ ฉบับนิยายภาพ ซาฟท์ได้ปรับปรุงเดสทินีซิลลูเอ็ตจนสามารถใช้ในการต่อสู้ได้และได้ติดตั้งให้กับอิมพัลส์กันดั้มซึ่งสร้างเพิ่มในภายหลัง - ζ ไกอาร์ซิลลูเอ็ต, ε อบีสซิลลูเอ็ต และ δ คาออสซิลลูเอ็ต ซิลลูเอ็ตแพ็คที่ไม่ปรากฏในภาคอะนิเมะ เป็นซิลลูเอ็ตแพ็คซึ่งทำให้อิมพัลส์กันดั้มสามารถจำลองความสามารถของ ZGMF-X88S ไกอากันดั้ม, ZGMF-X31S อบีสกันดั้มและ ZGMF-X24S เคออสกันดั้ม ได้ตามลำดับ โดยที่อิมพัลส์กันดั้มจะต้องเปลี่ยนชิ้นส่วนขาเป็นเลกฟลายเยอร์แบบพิเศษเพื่อให้ใช้งานซิลลูเอ็ตแพ็คทั้งสามแบบได้อย่างสมบูรณ์ ซึ่งจะทำให้อิมพัลส์สามารถแปลงร่างได้เหมือนกับโมบิลสูทต้นฉบับ นอกเหนือจากซิลลูเอ็ตแพ็คแล้ว อิมพัลส์กันดั้มยังมีอาวุธเป็นปืนวัลแคน, มีดคู่ "โฟลดิงเรเซอร์", บีมไรเฟิล และ โล่ซึ่งสามารถสร้างสนามพลังสะท้อนบีมได้ เกราะวาริเอเบิลเฟสชิฟท์ของอิมพัลส์กันดั้มจะเปลี่ยนสีและพลังป้องกันเพื่อให้เหมาะกับซิลลูเอ็ตแพ็คที่ใช้ ในภาคอะนิเมะ อิมพัลส์กันดั้มเป็นโมบิลสูทประจำตัวของชิน อาสึกะและได้ใช้ในการการต่อสู้ครั้งสำคัญหลายครั้ง รวมถึงสามารถทำลายฟรีด้อมกันดั้มของคิระ ยามาโตะได้ ต่อมาได้เปลี่ยนไปให้ลูนามาเรีย ฮอว์คหลังจากที่ชินได้เดสทินีกันดั้มมาเป็นโมบิลสูทประจำตัวแทน ในฉบับนิยายภาพของกันดั้มซี้ด เดสทินีแอสเทรย์ ซาฟท์ได้สร้างอิมพัลส์กันดั้มเพิ่มขึ้นอีก โดยเครื่องที่สร้างขึ้นในภายหลังนี้ติดตั้งบูมเมอแรงบีมและใช้เครื่องกำเนิดบีมชิลด์แทนโล่แบบเดิม อิมพัลส์กันดั้มที่สร้างขึ้นใหม่นี้จะติดตั้งเดสทินีซิลลูเอ็ตที่ปรับปรุงแล้วและไม่เปลี่ยนสีของเกราะตามซิลลูเอ็ตที่ใช้ นักบินของอิมพัลส์เครื่องใหม่ก็คือ มาเล สเตราด์ และ คอร์ทนี เฮียโรมินัส</doc>
