<doc id="479084" url="https://th.wikipedia.org/wiki?curid=479084" title="พระนางมารีย์พรหมจารี">พระนางมารีย์พรหมจารี คริสต์ศาสนิกชนโรมันคาทอลิกเรียกนางมารีย์ (มารดาพระเยซู) ว่า พระนางมารีย์พรหมจารี () เพราะเชื่อว่าพระแม่มารีย์เป็นพรหมจารีเสมอ และพระเยซูซึ่งเชื่อว่าเป็นพระบุตรพระเป็นเจ้าก็มารับสภาพมนุษย์ผ่านทางครรภ์ของพระแม่มารีย์ จึงทำให้พระแม่มารีย์มีสถานะเป็น "พระมารดาพระเจ้า" ด้วย คริสตจักรโรมันคาทอลิกได้รับรองความเชื่อนี้มาตั้งแต่สังคายนาเอเฟซัสครั้งที่หนึ่ง ในปี ค.ศ. 431 ในสภาสังคายนาสากลครั้งต่อ ๆ มา เช่น สังคายนาวาติกันครั้งที่สอง และพระสมณสาส์น "มารดาพระผู้ไถ่" ของสมเด็จพระสันตะปาปาจอห์น ปอลที่ 2 ได้แสดงถึงความสำคัญของพระแม่มารีย์ว่าเป็นมารดาคริสตจักรด้วย คริสตจักรโรมันคาทอลิกให้ความสำคัญกับพระแม่มารีย์อย่างมากในฐานะมารดาของพระเยซู การเคารพนับถือแม่พระแสดงออกมาในหลายรูปแบบ เช่น บทภาวนา กวีนิพนธ์ และงานศิลปะ พระสันตะปาปาหลาย ๆ พระองค์ก็ทรงส่งเสริมความเชื่อนี้มาตลอด จนทำให้ศาสนจักรคาทอลิกมีงานเฉลิมฉลองและมอบสถานะพิเศษแก่พระแม่มารีย์มากกว่าที่นิกายอื่น ๆ ในศาสนาคริสต์ทำมา บทบาทของพระแม่มารีย์ที่ปรากฏในรูปความเชื่อ ความเคารพ และหลักมารียวิทยา ไม่ได้มาจากเฉพาะวาติกันเท่านั้น แต่ยังมาจากงานเขียนของนักบุญต่าง ๆ ความเชื่อของมวลชน และเรื่องการประจักษ์ของพระแม่มารีย์ตามสถานที่ต่าง ๆ ซึ่งทุกวันนี้สันตะสำนักยังคงดำเนินการพิสูจน์การประจักษ์เหล่านี้อยู่ การรับรองครั้งล่าสุดคือแม่พระประจักษ์ที่แซ็ง-เอเตียน-เลอ-เลา ซึ่งสันตะสำนักรับรองเมื่อวันที่ 5 พฤษภาคม ค.ศ. 2008วันฉลอง วันฉลอง. คริสตจักรโรมันคาทอลิกกำหนดให้มีวันฉลองพระนางมารีย์หลายวัน วันที่สำคัญที่สุดเรียกว่า วันสมโภช (solemnity) มี 3 วัน ได้แก่- วันที่ 8 ธันวาคม วันสมโภชพระนางมารีย์ผู้ปฏิสนธินิรมล - วันที่ 1 มกราคม วันสมโภชพระนางมารีย์พระชนนีพระเป็นเจ้า - วันที่ 15 สิงหาคม วันสมโภชพระนางมารีย์รับเกียรติเข้าสู่สวรรค์ นอกจากนี้ยังมีวันฉลอง (feast) และวันระลึกถึง (memorial) ซึ่งคริสตจักรเฉพาะถิ่นแต่ละแห่งจะกำหนดต่างกันไป โดยคริสจักรโรมันคาทอลิกในประเทศไทยกำหนดวันฉลองและวันระลึกถึงพระแม่มารีย์ ดังนี้- วันที่ 12 ธันวาคม วันฉลองแม่พระประจักษ์ที่กัวดาลูเป - วันที่ 11 กุมภาพันธ์ วันฉลองแม่พระประจักษ์ที่ลูร์ด - วันที่ 13 พฤษภาคม วันฉลองแม่พระประจักษ์ที่ฟาตีมา - วันที่ 31 พฤษภาคม วันฉลองพระนางมารีย์เสด็จเยี่ยม - วันที่ 16 กรกฎาคม วันระลึกถึงแม่พระแห่งภูเขาคาร์แมล - วันฉลองดวงหทัยนิรมลของพระแม่มารีย์ ในวันเสาร์หลังวันสมโภชพระหฤทัยของพระเยซู - วันที่ 22 สิงหาคม วันฉลองพระนางมารีย์ ราชินีแห่งสากลโลก - วันที่ 8 กันยายน วันฉลองแม่พระบังเกิด - วันที่ 15 กันยาน วันระลึกถึงแม่พระระทมทุกข์ - วันที่ 7 ตุลาคม ระลึกถึงแม่พระแห่งลูกประคำ - วันที่ 21 พฤศจิกายน วันฉลองพระนางมารีย์พรหมจารีถวายองค์ในพระวิหารสมัญญาของพระแม่มารีย์ สมัญญาของพระแม่มารีย์. คริสตจักรโรมันคาทอลิกถวายสมัญญาแก่พระนางมารีย์มาโดยตลอด เพื่อแสดงถึงการให้เกียรติและเชื่อว่าพระนางจะช่วยเหลือผู้ศรัทธาโดยเป็นตัวแทนอ้อนวอนพระเป็นเจ้าให้ สมัญญาที่สำคัญในยุคแรก ๆ เช่น "พระมารดาพระเจ้า" เกิดขึ้นเมื่อมีการสังคายนาเอเฟซัสครั้งที่หนึ่ง นอกจากนี้ก็มี "พระแม่เจ้า" (our lady) พระราชินี (queen) และดาราสมุทร (star of the sea) ในบรรดาสามัญญาเหล่านี้ "ราชินี" ถือเป็นสมัญญาที่เก่าแก่ที่สุด ส่วนสมัญญา "พระแม่เจ้า" และ "ดาราสมุทร" นักบุญเจอโรมเป็นผู้คิดขึ้น สมัญญาที่สำคัญ ได้แก่- พระมารดาพระเจ้า - แม่พระปฏิสนธินิรมล - ราชินีสวรรค์ - ราชินีทูตสวรรค์ - พระมารดาแห่งสันติภาพ - แม่พระดาราสมุทร (Stella Maris) - แม่พระระทมทุกข์</doc>
