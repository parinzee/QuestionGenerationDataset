<doc id="370829" url="https://th.wikipedia.org/wiki?curid=370829" title="หอยทอด">หอยทอด หอยทอด (; ; พินอิน: Háo zǐ bǐng) เป็นอาหารจีนชนิดหนึ่ง ประกอบด้วย แป้ง ไข่และหอย หอยทอดมีสองชนิดคือแบบแป้งกรอบและแบบแป้งนิ่ม แบบแป้งนิ่มนั่นใช้หอยนางรมผสมกับแป้ง เครื่องปรุงรส ทอดในกระทะที่ร้อนจัด ใส่ไข่ โดยแป้งที่ใช้เป็นแป้งใส เหนียว เสิร์ฟในกระทะร้อน พร้อมถั่วงอกและซอสพริก มีชื่อเป็นภาษาจีนแต้จิ๋วว่า "ออส่วน" (蚝煎) แบบแป้งกรอบถ้าใช้หอยนางรมเรียก "ออลัวะ" (蠔烙) ถ้าใช้หอยแมลงภู่เรียก "ไช่ลัวะ" (蚌烙) แต่ส่วนใหญ่เข้าใจว่าเป็นอาหารไทย เหมือนอาหารจีนอีกหลาย ๆ ชนิดที่มาจากประเทศจีนแล้วนำมาปรับเปลี่ยนให้เข้ากับความชอบของคนไทย หอยทอดที่ทำขายในแต่ละท้องถิ่นและมีเอกลักษณ์เป็นของตนเอง ได้แก่- เยาวราช แป้งหอยทอดมีลักษณะเหลืองกรอบ - ตลาดน้ำท่าคา จังหวัดสมุทรสงคราม แป้งเหนียวยืด หนา ไม่กรอบ - อำเภอโพธาราม จังหวัดราชบุรี ใส่ไข่มาก แป้งมีลักษณะคล้ายไข่เจียว - ตำบลบ่อแร่ อำเภอโพธิ์ทอง จังหวัดอ่างทอง จะผสมแป้งจาก 3 ชนิด และไข่เป็ด เพื่อให้แป้งมีสีเหลืองทองแห้งและกรอบ และไม่ชุ่มน้ำมัน มักจะใช้กับหอยแมงภู่ ในปี พ.ศ. 2560 สภาอาหารริมทางโลกได้ยกให้หอยทอดเป็นหนึ่งในสามเมนูอาหารริมทางที่ดีที่สุดของกรุงเทพมหานคร</doc>
