<doc id="139672" url="https://th.wikipedia.org/wiki?curid=139672" title="บุญเรือน ชุณหะวัณ">บุญเรือน ชุณหะวัณ ท่านผู้หญิงบุญเรือน ชุณหะวัณ (สกุลเดิม: โสพจน์; เกิดราว พ.ศ. 2462) เป็นภริยาของ พลเอก ชาติชาย ชุณหะวัณ นายกรัฐมนตรีคนที่ 17 ของประเทศไทย และเป็นพระญาติฝ่ายพระชนนีในสมเด็จพระศรีนครินทราบรมราชชนนีประวัติ ประวัติ. ท่านผู้หญิงบุญเรือน ชุณหะวัณ เป็นบุตรคนที่สามจากทั้งหมดสี่คนของแช่ม โสพจน์ มีพี่น้องชื่อ ชื่น, สนิท และอำไพ (เดิมชื่อ: ทุเรียน) ตามลำดับ บิดาเป็นลูกพี่ลูกน้องทางพระมารดาของสมเด็จพระศรีนครินทราบรมราชชนนี ท่านผู้หญิงบุญเรือนและพี่น้องทั้งหมดได้รับการอุปการะจากสมเด็จพระศรีนครินทราบรมราชชนนี และเป็นผู้ติดตามเมื่อครั้งเดินทางไปโลซาน สวิตเซอร์แลนด์ โดยโดยสารทางเรือจากปีนังเมื่อเดือนเมษายน พ.ศ. 2476 พร้อมด้วยสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์, พระบาทสมเด็จพระปรเมนทรมหาอานันทมหิดล พระอัฐมรามาธิบดินทร และพระบาทสมเด็จพระปรมินทรมหาภูมิพลอดุลยเดช พร้อมกับพระพี่เลี้ยงเนื่อง จินตดุล ต่อมาสมเด็จพระศรีนครินทราบรมราชชนนีทรงจัดให้ท่านไปอยู่กับครอบครัวชาวสวิส และไปเรียนต่อที่โรงเรียนประจำหรับเด็กผู้หญิง ท่านผู้หญิงบุญเรือนสำเร็จการศึกษาด้านการเลี้ยงเด็ก และตามเสด็จฯ สมเด็จพระศรีนครินทราบรมราชชนนีเดินทางกลับประเทศไทยเมื่อเดือนพฤศจิกายน พ.ศ. 2481 เป็นครูสอนหนังสืออยู่ที่โรงเรียนอนุบาลละอออุทิศชีวิตส่วนตัว ชีวิตส่วนตัว. ท่านผู้หญิงบุญเรือนสมรสกับพลเอก ชาติชาย ชุณหะวัณ ผู้บังคับหมวดกองพันทหารม้าที่ 1 รักษาพระองค์ เมื่อวันที่ 23 พฤศจิกายน พ.ศ. 2487 มีบุตรธิดาด้วยกันสองคน ได้แก่1. วาณี ชุณหะวัณ (8 พฤศจิกายน พ.ศ. 2488) สมรสและหย่ากับร้อยโท ระวี หงสประภาส มีบุตรสาวหนึ่งคนชื่อ ปวีณา หงสประภาส 2. ไกรศักดิ์ ชุณหะวัณ (8 ตุลาคม พ.ศ. 2490) สมรสกับอโณทัย (สกุลเดิม: จิตราวัฒน์)เครื่องราชอิสริยาภรณ์เครื่องราชอิสริยาภรณ์. - พ.ศ. 2481 - เหรียญรัตนาภรณ์ รัชกาลที่ 8 ชั้นที่ 5 (อ.ป.ร.5)</doc>
