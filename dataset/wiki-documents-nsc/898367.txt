<doc id="898367" url="https://th.wikipedia.org/wiki?curid=898367" title="ระเริงไฟ">ระเริงไฟ ระเริงไฟ เป็นนวนิยายไทย จากบทประพันธ์ของ โสภี พรรณราย โดยถูกนำมาสร้างเป็นละครโทรทัศน์ทาง สถานีวิทยุโทรทัศน์ไทยทีวีสีช่อง 3 มาแล้วถึง 2 ครั้งการนำมาสร้างเป็นละครโทรทัศน์ การนำมาสร้างเป็นละครโทรทัศน์. ครั้งแรกถูกนำมาสร้างในปี พ.ศ. 2543 ผลิตโดย บริษัท มาสเตอร์วัน วิดีโอ โปรดักชั่น จำกัด เขียนบทโทรทัศน์โดย เอกลิขิต กำกับการแสดงโดย สุประวัติ ปัทมสูต นำแสดงโดย จอนนี่ แอนโฟเน่, บุษกร พรวรรณะศิริเวช, ชาเลต ฮิลเดอบรานด์, อาทิตยา ดิถีเพ็ญ ร่วมด้วยนักแสดงมากฝีมืออีกคับคั่ง ออกอากาศทุกวันจันทร์ - วันอังคาร เวลา 20.20 - 22.20 น. ระหว่างวันที่ 10 เมษายน พ.ศ. 2543 - 16 พฤษภาคม พ.ศ. 2543 และนำกลับมาสร้างอีกครั้งในปี พ.ศ. 2560 ผลิตโดย บริษัท ซิติเซ่น เคน จำกัด เขียนบทโทรทัศน์โดย พิมพ์ธนา และ เอกชยา กำกับการแสดงโดย กฤษฎา เตชะนิโลบล นำแสดงโดย ธีรเดช วงศ์พัวพันธ์, วรนุช ภิรมย์ภักดี, วิทยา วสุไกรไพศาล, อามีนา กูล, ชนาธิป โพธิ์ทองคำ และรินรดา แก้วบัวสาย ร่วมด้วยนักแสดงมากฝีมืออีกคับคั่ง ออกอากาศทุกวันจันทร์ - อังคาร เวลา 20.20 - 22.50 น. เริ่ม 4 ธันวาคม พ.ศ. 2560 - 23 มกราคม พ.ศ. 2561 ต่อจากเรื่องบ่วงบรรจถรณ์เรื่องย่อ เรื่องย่อ. ชาคริตนักธุรกิจหนุ่มรูปงามผู้มาพร้อมกับไฟแค้น ภารกิจของเขาคือทำลายพวกเมธาสิทธิ์ ญาดา บุตรสาวคนโตของบ้าน กระโจนลงเล่นไฟเพื่อปกป้องน้องสาวจนตัวเธอเองเกือบจะต้องมอดไหม้ ไฟอุ่นบริสุทธิ์ในจิตใจเบื้องลึกของญาดาจะเปลี่ยนไฟแค้นที่สุมรุมใจของชาคริตได้หรือไม่? ฤๅทั้งสองจะต้องมอดไหม้เป็นจุลไปพร้อมกัน เรื่องเริ่มที่โรงแรมหรูแห่งหนึ่งกำลังมีงานฉลองคืนวิวาห์ของ เขมิกา เมธาสิทธิ์ บุตรสาวตระกูลดังที่มากไปด้วยผู้นับหน้าถือตา กับ ชาคริต หนุ่มนักธุรกิจรุ่นใหม่ แต่เจ้าสาวก็ต้องยืนน้ำตานองหน้าเพราะเจ้าบ่าวหายตัวไป ญาดา พี่สาวของเขมิกา เดินทางกลับจากอังกฤษอย่างเร่งด่วนเพื่อมาให้ทันงานแต่งงานของน้องสาว เมื่อญาดามาถึงงานแต่งงาน กลับได้พบกับเขมิกาในสภาพที่ดวงใจแหลกสลาย คนอ่อนไหวอย่างเขมิกาไม่อาจรับสภาพเจ้าสาวถูกทิ้งได้ !! เธอจึงแอบหนีไป ทำให้ ดิลก พ่อของเขมิกา ที่มีโรคประจำตัวอยู่ถึงกับทรุด ญาดา และ ไตรทศ น้องชายคนเล็กรีบเร่งกันออกตามหาตัวเขมิกา ขณะที่ กมลพรรณ ภรรยาใหม่ของดิลกต้องแสร้งว่าทุกข์ร้อนเพื่อเอาใจดิลก ส่วน ปาริฉัตร ลูกสาวของเธอ ซึ่งดิลกได้รับมาเป็นลูกบุญธรรมถึงกับแอบสะใจ ปาริฉัตรรู้สึกว่าตัวเองนั้นด้อยกว่า จึงแอบอิจฉาเขมิกา และญาดามาโดยตลอด และเธอยังแอบต้องใจชาคริตอีกด้วย เมื่อชาคริตทิ้งเขมิกาไป ปาริฉัตรจึงพอใจมาก ขณะที่ ชญานี น้องสาวบุญธรรมที่ชาคริตดูแลมาแต่เล็ก กลับโล่งใจที่เธอไม่ต้องเสียพี่ชาคริตที่เธอแอบหลงรักมานานไปให้กับหญิงอื่น ทัศนะ เพื่อนสนิทของชาคริตที่เป็นคนจิตใจดี หนักแน่นและรักเพื่อน ก็รู้สึกไม่พอใจที่ชาคริตทำเช่นนี้ ขณะที่เขมิกาเสียใจ คิดจะกระโดดน้ำฆ่าตัวตาย ดีทีทัศนะไปเจอ ช่วยไว้และพากลับบ้าน เขมิกายอมไปพักใจที่บ้านทัศนะ มี เพ็ญขวัญ น้องสาวทัศนะช่วยดูแล ไตรทศพยายามหาตัวชาคริต แต่ก็ไม่เจอ ในที่สุดชาคริตก็ไปหาดิลกที่โรงพยาบาล และทะเลาะกันจนดิลกอาการทรุด ญาดาได้รู้จักชาคริตตัวจริงเสียที การประกาศความเป็นศัตรูคู่แค้นที่กำลังจะเริ่มต้นขึ้น ไตรทศตามคุกคามชญาณี เพื่อล่าตัวชาคริต แต่ก็ไม่เจอ ชาคริตนัดเขมิกา และญาดา ไปเจอกันในผับ แต่คลาดกัน ญาดาเห็นเขมิกาขึ้นรถแท็กซี่ออกไปอย่างเมามาย ก็เป็นห่วง ชาคริตคอยกั้นขวางไม่ให้ญาดาเจอกับเขมิกา ชาคริตเดินเกมต่อด้วยการซื้อหุ้น บริษัท บี สตาร์ ของดิลกเอาไว้ 60 เปอร์เซ็นต์ ดิลกเหลือ 40 เปอร์เซ็นต์ ทำให้ไตรทศกับญาดาโมโหมาก แต่ทำอะไรไม่ได้ ญาดาบุกไป บริษัท ที มาร์ท ของชาคริต พร้อมเอารองเท้าที่ชาคริตเคยให้ไปคืน ชาคริตรู้สึกสนุกที่จะเล่นเกมต่อกรกับญาดา ทั้งคู่ทะเลาะกันในลิฟท์ คู่นี้ผลัดกันแพ้ ผลัดกันชนะ เขมิกานัดชาคริตไปหาที่ผับ ชาคริตบอกให้ทัศนะไปรับกลับบ้าน ชาคริตไปเยี่ยม กาจ ผู้เป็นพ่อ ในคุก ชาคริตยังแค้นที่กาจต้องติดคุกนานกว่ายี่สิบปี เพราะโดนดิลกหักหลัง ดิลกป่วยอยู่โรงพยาบาลก็ยังอาละวาดวุ่นวาย เขมิกาลืมแหวนสำคัญที่ญาดาให้ไว้ที่ผับ ชาคริตเก็บได้ พอดีญาดาตามมาหาเขมิกาอีก ชาคริตก็เลยโชว์แหวน พร้อมพูดจาข่มขู่ญาดา ทำให้เธอยิ่งเจ็บใจ ไตรทศจำใจต้องฝึกงานที่ บริษัท ที มาร์ท ของชาคริต เพื่อรักษาบริษัทเอาไว้ ชญานีให้ฝึกงานตั้งแต่พนักงานขนของระดับล่าง ญาดาไปหาชาคริตที่บริษัทเพื่อถามหาที่อยู่ของเขมิกา เกือบโดนชาคริตรังแก ก็ได้แต่แค้นใจที่ทำอะไรไม่ได้ กสิณ แฟนของญาดากลับมาจากเมืองนอก รู้เรื่องชาคริต ก็เลยเสนอแผนจัดการชาคริต ด้วยการแฮกข้อมูลคอมพิวเตอร์ของบริษัทชาคริตจนป่วน ชาคริตแค้น ยอมรับว่าประมาทญาดาไม่ได้สำหรับเกมนี้นักแสดง</doc>
