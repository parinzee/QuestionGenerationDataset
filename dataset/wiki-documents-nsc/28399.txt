<doc id="28399" url="https://th.wikipedia.org/wiki?curid=28399" title="เขตราษฎร์บูรณะ">เขตราษฎร์บูรณะ เขตราษฎร์บูรณะ เป็น 1 ใน 50 เขตการปกครองของกรุงเทพมหานคร อยู่ในกลุ่มเขตตากสิน ซึ่งถือเป็นแหล่งจ้างงานใหม่ ที่อยู่อาศัยหนาแน่นมาก และศูนย์ราชการทางทิศตะวันตกของกรุงเทพมหานครที่ตั้งและอาณาเขต ที่ตั้งและอาณาเขต. ตั้งอยู่ทางตะวันตกของแม่น้ำเจ้าพระยา (ฝั่งธนบุรี) และจัดอยู่ในกลุ่มเขตตากสิน มีอาณาเขตติดต่อกับเขตข้างเคียงเรียงตามเข็มนาฬิกาดังนี้- ทิศเหนือ ติดต่อกับเขตธนบุรีและเขตบางคอแหลม มีคลองดาวคะนองและแนวกึ่งกลางแม่น้ำเจ้าพระยาเป็นเส้นแบ่งเขต - ทิศตะวันออก ติดต่อกับเขตยานนาวา และอำเภอพระประแดง (จังหวัดสมุทรปราการ) มีแนวกึ่งกลางแม่น้ำเจ้าพระยาและคลองบางพึ่งเป็นเส้นแบ่งเขต - ทิศใต้ ติดต่อกับเขตทุ่งครุ มีลำรางสาธารณะ คลองแจงร้อน ลำรางสาธารณะ คลองข้างโรงเรียนขจรโรจน์ คลองราษฎร์บูรณะ คลองตาเทียบ และลำรางสาธารณะเป็นเส้นแบ่งเขต - ทิศตะวันตก ติดต่อกับเขตจอมทอง มีคลองกอไผ่ขวด คลองยายจำปี คลองบางปะแก้ว และถนนสุขสวัสดิ์เป็นเส้นแบ่งเขตที่มาของชื่อเขต ที่มาของชื่อเขต. ความหมายของชื่อเขตที่เป็นอยู่ในขณะนี้ มาจากคำว่า "ราษฎร์" + "บูรณะ" มาเป็น "ราษฎร์บูรณะ" ตามพจนานุกรม "ราษฎร์" แปลว่า "พลเมืองของประเทศ" หรือ "แว่นแคว้นบ้านเมือง" "บูรณะ" แปลว่า "ทำให้เต็ม ปฏิสังขรณ์ซ่อมแซม" เมื่อนำมาสมาสรวมกันเป็น "ราษฎร์บูรณะ" จึงมีความหมายได้เป็นสองนัย คือ พลเมืองของประเทศช่วยกันสร้างขึ้นหรือรวบรวมกันตั้งขึ้นเป็นหมู่บ้าน อำเภอหนึ่ง และอีกนัยหนึ่งมีความหมายว่า เป็นเมืองที่ราษฎรช่วยกันค้ำจุนส่งเสริม และบำรุงรักษาทุกวิถีทางที่จะให้เป็นเมืองที่มีความเจริญยิ่งๆ ขึ้นสมกับเป็นเขตหนึ่งของกรุงเทพมหานคร และให้มีความเจริญเท่าเทียมกับเขตอื่นประวัติศาสตร์ ประวัติศาสตร์. ท้องที่เขตราษฎร์บูรณะเดิมเป็นเขตแดนหนึ่งของกรุงธนบุรี เมื่อสมเด็จพระเจ้าตากสินมหาราชทรงสถาปนาเมืองนี้เป็นราชธานี ต่อมาในช่วงปฏิรูปการปกครอง บริเวณนี้ได้รับการจัดตั้งเป็น อำเภอราษฎร์บูรณะ ขึ้นอยู่กับจังหวัดธนบุรี อำเภอราษฎร์บูรณะได้ถูกโอนไปเป็นเขตปกครองของจังหวัดนครเขื่อนขันธ์ (พระประแดง) อยู่ช่วงหนึ่ง จนกระทั่งจังหวัดนี้ถูกยุบลงเป็นอำเภอในจังหวัดสมุทรปราการ อำเภอราษฎร์บูรณะจึงกลับมาอยู่ในการปกครองของจังหวัดธนบุรีอีกครั้ง และภายหลังได้มีการยุบรวมจังหวัดธนบุรีและจังหวัดพระนคร เปลี่ยนฐานะเป็นนครหลวงกรุงเทพธนบุรีและกรุงเทพมหานคร ซึ่งได้เปลี่ยนการเรียกตำบลและอำเภอใหม่ด้วย อำเภอราษฎร์บูรณะจึงได้รับการเปลี่ยนแปลงฐานะเป็น เขตราษฎร์บูรณะ จนกระทั่งในปี พ.ศ. 2540 ได้มีประกาศกระทรวงมหาดไทยแบ่งพื้นที่ทางทิศใต้ของเขตราษฎร์บูรณะออกไปจัดตั้งเป็นเขตทุ่งครุการแบ่งเขตการปกครอง การแบ่งเขตการปกครอง. เขตราษฎร์บูรณะแบ่งเขตการปกครองย่อยออกเป็น 2 แขวง (khwaeng) ได้แก่ประชากรการคมนาคม การคมนาคม. ถนนสายหลักในพื้นที่เขตราษฎร์บูรณะได้แก่- ถนนสุขสวัสดิ์ เริ่มตั้งแต่ซอยสุขสวัสดิ์ 1 (รุ่งอรุณ) ไปจนถึงซอยสุขสวัสดิ์ 60 รวมทั้งหมด 44 ซอย - ถนนราษฎร์บูรณะ เริ่มตั้งแต่ซอยราษฎร์บูรณะ 1 ถึงซอยราษฎร์บูรณะ 48 (บูรณะสุดเขต 5) รวมทั้งหมด 45 ซอย - ถนนประชาอุทิศ เริ่มตั้งแต่ซอยประชาอุทิศ 1 (สายสำรวจ 1) ถึงซอยประชาอุทิศ 37 (มติมิตร) รวมทั้งหมด 31 ซอย - ทางพิเศษเฉลิมมหานคร (ระบบทางด่วนขั้นที่ 1 หรือ "ทางด่วน 1") ถนนสายรอง มีทั้งหมด 3 สายได้แก่ ถนนราษฎร์พัฒนา ซอยสุขสวัสดิ์ 13 และถนนจอมทองบูรณะ เขตราษฎร์บูรณะมีสะพานข้ามแม่น้ำเจ้าพระยา แห่งเดียว คือสะพานพระราม 9 ซึ่งเชื่อมระหว่างแขวงราษฎร์บูรณะกับแขวงบางโพงพาง เขตยานนาวาสถานที่สำคัญโรงเรียนสถานที่สำคัญ. โรงเรียน. - โรงเรียนสมรรถภาพวิทยา - โรงเรียนแจงร้อนวิทยา - โรงเรียนบางปะกอกวิทยาคม - โรงเรียนเยาวลักษณ์วิทยาธนบุรี - โรงเรียนสารสาสน์สุขสวัสดิ์ - โรงเรียนวัดบางปะกอก - โรงเรียนขจรโรจน์วิทยาวิทยาลัยวิทยาลัย. - วิทยาลัยพณิชยการเชตุพนสะพานสะพาน. - สะพานพระราม 9วัดวัด. - วัดเกียรติประดิษฐ์ - วัดแจงร้อน - วัดบางปะกอก - วัดประเสริฐสุทธาวาส - วัดราษฎร์บูรณะ - วัดสน - วัดสารอดอาคารสำนักงานอาคารสำนักงาน. - ธนาคารกสิกรไทย สำนักงานใหญ่ อาคารราษฎร์บูรณะโรงพยาบาลโรงพยาบาล. - โรงพยาบาลบางปะกอก - โรงพยาบาลราษฎร์บูรณะ</doc>
