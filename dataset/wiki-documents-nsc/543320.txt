<doc id="543320" url="https://th.wikipedia.org/wiki?curid=543320" title="เจ้าหญิงมารี-แชนทัล มกุฎราชกุมารีแห่งกรีซ">เจ้าหญิงมารี-แชนทัล มกุฎราชกุมารีแห่งกรีซ เจ้าหญิงมารี-แชนทัล แคลร์ มกุฎราชกุมารีแห่งกรีซ และเจ้าหญิงแห่งเดนมาร์ก (; ประสูติ: 17 กันยายน 1968) เป็นพระชายาในเจ้าชายเปาโลส มกุฎราชกุมารแห่งกรีซพระประวัติ พระประวัติ. เจ้าหญิงมารี-แชนทัล มกุฎราชกุมารีแห่งกรีซ ประสูติที่กรุงลอนดอน สหราชอาณาจักร มีพระนามเดิมว่า "มารี-แชนทัล แคลร์ มิลเลอร์" เป็นธิดาของโรเบิร์ต วอร์เรน มิลเลอร์ ชาวอเมริกัน กับมารีอา กลารา เบแซร์รา สตรีชาวเอกวาดอร์ พระองค์มีพี่สาวคือ ปีอา-คริสตินา อดีตภริยาของคริสโตเฟอร์ เกตตี และน้องสาวคือ อเล็กซันดรา-นาตาชา อดีตพระชายาของเจ้าชายอเล็กซันเดอร์แห่งเฟือร์สเทนแบร์ก พระองค์เติบโตและเข้ารับการศึกษาที่ฮ่องกง เมื่อสำเร็จการศึกษาก็เข้าศึกษาต่อที่สถาบันเลอโรซีที่ประเทศสวิตเซอร์แลนด์ ขณะมีพระชันษาได้ 9 ปี ต่อมาในปี ค.ศ. 1982 พระองค์ได้ย้ายไปที่วิทยาลัยสองภาษาในปารีส และสำเร็จการศึกษาที่โรงเรียนมาสเตอร์ในนิวยอร์ก โดยพระองค์เป็นสตรีเพียงพระองค์เดียวที่สำเร็จการศึกษาจากที่นั่น พระองค์เริ่มเข้าศึกษาระดับปริญญาตรีในสาขาประวัติศาสตร์ศิลปะ มหาวิทยาลัยนิวยอร์ก เมื่อปี ค.ศ. 1993 แต่ก็ออกในปีต่อมา หลังจากที่เจ้าชายเปาโลส มกุฎราชกุมารแห่งกรีซ เสนอให้เธอเล่นสกีในวันหยุดที่กัสตาดในสวิตเซอร์แลนด์ช่วงวันคริสต์มาสประวัติการทรงงาน ประวัติการทรงงาน. พระองค์เป็นผู้ก่อตั้งและเป็นผู้อำนวยการของ "มารี-แชนทัล" (Mari-Chanthal) แบรนด์เสื้อผ้าเด็กที่ก่อตั้งขึ้นในปี ค.ศ. 2000 พระองค์เป็นผู้ดูแลทรัพย์สินของรอยัลอะคาเดมีออฟอาตส์ และเป็นคณะกรรมการของบริษัทดีเอสเอฟกรุ๊ปจำกัด ซึ่งเป็นร้านค้าปลีกที่เป็นส่วนหนึ่งของ LVMHธุรกิจ ธุรกิจ. พระองค์มีธุรกิจออกแบบเสื้อผ้าเด็กในแบรนด์ "มารี-แชนทัล" ในเชลซี กรุงลอนดอน โดยเสื้อผ้าเด็กดังกล่าวจะถูกขายในร้านบูติกทั้ง 4 แห่ง และขายทางระบบออนไลน์ที่มีเว็บไซต์อย่างเป็นทางการ ทั้งยังมีวางขายในห้างสรรพสินค้าที่มีชื่อเสียงอย่าง แฮร์รอดส์, แซกส์ไฟฟ์อะเวนิว, เปอร์ตีมาร์ชง และร้านบูติกอีกว่า 20 ประเทศทั่วโลกอภิเษกสมรส อภิเษกสมรส. ในปี ค.ศ. 1995 ได้มีพิธีหมั้นระหว่างเจ้าชายเปาโลส มกุฎราชกุมารแห่งกรีซ กับมารี-แชนทัล วันที่ 22 พฤษภาคมปีเดียวกันนั้นพระองค์ได้ละจากนิกายโรมันคาทอลิกไปนับถือนิกายกรีกออร์ทอดอกซ์โดยจัดพิธีเป็นการส่วนพระองค์ที่โบสถ์น้อยเซนต์พอลในนิวยอร์ก พระองค์ได้รับได้ไพลินคาโบชองและแหวนหมั้นรูปหัวใจจากมกุฎราชกุมาร งานอภิเษกสมรสถูกออกแบบโดยเลดีเอลิซาเบท อันสัน และโรเบิร์ต อิซาเบล ส่วนฉลองพระองค์ของฝ่ายเจ้าสาวเป็นของวาเลนติโน พระราชพิธีถูกจัดขึ้นเมื่อวันที่ 1 กรกฎาคม ค.ศ. 1995 ที่มหาวิหารเซนต์โซเฟียในกรุงลอนดอน โดยมีแขกรับเชิญอาทิ พระราชวงศ์ในยุโรป และสิบสมาชิกของพรรคประชาธิปไตยใหม่ของกรีซเข้ามาร่วมเป็นเกียรติในงาน พระองค์และเจ้าชายเปาโลส มีพระโอรส-ธิดาด้วยกัน 5 พระองค์ ได้แก่1. เจ้าหญิงมาเรีย-โอลิมเปียแห่งกรีซและเดนมาร์ก (ประสูติ: 25 กรกฎาคม ค.ศ. 1996 ณ นิวยอร์ก) 2. เจ้าชายคอนสแตนติน อเล็กซิออสแห่งกรีซและเดนมาร์ก (ประสูติ: 29 ตุลาคม ค.ศ. 1998 ณ นิวยอร์ก) 3. เจ้าชายอาร์ชีลิส-อันเดรียสแห่งกรีซและเดนมาร์ก (ประสูติ: 12 สิงหาคม ค.ศ. 2000 ณ นิวยอร์ก) 4. เจ้าชายโอดีสซีส-คีโมนแห่งกรีซและเดนมาร์ก (ประสูติ: 17 กันยายน ค.ศ. 2004 ณ ลอนดอน) 5. เจ้าชายอริสทิเดส สตาวรอสแห่งกรีซและเดนมาร์ก (ประสูติ: 29 มิถุนายน ค.ศ. 2008 ณ ลอสแอนเจลิส)พระเกียรติยศพระอิสริยยศพระเกียรติยศ. พระอิสริยยศ. - นางสาวมารี-แชนทัล มิลเลอร์ (1968–1995) - เฮอร์รอยัลไฮเนส มกุฎราชกุมารีแห่งกรีซ, เจ้าหญิงแห่งเดนมาร์ก (1995–ปัจจุบัน)เครื่องราชอิสริยาภรณ์เครื่องราชอิสริยาภรณ์. - : แกรนด์ครอสแห่งพงศาวลี</doc>
