<doc id="928700" url="https://th.wikipedia.org/wiki?curid=928700" title="จอห์น ซัลลิแวน">จอห์น ซัลลิแวน จอห์น โจเซฟ ซัลลิแวน (เกิด 20 พฤศจิกายน 2502) เป็นนักกฎหมาย และเจ้าพนักงานรัฐบาลกลางชาวอเมริกัน ผู้ดำรงตำแหน่ง รัฐมนตรีช่วยว่าการกระทรวงการต่างประเทศ คนที่ 19 และ รัฐมนตรีช่วยว่าการกระทรวงการต่างประเทศ ด้านการจัดการทรัพยากร คนที่ 4 ซึ่งเป็นคนปัจจุบัน ก่อนหน้านั้นทำหน้าที่รักษาการรัฐมนตรีว่าการกระทรวงการต่างประเทศตั้งแต่วันที่ 13 มีนาคม 2018 (โดยพฤตินัย) และอย่างเป็นทางการในวันที่ 1 เมษายน 2018 - 27 เมษายน 2018 หลังประธานาธิบดี โดนัลด์ ทรัมป์ ไล่นายเร็กส์ ทิลเลอร์สัน ออกประวัติ ประวัติ. ซัลลิแวน เกิดและเติบโตที่ บอสตัน, รัฐแมสซาซูเซตส์ จบการศึกษาระดับชั้นมัธยมจากโรงเรียนมัธยมซาเวเรี่ยน เมื่อ พ.ศ. 2520 ได้รับปริญญาศิลปศาสตร์ด้านประวัติศาสตร์และรัฐศาสตร์ จากมหาวิทยาลัยบราวน์ ในปี พ.ศ.2524 และปริญญาเอกด้านกฎหมายจากมหาวิทยาลัยโคลัมเบีย พ.ศ.2529 จากนั้นทำหน้าที่บรรณาธิการวิชาการ ในหนังสือ "Columbia Law Review" เขาเคยเป็นเสมียนประจำตัวผู้พิพากษา จอห์น ไมเนอร์ วิซดอม อดีตผู้พิพากษาศาลอุทธรณ์สหรัฐเขตที่ 5 และ เดวิด เซาเทอร์ อดีตผู้พิพากษาศาลฎีกาสหรัฐมาก่อน เขาและภรรยา, เกรซ โรดิเกรซ มีบุตรด้วยกัน 3 คนและอาศัยอยู่ที่รัฐแมรี่แลนด์ ซัลลิแวน เป็นหลานชายของเอกอัครราชทูตสหรัฐประจำสาธารณรัฐอิสลามอิหร่าน คนสุดท้าย วิลเลี่ยม เอช. ซัลลิแวน ตั้งแต่ปี พ.ศ.2546 ถึง พ.ศ. 2551 ซัลลิแวน เป็นผู้สนับสนุนโครงการหาเสียงของ ชัค ฟอร์ด (ลงชิงตำแหน่งสมาชิกสภาผู้แทนราษฎรรัฐแมรี่แลนด์ เขตที่8) และ แจ็ค ไรอัน (ลงชิงตำแหน่งวุฒิสมาชิกจาก รัฐอิลลินอยด์)การดำรงรัฐมนตรีช่วยว่าการกระทรวงการต่างประเทศสหรัฐ การดำรงรัฐมนตรีช่วยว่าการกระทรวงการต่างประเทศสหรัฐ. ซัลลิแวน สาบานตนเข้ารับตำแหน่งรัฐมนตรีช่วยฯ ซึ่ง ผู้พิพากษาศาลฎีกาสหรัฐ จอห์น โรเบิร์ต ประกอบพิธีให้ ประธานาธิบดี โดนัลด์ ทรัมป์ ได้เสนอชื่อของเขาให้เข้าดำรงตำแหน่ง รัฐมนตรีช่วยว่าการกระทรวงการต่างประเทศ และ รัฐมนตรีช่วยว่าการกระทรวงการต่างประเทศ ด้านการจัดการทรัพยากร เมื่อวันที่ 11 เมษายน พ.ศ.2560 และได้รับการรับรองจากวุฒิสภาสหรัฐด้วยคะแนนเสียง 94-6 เมื่อวันที่ 24 พฤษภาคม 2560 ที่ผ่านมา</doc>
