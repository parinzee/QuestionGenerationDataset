<doc id="735313" url="https://th.wikipedia.org/wiki?curid=735313" title="ชูสง่า ฤทธิประศาสน์">ชูสง่า ฤทธิประศาสน์ นายชูสง่า ฤทธิประศาสน์ (ชูสง่า ไชยพันธ์) เป็นอดีตรัฐมนตรีช่วยว่าการกระทรวงมหาดไทย และอดีตรัฐมนตรีช่วยว่าการกระทรวงศึกษาธิการ ในรัฐบาลหม่อมราชวงศ์เสนีย์ ปราโมช และเป็นอดีตสมาชิกสภาผู้แทนราษฎรจังหวัดเชียงราย 2 สมัย สังกัดพรรคชาติไทย อดีตอธิบดีกรมการปกครอง กระทรวงมหาดไทยประวัติ ประวัติ. เกิดเมื่อวันที่ 11 ตุลาคม พ.ศ. 2457 สำเร็จการศึกษาระดับปริญญาตรี ธรรมศาสตร์บัณฑิต จากมหาวิทยาลัยธรรมศาสตร์และการเมือง สมรสกับนางนงนุช ฤทธิประศาสน์ พี่สาวของนายเอนก สิทธิประศาสน์ อดีตรัฐมนตรีช่วยว่าการกระทรวงมหาดไทย ปลัดกระทรวงมหาดไทย มีบุตร 4 คนการทำงาน การทำงาน. ชูสง่า รับราชการในสังกัดกระทรวงมหาดไทย เคยดำรงตำแหน่งผู้ว่าราชการจังหวัดพัทลุง ในระหว่างปี พ.ศ. 2497 ถึงปี พ.ศ. 2498 ผู้ว่าราชการจังหวัดนครนายก ในระหว่างปี พ.ศ. 2498 ถึงปี พ.ศ. 2502 และผู้ว่าราชการจังหวัดเชียงราย ในระหว่างปี พ.ศ. 2504 ถึงปี พ.ศ. 2512 และได้รับแต่งตั้งสมาชิกสภานิติบัญญัติแห่งชาติ ในปี พ.ศ. 2516 ชูสง่า ได้รับเลือกตั้งเป็นสมาชิกสภาผู้แทนราษฎรจังหวัดเชียงราย ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 สังกัดพรรคชาติไทย และเขาได้รับแต่งตั้งเป็นรัฐมนตรีช่วยว่าการกระทรวงมหาดไทย ในรัฐบาลหม่อมราชวงศ์เสนีย์ ปราโมช (ครม.37) จนกระทั่งพ้นจากตำแหน่งเนื่องจากนายกรัฐมนตรีลาออก และได้รับแต่งตั้งเป็นรัฐมนตรีช่วยว่าการกระทรวงศึกษาธิการ แต่ดำรงตำแหน่งเพียง 12 วัน และได้เข้าเฝ้าถวายสัตย์ปฏิญาณเพียงวันเดียวก็ต้องพ้นจากตำแหน่ง เนื่องจากการรัฐประหารของพลเรือเอก สงัด ชลออยู่สมาชิกสภาผู้แทนราษฎร สมาชิกสภาผู้แทนราษฎร. ชูสง่า ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 จังหวัดเชียงราย สังกัดพรรคชาติไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดเชียงราย สังกัดพรรคชาติไทยสมาชิกสภานิติบัญญัติแห่งชาติ สมาชิกสภานิติบัญญัติแห่งชาติ. ชูสง่า ได้รับแต่งตั้งเป็นสมาชิกสภานิติบัญยัติแห่งชาติ 2 สมัย คือ1. สภานิติบัญญัติแห่งชาติ (ประเทศไทย) พ.ศ. 2516 2. สภานิติบัญญัติแห่งชาติ (ประเทศไทย) พ.ศ. 2520</doc>
