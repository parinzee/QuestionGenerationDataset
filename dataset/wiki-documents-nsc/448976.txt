<doc id="448976" url="https://th.wikipedia.org/wiki?curid=448976" title="อดอล์ฟ ไอชมันน์">อดอล์ฟ ไอชมันน์ ออทโท อดอล์ฟ ไอชมันน์ (, 19 มีนาคม ค.ศ. 1906 - 31 พฤษภาคม ค.ศ. 1962) เป็นสมาชิกพรรคนาซี และ โอเบอร์ชตูร์มบันน์ฟือเรอร์ (พันโท) ของหน่วยเอ็สเอ็ส และหนึ่งในผู้จัดการการล้างชาติโดยนาซีคนสำคัญ เพราะความสามารถพิเศษในการจัดการเป็นระบบและความน่าเชื่อถือทางอุดมการณ์ ไอชมันน์จึงได้รับมอบหมายจากไรน์ฮาร์ด ฮายดริชให้ปฏิบัติงานอำนวยความสะดวกและจัดการพลาธิการการเนรเทศชาวยิวขนานใหญ่ไปยังเก็ตโตและค่ายมรณะในยุโรปตะวันออกภายใต้การยึดครองของเยอรมนี หลังสงครามยุติ เขาบินไปยังอาร์เจนตินาโดยใช้บัตรอนุญาต (laissez-passer) ออกโดย กาชาดสากล ที่ได้มาโดยตลบแตลง เขาอาศัยอยู่ในอาร์เจนตินาภายใต้รูปพรรณปลอม ทำงานให้กับเมอร์ซิเดสเบนซ์ถึง ค.ศ. 1960 เขาถูกจับกุมโดยสายลับมอสซาดในอาร์เจนตินาและถูกนำตัวไปยังอิสราเอลเพื่อรับพิจารณาในศาลอิสราเอลใน 15 ข้อหาอาญา รวมทั้ง อาชญากรรมต่อมนุษยชาติและอาชญากรรมสงคราม เขาถูกตัดสินว่าผิดจริงและถูกประหารชีวิตด้วยการแขวนคอใน ค.ศ. 1962 เขาเป็นบุคคลเดียวที่ถูกประหารชีวิตในอิสราเอลด้วยคำตัดสินของศาลพลเรือน</doc>
