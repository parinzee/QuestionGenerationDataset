<doc id="100973" url="https://th.wikipedia.org/wiki?curid=100973" title="สีหนุ่ม เชิญยิ้ม">สีหนุ่ม เชิญยิ้ม สีหนุ่ม เชิญยิ้ม (บางครั้งสะกดเป็น ศรีหนุ่ม เชิญยิ้ม) หรือชื่อจริงว่า บุญธรรม ฮวดกระโทก (1 มีนาคม พ.ศ. 2499 — 1 ธันวาคม พ.ศ. 2558) เป็นนักแสดงตลกและนักร้องชาวไทย าสได้พบกับ โน้ต เชิญยิ้ม , สรายุทธ สาวยิ้ม และ เพชร โพธิ์ทอง และได้ร่วมตั้งคณะตลกใหม่ชื่อว่า : คณะ แกงปลาไหล และก็ได้เปลี่ยนชื่อคณะใหม่อีกครั้ง เป็นชื่อคณะ : เชิญยิ้ม ต่อมา สรายุทธ สาวยิ้ม โดนยิง เสียชีวิต และก็ ได้กลายเป็น คณะตลก : เชิญยิ้ม ตลกยุคอวกาศ ประกอบด้วย : โน้ต เชิญยิ้ม , เป็ด เชิญยิ้ม , ศรีหนุ่ม เชิญยิ้ม , อ้วน เชิญยิ้ม และระยะหลังได้มี จเร เชิญยิ้ม ชูษี เชิญยิ้ม จนได้แยกย้ายกันปี 2530 ศรีหนุ่ม จึงตั้งคณะ : สีหนุ่ม เชิญยิ้ม โดยมี ชูษี เชิญยิ้ม ตามมา และมีตลกสลับเปลี่ยนกัน เช่น เล็ก เชิญยิ้ม , เฉิน เชิญยิ้ม , ใส เชิญยิ้ม , หยอง ลูกหยี , ชาลี เชิญยิ้ม , อุ๊เอง เชิญยิ้ม และ ในปี 2538 ศรีหนุ่ม ได้นำลูกชาย คือ เจี๊ยบ เชิญยิ้ม มาปั้นให้เป็นตลกดังรวมทั้ง แจ๊ค เชิญยิ้มด้วย สีหนุ่มมีลูก 3 คน โดยลูกชายที่มีชื่อเสียง และเป็นนักแสดงตลกเช่นเขา คือ เจี๊ยบ เชิญยิ้ม และแจ๊ค เชิญยิ้ม นอกจากนี้แล้วยังเป็นนักร้องเพลงลูกทุ่ง ที่มีผลงานเพลงที่เป็นที่รู้จักกันดี คือ พิษรักพิษณุโลก ที่แต่งโดยอุดม ชวนชื่น และผลงานละครที่ดีเด่นมากที่สุดคือ บางรักซอย 9 ซึ่งเขาได้รับบท อาตุ๊ สามีของน้าเยาว์และพ่อของแป้งและปิ๊ก เมื่อวันที่ 19 มิถุนายน พ.ศ. 2551 เวลาประมาณ 22:00 น. สีหนุ่มเกิดอาการเส้นเลือดในสมองแตก ขณะกำลังถ่ายทำละครซิทคอมเรื่องบางรักซอย 9 จากการตรวจเบื้องต้นพบมีเลือดออกในสมองด้านขวา ขนาดประมาณ 10 เซนติเมตร ตั้งแต่นั้นสีหนุ่มได้เข้าพักรักษาตัวและงดงานแสดงทั้งหมด จนกระทั่งในปี พ.ศ. 2554 สีหนุ่มได้ออกจากโรงพยาบาลมาพักฟื้นที่บ้าน โดยอาการเป็นอัมพฤตครึ่งตัวไม่สามารถเดินได้และพูดได้ เมื่อวันที่ 15 กุมภาพันธ์ พ.ศ. 2554 รายการตีสิบได้ไปเยี่ยมอาการ ที่บ้านจังหวัดเชียงราย ซึ่งในขณะนั้นได้ทำกายภาพบำบัดจนมีอาการดีขึ้นมาก สามารถทานข้าวได้เอง ยกมือและขาได้ ความคิดและพูดมีการพัฒนาในทางที่ดีขึ้นมากกว่าเดิม ความจำในอดีตก็จำได้หมด แต่จะต้องมีการพลิกตัวทุก ๆ 4 ชั่วโมงเพื่อป้องกันแผลกดทับ สีหนุ่ม เชิญยิ้ม เสียชีวิตเมื่อช่วงเช้าของวันที่ 1 ธันวาคม พ.ศ. 2558 ที่ศูนย์การแพทย์สมเด็จพระเทพรัตนราชสุดาฯ สยามบรมราชกุมารี ด้วยอาการแทรกซ้อนอันเกิดมาจากโรคเส้นเลือดในสมองแตก รวมอายุได้ 59 ปีผลงานผลงาน. - ละครเวที - ก่อนจะถึง บางรักซอย 9 on stage- ละคร - พระอภัยมณี - บางรักซอย 9 - หมู่ 7 เด็ดสะระตี่ - โก๊ะจ๋า ป่านะโก๊ะ - ตี๋ตระกูลซ่ง - ฝนเหนือ - รักเธอทุกวัน - เจาะเวลาหาโก๊ะ - สุดแต่ใจจะไขว่คว้า - เจ้าสาวสายฟ้าแลบ - เทใจรักนักวางแผน - นังเหมียวย้อมสี - ตี๋ตระกูลซ่ง - รักหลอกๆอย่าบอกใคร - เมืองมายา เดอะซีรีส์ - ภาพยนตร์ - ฅนปีมะ - เทวดาตกมันส์ - ลูกตลกตกไม่ไกลต้น - บอดี้การ์ดหน้าเหลี่ยม - ผีหัวขาด - หลบผี ผีไม่หลบ - งานเพลง - ขอรวยด้วยคน - พิษรักพิษณุโลก- อื่นๆ - บันทึกการแสดงสดร่วมกับชาวคณะ ในรายการ จี้เส้นคอนเสิร์ต สังกัด เอสทีวิดีโอ โดยใช้ชื่อชุดประจำคณะว่า สีหนุ่มทุ่มเสียงฮา - ขบวนการจี้เส้น - วิก07 - ก่อนบ่ายคลายเครียดสมาชิกในคณะ สีหนุ่ม เชิญยิ้มสมาชิกในคณะ สีหนุ่ม เชิญยิ้ม. - เล็ก เชิญยิ้ม (พ.ศ.2533 - 2538 / 2538 - 2541 / 2542) - เฉิน เชิญยิ้ม (พ.ศ.2533 - 2541 / 2542) - ชาลี เชิญยิ้ม (พ.ศ.2535 - 2539 / 2541) - ใส เชิญยิ้ม (พ.ศ.2539 - 2550) - จุ๋ย เชิญยิ้ม [ตัวเสริม] (พ.ศ.2542) - โจ๊ก เชิญยิ้ม [ตัวเสริม] (พ.ศ.2538) - วิทย์ ลอยฟ้า [ตัวเสริม] (พ.ศ.2538) - อ๊อด ลอยฟ้า [ตัวเสริม] (พ.ศ.2538) - แป๊ะยิ้ม (พ.ศ.2535) - เจี๊ยบ เชิญยิ้ม (พ.ศ.2538 - 2550) - แจ็ค เชิญยิ้ม (พ.ศ.2543 - 2550) - อุ๊ เชิญยิ้ม (พ.ศ.2537 - 2538 / 2538 - 2539 / 2540 / 2541 / 2542 - 2550) - หยอง ลูกหยี (พ.ศ.2536 - 2538 / 2538 - 2539) - เอ เชิญยิ้ม (พ.ศ.2543 - 2550) - โหน่ง ชะ ช่ะ ช่า (เชิญยิ้ม) สีหนุ่ม ทุ่มเสียงฮา ชุดที่ 49</doc>
