<doc id="769176" url="https://th.wikipedia.org/wiki?curid=769176" title="แอร์บอร์น">แอร์บอร์น แอร์บอร์น () เป็นวงดนตรีร็อคสัญชาติไทยจากกรุงเทพมหานคร ก่อตั้งขึ้นในปี พ.ศ. 2552 จุดเริ่มต้นของวงเกิดจากการร่วมงาน ไซด์โปรเจ็คกันระหว่าง "เทวฤทธิ์ ศรีสุข (หรั่ง ซิลลี่ฟูลส์)" และ "เต๋า นิฐิวรรธน์ ไทยเจริญ (อดีตนักร้องนำ วงดราม่าสตรีม)" ซึ่งเป็นการทำงานในรูปแบบไม่มีสังกัด โดยเริ่มผลิตผลงานซิงเกิ้ลแรกออกมาแนะนำตัวด้วยเพลง “คำตอบสุดท้าย” และเผยแพร่ทางสื่อโซเชียลออนไลน์ จนทำให้เป็นที่รู้จักกันในบางกลุ่ม จากนั้นในปี พ.ศ. 2553 ได้มีการรวบรวมสมาชิกวงเพื่อร่วมงาน และทัวร์คอนเสิร์ต ซึ่งก็ได้สมาชิกที่คุ้นเคย “อรรถ - อภิชาติ ชูแก้ว” ที่ได้ร่วมงานเบื้องหลังในการทำงานกันมาอยู่แล้ว มาเป็นสมาชิกในตำแหน่งกีตาร์เบส อรรถได้แนะนำเพื่อนสนิท คือ “เอม - ยุทธนา ประจิมทิศ” ในตำแหน่งกีตาร์ ซึ่งก่อนหน้านี้ทั้ง 2 คนเคยเป็นสมาชิก และมีผลงานร่วมกันมาก่อนในนามวง "ฮอบบิท" จากนั้น เอม จึงได้ชวนเพื่อนที่เคยเรียนดนตรีมาด้วยกันคือ “เป้ - พรวิทย์ โสนุตมางค์” มาร่วมเป็นสมาชิกในตำแหน่งกลองด้วยประวัติปี (2553) ประวัติ. ปี (2553). เป็นจุดเริ่มต้นของการทำอัลบั้มแรก ซึ่งได้รับการสนับสนุนจากสังกัด “MAR Music (เอ็มเออาร์ มิวสิก)” ในการผลิต โดยผ่านการควบคุมและดูแลจากผู้มีประสบการณ์ ในวงการดนตรีแถวหน้าของเมืองไทยคือ “เทวฤทธิ์ ศรีสุข (หรั่ง ซิลลี่ฟูลส์)” จึงทำให้มีอัลบั้มแรกเกิดขึ้น มีเพลงในอัลบั้มทั้งหมด 6 เพลง และหนึ่งในนั้น เพลงคำตอบสุดท้าย ได้มีการถูกคัดเลือกให้นำมาถ่ายทำมิวสิควีดีโอเพื่อเผยแพร่อีกครั้ง โดยมี "เต๋า สมชาย เข็มกลัด" เป็นนักแสดงและถ่ายทอดเรื่องราวให้กับมิวสิควีดีโอ อีกทั้งเพลงนี้ยังได้เป็นเพลงประกอบละคร เรื่อง “สาวใช้ไฮเทค” ออกอากาศทางสถานีโทรทัศน์สีกองทัพบกช่อง 7 จึงทำให้เพลงนี้ได้เป็นที่รู้จัก และได้รับการตอบรับเป็นอย่างดีอีกครั้งในนามวง “Airborne (แอร์บอร์น)”ปี (2554) ปี (2554). หลังจากที่ได้รับความสำเร็จจากเพลง “คำตอบสุดท้าย” ในอัลบั้มแรกแล้ว แอร์บอร์นได้ปล่อยซิงเกิ้ลเพลง “ขอบคุณความรัก” ออกมาในปี พ.ศ. 2554 ซึ่งเป็นเพลงที่แต่งขึ้นเพื่อแทนคำขอบคุณแฟนๆ รวมทั้ง ดีเจคลื่นวิทยุ และสื่อต่างๆ ที่ได้ให้การสนับสนุน จนทำให้ได้เป็นที่รู้จักในวงกว้างมากขึ้น และได้รับการตอบรับเป็นอย่างดีจากแฟนๆ ทั่วประเทศปี (2555) ปี (2555). แอร์บอร์นได้ปล่อยซิงเกิ้ลเพลง “วันที่ไม่มีเธอ” ซึ่งเป็นแนวเพลงบัลลาดร็อค เพลงช้าที่ถ่ายทอดอารมณ์สะท้อนเรื่องราวของความรัก ที่จมอยู่กับการรอคอยอะไรที่เป็นไปไม่ได้ “เพราะฉันคิดถึงเธอ ห้ามใจไม่ไหว ไม่รู้ว่าต้องทำอย่างไร อยากจะมีคืนวันที่เธอได้ย้อนมา ยังรักเธอสุดหัวใจ แม้จะนานแสนนานเท่าไร เฝ้ารอแต่เธอคนเดียว ยังไม่เปลี่ยนไป”ปี (2556) ปี (2556). ซิงเกิ้ลเพลง “แค่ลืมมันไป” ถูกปล่อยให้ทุกคนได้ฟังในปี พ.ศ. 2556 เป็นเพลงช้าให้กำลังใจกับหลายๆ คน ที่ผิดหวังจากความรัก และยังจมอยู่กับน้ำตา โดยมิวสิควีดีโอเพลงนี้มีนักแสดงนำจาก "แน็ก ชาลี ไตรรัตน์ (ปอทเจส)" หรือที่หลายๆ คนรู้จักกันในนาม "แน็ก แฟนฉัน" มาถ่ายทอดเรื่องราว... เนื้อหาเพลงเป็นการเปรียบเทียบว่า ถ้าหากวันพรุ่งนี้ยังมี... ชีวิตก็ควรต้องเดินต่อไป การร้องไห้ยึดติดอยู่กับอดีต น้ำตาจากความผิดหวัง ก็จะเป็นสิ่งที่บังตากับอนาคตที่เรายังไม่ได้เจอ “อย่าให้น้ำตาบดบังทำให้เธอมองไม่เห็นใคร ยังมีคนรักเธออีกมากมาย พรุ่งนี้จงก้าวไป ต้องข้ามพ้นภาพความรักที่ลวงตา แค่เธอลืมมันไป”ปี (2557 - 2558) ปี (2557 - 2558). แอร์บอร์นได้เว้นการออกซิงเกิ้ลเพลงใหม่นานร่วม 2 ปี จากการออกทัวร์คอนเสิร์ตทั่วประเทศร่วมกับศิลปินร็อคแถวหน้าของเมืองไทย ได้แก่ “แด็กซ์ เอกรัตน์ วงศ์ฉลาด (อดีตนักร้องนำวงบิ๊กแอส)” และวง ”ซิลลี่ฟูลส์” ในนามโปรเจ็ค “ร็อคไรเดอร์” (โปรเจ็ครวม 3 กลุ่มศิลปินที่ประกอบด้วย แด็กซ์ ร็อคไรเดอร์, ซิลลี่ฟูลส์ และแอร์บอร์น)ปี (2558) ปี (2558). แอร์บอร์นได้กลับมามีซิงเกิ้ลเพลงใหม่อีกครั้งในปี พ.ศ. 2558 ในเพลง "เจ็บที่ยังรัก" เป็นเพลงช้าที่มีเนื้อหาพูดถึง การถูกพลัดพรากจากความรักโดยที่ไม่ทันตั้งตัว ซึ่งเป็นซิงเกิ้ลที่สมาชิกวงได้ลงมือทำงาน และควบคุมการผลิตกันเองทั้งหมดกับสมาชิกปัจจุบันทั้ง 4 คน คือ เต๋า - นิฐิวรรธน์ ไทยเจริญ (ร้องนำ), เอม - ยุทธนา ประจิมทิศ (กีต้าร์), อรรถ - อภิชาติ ชูแก้ว (กีตาร์เบส) และ ผิว - กฤตชภัช ธนภัคบวรกิจ (กลอง) โดยมี วอร์นเนอร์ มิวสิก ไทยแลนด์ เป็นผู้จัดจำหน่ายให้ปี (2559) ปี (2559). กรกฎาคม ปี พ.ศ. 2559 ได้มีซิงเกิ้ลเพลง "ที่ใดมีรัก" โดยเป็นเนื้อหาเพลงที่แต่งขึ้นมาเพื่อเอาใจคนโสด คนเหงาโดยเฉพาะ หากพูดถึงคำว่า “ที่ใดมีรัก” หลายๆ คนมักจะมีความเข้าใจเหมือนกันว่า “ที่นั่นย่อมมีทุกข์” แต่ความจริงแล้ว สำหรับใครอีกหลายๆ คนแล้ว การที่ไม่มีความรักนั้น ก็มีความทุกข์เช่นกัน โดยมี วอร์นเนอร์ มิวสิก ไทยแลนด์ เป็นผู้จัดจำหน่ายให้ ธันวาคม ปี พ.ศ. 2559 แอร์บอร์นได้มีซิงเกิ้ลซึ่งเป็นบทเพลงพิเศษ เพลง "บทเพลงถึงพ่อ" ที่ได้แต่งขึ้นเพื่อถวายความอาลัย น้อมเกล้าน้อมกระหม่อมรำลึกในพระมหากรุณาธิคุณหาที่สุดมิได้ แด่องค์พระบาทสมเด็จพระปรมินทรมหาภูมิพลอดุลยเดชฯ รัชกาลที่ ๙ปี (2560 - ปัจจุบัน) ปี (2560 - ปัจจุบัน). แอร์บอร์นมีซิงเกิ้ลใหม่อีกครั้งในปี พ.ศ. 2560 ในเพลง "ชีวิตที่มีเธอ" โดยเป็นเพลงช้าที่มีเนื้อหาความรักอีกมุมหนึ่งในชีวิตความเป็นจริงของใครหลายๆ คน จากความไม่สมบูรณ์แบบของชีวิต แต่อาจมีความรักที่บริสุทธิ์ที่เป็นสุดท้ายของชีวิตได้ โดยมี วอร์นเนอร์ มิวสิก ไทยแลนด์ เป็นผู้จัดจำหน่ายให้สมาชิกของวงสมาชิกของวง. - สมาชิกปัจจุบัน - นิฐิวรรธน์ ไทยเจริญ (เต๋า) – ร้องนำ (พ.ศ. 2552 – ปัจจุบัน) - ยุทธนา ประจิมทิศ (เอม) – กีตาร์ (พ.ศ. 2553 – ปัจจุบัน) - อภิชาติ ชูแก้ว (อรรถ) – กีตาร์เบส (พ.ศ. 2553 – ปัจจุบัน) - กฤตชภัช ธนภัคบวรกิจ (ผิว) – กลอง (พ.ศ. 2558 – ปัจจุบัน)- อดีตสมาชิก - พรวิทย์ โสนุตมางค์ (เป้) – กลอง (พ.ศ. 2553 – 2558)- หมายเหตุ - มีการเปลี่ยนสมาชิกวงในตำแหน่งกลองเมื่อ พฤษภาคม พ.ศ. 2558ผลงานประเภทอัลบั้มประเภทซิงเกิ้ลเพลงประกอบละคร/ภาพยนตร์เกียรติประวัติ</doc>
