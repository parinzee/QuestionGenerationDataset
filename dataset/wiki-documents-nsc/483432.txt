<doc id="483432" url="https://th.wikipedia.org/wiki?curid=483432" title="อำพร หญ้าผา">อำพร หญ้าผา อำพร หญ้าผา (ชื่อเล่น: แจ๊ค; 19 พฤษภาคม พ.ศ. 2528 — ) เป็นอดีตนักกีฬาวอลเลย์บอลหญิงทีมชาติไทย ตำแหน่งตัวบล็อกกลาง เธอเป็นหนึ่งในนักวอลเลย์บอลทีมชาติไทยที่เล่นวอลเลย์บอลระดับอาชีพในประเทศ โดยปัจจุบันเล่นให้แก่ทีม บางกอกกล๊าสประวัติ ประวัติ. อำพร เกิดที่อำเภอไพศาลี จังหวัดนครสวรรค์ เป็นบุตรสาวของนายเงิน และนางไร้ หญ้าผา จบมัธยมปลายจากโรงเรียนสตรีนนทบุรี และในขณะที่นั้นก็เล่นวอลเลย์บอลไปด้วย จบการศึกษาระดับอุดมศึกษาจากมหาวิทยาลัยรัตนบัณฑิต อำพรติดทีมชาติชุดใหญ่ตั้งแต่ปี พ.ศ. 2540 เป็นต้นมาในขณะที่เธอยังเรียนอยู่ชั้นมัธยมศึกษาปีที่ 5 เท่านั้น ในระยะแรกเธอเล่นในตำแหน่งหัวเสา และมีการตบบอลที่หนักหน่วง ปัจจุบันเล่นตำแหน่งตัวบล็อกกลางและบอลเร็ว พ.ศ. 2555 อำพรได้รับคัดเลือกให้เป็นลูกกตัญญูเนื่องในวันแม่แห่งชาติ และในเวลาต่อมา เธอได้รับบาดเจ็บในขณะที่แข่งวอลเลย์บอลลีกในประเทศไทย ทำให้เธอต้องหยุดพักการเป็นทีมชาติไทยชั่วคราวเพื่อบำบัดอาการบาดเจ็บจากหัวเข่า หลังจากนั้นเธอก็ได้กลับเข้ามาร่วมทีมชาติอีกครั้งเมื่อการแข่งขันชิงแชมป์เอเชียครั้งที่ 17 ที่นครราชสีมาเมื่อกลางเดือนกันยายนที่ผ่านมา และสามารถครองแชมป์ได้สำเร็จ ฉายาของเธอคือ "เจ้าแม่ไหลหลัง" เนื่องจากเธอบุกในท่าไหลหลังหรือกระเติงตบ วันที่ 30 พฤษภาคม พ.ศ. 2557 อำพร ได้ประกาศอำลาทีมชาติไทยผ่านทางเฟซบุ๊กส่วนตัวพร้อมกล่าวขอบคุณแฟนคลับ โดยให้เหตุผลว่า "เหตุผลที่อำลาทีมชาติ ก็เพราะมีอาการบาดเจ็บเข่าเรื้อรัง ไม่ใช่เพราะบ้าผู้ชายถึงกับอำลาทีมชาติ..." โดยเกียรติพงษ์ รัชตเกรียงไกร ผู้ฝึกสอนของทีมได้ออกมาแสดงความเสียดายแต่ก็เคารพในการตัดสินใจของเธอ ทั้งนี้อำพรจะยังเล่นลีกอาชีพในสังกัดนครนนท์ 3BB อำพร คบหาอยู่กับสมพร วรรณประภา ซึ่งเป็นนักกีฬาวอลเลย์บอลเช่นกัน ในเดือนมิถุนายนและกรกฎาคม พ.ศ. 2557 อำพรได้โพสต์ภาพแหวนหมั้นของทั้งคู่ และภาพพรีเวดดิ้งลงเฟซบุ๊ก ตามลำดับผลงานกีฬามหาวิทยาลัยโลกผลงาน. กีฬามหาวิทยาลัยโลก. - 2001 : เหรียญทองแดง - 2013 : เหรียญทองแดงซีเกมส์ซีเกมส์. - 2001 : เหรียญทอง - 2003 : เหรียญทอง - 2005 : เหรียญทอง - 2007 : เหรียญทอง - 2009 : เหรียญทอง - 2011 : เหรียญทอง - 2013 : เหรียญทองวอลเลย์บอลชิงแชมป์โลกวอลเลย์บอลชิงแชมป์โลก. - 2002 : อันดับ 20 - 2010 : อันดับ 13วอลเลย์บอลชิงแชมป์เอเชียวอลเลย์บอลชิงแชมป์เอเชีย. - 2001 : เหรียญทองแดง - 2003 : อันดับ 4 - 2005 : อันดับ 6 - 2007 : เหรียญทองแดง - 2009 : เหรียญทอง - 2011 : อันดับ 4 - 2013 : เหรียญทองเวิลด์คัพเวิลด์คัพ. - 2007 : อันดับ 10เอเชียนคัพเอเชียนคัพ. - 2008 : เหรียญทองแดง - 2010 : เหรียญเงิน - 2012 : เหรียญทองเวิลด์กรังด์ปรีซ์เวิลด์กรังด์ปรีซ์. - 2002 : อันดับ 8 - 2003 : อันดับ 10 - 2004 : อันดับ 10 - 2005 : อันดับ 12 - 2006 : อันดับ 11 - 2008 : อันดับ 11 - 2009 : อันดับ 8 - 2010 : อันดับ 10 - 2011 : อันดับ 6 ในรอบสุดท้าย - 2012 : อันดับ 4 ในรอบสุดท้าย - 2013 : อันดับ 13เอเชียนเกมส์เอเชียนเกมส์. - 2002 : อันดับ 5 - 2006 : อันดับ 4 - 2010 : อันดับ 5เวิลด์แกรนด์แชมเปียนคัพเวิลด์แกรนด์แชมเปียนคัพ. - 2009 : อันดับ 6 - 2013 : อันดับ 5เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.) - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์ (ต.ภ.) - พ.ศ. 2548 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์ (บ.ภ.)</doc>
