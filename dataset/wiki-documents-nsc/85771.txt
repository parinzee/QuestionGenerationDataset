<doc id="85771" url="https://th.wikipedia.org/wiki?curid=85771" title="ศุภชัย ตั้งวงศ์ศานต์">ศุภชัย ตั้งวงศ์ศานต์ ศาสตราจารย์เกียรติคุณ ศุภชัย ตั้งวงศ์ศานต์ เป็นผู้เชี่ยวชาญในสาขาวิทยาการคอมพิวเตอร์ อดีตประธานกรรมการบริหาร สำนักงานส่งเสริมอุตสาหกรรมซอฟต์แวร์แห่งชาติ (องค์การมหาชน) หรือ SIPA อดีตผู้บริหารเทคโนโลยีสารสนเทศระดับสูง (CIO) และอดีตรองอธิการบดีฝ่ายสิ่งเอื้ออำนวยทางวิชาการ มหาวิทยาลัยมหิดล ศาสตราจารย์เกียรติคุณ ศุภชัย ตั้งวงศ์ศานต์ หรือ ศาสตราจารย์เกียรติคุณ ดร.ศุภชัย ตั้งวงศ์ศานต์ เคยได้รับพระราชทานเหรียญทอง และรางวัลทุนภูมิพล สำหรับการสอบได้คะแนนรวมเป็นที่ 1 ของคณะวิศวกรรมศาสตร์ จุฬาลงกรณ์มหาวิทยาลัย ปี พ.ศ. 2513 และเคยได้รับพระราชทานทุนมูลนิธิอานันทมหิดล เพื่อศึกษาต่อระดับปริญญาโทและเอก แผนกวิศวกรรมศาสตร์ ณ ประเทศสหรัฐอเมริกา ปี พ.ศ. 2514 หลังจากสำเร็จการศึกษา ได้เข้ารับราชการในตำแหน่งอาจารย์ที่คณะวิทยาศาสตร์ มหาวิทยาลัยมหิดล เป็นผู้บุกเบิกก่อตั้งศูนย์คอมพิวเตอร์ขึ้นเป็นครั้งแรกในมหาวิทยาลัยมหิดล เมื่อปี พ.ศ. 2523 เป็นผู้ก่อตั้งภาควิชาคอมพิวเตอร์ คณะวิทยาศาสตร์ มหาวิทยาลัยมหิดล ปี พ.ศ. 2532 และเป็นผู้จัดตั้งคณะเทคโนโลยีสารสนเทศและการสื่อสาร มหาวิทยาลัยมหิดล (จากภาควิชาคอมพิวเตอร์) ในปี 2546 นอกจากนี้ยังเป็นผู้บุกเบิก ออกแบบ และพัฒนาโครงสร้างพื้นฐาน ICT และระบบสารสนเทศที่สำคัญมากมายให้กับมหาวิทยาลัยมหิดล เช่น ระบบเครือข่ายสื่อสาร MUC-Net (MU Campus Network), Intra-phone, ระบบ eMeeting, และ IPTV เป็นต้น ผลงานที่โดดเด่นและเป็นที่รู้จักคือ พระไตรปิฎกฉบับคอมพิวเตอร์ฉบับแรกของโลก หรือ BUDSIR (Buddhist Scriptures Information Retrieval) ตามพระราชดำริของพระบาทสมเด็จพระเจ้าอยู่หัวฯ ซึ่งเป็นผลงานที่ได้รับรางวัลประดิษฐ์คิดค้น จากสำนักงานคณะกรรมการวิจัยแห่งชาติ ปี 2532 และรางวัล Distinguished Service Award จาก University of California, Berkeley สหรัฐอเมริกา ปี 2536 และอีกหนึ่งผลงานก็คือ "Intra-Phone ม.มหิดล" ได้รับรางวัลเทคโนโลยีสารสนเทศภาครัฐดีเด่น: รางวัลชนะเลิศสาขานวัตกรรมไอทีดีเด่น ประจำปี 2545 จากคณะกรรมการเทคโนโลยีสารสนเทศและการสื่อสารแห่งชาติประวัติการศึกษาประวัติการศึกษา. - พ.ศ. 2513 - ปริญญาตรี (เกียรตินิยมอันดับหนึ่ง) สาขาวิศวกรรมไฟฟ้าสื่อสาร จุฬาลงกรณ์มหาวิทยาลัย - พ.ศ. 2515 - ปริญญาโท สาขาวิศวกรรมไฟฟ้า Purdue University สหรัฐอเมริกา ด้วยทุนมูลนิธิอานันทมหิดล - พ.ศ. 2519 - ปริญญาเอก สาขาปัญญาประดิษฐ์ (Artificial Intelligence) Purdue University สหรัฐอเมริกา ด้วยทุนมูลนิธิอานันทมหิดลประวัติการทำงานด้านวิชาการและบริหารประวัติการทำงาน. ด้านวิชาการและบริหาร. - พ.ศ. 2523 - เป็นผู้บุกเบิกก่อตั้งโครงการศูนย์คอมพิวเตอร์ ขึ้นเป็นครั้งแรกในมหาวิทยาลัยมหิดล โดยรับตำแหน่งเป็นหัวหน้าโครงการ - พ.ศ. 2529 - รักษาการ ผู้อำนวยการสำนักคอมพิวเตอร์ มหาวิทยาลัยมหิดล - พ.ศ. 2530-2542 - ผู้อำนวยการสำนักคอมพิวเตอร์ มหาวิทยาลัยมหิดล - พ.ศ. 2532 - เป็นผู้ก่อตั้งภาควิชาคอมพิวเตอร์ คณะวิทยาศาสตร์ มหาวิทยาลัยมหิดล - พ.ศ. 2532-2540 - หัวหน้าภาควิชาคอมพิวเตอร์ คณะวิทยาศาสตร์ มหาวิทยาลัยมหิดล - พ.ศ. 2533 - รองศาสตราจารย์ สาขาวิชาคอมพิวเตอร์ คณะวิทยาศาสตร์ มหาวิทยาลัยมหิดล - พ.ศ. 2541-2550 - ผู้บริหารเทคโนโลยีสารสนเทศระดับสูง (CIO) มหาวิทยาลัยมหิดล - พ.ศ. 2542-2550 - รองอธิการบดีฝ่ายสิ่งเอื้ออำนวยทางวิชาการ มหาวิทยาลัยมหิดล - พ.ศ. 2546 - จัดตั้งโครงการ ICT มหาวิทยาลัยมหิดล (คณะ ICT ม.มหิดล ในปัจจุบัน) - พ.ศ. 2547 - รักษาการ ผู้อำนวยการสำนักหอสมุด มหาวิทยาลัยมหิดล - พ.ศ. 2552-ปัจจุบัน - ที่ปรึกษาอาวุโส คณะเทคโนโลยีสารสนเทศและการสื่อสาร มหาวิทยาลัยมหิดล - พ.ศ. 2553-2557 - ประธานคณะกรรมการบริหาร สำนักงานส่งเสริมอุตสาหกรรมซอฟต์แวร์แห่งชาติ (องค์การมหาชน) หรือ SIPA - พ.ศ. 2555 - ศาสตราจารย์ สาขาวิชาวิทยาการคอมพิวเตอร์ คณะเทคโนโลยีสารสนเทศและการสื่อสาร มหาวิทยาลัยมหิดล - พ.ศ. 2556-ปัจจุบัน - ศาสตราจารย์เกียรติคุณ สาขาวิชาวิทยาการคอมพิวเตอร์ มหาวิทยาลัยมหิดลตำแหน่งในสมาคมและองค์กรต่าง ๆตำแหน่งในสมาคมและองค์กรต่าง ๆ. - อดีตคณะที่ปรึกษารัฐมนตรีว่าการกระทรวงเทคโนโลยีสารสนเทศและการสื่อสาร ด้านการพัฒนาอุตสาหกรรมอิเล็กทรอนิกส์ - อดีตคณะที่ปรึกษากำกับและบริหารโครงการรัฐบาลอิเล็กทรอนิกส์ (e-Government) และเครือข่ายสื่อสารข้อมูลหน่วยงานภาครัฐ (Government Information Network: GIN) กระทรวงเทคโนโลยีสารสนเทศและการสื่อสาร - อดีตอุปนายกสมาคมคอมพิวเตอร์แห่งประเทศไทยในพระบรมราชูปถัมภ์ - อดีตที่ปรึกษาเขตอุตสาหกรรมซอฟต์แวร์ประเทศไทย (Software Park Thailand) - อดีตที่ปรึกษาวารสารคอมพิวเตอร์ทางวิชาการ ของสมาคมคอมพิวเตอร์แห่งประเทศไทยในพระบรมราชูปถัมภ์ - อดีตที่ปรึกษาคณะกรรมการกำกับดูแลการปรับบทบาทกรมบัญชีกลาง - อดีตกรรมการสภาวิจัยแห่งชาติ สาขาเทคโนโลยีสารสนเทศและนิเทศศาสตร์ - อดีตกรรมการเทคโนโลยีสารสนเทศและสื่อสารโทรคมนาคม หอการค้าไทย - อดีตอนุกรรมการกำกับดูแลการจัดทำแผนแม่บทระบบสารสนเทศ ของทบวงมหาวิทยาลัย - อดีตกรรมการในคณะกรรมการบริหารงานคอมพิวเตอร์ กรุงเทพมหานคร - อดีตกรรมการในคณะอนุกรรมการโครงการวิจัยพัฒนาและวิศวกรรม สาขาเครือข่ายคอมพิวเตอร์ ศูนย์เทคโนโลยีอิเล็กทรอนิกส์และคอมพิวเตอร์แห่งชาติ - ที่ปรึกษาคณะอนุกรรมาธิการและอดีตคณะกรรมาธิการ พิจารณาศึกษาระบบสารสนเทศด้านการสาธารณสุขไทย คณะกรรมาธิการสาธารณสุข - ที่ปรึกษาการพัฒนาระบบสารสนเทศ สำนักงานทรัพย์สินส่วนพระมหากษัตริย์ - รองประธานคณะกรรมการของการจัดแข่งขันรางวัลเจ้าฟ้าไอที รัตนราชสุดาสารสนเทศ (IT Princess Award)เกียรติคุณและรางวัลเกียรติคุณและรางวัล. - พ.ศ. 2508 - ได้ที่ 1 ในการสอบแข่งขันคณิตศาสตร์ ของสมาคมคณิตศาสตร์แห่งประเทศไทย - พ.ศ. 2511-2513 - ได้ทุนเรียนดีของพระเจริญวิศวกรรม จุฬาลงกรณ์มหาวิทยาลัย - พ.ศ. 2513 - ได้รับพระราชทานเหรียญทอง และรางวัลทุนภูมิพล สำหรับการสอบได้คะแนนรวมเป็นที่ 1 ของคณะวิศวกรรมศาสตร์ จุฬาลงกรณ์มหาวิทยาลัย - พ.ศ. 2514-2519 - ได้รับพระราชทานทุนมูลนิธิอานันทมหิดล เพื่อศึกษาต่อระดับปริญญาโทและเอก ณ ประเทศสหรัฐอเมริกา - พ.ศ. 2516-2519 - ได้รับทุนสนับสนุนการวิจัย จาก National Science Foundation สหรัฐอเมริกา - พ.ศ. 2532 - รางวัลดีเด่นของมหาวิทยาลัยมหิดล ในผลงาน “พระไตรปิฎกฉบับคอมพิวเตอร์" - พ.ศ. 2532 - รางวัลสภาวิจัยแห่งชาติ : รางวัลผลงานประดิษฐ์คิดค้น จากสำนักงานคณะกรรมการวิจัยแห่งชาติ - พ.ศ. 2536 - รางวัล Distinguished Service Award จาก University of California, Berkeley ในผลงาน Electronic Pali Canon หรือ BUDSIR (Buddhist Scriptures Information Retreival) - พ.ศ. 2540 - รางวัลผู้ทำคุณประโยชน์ต่อพระพุทธศาสนา ประเภท สมาคม องค์การ มูลนิธิ สถาบัน และหน่วยงานที่มีกิจกรรมส่งเสริมพระพุทธศาสนา จากกรมการศาสนา กระทรวงศึกษาธิการ - พ.ศ. 2545 - ผลงาน "Intra-Phone" มหาวิทยาลัยมหิดล ได้รับรางวัลเทคโนโลยีสารสนเทศภาครัฐดีเด่น: รางวัลชนะเลิศสาขานวัตกรรมไอทีดีเด่น และผลงาน "โครงการพัฒนาระบบสารสนเทศเพื่อการบริหารงานมหาวิทยาลัย (ระบบ MU-ADMIN-IS)" ได้รับรางวัลรองชนะเลิศอันดับ 1 สาขาบริหารองค์กรดีเด่น จากคณะกรรมการเทคโนโลยีสารสนเทศและการสื่อสารแห่งชาติ - พ.ศ. 2553 - รางวัลดีเด่นสาขาการแต่งตำราของมหาวิทยาลัยมหิดล ในหนังสือที่มีชื่อว่า "ระบบการจัดเก็บและการสืบค้นสารสนเทศด้วยคอมพิวเตอร์ (Information Storage and Retrieval System)" ซึ่งถือเป็นหนังสือเล่มแรกที่พิมพ์เป็นภาษาไทยผลงานหนังสือผลงานหนังสือ. - ศุภชัย ตั้งวงศ์ศานต์. (2558). ระบบการจัดเก็บและการสืบค้นสารสนเทศด้วยคอมพิวเตอร์ (Information Storage and Retrieval Systems). (พิมพ์ครั้งที่ 3). กรุงเทพ: โรงพิมพ์พิทักษ์การพิมพ์. - ศุภชัย ตั้งวงศ์ศานต์. (2558). การจัดการโครงการ ICT (Managing ICT Projects). กรุงเทพ: โรงพิมพ์พิทักษ์การพิมพ์.</doc>
