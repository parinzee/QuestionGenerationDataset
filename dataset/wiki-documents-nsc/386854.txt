<doc id="386854" url="https://th.wikipedia.org/wiki?curid=386854" title="ธงชาติซาอุดีอาระเบีย">ธงชาติซาอุดีอาระเบีย ธงชาติซาอุดีอาระเบีย เป็นธงที่ใช้โดยรัฐบาลของราชอาณาจักรซาอุดีอาระเบีย ตั้งแต่วันที่ 15 มีนาคม พ.ศ. 2506 มีลักษณะเป็นธงสีเขียวบนพื้นสีขาวที่มีจารึกภาษาอาหรับ และดาบ เป็นการประกาศความเชื่อตามหลักศาสนาอิสลาม (ชะฮาดะฮฺ) ดาบเป็นสัญลักษณ์แห่งความยุติธรรม ธงสีเขียวที่มีตัวอักษรดังนี้หรืออักษรอาหรับอื่นมักถูกพบเห็นในศาสนาอิสลาม และระวังสับสนกับธงชาติซาอุดิอาระเบีย ธงอื่นโดยปกติแล้วจะไม่มีสัญลักษณ์ดาบ ธงดังกล่าวถูกผลิตขึ้นมาให้สมมาตรกันทั้งด้านหน้าและด้านหลัง เพื่อเพื่อให้มั่นใจว่าชะฮาดะฮ์จะอ่านอย่างถูกต้อง ทั้งเมื่อเริ่มอ่านจากขวาไปซ้าย หรือซ้ายไปขวา ดาบจะชี้ไปทางซ้ายมือทั้งหน้าและหลัง ในทิศทางของอักษร ธงดังกล่าวจะถูกชักขึ้นทางซ้ายมือของเสาธง เมื่อมองจากด้านหน้า โดยเสาธงอยู่ทางขวามือของธง สีเขียวที่ใช้ในธงเป็น Pantone 330 c / CMYK (%) C 100 -- M 0 -- Y 50 -- K - 50ประวัติยุคก่อนการรวมชาติ ประวัติ. ยุคก่อนการรวมชาติ. ซาอุดีอาระเบียถือกำเนิดจากอาณาจักรทั้งสองคือ นัจญด์ และ ฮิญาซ, มีพื้นฐานจากแบบธงรัฐสุลต่านนัจญด์ ก่อนหน้านี้ได้ใช้ธงสีเขียวรูปพระจันทร์เสี้ยวสีขาวตั้งแต่ ค.ศ. 1744 ในปีค.ศ. 1902 เอมิเรตนัจญด์และฮะซาอ์ได้มีการใช้ธงที่มีอักษรภาษาอาหรับจนถึงค.ศ. 1921 ภายหลังจากราชวงศ์ซะอูดทำสงครามได้รับชัยชนะเหนือคาบสมุทรอาหรับ พร้อมกับผนวกดินแดนของราชวงศ์เราะชีด.สมัยการรวมชาติ สมัยการรวมชาติ. ราชวงศ์ซะอูด ได้ปกครองดินแดนซาอุดีอาระเบีย ด้วยความช่วยเลือของผู้เคลื่อนไหวทางศาสนาวะฮาบีย์ ในศตวรรษที่ 18 นับตั้งแต่นั้นจึงมีธงชาติเป็นของตนเอง. โดยประกอบอักษร"ชะฮาดะฮฺ"บนธงของตน. ค.ศ. 1902 อิบน์ ซะอูด, ปฐมกษัตริย์ราชวงศ์ซะอูด และ ผู้สถาปนาราชอาณาจักร ได้มีพระบรมราชโองการให้เพิ่มดาบลงบนผืนธง. ในปี ค.ศ. 1938 ได้มีการใช้ธงชาติที่มีรูปดาบไขว้ใต้ชะฮาดะฮฺ แบบธงดังกล่าวเป็นที่นิยมโดยทั่วไป แม้มิได้รับการรับรอง และ ได้เพิ่มแบบธงเรือแสดงสัญชาติ. จนกระทั่งวันที่ 15 มีนาคม ค.ศ. 1973 ได้มีการตราแบบธงขึ้นอย่างเป็นทางการ โดยแก้ไขแบบของดาบให้เป็นดาบตรง (ธงแบบเก่านั้นใช้รูปดาบโค้ง).</doc>
