<doc id="843227" url="https://th.wikipedia.org/wiki?curid=843227" title="ฮอไรซันซีโรดอว์น">ฮอไรซันซีโรดอว์น ฮอไรซันซีโรดอว์น () เป็น วิดีโอเกมแนวแอ็กชันเล่นตามบทบาททีพัฒนาโดย เกอริลลาเกมส์ และจัดจำหน่ายโดย โซนี่อินเตอร์แอ็กทีฟเอ็นเตอร์เทนเมนต์ สำหรับเพลย์สเตชัน 4 ตัวเกมวางจำหน่ายทั่วโลกในปี 2017 เนื้อเรื่องเกี่ยวพันกับเอลอย นายพรานและมือยิงธนูที่อาศัยอยู่ในโลกที่มีหุ่นยนต์อาศัยอยู่ หลังจากเป็นพวกนอกรีตมาตลอดชีวิต เธอออกเดินทางจนพบกับอันตรายที่เคยทำให้เธอต้องเก็บตัว ตัวละครดังกล่าวใช้อาวุธระยะประชิดและอาวุธวิถียิง และกลยุทธ์ย่องเบาในการโจมตีสิ่งมีชีวิตที่เป็นเครื่องจักร และสามารถเก็บทรัพยากรได้จากซากเครื่องจักรนั้น มีแผนผังต้นไม้แสดงทักษะที่ช่วยอำนวยความสะดวกให้แก่ผู้เล่น เกมมีสิ่งแวดล้อมแบบโลกเปิดให้เอลอยได้สำรวจ แบ่งเป็นชนเผ่าที่มีภารกิจย่อยให้รับทำ ขณะที่เนื้อเรื่องหลักจะชี้แนะให้เธอสำรวจทั่วโลกของเกม การพัฒนาเกมเริ่มขึ้นในปี ค.ศ. 2011 โดยผู้กำกับเกมชื่อ Mathijs de Jonge มองว่าเป็นหนึ่งในแนวคิดที่ "เสี่ยงที่สุด" ที่เคยถูกเสนอขายในขณะนั้น แนวคิดของเกมมีข้อขัดแย้งระหว่างความสวยงามและอันตรายของฉากในเกม ทีมเกอริลลาเกมส์เน้นการลองผิดลองถูกเป็นพื้นฐานในการเล่นเกม โดยเลือกที่จะไม่ใช่ระบบสอนเล่นเกม เอนจินการสร้างเกมคือ เดซิมา เดิมเคยถูกใช้กับเกมคิลโซนชาโดว์ฟอล และนำมาปรับใช้กับเกมฮอไรซันซีโรดอว์น ซึ่งเป็นทรัพย์สินทางปัญญาอย่างแรกที่พัฒนาโดยทีมเกอริลลาเกมส์นับตั้งแต่เกมคิลโซนในปี ค.ศ. 2004 และเป็นเกมสวมบทบาทเกมแรกของทีมด้วย ฮอไรซันซีโรดอว์นได้รับคำวิจารณ์ในด้านบวก โดยนักวิจารณ์ยกย่องโลกเปิดในเกม เนื้อเรื่อง ทัศนวิสัย กลไกการต่อสู้ การออกแบบศัตรู และตัวละครเอลอย แต่ยังตำหนิในเรื่องแอนิเมชันทางใบหน้าที่ไม่สอดคล้องกันรางวัลที่ได้รับ</doc>
