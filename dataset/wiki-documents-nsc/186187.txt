<doc id="186187" url="https://th.wikipedia.org/wiki?curid=186187" title="กลุ่มภาษาเกาะฟอร์โมซา">กลุ่มภาษาเกาะฟอร์โมซา กลุ่มภาษาเกาะฟอร์โมซา () เป็นภาษาของชาวพื้นเมืองในไต้หวันซึ่งมีจำนวน 2% ของประชากรบนเกาะไต้หวัน แต่มีจำนวนน้อยกว่านั้นที่ยังพูดภาษาดั้งเดิมของตน จากภาษาพื้นเมืองทั้งหมด 26 ภาษา เป็นภาษาตายแล้ว 10 ภาษา ที่เหลืออีก 4-5 ภาษาเป็นภาษาที่ใกล้ตาย ที่เหลือจัดเป็นภาษาที่เสี่ยงที่จะกลายเป็นภาษาตาย ภาษาพื้นเมืองของไต้หวันมีความสำคัญมากในทางภาษาศาสตร์ เพราะไต้หวันคล้ายจะเป็นจุดกำเนิดของตระกูลภาษาออสโตรนีเซียนทั้งหมด จากการจัดของ Blust 1999 กลุ่มภาษาเกาะฟอร์โมซามี 9 สาขาจากทั้งหมด 10 สาขาของตระกูลภาษาออสโตรนีเซียน โดยอีกสาขาหนึ่งคือกลุ่มภาษามาลาโย-โพลีเนเซีย ราว 1,200 ภาษา ที่พบนอกเกาะไต้หวัน แม้ว่านักภาษาศาสตร์ส่วนใหญ่ไม่ได้ยอมรับรายละเอียดของ Blust ทั้งหมด แต่ก็ยอมรับร่วมกันว่าตระกูลภาษาออสโตรนีเซียนมีจุดกำเนิดในไต้หวัน . และมีการศึกษาทางด้านพันธุศาสตร์มนุษย์เพิ่มเติมเกี่ยวกับสมมติฐานนี้ปัจจุบัน ปัจจุบัน. กลุ่มภาษาเกาะฟอร์โมซาทั้งหมดกำลังถูกแทนที่ด้วยภาษาจีนกลางหลังจากที่รัฐบาลของสาธารณรัฐจีนเริ่มจัดการศึกษาให้ชาวพื้นเมืองในไต้หวันรายชื่อภาษา รายชื่อภาษา. การกำหนดขอบเขตของภาษาและสำเนียงโดยทั่วไปทำได้ยาก และมักมีข้อโต้แย้งเสมอ ซึ่งพบได้เช่นกันในการศึกษาภาษาในกลุ่มนี้ โดยเฉพาะภาษาของเผ่าที่คล้ายกัน โดยทั่วไปมีการจัดแบ่งดังนี้- ภาษาที่ยังมีชีวิตอยู่ ได้แก่- กลุ่มภาษาอตายัล ได้แก่ ภาษาอตายัล ภาษาซีดิกหรือภาษาตรูกู ภาษาบูนัน - กลุ่มภาษาอามิส ได้แก่ ภาษาอามิส ภาษาอามิสนาเตารัน ภาษากาวาลัน ภาษาไปวัน ภาษาปาเซะห์ ภาษาไซซิยัต ภาษาปูยูมา ภาษารูไก ภาษาเตา (Tao) ภาษาเทา (Thao) - กลุ่มภาษาเซา ได้แก่ ภาษาเซา ภาษาซาอารัว ภาษากานากานาบู - ภาษาที่ตายแล้ว ได้แก่ ภาษาบาบูซะห์ ภาษาบาซาย ภาษาเกอตางาลัน ภาษาเกอตางาลัน มากาเตา ภาษามากัตเตา ปาโปรา ภาษาโปโปรา ภาษาซีรายา ภาษาตริวัน ภาษาเตากัส</doc>
