<doc id="806134" url="https://th.wikipedia.org/wiki?curid=806134" title="นางฟ้าเปื้อนฝุ่น">นางฟ้าเปื้อนฝุ่น นางฟ้าเปื้อนฝุ่น เป็นละครโทรทัศน์ไทยในปี พ.ศ. 2559 แนวละครเพลง,โรแมนติก และ คอมเมดี้ โดยละครเรื่องนี้สร้างขึ้นจากบทประพันธ์ของ ปีย์วรา ดัดแปลงเป็นบทโทรทัศน์โดย พิง ลำพระเพลิง และ ดรีมทีม กำกับการแสดงโดย อัษฎาวุธ เหลืองสุนทร สร้างโดย บริษัท ดูมันดี จำกัด ออกแบบท่าเต้นโดย ศราวุธ ศุขรัตน์ ออกแบบไตเติ้ลละคร/ลำดับภาพ และกราฟิกโดย ทีม บ้านตัว ต. ลงเสียงประกอบโดย ห้องเสียงประเสริฐ นำแสดงโดย ปรมิณ ศิระวนาดร, อัปสรสิริ อินทรคูสิน, วัชรบูล ลี้สุวรรณ และ อาจารียา พรหมพฤกษ์ ออกอากาศทุกวันจันทร์-ศุกร์ เวลา 18.35 น. และวันเสาร์-อาทิตย์ เวลา 18.20 น. ทางช่อง 7 และช่อง 7 hd เริ่มตอนแรก วันอังคารที่ 13 กันยายน พ.ศ. 2559 และตั้งแต่ 1 ตุลาคม 2559 เปลี่ยนเวลาออกอาอากาศเป็นทุกวันจันทร์-พฤหัสบดี และวันเสาร์ - อาทิตย์ เวลา 18.50 น. ,วันศุกร์ 18.30 น.เรื่องย่อ เรื่องย่อ. พาขวัญ (โซฟี่ อัปสรสิริ อินทรคูสิน) เข้ามานำเสนอผลงานสารนิพนธ์เกี่ยวกับการเต้นหางเครื่องที่มหาวิทยาลัยเกือบไม่ทัน โชคดีที่เพื่อนสนิทคือ นัชชา (ณัฎฐกันย์ อัมพรพงษ) กับ ธีรวิทย์ (ไดสุเกะ สุกี้คาวา) ช่วยถ่วงเวลา อาจารย์เอก (มาฬิศร์ เชยโสภณ) ไว้โดยมี ธนัญญา(ช้องมาศ บางชะวง) กับลูกคู่อย่าง ปานจิต (ณัฐชยกานต์ ปากหวาน) และ ลักษมี (แพร อริศรา) ขอให้พาขวัญหมดสิทธิ์ส่งงานและไปจบปีหน้าแทนเนื่องจากมาสาย ด้วยต้องการกำจัดคู่แข่งในการแย่งเกียรตินิยมอันดับ 1 เหรียญทอง สุดท้ายอาจารย์เอกบอกว่างานที่พาขวัญทำมาเสนอในเบื้องต้น ยังขาดวิญญาณ ของหางเครื่องไป และแนะนำว่าให้ส่งเป็นงานเต้นประเภทอื่นที่เธอถนัดกว่าอย่าง บัลเล่ต์ คอนเทมฯ หรือฮิปฮอป แต่พาขวัญไม่อยากเปลี่ยนนักแสดง</doc>
