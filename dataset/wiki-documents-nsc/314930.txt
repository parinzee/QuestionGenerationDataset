<doc id="314930" url="https://th.wikipedia.org/wiki?curid=314930" title="DAN DAN โคะโกะโระฮิกะเระเตะกุ">DAN DAN โคะโกะโระฮิกะเระเตะกุ DAN DAN โคะโกะโระฮิกะเระเตะกุ () เป็นซิงเกิลลำดับที่ 4 ของวงเจป็อป ฟีลด์ออฟวิว (FIELD OF VIEW) ออกจำหน่ายในวันที่ 11 มีนาคม พ.ศ. 2539 เพลงดังกล่าวถูกนำไปใช้เป็นเพลงเปิดตลอดการออกอากาศของอะนิเมะเรื่อง ดราก้อนบอล GT และเป็นเพลงจบของภาพยนตร์ ดราก้อนบอล วิถีแห่งเจ้ายุทธจักร ในส่วนของยอดขายซิงเกิลดังกล่าวติดอันดับ 4 ในชาร์ตออริคอนประจำสัปดาห์ในสัปดาห์แรกที่ออกจำหน่าย และติดอันดับที่ 44 ประจำชาร์ตออริคอนของปี 2539รายชื่อเพลงเกี่ยวกับเพลง เกี่ยวกับเพลง. เนื้อเพลงของเพลง DAN DAN นี้เขียนโดยนักร้องนำของวงซาร์ด อิซุมิ ซะกะอิ ซึ่งเคยเขียนเพลงให้กับฟิลด์ออฟวิวมาก่อนในสามซิงเกิลก่อนหน้าของฟิลด์ออฟวิว โดยเนื้อเพลงในเพลงนี้ไม่มีความเกี่ยวข้องใด ๆ เกี่ยวกับดราก้อนบอลเลย แต่เนื้อเพลงมีเนื้อหาเกี่ยวกับการสารภาพความรักให้กับอย่างอื่นที่สำคัญกว่า อย่างไรก็ดีเพลงดังกล่าวได้ถูกนำไปแปลเป็นหลายภาษาและบางภาษาก็เลือกที่จะใส่เนื้อเพลงที่มีความหมายเกี่ยวกับดราก้อนบอลลงไป ภายหลังซาร์ดได้ร้อง Cover เพลงนี้ในอัลบั้ม ทูเดย์อีสอะนาเธอร์เดย์ () ของตนเองโดยเวอร์ชัน Cover ดังกล่าวเรียบเรียงโดยไดสุเกะ อิเกะดะ และในส่วนของเวอร์ชันต้นฉบับของฟิลด์ออฟวิวเรียบเรียงโดยฮายามะ ทาเคชิ ในช่วงที่เพลงนี้ออกวางจำหน่าย จุง อะเบะ () ได้ออกจากวงไป ทำให้บนปกของซิงเกิลดังกล่าวมีสมาชิกเพียงสามคนจากสี่คน ทั้งสามคนได้แสดงในรายการมิวสิกสเตชันของทีวีอาซาฮีเพื่อโปรโมตซิงเกิล และในพีวีก็ปรากฏพวกเขาเพียงสามคน โดยพีวีดังกล่าวถ่ายในห้องสมุดของมหาวิทยาลัยโคกะคุอิน แสดงภาพเด็กสาวเปิดหนังสือที่หน้าปกชื่อ FIELD OF VIEW แล้วเชื่อมไปยังภาพการแสดงในพีวีของพวกเขาเวอร์ชันภาษาอื่น เวอร์ชันภาษาอื่น. ในเวอร์ชันภาษาอื่น ได้ถูกมาร้องเพลงถึง 11 ภาษาคือ จีน, อังกฤษ, เยอรมัน, อิสราเอล, โปรตุเกสบราซิล, โปรตุเกสยุโรป, สเปนเม็กซิโก, สเปนชิลี, สเปนกัสติยา, กาตาลา, บาสก์, กาลิเซีย, เกาหลี และไทย โดยประเทศไทยเคยวางจำหน่ายในอัลบั้ม ปาร์ตี้การ์ตูนดังชุดที่ 1 ซึ่งเป็นรวมเพลงแปลงจากอะนิเมะที่ฉายทางช่อง 9 ในขณะนั้น</doc>
