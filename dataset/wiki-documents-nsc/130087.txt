<doc id="130087" url="https://th.wikipedia.org/wiki?curid=130087" title="เบียร์สิงห์">เบียร์สิงห์ เบียร์สิงห์ เป็นชื่อตราสินค้าประเภทผลิตภัณฑ์เบียร์ของประเทศไทย ซึ่งผลิตโดย บริษัท บุญรอดบริวเวอรี จำกัด และจัดจำหน่ายโดย บริษัท สิงห์คอร์เปอเรชัน จำกัด (เดิมชื่อบริษัท บุญรอดเทรดดิง จำกัด)ประวัติ ประวัติ. สิงห์เป็นสัตว์ชนิดหนึ่ง ในตำนานของศาสนาพราหมณ์-ฮินดู และในความเชื่อโบราณของไทย ซึ่งกลายมาเป็นตราเครื่องหมายการค้าของผลิตภัณฑ์เบียร์ เครื่องดื่มน้ำส้มและน้ำองุ่นจากโรงเบียร์บุญรอด ซึ่งพระยาภิรมย์ภักดี (บุญรอด เศรษฐบุตร) ก่อตั้งบริษัทเมื่อปี พ.ศ. 2476 และเริ่มผลิตเบียร์ออกจำหน่ายเป็นครั้งแรก เมื่อวันที่ 1 มิถุนายน พ.ศ. 2479 โดยพระบาทสมเด็จพระปกเกล้าเจ้าอยู่หัว ทรงพระกรุณาโปรดเกล้าฯ พระราชทานครุฑเป็นตราตั้งห้าง ตั้งแต่วันที่ 25 ตุลาคม พ.ศ. 2482การตลาด การตลาด. สิงห์คอร์ปอเรชัน เคยแต่งตั้งให้นาตาลี เกลโบวา นางงามจักรวาลประจำปี ค.ศ. 2005 และวีเจย์ ซิงก์ โปรกอล์ฟชาวฟิจิ เป็นทูตตราสินค้า (Brand Ambassador) และตั้งแต่ปี พ.ศ. 2553 สิงห์คอร์ปอเรชัน เข้าเป็นผู้สนับสนุนของสโมสรฟุตบอลเชลซี และสโมสรฟุตบอลแมนเชสเตอร์ยูไนเต็ดในพรีเมียร์ลีกอังกฤษ</doc>
