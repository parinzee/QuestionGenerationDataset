<doc id="594458" url="https://th.wikipedia.org/wiki?curid=594458" title="พระเจ้าบรมวงศ์เธอ พระองค์เจ้าฉิมพลี">พระเจ้าบรมวงศ์เธอ พระองค์เจ้าฉิมพลี พระเจ้าบรมวงศ์เธอ พระองค์เจ้าฉิมพลี (พ.ศ. 2334 - 28 พฤศจิกายน พ.ศ. 2400) พระราชธิดาพระองค์ที่ 32 ในพระบาทสมเด็จพระพุทธยอดฟ้าจุฬาโลกมหาราช ที่ประสูติแต่เจ้าจอมมารดางิ้วพระประวัติ พระประวัติ. พระเจ้าบรมวงศ์เธอ พระองค์เจ้าฉิมพลี ประสูติเมื่อพ.ศ. 2334 เป็นพระราชธิดาในพระบาทสมเด็จพระพุทธยอดฟ้าจุฬาโลกมหาราช ที่ประสูติแต่เจ้าจอมมารดางิ้ว ในสมัยรัชกาลที่ 2 เมื่อครั้งพระบาทสมเด็จพระพุทธเลิศหล้านภาลัย โปรดเกล้าฯ ให้สร้างสวนขวา โดยมีพระเจ้าลูกยาเธอ กรมหมื่นเจษฎาบดินทร์ เป็นแม่กองจัดการสร้าง โปรดฯ ให้ขยายสระที่สร้างตั้งแต่สมัยรัชกาลที่ 1 ออกไป และโปรดให้สร้างเก๋งแพขึ้นในสระ พระราชทานให้เจ้านายฝ่ายในตกแต่งประกวดประขันกันถึง 27 หลัง ในครั้งนั้นพระองค์เจ้าฉิมพลีทรงได้รับพระราชทานด้วย ปรากฏใน พระราชพงศาวดารกรุงรัตนโกสินทร์ รัชกาลที่ 2 เรื่องสร้างสวนขวา ว่า "...การสร้างสวนขวาครั้งนั้น สร้างพระมหามณเฑียรที่ประทับในสวน... แลให้ขุดสระใหญ่ในสวนนั้นยาว ๓ เส้น ๔ วา กว้าง ๒ เส้น ๘ วา... ทำเก๋งแลก่อภูเขาไว้ริมเกาะ ๆ ละ ๒ เก๋งบ้าง ๓ เก๋งบ้าง ขอบสระใหญ่นั้นให้ก่อภูเขาทำเก๋งลงที่ลาด ๆ ท่วงทีเหมือนอย่างแพจอดไว้รอบสระ เรียกว่าแพ หลังเก๋งแพให้ปลูกต้นไม้ใหญ่ ๆ มีผลต่าง ๆ... แล้วมอบให้พระราชวงษานุวงษ์ฝ่ายน่าฝ่ายใน แลท้าวนางผู้ใหญ่ในพระราชวังที่สมควรจะแต่งเก๋งแต่งแพได้ ให้เปนเจ้าของแต่งแพพระองค์ละแพ... พระองค์เจ้าฉิมพลี ๑... รวมพระองค์เจ้ายี่สิบเจ็ดหลัง..." พระเจ้าบรมวงศ์เธอ พระองค์เจ้าฉิมพลี สิ้นพระชนม์ในรัชกาลที่ 4 เมื่อวันเสาร์ที่ 28 พฤศจิกายน พ.ศ. 2400 พระชันษา 67 ปี พระอัฐิเก็บไว้ที่พระเบญจาชั้นที่ 2 หอพระนากพระอิสริยยศพระอิสริยยศ. - พระเจ้าลูกเธอ พระองค์เจ้าฉิมพลี (พ.ศ. 2334 - 7 กันยายน พ.ศ. 2352) - พระเจ้าน้องนางเธอ พระองค์เจ้าฉิมพลี (7 กันยายน พ.ศ. 2352 - 21 กรกฎาคม พ.ศ. 2367) - พระเจ้าบรมวงศ์เธอ พระองค์เจ้าฉิมพลี (21 กรกฎาคม พ.ศ. 2367 - 28 พฤศจิกายน พ.ศ. 2400)</doc>
