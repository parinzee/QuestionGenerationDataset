<doc id="269700" url="https://th.wikipedia.org/wiki?curid=269700" title="มารีโอ ก็อมเม็ส">มารีโอ ก็อมเม็ส มารีโอ ก็อมเม็ส การ์ซีอา (, ; เกิดวันที่ 10 กรกฎาคม ค.ศ. 1985 ในรีดลิงเงิน) เป็นนักฟุตบอลชาวเยอรมันเชื้อสายสเปน (พ่อของเขาเป็นคนสัญชาติสเปนจากเมืองกรานาดา และแม่ของเขาเป็นคนเยอรมัน) ปัจจุบันก็อมเม็สเล่นให้กับสโมสรเฟาเอ็ฟเอ็ล ว็อลฟส์บวร์คและทีมชาติเยอรมัน ก็อมเม็สเติบโตในอุนลิงเงิน หมู่บ้านของคนมีฐานะในภูมิภาคอัปเปอร์สวาเบีย รัฐบาเดิน-เวือร์ทเทิมแบร์คการค้าแข้งในนามสโมสรเฟาเอ็ฟเบ ชตุทท์การ์ท การค้าแข้งในนามสโมสร. เฟาเอ็ฟเบ ชตุทท์การ์ท. ในปี 2004 ก็อมเม็สเล่นให้เฟาเอ็ฟเบ ชตุทท์การ์ท เพียง 10 นาที ในเกมยูฟ่าแชมเปียนส์ลีก 2003-04 ในตอนที่พบกับสโมสรเชลซี ในวันที่ 9 มีนาคม และลงเล่นในบุนเดสลีกา ครั้งแรกในวันที่ 8 พฤษภาคม ในฤดูกาล 2004–05 ก็อมเม็สลงเล่นในทีมชุดสมัครเล่น เขาทำประตูได้ 15 ลูกใน 24 นัด และได้ถูกเรียกขึ้นชุดอาชีพอยู่ 8 หน ในฤดูกาล 2005–06 ก็อมเม็สได้อยู่ในทีมชุดใหญ่แต่แรก เขาได้ลงเล่นในบุนเดสลีกา 30 นัด ทำประตูได้ 6 ลูกในฤดูกาลนั้น ซึ่งประตูแรกในบุนเดสลีกาของเขา ยิงได้เมื่อวันที่ 17 กันยายน ค.ศ. 2005 กองหน้าผู้นี้ยังได้ลงเล่น 5 ครั้งและยิงไป 2 ลูก ในยูฟ่าคัพ 2005-06 และเขาก็ยิงประตูได้ 3 ลูกในเดเอฟเบโพคาลอีกด้วย ในฤดูกาล 2006–07 นักเตะดาวรุ่งผู้นี้พิสูจน์ตัวเองในฐานะผู้ทำประตูสูงสุดคนหนึ่งในบุนเดสลีกา อย่างไรก็ตาม เขาได้เกิดอาการกล้ามเนื้อฉีกขาดบริเวณเข่าข้างซ้าย และบาดเจ็บที่มือ จากการฟาดกล่องเครื่องมือแพทย์ด้วยอารมณ์ ในวันที่ 10 มีนาคม ค.ศ. 2007 ก็อมเม็สได้กลับมาลงเล่นในวันที่ 12 พฤษภาคม ค.ศ. 2007 และทำประตูได้ทันทีหลังจากเปลี่ยนตัวลงไป ในเกมนั้น เฟาเอ็ฟเบ ชตุทท์การ์ทเอาชนะ เฟาเอ็ฟเอ็ลโบคุม ผู้เป็นเจ้าบ้านไป 3-2 และทำให้นำเป็นจ่าฝูงอยู่ 2 แต้ม เมื่อถึงนัดสุดท้ายที่พวกเขาได้เอาชนะเอแนร์กีคอทท์บุสได้ที่บ้านของพวกเขา พวกเขาก็ได้เป็นแชมป์บุนเดสลีกาของปีนั้น นอกจากนี้ เฟาเอ็ฟเบ ชตุทท์การ์ทยังได้เข้ารอบชิงเดเอฟเบโพคาลที่ก็อมเม็สได้มีส่วนทำให้พวกเขาเข้ารอบ แต่เฟาเอ็ฟเบ ชตุทท์การ์ทก็พ่ายแพ้ต่อ 1. เอฟเซเนือร์นแบร์ก ในรอบชิงนั้นเอง หลังจบฤดูกาล ก็อมเม็สได้ชื่อว่าเป็นนักเตะยอดเยี่ยมแห่งปี 2007 ในเดือนกรกฎาคม ค.ศ. 2007 ก็อมเม็สได้ต่อสัญญากับเฟาเอ็ฟเบ ชตุทท์การ์ทจนถึงปี 2012 จากนั้น ในช่วงฤดูกาล 2007–08 ที่ทีมของเขาต้องต่อสู้กับความยากลำบากในการรักษาผลงานของทีม ให้เป็นอย่างในฤดูกาล 06-07 ก็อมเม็สกลับสามารถทำผลงานได้ดียิ่งขึ้น เขาทำประตู 19 ลูกในการลงเล่น 25 นัด เป็นอันดับสองของตาราง ดาวยิงสูงสุดในบุนเดสลีกา ตามหลังลูกา โตนี ของบาเยิร์นมิวนิก ผู้ที่ทำประตูได้ 25 ลูก และก็อมเม็สยังเป็นผู้ทำประตูสูงสุดในเดเอฟเบโพคาลอีกด้วย ด้วยพัฒนาการที่โดดเด่นของเขา ทีมใหญ่ๆหลายทีม ต่างให้ความสนใจดาวยิงวัย 23 ปีในขณะนั้นเป็นอย่างมากบาเยิร์นมิวนิก บาเยิร์นมิวนิก. ในวันที่ 26 พฤษภาคม ค.ศ. 2009 ก็อมเม็สได้ย้ายมาสู่ทีมบาเยิร์นมิวนิกด้วยค่าตัวการย้ายทีมเป็นสถิติสูงสุดของบุนเดสลีกา จำนวนเงินของการย้ายทีมอยู่ระหว่าง 30-35 ล้านยูโร ขึ้นอยู่กับแต่ละที่มาของแหล่งข่าวฟีออเรนตีนา ฟีออเรนตีนา. ในปี ค.ศ. 2013 ก็อมเม็สได้ย้ายมาเล่นให้กับฟีออเรนตีนา ในเซเรียอา อิตาลี ต่อมาได้รับอาการบาดเจ็บยาวตั้งแต่เดือนกันยายนปีเดียวกัน ทำให้ไม่ติดทีมชาติเยอรมัน ในการแข่งขันฟุตบอลโลก 2014 ที่บราซิลเบชิกทัช เบชิกทัช. ต่อมาในปี ค.ศ. 2015 เบชิกทัช สโมสรในซูเปอร์ลีก ตุรกี ได้ยืมตัวก็อมเม็สไปเล่นเป็นระยะเวลา 1 ฤดูกาล หลังจากที่ได้รับอาการบาดเจ็บที่ฟีออเรนตีนา ทำให้ลงเล่นให้กับฟีออเรนตีนาไปทั้งหมด 29 นัด ยิงไปเพียงแค่ 7 ประตูทีมชาติ ทีมชาติ. ก็อมเม็สถือทั้งสัญชาติเยอรมันและสเปน แต่เขาลงเล่นแต่ในทีมชาติเยอรมันชุดเยาวชนตั้งแต่อายุ 17 ปี เขาได้ลงเล่นในนามทีมชาติเยอรมันชุดใหญ่เป็นครั้งแรกในนัดอุ่นเครื่องกระชับมิตรที่เจอกับทีมชาติสวิตเซอร์แลนด์ เมื่อวันที่ 7 กุมภาพันธ์ ค.ศ. 2007 นัดนั้นเยอรมนีเอาชนะไปได้ 3-1 ก็อมเม็สเป็นคนทำประตูที่สองให้เยอรมนีในนัดนั้น ก็อมเม็สได้ติดทีมชาติเป็นครั้งที่สองในยูโร 2008 รอบคัดเลือก ในนัดที่เจอกับทีมชาติซานมารีโน จากการเปลี่ยนตัวกับเควิน คูรานยี ซึ่งหลังจากลงมาก็สามารถทำประตูได้สองลูก มีส่วนทำให้เยอรมนีชนะอย่างท่วมท้นไป 6-0 โยอาคิม เลิฟได้เรียกก็อมเม็สมาเข้าสู่ทีมเยอรมันที่จะทำศึกยูโร 2008 เขาได้เล่นในสามเกมแรกรอบแบ่งกลุ่มของเยอรมนีทั้งหมด แต่ก็ทำผลงานได้ไม่ดีเช่นตอนอยู่ทีมสโมสร และพลาดในโอกาสในกรอบเขตโทษในจุดสำคัญหลายหน (เช่นการพลาดระยะสามหลาจากหน้าประตู ในนัดที่เจอกับทีมชาติออสเตรีย) เมื่อเข้าสู่รอบน็อกเอาต์ เลิฟได้ตัดสินใจที่จะใช้กองหน้าอยู่ข้างหน้าตัวเดียว ซึ่งทำให้ก็อมเม็สต้องอยู่บนม้านั่งสำรองนับแต่นั้น เขาได้กลับมาลงแค่ในนัดชิง ยูโร 2008 โดยเปลี่ยนตัวกับมีโรสลัฟ โคลเซอ แต่ไม่สามารถช่วยให้เยอรมนีรอดพ้นความพ่ายแพ้ต่อทีมชาติสเปนไป 0-1 ได้ ในเกมอุ่นเครื่องกระชับมิตรกับทีมชาติสหรัฐอาหรับเอมิเรตส์ ในวันที่ 2 มิถุนายน ค.ศ. 2009 ก็อมเม็สยิงประตูได้ถึง 4 ลูก จากผลที่เยอรมนีเอาชนะไปได้ 7-2 หยุดสถิติที่เขาทำประตูไม่ได้มา 15 เกมของการลงเล่นทีมชาติในช่วงที่ผ่านมา ในฟุตบอลโลก 2014 ที่บราซิลเป็นเจ้าภาพ (ซึ่งจบการแข่งขันเยอรมนีได้แชมป์โลก) ก็อมเม็สไม่ได้ติดทีมชาติชุดนี้เข้าแข่งขันด้วย เนื่องจากอาการบาดเจ็บยาวนานประตูในนามทีมชาติเกียรติประวัติสโมสรเกียรติประวัติ. สโมสร. - เฟาเอ็ฟเบ ชตุทท์การ์ท - แชมป์บุนเดสลีกา : 2006-07 - แชมป์ชุดเยาวชนกับทีมชาติเยอรมัน : 2003- บาเยิร์นมิวนิก - แชมป์บุนเดสลีกา : 2009-10 - แชมป์เดเอฟเบโพคาล : 2010เกียรติประวัติส่วนตัวเกียรติประวัติส่วนตัว. - ผู้ทำประตูสูงสุด (36ประตู) : 2011 - นักเตะยอดเยี่ยมแห่งปี : 1997- นักเตะบุนเดสลีกา ที่มีค่าตัวในการย้ายทีมแพงที่สุดสถิติในอาชีพการค้าแข้ง สถิติในอาชีพการค้าแข้ง. ข้อมูลล่าสุดวันที่ 27 พฤษภาคม ค.ศ. 2011</doc>
