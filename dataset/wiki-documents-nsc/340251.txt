<doc id="340251" url="https://th.wikipedia.org/wiki?curid=340251" title="มาดามทุซโซต์ กรุงเทพฯ">มาดามทุซโซต์ กรุงเทพฯ พิพิธภัณฑ์หุ่นขี้ผึ้งมาดามทุซโซ กรุงเทพฯ เป็นพิพิธภัณฑ์หุ่นขี้ผึ้งในเครือมาดามทุซโซต์ โดยเมอร์ลิน เอนเตอร์เทนเมนต์ กรุ๊ป ตั้งอยู่บนชั้น 4 และ 5 สยามดิสคัฟเวอรี่เซ็นเตอร์ นับเป็นพิพิธภัณฑ์ในเครือลำดับที่สิบ และเป็นแห่งที่สามในทวีปเอเชีย ต่อจากฮ่องกง เซี่ยงไฮ้ และเป็นแห่งแรกในเอเชียตะวันออกเฉียงใต้ โดยได้เปิดให้เข้าชมอย่างเป็นทางการในวันที่ 4 ธันวาคม 2553การจัดแสดง การจัดแสดง. มาดามทุซโซ กรุงเทพฯ จัดแสดงหุ่นขี้ผึ้ง โดยช่างปั้นจากสาขาใหญ่ลอนดอน ประกอบด้วย ห้องพระบรมราชวงศ์ไทย ที่ได้รับพระบรมราชานุญาตให้ปั้นพระรูปหุ่นขี้ผึ้ง สมเด็จพระมหิตลาธิเบศร อดุลยเดชวิกรม พระบรมราชชนก และ สมเด็จพระศรีนครินทราบรมราชชนนี นอกจากนี้ ยังมีหุ่นขี้ผึ้งบุคคลสำคัญจากหลากหลายวงการทั้งไทยและต่างประเทศ รวมประมาณ 80 หุ่น</doc>
