<doc id="712485" url="https://th.wikipedia.org/wiki?curid=712485" title="อัสแซสซินส์ครีด ซินดิเคท">อัสแซสซินส์ครีด ซินดิเคท อัสแซสซินส์ครีด ซินดิเคท (Assassin's Creed Syndicate) เป็นเกมแนวอิงประวัติศาสตร์ แอ็คชั่น ผจญภัย ซึ่งพัฒนาโดย ยูบิซอฟท์ควิเบก และเป็นเกมชุดที่เก้าในซีรีส์เกมอัสแซสซินส์ครีด มีการกำหนดวางจำหน่ายวันที่ 23 ตุลาคม 2015 สำหรับเครื่องเล่น PlayStation 4,Xbox One และ วันที่ 19 พฤศจิกายน 2015 สำหรับระบบไมโครซอฟท์วินโดว์ เนื้อเรื่องจะอยู่ที่กรุงลอนดอนในปี 1868 ช่วงการปฏิวัติอุตสาหกรรม ซึ่งจะกล่าวถึงการต่อสู้ของสองพี่น้องแฝดชายหญิง Jacob Frye และ Evie Frye กับองค์กรเทมพลาร์ที่ต้องการจะควบคุมลอนดอนในยุควิคตอเรีย เกมยังคงดำเนินในมุมมองบุคคลที่สาม และมีระบบการขับขี่พาหนะเพิ่มเข้ามา และไม่มีระบบการเล่นแบบหลายผู้เล่นรูปแบบการเล่น รูปแบบการเล่น. นับเป็นครั้งแรกในซีรีส์เกมอัสแซสซินส์ครีด ที่ผู้เล่นสามารถสลับตัวละครไปมาได้ระหว่าง Jacob Frye และ Evie Frye ซึ่งจะคล้ายคลึงกับเกม Grand Theft Auto V และลักษณะนิสัยของสองตัวละครจะต่างกันโดย Jacob แฝดผู้น้องจะเป็นคนหัวร้อนชอบการต่อสู้ ขณะที่พี่สาวฝาแฝด Evie Frye จะเน้นการใช้หัวคิด วางแผนอย่างชาญฉลาดมากกว่า อาวุธหลักของมือสังหารในยุคนี้คือ สนับมือทองเหลือง,ปืนลูกโม่,ดาบไม้เท้า และมีดคุคริ (kukri) ในการต่อสู้จะรวดเร็วมากขึ้น ศัตรูจะเข้ามาโจมตีพร้อมกันหลายคนในครั้งเดียว นอกจากนี้ยังมีระบบการเดินทางแบบใหม่อย่างการนั่งรถม้า ซึ่งสามารถต่อสู้กันบนรถม้าได้เช่นกัน แผนที่เมืองลอนดอนในเกมจะมีขนาดใหญ่กว่าเมืองปารีสในเกมอัสแซสซินส์ครีด ยูนิตี 30% และจะประกอบด้วย 6 เขต คือ Westminster,Strand,City of London,Whitechapel,Southwark และ Lambeth ที่สำคัญเกมนี้จะไม่มีโหมดการเล่นกับผู้เล่นหลายคน</doc>
