<doc id="91617" url="https://th.wikipedia.org/wiki?curid=91617" title="อเมริกันไอดอล">อเมริกันไอดอล อเมริกันไอดอล (American Idol) เป็นรายการโทรทัศน์ประเภทเรียลลิตี้โชว์ ที่แข่งขันการร้องเพลง เริ่มซีซั่นแรกเมื่อ 11 มิถุนายน ค.ศ. 2002 โดยใช้ชื่อว่า American Idol: The Search for a Superstar ออกอากาศทางช่องฟอกซ์ โดยมีต้นแบบมาจากรายการป็อป ไอดอลทางฝั่งอังกฤษ เป็นรายการค้นหานักร้องวงการเพลงป็อปคนใหม่ทั่วอเมริกา โดยผู้ชมมีส่วนร่วมในการโหวดผู้เข้าแข่งขันที่ชื่นชอบ ผ่านทางโทรศัพท์พื้นฐาน หรือโทรศัพท์มือถือ ผู้เข้าแข่งขันที่ได้รับผลโหวตน้อยที่สุดหนึ่งคนจะตกรอบไป ตั้งแต่ซีซั่นที่ 8 และ 9 คณะกรรมการสามารถใช้สิทธิ์ "เซฟ(Save)" เพื่อช่วยผู้เข้าแข่งขันคนที่ได้คะแนนน้อยที่สุด ไม่ให้ตกรอบ หากคณะกรรมการคิดว่า ผู้แข่งขันคนนั้นไม่สมควรตกรอบจากผลโหวต ในหนึ่งซีซั่นคณะกรรมการสามารถใช้สิทธิ์นี้ ได้เพียงครั้งเดียวเท่านั้น และเมื่อใช้สิทธิ์ในสัปดาห์ไหน ในสัปดาห์ต่อไปจะต้องมีคนตกรอบ 2 คน หากการแข่งขันดำเนินมาถึงรอบ 5 คนสุดท้าย และคณะกรรมการยังไม่ได้ใช้สิทธิ์ จะไม่สามารถใช้สิทธิ์นี้ได้จนจบซีซั่น เทย์เลอร์ ฮิกส์ นักร้องหนุ่มวัย 29 จากเมืองเบอร์มิงแฮม รัฐแอละแบมา สามารถคว้าชัยบนเวทีล่าฝันอย่าง อเมริกันไอดอลครั้งที่ 5 ได้สำเร็จ โดยการได้รับเสียงโหวตมากกว่าคู่แข่งแสนสวยอย่าง "McPheever" แคเธอรีน แม็คฟี สาวสวยวัย 22 จากลอสแอนเจลิส ในการโหวตที่มีมาอย่างมหาศาลเป็นประวัติการณ์ถึง 63 ล้านเสียง จนไรอัน ซีเครสท์ พีธีกรของรายการกล่าวอย่างสะใจว่า "เป็นคะแนนเสียงของคนดูที่มากกว่าประธานาธิบดีคนไหนๆ ในประเทศนี้เคยได้รับมาเลยทีเดียว" รายการปีนี้ถือได้ว่ามีเรตติงดีที่สุดในรอบ 5 ปี โดยมีผู้ชมเฉลี่ยต่อสัปดาห์สูงถึง 30.3 ล้านคน มากกว่าฤดูกาลที่แล้วถึง 14 เปอร์เซ็นต์ นับเป็นตัวเลขที่งดงามสำหรับรายการที่ประสบความสำเร็จในระดับที่อยู่ตัวแล้ว ซึ่งยังไม่นับการเผยแพร่ซ้ำและการถ่ายทอดไปยังอีก 150 ประเทศทั่วโลก จอร์ดิน สปาร์คส (อายุ 17 ปี) เป็นผู้ชนะเลิศการประกวดอเมริกันไอดอลปี 2007 เธอก็ร้องเพลง This Is My Now เพลงที่ชนะการประกวด songwriting contest ซึ่งเป็นครั้งแรกที่รายการเปิดโอกาสให้แฟนเพลงแต่งเพลงเข้าประกวดทางเว็บไซต์ของรายการเพื่อนำไปใช้ในการประกวด และทาง FOX ได้ประกาศให้กับชาวอเมริกาไว้ ว่า American Idol Season 15 ในปี 2016 จะเป็นซีซั่นสุดท้ายของรายการนี้ ไรอัน ซีเครสยังรับหน้าที่เป็นพิธีกร ส่วนคณะกรรมการก็ชุดเชิมทั้ง แฮร์รี่ คอนนิกค์ จูเนียร์, คีธ เออร์บัน และเจนนิเฟอร์ โลเปซ ซึ่งในซีซั่น 15 จะเป็นการรวมความทรงจำครั้งก่อนตั้งแต่ผู้แข่งขันจนถึงกรรมการที่เคยสร้างนักร้องกันมา ถือว่าเป็นข่าวที่ทำให้ทั้งประเทศและผู้ชมทั่วโลกถึงกับช็อกกับรายการต้ยตำรับการเฟ้นหานักร้องเพลงยุคใหม่ ที่รายการยอดฮิตมา 8 ปีซ้อนจะต้องปิดตัวลง เนื่องจาก เรตติ้งผู้ชมดิ่งลงมาเยอะมากซึ่งในซีซั่น 14 ที่ผานมาในรอบ Finale ผู้ชมสูงสุดมีเพียงแค่ 10 ล้านคน จากที่เคยทำสถิติสูงสุดถึงง 36 ล้านคนในซีซั่น 8 เพราะเหตุนี้ทาง FOX Tv จึงประกาศถอดรายการออกจากโปรแกรมฉายการโหวต การโหวต. ผู้ชมสามารถโหวตให้ผู้แข่งขันที่ชื่นชอบ โดยระหว่างการแสดงของผู้แข่งขันแต่ละคน จะมีหมายเลขโทรศัพท์ประจำตัวแสดงที่หน้าจอ สายโทรศัพท์จะเปิดให้โหวต หลังจากจบรายการแต่ละตอนเป็นเวลา 2 ชั่วโมงคณะกรรมการและพิธีกรคณะกรรมการ คณะกรรมการและพิธีกร. คณะกรรมการ. ตั้งแต่ซีซั่นที่ 1-7 มีคณะกรรมการ 3 คนคือ ไซมอน คาวเวลล์, พอลลา อับดุล และ แรนดี แจ็คสัน ทำหน้าที่คัดเลือกผู้เข้าแข่งขัน และวิจารณ์การแสดงบนเวที ในซีซั่นที่ 8 ทางรายการได้เพิ่มคณะกรรมการเป็น 4 คน โดยกรรมการผู้ที่เพิ่มเข้ามาคือ คารา ดิโอกวาร์ดี้ นักแต่งเพลงชื่อดัง ในซีซั่นที่ 9 เอลเลน เดอเจนเนอเรส พิธีกรทอล์คโชว์ชื่อดัง ตกลงรับเป็นกรรมการแทนที่พอลลา อับดุล ที่ลาออกจากคณะกรรมการ วันที่ 11 มกราคม 2553 ไซมอน คาวเวลล์ ประกาศว่าจะออกจากรายการหลังจบซีซั่นที่ 9 เพื่อไปทำรายการ ดิเอ็กซ์แฟคเตอร์ ยูเอสเอ ซึ่งเป็นรายการประเภทเรียลลิตี้โชว์แข่งขันร้องเพลง ที่ตัวเขาเป็นผู้ผลิต วันที่ 29 กรกฎาคม 2553 เอลเลน เดอเจนเนอเรส ประกาศว่าจะออกจากรายการเช่นกัน หลังจากเป็นกรรมการเพียงแค่ปีเดียวพิธีกร พิธีกร. ไรอัน ซีเครสท์ ทำหน้าที่พิธีกรตั้งแต่ซีซั่นแรกจนถึงปัจจุบัน ในเฉพาะซีซั่นที่ 1 เขาเป็นพิธีกรร่วม คู่กับไบรอัน ดังเคิลแมนผู้ชนะเลิศรายการอเมริกันไอดอลผู้ชนะเลิศรายการอเมริกันไอดอล. - ฤดูกาลที่ 1 (2002) - เคลลี่ คลาร์กสัน (Kelly Clarkson) - ฤดูกาลที่ 2 (2003) - รูเบน สตัดดาร์ด (Ruben Studdard) - ฤดูกาลที่ 3 (2004) - แฟนเทเชีย บาร์ริโน (Fantasia Barrino) - ฤดูกาลที่ 4 (2005) - แคร์รี อันเดอร์วูด (Carrie Underwood) - ฤดูกาลที่ 5 (2006) - เทย์เลอร์ ฮิกส์ (Taylor Hicks) - ฤดูกาลที่ 6 (2007) - จอร์ดิน สปาร์คส (Jordin Sparks) - ฤดูกาลที่ 7 (2008) - เดวิด คุก (David Cook) - ฤดูกาลที่ 8 (2009) - คริส อัลเลน (Kris Allen) - ฤดูกาลที่ 9 (2010) - ลี ดิวซ์ (Lee DeWyze) - ฤดูกาลที่ 10 (2011) - สก็อตตี้ แม็คครีรี่ (Scotty McCreery) - ฤดูกาลที่ 11 (2012) - ฟิลลิป ฟิลลิปส์ (Phillip Phillips) - ฤดูกาลที่ 12 (2013) - แคนดิซ โกลเวอร์ (Candice Glover) - ฤดูกาลที่ 13 (2014) - เคเลบ จอห์นสัน (Caleb Johnson) - ฤดูกาลที่ 14 (2015) - นิค ฟราเดียนี (Nick Fradiani)</doc>
