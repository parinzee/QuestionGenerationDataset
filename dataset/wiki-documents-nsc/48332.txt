<doc id="48332" url="https://th.wikipedia.org/wiki?curid=48332" title="คิม ยง-คัง">คิม ยง-คัง คิม ยง-คัง (ฮันกุล: 김용강, ฮันจา: 金容江; ) อดีตนักมวยสากลชาวเกาหลีใต้ เกิดเมื่อวันที่ 3 มกราคม พ.ศ. 2508 มีสถิติการชกทั้งหมด 31 ครั้ง ชนะ 26 (น็อค11) แพ้ 5ประวัติ ประวัติ. คิมขึ้นชกมวยสากลครั้งแรกเมื่อ 6 เมษายน พ.ศ. 2528 ชนะน็อค แบ บยุงชิก ยก 4 จากนั้น ขึ้นชกชนะรวดมาตลอด จนได้ครองแชมป์เกาหลีใต้รุ่นฟลายเวท ชนะคะแนน ลิม ฮาชิก เมื่อ 17 มกราคม พ.ศ. 2530 ได้แชมป์มาครอง จากนั้น คิมขึ้นชิงแชมป์สหพันธ์มวยภาคตะวันออกไกลและแปซิฟิก (OPBF) รุ่นฟลายเวทที่ว่าง ชนะน็อค พัฒน์ อ.ยุทธนากร ยก 10 เมื่อ 11 ธันวาคม พ.ศ. 2531 ป้องกันตำแหน่ง ได้ครั้งเดียว คิมก็ขึ้นชิงแชมป์โลกรุ่นฟลายเวทสภามวยโลก (WBC) เมื่อ 24 กรกฎาคม พ.ศ. 2531 ชนะคะแนน สด จิตรลดาอย่างเป็นเอกฉันท์ ได้แชมป์มาครอง คิมป้องกันตำแหน่งได้สองครั้ง เมื่อเดินทางมาชกแก้มือกับสด จิตรลดาอีกครั้งที่จังหวัดตรังเมื่อ 3 มิถุนายน พ.ศ. 2532 คราวนี้ คิมเป็นฝ่ายแพ้คะแนนสดไปอย่างไม่เป็นเอกฉันท์ เสียแชมป์โลก หลังจากเสียแชมป์ คิมขึ้นชกแพ้คะแนน ลี ยุลวู ก่อนชกชนะน็อค แชมป์ เกียรติเพชร ยก 2 ที่เกาหลีใต้ ต่ดมา คิมมาชิงแชมป์โลกรุ่นจูเนียร์แบนตัมเวท สมาคมมวยโลก (WBA) ในไทยเมื่อ 29 กันยายนพ.ศ. 2533 แพ้น็อค เขาทราย แกแล็กซี่ ยก 6 จากนั้น คิมลดรุ่นลงไปชกรุ่นฟลายเวทอีก และขึ้นชิงแชมป์โลกของสมาคมมวยโลกเมื่อ 26 มกราคม พ.ศ. 2534 ชนะคะแนน เอลวิส อัลวาเรซ ที่เกาหลีใต้ ได้แชมป์มาครอง ป้องกันตำแหน่งได้สองครั้งก็เสียแชมป์ เมื่อ 26 กันยายน พ.ศ. 2535 แพ้คะแนน อากีเลซ กุซมัน ที่ เกาหลีใต้ หลังจากเสียแชมป์ คิมหยุดชกไปถึงสองปี จนกระทั่งเดินทางมาชิงแชมป์โลกรุ่นเดิมอีกครั้งเมื่อ 25 กันยายน พ.ศ. 2537 แพ้คะแนน แสน ส.เพลินจิต ไปอย่างเอกฉันท์อีกเมื่อครบ 12 ยกที่ กาญจนบุรี ซึ่งเวทีมวยเป็นเวทีชั่วคราวตั้งอยู่ภายในสนามกีฬากลางจังหวัดหรือสนามกลีบบัว อยู่ใกล้กับสะพานข้ามแม่น้ำแคว มียอดผู้ชมกว่า 50,000 คนหลังจากนั้น คิมขึ้นชกอีกเพียงครั้งเดียว เมื่อ 25 มีนาคม พ.ศ. 2538 ชนะคะแนน ลีโอ รามิเรซ แล้วไม่ได้ชกมวยอีกเลยเกียรติประวัติเกียรติประวัติ. - แชมป์เกาหลีใต้รุ่นฟลายเวท (2530) - แชมป์ OPBF รุ่นจูเนียร์ฟลายเวท ( 2530 - 2531)- ชิง, 11 ธ.ค. 2530 ชนะน็อค พัฒน์ อ.ยุทธนากร ยก 10 ที่ เกาหลีใต้ - ป้องกันครั้งที่ 1,20 ก.พ. 2531 ชนะคะแนน ซอนนี่ วิดัล ที่ เกาหลีใต้ - แชมป์โลกรุ่นฟลายเวท WBC ( 2531 - 2532)- 24 ก.ค. 2531 ชนะคะแนน สด จิตรลดา ที่ เกาหลีใต้ - ป้องกันครั้งที่ 1 12 พ.ย. 2531 ชนะคะแนน อีมิล มัตสุชิม่า ที่ เกาหลีใต้ - ป้องกันครั้งที่ 2, 5 มี.ค. 2532 ชนะคะแนน เลียวปาร์ด ทากานูม่า ที่ ญี่ปุ่น - เสียแชมป์,3 มิ.ย. 2532 แพ้คะแนน สด จิตรลดา ที่ จ.ตรัง - แชมป์โลกรุ่นฟลายเวท WBA (2534 - 2535)- ชิง, 1 มิ.ย. 2534 ชนะคะแนน เอลวิซ อัลวาเรซ ที่ เกาหลีใต้ - ป้องกันครั้งที่ 1, 5 ต.ค. 2534 ชนะคะแนน ลีโอ กาเมซ - ป้องกันครั้งที่ 2, 24 มี.ค. 2535 ชนะน็อค โจนาธาน เปนาโลซ่า ยก 6 ที่ เกาหลีใต้ - เสียแชมป์, 26 ก.ย. 2535 แพ้คะแนน อากีเลส กุซมันที่ เกาหลีใต้ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์แบนตัมเวท WBA, 29 ก.ย. 2533 แพ้น็อค เขาทราย แกแล็คซี่ ยก 6 ที่ จ.สุพรรณฯ - ชิงแชมป์โลกรุ่นฟลายเวท WBA, 25 ก.ย. 2537 แพ้คะแนน แสน ส.เพลินจิตที่ จ. กาญจนบุรี</doc>
