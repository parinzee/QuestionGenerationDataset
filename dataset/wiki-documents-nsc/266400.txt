<doc id="266400" url="https://th.wikipedia.org/wiki?curid=266400" title="พระจันทร์สีรุ้ง">พระจันทร์สีรุ้ง พระจันทร์สีรุ้ง เป็นละครโทรทัศน์ แนวโรแมนติกดราม่า ของบริษัท ละครไท จำกัด ผลงานของ ดา-หทัยรัตน์ อมตวณิชย์ นำแสดงโดย สุกฤษฎิ์ วิเศษแก้ว และ ทักษอร ภักดิ์สุขเจริญ ออกอากาศทุกวันพุธ-พฤหัสบดี ทางสถานีวิทยุโทรทัศน์ไทยทีวีสีช่อง 3 ในปี พ.ศ. 2552 อำนวยการผลิตโดย หทัยรัตน์ อมตวณิชย์ และ กำกับการแสดงโดย ยุทธนา ลอพันธุ์ไพบูลย์ ออกอากาศตอนแรกวันที่ 3 มิถุนายน พ.ศ. 2552 พระจันทร์สีรุ้ง เป็นบทประพันธ์ของ วัตตรา และ บทโทรทัศน์โดย ปัทมาพร เคนผาพงษ์ ละครเรื่องนี้เริ่มต้นเมื่อชายไม่จริงหญิงไม่แท้สวมบทบาทเป็น “พ่อ” รับบทโดย พงษ์พัฒน์ วชิรบรรจง ภาระอันยิ่งใหญ่จึงเริ่มขึ้น เขาเลี้ยงดูเด็กคนหนึ่งที่เก็บมาเลี้ยงตั้งแต่แรกเกิด รับบทโดย บี้-สุกฤษฎิ์ วิเศษแก้ว ซึ่งในครั้งนี้เป็นการร่วมงานละครเป็นครั้งแรกของ บี้ กับบริษัท ละครไท จำกัด คู่กับ แอฟ-ทักษอร ภักดิ์สุขเจริญเนื้อเรื่องย่อ เนื้อเรื่องย่อ. อารักษ์แสดงโดย (พงษ์พัฒน์ วชิรบรรจง) เป็นกระเทยนางโชว์ ที่รับเด็กผู้ชายแรกเกิดมาจากเพื่อนนางโชว์ด้วยกันที่คลอดแล้วทิ้งไว้ไปอยู่กับฝรั่งที่เมืองนอก อารักษ์ก็รักเด็กคนนี้มาก และหนีจากวงสังคมนางโชว์ไปเปิดร้านเสริมสวยที่เชียงใหม่ ทำตัวใหม่เป็นผู้ชายเจ้าของร้านเสริมสวยที่หล่อมาก และกิจการดีขึ้นเป็นลำดับเพราะเด็กผู้ชายคนนี้เป็นกำลังใจ ไม่มีใครรู้ว่าอดีตอารักษ์คือกระเทยนางโชว์ แม้แต่ตะวัน (สุกฤษฎิ์ วิเศษแก้ว) ลูกชายที่น่ารัก อารักษ์สั่งสอนตะวันจากนิทานพระจันทร์ยามค่ำคืน2 พ่อลูกจะคุยกระหนุงกระหนิงกันด้วยความรัก จากนิทานพระจันทร์ เมื่อโตขึ้นอารักษ์ส่งตะวันเข้าเรียนในโรงเรียนที่ดีที่สุดของเชียงใหม่ เป็นโรงเรียนฝรั่ง สองคนพ่อลูกรักกันมาก จนจะขาดจากกันไม่ได้ เมื่อตะวันเป็นหนุ่มมาสอบเข้าเรียนต่อมหาวิทยาลัยในกรุงเทพและพบกับปลายฟ้า (ทักษอร ภักดิ์สุขเจริญ) เป็นเพื่อนมหาวิทยาลัยเดียวกัน ตะวันหลงรักปลายฟ้าตั้งแต่แรกเห็น และรักมาตลอด ไม่เคยปันใจให้ใครแม้จะมีเพื่อนสาวจำนวนมากมาให้ความสนใจ แต่ปลายฟ้าผู้เย่อหยิ่งจะคอยดูถูกตะวันตลอดเวลาเช่นกัน เพราะปลายฟ้าเป็นลูกคนรวย มีแฟนแล้วเป็นหนุ่มสังคมชื่อดัง จนวันหนึ่งตะวันกลายเป็นนักร้องซูเปอร์สตาร์ของฟ้าเมืองไทย และจากการตื๊อรักของตะวัน จนปลายฟ้าเห็นใจมาคบหาตะวันเป็นคู่รัก เรื่องกำลังจะดี แต่ปรากฏว่าแม่ของตะวัน อรดี (จินตหรา สุขพัฒน์) ที่ไปมีสามีฝรั่งกลับมาเมืองไทย มีฐานะร่ำรวยและคิดถึงลูก สืบทราบจนแน่ชัดว่าลูกอยู่กับอารักษ์จึงจะไปตามลูกกลับมา แต่ขณะนั้นตะวันผู้แสนน่ารัก นิสัยดี ร่าเริง มีน้ำใจ ก็พบอุบัติเหตุสมองกระทบกระเทือนจำความในช่วงต้นๆไม่ได้ รวมถึงจำอารักษ์พ่อของตนเอง และปลายฟ้าไม่ได้อีกด้วย อรดีจึงเข้ามาแทรกบอกว่าเป็นแม่ และกล่าวหาว่าอารักษ์คือผู้ชายที่ไม่หวังดีกับตะวันอย่าไปคบด้วยเด็ดขาด ทำให้ตะวันปวดหัวทุกครั้งที่คิดถึงอดีต แต่ต้องเชื่อแม่และรังเกียจอารักษ์ หลังอุบัติเหตุนิสัยของตะวันเปลี่ยนไปเป็นคนละคนจากคนน่ารัก กลายเป็นคนที่นิสัยดื้อรั้น มุทะลุ ปากจัด ไม่เกรงกลัวใครหน้าไหนทั้งสิ้น ปลายฟ้าจึงพยายามช่วยเหลืออารักษ์ด้วยการเล่าเรื่องนิทานพระจันทร์ให้ตะวันฟังบ่อยๆ..จนตะวันเริ่มเห็นอดีตขึ้นมารำไร ในที่สุดก็จำความได้และกลับมาเป็นตะวันที่น่ารักเหมือนเดิม เป็นลูกที่รักพ่ออารักษ์ และมีคู่รักที่รักกันมากชื่อปลายฟ้ารายชื่อนักแสดงรายชื่อนักแสดง. - สุกฤษฎิ์ วิเศษแก้ว รับบท ตะวัน - ทักษอร ภักดิ์สุขเจริญ รับบท ปลายฟ้า - พงษ์พัฒน์ วชิรบรรจง รับบท อารักษ์ - จินตหรา สุขพัฒน์ รับบท อรดี - วรฤทธิ์ ไวยเจียรนัย รับบท ศศิน - สินิทธา บุญยศักดิ์ รับบท ภัครินทร์ - สุมนต์รัตน์ วัฒนาเศลารัตน์ รับบท เกยูร - สโรชา วาทิตตพันธ์ รับบท แก้วตา - ธิตินันท์ สุวรรณศักดิ์ รับบท ครูชนะ - อัมราภัสร์ จุลกะเศียน รับบท สิริกานดา - สถาพร นาควิลัย รับบท สถาพร - ยุทธนา ลอพันธุ์ไพบูลย์ รับบท พบโชค - สุปราณี เจริญผล รับบท ดารณี - สุเชาว์ พงษ์วิไล รับบท ศักดา - ชนานา นุตาคม รับบท วิมล - วรายุฑ มิลินทจินดา รับบท ป้อ (ปรีดา) - ปัญญาพล เดชสงค์ รับบท ชัชชัย - จุ๊บจิ๊บ เชิญยิ้ม รับบท วนัส - ชมพู่ ก่อนบ่ายฯ รับบท ฝนนักแสดงรับเชิญนักแสดงรับเชิญ. - อรนภา กฤษฎี รับบท - ด.ช.ทัศน์พล วิวิธวรรธ์ รับบท ตะวัน (วัยเด็ก) - ด.ญ.ชนิกานต์ ตังกบดี รับบทเป็น พีตาเพลงประกอบละครเพลงประกอบละคร. - เพลง ความทรงจำในลมหายใจ ขับร้องโดย สุกฤษฎิ์ วิเศษแก้ว อัลบั้ม Hug Bie (เพลงเปิด) - เพลง ขอโทษ ขับร้องโดย สุกฤษฎิ์ วิเศษแก้ว อัลบั้ม Hug Bie (เพลงปิด) - เพลง คนที่เธอรัก ขับร้องโดย สุกฤษฎิ์ วิเศษแก้ว อัลบั้ม Hug Bie - เพลง หยาดเพชร ขับร้องโดย สุกฤษฎิ์ วิเศษแก้ว อัลบั้ม Acts Track 2 - เพลง แค่คืบ ขับร้องโดย สุกฤษฎิ์ วิเศษแก้ว และ ทักษอร ภักดิ์สุขเจริญ อัลบั้ม Acts Track 2 - เพลง รักเธอใช่ไหม ขับร้องโดย พรรณวรท ด้วยเศียรเกล้า อัลบั้ม Acts Track 2บทตัวละครบทตัวละคร. - สุกฤษฎิ์ วิเศษแก้ว รับบท ตะวัน ชายหนุ่มช่างฝัน ละเอียดอ่อน สุภาพอ่อนโยน แต่มีไฟฝันทะเยอทะยาน ต้องการการยอมรับจากคนในสังคม คนแวดล้อม เอาจริงเอาจังมุ่งมั่น กตัญญู- ทักษอร ภักดิ์สุขเจริญ รับบท ปลายฟ้า หญิงสาวสุภาพอ่อนโยน เป็นตัวของตัวเอง กตัญญู มองโลกในแง่ดี รักความถูกต้อง เข้าใจโลก และชีวิต เป็นผู้คลี่คลายปัญหาต่างๆ ทั้งของพ่อตัวเองและของคนรักอย่างตะวัน- พงษ์พัฒน์ วชิรบรรจง รับบท อารักษ์ หนุ่มใหญ่วัย 35-55 เป็นกะเทยที่สุภาพเรียบร้อย เคร่งขรึม จริงจังกับชีวิตไม่กรี๊ดกร๊าด กรีดกราย มีความฝันสูงสุดกับการเป็นพ่อที่ดี เพื่อลบล้างภาพของตนเอง ขยันอดทน เก็บกด อ้างว้าง มองโลกในแง่ดี เสียสละ- จินตหรา สุขพัฒน์ รับบท อรดี สาววัย 25-45 เป็นอดีตหมอนวดที่เห็นแก่ตัว ไม่มีคุณสมบัติความเป็นแม่ รักสบาย เจ้าเล่ห์ เพทุบาย โรคบ้าอยากได้เงิน จอมโวยวาย ปากร้าย ใจนักเลง บ้ายอ- วรฤทธิ์ ไวยเจียรนัย รับบท ศศิน ชายหนุ่มวัย 28-30 เจ้าเล่ห์เจ้าเหลี่ยม เจ้าเสน่ห์ เห็นแก่ตัว เอาแต่ใจตนเอง ปากร้าย ยกตนข่มท่าน ใจคอโหดเหี้ยม อำมหิต เลือดเย็น- สินิทธา บุญยศักดิ์ รับบท ภัครินทร์ สาวใหญ่วัย 35-40 ปี เป็นผู้ที่ปั้นให้ตะวันเป็นนักร้องที่มีชื่อเสียง ญาติผู้พี่ของปลายฟ้าที่มองโลกในแง่ดี มองคนเก่ง ใจดีแต่เข้มงวด มีระเบียบวินัย มองการณ์ไกล มีวาทะดี- สุมนต์รัตน์ วัฒนาเศลารัตน์ รับบท เกยูร สาววัย 20-25 เพื่อนสนิทที่แอบรักตะวัน หวังดีต่อเขา แต่เพราะความรักที่มั่นคงทำให้เกิดความเห็นแก่ตัว อยากเอาชนะใจตะวัน ยอมทำทุกอย่างทั้งที่รู้ว่าไม่ถูกต้อง- สโรชา วาทิตตพันธ์ รับบท แก้วตา สาววัย 25-35 เป็นคนสุภาพอ่อนน้อมถ่อมตน จริงจัง จริงใจ รักและปรารถนาดีต่อทุกคนที่ เกี่ยวข้องกับอารักษ์และตะวัน- ธิตินันท์ สุวรรณศักดิ์ รับบท ครูชนะ ชายวัย 35-40 เป็นครูที่ดีมีน้ำใจรักนักเรียน โดยเฉพาะกับตะวันที่รักเหมือนลูก เอาใจใส่อบรม ศิษย์โปรดทุกๆ ด้าน รักความถูกต้อง ทุ่มเทเสียสละ- อัมราภัสร์ จุลกะเศียน รับบท สิริกานดา ดาราสาววัย 20-25 เปรี้ยวจี๊ดจ๊าด จอมมารยา ใช้ชีวิตหวือหวา ชอบทำตัวเป็นข่าวกับเหล่าไฮโซ เพื่อยกระดับตัวเอง รักศศินมากจึงข่มขู่ปลายฟ้าทุกวิถีทางเพื่อให้เธอเลิกยุ่งกับศศิน แต่เมื่อรักไม่สมหวัง จึงคิดทำร้ายศศินอย่างเลือดเย็น- สถาพร นาควิลัย รับบท สถาพร หนุ่มใหญ่วัย 50-55 นายตำรวจระดับสูงที่ขี้โอ่ รสนิยมสูง หน้าใจใหญ่กว้าง เข้มงวดกับครอบครัว และกับหน้าที่การงานจนกลายเป็นจุดอ่อนที่ทำให้ตกเป็นผู้ต้องสงสัยพัวพันคดีทุจริตเงินสวัสดิการ- ยุทธนา ลอพันธ์ไพบูลย์ รับบท พบโชค หนุ่มใหญ่วัย 45-50 เป็นเจ้าของค่ายเพลงที่เข้มงวด รักความถูกต้อง เจ้าคารม มองทุกอย่างเป็นธุรกิจ เป็นเงิน- สุปราณี เจริญผล รับบท ดารณี หญิงวัย 50-52 แม่ของปลายฟ้าที่ สวยสง่าสงบเยือกเย็นเป็นผู้ดี เป็นช้างเท้าหลัง ยอมทำตามบัญชาของสามีทุกอย่าง แม้รู้ว่าฝืนใจลูกสาว เพื่อไม่ให้เกิดเรื่องยุ่งยากในครอบครัว- สุเชาว์ พงษ์วิไล รับบท ศักดา หนุ่มใหญ่วัย 50-55 พ่อของศศิน ผู้มีอิทธิพลทรงอำนาจ ขี้โอ่ ใจนักเลง เห็นแก่ตัว บ้าอำนาจ รักลูกชาย ลำเอียง- ชนานา นุตาคม รับบท วิมล สาวใหญ่วัย 40-45 จอมอิทธิพลในแวดวงหญิงขายบริการย่านเพชรบุรีตัดใหม่ เค็ม เห็นแก่ตัว ขี้โม้ โลภมาก ปากกล้า- วรายุฑ มิลินทจินดา รับบท ป้อ (ปรีดา) หนุ่มใหญ่วัย 45-50 เพื่อนสนิทของอารักษ์ที่ปากร้ายแต่ใจดี ขี้บ่นแต่จริงใจ รักเพื่อน ซื่อสัตย์ มีน้ำใจ- ปัญญาพล เดชสงค์ รับบท ชัชชัย หนุ่มวัย 28-30 ปี คู่ขาของอารักษ์ รูปหล่อ เจ้าเล่ห์ ปากร้าย เห็นแก่ตัว โลภมาก อกตัญญู- จุ๊บจิ๊บ เชิญยิ้ม รับบท วนัส หนุ่มวัย 20-25 เป็นเพื่อนสนิทของตะวันที่มหาวิทยาลัย- ชมพู่ ก่อนบ่ายฯ รับบท ฝน สาววัย 20-25 เป็นเพื่อนสนิทของปลายฟ้าที่มหาวิทยาลัยรางวัลข้อมูลบทประพันธ์ ข้อมูลบทประพันธ์. พระจันทร์สีรุ้ง เป็นนวนิยาย โดยผลงานของผู้เขียน ในนามปากกา วัตตรา จัดพิมพ์ครั้งแรก ปี พ.ศ. 2549 โดยสำนักพิมพ์เพื่อนดี เป็นผลงานที่สะท้อนแง่มุมเรื่องบทบาทหน้าที่ระหว่าง 'พ่อ' กับ 'ลูก' ของคำว่า 'พ่อ' ในความหมายของผู้ให้กำเนิด กับ 'พ่อ' ในความหมายแห่งผู้มีบุญคุณที่บุตรจะต้องตอบแทน แม้จะเป็นพ่อซึ่งมิใช่สายเลือดเดียวกันกับลูก แต่ก็ยังสามารถทำหน้าที่ของ 'พ่อ' ได้ดีกว่าพ่อซึ่งเป็นผู้ให้กำเนิดเสียอีก</doc>
