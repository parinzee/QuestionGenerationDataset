<doc id="670079" url="https://th.wikipedia.org/wiki?curid=670079" title="รัสเซลล์ แบรนด์">รัสเซลล์ แบรนด์ รัสเซลล์ เอ็ดเวิร์ด แบรนด์ () (เกิด 4 มิถุนายน ค.ศ. 1975) เป็นนักแสดงตลก นักแสดง นักจัดรายการวิทยุ นักเขียน และนักกิจกรรมชาวอังกฤษ เมื่อปี ค.ศ. 2004 มีชื่อเสียงในทางไม่ดีนักจากบทบาทพิธีกรรายการบิกบราเธอส์บิกเมาธ์ รายการในเครือของแฟรนไชส์รายการบิกบราเธอร์ ในปี ค.ศ. 2007 ได้รับบทหลักในภาพยนตร์เรื่อง โอย หัวใจรุ่งริ่ง โดนทิ้งครับผม ซึ่งนำไปสู่ภาคต่อในเรื่อง จับร็อคซ่าส์มาโชว์เฟี้ยว เมื่อปี ค.ศ. 2010 เขายังเป็นนักพากย์เสียงภาพยนตร์แอนิเมชันเรื่อง มิสเตอร์แสบร้ายเกินพิกัด (2010) ฮอพ กระต่ายซูเปอร์จัมพ์ (2011) และ มิสเตอร์แสบร้ายเกินพิกัด 2 (2013) เขายังแสดงเป็นตัวละครหลักในภาพยนตร์ฉบับทำใหม่เรื่อง อาเธอร์ เมื่อปี ค.ศ. 2011 ด้วย</doc>
