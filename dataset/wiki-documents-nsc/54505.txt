<doc id="54505" url="https://th.wikipedia.org/wiki?curid=54505" title="รัฐบัญญัติความรักปิตุภูมิ">รัฐบัญญัติความรักปิตุภูมิ รัฐบัญญัติความรักปิตุภูมิ () หรือชื่อเต็มว่า "รัฐบัญญัติสร้างความสมานฉันท์และความเข้มแข็งให้แก่อเมริกาโดยกำหนดเครื่องมือที่เหมาะสมอันจำเป็นแก่การขจัดและขัดขวางการก่อการร้าย ค.ศ. 2001" () เป็นรัฐบัญญัติฉบับหนึ่งของสหรัฐอเมริกา ลงนามโดยประธานาธิบดีจอร์จ ดับเบิลยู. บุช เมื่อวันที่ 26 ตุลาคม 2544 วันที่ 26 พฤษภาคม 2554 ประธานาธิบดีบารัก โอบามาลงนามรัฐบัญญัติต่ออายุแพททริออต ค.ศ. 2011 (PATRIOT Sunsets Extension Act of 2011) ซึ่งต่ออายุบทบัญญัติสำคัญสามบทในรัฐบัญญัติความรักปิตุภูมิ ได้แก่ การดักฟัง การค้นบันทึกธุรกิจ และการสอดแนม "หมาป่าสันโดษ" (lone wolves) คือ ปัจเจกที่ต้องสงสัยกิจกรรมเกี่ยวข้องกับการก่อการร้ายซึ่งไม่เชื่อมโยงกับกลุ่มก่อการร้าย บางส่วนของรัฐบัญญัติความรักปิตุภูมิหมดอายุเมื่อวันที่ 1 มิถุนายน 2558 เนื่องจากรัฐสภาไม่เห็นชอบ จากการผ่านรัฐบัญญัติเสรีภาพสหรัฐ (USA Freedom Act) เมื่อวันที่ 2 มิถุนายน 2558 ส่วนที่หมดอายุนั้นถูกกลับคืนและต่ออายุจนถึงปี 2562 ทว่า มีการแก้ไขมาตรา 215 ของกฎหมายให้ยุติสำนักความมั่นคงแห่งชาติ (NSA) มิให้ดำเนินโครงการเก็บรวบรวมข้อมูลโทรศัพท์วงกว้างต่อ แต่บริษัทโทรศัพท์จะเก็บข้อมูลและ NSA สามารถขอสารสนเทศเกี่ยวกับปัจเจกที่เป็นเป้าหมายได้โดยการอนุญาตของศาลสหรัฐ</doc>
