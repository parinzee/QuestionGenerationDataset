<doc id="663682" url="https://th.wikipedia.org/wiki?curid=663682" title="ปลาแฮลิบัต">ปลาแฮลิบัต ปลาแฮลิบัต () เป็นชื่อสามัญที่ใช้เรียกปลาในอันดับปลาซีกเดียว ในสกุล Hippoglossus ซึ่งอยู่ในวงศ์ Pleuronectidae รวมถึงปลาซีกเดียวชนิดอื่น ในวงศ์อื่นบางชนิดด้วย โดยคำว่า "แฮลิบัต" มีที่มาจากคำในภาษาอังกฤษกลางว่า haly (ศักดิ์สิทธิ์) และ butt (ปลาซีกเดียว) เป็นปลาที่ได้รับความนิยมในวันสำคัญทางศาสนาคริสต์คาทอลิก ปลาแฮลิบัตเป็นปลาซีกเดียวที่มีขนาดใหญ่ นับเป็นปลาซีกเดียวที่มีขนาดใหญ่ที่สุดในโลก มีความยาวเต็มที่ที่พบคือเกือบ 3 เมตร น้ำหนักกว่า 50 กิโลกรัม พบกระจายพันธุ์ในซีกโลกทางเหนือที่มีอุณหภูมิหนาวเย็น ทั้งมหาสมุทรแอตแลนติกและมหาสมุทรแปซิฟิก เนื้อของปลาแฮลิบัตมีสีขาว เนื้อแน่นคล้ายปลาหิมะ ไขมันต่ำ มีราคาแพง สามารถนำไปปรุงอาหารได้หลากหลายรายการ เช่น ฟิชแอนด์ชิป นับเป็นปลาเศรษฐกิจที่สำคัญอีกชนิดหนึ่ง ปลาแฮลิบัตเป็นปลาที่หากินและอาศัยอยู่ตามพื้นทะเล ลักษณะเหมือนกับปลาซีกเดียวทั่วไป คือ ลำตัวด้านบนที่มีตา จะเป็นสีน้ำตาลหรือเขียว ด้านล่างจะราบแบนเป็นสีขาวสะอาด ในระยะที่เป็นปลาวัยอ่อน ตาทั้งสองข้างจะยังอยู่คนละซีกเหมือนปลาทั่วไป และว่ายน้ำเหมือนปลาแซลมอน จนกระทั่งอายุได้หกเดือนจึงจะกลับด้านมาอยู่ซีกเดียวกัน กินอาหารตามพื้นทะเล ได้แก่ สัตว์ทะเลต่าง ๆ รวมถึงปลาแฮลิบัตหรือปลาซีกเดียวตัวอื่น ๆ ด้วย และตกเป็นอาหารของสัตว์ทะเลนักล่า เช่น วาฬเพชฌฆาต, สิงโตทะเล, ปลาฉลามแซลมอนการจำแนก การจำแนก. แบ่งออกได้เป็น 2 ชนิด- สกุล Hippoglossus- ปลาแฮลิบัตแอตแลนติก, H. hippoglossus - ปลาแฮลิบัตแปซิฟิก, H. stenolepisจำพวกอื่นจำพวกอื่น. - ที่อยู่ในวงศ์ Pleuronectidae- Atheresthes evermanni – ปลาแฮลิบัตฟันลูกศร - Eopsetta grigorjewi – ปลาแฮลิบัตสั้น - Reinhardtius hippoglossoides – ปลาแฮลิบัตกรีนแลนด์ - Verasper variegatus – ปลาแฮลิบัตจุด - ที่อยู่ในวงศ์ Paralichthyidae- Paralichthys californicus – ปลาแฮลิบัตแคลิฟอร์เนีย - Paralichthys olivaceus – ปลาแฮลิบัตบาสตาร์ด - ที่อยู่ในวงศ์ Psettodidae- Psettodes erumei – ปลาแฮลิบัตควีนส์แลนด์หรือปลาตาเดียว - ที่อยู่ในวงศ์ Carangidae (เป็นปลาหางแข็ง มิใช่ปลาซีกเดียว)- Parastromateus niger – ปลาแฮลิบัตออสเตรเลียหรือปลาจะละเม็ดดำ</doc>
