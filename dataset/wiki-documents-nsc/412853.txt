<doc id="412853" url="https://th.wikipedia.org/wiki?curid=412853" title="ดิอะเมซิ่งเรซ 20">ดิอะเมซิ่งเรซ 20 ดิ อะเมซิ่ง เรซ 20 () เป็นฤดูกาลที่ 20 ของรายการ ดิ อะเมซิ่ง เรซ ซึ่งเป็นเกมโชว์ประเภทเรียลลิตี้โชว์ระดับรางวัลเอ็มมี 8 สมัยซ้อนทางโทรทัศน์ รายการนี้จะมีผู้เข้าแข่งขันเป็นทีมๆ ละ 2 คนซึ่งรู้จักกันมาก่อนแล้ว ทำการแข่งขันโดยเดินทางรอบโลก โดยทีมที่ชนะจะได้รับเงินรางวัล 1 ล้านดอลลาร์สหรัฐ โดยเกมส์โชว์ดังกล่าวเริ่มออกอากาศในสหรัฐอเมริกาทางสถานีโทรทัศน์ซีบีเอส ฤดูกาลนี้เริ่มออกอากาศในวันที่ 19 กุมภาพันธ์ 2555 และจะออกอากาศตอนสุดท้ายในวันที่ 6 พฤษภาคม 2555 ซึ่งจะเป็น 2 ชั่วโมงสุดท้ายติดต่อกันเนื่องจากได้เว้นว่างไป 1 สัปดาห์ที่ทางสถานีได้ถ่ายทอด คันทรี มิวสิก อาวอร์ด เช่นเดียวกับปีที่แล้วการผลิต การผลิต. ทางสถานีโทรทัศน์ซีบีเอสได้เริ่มจัดการแข่งขันฤดูกาลที่ 20 เมื่อ 16 มิถุนายน พ.ศ. 2554 โดยสำหรับฤดูกาลที่ 20 นี้ได้เดินทางเป็นระยะทาง 40,00 ไมล์ใน 22 เมืองและ 5 ทวีป ซึ่งเป็นครั้งแรกในการไปเยือนประเทศปารากวัยและอาเซอร์ไบจาน และการไปเยือนประเทศอาร์เจนตินา, แทนซาเนีย, อิตาลี, เยอรมนี, ญี่ปุ่นและอินเดีย ก็ได้รับการยืนยันจากฤดูกาลนี้แล้วเช่นกัน ส่วนผู้เข้าแข่งขันประกอบไปด้วยทั้งผู้เข้าแข่งขันเก่าของรายการ "บิ๊ก บราเธอร์ส" ซึ่งก็ คือ เบรนดอนกับเรเชล รวมไปถึงคู่ของเจ้าหน้าที่ทางรัฐบาล, ตัวตลก, ตำรวจตะเวนชายแดนสหรัฐอเมริกาและคู่เดทที่หย่าแล้วทั้งคู่ผลการแข่งขัน ผลการแข่งขัน. ตารางแสดงชื่อ ความสัมพันธ์ของผู้แข่งขันในขณะถ่ายทำของแต่ละทีมพร้อมทั้งแสดงสถานะในการแข่งขัน ดังนี้ (ตารางนี้อาจไม่ได้แสดงข้อมูลที่ตรงกับข้อมูลที่เว็บไซต์เนื่องจากข้อมูลที่เพิ่มเข้ามาบางส่วนในภายหลัง หรือข้อมูลที่ถูกนำออกไปบางส่วน)  - เครื่องหมาย » สีเขียวน้ำเงิน หมายถึง ทีมนั้นๆ ใช้คำสั่งย้อนกลับให้กับทีมอื่น (U-Turn) ; « หมายถึงทีมนั้นๆ ถูกสั่งให้ย้อนกลับ ; «» หมายถึงเลกที่มีกฎการย้อนกลับแต่ไม่มีทีมไหนใช้ (สำหรับการสั่ง ย้อนกลับ อีกหนึ่งทีมในเลกเดียวกัน) - สีม่วงขีดเส้นใต้ หมายถึง ทีมนั้นๆ ได้ทำการตัดสินใจเลือกใช้บัตรผ่านเร่งด่วน เพื่อข้ามภารกิจ 1 อย่างภายในเลกนั้นๆคำสั่งต่างๆ ในการแข่งขันชื่อตอนในการแข่งขัน ชื่อตอนในการแข่งขัน. ชื่อตอนในการแข่งขันมักมาจากคำพูดสำคัญ ๆ ของผู้เข้าแข่งขันในเลกนั้น ๆ1. "Tears of a Clown" – แชรี่ 2. "You Know I'm Not as Smart as You" – เรเชล (คู่เบรนดอนกับเรเชล) 3. "Bust Me Right in the Head With It" – บ็อปเปอร์ 4. "Taste Your Salami" – เคอร์รี่ 5. "Uglier Than A Mud Rail Fence" – มาร์ก 6. "This Is Wicked Strange" – เจเจ 7. "I Didn't Make Her Cry" – วาเนสซ่า 8. "Let Them Drink Their " – เรเชล (คู่เบรนดอนกับเรเชล) 9. "Bollywood Travolta" – อาร์ต 10. "I Need Hair to Be Pretty" – เรเชล (คู่เบรนดอนกับเรเชล) 11. "It's a Great Place to Become Millionaires" – เดฟ (คู่เรเชลกับเดฟ)รางวัล รางวัล. ในบางเลก ทางรายการจะมีรางวัลให้กับผู้เข้าแข่งขัน ที่สามารถเข้าเส้นชัยได้เป็นทีมแรก สำหรับแพ็กเกจทัวร์ทั้งหมดสนับสนุนโดยแทรเวโลซิตี้- เลก 1 - บัตรผ่านเร่งด่วน (อุปกรณ์ที่ทำให้ทีมสามารถเลือกข้ามภารกิจใดๆ ก็ได้ในการแข่งขันโดยใช้ได้ถึงเลก 8) - เลก 2 - แพ็กเกจทัวร์สำหรับสองคนสู่เกรเนดา - เลก 3 - แพ็กเกจทัวร์สำหรับสองคนสู่แอตแลนติส พาราไดซ์ ไอร์แลนด์, บาฮามาส - เลก 4 - เงินสดคนละ 5,000 ดอลลาร์สหรัฐ - เลก 5 - แพ็กเกจทัวร์สำหรับสองคนสู่ประเทศไทย - เลก 6 - รถฟอร์ด ทอรัส เอสเอชโอสำหรับสมาชิกแต่ละคนในทีม - เลก 7 - แพ็กเกจทัวร์สำหรับสองคนสู่คอสตาริกา - เลก 8 - แพ็กเกจทัวร์สำหรับสองคนสู่ฮานาเลย์, รัฐฮาวาย - เลก 9 - แพ็กเกจทัวร์สำหรับสองคนสู่เซนต์ลูเซีย - เลก 10 - เงินสดคนละ 10,000 ดอลลาร์สหรัฐ - เลก 11 - แพ็กเกจทัวร์สำหรับสองคนสู่นิวซีแลนด์ - เลก 12 - เงินสดมูลค่า 1,000,000 ดอลลาร์สหรัฐสถานที่ในการแข่งขันเลก 1 (สหรัฐอเมริกา → อาร์เจนตินา)สถานที่ในการแข่งขัน. เลก 1 (สหรัฐอเมริกา → อาร์เจนตินา). - ซานตา บาร์บารา, รัฐแคลิฟอร์เนีย, สหรัฐอเมริกา (ไร่ไวน์บริเดิลวู้ด) (จุดเริ่มต้น) - ลอสแอนเจลิส (ท่าอากาศยานนานาชาติลอสแอนเจลิส) ไป ซัลตา, จังหวัดซัลตา, อาร์เจนตินา (ท่าอากศยานนานาชาติ Martín Miguel de Güemes) - ซานตา บาร์บารา, (ป้ายต้อนรับเข้าสู่เมือง) - คาฟายาเท (สนามบินจิลเบอร์โต ลาวาค) - คาฟายาเท (ไร่ไวน์ปาติโอ เดอ คาฟายาเท) สำหรับอุปสรรคแรกของการแข่งขัน เพื่อนร่วมทีมที่ไม่ได้ทำอุปสรรค จะต้องขึ้นไปบนเครื่องบินเพื่อทำการกระโดดกลางเวหาจากความสูง 10,000 ฟุต ส่วนสมาชิกที่ทำอุปสรรค จะต้องขับรถไปยังบริเวณ X ของแผนที่ที่ได้รับมา ซึ่งอยู่ห่างจากสนามบินประมาณ 3 ไมล์และมองหาจุดลงจอดของเพื่อนร่วมทีม เมื่อทีมกลับมารวมตัวกันอีกครั้งหนึ่งแล้ว นักกระโดดมืออาชีพจะมอบคำใบ้ต่อไปแก่ทีม- ภารกิจเสริม - ที่จุดเริ่มต้น ทีมจะต้องค้นหา 1 ใน 11ซองคำใบ้ที่อยู่ในตะกร้าของบอลลูนกว่า 100 ใบสำหรับสถานที่ต่อไปที่จะต้องไปเยือน: ซานตา บาร์บาร่า, อาร์เจนตินา ซึ่งเมื่อทีมได้รับคำใบ้แล้ว พวกเขาจะสามารถขับรถฟอร์ดทอรัสที่ได้รับมาไปยังท่าอากาศยานนานาชาติลอสแอนเจลิส สถานที่ที่จะต้องไปยังเคาน์เตอร์ของอเมริกันแอร์ไลน์ เพื่อชิงตั๋วเดินทางไปยังกรุงบัวโนสไอเรส ณ ท่าอากาศยานนาชาติมินิสโตร พิสตารินี โดยหกทีมแรกจะได้รับตั๋วที่ออกเดินทางเชื่อมไปยังท่าอากาศยานนานาชาติ Martín Miguel de Güemes ที่กรุงซัลตาในเวลาที่เร็วกว่า และหลังจากนั้นทีมจะต้องขับรถไปยังกรุงซานตา บาร์บารา - เมื่อทีมเดินทางไปถึงไร่ไวน์ปาติโอ เดอ คาฟายาเทแล้ว ทีมจะต้องแบ่งกันทำเอมปานาดาจำนวน 120 ชิ้น ซึ่ง 60 ชิ้นแรกจะสอดใส่เนื้อ และอีก 60 ชิ้นจะสอดใส่ชีส แต่ทั้งสองชนิดจะมีวิธีการพับจีบที่แตกต่างกัน เมื่อทีมทำเอมปานาดาเสร็จเรียบร้อยแล้ว แชมเปี้ยนการทำเอมปานาดาจะตรวจผลงานของทีม และจะอนุญาตให้ทีมเดินไปยังจุดหยุดพักในกรณีที่เอมปานาดาถูกทำไว้อย่างถูกต้อง - เมือทีมทำเอมปานาดาเสร็จเรียบร้อยทั้ง 120 ชนิดแล้ว ทีมจะต้องค้นหาสนามในไร่ไวน์สำหรับจุดหยุดพักของทีมในเลกนี้เลก 2 (อาร์เจนตินา)เลก 2 (อาร์เจนตินา). - คาฟายาเท (จัตุรัสเมืองคาฟายาเท) - ซัลตา (สถานีขนส่งซัลตา) สู่ บัวโนสไอเรส (สถานีขนส่งรีติโร) - บัวโนสไอเรส (ตลาดค้าขายปศุสัตว์ลีเนียร์ ) - รีโคเลตา, บัวโนสไอเรส (เอล โกมีโร) ทางแยกของเลกนี้ ทีมจะต้องระหว่าง ต้มน้ำ (Boil My Water) กับจุดไฟ (Light My Fire) ซึ่งทีมที่เลือกต้มน้ำ จะต้องเดินทางไปยังหนึ่งในสามเมืองเล็กๆบริเวณใกล้เคียง และขนกล่องอุปกรณ์จากหลังรถ เพื่อนำมาประกอบเป็นเซลล์แสงอาทิตย์สำหรับห้องครัว โดยมีเพียงรูปภาพประกอบข้างกล่องเป็นรูปอ้างอิงเท่านั้น เมื่อทีมสามารถประกอบเตาพร้อมหันหน้าเข้าสู่ดวงอาทิตย์เสร็จเรียบร้อยแล้ว ทีมจะต้องเติมน้ำในกาต้มน้ำและวางลงบนจานตรงกลาง เพื่อรอจนกว่าน้ำในกาจะเดือดและส่งเสียงออกมา ก่อนที่ผู้เชี่ยวชาญการติดตั้งเซลล์แสงอาทิตย์จะมอบคำใบ้ต่อไปแก่ทีม ส่วนทีมที่เลือกจุดไฟ จะต้องเดินทางไปยังที่ราบลุ่มแม่น้ำบริเวณใกล้เคียง เพื่อรวบรวมฟืนและดินโคลนจำนวนหนึ่ง ก่อนขนของไปบนหลังลาไปยังร้านขายของหัตถกรรมท้องถิ่นชื่อว่า "ทอลเลอร์ เอล โอเบลิสโค" สถานที่ที่นักปั้นหม้อจะมอบคำใบ้ต่อไปแก่ทีม ส่วนอุปสรรคของเลกนี้ สมาชิกที่ทำอุปสรรคจะต้องเดินทางไปยังบริเวณที่มีการประมูลปศุสัตว์ และฟังผู้ขายทอดตลาด บอกน้ำหนักรวมของวัวภายในคอก จากนั้นทีมจะต้องนับจำนวนวัวในคอกและคำนวณหาน้ำหนักเฉลี่ยของวัวแต่ละตัวในคอก ท่ามกลางเสียงจอกแจกในการประมูล ก่อนที่นำตัวเลขไปให้กับโคบาล ถ้าหากตัวเลขที่ให้ถูกต้องและให้ทันเวลา เขาจะมอบคำใบ้ต่อไปแก่ทีม แต่ถ้าผู้ขายทอดตลาดเคลื่อนไปยังคอกอื่น ก่อนที่สมาชิกจะนำเลขไปให้โคบาล พวกเขาจะต้องเริ่มใหม่กับคอกต่อไป- ภารกิจเสริม - เมื่อทีมเดินทางไปถึงจัตุรัสเมืองคาฟายาเทแล้ว ทีมจะต้องรอนักขี่ม้าวิ่งรับจ้าง ที่จะมาในตอนพระอาทิตย์ขึ้น ผู้ที่จะมอบคำใบ้ต่อไปแก่ทีมเลก 3 (อาร์เจนตินา → ปารากวัย)เลก 3 (อาร์เจนตินา → ปารากวัย). - บัวโนสไอเรส (ท่าอากาศยานนาชาติมินิสโตร พิสตารินี) ไป อาซุนซีออน, ปารากวัย (ท่าอากศยานนานาชาติซิลวีโอ เพตติโรสสิ) - อาซุนซีออน (ร้านขายเครื่องเล่นโลหการพันตา) - อาซุนซีออน (จัตุรัสประชาธิปไตย) - อาซุนซีออน (บันไดแอนติควิรา) สำหรับทางแยกของเลกนี้ ทีมจะต้องเลือกระหว่างเรียงขึ้น (Stacked Up) กับร้อยออก (Strung Out) โดยทีมที่เลือกเรียงขึ้น ทีมจะต้องเดินทางไปยังตลาดผลไม้ที่ใหญ่ที่สุดในประเทศปารากวัย; และนำแตงโมจากบนรถบรรทุกที่มีเครื่องหมายกำกับไว้ มาเรียงเป็นพีระมิดฐาน 10x10 (รวมแล้วจะใช้แตงโมทั้งหมด 385 ลูก) แบบที่พ่อค้าท้องถิ่นทำกันเป็นปกติ เมื่อพีระมิดแตงโมถูกเรียงอย่างเรียบร้อยแล้ว พ่อค้าผลไม้จะมอบคำใบ้ต่อไปให้แก่ทีม แต่ถ้าแตงโมเกิดร่วงลงมาเป็นชั้นๆ ทีมจะต้องเรียงใหม่เพื่อซ่อมแซมหรือเปลี่ยนทางแยกไปทำอีกอันนึง ส่วนทีมที่เลือกร้อยออก จะต้องเดินทางไปยังหอประชุมที่มหาวิทยาลัยแห่งชาติอาซุนซีออน ซึ่งทีมจะต้องขึงสายของเครื่องดนตรีประจำชาติของประเทศปารากวัย; ฮาร์ปทั้ง 36 สาย โดยแกะสายที่พันกันแล้วขึงเข้ากับตัวเครื่องให้เรียบร้อย เมื่อฮาร์ปอยู่ในสภาพที่พร้อมจะใช้ง่ายแล้ว วาทยกรจะมอบคำใบ้ต่อไปแก่ทีม ส่วนอุปสรรคของเลกนี้ สมาชิกที่ทำอุปสรรคจะต้องแสดงท่าทางการระบำขวด ซึ่งเป็นการเต้นพื้นเมืองของประเทศปารากวัย ซึ่งจะต้องร่ายรำท่าที่ได้ออกแบบไว้ (หมุนก่อนค่อยๆย่อตัวแล้วนอนแผ่กางแขนและขาออก) โดยมีขวดแก้วอยู่บนศีรษะ หากขวดแก้วแตก สมาชิกจะต้องเริ่มต้นใหม่กับขวดใบใหม่ เมื่อสมาชิกร่ารำได้ครบถ้วนแล้ว หัวหน้านักเต้นจะมอบคำใบ้ต่อไปแก่ทีม อย่างไรก็ตาม ทีมจะได้รับขวดในปริมาณที่จำกัดคือ 50 ขวด และถ้าทีมทำขวดแตกทั้งหมด โดยไม่สามารถจะทำอุปสรรคห้สำเร็จได้ ทีมจะถูกปรับเวลา 2 ชั่วโมงที่จุดหยุดพัก- ภารกิจเสริม - ที่ร้านขายเครื่องเล่นโลหการพันตา ทีมจะต้องเล่นกระดานลื่นลงมา ก่อนที่จะค้นหาคำใบ้ต่อไปในลานที่เต็มไปด้วยเครื่องเล่นและอุปกรณ์ที่ทำจากโลหะเลก 4 (ปารากวัย → อิตาลี)เลก 4 (ปารากวัย → อิตาลี). - อาซุนซีออน (ท่าอากศยานนานาชาติซิลวีโอ เพตติโรสสิ) ไป ตูริน, แคว้นปีเอมอนเต, อิตาลี (ท่าอากาศยานนานาชาติตูริน) - ตูริน (อาคารลินกอทโต) - ตูริน (พิพิธภัณฑ์รถยนต์แห่งชาติ) - ตูริน (อนุสรณ์แอนโตเนลเลียนา) - ตูริน ( ) สำหรับทางด่วน (ซึ่งหายไปใน 2 ซีซั่นที่ผ่านมา) ของซีซันนี้ สมาชิกหนึ่งคนจะต้องควบคุมเฮลิคอปเตอร์บังคับวิทยุให้ลงจอดบนลานจอดเฮลิคอปเตอร์ ซึ่งเป็นหมวกที่สมาชิกอีกคนสวมอยู่ เมื่อทีมลงจอดได้สำเร็จแล้ว ทีมจะถือว่าชนะภารกิจทางด่วน แล้วสามารถข้ามผ่านภารกิจอื่นๆไปยังจุดหยุดพักได้ ส่วนอุปสรรคของเลกนี้ สมาชิกหนึ่งคนในทีม จะต้องโรยตัวลงมาจากยอดทางลาดของอาคารลินกอทโตจากความสูง 120 เมตร (37 ฟุต) เพื่อหยิบรอกผูกคำใบ้ภายในเวลา 2 นาที หากสมาชิกใช้เวลาหมดก่อนที่จะหยิบคำใบ้ได้ พวกเขาจะต้องเริ่มต้นใหม่ทั้งหมด และทางแยกของเลกนี้ ทีมจะต้องเลือกระหว่าง ล้างรูปปั้น (Clean That Statue) กับให้ชื่อซาลามี (Name That Salami) โดยทีมที่เลือกล้างรูปปั้น จะต้องเดินทางไปยังลาอาร์ท มาร์มี เมื่อทีมเดินทางถึงที่นั่นแล้ว ทีมจะต้องทำความสะอาดและขัดหนึ่งในสมบัติล้ำค่าของเมืองตูริน;รูปปั้นหินอ่อนโดยใช้เครื่องมือที่ให้มา เมื่อทีมสามารถทำความสะอาดได้เป็นที่เรียบร้อยแล้ว หัวหน้านักบูรณะจะมอบคำใบ้ต่อไปแก่ทีม ส่วนทีมที่เลือกให้ชื่อซาลามี จะต้องเดินทางไปยังร้านแกสโตรโนเมีย ซาลูมีเรีย สถานที่ที่ทีมจะต้องชิมซาลามีที่แตกต่างทั้ง 14 แบบ ได้แก่ Aglio, Tartufo, Piccante, Cacciatorino, Barolo, Noci, Felino, Finochiona, Cinghiale, Cotto, Mucca, Toscano, Mandola และ 'Nduja ก่อนที่จะเดินทาง 0.5 ไมล์ไปยัง เพื่อหาแผงร้านขายซาลามี ก่อนที่ทีมจะต้องระบุซาลามีทั้ง 14 ชนิตที่ทีมได้ชิมมา ถ้าทำได้ถูกต้องและครบถ้วน ทีมจะได้รับคำใบ้ต่อไปแก่คนขายซาลามี- ภารกิจเสริม - เพื่อจะจอดรถหน้าพิพิธภัณฑ์รถยนต์แห่งชาติได้ ทีมจะต้องใช้นวัตกรรมของรถฟอร์ด เฟียสตา จอดรถแบบระหว่างรถยนต์ - ที่พิพิธภัณฑ์รถยนต์แห่งชาติ ทีมจะต้องค้นหาฟอร์ด โมเดลที ที่ผลิตขึ้นในปีค.ศ.1916 สำหรับคำใบ้ต่อไป - คำใบ้ที่พิพิธภัณฑ์รถยนต์แห่งชาติ เป็นกล่องที่บรรจุเหรียญ 2 เซนต์ (ยูโร) ทิ้งไว้ให้ทีมจะต้องคิดให้ออกว่าสถานที่ต่อไปที่ทีมจะต้องไปเยือน เป็นอาคารที่สลักอยู่บนหน้าเหรียญ; อนุสรณ์แอนโตเนลเลียนาเลก 5 (อิตาลี → ออสเตรีย → เยอรมนี)เลก 5 (อิตาลี → ออสเตรีย → เยอรมนี). - ตูริน (สถานีรถไฟตูริโน พอร์ตา นูโอวา) สู่ เออร์วัลด์, ไทโรล, ออสเตรีย (สถานีรถไฟเออร์วัลด์) - การ์มิสช์ ปาร์เทนไคร์เช่น, เขตการ์มิสช์ ปาร์เทนไคร์เช่น, รัฐบาวาเรีย, เยอรมนี (กาสโฮฟ ซุม ราสเซน) - โฮเฮนชวานเกา, ชวานเกา, ออสเทลกูว์ (ปราสาทนอยชวานชไตน์) - ฟึสเสน (ศูนย์ฝึกฝนสเก็ตแห่งชาติ ) - ชวานเกา-ฮอร์น (ฟาร์มแลนด์ฮาน์นส ) สำหรับทางแยกของเลกนี้ ทีมจะต้องเลือกระหว่างเทพนิยาย (Fairy Tale) กับแชมเปี้ยนชาย (Champion Male) โดยทีมที่เลือกเทพนิยาย จะต้องตามรอยเบาะแสของขนมปังขิง โดยหยิบชิ้นส่วนตามไปทางใส่ตะกร้า นำทีมไปยังบ้านของแม่มดในเมืองโอเบอรัมเมอร์เกา เมื่อทีมถึงที่นั่น ทีมจะต้องสร้างหลังคาของบ้านขนมปังขิงให้สมบูรณ์โดยใช้ชิ้นส่วนที่ทีมได้รวบรวมมา ก่อนที่จะวางชิ้นส่วนของหลังคาบ้านลงบนบ้านและตกแต่งโดยใช้เยลลี่และวิปปิ้งครีม เมื่อแม่มดรู้สึกพึงพอใจกับผลงานของทีม เธอจะมอบคำใบ้ต่อไปแก่ทีม ส่วนทีมที่เลือกแชมเปี้ยนชาย จะต้องเดินทางไปยังเมืองอันเทอรัมเมอร์เกา และหาร้านบาร์บริเวณใกล้เคียง สถานที่ที่จะต้องเลือกผู้คลั่งไคล้เครา และตกแต่งเคราเพื่อให้คู่กับแชมเปี้ยนจากเทศกาลประกวดหนวดเคราโดยใช้โรลผมและครีม เมื่อหนวดเคราได้รับการตกแต่งตามความคาดหวังของเขาแล้ว ทีมจะได้รับคำใบ้ต่อไปจากแชมเปี้ยนโลกผู้มีอำนาจสูงสุด ส่วนงานเพิ่มเติมนั้น บ็อปเปอร์กับมาร์กจะต้องแต่งตัวในชุดแบบบาวาเรี่ยนท้องถิ่น: เลเดอร์โฮเซิน และเรียนรู้วิธีการร้องเพลงโดยใช้โทนเสียงที่แตกต่างกัน จากการฟังผู้เชี่ยวชาญในการร้องเพลง เมื่อทำได้อย่างสมบูรณ์ ผู้เชี่ยวชาญจะมอบคำใบ้ต่อไปแก่ทีมและอนุญาตให้ทำการแข่งขันต่อไปได้ และอุปสรรคของเลกนี้ สมาชิกที่ทำอุปสรรคจะต้องใช้ตัวโนมจากทราเวโลซิตี้ในการเล่นเคอร์ลิง; รู้จักในประเทศเยอรมนีว่า Eisstockschießen โดยสมาชิกจะต้องลื่นตัวโนมให้บริเวณฐานส่วนหนึ่งอยู่กลางจุดกลางสีขาวบนน้ำแข็ง เพื่อจะได้รับคำใบ้ต่อไป- ภารกิจเสริม - เมื่อทีมปฏิบัติภารกิจทางแยกเสร็จเรียบร้อยแล้ว ทีมจะถูกบอกให้ "หาแรงบันดาลใจของปราสาทเทพนิยายเจ้าหญิงนิทรา ซึ่งทิ้งไว้ให้ทีมจะต้องนึกให้ออกว่าคำใบ้กล่าวถึงปราสาทนอยชวานชไตน์ และไม่ใช่ปราสาทโฮเฮ็นชวานเกาบริเวณใกล้เคียง ก่อนที่จะขึ้นเขาไปหาห้องนอนของสมเด็จพระเจ้าลุดวิกที่ 2 แห่งบาวาเรียสำหรับคำใบ้ต่อไปของทีมเลก 6 (เยอรมนี → อาเซอร์ไบจาน)เลก 6 (เยอรมนี → อาเซอร์ไบจาน). - มิวนิก (ท่าอากาศยานนานาชาติมิวนิก) ไป บากู, อาเซอร์ไบจาน (ท่าอากาศยานนานาชาติเฮดาร์ อาลเวฟ) - บากู (วัดแห่งไฟ) - บากู (ศูนย์ฝึกอบรมอาชีวนานาชาติ) - บากู (ย่านบากูเก่า – ร้านขายพรมต็อกรูล คาราบาค) - บากู (ลานว่างถนนใหญ่ริมท่าเรือ) สำหรับทางด่วนครั้งที่สอง ทีมที่ต้องการทำภารกิจทางด่วน จะต้องเดินทางไปยังตลาดขายฟางหญ้าบริเวณใกล้เคียง ซึ่งทีมจะได้เป็นส่วนหนึ่งในการเป็นแรงงานเกษตรกรรมของอาเซอร์ไบจาน โดยการขนถ่ายกองฟาง 150 กองและเรียงเป็นกล่องยาว 10 กอง กว้าง 3 กองและสูง 5 กอง เมื่อทีมสามารถทำได้สำเร็จแล้ว จะถือว่าชนะภารกิจทางด่วน แล้วสามารถข้ามผ่านภารกิจอื่นๆไปยังจุดหยุดพักได้ ส่วนอุปสรรคของเลกนี้ สมาชิกที่ทำอุปสรรคจะต้องเข้าร่วมในการฝึกหัดหนีจากการชนของเฮลิคอปเตอร์ โดยทีมจะได้รับการสอนก่อนที่จะเข้าไปในเฮลิคอปเตอร์จำลอง ซึ่งจะจมและหมุนในสระ ผู้เข้าแข่งขันจะต้องออกจากเฮลิคอปเตอร์โดยการผลักกระจกหน้าต่างและว่ายน้ำเพื่อไปหยิบคำใบ้ต่อไปของทีมบนเรือชูชีพที่ลอยอยู่บนสระ และทางแยกของเลกนี้ ทีมจะได้รับโอกาสในการเลือกสิ่งที่ทำให้ชาวอาเซอร์ไบจานมีสุขภาพดีระหว่าง แอปเปิล (Apple) กับ น้ำมัน (Oil) โดยทีมที่เลือกแอปเปิลนั้น จะต้องเดินทางไปยังตลาดผลไม้ยาปี บาซาร์ และขนถ่ายพร้อมค้นหาแอปเปิล 1 ผลที่มีธงการแข่งขันผูกอยู่ ท่ามกลางแอปเปิ้ลกว่า 1000 ลูกในรถลาด้า ซึ่งใช้ในสมัยโซเวียต เมื่อทีมเจอแอปเปิลเรียบร้อยแล้ว ทีมสามารถแลกแอปเปิลกับคำใบ้ต่อไปที่คนขายแอปเปิลได้ ส่วนทีมที่เลือกน้ำมัน ทีมจะต้องเดินทางไปยังสปาเพื่อสุขภาพนาฟตาแลนในเขตนิคมบาดัมดาร์ เพื่อทำความสะอาดน้ำมันดิบออกจากตัวลูกค้าที่แช่อยู่ในอ่าง โดยเริ่มจากการใช้ช้อนรองเท้าและขัดตัวให้สะอาด เมื่อทีมทำได้เรียบร้อยและเป็นที่พอใจของพนักงานแล้ว เธอจะมอบคำใบ้ต่อไปแก่ทีมเลก 7 (อาเซอร์ไบจาน → แทนซาเนีย)เลก 7 (อาเซอร์ไบจาน → แทนซาเนีย). - บากู (ท่าอากาศยานนานาชาติเฮดาร์ อาลเวฟ) ไป ภูมิภาคคิลิมันจาโร, แทนซาเนีย (ท่าอากาศยานนานาชาติคิลิมานจาโร) - อารูซา, ภูมิภาคอารูซา (ลานบินอารูซา) สู่ ปล่องภูเขาไฟโกรอนโกโร, เขตโกรอนโกโร - โกรอนโกโร (หมู่บ้านโซเนโต) - โกรอนโกโร (บริเวณที่พักซิมบ้า) สำหรับทางแยกของเลกนี้ ทีมจะต้องเลือกภารกิจที่มีพื้นฐานมาจากชีวิตประจำวันของชนเผ่ามาซาย ระหว่างความแม่นอาวุธ (Marksmanship) กับการพาราสี (Courtship) โดยทั้งสองทางแยกต้องการให้ทีมปั่นจักรยานไปยังหมู่บ้านโซเนโต และเมื่อทีมเดินทางมาถึงแล้ว จะมีชาวบ้านชนเผ่ามาซายมาแต่งตัวสมาชิกให้อยู่ในชุดท้องถิ่น โดยทีมที่เลือกความแม่นอาวุธ จะต้องเรียนรู้วิธีการใช้อาวุธท้องถิ่นของชนเผ่าที่เรียกว่า รุนกู (Rungu) เพื่อที่จะขว้างให้ถูกเป้าหินที่ถูกติดไว้กับล้อจักรยานที่หมุนอยู่ เมื่อสมาชิกทั้งสองคนสามารถขว้างถูกเป้าหมายแล้ว ชาวบ้านมาซายจะมอบคำใบ้ต่อไปแก่ทีม ส่วนทีมที่เลือการพาราสี จะต้องเรียนรู้พิธีกรรมการกระโดดของชนเผ่ามาซายที่เรียกกันว่า อดูมู (Adumu) โดยทีมจะต้องกระโดดขึ้น-ลงต่อเนื่องกันเป็นเวลา 1 นาที ความท้าทายของภารกิจนี้อยู่ที่ความเหน็ดเหนื่อยทางร่างกายจากความสูงของหมู่บ้านเป็นระยะทาง 8,000 ฟุต (หรือ 2,400 เมตร) จากระดับน้ำทะเล เพื่อรับคำใบ้ต่อไป- ภารกิจเสริม - เมื่อทีมเดินทางมาถึงลานบินอารูซาแล้ว ทีมจะต้องลงชื่อสำหรับเที่ยวบินหนึ่งในสามเที่ยว (ได้แก่ 9.30 9.45 และ 10.00 น.) เพื่อจะบินไปยังเขตอนุรักษ์โกรอนโกโร ในเช้าวันรุ่งขึ้น - เมื่อเครื่องบินลงจอดที่ลานบินของเขตอนุรักษ์โกรอนโกโรเรียบร้อยแล้ว ทีมจะต้องเลือกคนขับและพาหนะที่ใช้ในซาฟารี เมื่อทีมจะต้องถามคนท้องถิ่นสำหรับทิศทางของปล่องภูเขาไฟโกรอนโกโรบริเวณขอบด้านตะวันออก บริเวณที่ทีมจะพบกับชนเผ่ามาซาย ผู้ที่จะมอบคำใบ้แก่ทีม - เมื่อทีมทำภารกิจทางแยกเรียบร้อยแล้ว ทีมจะต้องบอกทิศทางคนขับรถไปยังบริเวณที่พักซิมบ้า เส้นทางไปตามบริเวณขอบปล่องภูเขาไฟ - ที่บริเวณที่พักซิมบ้า ทีมจะต้องกางเตนท์และบริเวณตั้งแคมป์ รวมไปถึงฝักบัวเพื่อใช้ในการอาบน้ำ โดยใช้เครื่องมือทั้งหมดที่กำหนดมาให้ เมื่อทำได้ตามความพึงพอใจของผู้ตรวจแล้ว ทีมสามารถเดินทางไปยังจุดหยุดพักบริเวณใกล้เคียงได้ ก่อนที่จะหลับพักผ่อนในแคมป์ที่ทีมได้สร้างขึ้นมาเลก 8 (แทนซาเนีย)เลก 8 (แทนซาเนีย). - คาราตู (ร้านค้าฮิลล่าลี่ คลีงตัน) - คาราตู (ผับแจ๊คสเลตเตอร์) (สั่งย้อนกลับได้ 2 ทีมๆ ละ 1 ครั้ง) - คาราตู (ร้านขายเพชรและศิลปะ) - มอนดูลิ (ฟาร์มมาร์กาเร็ต) - ทะเลสาบมันยาร่า สำหรับทางแยกของเลกนี้ทีมจะต้องเลือกระหว่างเติมน้ำ (Water Supply) กับเติมลม (Air Supply)โดยทีมที่เลือกเติมน้ำ ทีมจะต้องรับแกลลอนเก้าแกลลอนแล้วทีมจะต้องรอแถวที่จะเติมน้ำและเมื่อถึงคิวของทีมจะต้องเติมน้ำแล้วขนกลับมาที่บ้านเพื่อรับคำใบ้ถัดไป ส่วนทีมที่เลือกเติมลม จะต้องปะรูล้อจักรยานที่รั้ว เมื่อสามารถปั่นได้เหมือนเดิมจึงจะได้รับคำใบ้ถัดไป สำหรับงานเพิ่มเติมของเนรี่ กับ เจมี่ พวกเขาจะต้องตั้งร้านขายรูปภาพ แล้ววางภาพวาดให้ถูกตำแหน่งจึงจะได้รับอนุญาตให้แข่งขันต่อไปได้ และอุปสรรคในเลกนี้ สมาชิกที่ทำอุปสรรคจะต้องแต่งชุดคลุมแล้วจะต้องหารังผึ้งจากผึ้งแอฟริกาแล้วใส่ลงในถังจนมีน้ำหนัก 5 กิโลกรัม ผู้ควบคุมจะมอบคำใบ้ถัดไป- ภารกิจเสริม - จากจุดหยุดพักในเลก 7 ทีมจะต้องเดินทางมายังเขตคาราตูแล้วมองหาร้านค้าฮิลล่าลี่ คลีงตันที่ตั้งอยู่บริเวณริมถนนเลก 9 (แทนซาเนีย → อินเดีย)เลก 9 (แทนซาเนีย → อินเดีย). - ภูมิภาคคิลิมันจาโร, (ท่าอากาศยานนานาชาติคิลิมานจาโร) ไป โคชิน, รัฐเกรละ (ท่าอากาศยานานาชาติโคชิน), อินเดีย - อารูว่า (สถานีขนส่งราจิฟ คานธี มูนิสิพอล) สู่ เทวิร่า (มหาวิทยาลัยพระราชหฤทัย) - โคชิน (อินเดี่ยน คอฟฟี่ เฮ้าส์) - โคชิน (พระราชวังโบลแกตตี้) สำหรับอุปสรรคในเลกนี้ สมาชิกที่ทำอุปสรรคจะต้องใส่เสื้อผ้าและเลือกครูฝึกซึ่งทีมจะต้องเรียนการเต้นบอลลี่วู้ด เมื่อทีมสามารถทำได้จะต้องเต้นให้ผู้กำกับดูบนเวที ถ้าไม่มีท่าที่ผิดในเพลง ผู้กำกับจะมอบคำใบ้ถัดไปและสำหรับทางแยกในเลกนี้ทีมจะต้องเลือกกิจกรรมของชาวอินเดียที่ทำเป็นประจำระหว่างเล่นคริกเกต (Cricket) กับฝึกขับรถ (Clutch It)โดยทีมที่เลือกเล่นคริกเกต ทีมจะต้องเล่นคริกเกตโดยจะต้องใส่ชุดป้องกันและผู้โยนบอลจะต้องโยนลูกบอลมายังทีมซึ่งทีมจะต้องใช้ไม้ตีลูกให้โดนหรือเลยเส้นสีขาว-เหลือง และห้ามให้ผู้โยนบอลรับบอลได้ จึงจะได้รับคำใบ้ถัดไป ส่วนทีมที่เลือกฝึกขับรถ ทีมจะต้องเลือกคุณครูสอนแล้วทดสอบการขับรถสามล้อของอินเดียที่มีคนขับมากกว่าห้าแสนคัน โดยทีมจะต้องขับรถสามล้อซิกแซกหลบเสา เมื่อทีมสามารถขับรถได้โดยไม่ชนเสา ผู้ฝึกจะมอบคำใบ้ถัดไปเลก 10 (อินเดีย)เลก 10 (อินเดีย). - ชินนาดอร์ (วัด) - พัดทานะคาด (โรงงานทำเสื่อพัดทานะคาดคอร์) - ป้อมโคชิ (ต้นไม้โบราณ) - ไวพิน (ท่าจับปลาชีนา วาระ) สำหรับทางด่วนครั้งที่สามและครั้งสุดท้ายของซีซั่นนี้ จัดเป็นสวิตซ์แบคของงานทางด่วน (การมาทำงานทางด่วนอันก่อนของรายการดิ อะเมซิ่ง เรซ) จากเลก 8 ที่อินเดียของดิ อะเมซิ่ง เรซ 7นั่นเอง ซึ่งสมาชิกทั้งสองคนในทีมจะต้องโกนหัว โดยเป็นความเชื่อของศาสนาพราหมณ์-ฮินดูว่าโกนหัวแล้วจะโชคดี) ทีมที่แรกจะโกนหัวเสร็จแล้ว จะถือว่าชนะทางด่วนในเลกนี้ (สำหรับซีซั่นที่ 7 ยูเชนน่ากับจ้อยช์เลือกที่จะทำทางด่วนนี้ในครึ่งหลังของเลก 8 และทำให้พวกเขาเข้าเส้นชัยเป็นทีมแรก) สำหรับงานเพิ่มเติมของบ็อปเปอร์กับมาร์ค พวกเขาจะต้องวาดรูปและระบายสีเป็นรูปหน้าเสือบนหน้าท้องของนักเต้นพูลี่ คาลี่ ถ้าพราหมณ์พอใจ พวกเขาจึงจะได้รับอนุญาตให้แข่งขันต่อไป ในอุปสรรคของเลกนี้ สมาชิกที่ทำอุปสรรคจะต้องเลือกคุณครูสอนและเรียนการปั่นเชือกใยมะพร้าวที่มีความยาว 40 ฟุต (12 เมตร) จากนั้นใช้แกนม้วนม้วนใยทั้ง 4 ม้วน เพื่อรับคำใบ้ถัดไป และทางแยกของเลกนี้ทีมจะต้องเลือกิจกรรมที่อยู่ในประวัติศาสตร์อินเดียระหว่าง ตกแต่งช้าง (Pachyderm) กับแพคเครื่องเทศ (Pack a Box)ทีมที่เลือกตกแต่งช้าง จะต้องใช้อุปกรณ์นำมาตกแต่งช้าง เมื่อนักบวชพอใจแล้ว ทีมจะต้องเข็นมูลช้างโดยรถเข็นไปยังรถบรรทุกที่จอดอยู่ใกล้ๆ ให้ครบ 15 ครั้ง เพื่อรับคำใบ้ถัดไป ส่วนทีมที่เลือกแพคเครื่องเทศ จะต้องทาสีตัวอักษรโดยพิมพ์ทั้ง 10 กล่อง จากนั้นทีมจะต้องใช้ที่กรองขิงแล้วนำใส่กล่องแล้วชั่งบนตาชั่งเมื่อน้ำหนักถูกต้องตามมาตรฐาน ทีมจะต้องปิดฝาทำแบบนี้ไปจนครบทั้ง 10 กล่อง จากนั้นที่จะต้องบรรจุใส่รถเข็นเพื่อไปยังโรงงานส่งออก เมื่อเครื่องเทศพร้อมที่จะส่งออก เจ้าของโรงงานจะมอบคำใบ้ถัดไป- ภารกิจเสริม - เมื่อทีมเดินทางไปถึงวัด นักบวชจะเจิมหัวให้ แล้วมอบคำใบ้ถัดไปให้แก่ทีม - เมื่อทีมเดินทางไปถึงป้อมโคชิ ทีมจะต้องมองหาช่างตัดผมที่อยู่ใต้ต้นไม้โบราณ เพื่อรับคำใบ้ถัดไปเลก 11 (อินเดีย → ญี่ปุ่น)เลก 11 (อินเดีย → ญี่ปุ่น). - โคชิน (ท่าอากาศยานนานาชาติโคชิน) ไป ฮิโระชิมะ, จังหวัดฮิโระชิมะ, ญี่ปุ่น (ท่าอากาศยานฮิโระชิมะ) - เกาะมิจิยาม่า, ฮะสึไกชิ (ศาลเจ้าอิสึกุชิมะ) - ฮิโระชิมะ (สวนอนุสรณ์สถานสันติภาพฮิโระชิมะ – อนุสรณ์สันติภาพฮิโระชิมะ) - ฮิโระชิมะ (สถานีรถไฟฮิโระชิมะ) สู่ โอซะกะ, จังหวัดโอซะกะ (สถานีรถไฟชิน-โอซะกะ) - โอซะกะ (สตูดิโอโทรทัศน์หมายเลข 8) - โอซะกะ (อาคารอูเมดะสกาย – หอสังเกตการณ์สวนลอยฟ้า) - โอซะกะ (ปราสาทโอซะกะ)เลก 12 (ญี่ปุ่น → สหรัฐอเมริกา)เลก 12 (ญี่ปุ่น → สหรัฐอเมริกา). - โอซะกะ (ท่าอากาศยานนานาชาติคันไซ) ไป โฮโนลูลู,ฮาวาย ,สหรัฐอเมริกา (ท่าอากาศยานนานาชาติโฮโนลูลู) - โฮโนลูลู (ตึกแฝด มาคา กับ มาไค) - โฮโนลูลู (เกาะทราย) - ตอนเหนือของเกาะโออาฮู (ชายหาด) - โออาฮู (ประตูคอเรล คิงด้อม) - โออาฮู (เกาะแห่งความลับ)</doc>
