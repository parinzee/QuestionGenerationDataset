<doc id="324574" url="https://th.wikipedia.org/wiki?curid=324574" title="สนทนาปัญหาบ้านเมือง">สนทนาปัญหาบ้านเมือง สนทนาปัญหาบ้านเมือง (2 สิงหาคม พ.ศ. 2524 - พ.ศ. 2540) เป็นรายการสนทนาเชิงข่าวเพื่อสร้างความเข้าใจอันดีต่อประชาชนในระบอบประชาธิปไตย ออกอากาศทุกวันอาทิตย์ หลังข่าวภาคค่ำ ทางสถานีวิทยุโทรทัศน์กองทัพบกช่อง 5 และ สถานีโทรทัศน์สีกองทัพบกช่อง 7ประวัติ ประวัติ. รายการนี้มาจากความคิดริเริ่มของ พลเอก อาทิตย์ กำลังเอก อดีตผู้บัญชาการทหารบก และ พลเอก วันชัย เรืองตระกูล อดีตเสนาธิการกองกำลังรักษาพระนคร ที่จะให้มีรายการโทรทัศน์ประเภทสนทนาอภิปรายเกี่ยวกับเหตุการณ์หรือประเด็นปัญหาต่างๆ ในสังคม เพื่อหาทางออกของบ้านเมือง โดยในช่วงปี 2524-2532 ทางกองทัพบก เป็นผู้รับผิดชอบการผลิตรายการทั้งหมด โดยทำการถ่ายทอดสดตอนละ 1 ชั่วโมง แต่ในช่วงปี 2532-2536 ได้ให้บริษัท แปซิฟิค อินเตอร์คอมมิวนิเคชั่น จำกัด เป็นผู้ร่วมผลิตโดยทำหน้าที่ตัดต่อรายการให้กระชับฉับไว มีการจัดฉากที่ทันสมัย มีการบันทึกเทปล่วงหน้า และถ่ายทอดสดเป็นบางครา และในช่วงปี 2536-2540 ได้มีการยกเลิกการออกอากาศรายการทางช่อง 7 จึงเหลือทางช่อง 5 เพียงแห่งเดียว โดยมีการเปลี่ยนตัวผู้ร่วมผลิตเป็น กันตนา และ มีเดีย ออฟ มีเดียส์ ตามลำดับ พร้อมกับเปลี่ยนชื่อรายการเป็น "สนทนา 45 นาที" จนกระทั่งยุติออกอากาศ เนื่องจากสภาวะวิกฤตทางเศรษฐกิจเอเชียผู้ดำเนินการสนทนาที่มีชื่อเสียงผู้ดำเนินการสนทนาที่มีชื่อเสียง. - วิษณุ เครืองาม - เจิมศักดิ์ ปิ่นทอง - สุทธิชัย หยุ่น - สมเกียรติ อ่อนวิมล - สุพัตรา สุภาพ - ไชยา ยิ้มวิไล - มณฑาณี ตันติสุขรางวัลรางวัล. - รางวัลเมขลา รายการส่งเสริมความเข้าใจอันดีต่อประชาชน ปี 2528-2533</doc>
