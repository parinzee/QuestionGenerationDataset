<doc id="207144" url="https://th.wikipedia.org/wiki?curid=207144" title="ตรีชฎา เพชรรัตน์">ตรีชฎา เพชรรัตน์ ตรีชฎา มาลยาภรณ์ (ชื่อจริง: ศักดิ์นรินทร์ มาลยาภรณ์; ชื่อเล่น: ปอย หรือ บอย; เกิด: 5 ตุลาคม 2529) เป็นนักแสดงและนางแบบสาวประเภทสองชาวไทย มีชื่อเสียงเพราะเป็นมิสอินเตอร์เนชั่นแนลควีนกับมิสทิฟฟานี่ยูนิเวิร์ส ประจำปี 2547ประวัติ ประวัติ. เกิดในครอบครัวคนไทยเชื้อสายจีน ที่จังหวัดพังงา แต่ไปเติบโตที่จังหวัดภูเก็ต เป็นบุตรชายของนางสุวภัทร เพชรรัตน์ รู้ตัวว่าตัวเองชอบเป็นผู้หญิงมาตั้งแต่เด็ก เมื่ออายุได้ 4 ปี แอบหยิบกระโปรงของลูกเพื่อนแม่มาใส่ จนโดนแม่ตี พร้อมทั้งพยายามบังคับให้เล่นกีฬา ทั้งเตะฟุตบอล ซื้อหุ่นยนต์ให้เล่น เพราะกลัวลูกชายจะผิดเพศ แต่เจ้าตัวกลับซ่อนตุ๊กตาบาร์บี้ไว้ในห้องนอน ซึ่งปิดบังได้ไม่นาน แม่และครอบครัวก็ทราบว่าเจ้าตัวมีจิตใจเป็นหญิง แต่ทุกคนทำใจยอมรับได้ เมื่อจบชั้นมัธยมศึกษาปีที่ 6 ตรีชฎาจบการศึกษาระดับมัธยมศึกษาตอนต้นจากโรงเรียนเทพมิตรศึกษา จังหวัดสุราษฎร์ธานี, มัธยมศึกษาตอนปลายจากโรงเรียนภูเก็ตวิทยาลัย เคยศึกษา ที่คณะนิเทศศาสตร์ มหาวิทยาลัยสวนดุสิต ปัจจุบันศึกษาคณะวิทยาศาสตร์ สาขาเทคโนโลยีเครื่องสำอางค์ มหาวิทยาลัยนอร์ทเชียงใหม่ ขณะอายุ 18 ปี จึงผ่าตัดแปลงเพศ พร้อมทั้งเข้ากรุงเทพฯ เพื่อมาประกวดมิสทิฟฟานี่ยูนิเวิร์ส (เวทีสำหรับสาวประเภทสอง) ประจำปี 2547 และได้รับตำแหน่งชนะเลิศ เป็นตัวแทนเข้าประกวดมิสอินเตอร์เนชั่นแนลควีนในโรงละครทิฟฟานีพัทยา จนได้รับตำแหน่งชนะเลิศ จึงเข้าสู่วงการบันเทิงเต็มตัว มีผลงานถ่ายแบบ การแสดงภาพยนตร์ ละคร และมิวสิกวิดีโอ ตั้งแต่ปี 2556 ได้ร่วมแสดงในภาพยนตร์ฮ่องกง ได้ร่วมงานกับนักแสดงที่มีชื่อเสียง เช่น จาง เจียฮุย, กู่ เทียนเล่อ, หลิว ชิงหวิน และได้เซ็นสัญญากับบริษัทยูนิเวอร์สอาร์ติสต์เมเนจเมนต์ ของฮ่องกง และได้มีผลมาเรื่อย ๆ จนถึงปัจจุบัน ระหว่างถ่ายภาพยนตร์เรื่อง The white storm มีฉากจูบดูดดื่มกับจางเจียฮุย แต่หลังถ่ายเสร็จนักแสดงหนุ่มถึงกับรีบเอาน้ำล้างปากทันที จนเกิดกระแสวิจารณ์ว่าทำไมถึงทำเช่นนั้น หรือเพราะปอยเป็นกะเทย ปี 2557 มีข่าวดังถูกแฉว่าดังแล้วลืมตัว ออร์แกไนซ์แฉเนรคุณ สาปส่งไม่เผาผี ผู้บริหารออร์แกไนซ์ดังเป็นผู้ชักนำสาวประเภทสองหลายคนเข้าประกวดจนมีชื่อเสียง รวมถึงปอย ตรีชฎา และยังเป็นผู้ตั้งชื่อตรีชฎาให้อีกด้วย ด้านชีวิตรัก ก่อนโด่งดังในวงการบันเทิงคบกับแฟนหนุ่มชื่อบอล หลังจากนั้นปอยมีข่าวว่าแอบปลื้ม มิวสิค เอเอฟ แต่ฝ่ายชายออกมาปฏิเสธความสัมพันธ์ว่าเป็นแค่เพื่อนเท่านั้น ไม่มีอะไรลึกซึ้ง หลังจากนั้นจึงเปิดตัวคบกับเอ็ม แฟนหนุ่มนักกอล์ฟ ก่อนเลิกรากันในที่สุดผลงานภาพยนตร์ผลงาน. ภาพยนตร์. - จ๊ะเอ๋ โกยแล้วจ้า (2009) รับบทเป็น ปอย - With Love…ด้วยรัก (2010) รับบทเป็น สายฟ้า - ปล้นนะยะ 2 อั๊ยยยย่ะ (2012) รับบทเป็น หมอยิ่งลักษณ์ - The White Storm (2013) รับบทเป็น มีนา - From Vegas to Macau II (2015) - Insomnia Lover (2016) - Witch Doctor (2016) - Poker Queen (2016)ละครโทรทัศน์พิธีกรพิธีกร. - คนอวดผี - (รับเชิญ) ทางช่อง 7 - ดาราวิลล่า ทางช่อง 5มิวสิกวีดีโอมิวสิกวีดีโอ. - เพลง ไม่ใช่ผู้ชาย ของวง ดูบาดู - เพลง สุขุมวิท ของวง ดูบาดู - เพลง จากคนหนึ่งถึงอีกคน ของปาน ธนพร - เพลง ความเฉยชาคือการบอกลาโดยไม่ต้องออกเสียง ของ เต้น นรารักษ์ - เพลง วิธีใช้ ของ สิงโต นำโชค feat. แสตมป์ อภิวัชร์ เอื้อถาวรสุขรางวัลรางวัล. - มิสทิฟฟานี่ยูนิเวิร์ส 2547 - มิสอินเตอร์เนชั่นแนลควีน 2547 - รางวัล The Nine Fever Awards ครั้งที่ 1 สาขา Miss Queen Fever สาวประเภทสองที่ได้รับความนิยม</doc>
