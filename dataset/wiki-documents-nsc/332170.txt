<doc id="332170" url="https://th.wikipedia.org/wiki?curid=332170" title="เวลามาตรฐานจีน">เวลามาตรฐานจีน เวลามาตรฐานจีน หรือ เวลาปักกิ่ง เป็นเขตเวลาซึ่งใช้ในจีนแผ่นดินใหญ่ โดยเร็วกว่าเวลาสากลเชิงพิกัดอยู่ 8 ชั่วโมง (UTC+8) ในขณะที่ประเทศอื่นในเอเชียตะวันออก รวมไปถึงมาเลเซียและฟิลิปปินส์ ได้ใช้เขตเวลาเดียวกันนี้ เพียงแต่ใช้ชื่อเรียกแตกต่างกันเท่านั้น ประเทศจีนเคยใช้เวลาออมแสงระหว่างปี ค.ศ. 1986-1991 แต่ปัจจุบันได้ถูกยกเลิกแล้วเขตเวลาอื่นในจีนแผ่นดินใหญ่ เขตเวลาอื่นในจีนแผ่นดินใหญ่. ถึงแม้ว่าเขตเวลาอย่างเป็นทางการของจีนจะเป็นเวลาปักกิ่งเพียงอย่างเดียว รัฐสภาประชาชนแห่งเขตปกครองตนเองซินเจียงอุยกูร์ เนื่องจากที่ตั้งทางภูมิศาสตร์อยู่ทางตะวันตกสุดของประเทศ จึงได้ประกาศเขตเวลาอุรุมชี (UTC+6) ช้ากว่าเวลาปักกิ่งไปสองชั่วโมง และถึงแม้ว่าจะไม่ได้รับการรับรองอย่างเป็นทางการ แต่พลเมืองในท้องถิ่นก็ใช้กันอย่างกว้างขวาง</doc>
