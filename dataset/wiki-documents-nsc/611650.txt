<doc id="611650" url="https://th.wikipedia.org/wiki?curid=611650" title="หม่อมเจ้าอรุณแสงไข ภาณุพันธุ์">หม่อมเจ้าอรุณแสงไข ภาณุพันธุ์ หม่อมเจ้าอรุณแสงไข ภาณุพันธุ์ (2 มิถุนายน พ.ศ. 2474 - 29 ตุลาคม พ.ศ. 2556) เป็นพระธิดาในพระเจ้าวรวงศ์เธอ พระองค์เจ้านิพันธุ์ภาณุพงศ์ กรมหมื่นภาณุพงศ์พิริยเดช กับหม่อมอรุณ ภาณุพันธุ์ ณ อยุธยาพระประวัติ พระประวัติ. หม่อมเจ้าอรุณแสงไข ภาณุพันธุ์ ประสูติเมื่อวันที่ 2 มิถุนายน พ.ศ. 2474 เป็นพระธิดาในพระเจ้าวรวงศ์เธอ พระองค์เจ้านิพันธุ์ภาณุพงศ์ กรมหมื่นภาณุพงศ์พิริยเดช กับหม่อมอรุณ ภาณุพันธุ์ ณ อยุธยา มีพระเชษฐภคินีและพระขนิษฐา คือ- หม่อมเจ้าหญิงสวรรณา ภาณุพันธุ์ - หม่อมเจ้าหญิงประภาพันธุ์ ภาณุพันธุ์ - หม่อมเจ้าหญิงอรุณแสงไข ภาณุพันธุ์ - หม่อมเจ้าหญิงพันธุ์วโรภาส ภาณุพันธุ์ - หม่อมเจ้าหญิงอุทัยกัญญา ภาณุพันธุ์ หม่อมเจ้าอรุณแสงไข ภาณุพันธุ์ เสกสมรสกับนายชุมพล ทองรักษ์ มีธิดาด้วยกัน 1 คน คืออรุโณชา ภาณุพันธุ์ หม่อมเจ้าอรุณแสงไขมีจิตเสื่อมใสในพระพุทธศาสนา มุ่งมั่นบำเพ็ญคุณูปการแก่ประเทศชาติ เพื่อสนองพระราชดำริ พระดำริพระบรมวงศานุวงศ์ นอกจากนี้ ทำนุบำรุงศาสนาพุทธด้วยจิตกุศลศรัทธา ด้วยความเพียร วิริยะ ทรงคัดลอกต้นฉบับพระไตรปิฎก รวบคำรบ 84,000 พระธรรมขันธ์ ด้วยลายพระหัตถ์ของตนเอง หม่อมเจ้าอรุณแสงไข ภาณุพันธฺ์ สิ้นชีพิตักษัยด้วยโรคหัวใจที่โรงพยาบาลศิริราช ปิยมหาราชการุณย์ เมื่อวันที่ 29 ตุลาคม พ.ศ. 2556 สิริชันษา 82 ปี ทรงพระกรุณาโปรดเกล้าฯ พระราชทานน้ำหลวงอาบศพ หีบทองทึบ และฉัตรเบญจาประกอบศพ และวันที่ 24 ธันวาคม พ.ศ. 2556 พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เสด็จไปในการพระราชทานเพลิงศพหม่อมเจ้าอรุณแสงไข ภาณุพันธฺ์ ณ วัดเทพศิรินทราวาสราชวรวิหาร</doc>
