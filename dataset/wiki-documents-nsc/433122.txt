<doc id="433122" url="https://th.wikipedia.org/wiki?curid=433122" title="ฮ่องกงและเซี่ยงไฮ้แบงกิ้งคอร์ปอเรชั่น">ฮ่องกงและเซี่ยงไฮ้แบงกิ้งคอร์ปอเรชั่น ฮ่องกงและเซี่ยงไฮ้แบงกิ้งคอร์ปอเรชั่น จำกัด () เป็นธนาคารที่มีชื่อเสียง ก่อตั้งขึ้นและมีฐานอยู่ในฮ่องกง นับแต่ ค.ศ. 1865 เมื่อครั้งยังเป็นอาณานิคมของจักรวรรดิอังกฤษ นับเป็นหนึ่งในกลุ่มธนาคารที่เก่าแก่ที่สุดในโลกสมัยใหม่ บริษัทฯ เป็นสมาชิกผู้ก่อตั้งกลุ่มเอชเอสบีสีและนับแต่ ค.ศ. 1990 จนถึงปัจจุบันเป็นเจ้าของบริษัทสาขาเอชเอสบีซี โฮลดิ้งส์ พีแอลซี ทั้งหมด ธุรกิจของบริษัทฯ มีตั้งแต่บทบาทในการบริหารเงินส่วนบุคคลและการธนาคารพาณิชย์ ไปจนถึงบรรษัทธนกิจ (corporate banking) และวาณิชธนกิจ การธนาคารเอกชนและการธนาคารโลก บริษัทฯ เป็นธนาคารใหญ่ที่สุดในฮ่องกงโดยมีสาขาและสำนักงานทั่วภูมิภาคเอเชีย-แปซิฟิก รวมทั้งประเทศอื่นทั่วโลกประวัติ HSBC ประเทศไทย ประวัติ HSBC ประเทศไทย. HSBC ได้เปิดสำนักงานในประเทศไทยเมื่อปี ค.ศ. 1888 เป็นธนาคารพาณิชย์ของเอกชนแห่งแรกในประเทศไทย โดยปี ค.ศ. 1889 HSBC ได้ออกบัตรธนาคาร (เทียบเท่าธนบัตร) ซึ่งใช้เป็นครั้งแรกในประเทศไทย โดยให้เงินกู้แก่รัฐบาลไทยเพื่อสร้างทางรถไฟสายต่างๆ มกราคม ค.ศ. 2012 HSBC ได้ประกาศขายกิจการธนาคารในส่วนของลูกค้ารายย่อย รวมถึงโอนพนักงานเจ้าหน้าที่ส่วนงานนี้ทั้งหมดให้แก่กลุ่มธนาคารกรุงศรีอยุธยา โดยมีผลหลังวันที่ 30 มิถุนายน ค.ศ. 2012 เป็นต้นไป แต่ HSBC ประเทศไทยคงกิจการธนาคารสำหรับลูกค้าองค์กรหรือลูกค้าธุรกิจเท่านั้นที่ตั้งสำนักงาน ที่ตั้งสำนักงาน. สำนักงานแห่งแรกของ HSBC ประเทศไทย ตั้งอยู่ที่ตรอกกัปตันบุช ถนนสี่พระยา กรุงเทพมหานคร(ปัจจุบันพื้นที่อาคารเดิมได้ถูกรือทิ้งทั้งหมดและต่อมาก่อสร้างเป็น โรงแรมรอยัลออคิดเชอราตัน) โดย HSBC ประเทศไทยได้ย้ายสำนักงานไปอยู่ที่ อาคารอื้อจือเหลียง ถนนพระราม 4 ตรงข้ามกับสวนลุมพินี ปี ค.ศ. 2011 HSBC ประเทศไทยจึงมีการเปิดสำนักงานสาขาทองหล่อ (สุขุมวิท 55) ตามแผนระยะที่สองของธนาคารแห่งประเทศไทยที่ให้ธนาคารต่างชาติมีสาขาได้สองแห่ง</doc>
