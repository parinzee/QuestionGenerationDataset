<doc id="145339" url="https://th.wikipedia.org/wiki?curid=145339" title="อัลเฟรน บูเลลา">อัลเฟรน บูเลลา อัลเฟรน บูเลลา (Alfren Bulala) นักมวยสากลชาวฟิลิปปินส์ สถิติการชก 32 ครั้ง ชนะ 18 (น็อค 6) เสมอ 1 แพ้ 13ประวัติ ประวัติ. บูเลลาขึ้นชกมวยสากลครั้งแรกเมื่อ 20 กุมภาพันธ์ พ.ศ. 2542 ชนะคะแนน จูน บลาส ที่ ฟิลิปปินส์ ขึ้นชกเพียงไม่กี่ครั้งก็ได้มาชกในไทยเมื่อ พ.ศ. 2543 แพ้น็อค สมาน ส.จาตุรงค์ ยก 4 และมาชกชนะน็อค เม็ดเงิน กระทิงแดงยิม ยก 7 เมื่อ พ.ศ. 2544 หลังจากนั้น ได้ชิงแชมป์ฟิลิปปินส์รุ่นแบนตัมเวทที่ว่างเมื่อ 20 ตุลาคม พ.ศ. 2544 แพ้คะแนน จิมเร็กซ์ จาคา ไม่ได้แชมป์ จากนั้นมาชิงแชมป์โลกรุ่นจูเนียร์แบนตัมเวท WBF เมื่อ 19 เมษายน พ.ศ. 2545 แพ้คะแนน แซมซั่น ดัทช์บอยยิม ซึ่งบูเลลาเป็นผู้ท้าชิงคนสุดท้ายของแซมซั่น หลังการชกครั้งนี้แซมซั่นได้สละแชมป์และแขวนนวมไป บูเลลาขึ้นชิงแชมป์ฟิลิปปินส์รุ่นซูเปอร์ฟลายเวทเมื่อ 23 สิงหาคม พ.ศ. 2545 แพ้คะแนน โรเจอร์ กาลิเซีย ไม่ได้แชมป์ จากนั้นมาชิงแชมป์ ABCO รุ่นซูเปอร์ฟลายเวทที่ว่างกับคู่ปรับเก่าที่เคยชนะมาแล้วคือเม็ดเงิน กระทิงแดงยิมเมื่อ 31 มกราคม พ.ศ. 2546 แต่คราวนี้ บูเลลาเป็นฝ่ายแพ้คะแนน ไม่ได้แชมป์ จากนั้น ได้มาชิงแชมป์ WBO เอเชียรุ่นเฟเธอร์เวท เมื่อ 12 มีนาคม พ.ศ. 2547 แพ้คะแนน เทอดศักดิ์ ก่อเกียรติยิม และมาชิงแชมป์ PABA รุ่นเฟเธอร์เวท เมื่อ 3 มกราคม พ.ศ. 2548 แพ้น็อค เสาหิน ศรีไทยคอนโด ยก 11 จากนั้นบูเลลาหยุดชกไปถึง 3 ปี กลับมาชกอีกครั้งใน พ.ศ. 2551 และไม่ได้ชิงแชมป์อีกเลย เขาขึ้นชกครั้งสุดท้ายเมื่อ 2 กุมภาพันธ์ พ.ศ. 2552 แพ้คะแนน ราเนล ซูโก จากนั้น ก็แขวนนวมไปเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์แบนตัมเวท WBF เมื่อ 19 เมษายน 2545 แพ้คะแนน แซมซั่น กระทิงแดงยิม ที่ ขอนแก่น - ชิงแชมป์ ABCO รุ่นซูเปอร์ฟลายเวทเมื่อ 31 มกราคม 2546 แพ้คะแนน เม็ดเงิน กระทิงแดงยิม ที่ กทม. - ชิงแชมป์ WBO เอเชียรุ่นเฟเธอร์เวทเมื่อ 12 มีนาคม 2547 แพ้คะแนน เทอดศักดิ์ จันทร์แดง ที่สุพรรณบุรี - ชิงแชมป์ PABA รุ่นเฟเธอร์เวทเมื่อ 3 มกราคม 2548 แพ้น็อค เสาหิน ศรีไทยคอนโด ยก 11 ที่ กทม.</doc>
