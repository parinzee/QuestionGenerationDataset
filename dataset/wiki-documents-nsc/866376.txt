<doc id="866376" url="https://th.wikipedia.org/wiki?curid=866376" title="หลงไฟ">หลงไฟ หลงไฟ เป็นละครโทรทัศน์แนวเมโลดรามา จากปลายปากกาของ กฤษณา อโศกสิน ที่มีผลงานสร้างเป็นละครโทรทัศน์และภาพยนตร์โด่งดังมาแล้วมากมาย ไม่ว่าจะเป็น สวรรค์เบี่ยง, เมียหลวง, น้ำผึ้งขม, เลื่อมสลับลาย, ทรายย้อมสี, น้ำเซาะทราย, เพลิงบุญ ฯลฯ ถูกนำมาสร้างเป็นภาพยนตร์และละครโทรทัศน์ถึง 3 ครั้งด้วยกันการสร้างเป็นละครโทรทัศน์ การสร้างเป็นละครโทรทัศน์. ครั้งแรกเมื่อปี พ.ศ. 2533 นำมาสร้างเป็นภาพยนตร์ จัดจำหน่ายโดย ไฟว์สตาร์โปรดักชั่น บทภาพยนตร์โดย ภรณ์ รวี กำกับโดย รุจน์ รณภพ นำแสดงโดย ภัสสร บุณยเกียรติ, สันติสุข พรหมศิริ, วรุฒ วรธรรม, เวนย์ ฟอลโคเนอร์ และ ระวิน ชุมเกษียร ออกฉายในโรงภาพยนตร์สำหรับเรื่องนี้ครั้งแรกเมื่อวันที่ 2 สิงหาคม พ.ศ. 2533 ครั้งที่สองในปี พ.ศ. 2544 สร้างโดย ธำรงค์ วิจิตรสาร เพื่อออกอากาศทางช่อง ITV เขียนบทโทรทัศน์และกำกับการแสดงโดย ธำรงค์ วิจิตรสาร นำแสดงโดย ลักขณา วัธนวงส์ศิริ, นันทศัย พิศลยบุตร, ทัตพงษ์ พงษทัต, คงกระพัน แสงสุริยะ, ปีเตอร์ ธูนสตระ,รุ่งเรือง อนันตยะ, เมธี อมรวุฒิกุล, อมรา อัศวนนท์ แต่ไม่ได้ออกอากาศ ครั้งที่สามในปี พ.ศ. 2560 โดยสร้างในโปรเจกต์ The Writers ผลิตโดย บริษัท เก้ง กวาง แก๊ง จำกัด บทโทรทัศน์ ธัญลักษณ์ จุลพงษ์ กำกับการแสดงโดย เอกสิทธิ์ ตระกูลเกษมสุข และ คฑาเทพ ไทยวานิช นำแสดงโดย พิมพ์ชนก ลือวิเศษไพบูลย์, ปฐมพงศ์ เรือนใจดี,จุฑาวุฒิ ภัทรกำพล,มชณต สุวรรณมาศ, กัลยา เลิศเกษมทรัพย์, ภรัณยู โรจนวุฒิธรรม, พิษณุ นิ่มสกุล, ภัทรภณ โตอุ่น, กิจเกษม แมคแฟดเดน, ณัฐภัสสร สิมะเสถียร, กฤตธวัฒน์ เอกชัย, สรัณณัฏฐ์ ประดู่คู่ยามดี และ วรินดา ดำรงผล ออกอากาศทุกวันจันทร์ - อังคาร เวลา 20.20 - 21.35 น. เริ่มตอนแรกวันที่ 24 กรกฎาคม พ.ศ. 2560-20 พฤศจิกายน พ.ศ. 2560 ต่อจากเรื่องละครคน เป็นการพลิกบทบาทของนักแสดงสาว ใบเฟิร์น พิมพ์ชนก ที่มารับบทเป็นสาวไซด์ไลน์เรื่องย่อ เรื่องย่อ. “ถึงแม้จะรู้ว่า “ไฟ” คือ “ความร้อน” แต่บางคนก็ยังยอมที่จะใช้ชีวิตอยู่กับมัน เพื่ออาศัยความอบอุ่นดำรงชีวิต จนกว่าไฟนั้น...จะเผาผลาญตัวเองจนมอดไหม้” ก้านแก้วนักศึกษาปีสุดท้ายที่ต้องดิ้นรนเพราะพ่อแม่ยากจนและยังถูกลุงที่อาศัยอยู่ปล้ำ จึงตัดสินใจเป็นสาว เอสคอร์ท โดยที่กุญชรแฟนหนุ่มผู้แสนดีไปรับราชการที่ต่างจังหวัดเก็บเงินเพื่อรอวันแต่งงาน กิจการของก้านแก้วไปได้ดี เธอเพลิดเพลินกับการรับรองแขก กุญชรยังพาซื่อส่งเงินมาให้ก้านแก้วเก็บไว้เพื่อแต่งงาน แต่เธอกลับไม่ใส่ใจ เธอได้รู้จักชลลูกเศรษฐี ทั้งคู่พึงพอใจกัน ชลถูกทางบ้านให้เลิกกับก้านแก้วแต่เขาไม่ยอม อีกทั้งชลยังไม่ได้ทำงานและติดการพนัน กุญชรและชลมาหาก้านแก้ว จึงรู้ว่าก้านแก้วมีสามี กุญชรเสียใจมากขอให้ชลอย่าทิ้งเขาอีกคน ก้านแก้วหมดคนที่เลี้ยงไปอีกคนอีกทั้งเงินก็หมด ทำให้มีปากเสียงกับชลและเลิกกัน ก้านแก้วถลำลึกลงไปอีก และเจอแมงดาที่หาแขกให้และยังถูกซ้อม ก้านแก้วจึงส่งจดหมายเพื่อไปทำงานที่เยอรมัน แต่ก็ไม่ต่างไปจากหญิงไทยที่ถูกหลอกให้ไปเมืองนอก เธอถูกหลอกไปขายตัว และท้ายสุด ชีวิตก้านแก้วก็ต้องจบลงด้วยความเศร้า ที่หลงผิดไปชั่วชีวิตรายชื่อนักแสดงการตอบรับเรตติ้งการออกอากาศการออกอากาศ. - ตั้งแต่วันที่ 2 - 24 ตุลาคม พ.ศ. 2560 ละครชุด หลงไฟ จะงดออกอากาศชั่วคราวเพื่อให้เป็นไปตามแนวทางปฏิบัติของสื่อโทรทัศน์ในช่วงพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช</doc>
