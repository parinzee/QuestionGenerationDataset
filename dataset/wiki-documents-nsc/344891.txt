<doc id="344891" url="https://th.wikipedia.org/wiki?curid=344891" title="วรรณพร พรประภา">วรรณพร พรประภา วรรณพร พรประภา หรือนามสกุลเดิม ล่ำซำ เป็นภูมิสถาปนิกและสถาปนิกเจ้าของสำนักงานออกแบบ โดยดำรงตำแหน่ง กรรมการผู้จัดการ บริษัท PLA (บริษัท พี แลนด์สเคป จำกัด) บุตรโพธิพงษ์ ล่ำซำ และน้องสาวนวลพรรณ ล่ำซำประวัติ ประวัติ. วรรณพร มีชื่อเล่นว่า ปุ้ย เป็นบุตรีของโพธิพงษ์ ล่ำซำ กรรมการสภาที่ปรึกษาพรรคประชาธิปัตย์ และนางยุพา ล่ำซำ เจ้าของธุรกิจ เมืองไทยประกันชีวิต และเมืองไทยประกันภัย และเป็นน้องสาวนวลพรรณ ล่ำซำ กรรมการผู้จัดการ บริษัทเมืองไทยประกันภัยจำกัด, ผู้ช่วยเลขาธิการพรรคประชาธิปัตย์ (สุเทพ เทือกสุบรรณ) และที่ปรึกษาผู้ว่าราชการกรุงเทพมหานคร (อภิรักษ์ โกษะโยธิน) วรรณพรจบปริญญาตรีทางด้านสถาปัตยกรรมจากคณะสถาปัตยกรรมศาสตร์ จุฬาลงกรณ์มหาวิทยาลัย และได้ไปฝึกงานกับศาสตราจารย์เกียรติคุณ เดชา บุญค้ำ ที่บริษัทดีเอสบี ก่อนเดินทางไปเรียนต่อปริญญาโทด้านภูมิสถาปัตยกรรม ที่มหาวิทยาลัยฮาวาร์ด ประเทศสหรัฐอเมริกา จากนั้นเดินทางกลับมาเปิดสำนักงานออกแบบทางด้านภูมิสถาปัตยกรรมที่ประเทศไทยชื่อ บริษัท พี แลนด์สเคป จำกัด วรรณพรเป็นภูมิสถาปนิกที่มีผลงานการออกแบบที่โดดเด่น ได้รับเชิญไปบรรยายในการสัมมนาทางด้านการออกแบบทั้งระดับชาติและนานาชาติหลายครั้ง ปัจจุบันดำรงตำแหน่งกรรมการสำนักงานบริหารและพัฒนาองค์ความรู้ (พ.ศ. 2552-ปัจจุบัน)และอดีตดำรงตำแหน่งกรรมการบริหารสมาคมภูมิสถาปนิกประเทศไทย (พ.ศ. 2550-2552)ผลงานผลงาน. - งานภูมิสถาปัตย์พระตำหนักสิริยาลัย ตรงข้ามวัดไชยวัฒนาราม จังหวัดพระนครศรีอยุธยา - พระตำหนักที่สมเด็จพระบรมโอรสาธิราช สยามมกุฎราชกุมาร ทรงสร้างถวายสมเด็จพระนางเจ้าสิริกิติ์ พระบรมราชินีนาถ เนื่องในวโรกาสที่พระองค์มีพระชนมายุครบ 5 รอบ - งานภูมิสถาปัตย์บริเวณโรงแรม The Trident Hilton Gurgaon ประเทศอินเดีย</doc>
