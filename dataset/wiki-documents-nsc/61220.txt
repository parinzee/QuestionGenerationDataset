<doc id="61220" url="https://th.wikipedia.org/wiki?curid=61220" title="สถานีรถไฟชุมทางเขาชุมทอง">สถานีรถไฟชุมทางเขาชุมทอง สถานีรถไฟชุมทางเขาชุมทอง เป็นสถานีรถไฟระดับ 3 ของทางรถไฟสายใต้ ตั้งอยู่ที่ทางหลวงสาย 4018 ตำบลควนเกย อำเภอร่อนพิบูลย์ จังหวัดนครศรีธรรมราช เป็นสถานีชุมทางรถไฟสายใต้แห่งที่ห้า ถัดมาจากสถานีรถไฟชุมทางตลิ่งชัน สถานีรถไฟชุมทางหนองปลาดุก สถานีรถไฟชุมทางบ้านทุ่งโพธิ์ และสถานีรถไฟชุมทางทุ่งสง อีกทั้งยังเป็น 1 ใน 15 สถานีชุมทางรถไฟในประเทศไทย สถานีรถไฟชุมทางเขาชุมทอง เป็นสถานีรถไฟที่ขบวนรถไฟซึ่งมีต้นทางและปลายทางที่สถานีรถไฟนครศรีธรรมราชทุกขบวนที่จะเข้าทางแยกสายนครศรีธรรมราชต้องจอด รวมไปถึงขบวนรถท้องถิ่นทุกขบวน และรถเร็วบางขบวนได้มีการจอดที่สถานีรถไฟแห่งนี้ด้วย ซึ่งสถานีรถไฟแห่งนี้เป็นจุดเริ่มต้นของทางรถไฟสายชุมทางเขาชุมทอง-นครศรีธรรมราช มีระยะทาง 35 กิโลเมตร สถานีรถไฟชุมทางเขาชุมทอง เดิมเรียกว่า"สถานีสามแยกนคร" แต่พระบาทสมเด็จพระมงกุฏเกล้าเจ้าอยู่หัวมีพระบรมราชวินิจฉัยให้กรมรถไฟ แก้ไขชื่อเป็นสถานีเขาชุมทองเมื่อ พ.ศ. 2460 แต่ก่อนสถานีชุมทางเขาชุมทอง เป็นจุดเติมน้ำ และฟืนสำหรับรถจักรไอน้ำ แต่เมื่อยุคสมัยเปลี่ยนไป รถจักรดีเซลเข้ามาแทนที่รถจักรไอน้ำ เมื่อปี พ.ศ. 2525 จึงได้ถอดถอนถังน้ำออกไปตารางเดินรถแผนผังสถานีหมายเหตุหมายเหตุ. 1. ขบวนรถไฟที่จอดที่สถานีชุมทางเขาชุมทองเพื่อการโดยสาร ได้แก่ ขบวนรถเร็วที่ 169/170 และ 173/174 ขบวนรถด่วนที่ 85/86 และขบวนรถท้องถิ่นที่ 445/446 และ 447/448 2. ขบวนรถไฟที่จอดที่สถานีชุมทางเขาชุมทองเพื่อการโดยสารและเพื่อการเปลี่ยนทิศทางของขบวนรถ ได้แก่ ขบวนรถท้องถิ่นที่ 451 นครศรีธรรมราช - สุไหงโก-ลก เดินทางมาจากสถานีนครศรีธรรมราช (หัวขบวนหันไปทางทิศเหนือ) เมื่อถึงสถานีชุมทางเขาชุมทองแล้ว ทำการเปลี่ยนทิศทางของขบวนรถ (หัวขบวนหันไปทางทิศใต้) แล้วเดินทางมุ่งหน้าสู่สถานีสุไหงโก-ลก ขบวนรถท้องถิ่นที่ 455 นครศรีธรรมราช - ยะลา เดินทางมาจากสถานีนครศรีธรรมราช (หัวขบวนหันไปทางทิศเหนือ) เมื่อถึงสถานีชุมทางเขาชุมทองแล้ว ทำการเปลี่ยนทิศทางของ ขบวนรถ(หัวขบวนหันไปทางทิศใต้) แล้วเดินทางมุ่งหน้าสู่สถานียะลา ขบวนรถท้องถิ่นที่ 452 สุไหงโก-ลก - นครศรีธรรมราช เดินทางมาจากสถานีสุไหงโก-ลก (หัวขบวนหันไปทางทิศเหนือ) เมื่อถึงสถานีชุมทางเขาชุมทองแล้ว ทำการเปลี่ยนทิศทางของขบวนรถ (หัวขบวนหันไปทางทิศใต้) แล้วเดินทางมุ่งหน้าสู่สถานีนครศรีธรรมราช ขบวนรถท้องถิ่นที่ 456 ยะลา - นครศรีธรรมราช เดินทางมาจากสถานียะลา (หัวขบวนหันไปทางทิศเหนือ) เมื่อถึงสถานีชุมทางเขาชุมทองแล้ว ทำการเปลี่ยนทิศทางของขบวนรถ (หัวขบวนหันไปทางทิศใต้) แล้วเดินทางมุ่งหน้าสู่สถานีนครศรีธรรมราชข้อมูลจำเพาะข้อมูลจำเพาะ. - รหัส : 4300 - ชื่อภาษาไทย : ชุมทางเขาชุมทอง - ชื่อภาษาอังกฤษ : Khao Chum Thong Junction - ชื่อย่อภาษาไทย : ชท. - ชื่อย่อภาษาอังกฤษ : KCJ. - ชั้นสถานี : สถานีชั้น 3 - ระบบอาณัติสัญญาณ : ก.3 ประแจกล ชนิดบังคับด้วยเครื่องกลสายลวด พร้อมสัญญาณหางปลา มีเสาแบบสมบูรณ์ ประกอบด้วยเสาเตือน เสาเข้าเขตใน เสาออก และเสาออกตัวนอกสุด- พิกัดที่ตั้ง : กม.ที่ 781+010 - ที่อยู่ : ทล.4018 ตำบลควนเกย อำเภอร่อนพิบูลย์ จังหวัดนครศรีธรรมราช 80130</doc>
