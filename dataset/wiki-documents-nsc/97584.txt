<doc id="97584" url="https://th.wikipedia.org/wiki?curid=97584" title="เอฟโฟร์">เอฟโฟร์ เอฟโฟร์ () เป็นวงบอยแบนด์จากไต้หวัน ประกอบด้วยสมาชิก 4 คนคือ เจอร์รี่ (Jerry), วิก (Vic), เคน (Ken) และ แวนเนส (Vanness) เอฟโฟร์ประสบความสำเร็จครองใจแฟนเพลงทั่วเอเชีย จากละครเรื่อง รักใสใส หัวใจสี่ดวง ภาค 1 – 2 (Meteor Garden I & II) (สร้างจากหนังสือการ์ตูนญี่ปุ่นเรื่อง สาวแกร่งแรงเกินร้อย) และเทพบุตรถังแตก (Poor Prince Taro) (สร้างจากหนังสือการ์ตูนญี่ปุ่นเรื่อง ยามาดะ ทาโร่) ที่แพร่ภาพออกอากาศทางสถานีวิทยุโทรทัศน์ไทยทีวีสีช่อง 3 เมื่อ พ.ศ. 2545 จากนั้นได้รวมตัวเพื่อออกผลงานอัลบั้มชุดแรก เมทีเออร์เรน (Meteor Rain) หรือ หลิว ชิง ยี่ (Liu Xing Yu) ประสบความสำเร็จด้วยยอดจำหน่ายกว่า 180,000 แผ่น ที่ไต้หวัน และยังโด่งดังใน ฮ่องกง, ฟิลิปปินส์, ญี่ปุ่น, อินโดนีเซีย, สิงคโปร์, มาเลเซีย, บรูไน และ ไทย แม้กระทั่งประเทศจีนที่มักต่อต้านกระแสวัฒนธรรมดนตรีป็อป. ในปี พ.ศ. 2545 กับผลงานชุด 2 แฟนตาซี ฟอร์เอเวอร์ (Fantasy 4ever) หรือเยียนหั่วเตอจี้เจี๋ย ที่สามารถสร้างยอดจำหน่ายได้มากกว่า 40 ล้านเหรียญ พร้อมบทเพลงประกอบละครเรื่อง รักใสใสหัวใจ 4 ดวง ภาค 2 หรือ เมทีเออร์ การ์เด้น 2 (Meteor Garden 2) ในบทเพลงที่ใช้ชื่อภาษาไทยว่า คิดว่าไม่อาจสูญเสียเธอ หรือ จูย บู้ เน่ง ชี่ ซู่ หนี่ (Jue Bu Neng Shi Qu Ni) รวมทั้งบทเพลง ฤดูกาลแห่งควันไฟ หรือ ย่าน หัว จี เจี้ย (Yan Huo Ji Jie). เอฟโฟร์ได้ร้องเพลงประกอบภาพยนตร์โฆษณาเป๊ปซี่ อาสค์ ฟอร์ มอร์ (Ask For More) และบทเพลงประกอบภาพยนตร์การ์ตูนของวอลท์ ดิสนีย์ เรื่อง ลีโล่ แอนด์ สติทช์ (Lilo & Stitch) ใน Can't Help Falling In Love ซึ่งเพลงของราชาเพลงร็อกแอนด์โรล เอลวิส เพรสลีย์. ในปี พ.ศ. 2546 รางวัล อินสปิเรชั่น อวอร์ด (Inspiration Award) จากงาน เอ็มทีวี เอเชีย อวอร์ดส (MTV Asia Awards) ที่สิงคโปร์อีกด้วย. เอฟโฟร์ได้เปลี่ยนชื่อวงเป็น JVKV (ตัวอักษรภาษาอังกฤษตัวแรกในชื่อของทั้ง 4 คน) เนื่องจากเดิม เอฟโฟร์ คือชื่อกลุ่มตอนที่แสดงเรื่อง รักใสใสหัวใจ 4 ดวง ซึ่งเป็นลิขสิทธิ์ของสำนักพิมพ์ญี่ปุ่น ซึ่งทางญี่ปุ่นก็ได้ถ่ายทำเรื่อง รักใสใสหัวใจ 4 ดวง เช่นกัน ทำให้อาจมีชื่อวงซ้ำกัน ด้วยเหตุนี้ทางสำนักพิมพ์ของญี่ปุ่นจึงได้ขอว่าถ้าเป็นอะไรที่ไม่เกี่ยวกับละครก็อย่าใช้ชื่อ เอฟโฟร์ จะดีกว่า ด้วยเหตุนี้จึงทำให้กิจกรรมทุกอย่างจำต้องถูกเปลี่ยนไปใช้ชื่อ JVKV ไปหมด. ต่อมาในปี พ.ศ. 2551เอฟโฟร์ได้ออกอัลบั้มที่ 3 เวททิงฟอร์ยู (Waiting For You) หรือ ไจ้ เจ่อ ลี่ เติ๋ง หนี่ (Zai Zhe Li Deng Ni) ที่ยังใช้ชื่อว่า เอฟโฟร์อยู่ ซึ่งมี 2 ปกด้วยกัน คือ ‘Awaiting Your Love’ และ ‘Feel Your Heart’ พร้อมกับละครเรื่องเติมฝันวันรัก (Wish To See You Again) ที่ทั้ง 4 หนุ่มได้กลับมาร่วมแสดงด้วยกันอีกครั้ง. พร้อมกับเป็นพรีเซนเตอร์การท่องเที่ยวไต้หวันและทัวร์คอนเสิร์ตที่ญี่ปุ่น ในปี 2013 ในเดือนมกราคม 2013, กลุ่มได้รับการยืนยันการดำเนินการที่เทศกาลฤดูใบไม้ผลิเจียงซูทีวีในประเทศจีน ประสิทธิภาพเป็นเทปในกรุงปักกิ่ง วันที่ 30 มกราคม 2013 และมันจะออกอากาศใน 10 กุมภาพันธ์ 2013 มันเป็นงานแรกของพวกเขาร่วมกันในรอบสี่ปี.ผลงานเพลงผลงานรางวัล</doc>
