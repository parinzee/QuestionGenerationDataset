<doc id="52395" url="https://th.wikipedia.org/wiki?curid=52395" title="สโมสรฟุตบอลสุราษฎร์ธานี">สโมสรฟุตบอลสุราษฎร์ธานี สโมสรฟุตบอลจังหวัดสุราษฎร์ธานี เป็นสโมสรฟุตบอลอาชีพในประเทศไทยโดยเป็นทีมจากจังหวัดสุราษฎร์ธานี ก่อตั้งในปี พ.ศ. 2542 ในปัจจุบันเล่นในลีก ดิวิชั่น 2 ชื่อแฟนคลับ Ultra Tapee , Cheer Roosterประวัติสโมสร ประวัติสโมสร. สโมสรฟุตบอลสุราษฎร์ธานี เริ่มก่อตั้งสโมสรเมื่อปี พ.ศ. 2542 พร้อมๆ กับหลายสโมสรในแต่ละจังหวัดของประเทศไทย จุดประสงค์เพื่อพัฒนาคุณภาพ และระบบกีฬาฟุตบอลไทย เพื่อให้ก้าวไปสู่ระบบความเป็นสโมสรในรูปแบบอาชีพที่กระจายอยู่ทั่วประเทศ และได้จัดระบบลีกขึ้นมารองรับการแข่งขันในระบบ เหย้า-เยือน ในนาม "โปรวินเชี่ยล ลีก" ดูแลการแข่งขันโดยสมาคมฟุตบอลแห่งประเทศไทยฯ ซึ่งจะมีการแข่งขันไปพร้อมๆ กับลีกที่จัดแข่งขันมาตั้งแต่ดั้งเดิมภายในประเทศ และส่วนใหญ่เป็นทีมที่มีการแข่งขันกันในกรุงเทพมหานคร สโมสรฟุตบอลสุราษฎร์ธานี เป็นส่วนหนึ่งของโปรวินเชี่ยนลีก และมีการพัฒนาเพื่อที่จะให้เป็นสโมสรในรูปแบบอาชีพ ในช่วงของการแข่งขันอยู่ในโปรวินเชี่ยลลีก สโมสรนั้นยังมีการพัฒนาการไม่มากนัก และต้องอยู่ในอันดับท้ายๆอยู่เสมอ แต่หลังจากที่ได้ร่วมการแข่งขันใน นามลีกที่ชื่อว่า "โปรเฟสชั่นนอล ลีก" ในพ.ศ. 2549 ซึ่งมีการกีฬาแห่งประเทศไทย เป็นผู้จัดการแข่งขันหลัก สโมสรก็ได้มุ่งมั้นที่จะพัฒนาให้สโมสรแข็งแกร่งมากขึ้น โดยการปรับรูปแบบการบริหารให้เหมือนกับสโมสรฟุตบอลอาชีพมากขึ้น จึงทำให้สโมสรตัดสินใจ จ้างนักเตะต่างชาติมาร่วมทีมเป็นครั้งแรก นอกจากนี้สโมสรก็ได้ส่งผู้ฝึกสอนที่มีอยู่ไปอบรมในระดับต่างๆอย่างต่อเนื่อง จากความมุ่งมั่นที่จะพัฒนาสโมสรให้มีความมั่งคงและมีความแข็งแกร่ง เพื่อที่จะสร้างชื่อเสียงให้กับจังหวัด และพัฒนาความพร้อมสำหรับการแข่งขันในทุกลีกที่สโมสรสามารถที่จะเข้าไปแข่งขันได้ สโมสรฟุตบอลสุราษฎร์ธานีได้มีการพัฒนาทีม และมีการเสริมทีมในอีกหลายด้าน รวมทั้งร่วมมือกับทางจังหวัดสุราษฎร์ธานีในการฝึกสอนทีมที่ทางจังหวัดส่งเข้าแข่งขันในแต่ละรายการที่มีในประเทศ และได้มีการคัดเลือกเยาวชนเพื่อทำการฝึกสอนทางด้านพื้นฐานและทักษะทางด้านฟุตบอล สำหรับเป็นทีมสำรอง และทีมเยาวชน เพื่อที่จะทดแทนทีมชุดใหญ่ของสโมสรต่อไปในอนาคต ดังนั้นทีมฟุตบอลแต่ละชุดของจังหวัดสุราษฎร์ธานี และของสโมสร จึงมีการพัฒนาไปในแนวทางเดียวกัน ระบบเดียวกัน พร้อมจะทดแทนกันได้ตลอด เพื่อความมั่นคงและความเป็นแบบแผนเดียวกัน นอกจากนี้ยังเป็นการพัฒนาเด็กๆ และเยาวชนของจังหวัดสุราษฎร์ธานี ให้มีการพัฒนาการที่ดีขึ้น เพื่อสร้างชื่อเสียงให้กับจังหวัดต่อไปสนามเหย้า สนามเหย้า. สนามกีฬากลางจังหวัดสุราษฎร์ธานี ภายในประกอบด้วย อัฒจันทร์ 3 ด้าน รวมความจุ ประมาณ 10,000 คน ดังนี้ 1. ด้านตะวันตกฝั่งมีหลังคา เป็นอัฒจันทร์ ที่มีที่นั่งของประธาน นอกจากนี้ที่นั่งจะเป็นเก้าอี้นั่งอย่างดี สภาพสวยงาม สีของที่นั่ง มี 2 สี คือสีแสด และสีเหลือง ซึ่งถือว่าเป็น สีประจำจังหวัดสุราษฎร์ธานี และสีประจำสโมสรฟุตบอล สุราษฎร์ฯ รูสเตอร์ 2. ด้านตะวันออกฝั่งคบเพลิง 3. ด้านเหนือฝั่งสกอร์บอร์ด นอกจากนี้ยังมีสิ่งอำนวยความสะดวก ประกอบไป ด้วย 1. ห้องพักนักกีฬา 2 ห้อง คือ ห้องพักนักกีฬา ทีมเหย้า และห้องพักนักกีฬาทีมเยือน พร้อมห้องอาบน้ำและห้องน้ำ นักกีฬา 2. ห้องพักผู้ตัดสิน 1 ห้อง 3. ห้องพักเจ้าหน้าที่ 1 ห้อง 4. ศูนย์ ฟิตเนส พร้อมอุปกรณ์ออกกำลังกายที่ทันสมัยและครบครันผู้เล่นชุดปัจจุบัน ผู้เล่นชุดปัจจุบัน. ชุด ลีกภูมิภาค ดิวิชั่น 2 2559ผลงานผลงาน. - 2542/43 - โปรลีก - อันดับ 9 - 2544 - โปรลีก - 2545 - โปรลีก - ตกรอบแรก (อันดับ 5 สาย B) - 2546 - โปรลีก - อันดับ 10 - 2547 - โปรลีก - 2548 - โปรลีก - 2549 - โปรลีก - อันดับ 7 - 2550 - ไทยลีกดิวิชัน 1 - สาย A อันดับ 7 - 2551 - ไทยลีกดิวิชัน 1 - อันดับ 12 - 2552 - ไทยลีกดิวิชัน 1 - อันดับ 14 (ตกชั้น) - 2553 - 2555 ลีกภูมิภาค ดิวิชั่น 2 - 2559 แชมป์ลีกภูมิภาค ดิวิชั่น 2 โซนภาคใต้</doc>
