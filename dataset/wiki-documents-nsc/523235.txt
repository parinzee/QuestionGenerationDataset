<doc id="523235" url="https://th.wikipedia.org/wiki?curid=523235" title="บริจิตต์ ดัชเชสแห่งกลอสเตอร์">บริจิตต์ ดัชเชสแห่งกลอสเตอร์ บริจิตต์ ดัชเชสแห่งกลอสเตอร์ () เป็นพระชายาในเจ้าชายริชาร์ด ดยุกแห่งกลอสเตอร์ ซึ่งเป็นพระราชนัดดาในสมเด็จพระเจ้าจอร์จที่ 5 ประสูติเมื่อวันที่ 20 มิถุนายน พ.ศ. 2487 เป็นธิดาของอัสเกอร์ เฮนริกซันและวิเวียน ฟาน เดอุส บริจิตต์มีพระโอรสธิดากับเจ้าชายริชาร์ด 3 คน ได้แก่ อเล็กซันเดอร์ วินด์เซอร์ เอิร์ลแห่งอัสเตอร์,เลดีดาวีนา ลิวอิส และเลดีโรส กิลแมนพระประวัติ พระประวัติ. บริจิตต์ ดัชเชสแห่งกลอสเตอร์ มีพระนามเดิมว่า บริจิตต์ อีวา เฮนริกเซน ประสูติเมื่อวันที่ 20 มิถุนยายน พ.ศ. 2487 ณ โอเดนเซ เดนมาร์ก เป็นธิ่ดาใน อัสเกอร์ เฮนริกซัน กับ วิเวียน วาน เดอุส โดยพระบิดาของพระองค์เป้นทนายความ พระองค์ทรงจบการศึกษาจากโรงเรียนโอเดนเซ และทรงศึกษาต่อใน โลซาน ก่อนจะมาศึกษาต่อใน มหาวิทยาลัยเคมบริดจ์ โดยพระนาม บริจิตต์ ได้มาจากบรรพระบุรุษทางฝ่ายพระมารดา และเมื่อวันที่ 15 มกราคม พ.ศ. 2509 พระบิดาพระมารดาของพระองค์หย่ากัน ซึ่งเป็นเวลา 3 ปีหลังจากทรงศึกษาในมหาวิทยาลัยในกรุงโคเปนเฮเกนในปี พ.ศ. 2514 ก่อนที่จะย้ายกลับมาอังกฤษและทำงานในสถานทูตเดนมาร์กในลอนดอนเสกสมรส เสกสมรส. นางสาวบริจิตต์ ได้พบกับ เจ้าชายริชาร์ด ดยุกแห่งกลอสเตอร์ พระโอรสพระองค์เล็กใน เจ้าชายเฮนรี ดยุกแห่งกลอสเตอร์ ในปี พ.ศ. 2503 ในเมืองเคมบริดจ์ ก่อนจะเสกสมรสกันในวันที่ 8 กรกฎาคม พ.ศ. 2515 ในโบสถ์เซนแอนดรูว์ ในบราวเดน โดยชุดแต่งงานของบริจิตต์ ได้รับการออกแบบจาก นอร์แมน ฮาร์เน โดยลักษณะชุดคือ เป็นชุดกระโปรงเรียบ มีปก แขนยาว ลายลูกไม้ และแทนที่เธอจะสวมมงกุฎเพชรเหมือนเจ้าหญิงพระองค์อื่นๆ เธอกลับเลือก มงกุฎทำทำจากดอกชะลูดช้าง ซึ่งหลังจากเสกสมรสแล้ว บริจิตต์มีพระอิสริยยศเป็น สมเด็จเจ้าฟ้าหญิงริชาร์ดแห่งกลอสเตอร์ () 6 สัปดาห์หลังจากเสกสมรส เหตุการณ์ที่ไม่คาดฝันก็เกิดขึ้น เมื่อ เจ้าชายวิลเลียมแห่งกลอสเตอร์ พระเชษฐาในพระสวามีสิ้นพระขนม์อย่างกะทันหันจากอุบัติเหตุทางเครื่องบิน ส่งผลให้เจ้าฟ้าชายริชาร์ด ทรงมีสิทธิในการรับพระราชทานพระอิสริยยศ ดยุกแห่งกลอสเตอร์ ถัดจากพระบิดา ต่อมาเมื่อปี พ.ศ. 2517 เจ้าชายเฮนรี ดยุกแห่งกลอสเตอร์ สิ้นพระชนม์ เจ้าชายริชาร์ดและบริจิตต์ได้รับการสถาปนาเป็น ดยุกและดัชเชสแห่งกลอสเตอร์ บริจิตต์ มีพระอิสริยยศอย่างเป็นทางการว่า บริจิตต์ ดัชเชสแห่งกลอสเตอร์ เคาน์เตสแห่งอัสเตอร์ บารอนเนสแห่งโคออเดน แต่ชาวสหราชอาณาจักรจะรู้จักพระองค์ในฐานะดัชเชสแห่งกลอสเตอร์พระกรณียากิจ พระกรณียากิจ. บริจิตต์ปฏิบัติพระกรณียากิจพร้อมด้วยพระสวามีในหลายๆด้านอาทิ เช่น ทรงเป็นตัวแทนของ สมเด็จพระราชินีนาถเอลิซาเบธที่ 2 แห่งสหราชอาณาจักร เสด็จพร้อมด้วยพระสวามีไปในพระราชพิธีเฉลิมฉลองวันเฉลิมพระชนมพรรษา 70 พรรษา สมเด็จพระราชาธิบดีโอลาฟที่ 5 แห่งนอร์เวย์ เมื่อปี พ.ศ. 2513 ซึ่งเป็นพระกรณียากิจประการแรกหลังจากเสกสมรส และเมื่อปี พ.ศ. 2549 เสด็จพร้อมด้วยพระสวามีไปในพระราชพิธีพระบรมศพ สมเด็จพระราชาธิบดีจอร์จ ตูโปอูที่ 5 และเสด็จพร้อมด้วยพระสวามีไปในพระราชพิธีบรมราชาภิเษก สมเด็จพระราชาธิบดีตูปูที่ 6 เสด็จขึ้นครองราชย์ถัดจาพระเชษฐา ส่วนพระกรณียากิจของดัชเชสแห่งกลอสเตอร์นั้น มีอยู่หลายประการเช่น เสด็จเยือนอิรัก เมื่อเดือนธันวาคม พ.ศ. 2551 ทรงอุปถัมภ์หน่วยทหารของสหราชอาณาจักรที่ไปรบในอิรัก และประทานกำลังใจแก่หน่วยทหาร พร้อมมีพระดำรัสร่วมด้วยทหารอิรัก หลังจาก ไดอานา เจ้าหญิงแห่งเวลส์ สิ้นพระชนม์ลง บริจิตต์ ก็ทรงเป็นประธานชมรมมะเร็งต่อมลูกหมากแห่งสหราชอาณาจักร และเมื่อปี พ.ศ. 2549 ทรงเปิดศูนย์มะเร็งต่อมลูกหมากที่ประทับ ที่ประทับ. เจ้าชายริชาร์ด ดยุกแห่งกลอสเตอร์ และ บริจิตต์ ดัชเชสแห่งกลอสเตอร์ ทรงมี พระราชวังเคนซิงตัน เป็นที่ประทับหลัก พร้อมด้วยพระบุตรและพระนัดดา ซึ่งเป็นพระราชวังที่ประทับเก่าของพระบิดาในพระสวามีพระอิสริยยศพระอิสริยยศ. - นางสาวบริจิตต์ อีวา เฮนริกเซน (Miss Birgitte Eva Henriksen) - นางสาวบริจิตต์ อีวา แวน เดอุส (Miss Birgitte Eva van Deurs) - เฮอร์รอยัลไฮเนส เจ้าหญิงริชาร์ดแห่งกลอสเตอร์ (Her Royal Highness Princess Richard of Gloucester) - เฮอร์รอยัลไฮเนส เดอะ ดัชเชสแห่งกลอสเตอร์ (Her Royal Highness The Duchess of Gloucester)</doc>
