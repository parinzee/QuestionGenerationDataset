<doc id="743772" url="https://th.wikipedia.org/wiki?curid=743772" title="โรงเรียนเชียงแสนวิทยาคม">โรงเรียนเชียงแสนวิทยาคม โรงเรียนเชียงแสนวิทยาคม เป็นโรงเรียนรัฐบาลแห่งหนึ่งในตำบลเวียง อำเภอเชียงแสน จังหวัดเชียงราย สังกัดสำนักงานเขตพื้นที่การศึกษามัธยมศึกษาเขต 36 (เชียงราย–พะเยา) เป็นโรงเรียนที่จัดการศึกษาในระดับมัธยมศึกษาขนาดกลาง เปิดสอนในระดับชั้นมัธยมศึกษาตอนต้นและตอนปลายประวัติ ประวัติ.   โรงเรียนเชียงแสนวิทยาคม  ตั้งอยู่หมู่บ้านในเวียง  เลขที่ 242  หมู่ที่ 2  ตำบลเวียง  อำเภอเชียงแสน  จังหวัดเชียงราย  เป็นโรงเรียนที่จัดการศึกษาในระดับมัธยมศึกษาขนาดกลาง  ก่อตั้งเมื่อปี พ.ศ. 2511  ได้เปิดสอนชั้นมัธยมศึกษาปีที่ 1  จำนวน 1 ห้องเรียน  มีนักเรียน 31 คน  โดยให้เป็นสาขาของโรงเรียนแม่จันวิทยาคมชื่อว่า “โรงเรียนแม่จันวิทยาคม สาขาเชียงแสน”  ตั้งอยู่บนเนื้อที่มี 51 ไร่ 3 งาน 53 ตารางวา         นายดิเรก  สมยา  ศึกษาธิการอำเภอเชียงแสนในขณะนั้นเป็นครูใหญ่คนแรก  มีพ่อค้าประชาชน  คหบดี  และผู้ปกครองนักเรียน  ร่วมกันบริจาคเงินและวัสดุก่อสร้างเพื่อนำไปสร้างอาคารเรียนเพิ่มขึ้นอีก  ปี พ.ศ. 2512 ได้รับอนุมัติให้เปิดเป็นโรงเรียนมัธยมศึกษาประจำอำเภอเชียงแสนโดยมีชื่อว่า “โรงเรียนเชียงแสนวิทยาคม” ปีการศึกษา 2513  กรมวิสามัญศึกษาได้บรรจุแต่งตั้งนายบุญส่ง  เชื้อเจ็ดตน  ครูประจำการคนแรกของโรงเรียนเชียงแสนวิทยาคม ปีการศึกษา 2514  กรมวิสามัญศึกษาได้แต่งตั้งให้นายบุญภพ  ชัยศิลปิน  ดำรงตำแหน่งครูใหญ่ ปีการศึกษา 2526  ได้เปิดทำการสอนในระดับชั้นมัธยมศึกษาตอนปลายจำนวน 2 ห้องเรียน  เปิดทำการสอน 3 แผนการเรียน  คือ  คณิต-อังกฤษ, เกษตร, และแผนการเรียนคหกรรม ปีการศึกษา 2529  กรมสามัญศึกษาได้แต่งตั้งให้นายชูชาติ  สงวนงาม  ดำรงตำแหน่งอาจารย์ใหญ่และได้เลื่อนตำแหน่งเป็นผู้อำนวยการ ปี พ.ศ. 2532 ปีการศึกษา 2532  กรมสามัญศึกษาได้แต่งตั้งให้นายประเสริฐ  สุวรรณจิตต์  ดำรงตำแหน่งผู้อำนวยการ ปีการศึกษา 2535  กรมสามัญศึกษาได้แต่งตั้งให้นายปรีชา  พัวนุกุลนนท์  ดำรงตำแหน่งผู้อำนวยการ ปีการศึกษา 2542  กรมสามัญศึกษาได้แต่งตั้งให้นายบุญภพ  ชัยศิลปิน  ดำรงตำแหน่งผู้อำนวยการ ปีการศึกษา 2544  กรมสามัญศึกษาได้แต่งตั้งให้นายสมเจตน์  รันตสุวรรณ  ดำรงตำแหน่งผู้อำนวยการ ปีการศึกษา 2548  สำนักงานเขตพื้นที่การศึกษาเชียงราย เขต 3  สำนักงานคณะกรรมการการศึกษาขั้นพื้นฐาน  กระทรวงศึกษาธิการ  ได้แต่งตั้งให้นายเสรี  สุวรรณเพชร  ดำรงตำแหน่งผู้อำนวยการ ปีการศึกษา 2549  สำนักงานเขตพื้นที่การศึกษาเชียงราย เขต 3  สำนักงานคณะกรรมการการศึกษาขั้นพื้นฐาน  กระทรวงศึกษาธิการ  ได้แต่งตั้งให้นายสังคม  โทปุรินทร์  ดำรงตำแหน่งผู้อำนวยการ ปีการศึกษา 2552  สำนักงานเขตพื้นที่การศึกษาเชียงราย เขต 3  สำนักงานคณะกรรมการการศึกษาขั้นพื้นฐาน  กระทรวงศึกษาธิการ  ได้แต่งตั้งให้นายสุเมธ  เจตปิยะวัฒน์  ดำรงตำแหน่งผู้อำนวยการ ปีการศึกษา 2558  สำนักงานเขตพื้นที่การศึกษามัธยมศึกษา เขต 36 (เชียงราย-พะเยา)  สำนักงานคณะกรรมการการศึกษาขั้นพื้นฐาน  กระทรวงศึกษาธิการ  ได้แต่งตั้งให้นายคเณศ  พงศ์สุวรรณ  ดำรงตำแหน่งผู้อำนวยการ ปีการศึกษา 2559  สำนักงานเขตพื้นที่การศึกษามัธยมศึกษา เขต 36 (เชียงราย-พะเยา)  สำนักงานคณะกรรมการการศึกษาขั้นพื้นฐาน  กระทรวงศึกษาธิการ  ได้แต่งตั้งให้นายบุญเทพ พิศวง  ดำรงตำแหน่งผู้อำนวยการสีประจำโรงเรียน สีประจำโรงเรียน. สีเหลือง สีแดง สีเหลือง หมายถึง สีแห่งความเจริญรุ่งเรืองของพระพุทธศาสนา เป็นเครื่องเตือนสติให้นักเรียนทุกคนได้ตระหนักว่าเมืองเชียงแสนเป็นแหล่งที่มีความเจริญรุ่งเรืองของพระพุทธศาสนามาแต่โบราณ สีแดง หมายถึง สีแห่งเครื่องเตือนสติว่า บรรพบุรุษของชาวเชียงแสนได้เสียสละเลือด เพื่อต่อสู้กับอริราชศัตรูผู้รุกราน และสร้างเมืองเชียงแสนจนเกิดความเจริญรุ่งเรืองถึงขีดสุดมาแล้วในอดีต นักเรียนทุกคนต้องสามัคคี เพื่อสร้างสรรค์ความเจริญรุ่งเรืองสืบไป ปรัชญาของโรงเรียน คิดดี  พูดดี  ทำดี  มีคุณธรรม คติธรรมประจำโรงเรียน อวิชฺชํ  ปญฺญาย  ปหาเนยย พึงตัดความไม่รู้ด้วยปัญญา ต้นไม้ประจำโรงเรียน ต้นโพธิ์ พระพุทธรูปประจำโรงเรียน พระพุทธรูปปางสมาธิเชียงแสนสิงห์ 1  เชียงแสนสิงห์ 2  เชียงแสนสิงห์ 3  ประดิษฐาน ณ ลานพุทธิญาณมุนีรายนามครูใหญ่ และผู้อำนวยการโรงเรียน</doc>
