<doc id="643086" url="https://th.wikipedia.org/wiki?curid=643086" title="ตุ๊กแกรักแป้งมาก">ตุ๊กแกรักแป้งมาก ตุ๊กแกรักแป้งมาก เป็นภาพยนตร์ไทยในปี พ.ศ. 2557 เขียนบทและกำกับโดย ยุทธเลิศ สิปปภาค นำแสดงโดย จิรายุ ละอองมณี, ชนม์ทิดา อัศวเหม, ณัฐพัชร์ นิมจิรวัฒน์ และ ชนิกานต์ ตังกบดี ภาพยนตร์ทำรายได้ 21.6 ล้านบาทเรื่องย่อ เรื่องย่อ. เรื่องราวของหนุ่มสาวในยุคดิสโก้เฟื่องฟู เล่าผ่านความทรงจำวัยเยาว์ของเด็กชาย "ตุ๊กแก" ที่ถูกเลี้ยงและเติบโตที่เมืองโบราณริมฝั่งโขงอำเภอเชียงคานจังหวัดเลย ตลอดชีวิตวัยเด็กของตุ๊กแกได้ใช้ชีวิตคลุกคลีอยู่หลังโรงหนังช่วยครูป๋อง วาดคัทเอ้าท์ให้โรงหนัง "เพชรเชียงคาน" จนตุ๊กแกได้สิทธิพิเศษจากลุงคนเฝ้าโรงหนัง นั่นก็คือการได้ดูหนังฟรีทุกเรื่องที่เข้ามาฉายในโรงหนังประจำอำเภอแห่งนี้ เมื่อโตขึ้น ตุ๊กแกเข้าไปเรียนศิลปะที่กรุงเทพฯ จนจบชั้น ปวช ตุ๊กแกก็ตัดสินใจออกมาช่วยเพื่อนรุ่นพี่ในกองถ่ายเพราะความที่ตุ๊กแกอยู่กับหนังมาจนชอบหนังเป็นชีวิตจิตใจ และในเวลานั้นเองตุ๊กแกได้พบกับ "คุณแป้ง" คุณหนูลูกสาวนายอำเภอที่เคยเรียนอยู่ชั้นเดียวกับตุ๊กแกในอดีตเมื่อสิบกว่าปีที่แล้ว สำหรับตุ๊กแก เขาไม่เคยลืมเด็กหญิงแป้งที่จากเชียงคานไปโดยที่เขาไม่มีโอกาสได้ร่ำลาคนนี้ไปจากความทรงจำเลย แต่การได้พบกับแป้งในครั้งนี้กลับไม่เหมือนดังเช่นในอดีต แป้งเปลี่ยนไปทั้งใจและกายจนตุ๊กแกแทบจะจำเด็กหญิงที่แสนดีของเขาไม่ได้ แต่ด้วยความทรงจำอันดีในอดีต ตุ๊กแกตัดสินใจทิ้งทุกอย่างก่อนจะทุ่มสุดตัวเพื่อจะทำให้แป้งกลับมาเป็นแป้งคนเดิมที่เขาเคยรู้จัก แม้ว่าจะต้องเสี่ยงกับการที่เขาจะสูญเสียเธอไปตลอดชีวิตก็ตามนักแสดงนักแสดงนำนักแสดง. นักแสดงนำ. - จิรายุ ละอองมณี เป็น ตุ๊กแก(วัยรุ่น) - ชนม์ทิดา อัศวเหม เป็น แป้ง(วัยรุ่น) - ณัฐพัชร์ นิมจิรวัฒน์ เป็น ตุ๊กแก(วัยเด็ก) - ชนิกานต์ ตังกบดี เป็น แป้ง(วัยเด็ก)นักแสดงสมทบนักแสดงสมทบ. - บริบูรณ์ จันทร์เรือง เป็น จอห์น - น้อย โพธิ์งาม เป็น ยายของตุ๊กแก - อดิเรก วัฏลีลา เป็น ครูป๋อง - ธนิตย์ จิตนุกูล เป็น ผู้ช่วยโปรดิวเซอร์ บ.ภาพยนตร์ - ก้องเกียรติ โขมศิริ เป็น เข่ง - อุดม ทรงแสง เป็น ลุงโอ่ง - กฤตธีรา อินพรวิจิตร เป็น แม่ของแป้ง - เห็ดเผาะ เชิญยิ้ม เป็น ครูอ้วน - มรกต วงศ์สวัสดิ์ เป็น เฮียปา - นงพงา เลาหอารีดิลก เป็น เปิ้ล - อินทิพร แต้มสุขิน เป็น เนาวรัตน์ - บัญยง พูลทรัพย์ เป็น ตือ(วัยรุ่น) - มติ วิพัฒนบวรวงศ์ เป็น ตั๋ง(วัยรุ่น) - กิตติศักดิ์ เวชประสาร เป็น ต๋อง(วัยรุ่น) - เทวพงษ์ เลขชัยวรกุล เป็น ต้น(วัยรุ่น) - กฤตไน เลาหปราสาท เป็น ตือ(วัยเด็ก) - ณรชต เหลืองตะการ เป็น ตั๋ง(วัยเด็ก) - กษิดิศ กฤตพิทยาเวช เป็น ต๋อง(วัยเด็ก) - พิชญตม์ ศรีน้อย เป็น ต้น(วัยเด็ก)เพลงประกอบภาพยนตร์เพลงประกอบภาพยนตร์. - "รอวันฉันรักเธอ" – อ๊อด คีรีบูน - "น่ารัก" – พรีม ชนิกานต์ (ต้นฉบับ เพลงประกอบภาพยนตร์เรื่อง วัยอลวน) - "เขิน" – วงแกรนด์เอ็กซ์ - "สวัสดีปีใหม่" – สุนทราภรณ์ - "คำสัญญา" – วงอินโดจีน - "เพียงสบตา" – แจ้ แกรนด์เอ็กซ์ - "หนึ่งมิตรชิดใกล้" – วสันต์ โชติกุล - "เชื่อฉัน" – แจ้ แกรนด์เอ็กซ์ - "น่ารัก" – เพลง ชนม์ทิดา - "เขิน" – วงเดอะ พาเลซ และทีมนักแสดงภาพยนตร์</doc>
