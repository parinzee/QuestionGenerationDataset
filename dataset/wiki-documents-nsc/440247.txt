<doc id="440247" url="https://th.wikipedia.org/wiki?curid=440247" title="ศึกชิงขุมทรัพย์วังหลวง">ศึกชิงขุมทรัพย์วังหลวง ศึกชิงขุมทรัพย์วังหลวง (; ; พินอิน: Zhuī Yǐng) ภาพยนตร์กำลังภายในสัญชาติฮ่องกง นำแสดงโดย อู๋ เจิ้นหวี่, เจย์ซี ชาน, อู๋ เพ่ยฉือ กำกับโดย อู๋ เจิ้นหวี่, มาร์โก มักเนื้อเรื่อง เนื้อเรื่อง. ในยุคราชวงศ์หมิง ฉางกง สุดยอดฝีมือนอกด่านได้ประลองกับเน่ยหลาน สุดยอดฝีมือชาวมองโกล ฉางกงเป็นฝ่ายยอมแพ้ จึงเข้ามาจงหยวน และได้พบกับซินเอ๋อ นินจาสาว ที่ถูกส่งตัวมาชิงลายแทงสมบัติขององค์ไท้จู่ ปฐมฮ่องเต้ของราชวงศ์หมิง ในขณะที่นางกำลังพลาดท่า ฉางกงได้ช่วยนางไว้ และพาตัวนางกลับไป 5 ปีผ่านไป ที่เมืองเปียนเฉิน ฉางกงได้มาเปิดโรงเตี๊ยมที่นี่ ในขณะที่ซินเอ๋อก็ยังตามหาลายแทงอยู่ แต่ว่าลายแทงกลับไปอยู่กับคุณชายสี่ เจ้าของที่มากมายในเมืองเปียนเฉิน คุณชายสี่แอบหลงรักเสี่ยวเหวิน ลูกสาวบุญธรรมของฉางกงและซินเอ๋อ ต่อมาวันหนึ่ง ความลับของลายแทงถูกเปิดเผย เมื่อใต้เท้ากู่ เจ้าเมืองเปียนเฉินที่แอบหลงรักซินเอ๋ออยู่ ได้ทำนกพิราบสื่อสารติดลายแทงหลุดไป ทำให้คนทั้งแผ่นดินมาตามหาสมบัติที่เมืองเปียนเฉิน รวมทั้งเน่ยหลาน ในขณะที่พวกซินเอ๋อไปหาสมบัติ ฉางเปียนกับเน่ยหลานก็ต้องมาพิสูจน์ฝีมืออีกครั้ง ก่อนที่จะพบว่าแท้ที่จริงแล้วมัน คือ จอบธรรมดา ๆ อันนึงเท่านั้นเองนักแสดงนักแสดง. - อู๋ เจิ้นหวี่ รับบทเป็น ฉางกง - เจย์ซี ชาน รับบทเป็น คุณชายสี่ - อู๋ เพ่ยฉือ รับบทเป็น ซินเอ๋อ - เซี่ย นา รับบทเป็น เสี่ยวเหวินเบื้องหลัง เบื้องหลัง. ศึกชิงขุมทรัพย์วังหลวง เป็นภาพยนตร์กำลังภายในปนตลกแบบล้อเลียน ที่ร่วมกำกับฯและนำแสดงโดย อู๋ เจิ้นหวี่ นักแสดงที่มีชื่อเสียงชาวฮ่องกง โดยเป็นภาพยนตร์ตลกแบบล้อเลียนบุคคลในแวดวงบันเทิงของฮ่องกงต่าง ๆ ไม่ว่าจะเป็น เฉินหลง, หลิว เต๋อหัว, เจ็ท ลี, เซียะ ถิงฟง, เจย์ โชว หรือเยิ่น เสียนฉี ภาพยนตร์ไม่ได้เข้าฉายในโรงภาพยนตร์ในประเทศไทย แต่ออกจำหน่ายเป็นดีวีดีและวีซีดี และฉายทางโทรทัศน์เป็นครั้งแรกทางช่อง 7 ในวันพุธที่ 4 เมษายน พ.ศ. 2555 เวลา 08.25 น.</doc>
