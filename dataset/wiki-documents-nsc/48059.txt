<doc id="48059" url="https://th.wikipedia.org/wiki?curid=48059" title="เลม่อนซุป">เลม่อนซุป เลม่อนซุป () ศิลปินสไตล์คอลเลจซาวด์ (College Sound) จากสังกัด สมอลล์รูม ที่ออกอัลบั้มแรกในปี พ.ศ. 2549 ในอัลบั้ม "องค์ประกอบ" ซึ่งมีเพลงที่ได้รับความนิยม เช่น "ระหว่างทาง" และ "บางคน" ภาคดนตรีสมาชิกสมาชิก. - รังสรรค์ ปัญญาใจ (บิว) - ร้องนำ (2547 - ปัจจุบัน) นักร้องนำของวงตั้งแต่ยุคแรก บิวจบการศึกษาจากจุฬาลงกรณ์มหาวิทยาลัย คณะสถาปัตยกรรมศาสตร์ บิวเป็นผู้เริ่มตั้งวงเลม่อนซุปและยังรับหน้าที่เขียนเพลงทั้งหมดของวงตั้งแต่อัลบั้มชุดแรกจนถึงปัจจุบัน ในปี 255 บิวลดหน้าที่จากนักร้องนำ เปลี่ยนตำแหน่งของตัวเองเป็นเพียง Lyric Producer ของวงร่วมกับเพื่อนร่วมค่ายรัฐ พิฆาตไพรี ด้วยเพราะเหตุผลส่วนตัวที่บิวต้องไปศึกษาต่อ จึงมอบหน้าที่ให้ป่อง รุ่นน้องที่มารับหน้าที่เล่นเบสต่อจากใจ๋ กุลวรรธน์ มารับหน้าที่ร้องนำแทนตน ซึ่งในปี 2558 บิวกลับมารับหน้าที่ร้องนำอีกครั้งหลังจากการเรียนจบ - วันจักร สุธีรพจน์ (จักร) - กีตาร์, ร้องประสาน (2547 - ปัจจุบัน) จักรเป็นมือกีต้าร์และร้องประสานของวงตั้งแต่ยุคแรกเริ่ม จักรเป็นผู้ร่วมก่อตั้งวงเลม่อนซุปร่วมกับบิว รังสรรค์ ซึ่งจนถึงอัลบั้มชุดที่ 2 จักร ก็ต้องลาออกจากวงเลม่อนซุปเพราะจักรต้องไปศึกษาต่อที่ประเทศอังกฤษ ก่อนหน้านั้นจักรก็ได้อัดเสียงกีต้าร์ไว้ให้เพื่อน ทุกเพลงในอัลบั้มที่ 2 ก่อนจะไปศึกษาต่อ ในปี 2558 จักรได้กลับเข้าร่วมวงอีกครั้งเช่นเดียวกับบิว สมาชิกยุคก่อตั้ง - ณัฐรัฐ ปนุตติกร (กาย) - กลอง (2548 - ปัจจุบัน) กายเป็นมือกลองคนเดียวของวงที่อยู่กับวงมาตั้งแต่แรกเริ่มตอนตั้ง กายเป็นรุ่นน้องของบิวจากจุฬาลงกรณ์มหาวิทยาลัย จากภาคคณะสถาปัตยกรรมศาสตร์ ซึ่งกายยังเป็นสมาชิกยุคแรกคนเดียวที่ยังคงอยู่กับวงเลม่อนซุปตั้งแต่อัลบั้มชุดแรกจนถึงปัจจุบัน ซึ่งถือว่าเป็นผู้นำของวงคนปัจจุบัน ที่น้องๆสมาชิกในวงเคารพนับถือเป็นหัวหน้าของวง หลังจากบิวขอพักงานเพลง - กุลวรรธน์ ศรีกฤษณพล (ใจ๋) - เบส (2548 - 2555) ใจ๋ เป็นเพื่อนรุ่นเดียวกับ กาย และเป็นสมาชิกแรกเริ่มในช่วงก่อตั้งวง Lemon Soup มีส่วนร่วมเล่นเบสในอัลบั้มสองชุดแรกของวง ก่อนที่จะไปศึกษาต่อยังต่างประเทศจนถึงปัจจุบัน - เบ็น โกศลศักดิ์ (เบ็น) - กีต้าร์ (2552 - 2557) เบ็นเป็นมือกีต้าร์ที่มารับช่วงต่อจากจักร มีผลงานตั้งแต่อัลบั้มที่ 2 จนถึงอัลบั้มที่ 3 จึงขอลาออกเพื่อไปทำงานเพลงของตนในนาม Smile Lies กับเพื่อนอีกสองคน มีผลงานในนาม Smile Lies ที่โดดเด่นคือ การเรียบเรียงเพลง เพดาน ซึ่งเป็นเพลงประกอบซีรีส์วัยรุ่นจากค่าย GTH นั่นคือ ฮอร์โมน วัยว้าวุ่น ปัจจุบันยังทำงานเพลงที่ตนเองชอบอยู่ - กชณช เถียนชินวรา (ป่อง) - ร้องนำ, เบส (2555 - 2557) มารับหน้าที่ร้องนำในอัลบั้มที่ 3 ของเลม่อนซุปแทน บิว-รังสรรค์ ปัญญาใจ ซึ่งขอหยุดงานเพลงไปศึกษาต่อ ซึ่งปัจจุบัน ป่องกำลังศึกษาในภาคอุดมศึกษาที่มหาวิทยาลัย Tokyo Institute of Technology ประเทศญี่ปุ่น ในสาขา Architectural Design ซึ่งก่อนหน้านั้นป่องจบการศึกษาจาก จุฬาลงกรณ์มหาวิทยาลัยในสาขาสถาปัตยกรรมภายใน และจบการศึกษาระดับมัธยมศึกษาที่โรงเรียนกรุงเทพคริสเตียนวิทยาลัย กรุงเทพมหานคร - สหรัฐ จิรวัฒนวิจิตร (ปอนด์) - กีตาร์ (2555 - 2557) ปอนด์ เป็นสมาชิกรุ่นน้องของบิวที่เข้ามาช่วยเบ็น เสริมแรงเรื่องกีต้าร์หลังจากเกิดการเปลี่ยนแปลงสมาชิกในช่วงอัลบั้มชุดที่ 3 ปอนด์เป็นสมาชิกที่อายุน้อยที่สุดในวงเลม่อนซุป ปัจจุบันปอนด์ยังเป็นสมาชิกคนหนึ่งของเลม่อนซุป และระหว่างที่เลม่อนซุปกำลังพักงาน ปอนด์ยังรับหน้าที่เป็นกีต้าร์แบ็กอัพให้อีกหลายๆศิลปินในค่ายสมอลล์รูม อาทิเช่น Polycatผลงานอัลบั้มผลงานอื่นๆผลงาน. ผลงานอื่นๆ. - เพลง บางคน (Acoustic Version) จากอัลบั้ม Another Sound In The Room - เพลง ยามเมื่อลมพัดหวน (Cover - เจตริน วรรธนะสิน) จากอัลบั้ม Sanamluang Connects Part 03 - เพลง Joy Ride (Cover - Flipper's Guitar) จากอัลบั้ม Smallroom 006 - เพลง รักทรหด (Cover - คาราบาว) เพลงประกอบละครคาราบาวเดอะซีรีส์ ตอนรักทรหด</doc>
