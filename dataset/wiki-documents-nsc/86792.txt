<doc id="86792" url="https://th.wikipedia.org/wiki?curid=86792" title="เบอร์ลินตะวันออก">เบอร์ลินตะวันออก เบอร์ลินตะวันออก เป็นชื่อที่เรียกส่วนตะวันออกของเบอร์ลินระหว่างปี ค.ศ. 1949 ถึง 1990 ประกอบด้วยเขตเบอร์ลินใต้ปกครองของโซเวียตซึ่งก่อตั้งใน ค.ศ. 1945 ส่วนเขตใต้ปกครองของสหรัฐอเมริกา สหราชอาณาจักร และฝรั่งเศสนั้นรวมกัน "โดยพฤตินัย" เป็นเบอร์ลินตะวันตก แม้เบอร์ลินตะวันออกจะมีสถานะเป็นเมืองที่ถูกยึดครอง ถึงอย่างไรก็ตามก็ยกให้เป็นเมืองหลวงของประเทศเยอรมนีตะวันออก ตั้งแต่ 13 สิงหาคม ค.ศ. 1961 ถึง 9 พฤศจิกายน ค.ศ. 1989 มันถูกแยกออกจากเบอร์ลินตะวันตกโดยกำแพงเบอร์ลิน รัฐบาลเยอรมนีตะวันออกเรียกเบอร์ลินตะวันออกเพียงแค่ "เบอร์ลิน" หรือบ่อย ๆ ว่า "Berlin, Hauptstadt der DDR" (เบอร์ลิน เมืองหลวงของเยอรมนีตะวันออก) คำว่า "Democratic Sector" (เขตประชาธิปไตย) ก็มีใช้เช่นกัน จนถึงคริสต์ทศวรรษ 1960 ในวันที่ 3 ตุลาคม ค.ศ. 1990 ประเทศเยอรมนีตะวันตกและประเทศเยอรมนีตะวันออกได้รวมกัน จึงเป็นการสิ้นสุดการมีอยู่ของเบอร์ลินตะวันออกอย่างเป็นทางการภาพเบอร์ลินตะวันออกในวัฒนธรรมร่วมสมัยในวัฒนธรรมร่วมสมัย. - ภาพยนตร์ Good Bye Lenin! (พ.ศ. 2546) ภาพยนตร์ตลกโศกนาฏกรรม เกี่ยวกับความพยายามของลูกชายที่จะป้องกันไม่ให้แม่ของเขารู้ว่า เยอรมนีตะวันออกอันเป็นที่รักของเธอนั้น ไม่มีอยู่อีกต่อไปแล้ว ฉากเกือบทั้งเรื่องอยู่ในเบอร์ลินตะวันออก - ภาพยนตร์ Das Leben der Anderen (ชื่ออังกฤษ: The Lives of Others ; ชื่อไทย: วิกฤตรักเมืองเบอร์ลิน) (พ.ศ. 2549) ซึ่งเกี่ยวกับชีวิตของสตาซี่ (Stasi - ตำรวจลับเยอรมนีตะวันออก) คนหนึ่ง มีฉากเกือบทั้งเรื่องในเบอร์ลินตะวันออก - ภาพยนตร์เรื่องนี้ได้รับรางวัลออสการ์และรางวัลลูกโลกทองคำ ประจำปี ค.ศ. 2007 (ในสาขาภาพยนตร์ภาษาต่างประเทศยอดเยี่ยม ทั้งสองรายการ) และภาพยนตร์เยอรมันยอดเยี่ยมประจำปี ค.ศ. 2006</doc>
