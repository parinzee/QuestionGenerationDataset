<doc id="437943" url="https://th.wikipedia.org/wiki?curid=437943" title="มัสยิดโคเบะ">มัสยิดโคเบะ มัสยิดโคเบะ () หรืออาจรู้จักในชื่อ มัสยิดมุสลิมโคเบะ () ศาสนสถานของศาสนาอิสลาม ตั้งอยู่ในย่านคิตะโนะ-โช ซึ่งเป็นย่านของชาวต่างชาติในเมืองโคเบะ และมัสยิดแห่งนี้ถือเป็นมัสยิดแห่งแรกของประเทศญี่ปุ่น ด้วยเหตุที่เป็นมัสยิดแห่งแรกในประเทศที่ก่อตั้งเพื่อเป็นศูนย์กลางของศาสนิกชนในญี่ปุ่น ที่นี่จึงได้รับสมญานามว่า เมกกะแห่งญี่ปุ่น การก่อสร้างมัสยิดดังกล่าวได้รับการสนับสนุนจากเงินบริจาคจากศาสนิกโดยเฉพาะกลุ่มประชาชนที่มีเชื้อสายอินเดียและเติร์ก ที่รวบรวมโดยคณะกรรมการศาสนาอิสลามประจำเมืองโคเบะ เริ่มก่อสร้างในปี พ.ศ. 2471 และเปิดให้ปฏิบัติศาสนกิจในปี พ.ศ. 2478 เดิมมัสยิดโคเบะเคยถูกกองทัพเรือแห่งจักรวรรดิญี่ปุ่นเข้ายึดครองในปี พ.ศ. 2486 ทำให้ที่นี่เป็นเป้าหมายการโจมตีของข้าศึก และทำให้มัสยิดได้รับความเสียหายหนัก อย่างไรก็ตามภายหลังมัสยิดก็ได้เปิดให้ศาสนิกปฏิบัติศาสนกิจได้จนถึงทุกวันนี้ เมื่อครั้งที่เกิดแผ่นดินไหวครั้งใหญ่ฮันชิง พ.ศ. 2538 โครงสร้างของมัสยิดก็มิได้รับความเสียหาย มัสยิดแห่งนี้สร้างตามอย่างสถาปัตยกรรมของตุรกีดั้งเดิม ออกแบบโดยยาน โยเซฟ ชวากร์ (Jan Josef Švagr เกิด พ.ศ. 2428-2512) สถาปนิกชาวเช็ก ซึ่งได้ออกแบบศาสนสถานด้วยสถาปัตยกรรมอย่างตะวันตกทั่วประเทศญี่ปุ่น</doc>
