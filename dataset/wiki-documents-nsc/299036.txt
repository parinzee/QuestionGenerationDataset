<doc id="299036" url="https://th.wikipedia.org/wiki?curid=299036" title="เทรน (วงดนตรี)">เทรน (วงดนตรี) เทรน () เป็นวงร็อกก่อตั้งในปี ค.ศ. 1993 สมาชิกรุ่นแรกของวงประกอบด้วยแพทริก โมนาฮาน ร็อบ ฮอตช์คิสส์ จิมมี สแตฟฟอร์ด สกอตต์ อันเดอร์วูด และชาร์ลี โคลิน วงประสบความสำเร็จจากอัลบั้มแรกชื่อ เทรน ด้วยซิงเกิล "มีตเวอร์จิเนีย" อัลบั้มที่สอง ดรอปส์ออฟจูปิเตอร์ มีซิงเกิลนำคือ "ดรอปส์ออฟจูปิเตอร์ (เทลล์มี)" ได้รับรางวัลแกรมมีสองรางวัลในปี ค.ศ. 2002 อัลบั้มได้รับการรับรองระดับแพลตินัมสองครั้งในสหรัฐ และแคนาดา เป็นอัลบั้มที่ขายดีที่สุดของวงจนถึงปัจจุบัน สตูดิโออัลบั้มที่สาม มายไพรเวตเนชัน ออกจำหน่ายในปี ค.ศ. 2003 ได้รับการรับรองระดับแพลตินัมในสหรัฐกับซิงเกิล "คอลลิงออลแอนเจิลส์" หลังจากฮอตช์คิสส์และโคลินออกจากวง วงออกอัลบั้มที่สี่ ฟอร์มี, อิตส์ยู ในปี ค.ศ. 2006 มีสมาชิกวงคนใหม่คือ แบรนดอน บุช (คีย์บอร์ด) และจอห์นนี โคลต์ (เบส) แม้ว่าจะได้รับการตอบรับที่ดี แต่อัลบั้มไม่ประสบความสำเร็จนัก เทรนจึงประกาศพักวงนานสองปี ตั้งแต่เปิดตัวในอุตสาหกรรมดนตรี เทรนขายอัลบั้มได้มากกว่า 10 ล้านอัลบั้ม และเพลง 30 ล้านหน่วยทั่วโลกผลงานเพลงผลงานเพลง. - เทรน (1998) - ดรอปส์ออฟจูปิเตอร์ (2001) - มายไพรเวตเนชัน (2003) - ฟอร์มี, อิตส์ยู (2006) - เซฟมี, ซานฟรานซิสโก (2009) - แคลิฟอร์เนีย 37 (2012) - บุลเลตพรูฟพิคาสโซ (2014) - คริสต์มาสอินทาโฮ (2015) - เทรนดาสเลดเซปเพลิน II (2016) - อะเกิร์ล, อะบอตเทิล, อะโบต (2017)</doc>
