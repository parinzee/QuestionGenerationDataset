<doc id="656720" url="https://th.wikipedia.org/wiki?curid=656720" title="กองทัพแห่งชาติรัฐฉาน">กองทัพแห่งชาติรัฐฉาน กองทัพแห่งชาติรัฐฉาน (Shan State National Army; SSNA) เป็นกองกำลังติดอาวุธชาตินิยมของไทใหญ่ ที่ต่อสู้เพื่อต่อต้านการปกครองของทหารพม่าผ่านทางสภาฟื้นฟูกฏหมายและกฏระเบียบแห่งรัฐ ผู้บัญชาการกองทัพคือนายพลก้านยอด กองทัพแห่งชาติฉานสถาปนาขึ้นเมื่อ 7 กรกฎาคม พ.ศ. 2538 โดยสมาชิกที่แยกมาจากกองทัพเมิงไตของขุนส่าซึ่งนำโดยนายพลก้านยอดและแดไวน์ โดยกล่าวว่ากองทัพเมิงไตเกี่ยวข้องกับยาเสพติดมากกว่าที่จะต่อสู้เพื่อไทใหญ่ เมื่อแยกตัวออกมานั้นมีทหารราว 500 คน ต่อมาในเดือนกันยายนมีทหารเพิ่มขึ้นเป็นประมาณ 2,000 คน แต่ต่อมา กองทัพแห่งชาติรัฐฉานได้ลงนามสงบศึกกับทหารพม่าเมื่อสิ้นปี พ.ศ. 2538 ในเดือนเมษายน พ.ศ. 2548 กองทหารพม่าร่วมกับกองทัพสหรัฐว้าได้โจมตีกองทัพแห่งชาติรัฐฉาน และจับผู้นำส่วนใหญ่ไป ทำให้ผู้นำทหารส่วนหนึ่งได้แยกตัวออกไป รวมตัวกับกองทัพรัฐฉานใต้ที่นำโดยเจ้ายอดศึกเพื่อเรียกร้องเอกราชของรัฐฉานต่อไป</doc>
