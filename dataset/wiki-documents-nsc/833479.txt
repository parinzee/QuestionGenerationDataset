<doc id="833479" url="https://th.wikipedia.org/wiki?curid=833479" title="สโมสรฟุตบอลเจแอล เชียงใหม่ ยูไนเต็ด">สโมสรฟุตบอลเจแอล เชียงใหม่ ยูไนเต็ด สโมสรฟุตบอลเจแอล เชียงใหม่ ยูไนเต็ด () เป็นสโมสรฟุตบอลในประเทศไทย ตั้งอยู่ที่ถนนช้างเผือก ต.ศรีภูมิ อำเภอเมือง จังหวัดเชียงใหม่ ปัจจุบันลงแข่งขันในระดับไทยลีก 3 โดยสโมสรก่อตั้งขึ้นในปีพ.ศ. 2558 ในชื่อสโมสรฟุตบอลช้างเผือก เชียงใหม่ และสร้างผลงานชนะเลิศฟุตบอลดิวิชัน 3 ฤดูกาล 2559 โซนภาคเหนือ ทำให้ได้เลื่อนชั้นขึ้นสู่ไทยลีก 4 หลังจากที่สโมสรได้เลื่อนชั้นขึ้นมาเล่นในลีกอาชีพ ได้ทำการเปลี่ยนชื่อสโมสรเป็น เจแอล เชียงใหม่ ยูไนเต็ด ในเดือนมกราคม พ.ศ. 2560 ตามชื่อผลิตภัณฑ์ของผู้สนับสนุนหลัก และสามารถคว้าแชมป์ไทยลีก 4 โซนภาคเหนือ มาครองได้ตั้งแต่ฤดูกาลแรกที่เล่นในลีกอาชีพ และได้เลื่อนชั้นขึ่นสู่ไทยลีก 3 นอกจากนี้ยังสร้างผลงานเป็นสโมสรจากไทยลีก 4 สโมสรแรกที่สามารถเข้าถึงรอบรองชนะเลิศในการแข่งขันไทยเอฟเอคัพประวัติสโมสร ประวัติสโมสร. สโมสรก่อตั้งขึ้นในปี พ.ศ. 2558 ในชื่อ สโมสรฟุตบอลช้างเผือก เชียงใหม่ โดยนายชูชัย เลิศพงศ์อดิศร ซึ่งเป็นทนายความ และอดีตสมาชิกวุฒิสภาจังหวัดเชียงใหม่ และจดทะเบียนก่อตั้งเป็นนิติบุคคลในรูปแบบบริษัทขึ้นเมื่อเดือน กรกฎาคม พ.ศ. 2558 ในชื่อบริษัท ช้างเผือกเชียงใหม่ ยูไนเต็ด จำกัด สโมสรส่งทีมเข้าร่วมการแข่งขันในรายการของสมาคมฟุตบอลแห่งประเทศไทยเป็นครั้งแรกในฟุตบอลดิวิชัน 3 ฤดูกาล 2559 ซึ่งเป็นการแข่งขันในระดับสมัครเล่น โดยสโมสรใช้วิธีการคัดเลือกนักฟุตบอลจากผู้ที่มาทดสอบฝีเท้ากว่า 900 คนดิวิชั่น 3 โซนภาคเหนือ ดิวิชั่น 3 โซนภาคเหนือ. หลังจากได้นักฟุตบอลที่ผ่านการคัดเลือก 25 คนจากผู้มาทดสอบฝีเท้าทั้งหมดแล้ว สโมสรได้ลงแข่งขันในฟุตบอลดิวิชั่น 3 ฤดูกาล 2559 โซนภาคเหนือ ภายใต้การคุมทีมของ ฉลองชัย ลีฬหาชีวะ อดีตผู้ฝึกสอนของลำพูน วอริเออร์และมรภ.เชียงใหม่ ซึ่งได้รับการแต่งตั้งให้เป็นหัวหน้าผู้ฝึกสอนคนแรกของสโมสร วันที่ 8 มกราคม พ.ศ. 2560 สโมสรลงแข่งขันเป็นนัดแรก โดยเป็นการแข่งขันฟุตบอลดิวิชั่น 3 โซนภาคเหนือ รอบแบ่งกลุ่ม พบกับสโมสรฟุตบอลกองทัพภาคที่ 3 - สมาคมกีฬาจังหวัดเพชรบูรณ์ ที่สนามกีฬามหาวิทยาลัยเชียงใหม่ ซึ่งสโมสรเป็นฝ่ายเอาชนะไปได้ 4–1 และ มณฑล เชื้อศรีลา ได้รับการบันทึกว่าเป็นผู้เล่นของสโมสรที่ทำประตูได้เป็นคนแรก โดยสโมสรทำผลงานได้อย่างยอดเยี่ยมตั้งแต่ฤดูกาลแรกที่ส่งทีมเข้าร่วมการแข่งขัน โดยสามารถเอาชนะได้ 3 นัดรวดในรอบแบ่งกลุ่ม เป็นที่หนึ่งของสายและเข้ารอบ 8 ทีมสุดท้ายต่อไป ในรอบ 8 ทีมสุดท้าย สโมสรต้องพบกับนครแม่สอด ยูไนเต็ด และสามารถเอาชนะได้ในการดวลจุดโทษหลังเสมอกันในช่วงเวลาปกติ 1–1 เข้าสู่รอบรองชนะเลิศไปพบกับชัยนาท ยูไนเต็ด โดยในรอบรองชนะเลิศ สโมสรสามารถเอาชนะชัยนาท ยูไนเต็ด ไปได้อย่างขาดลอยถึง 4–0 เข้าสู่รอบชิงชนะเลิศไปพบกับ สถาบันการพลศึกษา วิทยาเขตเชียงใหม่ การแข่งขันรอบชิงชนะเลิศ วันที่ 18 มกราคม พ.ศ. 2560 ที่สนามกีฬาอินทนิล,มหาวิทยาลัยแม่โจ้ หลังจากเสมอกันในเวลาปกติ 1–1 สโมสรสามารถเอาชนะสถาบันการพลศึกษา วิทยาเขตเชียงใหม่ ไปได้ในการดวลจุดโทษ ทำให้ได้ตำแหน่งแชมป์ของโซนภาคเหนือ และได้เลื่อนชั้นสู่ไทยลีก 4 ซึ่งเป็นลีกอาชีพระดับแรก นอกจากนี้ กฤษฎา ถาพิงยศ กองหน้าของสโมสรยังเป็นผู้ทำประตูสูงสุดในระดับดิวิชั่น 3 ฤดูกาล 2559ไทยลีก 4 ไทยลีก 4. หลังจากสโมสรได้เลื่อนชั้นขึ้นมาสู่ลีกอาชีพแล้ว บริษัท ศรีนานาพร มาร์เกตติ้ง จำกัด เจ้าของผลิตภัณฑ์ขนมหวานเจลาติน ยี่ห้อ เจเล (Jele)ได้เข้ามาเป็นผู้สนับสนุนหลักของสโมสร สโมสรจึงเปลี่ยนชื่อที่ใช้ในการแข่งขันเป็น เจแอล เชียงใหม่ ยูไนเต็ด ตั้งแต่ฤดูกาล 2560 เป็นต้นไป นอกจากนี้สโมสรยังได้สร้างทีมสำรองระดับเยาวชนขึ้นมา โดยทีมเยาวชนของสโมสรยังคงใช้ชื่อว่าช้างเผือก เชียงใหม่ เช่นเดิม และใช้ในการลงแข่งไทยแลนด์ อเมเจอร์ลีก ฤดูกาล 2560 สโมสรเริ่มต้นฤดูกาลแรกในลีกอาชีพด้วยความไม่พร้อม โดยมีการยุติสัญญากับ ฉลองชัย ลีฬหาชีวะ ผู้ฝึกสอนที่พาทีมเลื่อนชั้นขึ้นมา โดยให้ พีรภัทธ์ พษิฐาการกุล เข้ามาเป็นผู้ฝึกสอนชั่วคราว รวมถึงการหาสนามเหย้าประจำ โดยในระหว่างฤดูกาล 2560 มีการเปลี่ยนสนามเหย้าของสโมสรถึง 4 ครั้ง นอกจากนี้สโมสรยังถูกฝ่ายจัดการแข่งขันลงโทษตั้งแต่นัดแรก โดยสโมสรมีโปรแกรมลงแข่งขันไทยลีก 4 นัดแรกของฤดูกาล กับพิษณุโลก เอฟซี ในวันที่ 11 กุมภาพันธ์ พ.ศ. 2560 แต่เนื่องจากทางสโมสรส่งรายชื่อผู้เล่นให้ฝ่ายจัดการแข่งขันไม่ทัน จึงถูกตัดสิทธิห้ามลงแข่งขันในนัดดังกล่าว และถูกปรับแพ้ 0–2 ต่อมาสโมสรได้ลงแข่งขันในลีกเป็นนัดแรกเมื่อวันที่ 18 กุมภาพันธ์ พ.ศ. 2560 กับอุตรดิตถ์ เอฟซี ที่สนามกีฬาจังหวัดอุตรดิตถ์ และจบลงด้วยความพ่ายแพ้ 2–0 โดยทีมมีผลงานไม่ดีนักในช่วง 4 นัดแรก จนมีการเปลี่ยนผู้ฝึกสอนจาก พีรภัทธ์ พษิฐาการกุล เป็น อภิชาติ โมสิกะ อดีตผู้ฝึกสอนของสีหมอก เอฟซี ในเดือนมีนาคม หลังจากนั้นสโมสรเริ่มมีผลงานในลีกที่ดีขึ้นโดยฉัตรชัย นาควิจิตร กองหน้าของทีมยิงประตูในลีกไปถึง 17 ประตูและเป็นผู้ทำประตูสูงสุดในไทยลีก 4 โซนภาคเหนือ โดยสโมสรสามารถคว้าแชมป์ไทยลีก 4 โซนภาคเหนือ และเลื่อนชั้นขึ้นไปแข่งขันในไทยลีก 3 นอกจากนี้ในการแข่งขันไทยเอฟเอคัพ สโมสรยังสร้างผลงานผ่านเข้าไปถึงรอบรองชนะเลิศ ก่อนจะแพ้ให้กับแบงค็อก ยูไนเต็ด โดยนับเป็นสโมสรจากระดับลีกล่างสุดสโมสรแรกในประเทศไทย ที่สามารถผ่านเข้ามาถึงรอบรองชนะเลิศผู้เล่น ฤดูกาล 2561ผู้เล่น ฤดูกาล 2561. - ถึงวันที่ 1 มิ.ย.61ทำเนียบผู้ฝึกสอน ทำเนียบผู้ฝึกสอน. ทีมงานผู้ฝึกสอน 2561- หัวหน้าผู้ฝึกสอน: อภิชาติ โมสิกะ - ผู้ฝึกสอน: วิษณุพงษ์ ทองเจิม - ผู้ฝึกสอนผู้รักษาประตู: อัมรินทร์ ธรรมโม - ผู้ฝึกสอนด้านฟิตเนส:สุริยา วงศ์ศรีแก้ว พิงค์ชาย หาญวชิระสถิติต่างๆสถิติสโมสรสถิติต่างๆ. สถิติสโมสร. - อันดับที่ดีที่สุดของสโมสร- อันดับ 1, ไทยลีก 4 โซนภาคเหนือ (ฤดูกาล 2560) - ผลงานที่ดีที่สุดในไทยเอฟเอคัพ- รอบรองชนะเลิศ :ช้าง เอฟเอคัพ 2560 - ผลงานที่ดีที่สุดในไทยลีกคัพ- รอบคัดเลือกรอบแรก :โตโยต้า ลีกคัพ 2560, 2561 - การแข่งขันอย่างเป็นทางการนัดแรก- 8 มกราคม พ.ศ. 2560 : ช้างเผือก เชียงใหม่ 4–1 กองทัพภาคที่ 3 - สมาคมกีฬาจังหวัดเพชรบูรณ์ (ฟุตบอลดิวิชั่น 3 ฤดูกาล 2559) - ลงแข่งขันในระดับลีกอาชีพนัดแรก- 18 กุมภาพันธ์ พ.ศ. 2560 : อุตรดิตถ์ เอฟซี 2–0 เจแอล เชียงใหม่ (ไทยลีก 4, สนามกีฬากลางจังหวัดอุตรดิตถ์) - สถิติผู้เข้าชมมากที่สุดในการแข่งขันนัดเหย้า- 1,500 คน : เจแอล เชียงใหม่ 4–0 เชียงราย ซิตี้ (9 กันยายน พ.ศ. 2560 , ไทยลีก 4 สนามกีฬาเทศบาลนครเชียงใหม่) - ชนะขาดลอยมากที่สุดเมื่อรวมทุกรายการ- เจแอล เชียงใหม่ ยูไนเต็ด 5–0 ปากน้ำโพ เอ็นเอสอาร์ยู (ไทยลีก 4, 12 สิงหาคม พ.ศ. 2560) - ชนะขาดลอยมากที่สุดในการแข่งขันลีกอาชีพ (นัดเหย้า)- เจแอล เชียงใหม่ ยูไนเต็ด 5–0 ปากน้ำโพ เอ็นเอสอาร์ยู (ไทยลีก 4, 12 สิงหาคม พ.ศ. 2560) - ชนะขาดลอยมากที่สุดในการแข่งขันลีกอาชีพ (นัดเยือน)- เชียงราย ยูไนเต็ด บี 0–4 เจแอล เชียงใหม่ , 19 มิถุนายน พ.ศ. 2560 (ไทยลีก 4) - ตาก ซิตี้ 0–4 เจแอล เชียงใหม่ ,1 กรกฎาคม พ.ศ. 2560 (ไทยลีก 4) - แพ้ขาดลอยมากที่สุดในการแข่งขันลีกอาชีพ- เจแอล เชียงใหม่ ยูไนเต็ด 0–2 ตาก ซิตี้ , 1 เมษายน พ.ศ. 2560 (ไทยลีก 4)สถิติผู้เล่นสถิติผู้เล่น. - ผู้เล่นที่ยิงประตูได้มากที่สุดในการแข่งขันหนึ่งนัด- กฤษฎา ถาพิงยศ : 3 ประตู ( ช้างเผือก เชียงใหม่ 6–2 เชียงราย วันเดอร์คิด, 10 มกราคม พ.ศ. 2560 ,ไทยลีก อเมเจอร์ ทัวร์นาเมนต์ 2559 โซนภาคเหนือ) - ฉัตรชัย นาควิจิตร : 3 ประตู ( เจแอล เชียงใหม่ ยูไนเต็ด 5–0 ปากน้ำโพ เอ็นเอสอาร์ยู (ไทยลีก 4, 12 สิงหาคม พ.ศ. 2560) - ผู้เล่นที่ยิงประตูได้มากที่สุดเมื่อรวมทุกรายการ- ฉัตรชัย นาควิจิตร : 32 ประตู (ลีก 30 ประตู , เอฟเอคัพ 2 ประตู ฤดูกาล 2560–ปัจจุบัน) - ผู้เล่นคนแรกที่ทำประตูได้ในการแข่งขันระดับลีกอาชีพ- กฤษฎา ถาพิงยศ , 5 มีนาคม พ.ศ. 2560 ( เจแอล เชียงใหม่ ยูไนเต็ด 1–1 นครสวรรค์ เอฟซี, ไทยลีก 4 )ผู้ทำประตูสูงสุดในลีกประจำฤดูกาลผู้ทำประตูสูงสุดในลีกประจำฤดูกาล. - ถึงวันที่ 10 มิถุนายน 2561สนามและที่ตั้งผลงานผลงาน. - ไทยลีก อเมเจอร์ ทัวร์นาเมนต์- ชนะเลิศ (โซนภาคเหนือ) : ฤดูกาล 2559 - ไทยลีก 4- อันดับ 1 (โซนภาคเหนือ) : ฤดูกาล 2560ชุดแข่งขันชุดทีมเหย้าชุดทีมเยือน</doc>
