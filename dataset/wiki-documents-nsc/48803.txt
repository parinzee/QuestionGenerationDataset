<doc id="48803" url="https://th.wikipedia.org/wiki?curid=48803" title="ผล พระประแดง">ผล พระประแดง ผล พระประแดง มีชื่อจริงว่า ผล พูนเสริม เป็นชาวจังหวัดลพบุรี เกิดเมื่อ พ.ศ. 2456 ไม่ปรากฏชื่อบิดามารดา เป็นนักมวยสากลรุ่นแรกๆ ของประเทศไทย มีชื่อเสียงมากในสมัยนั้นจนได้ฉายา "อาจารย์ผล" หรือ "กระทิงเปลี่ยว"ยอดมวยสองแบบ ยอดมวยสองแบบ. ผลมีพี่ชายคนหนึ่งชื่อพร ซึ่งรักในการเป็นนักมวยเช่นกัน ทั้งคู่พากันไปฝึกมวยกับครูไสว เปลี่ยนจ้อยแห่งคณะพญาไท ผลขึ้นชกมวยไทยครั้งแรกในแบบคาดเชือกเมื่อ พ.ศ. 2472 ที่เวทีมวยสวนสนุก และชกเรื่อยมาจนได้แชมป์มวยรอบรุ่น "5 สมิง" โดยปราบนักมวยดังในยุคนั้น เช่น จำเนียร ราชวัฏ, ชั้ว แก้วคชสาร, สุวรรณ เวชสิทธิ์ แม้แต่มวยรุ่นน้องอย่าง จำเริญ ทรงกิตรัตน์ก็ไม่กล้าสู้ ต่อมาเมื่อมวยสากลหรือมวยฝรั่งเป็นที่นิยม ผลไปฝึกมวยสากลเพิ่มเติมที่ค่ายของหลวงพิพัฒน์พลกาย เขาชกมวยสากล ปราบทั้งนักมวยชาวไทยและชาวต่างชาติจนหาคู่ชกไม่ได้ โดยที่เขาขึ้นชกตั้งแต่รุ่นแบนตัมเวทจนถึงเวลเตอร์เวท เมื่อหาคู่ชกยาก สมาน ดิลกวิลาศ จึงชวนผลไปชกมวยสากลที่ปีนังและทวิช จาติกวณิชย์ก็ชวนผลไปชกที่สิงคโปร์ด้วย แต่เกิดสงครามเสียก่อน ผลถูกกักตัวอยู่ที่สิงคโปร์ จนญี่ปุ่นยาตราทัพเข้าสิงคโปร์ ผลจึงได้กลับเมืองไทยและหยุดชกมวยไประยะหนึ่งรองแชมป์โลกคนแรก รองแชมป์โลกคนแรก. เมื่อสงครามสงบ ผลกลับมาชกมวยอีก ช่วงพ.ศ. 2487 - 2493 เป็นช่วงที่รุ่งโรจน์ที่สุด เมื่อเขาชกชนะคะแนน เดวิด กุยกองยัง (สหรัฐ)ได้เป็นรองแชมป์โลกรุ่นแบนตั้มเวทของ"เดอะริง" และ NBA ซึ่งเป็นรองแชมป์โลกคนแรกของไทย แต่ถูกปลดจากอันดับเมื่อชกแพ้คะแนน ลาร์รี่ บาร์ตาน ช่วง พ.ศ. 2494 - 2498 ผลเริ่มโรยรา ชกแพ้หลายครั้งติดต่อกัน ทั้ง อุสมาน ศรแดง, พรหมมินทร์ นวรัตน์, ดำรงค์เดช สมานฉันท์ เขาจึงตัดสินใจแขวนนวมโดยชกทั้งมวยไทยและมวยสากลร่วม 500 ครั้ง โดยไม่เคยแพ้น็อค นอกจากนี้แล้ว ผล พระประแดง ยังเป็นเทรนเนอร์ให้กับนักมวยรุ่นน้องทั้งแบบมวยไทยและมวยสากล ในขณะที่เจ้าตัวก็ยังชกมวยอยู่ด้วย โดยนักมวยที่ผลเป็นเทรนเนอร์ให้นั้นจะลงท้ายชื่อด้วยคำว่า "ศิษย์ผล" เช่น ชาย ศิษย์ผล เป็นต้นเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นเฟเธอร์เวท เมื่อ 1 ธ.ค. 2493 แพ้คะแนน ลาร์รี่ บาร์ตาน (ฟิลิปปินส์) ที่ มะนิลา ฟิลิปปินส์ไปชกต่างประเทศไปชกต่างประเทศ. - 2472-2483- ชนะคะแนน โฮเซ่ โฮซัว (เม็กซิโก) ที่ ปีนัง - ชนะคะแนน สปีดี้ ฮาซัน (เกาหลีใต้) ที่ ปีนัง - ชนะคะแนน เจมส์ ดอน (มาเลเซีย) ที่ อีโปะฮ์, มาเลเซีย - ชนะน็อค ไทเกอร์ ดอลลาร์ (มาเลเซีย) ยก 3 ที่ อีโปะฮ์ - เสมอ แบตลิง ซีม่า (ฟิลิปปินส์) ที่ อีโปะฮ์ - พ.ศ. 2484 ชนะคะแนน ทอม เคลลี่ ที่ สิงคโปร์ - 1 ธ.ค. 2493 แพ้คะแนน ลาร์รี่ บาตาน (ฟิลิปปินส์) ที่ มะนิลา (ชิงแชมป์ภาคฯรุ่นเฟเธอร์เวท) - 2494-2498- แพ้คะแนน จิมมี่ เวลช์ (อังกฤษ) ที่ สิงคโปร์ - แพ้คะแนน บ๊อบบี้ หยู (อินโด) ที่ สิงคโปร์</doc>
