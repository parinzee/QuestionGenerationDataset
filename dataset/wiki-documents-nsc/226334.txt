<doc id="226334" url="https://th.wikipedia.org/wiki?curid=226334" title="ภาษาฮีบรูเซฟาร์ดี">ภาษาฮีบรูเซฟาร์ดี ภาษาฮีบรูเซฟาร์ดี (Sephardi Hebrew)เป็นระบบการออกเสียงของภาษาฮีบรูไบเบิลที่มาจากการใช้งานของชาวยิวเซฟาร์ดี สัทวิทยาของภาษานี้ได้รับอิทธิพลจากภาษาที่ติดต่อด้วยเช่น ภาษาลาดิโน ภาษาโปรตุเกส ภาษาเปอร์เซีย ภาษาดัตช์ ภาษาอาหรับสัทวิทยา สัทวิทยา. ภาษาฮีบรูเซฟาร์ดีมีรูปแบบที่แตกต่างกันมาก แต่ลักษณะโดยทั่วไปได้แก่- เสียงเน้นหนักมักตกที่พยางค์สุดท้าย ในขณะที่เป็นการกในภาษาฮีบรูไบเบิล - มีความพยายามออกเสียงอยิน แต่มีความแตกต่างระหว่างสำเนียง - Resh ออกเสียงคล้าย r ในภาษาสเปนมากกว่า r ในภาษาฝรั่งเศส - /t/ และ /d/ เป็นเสียงdental plosives มากกว่า alveolar - มีความแตกต่างระหว่างเสียงของ ת และ ס - ระหว่างสำเนียงของภาษาฮีบรูเซฟาร์ดี พบว่า มีระบบเสียงสระ 5 เสียง โดยอาจจะแยกหรือไม่แยกเสียงสั้นยาวความแปรผัน ความแปรผัน. ภาษาฮีบรูเซฟาร์ดีที่พูดโดยชาวยิวในโมร็อกโก กรีซ ตุรกี คาบสมุทรบอลข่านและเยรูซาเลม ออกเสียง ב เป็น /v/ และพบในภาษาฮีบรูสมัยใหม่ ในขณะที่ชาวยิวในสเปนและโปรตุเกสออกเสียงเป็น /b/ เช่นเดียวกับในภาษาฮีบรูมิซราฮี และในปัจจุบันการออกเสียงแบบนี้กำลังลดลงซึ่งเป็นผลมาจากภาษาฮีบรูสมัยใหม่ การเปลี่ยนแปลงนี้อาจจะได้รับอิทธิพลมาจากการออกเสียงของภาษาสเปน ในภาษาสเปนยุคกลางและภาษาลาดิโน b และ v เป็นหน่วยเสียงแยกต่างหากจากกัน ในยุคฟื้นฟูศิลปวิทยาการและในภาษาสเปนสมัยใหม่ ทั้งสองเสียงนี้กลายเป็นเสียง/β/ เมื่อตามหลังสระและเป็น /b/ ในที่อื่นๆ ด้วยเหตุนี้ ชาวยิวจากประเทศที่พูดภาษาสเปนในอเมริกาใต้รวมทั้งชาวยิวอาซเกนาซีจึงเปลี่ยนการออกเสียงในภาษาฮีบรูของตนไปด้วย ภาษาฮีบรูสมัยใหม่ได้รับอิทธิพลนี้จากภาษาฮีบรูเซฟาร์ดีเช่นกัน นอกจากนี้ ยังพบความแตกต่างในการออกเสียง ת ด้วย เช่น- การออกเสียงของภาษาฮีบรูเซฟาร์ดีปกติ ออกเสียงเป็น /t/ - ชาวยิวในกรีซรวมทั้งชาวยิวมิซราฮี ออกเสียงเป็น /θ/ - ชาวยิวในสเปนและโปรตุเกสบางส่วนรวมทั้งในโมร็อกโกและอิตาลีออกเสียงเป็น /d/ หรือ /ð/อิทธิพลต่อภาษาฮีบรูสมัยใหม่ อิทธิพลต่อภาษาฮีบรูสมัยใหม่. เมื่อ Eliezer ben Yehuda วางโครงร่างของภาษาฮีบรูมาตรฐาน เขาใช้ภาษาฮีบรูเซฟาร์ดีเป็นพื้นฐานเพราะเป็นตัวแทนของภาษาที่เคยเป็นภาษากลางในอิสราเอลและเป็นสำเนียงของภาษาฮีบรูที่ไพเราะที่สุด อย่างไรก็ตามการออกเสียงภาษาฮีบรูสมัยใหม่มีลักษณะของภาษาฮีบรูอาซเกนาซีปนอยู่ด้วย</doc>
