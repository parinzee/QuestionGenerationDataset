<doc id="198727" url="https://th.wikipedia.org/wiki?curid=198727" title="สงกรานต์ จิตสุทธิภากร">สงกรานต์ จิตสุทธิภากร นายสงกรานต์ จิตสุทธิภากร (เกิด 13 เมษายน พ.ศ. 2506) สมาชิกสภาผู้แทนราษฎรจังหวัดนครสวรรค์ สังกัดพรรคประชาธิปัตย์ 2 สมัยประวัติ ประวัติ. นายสงกรานต์ จิตสุทธิภากร เกิดเมื่อวันที่ 13 เมษายน พ.ศ. 2506 ที่ตำบลปากน้ำโพ อำเภอเมือง จังหวัดนครสวรรค์ เป็นลูกชายคนที่หกของนายเดชชัยและนางโบ้ตัว จิตสุทธิภากร เจ้าของโรงหล่อเหล็กขนาดเล็ก ๆ ในตลาดปากน้ำโพ สำเร็จการศึกษา ชั้นมัธยมศึกษาตอนต้นจากโรงเรียนโชติรวี ระดับมัธยมศึกษาตอนปลายที่โรงเรียนเตรียมอุดมศึกษา พญาไท และ คณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง ก่อนจะเดินทางไปศึกษาต่อที่ประเทศสหรัฐอเมริกา โดยเข้าเรียนที่คณะบริหารธุรกิจ สาขาธุรกิจระหว่างประเทศ ที่มหาวิทยาลัยโทเลโด รัฐโอไฮโอ ประเทศสหรัฐอเมริกา เป็นเวลาประมาณ 2 ปีการทำงาน การทำงาน. เมื่อศึกษาจบแล้ว นายสงกรานต์ได้ออกมาทำงานเป็นเจ้าหน้าที่ฝ่ายคอมพิวเตอร์ที่ธนาคารกสิกรไทย สำนักงานใหญ่ เป็นเวลาประมาณ 1 ปี ก่อนที่จะไปศึกษาระดับปริญญาโท หลังจากกลับมาเมืองไทย จึงสอบคัดเลือกเข้าเป็นข้าราชการที่สำนักงานปลัดกระทรวงคมนาคม กระทรวงคมนาคม ในตำแหน่งนักวิเทศสัมพันธ์ระดับ 4 ได้เพียงหนึ่งเดือนก่อนมีการรัฐประหารโดย รสช.ในปี พ.ศ. 2534 จึงถูกยืมตัวไปทำงานเป็นคณะทำงานของนายสาริน สกุลรัตนะ ซึ่งเป็นเลขานุการรัฐมนตรีว่าการกระทรวงคมนาคม สมัยที่นายนุกูล ประจวบเหมาะ เป็นรัฐมนตรี ในรัฐบาลนายอานันท์ ปันยารชุน รับราชการอยู่ประมาณ 5 ปี ก่อนจะลาออกมาประกอบธุรกิจส่วนตัวให้กับครอบครัว ที่จังหวัดนครสวรรค์ โดยเป็นผู้จัดการ บริษัท เดชชัยรับเบอร์ จำกัด ซึ่งทำธุรกิจเกี่ยวกับการผลิตลูกยางสีข้าว สำหรับใช้ในโรงสีข้าวขนาดใหญ่ทั่วประเทศ และส่งออกไปต่างประเทศเกือบสิบประเทศทั่วโลก นอกจากนี้แล้วยังเป็นผู้แปลหนังสือเล่มต่าง ๆ จากภาษาอังกฤษเป็นไทยอีกจำนวน 8 เล่ม ในช่วงเวลาก่อนปี พ.ศ. 2550 โดยเริ่มต้นจาก The 7 Habits of Highly Effective People หรือในชื่อภาษาไทยว่า 7 อุปนิสัยพัฒนาสู่ผู้มีประสิทธิผลสูง จากการที่ส่วนตัวเป็นผู้ที่ชอบอ่านหนังสือ โดยเฉพาะแนวบุคลิกบุคคล, การบริหาร หรือการพัฒนาตนเอง และในส่วนที่เป็นที่รู้จักกันอย่างกว้างขวาง คือ Men are from Mars, Women are from Venus หรือในชื่อภาษาไทยว่า ผู้ชายมาจากดาวอังคาร ผู้หญิงมาจากดาวศุกร์ ของจอห์น เกรย์ โดยทั้งหมดเป็นการใช้ชื่อและนามสกุลจริง ไม่ใช้นามปากกางานการเมือง งานการเมือง. นายสงกรานต์เข้าเป็นสมาชิกพรรคประชาธิปัตย์ตั้งแต่ปี พ.ศ. 2538 และเป็นเรื่อยมาจนถึงปัจจุบัน ใช้ความพยายามลงสมัครรับเลือกตั้งเป็นสมาชิกสภาผู้แทนทั้งหมด 4 ครั้ง ตั้งแต่ปี พ.ศ. 2539 โดยไม่เคยเปลี่ยนพรรคเลย จนมาประสบความสำเร็จ ได้รับการเลือกตั้งเป็นสมาชิกสภาผู้แทนราษฎร เขต 1 จังหวัดนครสวรรค์ เมื่อวันที่ 23 ธันวาคม พ.ศ. 2550 และอีกครั้ง เมื่อวันที่ 3 กรกฎาคม พ.ศ. 2554 รวมทั้งหมด 2 สมัย ในระหว่างที่ทำงานในฐานะ ส.ส. สมัยแรก (ระหว่างปี พ.ศ. 2551-2554) ได้รับความไว้วางใจให้ดำรงตำแหน่งต่าง ๆ หลายตำแหน่ง ดังต่อไปนี้- กรรมาธิการและเลขานุการ คณะกรรมาธิการติดตามการบริหารงบประมาณ สภาผู้แทนราษฎร - กรรมาธิการ คณะกรรมาธิการการทหาร สภาผู้แทนราษฎร - กรรมาธิการ คณะกรรมาธิการการสื่อสารและโทรคมนาคม (ICT) สภาผู้แทนราษฎร - ประธานกลุ่มมิตรภาพ ไทย-ฟิลิปปินส์ - ประธานคณะอนุกรรมาธิการ ICT กรรมาธิการวิสามัญพิจารณางบประมาณรายจ่ายประจำปี 2553 ขณะทำหน้าที่ ส.ส. สมัยที่สอง (ระหว่างปี 2554 - ปัจจุบัน ได้ดำรงตำแหน่งต่างๆ ดังต่อไปนี้ ประธานกลุ่มมิตรภาพ ไทย-ฟิลิปปินส์ รัฐสภา รองประธาน คณะกรรมาธิการวิทยาศาสตร์และเทคโนโลยี สภาผู้แทนราษฎร กรรมาธิการ คณะกรรมาธิการแก้ไขปัญหาหนี้สิ้นแห่งชาติ สภาผู้แทนราษฎร ประธานคณะอนุกรรมาธิการวิทยาศาสตร์ รองโฆษกพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
