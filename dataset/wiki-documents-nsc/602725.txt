<doc id="602725" url="https://th.wikipedia.org/wiki?curid=602725" title="หม่อมเจ้าวรศักดิเดชอุดม ศุขสวัสดิ">หม่อมเจ้าวรศักดิเดชอุดม ศุขสวัสดิ หม่อมเจ้าวรศักดิเดชอุดม ศุขสวัสดิ (22 มิถุนายน พ.ศ. 2447 - 10 กุมภาพันธ์ พ.ศ. 2524) เป็นพระโอรสในพระเจ้าบรมวงศ์เธอ พระองค์เจ้าศุขสวัสดี กรมหลวงอดิศรอุดมเดช ที่ประสูติแต่หม่อมเขียน ศุขสวัสดิ ณ อยุธยา หม่อมเจ้าวรศักดิเดชอุดม ประสูติวันพุธที่ 22 มิถุนายน พ.ศ. 2447 ที่วังติดกับวัดเชตุพน ทรงสำเร็จการศึกษาจากโรงเรียนนายร้อย แล้วเข้ารับราชการในกรมทหารราบที่ 1 รักษาพระองค์ ภายหลังได้ทรงลาออกมาประกอบอาชีพส่วนพระองค์ หม่อมเจ้าวรศักดิเดชอุดม เสกสมรสกับหม่อมราชวงศ์สดศรี สวัสดิกุล และหม่อมพัฒนา มีบุตรธิดาทั้งสิ้น 11 คน หม่อมเจ้าวรศักดิเดชอุดม ถึงชีพิตักษัยด้วยโรคหอบเรื้อรัง เมื่อ 10 กุมภาพันธ์ พ.ศ. 2524 พระชันษา 76 ปี 8 เดือน</doc>
