<doc id="357086" url="https://th.wikipedia.org/wiki?curid=357086" title="วัดบึงทองหลาง">วัดบึงทองหลาง วัดบึงทองหลาง เป็นวัดสังกัดคณะสงฆ์มหานิกาย ตั้งอยู่เลขที่ 1155 ถนนลาดพร้าว 101 วัดบึงทองหลาง แขวงคลองจั่น เขตบางกะปิ กรุงเทพมหานคร เป็นวัดที่มีอดีตเกจิคณาจารย์อย่างพระครูธรรมสมาจารย์ (พัก ธมฺมทตฺโต) ศิษย์สำนักวัดสุทัศนเทพวรารามราชวรมหาวิหาร โดยสมเด็จพระวันรัต (แดง สีลวฑฺฒโน) ในฐานะพระอุปัชฌาย์ และพระศรีสมโพธิ (แพ ติสสเทวมหาเถร {พ.ศ.2399-2487} ที่ต่อมาได้รับการสถาปนาขึ้นเป็นสมเด็จพระสังฆราช เป็นพระกรรมวาจาจารย์ ได้ส่งพระภิกษุพัก ธมฺมทตฺโต ในขณะนั้น มาพัฒนา ปกครองดูแลวัดบึงทองหลางในอดีต และพระครูธรรมสมาจารย์ (พัก ธมฺมทตฺโต) ได้วางรากฐานและพัฒนาวัดบึงทองหลางให้มีความเจริญก้าวหน้า ดังเช่นปัจจุบันประวัติ ประวัติ. ตามประวัติวัดบึงทองหลางไม่ปรากฏหลักฐานในเชิงเอกสารอย่างชัดเจน เท่าที่พอสืบค้นได้พบว่าวัดบึงทองหลาง เป็นวัดที่อยู่ห่างไกลความเจริญและเป็นวัดที่อยู่ในถิ่นทุรกันดาร ตั้งอยู่บนที่ราบลุ่มน้ำท่วมถึงตลอดทั้งปี ใช้ทำประโยชน์อะไรไม่ได้เลย ต่อมามีพระภิกษุธุดงค์มาปักกลดอาศัยปฏิบัติธรรม ชาวบ้านจึงได้พากันมาทำบุญ ประหนึ่งเป็นจุดศูนย์รวมศรัทธา เมื่อมีพระธุดงค์สลับผ่านไปมาบ่อย ๆ ชาวบ้านจึงมาทำบุญและช่วยกันสร้างกุฎิสงฆ์ให้ท่านพักอยู่ โดยนายนิ่มและนางทองอยู่ เป็นผู้มอบถวายที่ดินให้สร้างเป็นสำนักสงฆ์ขึ้น เมื่อประมาณ พ.ศ. 2419 และชาวบ้านก็ได้ร่วมมือกันสร้างอุโบสถขึ้นมา เมื่อประมาณปี พ.ศ. 2430 พร้อมทั้งช่วยกันทำนุบำรุงรักษาวัดให้พัฒนาเจริญสืบมาลำดับเจ้าอาวาสลำดับเจ้าอาวาส. 1. พระครูธรรมสมาจารย์ (พัก ธมฺมทตฺโต) ดำรงตำแหน่ง พ.ศ. 2460- พ.ศ. 2501 2. พระครูพิศาลวิริยคุณ (สิงห์โต ติสฺโส) ช่วงเวลาดำรงตำแหน่ง พ.ศ. 2501- พ.ศ. 2547 3. พระครูสุจิตวิมล (จวง สุจิตฺโต) ดำรงตำแหน่ง พ.ศ. 2547 - ปัจจุบัน- สถิติพระภิกษุผู้อยู่จำพรรษา ของวัดบึงทองหลางปฏิทินกิจกรรม ตลอดทั้งปีปฏิทินกิจกรรม ตลอดทั้งปี. - มกราคม 1 มกราคม ทำบุญตักบาตรวันขึ้นปีใหม่ - กุมภาพันธ์ มาฆบูชา (ขึ้น 15 ค่ำ เดือน 3) - มีนาคม ทำบุญวันตรุษไทย (แรม 15 ค่ำ เดือน 4) - เมษายน งานประจำปีปิดทองพระ/ไหว้หลวงปู่พัก (ขึ้น 5 ค่ำ เดือน 5 ของทุกปี) - เมษายน 13 เมษายน ทำบุญวันสงกรานต์ สรงน้ำพระ ทำบุญอุทิศบรรพบุรุษ - พฤษภาคม วันวิสาขบูชา (ขึ้น 15 ค่ำ เดือน 6) - พฤษภาคม เทศน์มหาชาติ (วันวิสาขบูชา ขึ้น 15 ค่ำ เดือน 6) - กรกฎาคม อาสาฬหบูชา (ขึ้น 15 ค่ำ เดือน 8) - กรกฎาคม เข้าพรรษา (แรม 1 ค่ำ เดือน 8) - ก.ค.-ต.ค. ทำบุญตักบาตรทุกวันพระ (ตลอดพรรษา) - กันยายน วันบูรพาจารย์ ทำบุญอุทิศหลวงปู่พัก ธมฺมทตฺโต อดีตเจ้าอาวาส - ตุลาคม ทำบุญวันออกพรรษา (ขึ้น 15 ค่ำ เดือน 11) - ตุลาคม ทอดกฐิน (วันอาทิตย์แรกนับแต่วันออกพรรษา) - พฤศจิกายน ลอยกระทง (ขึ้น 15 ค่ำ เดือน 12) - ธันวาคม 31 มกราคม สวดมนต์ข้ามปี - ตลอดทั้งปี สมาทานถือศีลอุโบสถ (ทุกวันพระ) - ตลอดทั้งปี สวดมนต์ ปฏิบัติธรรม ทุกวันศุกร์-เสาร์ - ตลอดทั้งปี ปฏิบัติธรรมประจำเดือน (1-10 ของทุกเดือน)</doc>
