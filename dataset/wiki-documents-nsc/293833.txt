<doc id="293833" url="https://th.wikipedia.org/wiki?curid=293833" title="เจ้าหญิงนูร์ ปาห์ลาวี">เจ้าหญิงนูร์ ปาห์ลาวี เจ้าหญิงนูร์ ปาห์ลาวี (เปอร์เซีย:نور پهلوی) (ประสูติ 3 เมษายน ค.ศ. 1992-) เป็นพระธิดาในเจ้าชายเรซา ปาห์ลาวี มกุฎราชกุมารแห่งอิหร่าน กับเจ้าหญิงยัสมิน ปาห์ลาวี มกุฎราชกุมารีแห่งอิหร่าน ซึ่งเป็นผู้อ้างสิทธิในราชบัลลังก์ของประเทศอิหร่าน ต่อจากพระเจ้าชาห์ โมฮัมหมัด เรซา ปาห์ลาวี ผู้เป็นพระอัยกาของเจ้าหญิงพระประวัติ พระประวัติ. เจ้าหญิงนูร์ ปาห์ลาวี ประสูติเมื่อวันที่ 3 เมษายน ค.ศ. 1992 ในสหรัฐอเมริกา เป็นพระธิดาในเจ้าชายเรซา ปาห์ลาวี มกุฎราชกุมารแห่งอิหร่าน กับเจ้าหญิงยัสมิน ปาห์ลาวี มกุฎราชกุมารีแห่งอิหร่าน เนื่องจากพระราชวงศ์อิหร่าน ได้เสด็จลี้ภัยจากการเปลี่ยนแปลงระบอบการปกครองของประเทศอิหร่าน ที่เปลี่ยนเป็นสาธารณรัฐอิสลาม ใน ค.ศ. 1979 เจ้าหญิงนูร์จึงยังไม่เคยกลับไปยังดินแดนมาตุภูมิตั้งแต่แรกประสูติเลย เจ้าหญิงนูร์มีพระขนิษฐาด้วยกัน 2 พระองค์ คือ เจ้าหญิงอีมาน ปาห์ลาวี และเจ้าหญิงฟาราห์ ปาห์ลาวี ปัจจุบันเจ้าหญิงนูร์ทรงสำเร็จการศึกษาในปี ค.ศ. 2009 จากโรงเรียนมัธยมในรัฐแมริแลนด์ สหรัฐอเมริกา เจ้าหญิงสามารถรับสั่งเป็นภาษาเปอร์เซีย ภาษาฝรั่งเศส ภาษาอังกฤษ และภาษาอาหรับ</doc>
