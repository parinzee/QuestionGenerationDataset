<doc id="388913" url="https://th.wikipedia.org/wiki?curid=388913" title="ปนตียานัก">ปนตียานัก ปนตียานัก () เป็นเมืองหลวงของจังหวัดกาลีมันตันตะวันตก อินโดนีเซีย เป็นเมืองอุตสาหกรรมขนาดกลาง ตั้งอยู่บนเกาะบอร์เนียว ที่ปากลำน้ำสายเล็ก ๆ ทางเหนือของดินดอนสามเหลี่ยมปากแม่น้ำกาปูอัส เมืองปนตียานักมีพื้นที่ 107.82 กม² เมืองนี้ตั้งอยู่ในแหล่งปลูกมะพร้าว พริกไทย ข้าวเจ้า ยาสูบและอ้อย ส่งยาง น้ำตาล และน้ำมันปาล์มเป็นสินค้าออก เมืองนี้ก่อตั้งเมื่อ ค.ศ. 1772 เป็นเมืองหลวงของรัฐสุลต่านซึ่งบริษัทอินเดียตะวันออกของฮอลันดาให้การสนับสนุน ต่อมาได้กลายเป็นเมืองท่าส่งออกทองคำที่สำคัญของเกาะบอร์เนียว</doc>
