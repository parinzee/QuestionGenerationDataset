<doc id="468985" url="https://th.wikipedia.org/wiki?curid=468985" title="มหาประลัยคนเกราะเหล็ก 3">มหาประลัยคนเกราะเหล็ก 3 มหาประลัยคนเกราะเหล็ก 3 () เป็นภาพยนตร์ซูเปอร์ฮีโรอเมริกัน ที่ออกฉายในปี พ.ศ. 2556 ที่สร้างจากหนังสือการ์ตูนของมาร์เวลเรื่อง "ไอรอนแมน" สร้างโดยมาร์เวลสตูดิโอและพาราเมาต์พิกเจอส์ เป็นภาคภาคต่อของภาพยนตร์ ไอรอนแมน (พ.ศ. 2551) และ ไอรอนแมน 2 (พ.ศ. 2553) ภาคนี้กำกับโดยเชน แบล็ค นำแสดงโดยโรเบิร์ต ดาวนีย์ จูเนียร์ ในบทโทนี สตาร์ก และยังเป็นทีรู้จักในนาม ไอรอนแมน มหาเศรษฐีใจบุญพ่อค้าอาวุธแห่งบริษัท สตาร์ก อินดัสตรี้ คราวนี้เขาได้ถูกศัตรูทำลายโลกส่วนตัวของเขาเขาจึงออกตามหาคนที่ต้องรับผิดชอบกับเรื่องที่เกิดขึ้น ภาพยนตร์ฉายในสหรัฐอเมริกาวันที่ 3 พฤษภาคม พ.ศ. 2556เรื่องย่อ เรื่องย่อ. โทนี่ สตาร์ค/ไอรอน แมน อัจฉริยะนักอุตสาหกรรมสุดเกรียน ตกอยู่ภายใต้หลุมพรางของศัตรูผู้ไม่รู้จักขอบเขตของคำว่าโหดร้าย เมื่อสตาร์คพบว่าโลกส่วนตัวของเขาได้ถูกทำลายลงด้วยเงื้อมมือของศัตรูเหล่านั้น เขาจึงออกตามล่าคนที่ต้องรับผิดชอบกับเหตุการณ์ที่เกิดขึ้นแบบพลิกแผ่นดิน ในทุกย่างก้าวของการเดินทางครั้งนี้ คือการทดสอบความเข้มแข็งของเขา เมื่อหลังชนฝา สตาร์คเอาตัวรอดมาได้โดยอุปกรณ์ต่าง ๆ ของเขาเอง สิ่งที่พึ่งพาได้ในตอนนี้ก็คือความเป็นนักประดิษฐ์และสัญชาตญาณ เพื่อจะปกป้องคนที่เขารัก เมื่อเขาลุกขึ้นสู้อีกครั้ง สตาร์คจึงได้พบกับคำตอบของคำถามที่คอยหลอกหลอนเขามาโดยตลอดว่า คนสร้างชุดเกราะหรือชุดเกราะสร้างคนกันแน่?นักแสดงการสร้าง การสร้าง. หลังจาก ไอรอนแมน 2 ออกฉายไปในเดือนพฤษภาคม 2553, ต่อมา ในเดือนธันวาคม 2553 จอน แฟฟโรว์ ผู้กำกับ ไอรอนแมนสองภาคก่อนหน้านี้ ตัดสินใจที่จะไม่กลับมากำกับ ไอรอนแมน 3 แต่ยินดีที่จะกลับมารับบท แฮปปี้ โฮแกน และเป็นผู้อำนวยการผลิต. ในเดือนกุมภาพันธ์ 2554 เชน แบล็ค ได้เข้ามาเจรจาในการกำกับและเขียนบทภาพยนตร์, ต่อมาในเดือนมีนาคม ดรูว์ เพียร์ซ ได้รับการว่าจ้างที่จะร่วมเขียนบทภาพยนตร์.การออกฉายและรายได้ การออกฉายและรายได้. ไอรอนแมน 3 ฉายรอบปฐมทัศน์โลกที่กรุงปารีส ประเทศฝรั่งเศส เมื่อวันที่ 14 เมษายน 2556 และเข้าฉายในประเทศไทยในวันที่ 1 พฤษภาคม 2556 ก่อนสหรัฐอเมริกา 2 วัน โดยทำรายได้เปิดตัว 47 ล้านบาท เป็นภาพยนตร์ทำรายได้ในประเทศไทย ณ วันเปิดตัวสูงสุด ซึ่งเดิมตำแหน่งนี้เป็นของ ทรานส์ฟอร์มเมอร์ส 3 และในตอนนี้ไอเอิร์นแมน 3 ทำรายได้ทั่วโลก 1.2 พันล้านดอลลาร์สหรัฐ</doc>
