<doc id="61168" url="https://th.wikipedia.org/wiki?curid=61168" title="การมัลติเพล็กซ์แบบแบ่งเวลา">การมัลติเพล็กซ์แบบแบ่งเวลา การมัลติเพล็กซ์แบบแบ่งเวลา () เป็นการแบ่งเวลาในการใช้สายส่งเพื่อใช้ส่งข้อมูล เหมาะกับสัญญาณข้อมูลแบบดิจิตอล เนื่องจากสัญญาณดิจิตอลมีช่วงเวลาที่แน่นอนของบิตแต่ละบิต จึงทำให้สามารถมัลติเพล็กซ์แบบแบ่งเวลาให้มีความสอดคล้องกับเวลาของบิตได้ โดยอาจคิดเป็นอัตราเร็วของบิตได้คือ สัญญาณที่มีอัตราเร็วต่ำหลายๆ สัญญาณสามารถนำมามัลติเพล็กซ์รวมกันเป็นสัญญาณที่มีอัตราบิตสูงขึ้นได้ ซึ่งการมัลติเพล็กซ์แบบแบ่งเวลา ยังสามารถแบ่งออกเป็น “การมัลติเพล็กซ์แบบแบ่งเวลาในแบบซิงโครนัส” และ “การมัลติเพล็กซ์แบบแบ่งเวลาในรูปแบบสถิติ”ประเภทของการมัลติเพล็กซ์แบบแบ่งเวลาการมัลติเพล็กซ์แบบแบ่งเวลาในรูปแบบซิงโครนัส ประเภทของการมัลติเพล็กซ์แบบแบ่งเวลา. การมัลติเพล็กซ์แบบแบ่งเวลาในรูปแบบซิงโครนัส. การมัลติเพล็กซ์แบบแบ่งเวลาในรูปแบบซิงโครนัส () Sync TDM จะอนุญาตให้ข้อมูลจากแต่ละแหล่งมาหมุนเวียนเพื่อส่งข้อมูลไปบนสายส่งข้อมูลความเร็วสูง Sync TDM จะให้ชิ้นส่วนของข้อมูล เช่น ไบต์ข้อมูล จากอุปกรณ์ส่งผ่านไปยังสายส่งข้อมูลความเร็วสูง จากนั้นก็ให้อุปกรณ์ที่จะอินพุตในลำดับถัดไปส่งไบต์ข้อมูลผ่านสายส่งข้อมูลความเร็วสูงหมุนเวียนต่อไปเรื่อยๆ หากสถานีผู้ส่งบางสถานีไม่ต้องการส่งข้อมูลในช่วงเวลาขณะนั้น ซึ่งเรียกว่าอยู่ในสถานะ Idle มัลติเพล็กเซอร์ก็จะทำการส่งสล๊อต (Slot) ข้อมูลของสถานีที่ Idle ผ่านสายส่งข้อมูลด้วยความเร็วสูง โดยสล๊อตดังกล่าวนี้จะเป็นสล๊อตว่าง ซึ่งการส่งสล๊อตว่างออกไปก็เพื่อจุดประสงค์ให้คงลำดับเหมือนเดิม โดยตัวอย่างการซิงโครนัสทีดีเอ็มที่นิยมใช้กันในปัจจุบัน เช่น T-1 Multiplexing, ISDN Multiplexing และ SONETการมัลติเพล็กซ์แบบแบ่งเวลาในรูปแบบสถิติ การมัลติเพล็กซ์แบบแบ่งเวลาในรูปแบบสถิติ. การมัลติเพล็กซ์แบบแบ่งเวลาในรูปแบบสถิติ () หรือ อะซิงโครนัสทีดีเอ็ม () เป็นการมัลติเพล็กซ์เชิงสถิติที่ข้อมูลสามารถส่งร่วมกันบนสายในลักษณะแบบแบ่งเวลาตามความต้องการ (On-Demand) เพื่อหลีกเลี่ยงการสูญเสียสล๊อตว่างเปล่าของสถานีที่ไม่มีการส่งข้อมูล ดังนั้น ข้อมูลที่ส่งจะถูกส่งไปยังสายเฉพาะสถานีที่ต้องการส่งข้อมูลเท่านั้น โดยสถานีที่ Idle จะไม่มีการส่งสล๊อตว่างเปล่าออกมาบนสายส่ง ซึ่งในการส่งข้อมูลของแต่ละสถานีจะมีการใส่ Address ของสถานีส่งเข้าไปด้วย ซึ่งจะทำให้ฝ่ายรับนั้นรับรู้ได้ว่า ข้อมูลที่ส่งมานั้นมาจากสถานีใด จากรูป แสดงให้เห็นถึงสถานีคอมพิวเตอร์ 3 สถานี ได้มีการแชร์ลิงก์ข้อมูลด้วยการมัลติเพล็กซ์แบบแบ่งเวลาในรูปแบบสถิติ โดยกำหนดให้ขนาดของเฟรมหนึ่งสามารถบรรจุข้อมูลได้เพียง 3 สล๊อต ซึ่งจะส่งในลักษณะเรียงลำดับจาก 1 ถึง 3 และทำการบรรจุ Address ไปกับข้อมูลเพื่อส่งไปยังสายส่งข้อมูลความเร็วสูง</doc>
