<doc id="3927" url="https://th.wikipedia.org/wiki?curid=3927" title="ภาษาคาซัค">ภาษาคาซัค ภาษาคาซัค (Kazakh, Kazak, Qazaq, Қазақ тілі, Qazaq tili: คาซัค ติลิ) เป็นภาษากลุ่มเตอร์กิก ที่มีรหัส ISO 639 ว่า kaz และ kk ภาษาคาซัคเป็นหนึ่งในภาษาราชการของประเทศคาซัคสถาน และนอกจากนี้ยังมีคนพูดภาษานี้ในอัฟกานิสถาน จีน อิหร่าน คีร์กีซสถาน มองโกเลีย รัสเซีย ทาจิกิสถาน ตุรกี เติร์กเมนิสถาน ยูเครน และอุซเบกิสถาน ในเยอรมนีมีคนที่พูดภาษาคาซัคตั้งแต่ครึ่งหลังของคริสต์ศตวรรษที่ 20 เป็นต้นมา ทั่วโลกมีคนพูดภาษาคาซัคเป็นภาษาแม่ประมาณ 6.5 ล้านคน เขียนโดยใช้อักษรซีริลลิก อักษรละติน (ในตุรกี) และอักษรอาหรับที่มีการดัดแปลง (ในประเทศจีน อิหร่าน และอัฟกานิสถาน)การแพร่กระจายทางภูมิศาสตร์ การแพร่กระจายทางภูมิศาสตร์. ภาษาคาซัคเป็นภาษาที่ผู้พูดกระจายในแถบเทือกเขาเทียนชาน ไปจนถึงเทือกเขายูราล เป็นภาษาราชการของประเทศคาซัคสถาน ซึ่งมีผู้พูดเกือบสิบล้านคน นอกจากนั้นมีผู้พูดภาษาคาซัคในจีนราว 2 ล้านคน ในรัสเซียมีราว 560,000 คนและในมองโกเลียมีน้อยกว่า 200,000 คน นอกจากนี้ ยังมีผู้พูดกระจายอยู่ในส่วนต่างๆของเอเชียกลาง ที่เคยรวมอยู่ในสหภาพโซเวียต และในอัฟกานิสถาน อิหร่านและอื่นๆ มีผู้พูดภาษาคาซัคบางส่วนอยู่ในเยอรมันซึ่งอพยพไปจากตุรกีเมื่อ พ.ศ. 2513ระบบการเขียน ระบบการเขียน. การเขียนภาษาคาซัคเริ่มตั้งแต่พุทธศตวรรษที่ 7 โดยภาษาคาซัคยุคโบราณ เขียนด้วยอักษรออร์คอน มีอักษร 24 ตัว ภาษาคาซัคสมัยใหม่เขียนด้วยอักษรซีริลลิก อักษรละตินและอักษรอาหรับ ปัจจุบัน ภาษาคาซัคเขียนด้วยอักษรซีริลลิก โดยอักษรซีริลลิกที่ใช้ในภาษาคาซัคเป็นอักษรรัสเซียที่มีอักษรเพิ่มขึ้นมา 9 ตัว: Ә, Ғ, Қ, Ң, Ө, Ұ, Ү, Һ, İ ในขณะที่ผู้พูดภาษาคาซัคในจีนยังคงเขียนด้วยภาษาอาหรับแบบที่คล้ายกับอักษรอาหรับสำหรับภาษาอุยกูร์ ในเดือนตุลาคม พ.ศ. 2549 นูร์ซุลตัน นาซาร์บายิฟ ประธานาธิบดีของคาซัคสถานเสนอให้ใช้อักษรละตินเป็นอักษรราชการแทนอักษรซีริลลิกในคาซัคสถาน รัฐบาลคาซัคสถานได้ประกาศในเดือนกันยายน พ.ศ. 2550 ว่าคาซัคสถานจะปรับมาใช้อักษรละตินภายใน 10-12 ปี โดยใช้งบประมาณราว 300 ล้านดอลลาร์สหรัฐสัทวิทยา สัทวิทยา. ภาษาคาซัคมีการเปลี่ยนเสียงสระระหว่างสระหน้าและสระหลัง โดยมีข้อยกเว้นสำหรับคำบางคำที่เป็นคำยืมจากภาษาอื่น มีระบบการเปลี่ยนเสียงของสระห่อริมฝีปากแบบภาษาคีร์กิซแต่มีการใช้น้อยกว่าพยัญชนะ พยัญชนะ. หน่วยเสียงพยัญชนะมี 18 เสียงสระ สระ. ภาษาคาซัคมีหน่วยเสียงสระ 9 เสียง เป็นสระประสม 3 เสียงไวยากรณ์ประโยค ไวยากรณ์. ประโยค. การเรียงคำในประโยคเป็นแบบประธาน-กรรม-กริยา มีการใช้ปัจจัยแบบรูปคำติดต่อการก การก. ภาษาคาซัคมี 7 การกสรรพนาม สรรพนาม. ภาษาคาซัคมีสรรพนามแทนบุคคล 8 คำกาล/จุดมุ่งหมาย/มาลา กาล/จุดมุ่งหมาย/มาลา. ภาษาคาซัคมีรุปแบบผมสมของกาล จุดมุ่งหมาย และมาลาผ่านการใช้รูปแบบของกริยาที่หลากหลาย หรือผ่านระบบกริยาช่วยหรืออาจเรียกว่ากริยาอ่อน</doc>
