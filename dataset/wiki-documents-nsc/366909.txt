<doc id="366909" url="https://th.wikipedia.org/wiki?curid=366909" title="ธนวรรธน์ วรรธนะภูติ">ธนวรรธน์ วรรธนะภูติ ธนวรรธน์ วรรธนะภูติ ชื่อเล่น โป๊ป เกิดเมื่อวันที่ 27 ธันวาคม พ.ศ. 2525 เป็นนักแสดงชาวไทย มีผลงานแสดงละครโทรทัศน์ ทางไทยทีวีสีช่อง 3 โดยมีผลงานละครสร้างชื่อ เรื่อง ดอกส้มสีทอง คุณชายปวรรุจ สามีตีตรา และ บุพเพสันนิวาส ประชาชนตั้งให้เป็นคู่ขวัญ กับ ราณี แคมเปน หรือ รู้จักกันในชื่อ เบลล่า ราณีประวัติชีวิตช่วงแรก ประวัติ. ชีวิตช่วงแรก. ธนวรรธน์ วรรธนะภูติ (อ่านว่า ทะ-นะ-วัด วัด-ทะ-นะ-พู-ติ) ชื่อเดิมคือ ธนะ วรรธนะภูติ ชื่อเล่น "โป๊ป" ชื่อเล่นนั้นพ่อตั้งให้ เพราะตอนที่เกิดนั้นสมเด็จพระสันตะปาปาจอห์น ปอลที่ 2 เสด็จเยือนประเทศไทย ธนวรรธน์มีพี่น้อง 2 คน โดยเขาเป็นลูกคนที่ 2 และมีพี่สาว 1 คน จบการศึกษาระดับประถมศึกษาจากโรงเรียนไผทอุดมศึกษา มัธยมศึกษาตอนต้นจากโรงเรียนหอวัง ระดับปวช. จากวิทยาลัยช่างศิลป และจบการศึกษาระดับปริญญาตรี สาขานิเทศศิลป์ คณะสถาปัตยกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง หลังจบการศึกษามาในช่วงแรก โป๊ป ธนวรรธน์ทำงานประจำที่บริษัทโมเดิร์นฟอร์ม ในตำแหน่งคอมพิวเตอร์กราฟิก เป็นเวลา 5 เดือน เมื่อชนะการประกวด "โครงการตามล่าหาจะเด็จ" (ผู้ชนะสิบทิศ) จึงลาออกมาเพือเตรียมตัวรับบทดังกล่าว ในเวลาว่างเขาเคยเป็นครูสอนศิลปะในโครงการ To Be Number One และโค้ชสอนฟุตบอลให้กับเด็ก ๆอาชีพงานช่วงแรก อาชีพ. งานช่วงแรก. โป๊ป ธนวรรธน์เริ่มเข้าสู่วงการบันเทิงเมื่อปี พ.ศ. 2549 ด้วยการชนะการประกวด "โครงการตามหาจะเด็ด" เพื่อรับบท "จะเด็ด" ในละครเรื่อง ผู้ชนะสิบทิศ ทางช่อง 9 แต่สุดท้ายโปรเจกต์ละครเรื่องนี้ก็ถูกยกเลิกไป จากจุดนั้นก็ทำให้เขาได้มาเป็นลูกศิษย์ของท่านมุ้ย (หม่อมเจ้าชาตรีเฉลิม ยุคล) จนในที่สุด โป๊ป ธนวรรธน์ก็ได้แสดงภาพยนตร์เรื่องแรก คือเรื่อง ตำนานสมเด็จพระนเรศวรมหาราช ภาค ๓ ยุทธนาวี โดยรับบทเป็น "ขุนรามเดชะ" แต่ด้วยระยะเวลาการถ่ายทำที่นาน ทำให้มีภาพยนตร์เรื่องที่ 2 เขารับบทเป็นพระเอกเต็มตัวในเรื่อง รักที่รอคอย คู่กับรัชวิน วงศ์วิริยะ ได้ออกฉายก่อนในปี 2552 และรับบทเป็นพระเอกอีกครั้งกับภาพยนตร์เรื่อง รักละไมล์ ในบท "แดน" คู่กับนางเอกสาวหน้าใหม่ สิรี ลูเธอร์ แต่ก็มีเหตุให้หนังไม่ได้เข้าฉาย ต่อมาโป๊ป ธนวรรธน์ก็ได้มาแสดงละครเรื่องแรกกับทางช่อง TPBS โดยรับบทเป็น "หมอกานต์" คู่กับ สาวิตรี สุทธิชานนท์ ในละครเรื่อง เขาชื่อกานต์ ซึ่งถ่ายทำเสร็จสิ้นแล้วแต่ไม่ได้ออกอากาศวงการบันเทิง (2554-ปัจจุบัน) วงการบันเทิง (2554-ปัจจุบัน). โป๊ป ธนวรรธน์ เข้ามาสู่การเป็นนักแสดงช่อง 3 จากบทบาท"รวี" ในภาพยนตร์ รักที่รอคอย ทำให้ทางผู้ใหญ่ช่อง 3 สนใจและติดต่อให้มาเซ็นสัญญาเป็นนักแสดงกับทางช่อง 3 โดยระยะแรกโป๊ป ธนวรรธน์เซ็นสัญญากับทางช่อง 3 เป็นระยะเวลา 3 ปี และปัจจุบันโป๊ป ธนวรรธน์ ได้ต่อสัญญากับทางช่อง 3 เป็นครั้งที่สองแล้ว ผลงานเรื่องแรกของเค้า ถูกวางตัวให้แสดงบท "ชาลี" ในละครเรื่อง เคหาสน์สีแดง แต่ด้วยความตั้งใจที่จะบวชตามที่วางแผนไว้ ทำให้ต้องปฏิเสธละครเรื่องนี้ไป ละครเรื่องแรกที่โป๊ป ธนวรรธน์มาแสดงกับทางช่อง 3 คือละครเรื่อง ดอกส้มสีทอง โดยรับบท "นัท" ซึ่งบทนี้ถือเป็นการแจ้งเกิดให้กับเขาในฐานะนักแสดงช่อง 3 อย่างเต็มตัว และได้เป็นพระเอกช่อง 3 เรื่องแรกคือ "วิ้งส์ เจ้าเสน่ห์" ซึ่งเป็นละครเป็นจบในตอน รับบทเป็น "โจ๊ก" แต่ด้วยปัจจัยของเวลาที่ออกอากาศทำให้ไม่เป็นที่จดจำเท่าไร ในปี 2556 โป๊ป ธนวรรธน์ได้รับโอกาสให้ร่วมงานในละครฉลองครบรอบ 43 ปี ไทยทีวีสีช่อง 3 สุภาพบุรุษจุฑาเทพ ตอน คุณชายปวรรุจ ในบทบาท "หม่อมราชวงศ์ปวรรุจ จุฑาเทพ (คุณชายรุจ)" หลังจากซีรีส์เรื่องนี้ออกอากาศก็ประสบความสำเร็จอย่างมาก สำหรับบทนี้เขาได้รับรางวัลโทรทัศน์ทองคำ ในสาขานักแสดงนำชายดีเด่นด้วย ในปี 2557 เขาได้แสดงละครเรื่อง สามีตีตรา ในบทบาท "หม่อมหลวงพิศุทธื์" ละครเรื่องนี้ทำให้เขามีเริ่มมีชื่อเสียงมากขึ้น ปีเดียวกันเขากลับมาร่วมงานกับนิษฐา จิรยั่งยืนอีกครั้งในเรื่อง รักออกฤทธิ์ โดยรับบทเป็น "โจ" ในปี 2558 เขาแสดงละครพีเรียดรักตลก เรื่อง สะใภ้จ้าว คู่กับ พิจักขณา วงศารัตนศิลป์ ในปี 2560 เขาได้กลับมาพบกับ นิษฐา จิรยั่งยืน อีกครั้งรับบทเป็นลุงเต็งในละครคอเมนดี้เรื่อง พ่อยุ่งลุงไม่ว่าง ในปี 2561 ได้รับบทเป็น หมื่นสุนทรเทวา หรือที่เราเรียกติดปากกันว่า คุณพี่หมื่น ในเรื่อง บุพเพสันนิวาส คู่กับ ราณี แคมเปน ที่รับบทเป็นการะเกดและเกดสุรางค์ในร่างเดียวกัน เป็นละครที่มีเรตติ้งสูงสุดในยุคดิจิตอล แล้วได้พลิกบทบาททางการแสดงครั้งสำคัญในเรื่อง ข้ามสีทันดร ในบทบาท เที่ยงวัน ชายหนุ่มที่มีอดีตซึ่งเคยติดเฮโรอีนเป็นเวลานานถึง 10 ปีผลงานละครโทรทัศน์ผลงาน. ละครโทรทัศน์. - ละครโทรทัศน์รอออกอากาศทาง สถานีโทรทัศน์ไทยพีบีเอสภาพยนตร์ละครซิทคอมคอนเสิร์ตคอนเสิร์ต. - 2560 LOVE IS IN THE AIR : CHANNEL3 CHARITY CONCERTเพลงเพลง. - เธอไม่ต้อง ost.รักออกฤทธิ์ - บุพเพสันนิวาส (Special Version) ost.บุพเพสันนิวาส Special Edition - ออเจ้าเอย (Special Version) ost.บุพเพสันนิวาส Special Editionรางวัล</doc>
