<doc id="918783" url="https://th.wikipedia.org/wiki?curid=918783" title="มิชชั่น:อิมพอสซิเบิ้ล ฟอลล์เอาท์">มิชชั่น:อิมพอสซิเบิ้ล ฟอลล์เอาท์ มิชชั่น:อิมพอสซิเบิ้ล ฟอลล์เอาท์ () เป็นภาพยนตร์โลดโผน/สายลับลำดับที่ 6 ในชุด กำกับ เขียนและร่วมอำนวยการสร้างโดยคริสโตเฟอร์ แมคควอร์รี นำแสดงโดยทอม ครูซ, รีเบกกา เฟอร์กูสัน, ไซมอน เพกก์, วิง เรมส์, อเล็ก บอลด์วิน, ฌอน แฮร์ริส, เฮนรี แควิลล์และแองเจลา แบสเซตต์ ภาพยนตร์มีกำหนดเข้าฉายในสหรัฐอเมริกา วันที่ 27 กรกฎาคม ค.ศ. 2018นักแสดงนักแสดง. - ทอม ครูซ รับบท อีธาน ฮันต์ - รีเบกกา เฟอร์กูสัน รับบท อิลซา เฟาสต์ - ไซมอน เพกก์ รับบท เบนจี ดันน์ - วิง เรมส์ รับบท ลูเธอร์ สติกเคลล์ - มิเชลล์ โมนาแฮน รับบท จูเลีย มี้ด-ฮันต์ - อเล็ก บอลด์วิน รับบท อลัน ฮันลีย์ - ฌอน แฮร์ริส รับบท โซโลมอน เลน - เฮนรี แควิลล์ รับบท ออกัสต์ วอล์กเกอร์ - วาเนสซา เคอร์บี - ชาน บรูก - แองเจลา แบสเซตต์การผลิต การผลิต. เดือนพฤษภาคม ค.ศ. 2015 เดอะแทร็กกิงบอร์ด รายงานว่าพาราเมาต์พิกเจอส์กำลังพัฒนา มิชชั่น:อิมพอสซิเบิ้ล 6 โดยจะได้ทอม ครูซ, เจ.เจ. แอบรัมส์, เดวิด เอลลิสันและดานา โกลด์เบิร์กกลับมาร่วมอำนวยการสร้าง ในเดือนกรกฎาคม ค.ศ. 2015 ครูซกล่าวในรายการ เดอะเดลีโชว์วิธจอน สจวต ว่าการถ่ายทำจะเริ่มในฤดูร้อน ค.ศ. 2016 เดือนพฤศจิกายน ค.ศ. 2015 คริสโตเฟอร์ แมคควอร์รียืนยันผ่านทวิตเตอร์ส่วนตัวว่าเขาจะกลับมาทำหน้าที่กำกับและเขียนบทอีกครั้ง เดือนธันวาคม ค.ศ. 2015 เว็บไซต์โชว์บิซ411 รายงานว่ารีเบกกา เฟอร์กูสันจะกลับมารับบทอิลซา เฟาสต์อีกครั้ง เดือนสิงหาคม ค.ศ. 2016 เดอะฮอลลีวูดรีพอร์เตอร์ รายงานว่าพาราเมาต์หยุดช่วงก่อนการผลิตของภาพยนตร์เรื่องนี้เนื่องจากปัญหาด้านผลประโยชน์กับครูซ แต่ต่อมาในเดือนกันยายน ค.ศ. 2016 มีการรายงานว่าปัญหาดังกล่าวได้รับการแก้ไขและการถ่ายทำจะเริ่มในฤดูใบไม้ผลิ ค.ศ. 2017 ด้านเจเรมี เรนเนอร์ ซึ่งปรากฏตัวตั้งแต่ กล่าวว่าเขาไม่แน่ใจว่าจะสามารถร่วมแสดงในภาคนี้ได้หรือไม่เนื่องจากติดถ่ายทำ การไม่ได้ปรากฏตัวในภาคนี้ของเรนเนอร์ได้รับการยืนยันในเดือนมีนาคม ค.ศ. 2017การถ่ายทำ การถ่ายทำ. การถ่ายทำเริ่มในเดือนเมษายน ค.ศ. 2017 ที่ปารีส มีการถ่ายทำในสถานที่ต่าง ๆ เช่น ลอนดอน, อินเดีย, นิวซีแลนด์และนอร์เวย์ ในเดือนสิงหาคม ปีเดียวกัน ครูซได้รับบาดเจ็บที่ขาขวาระหว่างถ่ายทำในลอนดอน ทำให้สตูดิโอประกาศพัก 9 สัปดาห์ ก่อนจะกลับมาถ่ายทำอีกครั้งช่วงต้นเดือนตุลาคม การถ่ายทำเสร็จสิ้นในเดือนมีนาคม ค.ศ. 2018 ที่สหรัฐอาหรับเอมิเรตส์ เดือนมกราคม ค.ศ. 2018 ภาพยนตร์ได้รับการประกาศชื่ออย่างเป็นทางการคือ Mission: Impossible – Fallout ตัวอย่างภาพยนตร์เผยแพร่ครั้งแรกในงานซูเปอร์โบวล์ครั้งที่ 52</doc>
