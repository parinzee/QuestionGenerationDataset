<doc id="865355" url="https://th.wikipedia.org/wiki?curid=865355" title="พระเจ้าราชวรวงศ์เธอ พระองค์เจ้านัดดา">พระเจ้าราชวรวงศ์เธอ พระองค์เจ้านัดดา พระเจ้าราชวรวงศ์เธอ พระองค์เจ้านัดดา (พ.ศ. 2339 — พ.ศ. 2400) พระราชธิดาพระองค์ที่ 5 ในสมเด็จพระบวรราชเจ้ามหาเสนานุรักษ์ประสูติแต่เจ้าจอมมารดาสำลีพระประวัติ พระประวัติ. พระเจ้าราชวรวงศ์เธอ พระองค์เจ้านัดดา ประสูติเมื่อพ.ศ. 2339 เป็นพระราชธิดาในสมเด็จพระบวรราชเจ้ามหาเสนานุรักษ์ประสูติแต่เจ้าจอมมารดาสำลี พระราชธิดาในสมเด็จพระเจ้ากรุงธนบุรี มีพระเชษฐา พระเชษฐภคินีร่วมเจ้าจอมมารดา 6 พระองค์ ในสมัยรัชกาลที่ 4 พระองค์เจ้านัดดาทรงร่วมกับพระองค์เจ้าขนิษฐา บูรณะวัดบวรมงคลราชวรวิหารซึ่งเป็นวัดที่สมเด็จพระบวรราชเจ้ามหาเสนานุรักษ์ พระราชบิดาของทั้งสองพระองค์ทรงสถาปนาเป็นพระอารามหลวง ทั้งยังทรงสร้างกุฏิถวายพระสงฆ์เพื่อเป็นการอุทิศส่วนกุศลแด่เจ้าจอมมารดาสำลี พระมารดาด้วย พระเจ้าราชวรวงศ์เธอ พระองค์เจ้านัดดา สิ้นพระชนม์ในรัชกาลที่ 4 เมื่อพ.ศ. 2400 พระชันษา 61 ปีพงศาวลี</doc>
