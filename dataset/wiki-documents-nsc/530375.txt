<doc id="530375" url="https://th.wikipedia.org/wiki?curid=530375" title="นรสิงห์ ลูกบ้านใหญ่">นรสิงห์ ลูกบ้านใหญ่ นรสิงห์ ลูกบ้านใหญ่ เป็นทั้งนักมวยไทยและนักมวยสากลชาวไทย มีชื่อจริงว่า จิระวัฒน์ หนูมาก เกิดเมื่อวันที่ 3 สิงหาคม พ.ศ. 2529 ที่อำเภอทุ่งหว้า จังหวัดสตูลประวัติ ประวัติ. นรสิงห์ชกมวยไทยครั้งแรกเมื่ออายุ 7 ขวบ เคยได้ตำแหน่งนักมวยยอดเยี่ยมสนามมวยลุมพินีเมื่อปี พ.ศ. 2549 และยังได้ตำแหน่งนักมวยไทยดีเด่นของการกีฬาแห่งประเทศไทย ในปีเดียวกันอีกด้วย โดยเคยเอาชนะคะแนน วันเฮง มีนะโยธิน ที่เมื่อหันมาชกมวยสากลอาชีพก็ได้แชมป์โลกในรุ่นสตอร์วเวท โดยสามารถชกให้วันเฮงลงไปนับได้ด้วย ด้วยความเป็นมวยหมัดหนัก แม้เจ้าตัวจะไม่ชอบมวยสากลอาชีพเลยก็ตาม แต่ทำให้ในปี พ.ศ. 2554 นรสิงห์หันมาชกมวยสากลอาชีพครั้งแรกในสังกัดก่อเกียรติกรุ๊ป ของ ก่อเกียรติ พนิชยารมณ์ ชกชนะรวด 3 ครั้ง จนกระทั่งในปี พ.ศ. 2555 ได้ชิงแชมป์รุ่นซูเปอร์ฟลายเวทของ WBA ASIa กับ ไมเคิล เอสโคเบีย นักมวยชาวฟิลิปปินส์ ผลการชก นรสิงห์ชนะน็อคในยกแรก ต่อจากนั้น ป้องกันตำแหน่งครั้งแรก เสมอ 12 ยก แดเนียลโล พีนา นักมวยชาวฟิลิปปินส์ เมื่อวันที่ 12 เมษายน พ.ศ. 2556 และถึงแม้ว่าจะหันมาชกมวยสากลอาชีพแล้วก็ตาม แต่นรสิงห์ก็ยังคงชกมวยไทยอยู่เช่นเดิม โดยชกสลับกันทั้งสองแบบชื่ออื่นชื่ออื่น. - นรสิงห์ ก่อเกียรติยิม (ลูกบ้านใหญ่)เกียรติประวัติมวยไทยเกียรติประวัติ. มวยไทย. - แชมป์รุ่นไลท์ฟลายเวท เวทีลุมพินี - แชมป์รุ่นฟลายเวท เวทีลุมพินีมวยสากลมวยสากล. - แชมป์ WBA ASIA รุ่นซูเปอร์ฟลายเวท- ชิง 14 ธันวาคม 2555 ชนะน็อคยกแรก ไมเคิล เอสโคเบีย (ฟิลิปปินส์) ที่ อำเภอไชยา จังหวัดสุราษฎร์ธานี - ป้องกันแชมป์ครั้งที่ 1, 12 เมษายน 2556 เสมอ ดานิโล่ พีน่า (ฟิลิปปินส์) ที่ เกาะพะงัน จังหวัดสุราษฎร์ธานี - ป้องกันแชมป์ครั้งที่ 2, 6 สิงหาคม 2556 ชนะน็อคยก 3 หลุยส์ โลโมลี่ (อินโดนีเซีย) ที่ จังหวัดสุรินทร์ - ป้องกันแชมป์ครั้งที่ 3, 11 กันยายน 2556 ชนะคะแนน ไฮเม่ คิวโตเรียโน่ (ฟิลิปปินส์) ที่ เทสโก้ โลตัส เอ็กซ์เพรส สนามบินน้ำ จังหวัดนนทบุรี - ป้องกันแชมป์ครั้งที่ 4, 22 พฤศจิกายน 2556 ชนะน็อคยกที่ 2 เฮรี่ อามอล (อินโดนีเซีย) ที่ ตลาดมีนบุรี กรุงเทพมหานคร - ป้องกันแชมป์ครั้งที่ 5, 13 มิถุนายน 2558 ชนะRTDยกที่ 8 ทอมมี่ ซีรัน (อินโดนีเซีย) ที่ วัดบ้านไร่ อ.วังน้ำเขียว จังหวัดนครราชสีมา - แชมป์ WBC เอเชีย รุ่นซูเปอร์ฟลายเวท- ชิง 8 สิงหาคม 2557 ชนะน็อคยกที่ 2 เกบอย แมนซาลาเยา (ฟิลิปปินส์) ที่ สะหวัน เวกัส โฮเต็ล สุวรรณเขต ประเทศลาว - ป้องกันแชมป์ครั้งที่ 1, 10 เมษายน 2558 ชนะน็อคยกที่ 3 จูเวนตุส บาก้า (อินโดนีเซีย) ที่ สะหวัน เวกัส โฮเต็ล สุวรรณเขต ประเทศลาว - ป้องกันแชมป์ครั้งที่ 2, 9 ตุลาคม 2558 ชนะน็อคยกที่ 2 คิชาง คิม (อินโดนีเซีย) ที่ ที่ว่าการอำเภอแม่เมาะ จังหวัดลำปาง</doc>
