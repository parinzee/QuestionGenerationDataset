<doc id="195367" url="https://th.wikipedia.org/wiki?curid=195367" title="เบน แอฟเฟล็ก">เบน แอฟเฟล็ก เบน แอฟเฟล็ก ( , Ben Elephant หรือชื่อเกิด Benjamin Géza Affleck-Boldt; เกิด 15 สิงหาคม ค.ศ. 1972) เป็นนักแสดงชายชาวอเมริกัน นักเขียนบทภาพยนตร์ ผู้กำกับภาพยนตร์ เป็นพี่ชายของเคซี แอฟเฟล็ก เป็นที่รู้จักในช่วงกลางทศวรรษ 1990 หลังจากมีส่วนเรื่องในภาพยนตร์เรื่อง Mallrats หลังจากนั้นได้รับรางวัลออสการ์จากบทภาพยนตร์ดั้งเดิมยอดเยี่ยมจากภาพยนตร์เรื่อง Good Will Hunting ในปี 1997 เขาได้ก้าวสู่วงการฮอลลีวูดในระดับแถวหน้า เป็นนักแสดงนำในหนังทุนสร้างสูงหลายเรื่องอย่างเช่น Armageddon, Pearl Harbor, Changing Lanes, The Sum of All Fears และ Daredevil เขามีความสัมพันธ์กับนักแสดง กวินเน็ธ พัลโทรว์ ในปี 1998 และกับนักร้อง นักแสดง เจนนิเฟอร์ โลเปซจนสื่อทั่วโลกเรียกทั้งคู่ว่า "เบนนิเฟอร์" หลังจากนั้นทั้งคู่ก็เลิกรากันในปี 2004 เขาเริ่มออกเดทกับเจนนิเฟอร์ การ์เนอร์ ทั้งคู่แต่งงานกันเมื่อเดือนมิถุนายน ค.ศ. 2005 และมีลูกด้วยกัน 3คน ลูกสาวคนแรกชื่อ ไวโอเลต แอน แอฟเฟล็ก (เกิดวันที่ 1 ธันวาคม 2005) ลูกสาวคนที่สองชื่อ เซราฟีน่า โรส เอลิซาเบธ แอฟเฟล็ก (เกิดวันที่ 6 มกราคม 2009) และลูกชายคนที่สามชื่อ ซามูเอล การ์เนอร์ แอฟเฟล็ก (เกิดวันที่ 27 กุมภาพันธ์ 2012) นอกจากนี้แอฟเฟล็กยังมีส่วนร่วมในกิจกรรมการเมืองและองค์กรไม่แสวงหารายได้ อย่าเช่น A-T Children's Project และยังได้ร่วมก่อตั้งบริษัทกับเพื่อนในวัยเด็กของเขา แม็ตต์ เดม่อน ชื่อบริษัท LivePlanetชีวิตช่วงแรก ชีวิตช่วงแรก. แอฟเฟล็ก เกิดในเบอร์เคเลย์ รัฐแคลิฟอร์เนีย เป็นบุตรชายของคริสทีน แอน "คริส" (สกุลเดิม โบลดต์ ลูกจ้างโรงเรียนเขตและครู กับทิโมธี แอฟเฟล็ก ผู้ให้คำแนะนำด้านยา, นักสังคมสงเคราะห์, ภารโรง, ช่างซ่อมรถ, บาร์เทนเดอร์ และอดีตนักแสดงที่เทียร์เตอร์คอมปานีออฟบอสตัน แม่ของแอฟเฟล็ก เข้าศึกษาที่มหาวิทยาลัยฮาร์วาด และยังสอนอยู่ที่โรงเรียนรัฐบาลเคมบริดจ์ เขามีน้องชายเป็นนักแสดงเช่นกันชื่อ เคซีย์ แอฟเฟล็ก เขามีเชื้อสายไอริชและสก็อต ครอบครัวเขาย้ายมาเคมบริดจ์ รัฐแมสซาชูเซตส์ เมื่อเขายังอายุน้อยอยู่ จนพ่อแม่เขาหย่าร้างกันในปี 1984 พออายุได้ 8 ปี แอฟเฟล็กได้พบกับเดมอน ที่อายุ 10 ขวบ เพื่อนที่อยู่ห่างกันไป 2 บล็อก ซึ่งทั้งคู่ต่อมาได้เข้าเรียนที่ Cambridge Rindge and Latin School ด้วยกัน ถึงแม้ว่าพวกเขาจะอายุต่างกัน แอฟเฟล็กเข้าเรียนต่อที่วิทยาลัยอ็อกซิเดนทอลคอลเลจ ในลอสแอนเจลิส และต่อมหาวิทยาแห่งเวอร์มอนต์ผลงานการกำกับผลงาน. การกำกับ. - Gone Baby Gone (2007) - The Town (2010) - Argo (2012) - Live By Night (2017)การแสดงการแสดง. - Good Will Hunting (1997) - Armageddon (1998) - Pearl Harbor (2001) - Daredevil (2004) - The Town (2010) - Argo (2012) - Runner Runner (2013) - Gone Girl (2014) - (2016) - The Accountant (2016) - Live by Night (2017) - Justice League (2017)</doc>
