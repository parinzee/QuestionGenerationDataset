<doc id="235424" url="https://th.wikipedia.org/wiki?curid=235424" title="วัฏฏะ คลาสสิฟายด์ส">วัฏฏะ คลาสสิฟายด์สประวัติ ประวัติ. บริษัท วัฏฏะ คลาสสิฟายด์ส จำกัด ก่อตั้งขึ้นในราวปี พ.ศ. 2542 โดยนายสมบูรณ์ อิชยาวรกุล อดีตผู้บริหาร บริษัท วัฏจักร จำกัด (มหาชน) และครีเอทีฟสิ่งพิมพ์เครือวัฏจักร เพื่อเปิดให้บริการโฆษณาย่อยครบวงจร ครอบคลุมทุกประเภทที่มีผู้สนใจใช้บริการในระดับสูง คือกลุ่มสมัครงาน, กลุ่มการศึกษา, กลุ่มอสังหาริมทรัพย์ และกลุ่มรถยนต์ หนังสือในเครือวัฏฏะออกวางแผงเป็นครั้งแรก ในช่วงต้นปี พ.ศ. 2542 (ค.ศ. 1999) โดยใช้ชื่อต่อท้ายว่า “2000” เพื่อตอบรับกับกระแสของสหัสวรรษใหม่ที่กำลังจะมาถึง และในวันที่ 1 พฤศจิกายน ปีเดียวกัน เครือวัฏฏะออกหนังสือพิมพ์รายวันเพิ่มอีกฉบับหนึ่ง โดยนำคอลัมน์บางส่วนตีพิมพ์ลงหนังสือฉบับอื่นในเครือด้วย เพื่อให้ผู้อ่านเกิดความรู้สึกคุ้มค่า ด้วยเนื้อหาที่หลากหลาย มิใช่เพียงโฆษณาย่อยเท่านั้น พร้อมกับเปลี่ยนชื่อต่อท้ายของหนังสือแนวโฆษณาย่อยกลุ่มแรก จาก 2000 เป็น “วันนี้” เพื่อให้ทันสมัย และเข้าชุดกับชื่อของหนังสือพิมพ์รายวันที่ออกมาใหม่ นอกจากนี้ วัฏฏะ คลาสสิฟายด์ส ยังเป็นผู้จัดงาน วัฏฏะมหกรรม เพื่อให้บริษัทห้างร้าน และสถาบันการศึกษาต่างๆ เช่าพื้นที่บูธรับสมัครพนักงานตำแหน่งต่างๆ ตลอดจนผู้สนใจศึกษาต่อด้วย ต่อมา ราวกลางปีถึงปลายปี พ.ศ. 2551 วัฏฏะ คลาสสิฟายด์ส เช่าเวลา 08.00-08.30 น. ในทุกวันอาทิตย์ จากสถานีวิทยุโทรทัศน์แห่งประเทศไทย (เอ็นบีที) ในขณะนั้น เพื่อผลิตรายการ โลกวันนี้ มีธรรมะ กับพระพยอม และตั้งแต่ช่วงปลายปี พ.ศ. 2554 เช่าเวลา 23.05-23.55 น. ต่อมาเปลี่ยนเป็นเวลา 22.30-23.15 น. ในทุกวันพุธ จากสถานีวิทยุโทรทัศน์แห่งประเทศไทย เพื่อผลิตรายการ ฅนไทยหายจน และต่อมา ในปี พ.ศ. 2560 ได้ผลิตรายการออนไลน์ถ่ายทอดสดผ่านเฟซบุ๊กเพจของโลกวันนี้ ในชื่อ "คืนวันสุข" โดยนับเป็นการขยายสายงาน ไปสู่ฐานะผู้ผลิตรายการโทรทัศน์อีกแขนงหนึ่งด้วยสิ่งพิมพ์และกิจการในเครือ สิ่งพิมพ์และกิจการในเครือ. ปัจจุบัน หนังสือโฆษณาย่อยในเครือวัฏฏะ มีส่วนแบ่งทางการตลาดเกินกว่าร้อยละ 50 ของตลาดโดยรวม อนึ่ง สิ่งพิมพ์และกิจการอื่นในเครือวัฏฏะทั้งหมด มีดังต่อไปนี้ข่าวและเหตุการณ์ปัจจุบันข่าวและเหตุการณ์ปัจจุบัน. - หนังสือพิมพ์โลกวันนี้ รายวัน- นิตยสารข่าวโลกวันนี้ วันสุข รายสัปดาห์สมัครงานสมัครงาน. - หนังสือพิมพ์แหล่งงานรายปักษ์ - นิตยสารงานวันนี้รายปักษ์ - นิตยสาร รับสมัครด่วนรายปักษ์- นิตยสารหางานหาง่ายรายปักษ์การศึกษาการศึกษา. - นิตยสารการศึกษาวันนี้อสังหาริมทรัพย์อสังหาริมทรัพย์. - นิตยสารอาคารวันนี้รถยนต์รถยนต์. - นิตยสารรถวันนี้รายปักษ์เว็บไซต์บริการโฆษณาย่อยและข้อมูลเนื้อหาเว็บไซต์บริการโฆษณาย่อยและข้อมูลเนื้อหา. - งานวันนี้ (สมัครงาน) - อีเลอร์นอีซีดอตคอม (การศึกษา) - นิตยสารอาคารวันนี้ (อสังหาริมทรัพย์) - รถวันนี้ (รถยนต์)</doc>
