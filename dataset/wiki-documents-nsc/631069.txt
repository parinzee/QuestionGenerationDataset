<doc id="631069" url="https://th.wikipedia.org/wiki?curid=631069" title="โอเวอร์เอกซ์โพสด์ (อัลบั้ม)">โอเวอร์เอกซ์โพสด์ (อัลบั้ม) "โอเวอร์เอกซ์โพสด์" () เป็นสตูดิโออัลบั้มชุดที่สี่ของวงดนตรีป็อปร็อกอเมริกัน มารูนไฟฟ์ วางขายวันที่ 26 มิถุนายน ค.ศ. 2012 โดยค่ายเพลงเอแอนด์เอ็มอ็อกโทนเรเคิดส์ บันทึกเสียงระหว่างปี ค.ศ. 2011-2012 และมีแรงขับมาจากอัลบั้มชุดที่สาม แฮนด์สออลโอเวอร์ที่ความสำเร็จปานกลางแต่ประสบความสำเร็จอย่างล้นหลามเมื่อออกซิงเกิล "มูฟส์ไลก์แจกเกอร์" ออกมา วงทำงานร่วมกับทีมโปรดิวเซอร์อีกกลุ่ม ประกอบด้วยแมกซ์ มาร์ติน ที่เป็นหัวหน้าโปรดิวเซอร์, ไรอัน เท็ดเดอร์, เชลล์แบ็ก, และเบนนี บลังโก สำหรับเจมส์ วาเลนไทน์ มือกีตาร์และเป็นนักแต่งเพลงคนเดิมมีเครดิตเพียง 4 เพลงเท่านั้น วงกล่าวว่าอัลบั้มนี้เป็นอัลบั้มที่เป็นแนวป็อปมากที่สุด ทุกเพลงมีกลิ่นอายของแนวเพลงป็อป ผสมผสานกับดนตรีป็อปร็อก ป็อปแดนซ์ ดิสโก้ และเรกเก้ ปกอัลบั้มได้ศิลปิน ยังแอนด์ซิก เป็นผู้ออกแบบ เป็นภาพชิ้นส่วนปะติด (collage) สีสันสวยงามที่ได้แรงบันดาลใจจากปาโบล ปีกัสโซและนักเขียนการ์ตูนสมัยใหม่ ตัวปกล้อเลียนอดัม เลวีน ขณะที่เป็นภาพสะท้อนว่าวงปรารถนาที่จะเก็บผู้ชมขนาดใหญ่อย่างที่เขาทำได้จากเพลง "มูฟส์ไลก์แจกเกอร์" ได้อย่างไร ซิงเกิลเปิดตัวคือเพลง "เพย์โฟน" ร้องร่วมกับวิซ คาลิฟา โปรดิวซ์โดยเชลล์แบ็กและเบนนี บลังโก ออกและแสดงในรายการเดอะวอยซ์ในวันที่ 16 เมษายน ค.ศ. 2012 เพลงประสบความสำเร็จ ขึ้นถึงอันดับที่สองบนชาร์ตบิลบอร์ดฮอต 100 และบนชาร์ต ARIA ขึ้นอันดับ 1 บนชาร์ตซิงเกิลแห่งสหราชอาณาจักร แคนาเดียนฮอต 100 และชาร์ตซิงเกิลอิตาลี ซิงเกิลที่สอง "วันมอร์ไนต์" ออกจำหน่ายวันที่ 19 มิถุนายน ค.ศ. 2012 ขึ้นอันดับหนึ่งบนบิลบอร์ดฮอต 100 เป็นเวลา 9 สัปดาห์ เป็นเพลงที่ครองอันดับ 1 ได้นานที่สุดของวง อัลบั้มได้รับคำวิจารณ์แบบคละกัน นักวิจารณ์บางคนยกย่อง และขนานนามว่าเป็นความพยายามที่แข็งแกร่งที่สุด อย่างไรก็ตาม บางคนวิจารณ์ทิศทางที่วงเลือก และกล่าวว่าเป็นความล้มเหลวที่ไม่สามารถเป็นอัลบั้มในกระแสหลักได้ ทั้งยังกล่าวว่าอัลบั้มให้ความสำคัญที่เลวีนมากกว่าสมาชิกคนอื่น ๆ อัลบั้มเปิดตัวที่อันดับที่ 2 บนชาร์ตอัลบั้มแห่งสหราชอาณาจักร ขายได้ 38,000 หน่วย และบนชาร์ตบิลบอร์ด 200 ขายได้ 222,000 หน่วย จากข้อมูลของสมาพันธ์ผู้ผลิตสิ่งบันทึกเสียงระหว่างประเทศ (IFPI) อัลบั้มโอเวอร์เอกซ์โพสด์เป็นอัลบั้มที่ขายดีที่สุดอันดับที่ 11 ของปี ค.ศ. 2012 ด้วยยอดขาย 2.2 ล้านหน่วย อัลบัมจัดทัวร์คอนเสิร์ต โอเวอร์เอกซ์โพสด์ทัวร์ ตลอดปี ค.ศ. 2012-2014 เพื่อส่งเสริมอัลบั้มรายชื่อเพลงรายชื่อเพลง. - Notes - หมายถึงโปรดิวเซอร์เสริม - หมายถึงโปรดิวเซอร์ร่วม - "Wipe Your Eyes" contains a sample of the recording "Sabali", written by Damon Albarn, Mariam Doumbia and Marc Moreau, and performed by Amadou & Mariam. - "Wasted Years" contains samples of "The Rill Thing", written and performed by "Little" Richard Penniman.</doc>
