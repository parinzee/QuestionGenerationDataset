<doc id="910818" url="https://th.wikipedia.org/wiki?curid=910818" title="เขตคาลาบาร์โซน">เขตคาลาบาร์โซน เขตคาลาบาร์โซน () หรือชื่อเดิม เซาเทิร์นตากาล็อกเมนแลนด์ หรือ เขตที่ 4-เอ เป็นเขตหนึ่งของประเทศฟิลิปปินส์ ประกอบด้วย 5 จังหวัด ได้แก่ จังหวัดบาตังกัส, จังหวัดคาบีเต, จังหวัดลากูนา, จังหวัดเคโซน และจังหวัดรีซัล และมีเมืองที่มีประชากรจำนวนมากอย่างลูเซนา ชื่อของเขตนี้ มีที่มาจากส่วนหนึ่งของชื่อจังหวัดทั้งห้ามาต่อกัน เมืองหลักของเขตนี้คือเมืองคาลัมบา จังหวัดลากูนา คาลาบาร์โซนเป็นเขตที่มีประชากรมากที่สุดอันดับหนึ่ง และมีความหนาแน่นของประชากรเป็นอันดับที่สองของประเทศ เขตคาลาบาร์โซน อยู่ทางทิศใต้ของเมโทรมะนิลา ติดกับอ่าวมะนิลาทางทิศตะวันตก ติดกับอ่าวลามอนและเขตบีโคลทางทิศตะวันออก ติดกับอ่าวทายาบัส ทะเลซีบูยันทางทิศใต้ และติดกับจังหวัดเอาโรรา จังหวัดบาลูคัน และเมโทรมะนิลาทางทิศเหนือ สถานที่สำคัญได้แก่ ภูเขามากิลิง และภูเขาไฟทาอัล เขตคาลาบาร์โซนและมีมาโรปา‎ เคยรวมกันเป็นเซาเทิร์นตากาล็อกมาก่อน และแยกตัวออกจากกันในปี ค.ศ. 2002เขตการปกครอง เขตการปกครอง. ประกอบด้วย 5 จังหวัด, 1 นครที่มีประชากรจำนวนสูง, 18 นคร และ 4,011 บารังไกย์</doc>
