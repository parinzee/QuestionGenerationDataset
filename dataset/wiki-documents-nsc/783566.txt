<doc id="783566" url="https://th.wikipedia.org/wiki?curid=783566" title="เตชินท์ พลอยเพชร">เตชินท์ พลอยเพชร เตชินท์ พลอยเพชร (ชื่อเล่น: มะตูม; เกิด: 9 มกราคม พ.ศ. 2533) เป็นนักแสดง พิธีกร และผู้ดำเนินรายการวิทยุ. เตชินท์ เริ่มเป็นที่รู้จักในนาม ดีเจมะตูม จากการจัดรายการผ่านโปรแกรมแคมฟรอก ในรูปแบบรายการพูดคุยสนทนา ปัจจุบันเป็นผู้ดำเนินรายการวิทยุ ประจำสถานีวิทยุ 94 อีเอฟเอ็ม ในรายการแฉแต่เช้า ทุกวันจันทร์-ศุกร์ ตั้งแต่เวลา 08:00-10:00 น. ร่วมกับ ดีเจบุ๊คโกะ (ธนัชพันธ์ บูรณาชีวาวิไล), ดีเจมดดำ (คชาภา ตันเจริญ), ดีเจอ๋อง (เขมรัชต์ สุนทรนนท์), และดีเจดาด้า (วรินดา ดำรงผล)ประวัติ ประวัติ. น้องเตชินท์ พลอยเพชร เกิดเมื่อวันที่ 9 มกราคม พ.ศ. 2533 ที่จังหวัดนนทบุรี เป็นบุตรคนกลางจากพี่น้องทั้งหมดสามคน พี่สาวคนโตชื่อ ใบเตย และน้องสาวคนเล็กชื่อ ใบตอง (อนุธิดา พลอยเพชร). เตชินท์นับถือศาสนาพุทธ โดยชีวิตในวัยเด็กนั้น เตชินท์เป็นคนกล้าแสดงออก และเป็นนักกิจกรรม โดยเตชินท์รับหน้าที่เป็นเชียร์ลีดเดอร์ตั้งแต่ชั้นประถมศึกษาปีที่ 4 จนกระทั่งชั้นมัธยมศึกษาปีที่ 2 และยังรับหน้าที่เป็นรองประธานนักเรียนในช่วงเรียนชั้นประถมศึกษาอีกด้วยการศึกษา การศึกษา. เตชินท์เข้าเรียนตั้งแต่ชั้นอนุบาล จนถึงชั้นมัธยมศึกษาปีที่ 2 ที่โรงเรียนชลประทานวิทยา จากนั้นจึงย้ายไปเรียนต่อในระดับชั้นไฮสคูล ที่โรงเรียน Vorwerker Schule ที่เมืองลือเบค ประเทศเยอรมนี และศึกษาต่อในระดับชั้นอุดมศึกษาที่ คณะอักษรศาสตร์ เอกภาษาเยอรมัน มหาวิทยาลัยศิลปากรการเข้าสู่วงการบันเทิง การเข้าสู่วงการบันเทิง. หลังจากที่เตชินท์มีชื่อเสียง เป็นที่รู้จักในสังคมไทยมากขึ้น คุณฟิล์ม รัฐภูมิ โตคงทรัพย์ ได้ชักชวนให้เข้าสู่วงการบันเทิง โดยพาไปพบกับคุณพจน์ อานนท์ โดยในครั้งแรกพบนั้น คุณพจน์ก็ได้ให้โอกาสถ่ายแบบโปสเตอร์โฆษณาภาพยนตร์เรื่องหนึ่ง ต่อมาได้รับโอกาสให้เล่นภาพยนตร์จากคุณพจน์ อานนท์ ในเรื่อง “วัยเป้งง นักเลงขาสั้น” และ “สตรีเหล็ก ตบโลกแตก” ในปี พ.ศ. 2557 และเรื่อง “หอแต๋วแตก แหกนะคะ” ในปี พ.ศ. 2558 นอกจากนี้ ยังได้เล่นภาพยนตร์เรื่อง “A Bit Longer” ซึ่งยังไม่มีกำหนดฉายในขณะนี้ นอกจากผลงานทางด้านภาพยนตร์แล้ว เตชินท์ ยังได้เล่นละครโทรทัศน์หลายเรื่อง เช่น เรื่องนางร้ายที่รัก (ปี 2558 - ช่อง 3), เรื่องเสน่หาข้ามเส้น (ปี 2559 - ช่องวัน) และเรื่องรักหลงโรง (ช่อง3) ซึ่งขณะนี้กำลังถ่ายทำอยู่ และในปีนี้ (ปี 2559) ก็ยังมีละครเรื่อง “อีสาวอันตราย” เตรียมจะออกฉายในเร็ววัน และในปี พ.ศ. 2559 เตชินท์ ก็ได้รับหน้าที่ใหม่ ที่ท้าทายความสามารถของตนเอง นั่นคือ การได้เป็นผู้จัดรายการวิทยุ ประจำสถานีวิทยุ 94 อีเอฟเอ็ม ในรายการแฉแต่เช้า ทุกวันจันทร์-ศุกร์ ตั้งแต่เวลา 08:00-10:00 น. ร่วมกับ ดีเจบุ๊คโกะ (ธนัชพันธ์ บูรณาชีวาวิไล), ดีเจมดดำ (คชาภา ตันเจริญ), ดีเจอ๋อง (เขมรัชต์ สุนทรนนท์), และดีเจดาด้า (วรินดา ดำรงผล)ผลงานละครโทรทัศน์ภาพยนตร์รับเชิญเพลงพิเศษผลงาน. รับเชิญเพลงพิเศษ. - อย่าแผ่ว - หญิง รฐา feat.DJ มะตูม (2560)พิธีกรพิธีกร. - ปี 2557: พิธีกรรับเชิญในรายการ สวยแซบเผือก (ปัจจุบันไม่ได้ทำรายการนี้แล้ว) - ปี 2559 - ปัจจุบัน: รายการ เรื่องร้อนออนไลน์ ทางช่องอมรินทร์ทีวี ร่วมกับ ดีเจแมน (พัฒนพล มินทะขิน) - ปี 2559 - ปัจจุบัน: รายการ ตะลุยกองถ่าย ทางช่อง 3 ร่วมกับ คุณพุดเดิ้ล (ปาจรีย์ ณ นคร)ผู้จัดรายการวิทยุผู้จัดรายการวิทยุ. - แฉ่แต่เช้า ที่ อีเอฟเอ็ม 104.5 กับ ธนัชพันธ์ บูรณาชีวาวิไล และ ชวลิต ศรีมั่นคงธรรมรางวัล</doc>
