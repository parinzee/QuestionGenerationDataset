<doc id="185347" url="https://th.wikipedia.org/wiki?curid=185347" title="แกรนด์เธฟต์ออโต: แซนแอนเดรียส์">แกรนด์เธฟต์ออโต: แซนแอนเดรียส์ แกรนด์เธฟต์ออโต: แซนแอนเดรียส์ () เป็นวิดีโอเกมโอเพนเวิลด์ พัฒนาโดยร็อกสตาร์นอร์ธ วางจำหน่ายวันที่ 26 ตุลาคม พ.ศ. 2547 บนเครื่องเพลย์สเตชัน 2 และวันที่ 7 มิถุนายน พ.ศ. 2548 สำหรับไมโครซอฟท์ วินโดวส์ และเอกซ์บอกซ์ เป็นเกมลำดับที่เจ็ดในเกมชุดแกรนด์เธฟต์ออโต และเป็นเกมแรกนับตั้งแต่เกมแกรนเธฟต์ออโต: ไวซ์ซิตี ที่ออกเมื่อ พ.ศ. 2545 แกรนด์เธฟต์ออโต: แซนแอนเดรียส์ เล่นจากมุมมองบุคคลที่สามในสภาพแวดล้อมแบบโลกเปิดกว้าง ทำให้ผู้เล่นทำกิจกรรมกับโลกของเกมในเวลาว่างได้ ฉากของเกมอยู่ที่รัฐซานแอนเดรียส์ มีต้นแบบจากรัฐแคลิฟอร์เนียและเนวาดา รัฐซานแอนเดรียส์ประกอบด้วยเมืองใหญ่สามเมือง ได้แก่ ลอสซานตอส มีต้นแบบจากลอสแอนเจลิส ซานเฟียร์โร มีต้นแบบจากซานฟรานซิสโก และลาสเวนทูรัส มีต้นแบบจากลาสเวกัส เนื้อเรื่องแบบผู้เล่นคนเดียวเล่าเรื่องคาร์ล "ซีเจ" จอห์นสัน ซึ่งกลับมาบ้านที่ลอสซานตอสหลังแม่ถูกฆาตกรรม ซีเจพบเพื่อนเก่าและครอบครัวท่ามกลางความอลหม่าน และตลอดเนื้อเรื่องเขาพยายามจะก่อตั้งแก๊งเดิมของเขาอีกครั้ง ปะทะกับตำรวจ และค่อย ๆ ไขปริศนาฆาตกรรมแม่ของเขาจนได้ เนื้อเรื่องยึดตามเหตุการณ์จริงหลายเหตุการณ์ในลอสแอนเจลิส เช่น คู่ปรับระหว่างแก๊งข้างถนน บลัดส์ และคริปส์ โคเคนระบาดในยุค 1980 เหตุอื้อฉาวเกี่ยวกับหน่วยแรมพาร์ตในกรมตำรวจลอสแอนเจลิส และเหตุจลาจลในลอสแอนเจลิส พ.ศ. 2535 หลังออกจำหน่าย นักวิจารณ์หลายคนยกย่องเกมเรื่องดนตรีประกอบ เนื้อเรื่อง และระบบการเล่น เกมกลายเป็นวิดีโอเกมที่ขายดีที่สุดใน พ.ศ. 2547 และขายได้มากกว่า 27 ล้านชุด เกมนี้ยังคงเป็นเกมสำหรับเพลย์สเตชัน 2 ที่ขายดีที่สุดตลอดกาล เช่นเดียวกับภาคเก่า มีการอ้างว่าเกมนี้ถือว่าเป็นหลักเขตในวิดีโอเกมต่าง ๆ ในเรื่องอิทธิพลที่ไกลเกินเอื้อมในอุตสาหกรรมเกม อย่างไรก็ตาม ความรุนแรงและเนื้อหาเกี่ยวกับเพศของภาคนี้ก็เป็นประเด็นและข้อถกเถียงสาธารณะ โดยเฉพาะในตัวปรับแต่งเกมที่ผู้เล่นสร้างขึ้น ที่เรียกว่า "ม็อดฮอตคอฟฟี" (Hot Coffee mod) ปลดล็อกมินิเกมเกี่ยวกับเพศที่ซ่อนอยู่ตัวละครตัวละคร. - คาร์ล จอห์นสัน (Carl Johnson) เป็นตัวละครที่ผู้เล่นควบคุมและเป็นพระเอกของเกมนี้ - ณอน จอห์นสัน (Sean Johnson) หรือสวีท (Sweet) เป็นพี่ชายของซีเจ - แลนซ์ วิลสัน (Lance Wilson) หรือไรเดอร์ (Ryder) เป็นเพื่อนซีเจ - แมลวิน ฮาลิส (Melvin Harris) หรือสโม้ก (Smoke) เป็นเพื่อนของซีเจ - ซีซ่า เวียร์ลแพลโด (Cesar Vialpando) เป็นแฟนของแคนแดลและเพื่อนของซีเจ - แฟร้งค์ เทนเพนนี (Frank Tenpenny) เป็นตำรวจที่จับซีเจโดยบางครั้งเขาจะสั่งให้ซีเจไปทำงานร่วมกันกับเขา - วูซี่ หรือ วูซีมู (Wuzie or Wu Zi Mu) เป็นเจ้าของบ่อนคาสิโนที่ใหญ่ที่สุดในเมือง Las Venturas เป็นคนดีคนหนึ่งที่ยอมไว้วางใจซีเจและยอมให้ซีเจร่วมทำงานกับเขาด้วย - โคล้ด สปีด (Claude Speed) เป็นตัวเอกใน GTA 3 ปรากฏตัวในภารกิจแข่งรถกับซีเจ หลังจากนั้นเขาก็ไม่ปรากฏตัวอีกเลย</doc>
