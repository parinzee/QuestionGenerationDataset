<doc id="330291" url="https://th.wikipedia.org/wiki?curid=330291" title="อันนา คาเรนินา">อันนา คาเรนินา อันนา คาเรนินา (; ; บางครั้งเรียกว่า อันนา คาเรนิน หรือ Anna Karenin) เป็นนวนิยายแนวโศกนาฏกรรมโรแมนติก บทประพันธ์โดยเลโอ ตอลสตอย นักประพันธ์ชาวรัสเซีย ตีพิมพ์ครั้งแรกเป็นตอน ๆ นับจากปี ค.ศ. 1873 (พ.ศ. 2415) ถึงปี ค.ศ. 1877 (พ.ศ. 2419) ในนิตยสาร The Russian Messenger ของรัสเซีย ตอลสตอยมีปัญหากับบรรณาธิการนิตยสาร มิคาอิล คัทคอฟ เกี่ยวกับตอนอวสานของเรื่อง แต่ท้ายที่สุดแล้วนวนิยายเล่มนี้ก็ได้ตีพิมพ์ในรูปเล่มหนังสือในปี ค.ศ. 1878 (พ.ศ. 2420) นวนิยายเป็นจัดเป็นสุดยอดนวนิยายอันดับหนึ่งที่ได้รับคะแนนเป็นเอกฉันท์จากการจัดอันดับของนิตยสารไทม์ จัดเป็นผลงานชิ้นเอกแห่งโลกวรรณกรรมตะวันตก เค้าโครงเรื่องแบ่งออกเป็นสองส่วนคือ ส่วนหนึ่งนั้นเป็นเรื่องราวชีวิตจริงของหญิงสาวที่เป็นดาวเด่นแห่งแวดวงสังคมชื่ออันนา คาเรนินา ที่แต่งงานแล้วแต่กลับมีสัมพันธ์ฉันชู้สาวกับชายอื่นที่ไม่ใช่สามีจนกลายเป็นเรื่องอื้อฉาว อีกส่วนหนึ่งเรื่องเป็นเรื่องราวความรักของนายเลวิน ที่เป็นชายหนุ่มผู้มีอารมณ์อ่อนไหว ส่วนนี้เลโอ ตอลสตอลได้ประพันธ์ขึ้นตามเหตุผลในด้านปรัชญาส่วนตัว เนื้อเรื่องกล่าวถึงเรื่องราวรักใคร่ซาบซึ้งและดื่มด่ำในห้วงความรักของอันนาและเลวิน ตลอดจนกล่าวถึงเรื่องราวฉาวโฉ่และเศร้าสลดในตอนท้าย เป็นการสะท้อนภาพของชีวิตความเป็นอยู่จริงของสังคมในแวดวงของรัสเซียที่ตีแผ่ในทุกแง่มุม ผูกเรื่องราวต่าง ๆ จนกลายเป็นเรื่องราวความรักที่ผิดจริยธรรมของหญิงสาวคนหนึ่ง ที่ถูกจำกัดของเขตอยู่ในกรอบหรือพันธนาการในกฎระเบียบของสังคมรัสเซียชื่อเรื่อง ชื่อเรื่อง. นวนิยายเรื่องนี้ได้ถูกแปลทั้งชื่อ อันนา คาเรนินา และอันนา คาเรนิน โดยชื่ออันนา คาเรนินา เป็นชื่อต้นฉบับจากภาษารัสเซีย ส่วนอันนา คาเรนินนั้นมาจากการแปลชื่อภาษารัสเซียในเป็นภาษาอังกฤษ วลาดิเมียร์ นาโบคอฟ นักประพันธ์ชาวรัสเซียได้อธิบายไว้ว่า "ในภาษารัสเซียนั้น นามสกุลชาวรัสเซียมักจะเขียนลงท้ายด้วย 'a' เมื่อใช้กับผู้หญิง"</doc>
