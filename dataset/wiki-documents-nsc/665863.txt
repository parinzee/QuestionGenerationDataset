<doc id="665863" url="https://th.wikipedia.org/wiki?curid=665863" title="มอร์ริส อีสต์">มอร์ริส อีสต์ มอร์ริส อีสต์ (Morris East) เกิดเมื่อ 8 สิงหาคม พ.ศ. 2516 ที่ซัมบาเลส ฟิลิปปินส์ สถิติการชก 24 ครั้ง ชนะ 20 (น็อค 12) แพ้ 4ประวัติ ประวัติ. อีสต์ขึ้นชกมวยสากลครั้งแรกเมื่อ 3 พฤษภาคม พ.ศ. 2532 ชนะน็อค เจอซี มิรันดา ยก 6 จากนั้น ขึ้นชกชนะเป็นส่วนใหญ่ที่ฟิลิปปินส์ จนได้ครองแชมป์ OPBF รุ่นไลท์เวลเตอร์เวท เมื่อ 29 กุมภาพันธ์ พ.ศ. 2535 ชนะน็อค ปยอง ซุบ คิม ยก 12 ที่เกาหลีใต้ จากนั้นได้เดินทางไปชิงแชมป์โลกรุ่นไลท์เวลเตอร์เวท WBA เมื่อ 17 กรกฎาคม พ.ศ. 2535 ชนะน็อค อากิโนบุ ฮิรานากะ ยก 11 ได้แชมป์โลกมาครอง แต่พอป้องกันแชมป์ครั้งแรก อีสต์ไปป้องกันแชมป์กับ ฮวน มาร์ติน คอกกี ที่อาร์เจนตินาเมื่อ 12 มกราคม พ.ศ. 2536 ปรากฏว่าอีสต์เป็นฝ่ายแพ้น็อคในยกที่ 8 เสียแชมป์โลกไป หลังจากเสียแชมป์โลก อีสต์ชกนอกรอบชนะที่ฟิลิปปินส์ 2 ครั้ง แล้วไปชกที่ญี่ปุ่น แพ้คะแนน จินโตกุ ซาโตะ เมื่อ พ.ศ. 2538 จากนั้น อีสต์ขึ้นชกชิงแชมป์ฟิลิปปินส์รุ่นไลท์มิดเดิลเวท เมื่อ 25 มีนาคม พ.ศ. 2538 ชนะน็อค จูน คัสตีโญ ยก 1 จากนั้นขึ้นชิงแชมป์ฟิลิปปินส์รุ่นมิดเดิลเวทเมื่อ 27 พฤษภาคม พ.ศ. 2538 ชนะคะแนน โรเบิร์ต อาซูมะห์ จากนั้น อีสต์ก็แขวนนวมไปเกียรติประวัติเกียรติประวัติ. - แชมป์ OPBF รุ่นไลท์เวลเตอร์เวท- ชิง 29 กุมภาพันธ์ 2535 ชนะน็อค ปยอง ซุบ คิม ยก 12 ที่เกาหลีใต้ - สละแชมป์ - แชมป์โลกรุ่นไลท์เวลเตอร์เวท WBA- ชิง 17 กรกฎาคม 2535 ชนะน็อค อากิโนบุ ฮิรานากะ ยก 11 - เสียแชมป์ 12 มกราคม 2536 แพ้น็อค ฮวน มาร์ติน คอกกี ยก 8ที่อาร์เจนตินา - แชมป์ฟิลิปปินส์รุ่นไลท์มิดเดิลเวทและมิดเดิลเวท</doc>
