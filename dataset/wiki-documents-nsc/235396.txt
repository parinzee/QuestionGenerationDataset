<doc id="235396" url="https://th.wikipedia.org/wiki?curid=235396" title="นิตยสารข่าว">นิตยสารข่าว นิตยสารข่าว () เป็นนิตยสารชนิดที่รายงานข่าวและเหตุการณ์ปัจจุบัน รวมถึงนำเสนอบทความหรือคอลัมน์ ที่แสดงความคิดเห็นซึ่งเกี่ยวข้องกับข่าว หรือเหตุการณ์ปัจจุบัน โดยเนื้อหาของนิตยสารข่าว จะเน้นการสร้างความเข้าใจในข่าว อย่างละเอียดลึกซึ้ง อธิบายถึงปัจจัยแวดล้อมในเหตุการณ์ มีมิติที่ลึกกว่าการรายงานของหนังสือพิมพ์ หรือข่าวโทรทัศน์ โดยปกติมักออกเป็นรายสัปดาห์ หรือรายสามวัน เพื่อให้ผู้อ่านรับรู้เท่าทันสถานการณ์ได้อย่างรวดเร็วนิตยสารข่าวในประเทศไทย นิตยสารข่าวในประเทศไทย. นิตยสารข่าวในประเทศไทย มักเปิดตัวขึ้นในเครือสื่อมวลชนต่างๆ คือ เครือมติชน เครือเนชั่น เครือผู้จัดการ เครือสยามรัฐ และเครือวัฏฏะ โดยมีฐานะเป็นส่วนส่งเสริม และสนับสนุนซึ่งกันและกัน กับหนังสือพิมพ์รายวันในเครือเดียวกัน- มติชนสุดสัปดาห์ - เนชั่นสุดสัปดาห์ - เอเอสทีวีผู้จัดการสุดสัปดาห์- สยามรัฐสัปดาหวิจารณ์ - โลกวันนี้ วันสุขรายชื่อนิตยสารข่าวระดับโลกรายชื่อนิตยสารข่าวระดับโลก. - สหรัฐอเมริกา- บิสเนสวีก (Businessweek) - นิวส์วีก (Newsweek) - ไทม์ (TIME) - ฝรั่งเศส- เล็กเพรสส์ (L'Express)- สหราชอาณาจักร- ดิ อิโคโนมิสต์ (The Economist) - เดอะ สเปกเตเตอร์ (The Spectator) - เยอรมนี- แดร์ สปีเกล (Der Spiegel) - สเตอร์น (Stern)นิตยสารข่าวทางโทรทัศน์ นิตยสารข่าวทางโทรทัศน์. นิตยสารข่าวทางโทรทัศน์ มีคำนิยามเช่นเดียวกับนิตยสารข่าวที่เป็นสิ่งพิมพ์ หากแต่เป็นการนำเสนอในรูปแบบรายการโทรทัศน์ ซึ่งมักผลิตโดยกองบรรณาธิการฝ่ายข่าวของสถานีโทรทัศน์ หรืออาจเป็นบริษัทเอกชนที่รับผลิตรายการประเภทดังกล่าวโดยเฉพาะ นิตยสารข่าวทางโทรทัศน์ที่มีชื่อเสียง ได้แก่ ซิกส์ตี้ มินิตส์ (60 Minutes) และ ไพรม์ไทม์ (Primetime) ของสหรัฐอเมริกา ส่วนในประเทศไทย มีอาทิ ถอดรหัส ย้อนรอย (ไอทีวี), ข่าว 3 มิติ ตรงจุดเกิดเหตุ (ช่อง 3), ประเด็นเด็ด 7 สี, เรื่องจริงผ่านจอ (ช่อง 7 สี), จุดชนวนความคิด ตรวจจับความจริง (โมเดิร์นไนน์ทีวี), ที่นี่..ทีวีไทย เปิดปม (ทีวีไทย) เป็นต้น</doc>
