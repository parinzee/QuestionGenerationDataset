<doc id="174635" url="https://th.wikipedia.org/wiki?curid=174635" title="ดะเตะ มะซะมุเนะ">ดะเตะ มะซะมุเนะ ดะเตะ มะซะมุเนะ () เป็นไดเมียว ที่สำคัญของญี่ปุ่นใน ยุคเซงโงะกุ และอยู่จนถึงยุคเอโดะ มีฉายาว่า มังกรตาเดียว มะซะมุเนะนั้นมีความสนใจต่อการทูตและเทคโนโลยีของชาติตะวันตก โดยในปี ค.ศ. 1613 เขาได้เขียนจดหมายถึงสมเด็จพระสันตะปาปาปอลที่ 5 เป็นภาษาละตินประวัติ ประวัติ. "ดะเตะ มะซะมุเนะ" เกิดในปี ค.ศ. 1566 ที่ปราสาทโยะเนะซะวะ แรกเกิดเขาถูกตั้งชื่อว่า "บนเท็มมะรุ" มะซะมุเนะนั้นตาบอดข้างขวาตั้งแต่เด็ก ว่ากันว่าเพราะโรคฝีดาษ กล่าวกันว่าต่อมาเขาได้ควักลูกตาออกมาเอง ต่อมาได้แต่งงานกับลูกสาวของ ทะมุระ คิโยะอะกิ นามว่า เมะโกะฮิเมะ ปี ค.ศ. 1581 เขาก็ได้ทำสงครามครั้งแรกโดยการช่วยบิดาของเขารบกับ "ตระกูลโซมะ"ความขัดแย้งกับแคว้นฮะตะเกะยะมะ ความขัดแย้งกับแคว้นฮะตะเกะยะมะ. ต่อมาได้เกิดความขัดแย้งขึ้นระหว่าง มะซะมุเนะ และ "โยะชิซุกุ เจ้าแคว้นฮะตะเกะยะมะ" ในเรื่องของการค้าทางโยะชิซุกุ ซึ่งโยะชิซุกุไม่ต้องการที่จะทำสงครามกับมะซะมุเนะจึงเข้ามาขออภัยกับมาซะมุเนะด้วยตนเอง ทว่ามะซะมุเนะ ในตอนนั้นยังหนุ่มยังแน่นแถมเลือดร้อน นั้นคิดจะเป็นใหญ่จึงไม่ต้อนรับ โยชิซุกุ แถมยังขับไล่ไปอีก จึงทำให้สงครามระหว่าง มะซะมุเนะ และ โยชิซุกุ ประทุขึ้นการสงคราม การสงคราม. การศึกระหว่าง 2 แคว้นยังคงดำเนินต่อไป คราวนี้ เจ้าแคว้นฮะตะเกะยะมะ ได้รวบรวมตระกูลคู่ปรับเก่าของมะซะมุเนะ อย่าง ตระกูลโซมะ ตระกูลอาชินะ ตระกูลซาทาเคะ และอีกอื่นๆมีกำลังเดือดร้อนเพราะการใหญ่ของมะซะมุเนะ ทัพของมะซะมุเนะนั้นมีเพียง 10,000 นาย มะซะมุเนะถูกรุกหนักเสียไป 3 ฐาน รวมถึงขุนพล โมะนิวะ โยชินะโอะ มะซะมุเนะถูกดันจนไปถึงกำแพงของโมโทมิยะ เช้าวันต่อมา มะซะมุเนะนำทหารโต้คืน และไล่ทัพของข้าศึกได้สำเร็จ ฮะตะเกะยะมะถูกสังหาร ใน พ.ศ. 2132 ดะเตะ มะซะมุเนะปราบตระกูลโซมะลงในที่สุด และสินบนให้กับขุนพล อินะวะชิโระ โมะริคุนิ แห่งตระกูลอาชินะให้มาร่วมทัพของเขา เค้ารวบรวมทัพแล้วบุกฐานหลักของอาชินะที่คุโระคะวะ ทั้ง 2 ทัพปะทะกันที่สุริอะงะฮะระ มะซะมุเนะปราบอาชินะลงได้อย่างราบคาบ ทหารของอาชินะหนีมารวมกันที่แม่น้ำนิสึบะชิ ทหารของอาชินะถูกสังหารจนหมด ศึกนั้นนับเป็นหนึ่งในศึกที่นองเลือดที่สุดในยุคเซงโงะกุ อีกด้านนั้น ความสัมพันธ์ระหว่างมารดาของเขาก็เริ่มแย่ลง มารดาของมะซะมุเนะต้องการให้บุตรคนรอง ดะเตะ โคะจิโร เป็นไดเมียวของตระกูลแทน เธอพยายามวางยาพิษลงในอาหารของมะซะมุเนะ แต่มะซะมุเนะรู้ทันการและสังหารน้องชายของตนทันที หลังจากเหตุการณ์ มารดาของเขาได้กลับไปสู่ตระกูลของเธอภายหลังสงคราม ภายหลังสงคราม. พ.ศ. 2133 ศึกปราสาทโอะดะวะระ ระหว่างโทะโยะโทะมิ ฮิเดะโยะชิ และโฮโจ อุจิมะซะ มะซะมุเนะได้ถูกจูงเข้ามาในศึกนี้ด้วย ตอนแรกนั้นมะซะมุเนะปฏิเสธที่จะเข้าร่วมกับฮิเดะโยะชิ แต่เนื่องจากสถานการณ์แล้ว มะซะมุเนะเอะใจได้ว่าหลังจากโฮโจแล้ว ฮิเดะโยะชิจะโจมตีตนเป็นรายต่อไป เขาจึงเปลี่ยนใจยอมเข้ากับฮิเดะโยะชิ โดยให้เหตุผลขอโทษที่มาช้า ฮิเดะโยะชิให้อภัยเขาให้โจมตีโฮโจต่อไปจนสำเร็จ ฮิเดะโยะชิมอบปราสาทอิวะเตะซะวะให้แก่มะซะมุเนะ ต่อมามะซะมุเนะก็ย้ายมาอยู่ปราสาทนี้และเปลี่ยนชื่อเป็นอิวะเดะยะมะ มะซะมุเนะอยู่รับใช้ฮิเดะโยะชิมาตลอด ทั้งการโจมตีเกาหลี และจนถึงฮิเดะโยะชิสิ้นชีพ หลังจากนั้นมะซะมุเนะก็เข้าร่วมกับโทะกุงะวะ อิเอะยะซุ ด้วยคำปรึกษาของคาตาคุระ โคะจุโร ว่ากันว่าบุตรชายของมะซะมุเนะได้แต่งงานกับลูกสาวของอิเอะยะซุ มะซะมุเนะจึงเข้าร่วมช่วยอิเอะยะซุ หลังจากนั้น ในยุทธการเซะกิงะฮะระ มะซะมุเนะเข้าพวกฝั่งตะวันออกกับอิเอะยะซุปราบฝั่งตะวันตกได้สำเร็จก่อตั้งเซ็นได ก่อตั้งเซ็นได. หลังจากสงครามเซกิงะฮะระ อิเอะยะซุมอบรางวัลให้แก่มะซะมุเนะที่ดิน 600,000 โคะกุ แล้วมะซะมุเนะก็กลับถิ่นของตนก่อตั้งเมืองเซ็นไดขึ้นมา มะซะมุเนะได้ทำการค้ากับชาวคริสต์ หลวงพ่อโซเทโฮะ ต่อมาโซเทโฮะก็ไปที่เมืองนะงะซะกิ และถูกประหารที่นั่น ใน พ.ศ. 2157-58 มะซะมุเนะถูกตั้งให้เป็นขุนพลระดับหนึ่งในระหว่างที่อิะเอะยะซุเข้าบุกปราสาทโอซะกะ มะซะมุเนะไม่ค่อยมีส่วนร่วมกับศึกนี้มากมายเท่าไหร่นัก ในปีต่อมา มะซะมุเนะได้ไปเข้าพบอิเอะยะซุในวาระสุดท้าย เขาเป็นหนึ่งในไดเมียวที่เยี่ยมยอดจำนวนน้อยที่ยังรอดอยู่ได้มาเข้าพบวาระสุดท้ายของอิเอะยะซุ แต่อิเอะยะซุไม่ได้เชื่อใจเขามากเท่าไหร่นักวาระสุดท้าย วาระสุดท้าย. ใน พ.ศ. 2179 มังกรตาเดียว ดะเตะ มะซะมุเนะ ก็ได้ป่วยลง และแต่งตั้งบุตรชายคนโต ดะเตะ ทะดะมุเนะ รับตำแหน่งต่อจากเขา</doc>
