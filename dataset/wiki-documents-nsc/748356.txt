<doc id="748356" url="https://th.wikipedia.org/wiki?curid=748356" title="ไชยอมร แก้ววิบูลย์พันธุ์">ไชยอมร แก้ววิบูลย์พันธุ์ ไชยอมร แก้ววิบูลย์พันธุ์ หรือ แอมมี่ เดอะบอตทอมบลูส์ เป็นนักร้อง, นักแต่งเพลง,โปรดิวเซอร์และแฟชั่นไอคอน สมาชิกวงดนตรีเดอะบอตทอมบลูส์ที่มีผลงานเพลงในช่วงปี 2553-2556 สองอัลบั้ม คือ "ถุงเท้าสีขาว ดวงดาว และความฝัน" (2553) และ เบบี้ บูม โดยแอมมี่เป็นคนแต่งเพลงทั้งหมดในอัลบั้มของวงเดอะบอตทอมบลูส์ หลังจากทำเพลงกันมาประมาณ 3 ปี วงดนตรี The Bottom Blues ได้ประกาศยุบวงไปเมื่อช่วงต้นปี 2556 เนื่องจากสมาชิกต่างก็ต้องแยกย้ายไปตามเส้นทางของตัวเอง แอมมี่นักร้องนำและนักแต่งเพลงของวงก็ได้เดินหน้าทำเพลงต่อไปในฐานะศิลปินเดี่ยวจนถึงปัจจุบัน ปัจจุบันแอมมี่เป็นศิลปินเดี่ยวที่มีผลงานคือเพลง ไอรดา (2556) ยูยูยู เพลงประกอบซีรีส์ Ugly Duckling Series รักนะเป็ดโง่ (2557) เพลง เก็บรัก เพลงในละคร คู่วุ่นลุ้นแผนรัก (2558) ที่มียอดวิวเกินร้อยล้านวิว และเพลงกำแพง (2559)ประวัติ ประวัติ. แอมมี่เริ่มแต่งเพลงครั้งแรกในชีวิตตอนเรียน ป.6 เขากล่าวว่า "ผมรักดนตรีตั้งแต่เด็กๆ กีตาร์นี่ถือเป็นเพื่อนสนิทที่ผมขาดไม่ได้ ผมจะพกไปไหนมาไหนด้วยตลอด เพราะเวลาว่างๆ ผมก็มักจะเกากีตาร์ และได้เพลงใหม่ๆ ออกมาอยู่เสมอ" ต่อมาได้เข้าเรียนชั้นมัธยมศึกษาที่โรงเรียนกรุงเทพคริสเตียน มีโอกาสได้ทำแผ่นซีดีขายเองในงาน Fat Festival, Indy in town และอีกหลาย ๆ งาน รวมถึงลองส่งเพลงไปเปิดที่คลื่น Fat Radio ต่อมาผลงานของแอมมี่ได้เข้ารอบ Bedroom Artist of the Year ในงาน Fat Award ครั้งที่ 5 ถือเป็นจุดพลิกผันของชีวิตซึ่งถือเป็นก้าวแรกที่สำคัญ จากนั้นได้เข้าเรียนระดับอุดมศึกษาที่ มหาวิทยาลัยอัสสัมชัญ (ABAC)กระทั่งได้เจอกับ เต้ย เบนซ์ ตี้ เพื่อนร่วมอุดมการณ์ที่เรียน SBAC เหมือนกัน ได้รวมตัวกันเป็นวง The Bottom Blues (เดอะ บอททอม บลูส์) "ดนตรีมันมีเวทมนตร์ ถือเป็นความประทับใจที่สุดครั้งหนึ่งในชีวิตของผมเลยที่มีโอกาสได้ยืนบนเวทีในนามวงเดอะบอททอม บลูส์ การได้เล่นดนตรีทุกครั้งถือเป็นรางวัลชีวิต" เขากล่าวการศึกษาการศึกษา. - ชั้นมัธยมศึกษาที่โรงเรียนกรุงเทพคริสเตียน - ระดับอุดมศึกษาที่ มหาวิทยาลัยอัสสัมชัญ (ABAC)วงดนตรี The Bottom Blues (2553-2556)ฟอร์มวงดนตรี วงดนตรี The Bottom Blues (2553-2556). ฟอร์มวงดนตรี. วงดนตรีรุ่นใหม่ ที่มีสไตล์ดนตรีและการแต่งตัวที่เป็นเอกลักษณ์เด่นชัดอย่าง “เดอะ บอททอม บลูส์" ซึ่งมีสมาชิกประกอบด้วย "แอมมี่" ไชยอมร แก้ววิบูลย์พันธุ์ (ร้องนำ-กีตาร์) "เบนซ์"ธนภาส อัศวศิริโรจน์ (เบส) "ดัช" เอกชัย วรแสน (กีตาร์) และ "ยีนส์" วสันต์ เทียมเงิน (กลอง) แอมมี่และเพื่อน ๆ ได้นำเพลงที่ตัวเองแต่งบินไปขายเองถึงงานคอนเสิร์ต The Swell Season ที่เกาหลี ก่อนจะได้ขึ้นเวทีโชว์สดในงาน Fat Festival ครั้งที่ 9 และนำแผ่นซีดีเพลงไปขาย ซึ่งก็ได้รับการตอบรับเป็นอย่างดี ขายหมดภายในวันเดียวทำอัลบั้ม ทำอัลบั้ม. จากนั้น The Bottom Blues ก็ได้ส่งเดโมไปค่ายต่าง ๆ จนได้มาเป็นศิลปินของค่าย DUCKBAR นอกเหนือจากการที่แต่งเพลงเองแล้ว เขาได้เริ่มทำงานในด้านดนตรีอย่างจริงจัง และโปรดิวซ์เองอย่างเต็มรูปแบบอัลบั้มแรก "ถุงเท้าสีขาว ดวงดาว และความฝัน" อัลบั้มแรก "ถุงเท้าสีขาว ดวงดาว และความฝัน". ผลงานเปิดตัวของวง The Bottom Blues คือเพลง 1 2 3 4 5 I Love You (วัน ทู ทรี โฟร์ ไฟฟ์ ไอ เลิฟ ยู) เมื่อปี 2553 ซึ่งก็ได้รับการตอบรับเป็นอย่างดี ขึ้นอันดับ 1 หลายชาร์ตเพลงในเวลาอันรวดเร็ว ตามมาด้วยซิงเกิ้ลเพลง พระเอก และเพลง คนธรรมดาอัลบั้มที่สอง "เบบี้ บูม" อัลบั้มที่สอง "เบบี้ บูม". โดยหลังจากประสบความสำเร็จในอัลบั้มแรก ทางวงก็มีการเปลี่ยนสมาชิก ก่อนออกอัลบั้ม 2 เบบี้ บูม กับค่ายสนามหลวงมิวสิค เขาคิดว่าอัลบั้มที่สอง "เบบี้ บูม" ถือว่าเป็นงานชิ้นโบว์แดงของเขา เพราะมันการันตีความสามารถของวงเดอะ บอททอม บลูส์ ได้เป็นอย่างดี มีเปิดตัวเพลงพิเศษคือเพลงตะวันของหัวใจ ประกอบละครตะวันยอดรัก เป็นเพลงความหมายดีๆ แนวดนตรีสบายๆ แต่ยังคงเอกลักษณ์ทางดนตรีและเสียงร้องสไตล์ เดอะ บอททอม บลูส์ ความลงตัวระหว่างวินเทจ ซาวด์ (Vintage Sound) ของเสียงอิเล็คทริกกีต้าร์ (electric guitar) กับพาร์ทริทึ่ม (part rhythm) ที่ฟังดูโปร่งสบาย ทำให้ได้บรรยากาศที่ผ่อนคลายและเนื้อหาเพลงที่สดใส ด้านเนื้อหาของเพลงเป็นเรื่องราวของคนๆ หนึ่งที่เปรียบหญิงสาวที่รักเป็นเหมือนกับดวงตะวันที่เข้ามาสร้างความสดใส ความรัก และความสมหวัง ให้แก่ชีวิตยุบวงดนตรี ยุบวงดนตรี. ซึ่งแม้ว่าจะประสบความสำเร็จอย่างงดงาม แต่งานเลี้ยงก็ย่อมมีวันเลิกรา หลังจากทำเพลงกันมาประมาณ 3 ปี วงดนตรีThe Bottom Blues ได้ประกาศยุบวงไปเมื่อช่วงต้นปี 2556 เนื่องจากสมาชิกต่างก็ต้องแยกย้ายไปตามเส้นทางของตัวเอง "แอมมี่" นักร้องนำออกมาเปิดใจข้ามทวีปว่ามีเหตุจำเป็นต้องยุบวงอย่างเป็นทางการ แอมมี่เผยว่าเขาและสมาชิกคนอื่นๆ ไม่ได้มีปัญหากันแต่อย่างใด “ภายในวงไม่ได้มีปัญหากัน และพวกเรายังคงเป็นเพื่อนที่รักกันอยู่เหมือนเดิม เพียงแต่ด้วยจุดหมายที่แตกต่างกันของสมาชิกภายในวงดนตรี ทำให้ถึงเวลาที่ต้องแยกย้ายกันไปตามเส้นทางของแต่ละคน อย่างเบนซ์ มือเบสของวง เขาต้องกลับไปทำธุรกิจของที่บ้าน เพื่อสืบทอดต่อจากพ่อแม่ ส่วนดัชและยีนส์ เขาสองคนได้กลับไปทำตามความฝันที่แท้จริงของตัวเอง ตัวผมนั้นยังคงรักในเส้นทางดนตรีเหมือนเดิม โดยจะเดินหน้าทำเพลงต่อไปในฐานะของศิลปินเดี่ยว" แอมมี่ กล่าวทำอัลบั้มเดี่ยว 2556 - ปัจจุบัน ทำอัลบั้มเดี่ยว 2556 - ปัจจุบัน. แอมมี่เดินทางหาแรงบันดาลใจอยู่ที่ประเทศสหรัฐอเมริกา และกลับมาเมืองไทยช่วงต้นเดือนพฤษภาคม เพื่อเตรียมตัวให้พร้อมกับการก้าวมาเป็นศิลปินเดี่ยว นอกจากการแต่งเพลงแล้ว เขายังมุ่งที่จะเป็นโปรดิวเซอร์อย่างเต็มรูปแบบด้วย&nbsp;ยู ยู ยู (2557): เพลงประกอบซีรีส์ Ugly Duckling Series รักนะเป็ดโง่ ยู ยู ยู (2557): เพลงประกอบซีรีส์ Ugly Duckling Series รักนะเป็ดโง่. "ยู ยู ยู" เป็นซิงเกิลของนักร้อง เอิ๊ต ภัทรวี และ Ammy The Bottom Blues ประพันธ์เนื้อร้อง-แต่งทำนองโดย Ammy The Bottom Blues และเรียบเรียงโดย เพิ่มศักดิ์ พิสิษฐ์สังฆการ ออกจำหน่ายในวันที่ 19 สิงหาคม พ.ศ. 2557 ส่วนมิวสิกวิดีโอนี้ เผยแพร่ครั้งแรกในวันที่ 8 กันยายน พ.ศ. 2557 เวลา 20.00 น ในยูทูบ เพลง "ยู ยู ยู" เป็นซิงเกิลแรก ของ เอิ๊ต ภัทรวี ที่เต็มไปด้วยเพลงป๊อบที่เต็มไปด้วยการทดลองในสไตล์ของเ­อิ๊ตเอง ทุกเสียงในเพลงเกิดขึ้นจากตัวเอิ้ตเอง ทั้งร้องเพลง คอรัส อัดกีต้าร์ รวมถึงการทดลองเอาเสียงของสิ่งที่อยู่รอบต­ัวมาทำเป็นเสียงดนตรี เช่น เสียงเป่ากระดาษ เสียงฉีดสเปรย์ เสียงปิดเปิดสวิทซ์ไฟ ผิวปาก เป็นต้น และเพลงนี้ยังได้ Ammy จากวง The Bottom Blues มาช่วยแต่งทั้งเนื้อร้องและทำนอง รวมถึงมาร่วมร้อง Featuring อีกด้วย เพลง "ยู ยู ยู" ติดอันดับสูงสุด 3 จากการจัดอันดับของ ซี้ดเอฟเอ็ม ในชาร์ต ซี้ดเอฟเอ็ม ชาร์ตท็อป 20 ประจำวันที่ 9 พฤศจิกายน พ.ศ. 2557 และติดอันดับสูงสุด 12 จากการจัดอันดับของ เวอร์จิ้นฮิตซ์ ในชาร์ต 95.5 เอฟเอ็ม เวอร์จิ้นฮิตซ์ ชาร์ตท็อป 40 ประจำวันที่ 15 กุมภาพันธ์ พ.ศ. 2558 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีเก็บรัก (2558) เก็บรัก (2558). เมื่อ 2 กันยายน พ.ศ. 2558 แอมมี่ออกเพลงเดี่ยวคือ "เก็บรัก (เพลงแอมมี่ เดอะบอตทอมบลูส์)" (เพลงในละคร คู่วุ่นลุ้นแผนรัก) ซึ่งแอมมี่ได้ร่วมงานกับเพิ่มศักดิ์ พิสิษฐ์สังฆการ (โอ๊บ) โปรดิวเซอร์ที่เข้ามาช่วยแอมมี่ Arrange เพลงและใช้เครื่องดนตรีอย่างไวโอลินและเชลโล่ เพลงนี้ที่พูดถึงความรักในอีกมุมหนึ่ง โดยคนที่ไม่ได้คาดหวังอะไรจากคนรัก เพียงแค่ขอให้เขาหรือเธอได้เก็บความรักเอา­ไว้ ให้มันอยู่ที่เดิมที่ๆเคยอยู่ เผื่อว่าวันหนึ่ง อย่างน้อยๆ ความรักเล็กๆจากคนคนนี้ อาจจะเป็นกำลังใจให้เธอได้บ้างในวันข้างหน­้า มิวสิควีดีโอได้เป็นสีขาวดำ โดบแอมมี่ แสดงถึงความเศร้าของเพลง โดยแอมมี่เล่นเปียโนและร้องเพลงในสถานที่ต่างๆ เป็นมิวสิควีดีโอที่เรียบง่ายแต่สวยและเป็นเอกลักษณ์ เพลง "เก็บรัก"ได้ติดอันดับสูงสุด 1 จากการจัดอันดับของ ซี้ดเอฟเอ็ม ในชาร์ต ซี้ดเอฟเอ็ม ชาร์ตท็อป 20 ประจำวันที่ 1 พฤศจิกายน พ.ศ. 2558 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานี และมียอดวิวเกินร้อยล้านวิวกำแพง (2559) กำแพง (2559). "กำแพง" เป็นซิงเกิลของ แอมมี่ เดอะบอตทอมบลูส์ ในปี พ.ศ. 2559 ประพันธ์เนื้อร้อง-แต่งทำนองโดย ไชยอมร แก้ววิบูลย์พันธุ์ (แอมมี่ เดอะบอตทอมบลูส์) และเรียบเรียงโดย เพิ่มศักดิ์ พิสิษฐ์สังฆการ ออกจำหน่ายครั้งแรกในวันที่ 10 พฤษภาคม พ.ศ. 2559 ส่วนดนตรี นอกจากความหม่นเศร้าของซาวนด์กีตาร์อะคูสติกในช่วงแรกของเพลง ก็ยังมีการเสริมความกลมกล่อมของเครื่องเป่าลงในท่อนฮุค มิวสิควิดีโอเพลงนี้เผยแพร่ครั้งแรกในวันที่ 10 พฤษภาคม พ.ศ. 2559 มีจุดเด่นคือด้ายเส้นยาวสีแดง ในเพลงใช้สื่อความหมายความเชื่อเรื่องด้ายแดงแห่งโชคชะตาตามคติไทยหรือเทียบกับความเชื่อทางตะวันตกเรื่องของเนื้อคู่ คู่แท้ Soul mate หรือ Destined Flame ด้ายแดงแห่งโชคชะตานี้จะเชื่อมโยงกับทั้งสองฝ่ายตลอด ไม่ว่าทั้งคู่จะอยู่ ณ ที่ใด เวลาใด หรือชาติภพใดก็ตาม ด้ายแดงนี้อาจยืดตึงหรืออาจพันกันได้แต่ไม่สามารถตัดขาดจากกันได้ เพลง "กำแพง" ได้อันดับสูงสุด 59 จากการจัดอันดับของ อีเอฟเอ็ม ในชาร์ต อีเอฟเอ็ม ชาร์ต 94 ท็อป แอรเพลย์ ประจำวันที่ 11 มิถุนายน พ.ศ. 2559 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชีวิตส่วนตัว ชีวิตส่วนตัว. แอมมี่ The Bottom Blues ได้รู้จักกับ ไอด้า ไอรดา ศิริวุฒิ ดารานางแบบสาวเป็นครั้งแรกเมื่อช่วงปี 2553 ในวันเกิดของตัวเอง จากนั้นก็เดินหน้าจีบฝ่ายหญิงอย่างเต็มที่จนกระทั่งคบหาดูใจกันเรื่อยมา ก่อนที่ แอมมี่ ไอด้า จะประกาศแต่งงานในวันที่ 26 พฤษภาคม 2555 โดยขณะนั้นทั้งคู่อายุ 24 ปี ท่ามกลางกระแสข่าวว่าฝ่ายหญิงท้องก่อนแต่ง ซึ่งในงานวิวาห์ของทั้งคู่ แอมมี่ ไอด้า ก็ยอมรับว่าฝ่ายหญิงตั้งท้องได้ 5 เดือนแล้ว&nbsp; อนึ่งในงานแต่งงานของทั้งคู่ ได้มีการจัดพิธีแบบคริสเตียน เนื่องจากแอมมี่นับถือศาสนาคริสต์อยู่แล้ว ไอด้าจึงได้เปลี่ยนศาสนาตาม ซึ่งทั้งคู่ก็ได้ผ่านการอบรมคู่สมรสแบบคริสต์แล้ว ส่วนเรื่องทะเบียนสมรสยังไม่ได้จดเพราะอยากเลือกสถานที่และวันดี ๆ นอกจากนี้ แอมมี่ The Bottom Blues ยังได้เปิดตัวซิงเกิลสุดพิเศษ ชื่อเพลง "ไอรดา" มอบเป็นของขวัญให้ภรรยาและใช้เปิดในงานแต่งของทั้งคู่อีกด้วย จากนั้นในวันที่ 21 กันยายน 2555 ไอด้า ไอรดา ก็ได้คลอดลูกสาวของทั้งคู่ โดยแอมมี่ได้ตั้งชื่อลูกว่า ลัลลาเบล ซึ่งชื่อของลูกหมายถึงการเอาตัวตนของ แอมมี่ ไอด้า มาผสมกัน โดยลัลลาเบล มาจากคำว่า ลัลลาบาย ที่เป็นเพลงกล่อมเด็ก เนื่องจากคุณพ่อเป็นศิลปินและหลงรักในเสียงดนตรี ส่วนคำว่า เบล มาจากภาษาฝรั่งเศสที่แปลว่าหญิงสาวสวย เหมือนเป็นตัวแทนของคุณแม่ที่เป็นแฟชั่นนิสต้านั่นเอง แม้ว่าชีวิตรักจะดูหวาน แต่คู่ของ แอมมี่ ไอด้า ก็มีข่าวลือระหองระแหงกันมาเป็นระยะ จนกระทั่งในวันที่ 21 กันยายน 2557 ไอด้า ไอรดา ก็ได้โพสต์ข้อความลงอินสตาแกรมในวันคล้ายวันเกิดของลูกสาว น้องลัลลาเบล ว่า จะเป็นทั้งพ่อและแม่ จะเป็นทุกอย่างให้ลูกเอง ก่อนจะโพสต์ธรรมะว่า "ใครที่คิดนอกใจ มันผู้นั้นไม่ใช่คน" อีกด้วย ก่อนที่ แอมมี่ The Bottom Blues จะโพสต์ข้อความในอินสตาแกรมเป็นเชิงยอมรับว่า "อยู่คนเดียวกับความคิด ผิดและฉันก็ยอมรับ แอมมี่" และจากนั้นในวันที่ 25 กันยายน 2557 แอมมี่ ก็ได้ออกมายอมรับข่าวเรื่องเลิกรากับไอด้าว่าเป็นความจริง โดยทั้งคู่แยกกันอยู่มาประมาณ 1 เดือนแล้ว ถือเป็นการปิดฉากความรักของ แอมมี่ ไอด้า ในที่สุด และเขาให้สัมภาณ์ว่าปัจจุบัน(2559) กับ 'ไอด้า' คือเพื่อนที่ดีต่อกัน มีการช่วยกันโปรโมทเพลงซึ่งกันละกันและช่วยกันเลี้ยงน้องลัลลาเบลลูกสาววง The Bottom Bluesอัลบั้ม ถุงเท้าสีขาว ดวงดาว และความฝัน วง The Bottom Blues. อัลบั้ม ถุงเท้าสีขาว ดวงดาว และความฝัน. รายชื่อเพลง1. 1 2 3 4 5 I Love You 2. So What 3. ดวงใจดวงตา 4. ความฝัน...ปราสาททราย 5. You Will Be 6. รองเท้าคู่เก่า 7. คนธรรมดา 8. ฮูวี๊ฮู 9. พระเอก 10. แค่อยากให้รู้อัลบั้ม Baby Boom อัลบั้ม Baby Boom. รายชื่อเพลง1. Baby I Love You 2. ไม่รู้ตัว 3. ขอให้ 4. Forever & Ever 5. Oh Girl 6. เพลงของเธอ 7. ปา ดี ดี๊ ดั๊บ 8. Puppy Love 9. คนบ้า 10. ไอรดา 11. ขอให้ (Alternative Version) 12. Oh Girl (Alien Language Version) 13. Baby I Love You (Alternative Version) 14. คนบ้า (Alternative Version) 15. 1 2 3 4 5 I Love You (First Demo) 16. ตะวันของหัวใจ (เพลงประกอบละคร ตะวันยอดรัก) 17. เอ่อ เอ่อ คือว่า ฉัน..รักเธอ (เพลงประกอบละคร เลดี้บ้านนา) 18. ชีวิตนี้ไม่มีจืด (เพลงประกอบโฆษณา จุ่มแซ่บฮัท) = ผลงานเพลงเดี่ยว =- ไอรดา (2556) - ยูยูยู (2557) You You You - เอิ๊ต ภัทรวี Feat. แอมมี่ ไชยอมร (The Bottom Blues) (เพลงประกอบซีรีส์ Ugly Duckling Series รักนะเป็ดโง่) - เก็บรัก (เพลงในละคร คู่วุ่นลุ้นแผนรัก) (2558) - กำแพง (2559) - โตแล้ว (2561) = ผลงานอื่นๆ =- Summer Hippie อัลบั้มโปรโมตคอนเสิร์ต Summer Hippie 17 มีนาคม พ.ศ. 2554 Summer Hippie (ร้องเป็นกลุ่มร่วมกับแอน ธิติมา, กิ่ง เหมือนแพร, แนน วาทิยา, ติ๊ก Playground, ลุลาลุลา และที Jetset'er) - Chill&nbsp;Music&nbsp;on&nbsp;the&nbsp;Hill&nbsp;#&nbsp;3&nbsp;(&nbsp;ชิล&nbsp;มิวสิค&nbsp;ออน&nbsp;เดอะ&nbsp;ฮิลล์&nbsp;ครั้งที่&nbsp;3)&nbsp;วันเสาร์ที่&nbsp;12&nbsp;มกราคม&nbsp;พ.ศ. 2555 - ร้องเป็นกลุ่มร่วมกับ&nbsp;ตู่&nbsp;ภพธร,&nbsp;โรส&nbsp;ศิรินทิพย์,&nbsp;เบล&nbsp;สุพล,&nbsp;เก็ทสึโนวา,&nbsp;วัชราวลี&nbsp;พลัส,&nbsp;&nbsp;เบ็ตเทอร์&nbsp;เว็ตเทอร์,&nbsp;ทเวนตี้ไฟว์&nbsp;อาวเวอร์&nbsp;และ&nbsp;โมเดิร์น&nbsp;ด๊อก&nbsp;ณ&nbsp;ไลฟ์&nbsp;พาร์ค&nbsp;@&nbsp;กรีนเนอร์รี่&nbsp;รีสอร์ท&nbsp;เขาใหญ่&nbsp;จ.นครราชสีมา จัดโดย ชิล&nbsp;เอฟเอ็ม&nbsp;89 - White Party คอนเสิร์ท 3 ภาค 3 เศร้า ร้องเป็นกลุ่มร่วมกับ อะตอม ชนกันต์และมูซู (ภาคเหนือ, ภาคใต้, ภาคอีสาน) 10 จังหวัด 8 – 23 มิถุนายน พ.ศ. 2559 = รางวัล =- ผลงานของแอมมี่ได้เข้ารอบ Bedroom artist of the year ในงาน Fat Award ครั้งที่ 5 = อ้างอิง =</doc>
