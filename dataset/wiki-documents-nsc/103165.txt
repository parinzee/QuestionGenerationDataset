<doc id="103165" url="https://th.wikipedia.org/wiki?curid=103165" title="สุภาพบุรุษเสือไทย">สุภาพบุรุษเสือไทย สุภาพบุรุษเสือไทย เป็นภาพยนตร์ไทยที่ออกฉายในปี พ.ศ. 2492 ถ่ายทำด้วยฟิล์มสี 16 ม.ม. ใช้เสียงพากย์สด สร้างจากนวนิยายเรื่องดัง 'เสือไทยผู้สุภาพ' ของ เสนีย์ บุษปะเกศ ซึ่งลงตีพิมพ์เป็นตอนๆ ในนิตยสารนิกรวันอาทิตย์ อำนวยการสร้างโดย แท้ ประกาศวุฒิสาร กำกับการแสดงโดย หม่อมเจ้าศุกรวรรณดิศ ดิศกุล โดยเปลี่ยนชื่อเรื่องเป็น 'สุภาพบุรุษเสือไทย' เพื่อให้จดจำง่าย ภาพยนตร์ถ่ายทำที่จังหวัดราชบุรี ซึ่งเป็นบ้านเกิดของแท้ เมื่อปี พ.ศ. 2491 รวมเวลา 3 เดือน ได้รับรางวัลสำเภาทอง บทภาพยนตร์ยอดเยี่ยม และหม่อมเจ้าศุกรวรรณดิศ ได้รับรางวัลพิเศษในฐานะเป็นผู้นำในการสร้างภาพยนตร์ (16 มม.) ในการประกาศผลรางวัลตุ๊กตาทอง ครั้งที่ 1 ประจำปี พ.ศ. 2500 เมื่อวันที่ 3 สิงหาคม พ.ศ. 2500 เนื่องจากภาพยนตร์ได้รับความนิยมสูง จึงมีผู้สร้างภาพยนตร์เกี่ยวกับ "เสือ" ติดตามมาเป็นจำนวนมาก เช่น เสือไทยอาละวาด (สุภาพบุรุษเสือไทยภาคสมบูรณ์) ออกฉายเมื่อ พ.ศ. 2493 ต่อมาสร้างใหม่ พ.ศ. 2522 โดย จารึก สงวนพงษ์ นำแสดงโดย สมบัติ เมทะนีนักแสดงนักแสดง. - สุรสิทธิ์ สัตยวงศ์ รับบท เสือไทย, พากย์เสียงโดย สุธรรม์ นาวานุเคราะห์ - สอางค์ ทิพย์ทัศน์ รับบท อีกรอง, พากย์เสียงอีกรองและตัวแสดงหญิงทั้งหมด - ประชุม จุลละภมร รับบท เสือคง , พากย์เสียงเสือคงและตัวแสดงชายอื่นๆ - ชูเกียรติ นิลรัตน์ รับบท ไอ้บิ๋น , พากย์เสียงไอ้บิ๋นและตัวแสดงชายอื่นๆ - เกื้อกูล อารีมิตรการสร้าง การสร้าง. สุภาพบุรุษเสือไทยนั้นเป็นเรื่องจริง เสือไทยเป็นคนรุ่นเดียวกับกรมหลวงชุมพร เป็นศิษย์อาจารย์เดียวกับกรมหลวงชุมพร เสือไทยมีภรรยาชื่อ นางแถม ต้นทุนในการสร้างเรื่องนี้ประมาณ แสนกว่าบาท โดยคุณแท้ได้ไปเอาเงินจากทางคุณสำเนาว์ เศรษฐบุตร มาสร้างเป็นบางส่วน ทั้งคุณแท้กับคุณสำเนาว์สนิทกันมาตั้งแต่สมัยคุณแท้ทำงานอยู่ที่แผนกส่งเสิรมการท่องเที่ยว กระทรวงพานิชย์ ประชุม จุลละภมรทำหน้าที่เขียนบทภาพยนตร์ โดยใช้นามปากกว่า ประจิต จุลพันธ์ ด้านพระเอกของเหตุที่เลือกสุรสิทธิ์ สัตยวงศ์ ด้วยบังเอิญวันหนึ่งคุณแท้ไปเจอคุณสุรสิทธิ์ ดาราละครในยุคนั้น เดินเล่นอยู่แถวเวิ้งนครเขษม คุณแท้ชอบคุณสุรสิทธิ์มาตั้งแต่เล่นละครเรื่อง พันท้ายนรสิงห์ ก็เลยเข้าไปพูดคุย บอกผมจะทำหนังกับท่านศุภรรณดิศ อยากให้สุรสิทธิ์มาเล่นเป็นพระเอก สุรสิทธิ์ก็ตกลงเพราะเพิ่งจะผิดหวังจากทางอัศวินภาพยนตร์ ที่เปิดหนังเรื่อง พันท้ายนรสิงห์ แต่ตนเองไม่ได้เล่นบทพันท้าย เหมือนสมัยเป็นละคร ด้านนางเอกก็ได้สองค์ ทิพยทัศน์ นางเอกจากเรื่อง แดนคนเดน ของบูรพาศิลป์มาแสดง ม.จ.ศุภวรรณดิศตั้งชื่อบริษัทว่า ปรเมรุภาพยนตร์ ยกกองถ่ายไปถ่ายทำกันถึงสถานที่จิรง แถวทุ่งอรัญญิก ตำบลเกาะพลับพลา อำเภอเมือง จังหวัดราชบุรี ที่นี่ยังเป็นบ้านเกิดของคุณแท้ด้วย</doc>
