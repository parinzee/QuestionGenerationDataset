<doc id="231303" url="https://th.wikipedia.org/wiki?curid=231303" title="ฮันส์ ซิมเมอร์">ฮันส์ ซิมเมอร์ ฮันส์ โฟลเรียน ซิมเมอร์ (; 12 กันยายน ค.ศ. 1957 - ) นักแต่งเพลง นักแต่งดนตรีประกอบภาพยนตร์ชาวเยอรมันเชื้อสายเฮสเซิน ได้รับการเสนอชื่อเข้าชิงทั้งรางวัลออสการ์ รางวัลลูกโลกทองคำ รางวัลบาฟตา และรางวัลแกรมมีหลายครั้ง ดนตรีของเขาเป็นแนวดนตรีอิเล็กทรอนิกส์ ผสมผสานกับการบรรเลงด้วยวงออเคสตรา ซิมเมอร์เกิดที่แฟรงก์เฟิร์ต ประเทศเยอรมนี เมื่อเป็นวัยรุ่นได้ย้ายมาอยู่ที่ลอนดอน ประเทศอังกฤษ เริ่มอาชีพนักดนตรีตั้งแต่ปี ค.ศ. 1980 โดยเล่นคีย์บอร์ด และซินธีไซเซอร์ เริ่มเขียนดนตรีประกอบภาพยนตร์โดยทำงานคู่กับ สแตนลีย์ มายเออร์ส นักแต่งดนตรีประกอบภาพยนตร์ชาวอเมริกัน เริ่มมีชื่อเสียงจากดนตรีประกอบภาพยนตร์เรื่อง The Last Emperor (1988) ที่ทำร่วมกับเรียวอิจิ ซะกะโมโตะ และเดวิด ไบร์น ซึ่งได้รับรางวัลออสการ์ หลังจากภาพยนตร์เรื่อง The Last Emperor ซิมเมอร์หันมาทำดนตรีประกอบภาพยนตร์อย่างจริงจัง มีผลงานที่มีชื่อเสียง เช่นเรื่อง Rain Man (1988) Driving Miss Daisy (1989) Thelma & Louise (1991) The Lion King (1994) As Good as It Gets (1997) ซิมเมอร์มีผลงานแต่งดนตรีประกอบภาพยนตร์มากกว่า 100 เรื่อง ได้รับรางวัลออสการ์จากเรื่อง The Lion King และรางวัลลูกโลกทองคำจากเรื่อง The Lion King และ Gladiatorผลงานของเขา</doc>
