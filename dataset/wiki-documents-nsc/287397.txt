<doc id="287397" url="https://th.wikipedia.org/wiki?curid=287397" title="วัดประชุมราษฎร์">วัดประชุมราษฎร์ วัดประชุมราษฎร์ ตั้งอยู่หมู่ที่ 11 บ้านปากคลองหก ถนนลำลูกกา ตำบลบึงคำพร้อย อำเภอลำลูกกา จังหวัดปทุมธานี สังกัดคณะสงฆ์มหานิกาย ที่ดินของวัดมีทั้งหมดจำนวน 124 ไร่ 1 งาน 62 ตารางวา เป็นที่ตั้งวัด (คือที่ซึ่งตั้งวัดตลอดจนเขตของวัดนั้น) จำนวน 22 ไร่ 1 งาน 62 ตารางวา ที่ธรณีสงฆ์ (คือที่ซึ่งเป็นสมบัติของวัด) จำนวน 102 ไร่ เป็นวัดที่มีพระพุทธรูปองค์ใหญ่ตั้งอยู่โดดเด่นริมถนนลำลูกกา เจ้าอาวาสองค์ปัจจุบัน พระครูวิบูลพัฒนคุณประวัติ ประวัติ. วัดประชุมราษฎร์สร้างเมื่อ พ.ศ. 2400 โดยมีชาวบ้านร่วมใจกันสร้าง เดิมวัดนี้ตั้งอยู่ริมคลองหกวา ต่อมาทางราชการได้ขุดคลองหกขึ้นไปทางทิศเหนือเชื่อมกับคลองรังสิต และขุดคลองสามวาทางด้านทิศใต้เกิดเป็นสี่แยก และได้ขนานนามว่า “วัดประชุมราษฎร์” แต่ชาวบ้านมักเรียกว่า “วัดปากคลองหก” เพราะอยู่ทางด้านทิศเหนือของคลองหกวาในส่วนที่ติดกับคลองหก (อนึ่ง คลองหกวาเป็นคลองที่เชื่อมจากคลองสองไปจรดแม่น้ำนครนายก หรือจากทิศตะวันตกไปทิศตะวันออก ส่วนคลองหกขุดภายหลังเชื่อมระหว่างคลองหกวากับคลองรังสิตปากคลองจะอยู่ตรงบริเวณวัดประชุมราษฎร์) ได้เริ่มพัฒนาวัดขึ้นเมื่อ พ.ศ. 2512 เป็นต้นมา วัดประชุมราษฎร์ได้รับพระราชทาน วิสุงคามสีมา เมื่อวันที่ 12 ตุลาคม พ.ศ. 2441 เขตวิสุงคามสีมา กว้าง 15 เมตร ยาว 15 เมตร ได้ผูกพัทธสีมาเมื่อเดือน มีนาคม พ.ศ. 2483 ด้านการศึกษา ทางวัดได้เปิดสอนพระปริยัติธรรมแผนกธรรม เริ่มมาตั้งแต่ พ.ศ. 2476 นอกจากนี้ยังได้สนับสนุนการศึกษาของชาติ ได้ใช้ทางราชการสร้างโรงเรียนอยู่ในที่ดินของวัดและซื้อที่ดินให้โรงเรียนเพิ่มอีก 5 ไร่ ห่างจากเขตวัด 5 เส้น</doc>
