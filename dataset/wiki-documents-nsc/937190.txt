<doc id="937190" url="https://th.wikipedia.org/wiki?curid=937190" title="ชีนดวีนตอนล่าง">ชีนดวีนตอนล่าง ชีนดวีนตอนล่าง คือบริเวณพื้นที่รอบปากปล่องภูเขาไฟประมาณ 7 ถึง 8 หลุม ตั้งอยู่ทางทิศตะวันตกเฉียงเหนือ 30 กิโลเมตร (20 ไมล์) จากเมืองโมนยวา เขตซะไกง์ ประเทศพม่า ภูเขาไฟเริ่มเกิดขึ้นในช่วงปลาย สมัยไพลโอซีน และ สมัยไพลสโตซีน หลังจากนั้นภูเขาไฟจึงสงบลง (สถาบันสมิธโซเนียน จัดรหัสภูเขาไฟเป็นเลข 275090) จากข้อมูลภูเขาไฟทั่วโลกของสถาบันสมิธโซเนียน บันทึกข้อมูลว่าไม่มีการปะทุของภูเขาไฟในช่วงสมัยโฮโลซีน หรือย้อนหลัง 10,000 ปีจากปัจจุบัน ประเภทกลุ่มหินที่สำคัญคือ หินบะซอลต์, หินไรโอไลต์, หินเดไซต์ และ หินแอนดีไซต์ ปล่องภูเขาไฟสามถึงสี่หลุมมีทะเลสาบ มีหนึ่งหลุมอยู่ทางตะวันออกของแม่น้ำชีนดวีน ส่วนหลุมที่เหลืออยู่ทางทิศตะวันตก ทะเลสาบทางตะวันออกคือ ตวีนตอง และทะสาบแห่งอื่นๆ เช่น ตองปเยาะ, ตวีนมา และ เยคา ในทะเลสาบมีสาหร่ายสีเขียวแกมน้ำเงิน สไปรูลินา เจริญเติบโตขึ้น มีการเก็บเกี่ยวทำให้แห้งและขายเป็นยา เมื่อปลายปี พ.ศ. 2557 มีรายงานว่ารัฐบาลพม่ามีแผนที่จะเสนอชื่อทะเลสาบตวีนตองเพื่อเป็นแหล่งมรดกโลก</doc>
