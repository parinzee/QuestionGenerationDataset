<doc id="549565" url="https://th.wikipedia.org/wiki?curid=549565" title="สุรพร ดนัยตั้งตระกูล">สุรพร ดนัยตั้งตระกูล นายสุรพร ดนัยตั้งตระกูล อดีตรัฐมนตรีช่วยว่าการกระทรวงศึกษาธิการ ในรัฐบาลพลเอกชวลิต ยงใจยุทธ อดีตสมาชิกสภาผู้แทนราษฎรจังหวัดร้อยเอ็ดประวัติ ประวัติ. สุรพร ดนัยตั้งตระกูล เกิดเมื่อวันที่ 20 กุมภาพันธ์ พ.ศ. 2499 สำเร็จการศึกษาระดับปริญญาตรี สาขาเศรษฐศาสตร์อุตสาหกรรม จากคณะเศรษฐศาสตร์ มหาวิทยาลัยรามคำแหงการทำงาน การทำงาน. สุรพร ดนัยตั้งตระกูล เคยเป็นผู้สื่อข่าวของหนังสือพิมพ์เดลินิวส์ และเป็นสมาชิกสภาผู้แทนราษฎรจังหวัดร้อยเอ็ด ได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 สังกัดพรรคประชาธิปัตย์ และได้รับเลือกตั้งอีกในการเลือกตั้งเดือนมีนาคม พ.ศ. 2535 และเดือนกันยายน พ.ศ. 2535 รวมถึงการเลือกตั้งในปี พ.ศ. 2538 และ พ.ศ. 2539 ในสังกัดพรรคความหวังใหม่ แต่ในการเลือกตั้ง พ.ศ. 2544 เขาแพ้ให้กับนายเอกภาพ พลซื่อ จากพรรคเสรีธรรม จากนั้นจึงลงสมัครรับเลือกตั้งสมาชิกวุฒิสภา ในปี พ.ศ. 2549 และได้รับเลือกตั้ง ต่อมาเขาได้ร่วมงานกับพรรครวมใจไทยชาติพัฒนาการดำรงตำแหน่งทางการเมือง การดำรงตำแหน่งทางการเมือง. สุรพร ดนัยตั้งตระกูล เคยได้รับการแต่งตั้งเป็นประจำสำนักนายกรัฐมนตรี ในปี พ.ศ. 2531 เป็นเลขานุการรัฐมนตรีช่วยว่าการกระทรวงแรงงานและสวัสดิการสังคม ในปี พ.ศ. 2538 กระทั่งในปี พ.ศ. 2539 จึงได้รับการแต่งตั้งเป็นรัฐมนตรีช่วยว่าการกระทรวงศึกษาธิการ ต่อมาในเดือนสิงหาคม พ.ศ. 2540 เขาถูกปรับออกจากความเป็นรัฐมนตรี พร้อมรัฐมนตรีในกระทรวงศึกษาธิการทั้งคณะ ในรัฐบาลนางสาวยิ่งลักษณ์ ชินวัตร เขาได้รับแต่งตั้งเป็นที่ปรึกษารัฐมนตรีว่าการกระทรวงการคลัง ต่อมาเป็นรองเลขาธิการนายกรัฐมนตรี ฝ่ายการเมือง และเป็นที่ปรึกษารัฐมนตรีช่วยว่าการกระทรวงคมนาคม (พ้อง ชีวานันท์) ในปี พ.ศ. 2556เครื่องราชอิสริยาภรณ์</doc>
