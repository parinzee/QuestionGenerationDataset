<doc id="434301" url="https://th.wikipedia.org/wiki?curid=434301" title="ยฺเหวียน หฺวา">ยฺเหวียน หฺวา ยฺเหวียน หฺวา (; ) เกิดวันที่ 2 กันยายน ค.ศ. 1950 เป็นนักแสดงภาพยนตร์จีนแอ็คชั่น, นักออกแบบท่าต่อสู้, สตันท์แมน และ ผู้ฝึกศิลปะการต่อสู้ชาวฮ่องกงที่ได้ปรากฏตัวในภาพยนตร์กว่า 160 เรื่อง รวมถึงละครโทรทัศน์อีกกว่า 20 ซีรีส์ประวัติ ประวัติ. ยฺเหวียน หฺวา เป็นที่รู้จักในด้านทักษะความคล่องตัวและการแสดงผาดโผน เขาเริ่มต้นอาชีพในการแสดงแทน บรูซ ลี ในภาพยนตร์ชุด ไอ้หนุ่มซินตึ๊ง ล้างแค้น (ค.ศ. 1972) และ ไอ้หนุ่มซินตึ๊ง มังกรประจัญบาน (ค.ศ. 1973) นอกจากนี้ เขายังได้ออกแสดงเปิดตัวใน ไอ้หนุ่มซินตึ๊ง ล้างแค้น ในบทของชาวญี่ปุ่นผู้ซึ่งเรียกร้องให้ บรูซ ลี คลานและส่งเสียงร้องแบบสุนัข รวมถึงเขายังได้เริ่มรับบทเป็นจำนวนมากในภาพยนตร์ของชอว์บราเธอร์ ในช่วงทศวรรษที่ 1980 เขาได้ปรากฏตัวในภาพยนตร์เป็นจำนวนมาก ซึ่งส่วนใหญ่จะรับบทเป็นดาวร้ายในภาพยนตร์ที่เป็นของเพื่อนเขาจากโรงเรียนงิ้วปักกิ่งร่วมกับ หง จินเป่า, เฉินหลง และ ยฺเหวียน เปียว และใน ค.ศ. 2004 ยฺเหวียนได้แสดงเป็นเจ้าของอาคารเก็บค่าเช่าในภาพยนตร์ตลกของ โจว ซิงฉือ เรื่อง คนเล็กหมัดเทวดา และในงานฮ่องกงฟิล์มอะวอร์ด ค.ศ. 2005 เขาก็ได้มีโอกาสรับรางวัลนักแสดงสมทบชายยอดเยี่ยมจากเพื่อนร่วมงานของเขา</doc>
