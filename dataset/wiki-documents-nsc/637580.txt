<doc id="637580" url="https://th.wikipedia.org/wiki?curid=637580" title="ทรอปิโก 5">ทรอปิโก 5 ทรอปิโก 5 () เป็นวิดีโอเกมพัฒนาโดยเฮมิมอนต์เกมส์ (Haemimont Games) และวางขายเมื่อวันที่ 23 พฤษภาคม 2557 เป็นวิดีโอเกมจำลองการก่อสร้างและจัดการ ซึ่งมุ่งสนใจการจำลองสร้างเมือง ตัวเกมมีคุณสมบัติหลายผู้เล่นแบบร่วมมือหรือแข่งขันกันเป็นเกมแรกในซีรีส์ โดยเล่นได้มากสุดถึงสี่คนต่อหนึ่งเกาะ ผู้เล่นสามารถสร้างเมืองบนเกาะเดียวกัน โดยเลือกได้ว่าจะร่วมมือกันหรือแข่งขันกัน นอกจากนี้ คุณสมบัติการค้า วิจัย บูรณะและสำรวจยังได้รับปรับปรุงใหม่โครงเรื่อง โครงเรื่อง. ทรอปิโก 5 ให้ผู้เล่นจัดการประเทศของตัวจากรากฐานทางประวัติศาสตร์ในยุคอาณานิคม ผ่านสงครามโลกครั้งที่สอง จนสงครามเย็นและปัจจุบัน สองอภิมหาอำนาจหลักเปลี่ยนไปตามสมัย จากฝ่ายอักษะและฝ่ายสัมพันธมิตรเป็นสหรัฐอเมริกาและสหภาพโซเวียตระหว่างสงครามเย็น การเปิดเส้นทางการค้ากับรัสเซีย ตะวันออกกลาง จีนและสหภาพยุโรปหลังสหภาพโซเวียตล่มสลาย ในฐานะผู้นำ คุณสามารถตัดสินเอกราชของประเทศคุณและเขียนรัฐธรรมนูญเต็ม โดยจะตั้งกฎอะไรก็ได้ที่คุณพอใจการเล่นเกม การเล่นเกม. มีการเพิ่มเติมทรอปิโก 5 จากเกมภาคก่อนในซีรีส์เดียวกัน ทรอปิโก 5 ยังจะมี "งานศิลป์ใหม่หมดที่ออกแบบตั้งแต่เริ่ม" สำหรับคุณสมับัติการเล่นเกม (gameplay) การเพิ่มเติมเหล่านี้รวมถึง- สมัย (era) - คุณจะสามารถพัฒนาผ่าน 4 ยุคที่ต่างกัน ตั้งแต่คริสต์ศตวรรษที่ 19 ถึง 21 จะมีความท้าทายและเหตุการณ์ต่าง ๆ เกิดขึ้นตามเวลา - ราชวงศ์ (dynasty) - ขณะนี้ประธานาธิบดีจะมีครอบครัวอยู่บนเกาะ ซึ่งสามารถแต่งตั้งให้ดำรงตำแหน่งผู้นำที่สำคัญ ซึ่งรวมถึงผู้ดำรงตำแหน่งประธานาธิบดีหลังเขาเสียชีวิต ขณะที่ได้ทักษะและประสบการณ์ไปด้วย - การวิจัยและบูรณะ - สามารถค้นพบอาคารและเทคโนโลยีใหม่ได้เมื่อเวลาผ่านไปโดยใช้การวิจัย อาคารเก่าสามารถบูรณะให้เป็นอาคารที่ทันสมัยกว่าได้ - ระบบการค้าใหม่ - คุณสามารถสร้างกองเรือค้าขายทั่วโลกและใช้เพื่อนำสินค้าเข้า/ส่งสินค้าออกไปยังเกาะและชาติใกล้เคียง - ความสับสน (fog of war) และเผ่าพื้นเมือง - สำรวจเกาะเพื่อค้นพบแหล่งสะสมแร่หรือเผ่าพื้นเมืองที่เป็นศัตรูใหม่ - อาคารใหม่ - อาคารที่มีเอกลักษณ์กว่า 100 แบบจาก 4 ยุค - หลายผู้เล่น - เล่นได้มากสุด 4 คนแบบร่วมมือหรือแข่งขันกันบนแผนที่เกาะหนึ่ง ๆ พวกเขาสามารถแบ่งปันทรัพยากรหรือพลเมือง หรือประกาศสงครามต่อกันได้การวางจำหน่าย การวางจำหน่าย. ทรอปิโก 5 เปิดให้ซื้อล่วงหน้าทางสตีม (Steam) เมื่อวันที่ 17 เมษายน 2557 ดาวน์โหลดรวมระบบคล้ายรางวัลที่ประกอบด้วยสามขั้น (tier) และยิ่งมีผู้เล่นซื้อล่วงหน้ามาก แถบการก้าวหน้าก็ยิ่งเพิ่มขึ้น หากผู้เล่นซื้อเกมสำหรับขั้น 1 ผู้เล่นซื้อเกมมากพอสำหรับขั้น 1 ผู้เล่นทุกคนจะได้รับ ทรอปิโก 5 พร้อมทั้ง ทรอปิโก 4 แบบไม่เสียค่าใช้จ่าย ขั้น 2 รวมเนื้อหาดาวน์โหลดได้ (downloadable content, DLC) ทรอปิโก 5 "เก็ตเดอะบิ๊กชีส" (Tropico 5, "Get the Big Cheese") แบบไม่เสียค่าใช้จ่าย ซึ่งรวมอาคารใหม่ 1 แบบ ภารกิจเล่นคนเดียว แผนที่ ดนตรี เครื่องแต่งกายตัวละครและภารกิจในภาวะกระบะทราย (sandbox mode) สุดท้าย ขั้น 3 ผู้เล่นทุกคนจะได้ โอเมอร์ตา – ซิตีออฟแกงสเตอส์ (Omerta – City of Gangsters) ซึ่งเป็นอีกเกมที่พัฒนาโดยเฮมิมอนต์เกมส์ แบบไม่เสียค่าใช้จ่าย ปัจจุบัน บรรลุทุกขั้นแล้วการห้ามขาย การห้ามขาย. วันที่ 4 สิงหาคม 2557 นงลักษณ์ สหวัฒนพงศ์ ผู้จัดการการตลาดนิว อีร่า ไทยแลนด์ กล่าวว่า กรมส่งเสริมวัฒนธรรม กระทรวงวัฒนธรรมห้ามการขายและการเข้าถึงเกม ทรอปิโก 5 ออนไลน์เพราะเกรงว่า "เนื้อหาบางส่วนอาจกระทบต่อสันติและความสงบเรียบร้อยในประเทศ" เธอกล่าวว่า "บางส่วน [ของเนื้อหา] อาจไม่เหมาะกับสถานการณ์ปัจจุบัน" และว่าบริษัทฯ จะไม่อุทธรณ์คำวินิจฉัย</doc>
