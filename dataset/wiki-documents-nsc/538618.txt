<doc id="538618" url="https://th.wikipedia.org/wiki?curid=538618" title="เจ้าจอมมารดาเรือน ในรัชกาลที่ 5">เจ้าจอมมารดาเรือน ในรัชกาลที่ 5 เจ้าจอมมารดาเรือน ในรัชกาลที่ 5 เป็นธิดาพระยาสุนทรบุรีศรีพิชัยสงคราม (สว่าง สุนทรศารทูล) กับ คุณหญิงตลับ สุนทรบุรีศรีพิชัยสงคราม ซึ่งเป็นธิดาพระศรีสหเทพ (พึ่ง ศรีเพ็ญ) ท่านเกิดเมื่อประมาณปี พ.ศ. 2408 ท่านมีพี่น้องร่วมบิดามารดาเดียวกัน 8 คน ได้แก่1. พระประชานุกูลกิจ (แพ สุนทรศารทูล) 2. เจ้าจอมมารดาเรือน ในรัชกาลที่ 5 3. คุณสังวาลย์ 4. คุณเพื่อน ภรรยาหลวงพิพิธภักดี (โหมด บุนนาค) 5. คุณเอี่ยม สุนทรศารทูล 6. คุณสนิท 7. คุณหญิงเวก ภรรยาพระยาศรีวรวงศ์ (หม่อมราชวงศ์จิตร์ สุทัศน์) 8. คุณสายหยุด ต่อมาท่านได้ถวายตัวเข้ารับราชการฝ่ายในเป็นเจ้าจอมในพระบาทสมเด็จพระจุลจอมเกล้าเจ้าอยู่หัว และได้ให้ประสูติกาลพระราชธิดา 1 พระองค์ คือ- พระองค์เจ้าหญิงพิสมัยพิมลสัตย์ ประสูติเมื่อวันอังคารที่ 20 ธันวาคม พ.ศ. 2424 เจ้าจอมมารดาเรือนถึงแก่อนิจกรรมเมื่อวันที่ 2 มกราคม พ.ศ. 2465 ในรัชสมัยพระบาทสมเด็จพระมงกุฎเกล้าเจ้าอยู่หัว รัชกาลที่ 6เครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 5 ชั้นที่ 3 (จ.ป.ร.3)</doc>
