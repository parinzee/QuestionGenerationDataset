<doc id="91919" url="https://th.wikipedia.org/wiki?curid=91919" title="007 เพชฌฆาตปลาหมึกยักษ์">007 เพชฌฆาตปลาหมึกยักษ์ เพชฌฆาตปลาหมึกยักษ์ หรือพยัคฆ์ร้ายนางพญาพันมือ () เป็นภาพยนตร์เรื่องที่ 13 ในภาพยนตร์ชุดเจมส์ บอนด์ เดอะซีรีส์ ที่ค่ายภาพยนตร์อีโอเอ็นโปรดักชั่น (EON Production) จัดทำขึ้น และเป็นครั้งที่ 6 ที่โรเจอร์ มัวร์ แสดงเป็น เจมส์ บอนด์ ให้กับค่ายอีโอเอ็นนี้ ภาพยนตร์เรื่องนี้กำกับโดย จอห์น เกลน (John Glen) ออกฉายใน พ.ศ. 2526 ภาพยนตร์เรื่องนี้เป็นภาคต่อของ 007 เจาะดวงตาเพชฌฆาต โดยมีภาคต่อจากนี้คือ 007 พยัคฆ์ร้ายพญายม ทุนการสร้างรวมทั้งสิ้น 27.5 ล้านดอลลาร์สหรัฐ ซึ่งเทียบเท่าเงิน 59,528,112 ดอลลาร์สหรัฐใน พ.ศ. 2551 กวาดรายได้รวม 187.5 ล้านดอลลาร์สหรัฐ ซึ่งเทียบเท่าเงิน 405,873,493 ดอลลาร์สหรัฐใน พ.ศ. 2551 เป็นภาพยนตร์เจมส์ บอนด์ ที่ขายดีเป็นอันดับที่ 19 จากภาพยนตร์เจมส์ บอนด์ อย่างเป็นทางการ 22 เรื่องเรื่องย่อ เรื่องย่อ. งานของบอนด์ (Roger Moore) ในตอนนี้คือต้องเผชิญกับแผนร้ายของนายพลออร์ลอฟ (Steven Berkoff) ผู้บ้าคลั่งแห่งรัสเซียที่อยากจะระเบิดสงครามให้บังเกิดขึ้น เพราะคิดว่าหากรัสเซียโจมตีก่อน ย่อมได้เปรียบ จะได้กรุยทางให้รัสเซียกลายเป็นชาติมหาอำนาจ โดยไม่ฟังคำทัดทานของนายพลคนอื่นๆ ซึ่งไม่ประสงค์ให้มีสงคราม ออร์ลอฟได้เดินแผนผ่านทางคามาล ข่าน (Louis Jourdan) เจ้าชายชาวอัฟกันผู้โดนเนรเทศ โดยการใช้ระเบิดนิวเคลียร์หวังวางระเบิดในฐานทัพอากาศของสหรัฐ แต่ไม่ใช่เพียงเพื่อสร้างความเสียหายเท่านั้น มันยังมีแผนการอันซับซ้อนและเหนือชั้นกว่านั้นอีกตัวละครที่สำคัญ</doc>
