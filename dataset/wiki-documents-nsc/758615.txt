<doc id="758615" url="https://th.wikipedia.org/wiki?curid=758615" title="อันศอรอัลอิสลาม">อันศอรอัลอิสลาม อันศอรอัลอิสลาม (, ) เป็นกลุ่มก่อการร้ายของมุสลิมนิกายซุนนีในอิรัก และซีเรีย ก่อตั้งในอิรักเมื่อ พ.ศ. 2544 ในฐานะขบวนการอิสลามซาลาฟีที่ใช้กฎหมายชะรีอะฮ์อย่างจำกัดในหมู่บ้านในพื้นที่ควบคุมบริเวณบีรายา จนถึงทางตะวันออกเฉียงเหนือของฮะลับญะฮ์ ใกล้กับชายแดนอิหร่าน แนวคิดเน้นการตีความอัลกุรอานตามตัวอักษรและสนับสนุนการกลับสู่ตัวอย่างของมุสลิมคนแรกคือซาลาฟ หลังจากการรุกรานอิรักใน พ.ศ. 2546 กลุ่มนี้เป็นกลุ่มที่ใช้ความรุนแรงต่อต้านกองกำลังพันธมิตรนานาชาติในอิรักและกลุ่มพันธมิตรอิรัก กลุ่มนี้ยังคงต่อสู้กับรัฐบาลอิรักหลังการถอนตัวของสหรัฐอเมริกาและส่งสมาชิกไปยังซีเรียเพื่อต่อสู้กับรัฐบาลในสงครามกลางเมืองซีเรีย ในวันที่ 29 สิงหาคม พ.ศ. 2547 ผู้นำ 50 คนของอันศอรอัลอิสลามประกาศว่ากลุ่มได้รวมเข้ากับรัฐอิสลามอิรักและลิแวนต์และได้สลายองค์กรไปอย่างไรก็ตาม บางหน่วยภายในอันศอรอัลอิสลามปฏิเสธการรวมตัวและยังคงดำเนินกิจกรรมในฐานะองค์กรอิสระการกำหนดให้เป็นกลุ่มก่อการร้าย การกำหนดให้เป็นกลุ่มก่อการร้าย. กลุ่มนี้อยู่ในรายชื่อองค์กรก่อการร้ายของสหประชาชาติ ออสเตรเลีย แคนาดา อิสราเอล สหราชอาณาจักร และสหรัฐอเมริกา และอยู่ในเครือข่ายอัลกออิดะฮ์</doc>
