<doc id="131421" url="https://th.wikipedia.org/wiki?curid=131421" title="บรรยิน ตั้งภากรณ์">บรรยิน ตั้งภากรณ์ พันตำรวจโท บรรยิน ตั้งภากรณ์ (26 กรกฎาคม พ.ศ. 2506 - ) อดีตรัฐมนตรีช่วยว่าการกระทรวงพาณิชย์ และ อดีตสมาชิกสภาผู้แทนราษฎรจังหวัดนครสวรรค์ 2 สมัยประวัติ ประวัติ. พันตำรวจโทบรรยิน ตั้งภากรณ์ สำเร็จการศึกษาระดับปริญญาตรี รัฐประศาสนศาสตร์ จาก โรงเรียนนายร้อยตำรวจ และระดับปริญญาโท สาขาบริหารธุรกิจ จาก มหาวิทยาลัยนเรศวร ด้านชีวิตครอบครัวสมรสกับนางวราภรณ์ ตั้งภากรณ์ มีบุตรชาย 1 คน บุตรสาว 1 คนการทำงาน การทำงาน. พันตำรวจโทบรรยิน ตั้งภากรณ์ เคยรับราชการตำรวจ และลาออกจากราชการในปี พ.ศ. 2543 ขณะดำรงตำแหน่ง สวป.สภ.เมืองกำแพงเพชร เพื่อลงสมัครสมาชิกสภาผู้แทนราษฎร จังหวัดนครสวรรค์ ในปี พ.ศ. 2544 และ พ.ศ. 2548 สังกัดพรรคไทยรักไทย ในกลุ่มวังน้ำยมของนายสมศักดิ์ เทพสุทิน จนเมื่อพรรคไทยรักไทยถูกยุบไป จึงย้ายมาสังกัดพรรคมัชฌิมาธิปไตย ในการเลือกตั้ง 23 ธันวาคม พ.ศ. 2550 ลงสมัคร ส.ส.แบบสัดส่วน กลุ่มที่ 2 (จังหวัดอุตรดิตถ์ , จังหวัดพิษณุโลก , จังหวัดพิจิตร , จังหวัดนครสวรรค์ , จังหวัดอุทัยธานี , จังหวัดลพบุรี , จังหวัดเพชรบูรณ์ , จังหวัดชัยภูมิ , จังหวัดขอนแก่น) ในสังกัด พรรคมัชฌิมาธิปไตย และได้รับเลือกตั้ง พันตำรวจโทบรรยิน เคยดำรงตำแหน่งรัฐมนตรีช่วยว่าการกระทรวงพาณิชย์ ในสมัยรัฐบาลของนายสมัครสุนทรเวช และนายสมชาย วงศ์สวัสดิ์ ต่อมาพันตำรวจโทบรรยิน ถูกตัดสิทธิทางการเมืองเป็นระยะเวลา 5 ปี เนื่องจากการยุบพรรคมัชฌิมาธิปไตย ซึ่งขณะนั้นพันตำรวจโทบรรยินดำรงตำแหน่งรองหัวหน้าพรรค พันตำรวจโทบรรยิน ตั้งภากรณ์ เคยเข้าร่วมกับกลุ่มแนวร่วมประชาธิปไตยต่อต้านเผด็จการแห่งชาติ เมื่อวันที่ 26 มีนาคม พ.ศ. 2553 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 32ประสบการณ์ทำงานประสบการณ์ทำงาน. - รองประธานกรรมาธิการการเงิน การคลัง การธนาคารและสถาบันการเงิน สภาผู้แทนราษฎร คนที่ 1 - กรรมาธิการคุ้มครองผู้บริโภค สภาผู้แทนราษฎร - กรรมาธิการสาธารณสุข สภาผู้แทนราษฎร - กรรมการประสานงานสภาผู้แทนราษฎร (วิปรัฐบาล) - เลขานุการรัฐมนตรีว่าการกระทรวงแรงงานคดีความ คดีความ. พันตำรวจโทบรรยิน ถูกออกหมายจับใน 4 ข้อหา ประกอบด้วย ร่วมกันลักทรัพย์ รับของโจร ปลอมแปลงและใช้เอกสารปลอม เมื่อเดือนสิงหาคม 2558 และต่อมาในเดือนมิถุนายน 2559 เขาถูกจับกุมตัวในฐานร่วมกันฆ่าผู้อื่นโดยเจตนา และไตร่ตรองไว้ก่อน เพื่อจะเอาหรือเอาไว้ซึ่งผลประโยชน์ อันเกิดแต่การที่ตนได้กระทำความผิดอื่นเพื่อปกปิดความผิดอื่นของตน หรือเพื่อหลีกเลี่ยงให้พ้นอาญาความผิดอื่นที่ตนได้กระทำไว้ จากกรณีการเสียชีวิตของนายชูวงษ์ แซ่ตั๊งในวันที่ 17สิงหาคม พ.ศ. 2559 คณะกรรมการสำนักงานป้องกันและปราบปรามการฟอกเงิน มีคำสั่งอายัดทรัพย์ นายบรรยิน เป็นเวลา 90 วันเครื่องราชอิสริยาภรณ์</doc>
