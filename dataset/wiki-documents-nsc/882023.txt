<doc id="882023" url="https://th.wikipedia.org/wiki?curid=882023" title="เบญจรัตน์ อย่างตระกูล">เบญจรัตน์ อย่างตระกูล เบญจรัตน์ อย่างตระกูล เกิดวันที่ 17 พฤศจิกายน พ.ศ. 2541 นักเทควันโดหญิงทีมชาติไทย เจ้าของเหรียญทองแรกจากการแข่งขันเทควันโดประเภทต่อสู้ รุ่นไม่เกิน 57 กก.หญิง "ซีเกมส์ ครั้งที่ 29" ที่ประเทศมาเลเซียประวัติ ประวัติ. เบญจรัตน์ศึกษาระดับปริญญาตรีที่คณะวิทยาศาสตร์การกีฬา จุฬาลงกรณ์มหาวิทยาลัย เคยมีผลงานการแข่งขันเทควันโดในระดับประเทศ เช่น เหรียญเงินจากการแข่งขัน รายการ "GH BANK" เทควันโด ยุวชน - เยาวชน ชิงชนะเลิศแห่งประเทศไทย ประจำปี 2557 รุ่นไม่เกิน 52 กก.หญิง เหรียญทองแดงจากการแข่งขัน รายการ "GH BANK" เทควันโดชิงชนะเลิศแห่งประเทศไทย ประจำปี 2558 รุ่นไม่เกิน 52 กก.หญิง และเหรียญเงินจากการแข่งขันเทควันโด รุ่นไม่เกิน 52 กก.หญิง "กีฬาเยาวชนแห่งชาติ ครั้งที่ 32" หรือ "สุพรรณบุรีเกมส์" นอกจากนี้ยังเข้าร่วมการแข่งขันเทควันโดในต่างประเทศ รายการ "โคเรีย โอเพ่น 2014" รุ่นไม่เกิน 52 กก.หญิง ที่เมืองคยองจู ประเทศเกาหลีใต้ คว้าเหรียญทองแดง รุ่นไม่เกิน 52 กก.หญิงนักกีฬาเทควันโดรุ่นเยาวชนพ.ศ. 2558 นักกีฬาเทควันโดรุ่นเยาวชน. พ.ศ. 2558. ในปี 2558 เบญจรัตน์เข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2015" ที่ประเทศไต้หวัน คว้าเหรียญเงิน รุ่นไม่เกิน 52 กก.หญิง และเข้าร่วมการแข่งขันเทควันโด รายการ "โคเรีย โอเพ่น 2015" ที่เมืองชุนชอน ประเทศเกาหลีใต้ คว้าเหรียญเงิน รุ่นไม่เกิน 52 กก.หญิง ซึ่งเป็นการแข่งขันเพื่อเก็บสะสมคะแนนในการจัดอันดับโลก หรือ G2นักกีฬาเทควันโดรุ่นประชาชนพ.ศ. 2559 นักกีฬาเทควันโดรุ่นประชาชน. พ.ศ. 2559. ในปี 2559 เข้าร่วมการแข่งขันเทควันโด รายการ "Korea Open 2016" ที่ประเทศเกาหลีใต้ คว้าเหรียญทองแดง รุ่นไม่เกิน 53 กก.หญิง ต่อมาเข้าร่วมการแข่งขันเทควันโด รายการ "The 1st International Taekwondo VTF President Cup" คว้าเหรียญทองแดง รุ่นไม่เกิน 57 กก.หญิง ที่เมืองโฮจิมินห์ ประเทศเวียดนาม โดยเข้าร่วมการแข่งขันกับนักกีฬาเทควันโดทีมชาติไทย จำนวน 3 คน ประกอบด้วย ชนกานต์ เสาวรส รุ่นไม่เกิน 49 กก.หญิง รามณรงค์ เสวกวิหารี รุ่นไม่เกิน 58 กก.ชาย ณัฐวีร์ กล่อมพงษ์ รุ่นไม่เกิน 68 กก.ชายพ.ศ. 2560 พ.ศ. 2560. ในปี 2560 เข้าร่วมการแข่งขันเทควันโด รายการ "Korea Open 2017" รุ่นไม่เกิน 53 กก.หญิง ที่ประเทศเกาหลีใต้ ต่อมาเข้าร่วมการแข่งขัน "ซีเกมส์ ครั้งที่ 29" ที่ประเทศมาเลเซีย สามารถคว้าเหรียญทอง รุ่นไม่เกิน 57 กก.หญิงมาครอง รอบชิงชนะเลิศเป็นฝ่ายชนะคะแนนนักกีฬาจากเวียดนาม 10-9 เป็นเหรียญทองเหรียญที่ 2 ของสมาคมกีฬาเทควันโดแห่งประเทศไทยในการแข่งขันซีเกมส์ครั้งนี้</doc>
