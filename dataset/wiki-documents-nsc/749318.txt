<doc id="749318" url="https://th.wikipedia.org/wiki?curid=749318" title="PLOS ONE">PLOS ONE PLOS ONE เป็นวารสารวิชาการสาขาวิทยาศาสตร์ที่ได้รับการเผยแพร่โดย Public Library of Science ตั้งแต่ปี ค.ศ. 2006 เป็นวารสารวิชาการที่มีการทบทวน (peer review) ครอบคลุมงานวิจัยหลากหลายสาขาทางด้านวิทยาศาสตร์และการแพทย์ PLOS ONE เผยแพร่บทความกว่าร้อยละ 70 ของบทความที่ส่งเข้ามา แต่ละบทความจะผ่านการตรวจจากบรรณาธิการที่เป็นสมาชิกก่อน จากนั้นบรรณาธิการจะส่งไปขอความเห็นจากผู้ตรวจที่เป็นบุคคลภายนอก โดยหลักการพิจารณานั้นไม่ได้ขึ้นอยู่กับว่างานวิจัยมีความสำคัญกับวงการวิทยาศาสตร์เพียงใด ขอเพียงแค่ขั้นตอนและวิธีการศึกษานั้นน่าเชื่อถือและถูกต้องตามหลักการก็เพียงพอแล้ว PLOS ONE จัดว่าเป็นวารสารวิชาการที่ใหญ่ที่สุดอันหนึ่งของโลก โดยมีบทความเผยแพร่ออกมากว่า 30,000 บทความต่อปีหรือคิดเป็น 85 บทความต่อวัน มีปัจจัยผลกระทบในปี ค.ศ. 2014 อยู่ที่ 3.234</doc>
