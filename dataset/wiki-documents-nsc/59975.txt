<doc id="59975" url="https://th.wikipedia.org/wiki?curid=59975" title="อันดับโลกฟีฟ่า">อันดับโลกฟีฟ่า อันดับโลกฟีฟ่า (FIFA World Rankings) เป็นระบบการจัดอันดับทีมฟุตบอลทีมชาติที่เป็นสมาชิกของฟีฟ่า อันดับจะถูกคำนวณจากแต้มความสำเร็จของแต่ละทีมจากผลแพ้ชนะในในแต่ละทีมจากผลแพ้ชนะ ทีมที่ชนะหรือเสมอจะได้แต้มจากการแข่งขันซึ่งคำนวณจากปัจจัยต่างๆ โดยแต้มทั้งหมดจะถูกสะสมจากการแข่งขันในช่วงสี่ปีที่ผ่านมา ซึ่งระบบใหม่ที่ใช้อยู่ปัจจุบันนี้ได้ถูกนำมาใช้ภายหลังจากการแข่งขัน ฟุตบอลโลก 2006 ที่ผ่านมา โดยใช้ครั้งแรก วันที่ 12 กรกฎาคม พ.ศ. 2549 โดยใช้ทดแทนระบบเก่าที่การคำนวณซับซ้อนและการคำนวณแต้มสะสมย้อนหลังแปดปี ที่ไม่แสดงถึงความสามารถของทีมในปัจจุบัน อันดับโลกฟีฟ่าเริ่มถูกนำมาใช้ครั้งแรกในเดือนสิงหาคม พ.ศ. 2535 (ค.ศ. 1992) ภายใต้ชื่อ "โคคาโคล่าเวิลด์แรงกิง" สนับสนุนโดยโคคาโคล่า และใช้กันอย่างต่อเนื่องโดยมีการจัดอันดับในทุกเดือน จนกระทั่งไป ในปี 2542 ได้มีการปรับปรุงระบบการคำนวณครั้งหนึ่งและในปี พ.ศ. 2549 ได้มีการปรับปรุงระบบอีกครั้งเหมือนตามที่ใช้ในปัจจุบัน อย่างไรก็ตามทีมที่จะถูกจัดอันดับนั้นจำเป็นต้องแข่งขันอย่างน้อย 5 นัดภายในปีนั้น ส่วนทีมชาติหญิงนั้นจะใช้การจัดอันดับในรูปแบบอื่น การคำนวณอันดับนี้จะมีผลเฉพาะการแข่งขันฟุตบอลของทีมปกติซึ่งจะไม่นับผลการแข่งขันของทีมเยาวชน รวมไปถึงมหกรรมกีฬาที่บรรจุการแข่งขันฟุตบอลรวมอยู่ด้วย เช่น เอเชียนเกมส์ โอลิมปิก หรือซีเกมส์การคำนวณแต้ม การคำนวณแต้ม. การคำนวณแต้มระบบปรับปรุง 2549 นี้ได้เปลี่ยนจากระบบเดิมให้เรียบง่ายขึ้น โดยเปลี่ยนจากระบบเดิมที่มีแต้มสะสม 8 ปี เหลือเพียง 4 ปี และยกเลิกระบบเดิมที่มีการคำนวณการเล่นในบ้านและนอกบ้าน รวมถึงแต้มพิเศษที่นับจากประตูที่ทำได้ ค่าใหม่นี้จะคำนวณจากผลการแข่งขัน ความสำคัญของการแข่งขัน สมาพันธ์ และอันดับของคู่แข่ง โดยนำมาคูณกันทั้งหมดและคูณด้วย 100 ซึ่งจะเป็นคะแนนที่ได้ในการแข่งขันนั้นผลการแข่งขัน ผลการแข่งขัน. ผลการแข่งขันในแต่ละครั้งจะถูกนำมาใช้ในการคำนวณหาอันดับ โดยทีมที่ชนะและเสมอการแข่งขันจะได้แต้ม ส่วนทีมที่แพ้จะไม่ได้แต้มความสำคัญของการแข่งขัน ความสำคัญของการแข่งขัน. การแข่งขันฟุตบอลระหว่างประเทศนั้น ความสำคัญของเกมจะถูกนำมาคิดหาอันดับฟีฟ่า โดยฟุตบอลนัดกระชับมิตรจะมีค่าความสำคัญน้อยสุด ในขณะที่ฟุตบอลโลกจะมีค่าความสำคัญมากสุดสมาพันธ์ของทั้งสองทีม สมาพันธ์ของทั้งสองทีม. ค่าตัวเลขตัวคูณส่วนนี้จะเป็นค่าของสมาพันธ์ฟุตบอลแต่ละทวีปทั่วโลก โดยคำนวณจากผลงานในฟุตบอลโลกสามครั้งที่ผ่านมา โดยค่าตัวคูณปัจจุบันที่ใช้ เป็นค่าหลังฟุตบอลโลก 2006 ดังแสดงในตารางด้านล่าง โดยค่าที่นำมาใช้เป็นค่าเฉลี่ยของทั้งสองทีมผลล่าสุด ผลล่าสุด. ผลล่าสุดจะแสดงถึงสถานะของทีมปัจจุบัน โดยผลของคะแนนเกินหนึ่งปีขึ้นไป จะถูกลดหลั่นลงไปตามความสำคัญ และผลแข่งที่เกิน 4 ปี จะไม่ถูกนำมาคำนวณ โดยระยะเวลาและค่าตัวคูณแสดงดังตารางด้านล่างอันดับของคู่แข่ง อันดับของคู่แข่ง. ถ้าการแข่งขันชนะคู่แข่งที่อันดับสูงจะได้แต้มมากกว่าคู่แข่งที่อันดับต่ำ โดยคำนวณค่าตัวคูณจากสูตรด้านล่าง ค่าตัวคูณ = (200 - อันดับคู่แข่ง) / 100 ค่าตัวคูณ = 2.0 สำหรับชนะทีมคู่แข่งอันดับ 1 ค่าตัวคูณ = 0.5 สำหรับชนะทีมคู่แข่งอันดับ 150 หรือต่ำกว่าลงไปตัวอย่างการคำนวณ ตัวอย่างการคำนวณ. ตัวอย่างการคำนวณ (ชื่อและอันดับเป็นค่าสมมุติ) และสมมุติว่าเป็นผลการแข่งขันในปีล่าสุด (ผลคะแนน 100%)- ทีมชาติไอเซนการ์ด อันดับโลก ที่ 5 และเป็นสมาชิกของยูฟ่า (x 1.0) - ทีมชาติไซย่า อันดับโลก ที่ 125 และเป็นสมาชิกของเอเอฟซี (x 0.85) - ทีมชาติฮอกวอตส์ อันดับโลก ที่ 194 และเป็นสมาชิกของเอเอฟซี (x 0.85)- 3 แต้มของไอเซนการ์ด มาจากชนะการแข่งขัน - 1.0 สำหรับฟุตบอลนัดกระชับมิตร - 0.925 เป็นค่าเฉลี่ยของสมาพันธ์ (1 และ 0.85) - 0.75 เป็นค่าอันดับของทีมไซย่า (200-125)/100 - 1.95 เป็นค่าอันดับของทีมไอเซนการ์ด (200-5)/100 - 208 เป็นแต้มรวมได้จากการนำค่า 3 x 1.0 x 0.925 x 0.75 x 100 = 208- ตัวอย่างการคำนวณอื่นรางวัลทีมยอดเยี่ยมแห่งปีอันดับรายประเทศBest Mover of the Year</doc>
