<doc id="527228" url="https://th.wikipedia.org/wiki?curid=527228" title="อีซูซุ วิซาร์ด">อีซูซุ วิซาร์ด อีซูซุ วิซาร์ด () เป็นรถยนต์เอนกประสงค์สมรรถนะสูงขนาดกลาง (Mid-Size SUV) ผลิตโดยอีซูซุ เริ่มผลิตเมื่อปี พ.ศ. 2532 และเลิกผลิตเมื่อปี พ.ศ. 2547 โดยมีอีซูซุ มิว-เซเว่นเข้ามาทดแทน เป็นรถ SUV ขนาดกลางที่ใช้แพลตฟอร์มร่วมกับอีซูซุ ฟาสเตอร์ รถกระบะอีกรุ่นหนึ่งของอีซูซุ มีวิวัฒนาการตามช่วงเวลาได้ 2 Generation (รุ่น) ดังนี้รุ่นที่ 1 (พ.ศ. 2532-2541) รุ่นที่ 1 (พ.ศ. 2532-2541). อีซูซุ วิซาร์ด รุ่นที่ 1 เริ่มผลิตเมื่อปี พ.ศ. 2532 มีตัวถัง 2 แบบ คือ เอสยูวี 3 และ 5 ประตู ในรุ่น 3 ประตูใช้ชื่อในการทำตลาดว่า อีซูซุ มิว () ระบบขับเคลื่อนจะเป็นระบบขับเคลื่อนล้อหลัง และระบบขับเคลื่อนสี่ล้อ เครื่องยนต์จะมีหลากหลายขนาด ทั้งจากอีซูซุและจีเอ็ม มีทั้งเครื่องยนต์ 2.3 ,2.4 ,2.5 ,2.6 ,2.8 ,3.0 ,3.1 และ 3.2 ลิตร มีทั้งเครื่องยนต์เบนซินและดีเซล มีฐานการประกอบที่ประเทศญี่ปุ่น ,อียิปต์ ,ไทย ,อังกฤษและสหรัฐอเมริกา ในยุโรปจะใช้ชื่อในการทำตลาดเป็นแบรนด์โอเปิล ในชื่อ โอเปิล ฟรอนเทอรา () ซึ่งเป็นแบรนด์ของจีเอ็มที่ทำตลาดในยุโรปขณะนั้น ในประเทศไทย บริษัท ตรีเพชรอีซูซุเซลส์ จำกัด เคยนำอีซูซุ วิซาร์ด รุ่นที่ 1 มาเปิดตัวในประเทศไทยเมื่อปี พ.ศ. 2536 เป็นรถประกอบในประเทศ โดยในครั้งแรกใช้ชื่อในการขายว่า อีซูซุ คาเมโอ () เครื่องยนต์ที่ขายในไทยจะเป็นเครื่องยนต์ดีเซล 2.5 ลิตร เกียร์ธรรมดา 5 สปีด ใช้ชิ้นส่วนร่วมกับ Isuzu TFR หรือที่เป็นที่รู้จักในตลาดมือสองว่า โฉมมังกรทอง นั่นเอง ต่อมาในปี พ.ศ. 2541 ได้มีการ Minorchange ครั้งใหญ่ โดยเปลี่ยนชื่อเป็น อีซูซุ เวก้า () มีเครื่องยนต์ดีเซล 2.8 และ 3.0 ลิตร ระบบเกียร์จะเป็นเกียร์ธรรมดา 5 สปีดและเกียร์อัตโนมัติ 4 สปีด แบบ Technomatics ขายไปได้เรื่อยๆ จนถึงปี พ.ศ. 2547 จึงเลิกผลิตไปรุ่นที่ 2 (พ.ศ. 2541-2547) รุ่นที่ 2 (พ.ศ. 2541-2547). อีซูซุ วิซาร์ด รุ่นที่ 2 เริ่มผลิตในปี พ.ศ. 2541 เป็นรุ่นแรกที่ใช้ชื่อวิซาร์ดอย่างจริงจัง รวมทั้งในญี่ปุ่นด้วย มีฐานการประกอบที่ประเทศญี่ปุ่น ,สหรัฐอเมริกาและตูนิเซีย มีเครื่องยนต์เพียง 3 ขนาดคือ 2.2 ,3.2 และ 3.5 ลิตร ยังมีการผลิตที่ยุโรปในแบรนด์โอเปิลเหมือนเดิม แต่รุ่นนี้ไม่มีจำหน่ายในประเทศไทย เพราะในช่วงนั้น อีซูซุมี SUV ขนาดกลางสำหรับตลาดไทยอยู่แล้ว คือ อีซูซุ เวก้า ซึ่งก็คือรุ่นที่ 1 นำมาไมเนอร์เชนจ์นั่นเอง เลิกผลิตในปี พ.ศ. 2547 โดยมีอีซูซุ มิว-เซเว่นเข้ามาขายแทน รวมถึงในตลาดไทยด้วย ที่มีมิว-เซเว่นเข้ามาขายตั้งแต่ปี พ.ศ. 2547 เมื่อหมดอายุการตลาดของเวก้าแล้ว</doc>
