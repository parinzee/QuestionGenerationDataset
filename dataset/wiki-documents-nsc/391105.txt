<doc id="391105" url="https://th.wikipedia.org/wiki?curid=391105" title="เทศบาลตำบลเชียรใหญ่">เทศบาลตำบลเชียรใหญ่ เทศบาลตำบลเชียรใหญ่ เป็นองค์กรปกครองส่วนท้องถิ่นในอำเภอเชียรใหญ่ จังหวัดนครศรีธรรมราช มีพื้นที่ 1 ตารางกิโลเมตร ตั้งอยู่ริมฝั่งแม่น้ำทั้งสองฝั่ง ครอบคลุมพื้นที่บางส่วนของ 3 หมู่บ้าน 3 ตำบล ได้แก่ หมู่ที่ 1 ตำบลท้องลำเจียก หมู่ที่ 3 ตำบลเชียรใหญ่ และหมู่ที่ 9 ตำบลท่าขนาน ตามประกาศกระทรวงมหาดไทยประวัติ ประวัติ. อำเภอเชียรใหญ่มีประวัติความเป็นมาสืบทอดตั้งแต่สมัยกรุงสุโขทัย แต่มามีหลักฐานแน่ชัดในสมัยพระบาทสมเด็จพระพุทธเลิศหล้านภาลัย ปรากฏในทำเนียบข้าราชการเมืองนครศรีธรรมราช จุลศักราช 1173 ว่า ท้องที่อำเภอนี้เป็นหัวเมืองฝ่ายขวา ชื่อ “ เมืองพิเชียร “ ต่อมาได้มีการปฏิรูปการ ปกครองใน พ.ศ. 2440 ทำให้เมืองพิเชียรกลายเป็นตำบลหนึ่งของ อำเภอเบี้ยซัด และยังเล่ากันว่าที่ตั้งบ้านพิเชียรมีต้นตะเคียนใหญ่อยู่ต้นหนึ่ง จึงเรียกว่า “บ้านพิเชียรเคียรใหญ่“ เรียกสั้น ๆ ว่าภาษาชาวใต้กลายเป็น “ บ้านเชียรใหญ่ “ ต่อมาวันที่ 1 กุมภาพันธ์ พ.ศ. 2480 กระทรวงมหาดไทยได้ประกาศตั้ง กิ่งอำเภอเชียรใหญ่ และยกฐานะเป็นอำเภอเมื่อวันที่ 3 พฤศจิกายน พ.ศ. 2490 แบ่งการปกครองส่วนท้องถิ่นในระดับสุขาภิบาล 1 แห่ง คือ สุขาภิบาลเชียรใหญ่ ครอบคลุมพื้นที่ 3 ตำบล คือ ตำบลท้องลำเจียก ในหมู่ที่ 1 ตำบลเชียรใหญ่ในหมู่ที่ 3 และตำบลท่าขนานในหมู่ที่ 9 มีพื้นที่รวมทั้งสิ้น 1 ตารางกิโลเมตร หรือ 625 ไร่ มีครัวเรือน 495 ครัวเรือน จำนวนประชากร 2,254 คน ซึ่งในเขตสุขาภิบาลนี้ ได้ประกาศในราชกิจจานุเบกษา เมื่อวันที่ 28 พฤศจิกายน พ.ศ. 2499 และต่อมาได้ยกฐานะจากสุขาภิบาลเป็นเทศบาลตำบลเชียรใหญ่ เมื่อวันที่ 25 พฤษภาคม พ.ศ. 2542สภาพทั่วไป สภาพทั่วไป. ลักษณะภูมิประเทศของเทศบาลตำบลเชียรใหญ่ มีลักษณะเป็นที่ราบลุ่ม มีแม่น้ำปากพนังไหล ผ่าน และเป็นลำน้ำที่มีความสำคัญในการประกอบอาชีพด้านเกษตรกรรมและประมง ภูมิอากาศเป็นเขตร้อนชื้น มี 2 ฤดู คือ ฤดูร้อนและฤดูฝน อุณหภูมิสูงสุดเฉลี่ย 33 องศา เซลเซียส ปริมาณน้ำฝนเฉลี่ย 252.81 ต่อปีอาณาเขตติดต่อ อาณาเขตติดต่อ. เทศบาลตำบลเชียรใหญ่ ตั้งอยู่ทางทิศตะวันออกขอตัวเมืองนครศรีธรรมราช- ทิศเหนือ จดฝั่งตะวันตกของแม่น้ำปากพนัง - ทิศใต้ จดฟากเหนือของถนนปากเชียร - ทิศตะวันออก จดที่ราบลุ่มชายทะเล คองบางหญ้า - ทิศตะวันตก จดฝั่งตะวันตกของคลองเชียรใหญ่ชุมชน ชุมชน. เทศบาลตำบลเชียรใหญ่ประกอบด้วยชุมชน 4 ชุมชน- ชุมชนตลาดออก - ชุมชนตลาดตก - ชุมชนท้องลำเจียก - ชุมชนท่าขนานสาธารณสุขสาธารณสุข. - โรงพยาบาลเชียรใหญ่สถานศึกษาสถานศึกษา. - โรงเรียนบ้านปากเชียร - ศูนย์พัฒนาเด็กเล็กเทศบาลตำบลเชียรใหญ่วัด วัด. จำนวนวัดในเขตเทศบาลตำบลเชียรใหญ่ มีทั้งหมด 2 วัด คือ- วักปากเชียร - วัดพรหมมัญพงศารามสถานที่สำคัญสถานที่สำคัญ. - สถานีตำรวจภูธรอำเภอเชียรใหญ่ - แม่น้ำปากพนัง</doc>
