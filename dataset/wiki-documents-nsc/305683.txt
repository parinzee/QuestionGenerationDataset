<doc id="305683" url="https://th.wikipedia.org/wiki?curid=305683" title="อดิสรณ์ พึ่งยา">อดิสรณ์ พึ่งยา อดิสรณ์ พึ่งยา หรือที่รู้จักกันดีในนามปากกาว่า JACKIE (แจ๊คกี้) เกิดเมื่อวันที่ ที่โรงพยาบาลศิริราช กรุงเทพฯ ใช้ชีวิตจนถึง7ขวบจึงกลับไปอยู่ บ้านเกิดของบิดามารดาที่ บ้านโพธิ์ ต.บ้านกุ่ม อ.สองพี่น้อง จ.สุพรรณบุรี จบการศึกษาระดับมัธยมจากโรงเรียนสองพี่น้องวิทยา ปริญญาตรีจากคณะครุศาสตร์ (เอกพลศึกษา) จุฬาลงกรณ์มหาวิทยาลัย เมื่อปี พ.ศ. 2535 จากนั้นจึงเริ่มทำงานที่สยามสปอร์ตซินดิเคท ด้วยการแปลข่าวภาษาอังกฤษจากสำนักข่าวรอยเตอร์และเอเอฟพี โดยใช้นามปากกาว่า JACKIE (มาจากชื่อของแจ๊คกี้ ชาร์ลตัน อดีตนักฟุตบอลทีมชาติอังกฤษและลีดส์ ยูไนเต็ด) รวมทั้งเขียนคอลัมน์เกี่ยวกับฟุตบอลสเปนด้วย ซึ่งยังไม่เป็นที่คุ้นเคยของคนไทยในขณะนั้น ซึ่งทางสยามสปอร์ตฯต้นสังกัดได้ส่งไปเรียนภาษาสเปนที่จุฬาลงกรณ์มหาวิทยาลัย จนกระทั่งผ่านไป 4 ปี ทางต้นสังกัดได้ส่งไปเป็นผู้สื่อข่าวประจำกรุงลอนดอน ประเทศอังกฤษ เป็นเวลา 2 ปี ตามนโยบายของบริษัท โดยทำหน้าที่เป็นผู้สื่อข่าวตามติดวงการฟุตบอลอังกฤษอย่างใกล้ชิด จากนั้นจึงทำหน้าที่ผู้พากย์ที่UBC ก่อนเปลี่ยนTrue Visions ในปี1998 บรรยายคู่กับ ไพโรจน์ กิ่งแก้ว ก่อนเป็นวีรศักดิ์ นิลกลัด ปัจจุบัน อดิสรณ์ พึ่งยา มีตำแหน่งเป็นรองกรรมการผู้จัดการ บริษัท สยามสปอร์ต บุ๊คส์ จำกัด ในเครือสยามสปอร์ตฯ เป็นผู้ประกาศข่าวกีฬาของทางช่อง 7 ผู้พากษ์ฟุตบอลทางช่อง 7, พิธีกรรายการเจาะสนาม,รายการสปอร์ตแฟนแฟนซ่า กีฬามัน ร่วมกับ บอบู๋ และอีกหลายรายการเกี่ยวกับกีฬา ปัจจุบันเป็นผู้วิเคราะห์ฟุตบอลพรีเมียร์ลีก ทุกวันเสาร์ ช่องbeIN Sport1 โดยมีทีมฟุตบอลที่เชียร์คือ ลิเวอร์พูล</doc>
