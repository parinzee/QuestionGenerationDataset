<doc id="537443" url="https://th.wikipedia.org/wiki?curid=537443" title="เป็ดยักษ์ลอยน้ำ">เป็ดยักษ์ลอยน้ำ เป็ดยักษ์ลอยน้ำ เป็นประติมากรรมลอยน้ำ ออกแบบโดยศิลปินชาวดัตช์ชื่อโฟลเรินไตน์ โฮฟมัน และเป็นเป็ดยางที่มีขนาดใหญ่ที่สุดในโลกประวัติ ประวัติ. เป็ดยางที่มีขนาดใหญ่ที่สุดในโลกได้รับการสร้างขึ้นโดยศิลปินชาวดัตช์ชื่อโฟลเรินไตน์ โฮฟมัน ใน ค.ศ. 2007 ซึ่งมีขนาดที่ประมาณ 16.5 x 20 x 32 เมตรและมีน้ำหนักกว่า 600 กิโลกรัม ตั้งแต่ ค.ศ. 2007 มันได้รับการจัดแสดงในอัมสเตอร์ดัม (เนเธอร์แลนด์), โลมเมิล (เบลเยียม), โอซากะ (ญี่ปุ่น), ซิดนีย์ (ออสเตรเลีย), เซาเปาลู (บราซิล) และฮ่องกง (จีน) จนถึงวันที่ 9 มิถุนายน ค.ศ. 2013 แล้วจึงค่อยไปแสดงอยู่ที่สหรัฐอเมริกาแนวคิด แนวคิด. โฟลเรินไตน์ โฮฟมัน ผู้สร้างเป็ดยักษ์ลอยน้ำ พยายามที่จะสร้างความบันเทิงให้กับโลกโดยใช้ทัวร์ในชื่อ "ความสุขกระจายทั่วโลก" ขึ้นในปี ค.ศ. 2007 เขามีวัตถุประสงค์เพื่อรำลึกถึงความทรงจำในวัยเด็กของทุกคนโดยการจัดแสดงเป็ดยักษ์ลอยน้ำใน 14 เมือง โดยเริ่มต้นจากเมืองของเขาเองคือกรุงอัมสเตอร์ดัม ในประเทศเนเธอร์แลนด์ เป็ดยักษ์ลอยน้ำถูกสร้างขึ้นด้วยพีวีซีกว่า 200 แผ่น โดยสามารถเปิดช่องด้านหลังของเป็ดยักษ์ตัวนี้เพื่อให้ฝ่ายสถาปัตย์/เจ้าหน้าที่สามารถดำเนินการตรวจสอบร่างกายของเป็ดยักษ์ลอยน้ำ นอกจากนี้ ยังมีพัดลมในตัวของมันเพื่อที่จะสามารถขยายตัวได้ตลอดเวลาไม่ว่าสภาพอากาศจะดีหรือไม่ดีก็ตามการตอบรับ การตอบรับ. เป็ดยักษ์ลอยน้ำได้รับความสนใจจากผู้คนเป็นจำนวนมาก และได้รับการกล่าวถึงในวงกว้างเมื่อครั้งจัดแสดง ณ อ่าววิกตอเรีย เขตบริหารพิเศษฮ่องกง</doc>
