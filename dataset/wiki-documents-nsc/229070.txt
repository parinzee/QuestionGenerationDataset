<doc id="229070" url="https://th.wikipedia.org/wiki?curid=229070" title="รางวัลออสการ์ สาขาภาพยนตร์แอนิเมชันยอดเยี่ยม">รางวัลออสการ์ สาขาภาพยนตร์แอนิเมชันยอดเยี่ยม รางวัลออสการ์ สาขาภาพยนตร์แอนิเมชันยอดเยี่ยม เป็นหนึ่งในรางวัลออสการ์โดยสถาบันศิลปะและวิชาการทางภาพยนตร์ที่มอบให้กับภาพยนตร์แอนิเมชัน รางวัลออสการ์ สาขาภาพยนตร์แอนิเมชันยอดเยี่ยมได้มอบครั้งแรกในปีค.ศ. 2001 ภาพยนตร์แอนิเมชันเรื่อง Beauty and the Beast (ปีค.ศ. 1991) เป็นภาพยนตร์แอนิเมชันเรื่องแรกที่ได้รับการเสนอชื่อเข้าชิงรางวัลออสการ์ สาขาภาพยนตร์ยอดเยี่ยม (ก่อนที่จะมีสาขาภาพยนตร์แอนิเมชันยอดเยี่ยม) ส่วนเรื่อง Waltz with Bashir (ปีค.ศ. 2008) เป็นภาพยนตร์แอนิเมชันเรื่องแรกและเรื่องเดียวที่ได้รับการเสนอชื่อเข้าชิงรางวัลออสการ์ สาขาภาพยนตร์ภาษาต่างประเทศยอดเยี่ยม อย่างไรก็ตาม การตั้งรางวัลสาขานี้ขึ้นเพื่อมอบให้กับภาพยนตร์แอนิเมชันโดยเฉพาะไม่ได้หมายความว่าภาพยนตร์แอนิเมชันจะไม่มีสิทธ์ได้รับการเสนอชื่อเข้าชิงรางวัลออสการ์ สาขาภาพยนตร์ยอดเยี่ยมด้วย เช่น ภาพยนตร์เรื่อง UP (2009) และ Toy Story 3 (2010) เข้าชิงทั้งสาขาภาพยนตร์แอนิเมชันยอดเยี่ยม และภาพยนตร์ยอดเยี่ยม รางวัลนี้จะมอบก็ต่อเมื่อมีภาพยนตร์แอนิเมชั่นอย่างน้อย 8 เรื่องออกฉายในปีนั้น ภาพยนตร์แอนิเมชั่นจะต้องมีความยาวมากกว่า 70 นาทีจึงจะถือว่าเป็นภาพยนตร์ขนาดยาวปานกลาง (Feature films) ภาพยนตร์แอนิเมชันทั้งหมดที่เข้าเงื่อนไขดังกล่าวจะถูกเลือกให้ได้รับการเสนอชื่อเข้าชิงรางวัลเพียง 3 เรื่องเท่านั้น หากในปีนั้นมีภาพยนตร์แอนิเมชันมากกว่า 15 เรื่อง จะมีภาพยนตร์แอนิเมชันที่ได้รับการเสนอชื่อเข้าชิงรางวัล 5 เรื่อง คอมพิวเตอร์แอนิเมชันได้มีบทบาทมากขึ้นและมักจะได้รับรางวัลนี้ไป อย่างไรก็ตาม ภาพยนตร์แอนิเมชัน 2 มิติ เรื่อง Spirited Away ได้รับรางวัลนี้ในปีค.ศ. 2002 และภาพยนตร์สตอปโมชันเรื่อง ก็ได้รับรางวัลนี้ในปีค.ศ. 2005 เช่นกัน พิกซาร์ แอนิเมชัน สตูดิโอ เป็นสตูดิโอที่ประสบความสำเร็จสูงสุดที่ได้รับรางวัลนี้ ตั้งแต่ปี ค.ศ. 2001 ภาพยนตร์แอนิเมชันทุกเรื่อง (8 เรื่อง) ของพิกซาร์ แอนิเมชัน สตูดิโอ ได้รับการเสนอชื่อเข้าชิงรางวัลนี้ และมีทั้งสิ้น 7 เรื่องที่ได้รับรางวัล คือ Finding Nemo, The Incredibles, Ratatouille WALL-E , Up , Toy Story 3 และ Braveได้รับรางวัลและชื่อเข้าชิง2000s2010s</doc>
