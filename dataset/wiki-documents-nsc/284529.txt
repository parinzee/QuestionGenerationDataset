<doc id="284529" url="https://th.wikipedia.org/wiki?curid=284529" title="ฌอร์ฌ-ปีแยร์ เซอรา">ฌอร์ฌ-ปีแยร์ เซอรา ฌอร์ฌ-ปีแยร์ เซอรา () (2 ธันวาคม ค.ศ. 1859 - 29 มีนาคม ค.ศ. 1891) เป็นจิตรกรชาวฝรั่งเศสของสมัยอิมเพรสชันนิสม์ใหม่ของคริสต์ศตวรรษที่ 19 งานเขียนชิ้นที่มีชื่อเสียงที่สุดของเซอราคือภาพ “บ่ายวันอาทิตย์บนเกาะลากร็องด์ฌัต” ที่เขียนระหว่างปี ค.ศ. 1884 ถึง ค.ศ. 1886 ซึ่งเป็นภาพที่เปลี่ยนทิศทางของศิลปะสมัยใหม่เข้าสู่สมัยอิมเพรสชันนิสม์ใหม่ และเป็นภาพไอคอนสำคัญที่สุดภาพหนึ่งของคริสต์ศตวรรษที่ 19ประวัติ ประวัติ. เซอราเกิดในครอบครัวที่มีฐานะดีในกรุงปารีสในประเทศฝรั่งเศส บิดาของเซอรามีอาชีพทางกฎหมายผู้มาจากช็องปาญ ส่วนมารดาเป็นชาวปารีส เซอราเริ่มการศึกษาด้านศิลปะกับประติมากร Justin Lequiene ต่อมาก็เข้าศึกษาที่สถาบันวิจิตรศิลป์ระหว่างปี ค.ศ. 1878 จนถึง ค.ศ. 1879 หลังจากไปรับราชการเป็นทหารอยู่ปีหนึ่งแล้วเซอราก็กลับมายังปารีสในปี ค.ศ. 1880 มามีห้องเขียนภาพร่วมกับนักเรียนสองคนที่เลฟต์แบงก์ก่อนที่จะไปมีห้องเขียนภาพของตนเอง ระหว่างช่วงสองปีต่อมาเซอราก็อุทิศตัวเองให้กับการวาดลายเส้นขาวดำ ในปี ค.ศ. 1883 เซอราก็เขียนงานชิ้นสำคัญชิ้นแรกซึ่งเป็นภาพขนาดใหญ่ชื่อ “Bathers at Asnières” (คนอาบน้ำที่อัสนีแยร์) เมื่อภาพเขียนถูกปฏิเสธจากการแสดงที่นิทรรศการศิลปะแห่งปารีส เซอราก็หันหลังให้กับสถาบันทางการไปรวมกลุ่มกับศิลปินอิสระในปารีส ในปี ค.ศ. 1884 เซอราและจิตรกรผู้อื่น (รวมทั้ง Maximilien Luce) ก็ก่อตั้งสมาคมศิลปินอิสระแห่งปารีส ที่สมาคมเซอราก็ได้ทำความรู้จักกับจิตรกรปอล ซีญัก ผู้ที่เซอราเสนอความคิดเกี่ยวกับการเขียนแบบผสานจุดสี ต่อมาซีญักก็ดำเนินการเขียนภาพด้วยวิธีที่ว่านี้ ระหว่างฤดูร้อนของปีเดียวกัน เซอราก็เริ่มเขียนงานชิ้นเอก “บ่ายวันอาทิตย์บนเกาะลากร็องด์ฌัต” ที่ใช้เวลาสองปีจึงเขียนเสร็จ ต่อมาเซอราก็ย้ายไปอยู่อย่างลับ ๆ กับนางแบบสาวมาเดอเลน คโนบล็อกผู้เป็นแบบในภาพ “Jeune femme se poudrant” ในเดือนกุมภาพันธ์ ค.ศ. 1890 มาเดอเลนก็ให้กำเนิดแก่บุตรชายชื่อปีแยร์ ฌอร์ฌ หลังจากที่เซอราเสียชีวิตมาเดอเลนก็ให้กำเนิดแก่บุตรชายคนที่สองผู้เสียชีวิตอาจจะแต่กำเนิดหรือไม่นานหลังจากนั้น สาเหตุการเสียชีวิตของเซอราไม่เป็นที่ทราบแน่นอนแต่เชื่อกันว่าอาจจมาจากเยื่อหุ้มสมองอักเสบ, ปอดบวม, infectious angina หรืออาจจะเป็น diphtheria ลูกชายคนโตก็มาเสียชีวิตเพียงสองอาทิตย์ต่อมาจากโรคเดียวกัน เซอราเขียนงานชิ้นสุดท้าย “The Circus” ค้างไว้ก่อนที่จะเสียชีวิตระเบียงภาพ</doc>
