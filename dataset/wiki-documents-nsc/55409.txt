<doc id="55409" url="https://th.wikipedia.org/wiki?curid=55409" title="พลังของคลาร์ก เค้นท์">พลังของคลาร์ก เค้นท์ พลังของคลาร์ก เค้นท์ นับว่าเป็นจุดสนใจอย่างหนึ่งของซีรีส์ "Smallville" นี้ เนื่องจากละครเรื่องนี้เป็นละครที่กล่าวถึงพัฒนาการของคลาร์ก เค้นท์ก่อนที่จะเป็นซูเปอร์แมนในด้านต่าง ๆ ด้วย เมื่อละครดำเนินไป ความสามารถของคลาร์ก เค้นท์จะถูกพัฒนาเรื่อย ๆ ด้วยความสามารถคลาร์ก ที่อาจจะเกิดเพราะเหตุผลมากมาย เช่นการพัฒนาความสามารถด้วยร่างกายเพื่อทดแทนความสามารถที่สูญเสียไปเพราะโรค หรือมาด้วยเหตุใดก็แล้วแต่ก็ตามความเร็วเหนือเสียง (Super-Speeding)ความเร็วเหนือเสียง (Super-Speeding). - ปรากฏครั้งแรก : ภาคที่ 1 ตอนที่ 1 ความสามารถนี้เป็นความสามารถแรกที่เราได้พบในละครสมอลวิลล์นี้ โดยคลาร์ก เค้นท์สามารถวิ่งได้อย่างรวดเร็วภายในเสี้ยววินาทีเพื่อไปถึงที่ต่าง ๆ ได้อย่างทันท่วงที ดังนั้นเขาจึงไม่ต้องอาศัยรถบัสไปโรงเรียนในตอนแรกสุดเลย ไปไหนมาไหนได้ตามสะดวก โดยเฉพาะอย่างยิ่ง เมื่อถึงเวลาเสาะแสวงหาสิ่งผิดปกติต่าง ๆความแข็งแกร่ง (Invulnerable)ความแข็งแกร่ง (Invulnerable). - ปรากฏครั้งแรก : ภาคที่ 1 ตอนที่ 1 ความสามารถนี้ปรากฏในตอนที่คลาร์ก เค้นท์ถูกรถ พอร์ช ของมหา เศรษฐี เล็กซ์ ลูเธอร์ ชนเข้าจัง ๆ บน สะพาน โลเอบในสมอลวิลล์ แล้วไม่มีแม้กระทั่งรอยขีดข่วนให้เห็น เขาสามารถชกคนให้กระเด็นไปไกลจนกระทั่งสลบได้โดยใช้แรงเพียงน้อยนิด สามารถยกรถขึ้นได้สบาย ๆ ซึ่งเป็นความสามารถที่คลาร์ก เค้นท์มีมาตั้งแต่กำเนิดแล้วสายตาเอกซ์เรย์ (X-ray Vision)สายตาเอกซ์เรย์ (X-ray Vision). - ปรากฏครั้งแรก : ภาคที่ 1 ตอนที่ 4 ความสามารถนี้คลาร์ก เค้นท์ได้มาโดยบังเอิญระหว่างที่เขาเห็นเล็กซ์ ลูเธอร์ตัวปลอมเข้าไปปล้นธนาคาร ทำให้เขารู้ว่านั่นไม่ใช่เล็กซ์ ลูเธอร์ตัวจริง ความสามารถนี้มีประโยชน์กับคลาร์กในกรณีที่เขาไม่รู้ว่ามีอะไรอยู่ล่วงหน้า การสังเกตด้วยสายตาเอกซ์เรย์นี้จะทำให้เขารู้ แต่คลาร์ก เค้นท์ไม่สามารถมองผ่านตะกั่วหรือสิ่งที่มีส่วนประกอบของตะกั่วได้สายตาความร้อน (Heat Vision)สายตาความร้อน (Heat Vision). - ปรากฏครั้งแรก : ภาคที่ 2 ตอนที่ 2 ความสามารถนี้ เป็นความสามารถที่คลาร์ก เค้นท์ได้มาขณะที่มองครูคนใหม่ที่สอนวิชาชีววิทยาแล้วเกิดความรู้สึกทางเพศ ทำให้เขาต้องระบายอารมณ์ออกมาด้วยวิธีการทำสายตาความร้อน ทำให้สิ่งของถูกเผาไหม้ แต่คลาร์กก็สามารถควบคุมสายตาความร้อนได้และใช้มันอย่างเป็นประโยชน์ในหลายกรณี อย่างกรณีที่โจนาธานที่ถูกสะกดจิตจะยิงเล็กซ์ แล้วเขาใช้สายตาความร้อนหลอมละลายกระสุนที่โจนาธานยิงการดักฟัง (Super-Hearing)การดักฟัง (Super-Hearing). - ปรากฏครั้งแรก : ภาคที่ 3 ตอนที่ 10 ความสามารถนี้ เป็นผลจากการที่คลาร์ก เค้นท์ตาบอดชั่วคราวหลังจากใช้สายตาความร้อนในการยิงไปหาโจรปล้นร้านเพชร แต่กลับโดนคริปโตไนท์สีเขียวซึ่งสะท้อนแสงกลับมาทำให้เขาตาบอด ร่างกายของคลาร์กได้สร้างพลังใหม่ซึ่งทำให้คลาร์กสามารถดักฟังได้แม้กระทั่งเสียงกระซิบและเสียงในโทรศัพท์ ซึ่งทำให้คลาร์กรู้ว่าโคลอี้ ซัลลิแวนและไลโอเนล ลูเธอร์กำลังร่วมกันสืบความลับเขา และทำให้เขาสามารถรู้ได้ว่าใครลักพาตัวพีท รอสส์ไป ความสามารถนี้ทำให้คลาร์กได้รู้เจตนาของใครหลายคนที่พยายามเรียกเขามาและปองร้ายเขากับเพื่อน รวมทั้งใช้ดักฟังในสิ่งผิดปกติได้เหาะ (Flight)เหาะ (Flight). - ปรากฏครั้งแรก : ภาคที่ 4 ตอนที่ 1 ความสามารถนี้ ไม่ใช่ความสามารถของคลาร์กขณะที่อยู่ในสภาวะปกติ แต่เป็นความสามารถของเขาหลังจากการฟื้นฟูโดยจอร์เอล พ่อที่แท้จริงของเขาและทำให้ตัวตนของคลาร์ก เค้นท์เสื่อมสูญ เขาได้ใช้ความสามารถนี้ในการเอาคริสตัลแห่งความรู้ชิ้นแรกจากเล็กซ์มาได้ขณะที่เล็กซ์กำลังเชยชมมันอยู่บนเครื่องบินส่วนตัวของเขากระโดดสูง (Super-Jumping)กระโดดสูง (Super-Jumping). - ปรากฏครั้งแรก : ภาคที่ 5 ตอนที่ 3 ความสามารถนี้คลาร์กได้ใช้เมื่อกาเบรียล เพื่อนของโคลอี้ยิงจรวดขีปนาวุธติดหัวรบนิวเคลียร์เพื่อทำลายสมอลวิลล์ซึ่งเป็นเมืองที่เขาเกลียด หลังจากที่โคลอี้หยุดยั้งกาเบรียลไม่ได้ ความสามารถนี้เป็นความสามารถที่ถกเถียงกันว่า มันปรากฏครั้งแรกในตอนที่เท่าไร เนื่องจากภาคที่ 2 ตอนที่ 12 คลาร์กก็กระโดดข้ามจากยอดตึกเดลี่แพลเน็ตไปที่ตึกลูเธอร์คอร์ปได้ โดยที่ตึกอยู่ห่างกัน 200 ฟุตลมหายใจรุนแรง (Super-Breathing)ลมหายใจรุนแรง (Super-Breathing). - ปรากฏครั้งแรก : ภาคที่ 6 ตอนที่ 2 ความสามารถนี้คลาร์กได้มาหลังจากที่เขาได้ฟื้นฟูเมืองเมโทรโพลิสจากการทำลายของปีศาจซอดแล้วเกิดป่วยเป็นครั้งแรก เพียงแค่เขาจามก็ทำให้ประตูโรงนาของเขาหลุดออกทั้งแผ่นและไปกระเด็นตกลงต่อหน้าโลอิส เลน ขณะที่เธอวิ่งอยู่ห่างจากฟาร์มไปไม่มาก ทำให้เธอเริ่มสงสัยในตัวคลาร์ก เค้นท์ความสามารถอื่น ความสามารถอื่น. นอกจากความสามารถที่ปรากฏที่นี้แล้ว ร่างกายของคลาร์ก เค้นท์ยังเป็นผลิตผลในประโยชน์ในอีกหลายด้านเลือด เลือด. ในภาคที่ 3 หลังจากคลาร์กได้สละเลือดของเขาให้มอร์แกน เอดจ์ ไลโอเนลได้เอาเลือดของคลาร์กที่มอร์แกน เอดจ์ให้ไป และให้ดอกเตอร์เลีย เต็งเพื่อทำการวิจัย ซึ่งเกล็ดเลือดของคลาร์กนั้นสามารถฟื้นฟูพลังชีวิตได้ ผู้ที่ได้รับเกล็ดเลือดของคลาร์กมีเพียงสองคนก่อนไลโอเนลจะล้มโครงการวิจัยคืออดัม ไนท์และวินซ์ เดวิสซึ่งทำให้สองคนนี้มีชีวิตขึ้นมาชั่วคราว (วินซ์นั้นกลับมามีชีวิตอีกครั้งอย่างปาฏิหาริย์หลังได้รับเกล็ดเลือดหลอดสุดท้ายซึ่งคลาร์กเอาให้น้องของเขาฉีดใส่)วิญญาณ วิญญาณ. วิญญาณของคลาร์กทำให้ร่างกายของผู้ถูกคลาร์กเข้าสิงแข็งแรงเป็นปกติ และทำให้จิตใจดีขึ้น ไม่ใช่เป็นความสามารถที่แน่นอน แต่เกิดจากพฤติกรรมที่มีการวิเคราะห์ออกมาจากบรรดาผู้ชื่นชอบสมอลวิลล์ที่สังเกตจากพฤติกรรมของไลโอเนล ซึ่งวิญญาณของคลาร์กเคยเข้าไปสิง พอไลโอเนลและคลาร์กคืนร่างเดิมทำให้ร่างกายของไลโอเนลกลับมาสมบูรณ์ โรคตับระยะสุดท้ายหายไปอย่างฉับพลัน และทำให้เขาไม่ยุ่งเกี่ยวกับด้านมืดอีกหลังจากนั้นผู้รู้ความลับคลาร์ก เค้นท์ ผู้รู้ความลับคลาร์ก เค้นท์. อันที่จริงผู้รู้ความลับคลาร์ก เค้นท์มีมากมาย ตั้งแต่ศัตรูคู่อาฆาต หรือใครหลาย ๆ คน ส่วนใหญ่ผลที่เกิดขึ้นคือคนที่รู้เหล่านั้นตาย สติไม่สมประกอบ และไม่มีความจำในเรื่องเหล่านั้นอีกเลย แต่ตัวละครหลักที่รู้ความลับของคลาร์กนั้น นอกจากมีพ่อแม่ของเขาแล้ว ยังมีบุคคลดังต่อไปนี้พีท รอสส์พีท รอสส์. - รู้ความลับครั้งแรก : ภาคที่ 2 ตอนที่ 3 - คลาร์กยอมรับว่าจริงครั้งแรก : ภาคที่ 2 ตอนที่ 3 คลาร์กเป็นคนเปิดเผยความลับของเขาให้กับพีทเนื่องจากเป็นเหตุจำเป็นที่พีทมียานอวกาศของเขาไว้ในครอบครองจึงจำเป็นต้องบอกเขา ก่อนที่พีทจะจากไป พีทได้สัญญากับคลาร์กว่าเขาจะไม่แพร่งพรายความลับเขาแน่นอนเล็กซ์ ลูเธอร์เล็กซ์ ลูเธอร์. - รู้ความลับครั้งแรก : ภาคที่ 3 ตอนที่ 8 - คลาร์กยอมรับว่าจริงครั้งแรก : ภาคที่ 3 ตอนที่ 9 - ความจำเสื่อม : ภาคที่ 3 ตอนที่ 9 - รู้ความลับครั้งที่สอง : ภาคที่ 7 ตอนที่ 20 - คลาร์กยอมรับว่าจริง : ภาคที่ 7 ตอนที่ 20 เล็กซ์เห็นคลาร์กหยุดรถของมอร์แกน เอดจ์และถูกรถชนโดยไม่มีรอยขีดข่วนเลย ทำให้เขารู้สึกทึ่งและเป็นข้อพิสูจน์ของเขา แต่ทว่าเขาก็รู้ได้ไม่นานนัก เพราะว่าพ่อของเขาจัดการลบความจำเขาทิ้งด้วยไฟฟ้า และในตอนสุดท้ายของภาคที่ 7 เล็กซ์ก็ได้รู้ความลับของคลาร์กอีกครั้งจากปากของเบรนนิแอคโคลอี้ ซัลลิแวนโคลอี้ ซัลลิแวน. - รู้ความลับครั้งแรก : ภาคที่ 4 ตอนที่ 12 - คลาร์กยอมรับว่าจริงครั้งแรก : ภาคที่ 5 ตอนที่ 1 โคลอี้รู้ความลับของคลาร์กโดยบังเอิญในตอนที่ 12 ภาคที่ 4 โดยเอลิเชีย เบเกอร์ แฟนของคลาร์กโกรธคลาร์กจึงตรงไปหาเพื่อนสนิทที่สุดของคลาร์กอย่างโคลอี้ว่าเธอมีอะไรจะบอกและพาโคลอี้ไปดูรถความเร็วสูงที่เธอขับ เธอแกล้งบอกคลาร์กว่าเธอคุมเบรกไม่อยู่ ทำให้คลาร์กวิ่งด้วยความเร็วสูงมารับรถแต่ในรถไม่มีเอลิเชีย แต่นอกบริเวณนั้นยังมีเอลิเชียและโคลอี้จ้องอยู่ด้วยความอัศจรรย์ใจ คลาร์กยอมรับครั้งแรกเมื่อโคลอี้เห็นเขากำลังสืบทอดพลังจากจอร์เอลในป้อมสันโดษ ภาค 5 ตอนที่ 1 ต่อมาความลับเหล่านี้ก็เป็นประโยชน์แก่โคลอี้และคลาร์กในการร่วมมือกันปราบเหล่าร้ายในละครสมอลวิลล์ รวมถึงการที่โคลอี้ร่วมมือกับบรรดาเพื่อนซูเปอร์ฮีโร่ของคลาร์กทั้งกรีนแอร์โร่ว์ เดอะแฟลช ไซบอร์กและอควาแมนในการทำลายโรงงานลึกลับที่เป็นที่ศึกษาวิจัยมนุษย์กลายพันธุ์ของเล็กซ์ในภาค 6 ตอนที่ 12 ด้วยไลโอเนล ลูเธอร์ไลโอเนล ลูเธอร์. - รู้ความลับครั้งแรก : ภาคที่ 4 ตอนที่ 5 - คลาร์กยอมรับว่าจริงครั้งแรก : ภาคที่ 5 ตอนที่ 13 มีการถกเถียงกันว่าไลโอเนลรู้ความลับคลาร์ก เค้นท์เมื่อไร เพราะว่าในภาคที่ 2 ตอนที่ 12 คลาร์กแพ้หินคริปโตไนท์ต่อหน้าไลโอเนลที่ตาบอด แต่มีการเปิดเผยอีกไม่นานว่าไลโอเนลนั้นตาหายดีมานานแล้ว ซึ่งทำให้ไม่รู้ว่าที่แท้จริงแล้วไลโอเนลรู้ความลับเขาเมื่อไร จนกระทั่งไลโอเนลบอกคลาร์กเองในภาค 5 ตอนที่ 19 ว่าเขารู้ความลับคลาร์กตั้งแต่สลับร่างกับคลาร์กตอนภาคที่สี่ แต่เมื่อภาค 5 คลาร์กได้ยอมรับกับแม่เขาว่าไลโอเนลรู้ความลับจากการเป็นร่างทรงของจอร์เอล ไลโอเนลได้ช่วยคลาร์กไขปริศนาเกี่ยวกับปีศาจซอดด้วยลาน่า แลงก์ลาน่า แลงก์. - รู้ความลับครั้งแรก : ภาคที่ 5 ตอนที่ 12 (แต่จอร์เอลย้อนเวลาเสียใหม่ทำให้ในอีกครั้งลาน่าไม่รู้ความลับคลาร์ก) - รู้ความลับครั้งที่สอง : ภาคที่ 6 ตอนที่ 16 - คลาร์กยอมรับว่าจริงครั้งแรก : ภาคที่ 6 ตอนที่ 22 ลาน่ารู้ความลับคลาร์กเพราะคลาร์กบอกก่อนสารภาพรักขอแต่งงานในภาค 5 ตอน 12 แต่ลาน่าตายและคลาร์กขอให้จอร์เอลย้อนเวลากลับเพื่อช่วยลาน่าแต่ต้องแลกกับชีวิตของคนใกล้ชิดคลาร์กคือโจนาธาน ทำให้ลาน่ายังไม่รู้ความลับคลาร์ก แต่เธอสงสัยเป็นครั้งแรกเมื่อโคลอี้พูดกับนักข่าวเดลี่แพลเน็ตเรื่องความลับคลาร์กแต่โคลอี้ทำลายเครื่องดักฟังเสียก่อน จากเหตุการณ์ครั้งนั้นทำให้ความสัมพันธ์ของโคลอี้และลาน่าระหองระแหง จนกระทั่งภาค 6 ตอนที่ 16 ลาน่าจึงวางแผนโดยเธอรู้ว่าถ้าโคลอี้อยู่ในอันตรายคลาร์กต้องเข้ามาช่วย เธอจึงล่อโคลอี้และจับเธอขังในโรงเก็บไวน์ของคฤหาสน์ลูเธอร์ และคลาร์กก็มาช่วยวิ่ง และเหวี่ยงประตูออกมาช่วยโคลอี้ ทำให้เธอรู้เรื่องความสามารถคลาร์กและได้รู้เพิ่มจากการสนทนาว่าโคลอี้ไม่พอใจที่ลาน่าแต่งงานกับเล็กซ์และเปรียบการแต่งงานเหมือนกับการหลอกใช้ของปีศาจ ทำให้เธอรู้ว่าเล็กซ์นั้นเลว คลาร์กยอมรับเรื่องนี้กับลาน่าในภาค 6 ตอนสุดท้ายก่อนลาน่าถูกลอบสังหารโอลิเวอร์ ควีนโอลิเวอร์ ควีน. - รู้ความลับครั้งแรก : ภาคที่ 6 ตอนที่ 4 - คลาร์กยอมรับว่าจริงครั้งแรก : ภาคที่ 6 ตอนที่ 4 โอลิเวอร์รู้เรื่องพลังของคลาร์กตั้งแต่พบกันได้ไม่นาน ตั้งแต่ภาค 8 ที่โอลิเวอร์เป็นตัวละครประจำ เขาก็ได้ร่วมมือและให้ความช่วยเหลือคลาร์กอยู่เสมอเทส เมอร์เซอร์เทส เมอร์เซอร์. - รู้ความลับครั้งแรก : ภาคที่ 8 ตอนที่ 16 - คลาร์กยอมรับว่าจริงครั้งแรก : ภาคที่ 9 ตอนที่ 7 เทสได้รับข้อมูลเกี่ยวกับเรื่องของคลาร์กมากมายจากเล็กซ์ เธอสงสัยในตัวคลาร์กมาตลอด วันที่เธอวางแผนให้เครื่องบินเกิดอุบัติเหตุ คลาร์กได้ช่วยพาเธอออกมาอย่างปลอดภัย แม้ว่าตอนนั้นเทสจะหมดสติไปแล้วแต่เธอก็ค่อนข้างมั่นใจเรื่องตัวตนและพลังของคลาร์ก เทสพยายามให้คลาร์กยอมรับความจริงแต่ก็ได้รับการปฏิเสธมาตลอด จนถึงตอนที่คลาร์กมาตามหาจอร์เอล เขาคว้าคอและยกเทสขึ้นทำให้เธอพูดขึ้นมาว่า "เธอรอให้เขายอมรับความเป็นคริปโตเนียนในตัวเขากับเธอเพราะเชื่อใจ แต่ได้แค่นี้ก็ดีแล้ว"</doc>
