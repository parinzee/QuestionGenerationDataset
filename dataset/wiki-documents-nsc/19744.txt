<doc id="19744" url="https://th.wikipedia.org/wiki?curid=19744" title="อำเภอวิภาวดี">อำเภอวิภาวดี อำเภอวิภาวดี เป็นอำเภอหนึ่งในจังหวัดสุราษฎร์ธานี สภาพภูมิประเทศเป็นภูเขา เส้นทางคมนาคมบางส่วนทุรกันดาร และมีประชากรเบาบาง เคยเป็นพื้นที่ยุทธศาสตร์สำคัญในสมัยหนึ่งของพรรคคอมมิวนิสต์แห่งประเทศไทยที่ตั้งและอาณาเขต ที่ตั้งและอาณาเขต. อำเภอวิภาวดีตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอท่าฉาง - ทิศตะวันออก ติดต่อกับอำเภอท่าฉางและอำเภอพุนพิน - ทิศใต้ ติดต่อกับอำเภอคีรีรัฐนิคม - ทิศตะวันตก ติดต่อกับอำเภอบ้านตาขุน และ อำเภอกะเปอร์(จังหวัดระนอง)ประวัติ ประวัติ. ท้องที่อำเภอวิภาวดีเดิมเป็นส่วนหนึ่งของอำเภอคีรีรัฐนิคม ทางราชการได้แบ่งพื้นที่การปกครองออกมาตั้งเป็น กิ่งอำเภอวิภาวดี ตามประกาศกระทรวงมหาดไทยลงวันที่ 13 มีนาคม พ.ศ. 2535 โดยมีผลบังคับตั้งแต่วันที่ 1 เมษายน ปีเดียวกัน โดยชื่อของกิ่งอำเภอตั้งชื่อตามพระนามของพระองค์เจ้าวิภาวดีรังสิต นางสนองพระโอษฐ์ในสมเด็จพระนางเจ้าสิริกิติ์ พระบรมราชินีนาถ เพื่อเป็นเกียรติแก่พระองค์ ซึ่งได้เสด็จมาปฏิบัติภารกิจในจังหวัดสุราษฏร์ธานี และถูกพรรคคอมมิวนิสต์ยิงเฮลิคอปเตอร์ส่วนพระองค์ระหว่างทำการช่วยเหลือเจ้าหน้าที่ตำรวจที่ได้รับการบาดเจ็บจากการต่อสู้ เป็นเหตุให้สิ้นพระชนม์บริเวณลาน 357 อำเภอเวียงสระ พร้อมกันนี้ได้จัดตั้งศูนย์ศิลปาชีพบ้านท่านหญิงขึ้น เพื่อส่งเสริมอาชีพให้แก่กลุ่มสตรีในพื้นที่ จนกระทั่งในวันที่ 24 สิงหาคม พ.ศ. 2550 จึงได้มีพระราชกฤษฎีกายกฐานะกิ่งอำเภอวิภาวดีขึ้นเป็น อำเภอวิภาวดี โดยให้มีผลบังคับตั้งแต่วันที่ 8 กันยายน ปีเดียวกันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอวิภาวดีแบ่งเขตการปกครองออกเป็น 2 ตำบล 31 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอวิภาวดีประกอบด้วยองค์กรปกครองส่วนท้องถิ่น 2 แห่ง ได้แก่- องค์การบริหารส่วนตำบลตะกุกใต้ ครอบคลุมพื้นที่ตำบลตะกุกใต้ทั้งตำบล - องค์การบริหารส่วนตำบลตะกุกเหนือ ครอบคลุมพื้นที่ตำบลตะกุกเหนือทั้งตำบลสถานที่ท่องเที่ยวสถานที่ท่องเที่ยว. - อุทยานแห่งชาติแก่งกรุง - เขตรักษาพันธุ์สัตว์ป่าคลองยัน</doc>
