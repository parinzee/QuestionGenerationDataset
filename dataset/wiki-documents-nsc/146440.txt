<doc id="146440" url="https://th.wikipedia.org/wiki?curid=146440" title="หยาด นภาลัย">หยาด นภาลัย หยาด นภาลัย หรือชื่อจริง สุริยพงศ์ การวิบูลย์ (15 มีนาคม พ.ศ. 2490—5 กุมภาพันธ์ พ.ศ. 2553) นักร้องเพลงลูกกรุง มีบทเพลงที่เป็นที่รู้จักเช่น ลำน้ำพอง พ.ศ. 2521 และเพลง สาวน้ำพองสะอื้น ความช้ำที่จำใจ เนื้อคู่ยังมีมาร ยามจน และแต่งเพลงมากว่า 500 เพลง ในอดีตมีหลายคนคิดว่า สมมาตร ไพรหิรัญ คือหยาด นภาลัย เพราะแสดงในมิวสิกวิดีโอของหยาด นภาลัย ทุกเพลงประวัติ ประวัติ. หยาด นภาลัย มีชื่อเดิมว่า หยาดฟ้า กาลวิบูลย์ เกิดที่ อ.กุมภวาปี จ.อุดรธานี เป็นน้องคนเล็กในพี่น้อง 18 คน ของคุณพ่อเสมา และคุณแม่อ่อนจันทร์ กาลวิบูลย์ เมื่อจบชั้น ม.ศ.3 ขออนุญาตทางบ้านมาเรียนต่อที่กรุงเทพฯ แต่ไม่มีใครเห็นด้วย เขาจึงตัดสินใจหนีเข้ากรุงเทพฯ คนเดียว สมรสกับ พัชรีรัตน์ มีบุตรด้วยกัน 2 คน คือ นายปุณณรัตน์ การวิบูลย์ หรือ พร นภาลัย และ น.ส.ชมพูนุช การวิบูลย์ หรือ นิตยา นภาลัย ซึ่งเป็นนักร้องด้วยกันงานเพลง งานเพลง. หยาด นภาลัย เข้ามาแบกกลอง ให้วงดนตรี จุฬารัตน์ และมีโอกาสขึ้นร้องคั่นเวลา โดยมีครูเพลงเช่น ครูไพบูลย์ บุตรขัน ครูมงคล อมาตยกุล พร ภิรมย์ และ นคร ถนอมทรัพย์ เป็นคนแนะนำ เมื่อวงจุฬารัตน์ ยุบวง หยาด มีประสบการณ์การแต่งเพลงลูกทุ่ง ลูกกรุง ในระดับที่น่าพอใจ จึงออกอัลบั้มชุดแรก แบบทำเอง ขายเอง แต่ไม่ดัง จนในชุด ลำน้ำพอง เมื่อปี พ.ศ. 2521 จึงเริ่มโด่งดัง เขาเคยใช้ชื่อหลายชื่อ เช่น ประสพชัย กาลวิบูลย์, นรินทร์ พันธนาคร (เพราะเสียงคล้ายกับ ชรินทร์ นันทนาคร), นรินทร์ นภาลัย และในที่สุด ก็ใช้ หยาด นภาลัย ที่ครูนคร ถนอมทรัพย์ ตั้งให้ หยาด นภาลัย เสียชีวิตเมื่อ วันที่ 5 กุมภาพันธ์ พ.ศ. 2553 จากอาการหัวใจวายเฉียบพลัน รวมอายุได้ 62 ปี</doc>
