<doc id="877818" url="https://th.wikipedia.org/wiki?curid=877818" title="สุโขทัยระทม">สุโขทัยระทม สุโขทัยระทม เป็นชื่อเพลง ที่แต่งโดยครูจิ๋ว พิจิตร ที่แต่งขึ้นในปี พ.ศ. 2511 โดยอาศัยโครงเหตุการณ์ ไฟไหม้ครั้งใหญ่ที่สุโขทัย ที่ใหม้ทั้งตลาดและอาคารบ้านเรือนใกล้เคียง มีข้อมูลจากประวัติวัดราชธานี ซึ่งเป็นวัดที่มีประวัติความเป็นมานับแต่ครั้งกรุงสุโขทัย และตั้งอยู่ติดกับตลาดอันเป็นพื้นที่เหตุการณ์ไฟไหม้ด้วยมีว่า "เหตุการณ์ไฟไหม้ตลาดครั้งใหญ่ที่ปรากฏเมื่อ วันที่ 11 มีนาคม พ.ศ. 2511 และวัดราชธานีก็ถูกไฟไหม้ในครั้งนั้น อุโบสถที่เก็บพระพุทธรูปสำคัญก็ถูกไฟไหม้ด้วย ซึ่งในปัจจุบันยังคงเหลือซากนั้นปรากฏอยู่" โดยครูจิ๋ว พิจิตร (ดิเรก เกศรีระคุปต์, พ.ศ. 2466-2553) เป็นผู้แต่ง จากข้อมูลของ ทรายทอง ณ โคราช มีว่า "วันที่ไฟไหม้ตลาดสุโขทัย น่าจะราว ๆ ปีใหม่ 2511 เธออยู่บนรถวงดนตรีไวพจน์ จะไปแสดงที่เพชรบูรณ์พอถึงสุโขทัยรถติดมากและนาน ครูจิ๋ว พิจิตร เลยนั่งแต่งเพลงสุโขทัยระทม บนรถขณะมองเห็นไฟไหม้ และแต่งสงสารสุโขทัย มอบให้ทรายทองร้องแก้" เหตุการณ์ไฟใหม้ จึงเป็น "โครงเรื่อง"แรงบันดาลใจในการแต่งเพลงนี้ โดยเพลงนี้มีการมอบให้นักร้อง เพชร โพธาราม ขับร้องอัดแผ่นเสียงในปี พ.ศ.นั้น และเพลงนี้ก็ถูกนำมาขับร้องในอีกหลายครั้ง อาทิ สายัณห์ นิรันดร เสรี รุ่งสว่าง เป็นต้นลักษณะการประพันธ์เพลง ลักษณะการประพันธ์เพลง. ผู้ประพันธ์คือครูจิ๋ว พิจิตร ไม่ได้อยู่ในเหตุการณ์ แต่ใช้ "ฉาก" ความเสียหายจากไฟใหม้ในครั้งนั้นมาเป็นต้นเรื่องในการแต่งเพลง หรือแรงบันดาลใจถึงการแต่งเพลง จึงเริ่มด้วยประโยคว่า "..บ้าน พี่อยู่สุโขทัย เพราะบ้านพี่ไฟไหม้" โดยเชื่อมกับเหตุการณ์ ไฟใหม้ตลาดสุโขทัย เมื่อ 11 มีนาคม พ.ศ. 2511 ซึ่งถือว่าเป็นอุบัติภัยครั้งใหญ่ของจังหวัดสุโขทัย ผู้แต่งเพลงก็อาจจะเชื่อมต่อไปในเนื้องเพลงที่ว่าเมื่อไฟใหม้ บ้านไม่มี ทรัพย์สินหมด "ถูกไฟผลาญต้องซมซานจากสุโขทัย-หมดทรัพย์สินเพราะไฟไหม้" โดยเปรียบเทียบตังเองว่าเป็นคนจร โดยใช้นกขมิ้นมาอธิบายพฤติกรรมนั้น "ขอลามาไกลทิ้งถิ่น ดั่งคนจรขาดที่นอนที่อยู่ที่กิน เปรียบเหมือนเป็นเช่นนกขมิ้น" นอกจากนี้ยังเนื้อเพลงยังบรรยายถึงความยากลำบากจากไฟใหม้ไปสู่การ "พลัดถิ่น" และการประกอบอาชีพ "พี่ เสี่ยงโชคด้วยน้ำตา เหมือนคนไม่มีค่าทุกวันเวลาร้องไห้ พี่คนจนสู้อดทนเที่ยวเร่ร่อนไป เดินหางานไกลใกล้ จงเห็นใจคนอกตรม" และสภาพความรุ้สึกที่สูญเสีย สิ้นหวังจากไฟใหม้ และการต้องหาอาชีพ หางานเพื่อการยังชีพ และการหาที่พักพิง เนื้อเพลงสะท้อนถึงความสิ้นเนื้อประดาตัว พร้อมสะท้อนสภาพความรู้สึกในเชิงหดหู่ แต่ก็ต้องต่อสู้ต่อไป อีกมุมหนึ่ง "ครูสลา คุณวุฒิ" ก็ได้สะท้อนมุมว่าเพลงนี้นอกเหนือจากการสะท้อน "เหตูการณ์ทางประวัติศาสตร์ของจังหวัดสุโขทัยแล้ว" อีกนัยหนึ่งเพลงสุโขทัยระทม เป็นเพลง "จีบสาว" ดังมีประโยคว่า "พี่ฝากให้น้องนางขอร่วมเรียงเคียงข้าง น้องจงนำพาชิดใกล้/ขอทรามวัย ใจอ่อน อุ้มชูให้อยู่สุขสม ปลอบใจ ยามเศร้า ยามหนาวให้มีผ้าห่ม อย่าทิ้งให้พี่ขื่นขม ระทมเหมือนสุโขทัย" ดังนั้นนภาพรวมของเพลง สะท้อนคิดให้เห็นเหตุการณ์ที่เกิดขึ้นจริงในเชิงประจักษ์ แต่อีกนัยหนึ่งก็สะท้อนให้เห็นว่าผลกระทบจากอุบัติภัย จากไฟใหม้ ทำให้คนต้องพลัดที่ พลัดถิ่น ไร้ที่อยู่อาศัย และทรัพย์สมบัติ ก็สูญสิ้นไปในกองเพลิงการนำไปร้องต่อการนำไปร้องต่อ. - สายัณห์ นิรันดร นำไปบันทึกในชุด ท็อปฮิตลายคราม ชุด1 [สุโขทัยระทม] พ.ศ. - เสรี รุ่งสว่าง</doc>
