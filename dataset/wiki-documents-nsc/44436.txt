<doc id="44436" url="https://th.wikipedia.org/wiki?curid=44436" title="วังสวนผักกาด">วังสวนผักกาด วังสวนผักกาด เดิมเป็นสวนผักกาด เป็นวังที่ประทับของพระเจ้าวรวงศ์เธอ พระองค์เจ้าจุมภฏพงษ์บริพัตร กรมหมื่นนครสวรรค์ศักดิพินิต และ หม่อมราชวงศ์พันธุ์ทิพย์ บริพัตร (เทวกุล) ตั้งอยู่บนพื้นที่ 6 ไร่ บนถนนศรีอยุธยา เขตราชเทวี กรุงเทพมหานคร โดยสร้างเพื่อประทับในช่วงสุดสัปดาห์ และเปิดให้บุคคลภายนอกเข้าชมศิลปะและโบราณวัตถุ โดยที่เจ้าของบ้านยังใช้เป็นที่พำนักอยู่ ตั้งแต่ พ.ศ. 2495 ภายหลังจากพระเจ้าวรวงศ์เธอ พระองค์เจ้าจุมภฏพงษ์บริพัตร กรมหมื่นนครสวรรค์ศักดิพินิต สิ้นพระชนม์เมื่อ พ.ศ. 2502 พระชายา คือ หม่อมราชวงศ์พันธุ์ทิพย์ บริพัตร ได้มอบให้วังสวนผักกาดอยู่ในความดูแลของ มูลนิธิจุมภฏ-พันธุ์ทิพย์ และเปิดเป็น พิพิธภัณฑ์วังสวนผักกาดตั้งแต่นั้นมาอาคาร-บ้านในวังสวนผักกาด อาคาร-บ้านในวังสวนผักกาด. วังสวนผักกาดมีอาคารและบ้านหลายแห่งด้วยกันดังนี้- ตำหนักไทยโบราณ 6 หลังโดยตำหนักไทยโบราณทั้ง 6 หลังมีวัตถุโบราณมากมาย อาทิ ภาพเขียน เงินตราโบราณรูปปั้น เป็นต้น- หลังที่ 1 2 3 และ 4 มีทางเชื่อมติดกัน - ส่วนหลังที่ 5 และ 6 อยู่ห่างกันไป - หอเขียน 1 หอ เป็นของเจ้านายสมัยสมเด็จพระนารายณ์มหาราช</doc>
