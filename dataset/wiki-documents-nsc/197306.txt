<doc id="197306" url="https://th.wikipedia.org/wiki?curid=197306" title="สนทนาประสาสมัคร">สนทนาประสาสมัคร สนทนาประสาสมัคร เป็นรายการโทรทัศน์ประเภทสนทนา เพื่อรายงานผลการปฏิบัติงานของรัฐบาลไทย ออกอากาศทุกวันอาทิตย์ เวลา 08.30-09.30 น. ทางสถานีวิทยุโทรทัศน์แห่งประเทศไทย (เอ็นบีที) ระหว่างวันที่ 10 กุมภาพันธ์-7 กันยายน พ.ศ. 2551 โดยมี นายสมัคร สุนทรเวช นายกรัฐมนตรีในขณะนั้น เป็นผู้ดำเนินรายการเกี่ยวกับรายการเพลงประกอบรายการ เกี่ยวกับรายการ. เพลงประกอบรายการ. ในส่วนเพลงประกอบรายการนั้น ส่วนผลิตรายการ สถานีวิทยุโทรทัศน์แห่งประเทศไทย ช่อง 11 ในขณะนั้น จัดเพลง โลกหมุนเวียน ของวงดนตรีสุนทราภรณ์ เป็นเพลงเปิดรายการ และเพลง โชคมนุษย์ ของสุนทราภรณ์เช่นกัน เป็นเพลงปิดรายการ ซึ่งทั้งสองเพลง มีเนื้อหาเกี่ยวกับความไม่แน่นอนของชีวิตมนุษย์ และแสดงให้ผู้ฟังได้เห็นว่าเป็นเพียงสัจธรรมในชีวิต เมื่อนายสมัครได้ฟังทั้งสองเพลง จึงกล่าวถึงไว้ในรายการว่า ตนชอบความหมายของเพลงนี้ เนื่องจากคล้ายคลึงกับชีวิตของตนในเวลานั้น ทั้งนี้ ในรายการเมื่อวันที่ 25 พฤษภาคม นายสมัครได้ขอให้ผู้ควบคุมการออกอากาศ เปิดเพลงโชคมนุษย์ในการปิดรายการวันนั้นให้ยาวขึ้น เนื่องจากตนต้องการร้องตาม เพราะในรายการครั้งก่อนหน้า เมื่อวันที่ 18 พฤษภาคม ตนก็ร้องตามอยู่ด้วยเช่นกัน แต่ถูกสื่อมวลชนค่อนแคะถึงเรื่องนี้ ทั้งสองเพลงดังกล่าว จึงกลายเป็นเพลงสัญลักษณ์ ที่ทำให้ผู้คนนึกถึงนายสมัคร นับแต่บัดนั้นเป็นต้นมาการสิ้นสุดของรายการ การสิ้นสุดของรายการ. เนื่องจาก คณะตุลาการศาลรัฐธรรมนูญ มีคำวินิจฉัยให้นายสมัคร พ้นจากความเป็นนายกรัฐมนตรี ในข้อหาเป็นผู้รับจ้างทำงาน เมื่อวันที่ 9 กันยายน รายการฯ ครั้งที่ 31 ที่ออกอากาศเมื่อวันที่ 7 กันยายน จึงเป็นการออกอากาศครั้งสุดท้าย</doc>
