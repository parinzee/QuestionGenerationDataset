<doc id="37275" url="https://th.wikipedia.org/wiki?curid=37275" title="คลารา บาร์ตัน">คลารา บาร์ตัน คลาริสสา ฮาร์โลว์ บาร์ตัน (; พ.ศ. 2364 — 2455) หรือ คลารา บาร์ตัน เป็นนักบุกเบิก พยาบาล ครู และนักมนุษยธรรมนิยมชาวอเมริกัน คลารา บาร์ตันได้รับฉายาว่า "จอมทรหด" เป็นผู้ก่อตั้งสภากาชาดอเมริกัน เกิดที่เมืองออกซ์ฟอร์ด รัฐแมสสาชูเสทท์ เริ่มงานเป็นครูระหว่าง พ.ศ. 2379-2397 ตั้งแต่ยังมีอายุเพียง 17 ปีและในระหว่างสงครามกลางเมือง (พ.ศ. 2404-2408) คลารา บาร์ตันได้ช่วยจัดส่งเวชภัณฑ์และปลอบขวัญทหารที่ได้รับการบาดเจ็บในสงคราม และในระหว่างสงครามฝรั่งเศส-ปรัสเซีย (Franco-Prussian War พ.ศ. 2413-14) ในยุโรป คลารา บาร์ตันได้เข้าร่วมงานกับสภากาชาดสากลและต่อมาเมื่อ พ.ศ. 2424 ได้จัดตั้งสาขาของสภากาชาดสากลขึ้นในสหรัฐฯ ดำรงตำแหน่งนายิกาสภากาชาดแห่งสหรัฐอเมริกา (พ.ศ. 2424-2447) นอกจากนี้ ด้วยการรณรงค์ของเธอ เป็นผลให้สหรัฐฯ ตกลงลงนามในอนุสัญญาเจนีวาเมื่อ พ.ศ. 2425 ปัจจุบันสภากาชาดอเมริกันเป็นองค์กรมนุษยธรรมที่ใหญ่ที่สุดในโลกแห่งหนึ่ง คลารา บาร์ตัน เป็นสตรีอเมริกันที่ได้รับการยอมรับและยกย่องมากที่สุดในสมัยของเธอ โดยได้รับกางเขนเหล็ก กางเขนแห่งจักรวรรดิรัสเซีย กางเขนกาชาดสากล ในปี พ.ศ. 2485 กองทัพเรือสหรัฐฯ ได้ตั้งชื่อเรือ "ยูเอส เอส คลารา บาร์ตัน" เพื่อเป็นเกียรติแก่เธอ</doc>
