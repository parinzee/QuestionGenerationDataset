<doc id="75827" url="https://th.wikipedia.org/wiki?curid=75827" title="รีการ์โด โลเปซ">รีการ์โด โลเปซ รีการ์โด โลเปซ () อดีตแชมป์โลกชาวเม็กซิโกผู้ยิ่งใหญ่ ผู้ไม่เคยแพ้ใคร เกิดเมื่อวันที่ 25 กรกฎาคม พ.ศ. 2509 ที่เมืองกูเอร์นาวากา รัฐมอเรโลส ประเทศเม็กซิโกประวัติ ประวัติ. โลเปซได้แชมป์โลกรุ่นแรกด้วยการเอาชนะน็อก ฮิเดยูกิ โอฮาชิ นักมวยชาวญี่ปุ่น ถึงถิ่นประเทศญี่ปุ่น ในปี พ.ศ. 2533 ได้เป็นแชมป์โลกในรุ่นสตรอว์เวต (105 ปอนด์) ของสภามวยโลก (WBC) และป้องกันตำแหน่งรุ่นนี้ไว้ได้ถึง 22 ครั้ง โดยได้พบกับมวยไทยหลายราย ได้แก่ โตโต้ ป.พงษ์สว่าง, จิมมี่ ศิษย์ไฝแดง, สมาน ส.จาตุรงค์, สิงห์ประเสริฐ กิตติเกษม, สุรชัย แสงมรกต, มงคล แอลจียิม และพยัคฆ์ นครหลวงโปรโมชั่น ในเดือนมีนาคม ปี พ.ศ. 2541 โลเปซได้ล้มแชมป์กับแชมป์รุ่นเดียวกันนี้ของ WBA ชาวนิการากัว คือ โรเซนโด อัลวาเรซ ผู้แย่งแชมป์มาจากชนะ ป.เปาอินทร์ นักมวยชาวไทย ร่วมรายการเดียวกับการชิงแชมป์โลกที่ว่างในรุ่นซูเปอร์ไลต์เวต (140 ปอนด์) WBC ระหว่างคูลีโอ เซซาร์ ชาเบซ กับ มีเกล อังเคล กอนซาเลซ โดยคู่ของโลเปซกับอัลวาเรซชกก่อน ในการชกครั้งนี้ โลเปซถูกอัลวาเรซชกลงไปนับ เป็นการถูกนับครั้งแรกและครั้งเดียวในชีวิตการชกมวยของโลเปซด้วยการชกจบลงด้วยที่โลเปซเกิดแตก กรรมการรวมคะแนนให้ทั้งคู่เสมอกันไป นับเป็นการเสมอครั้งแรกและครั้งเดียวของโลเปซอีกด้วย จากนั้น โลเปซ จึงได้ชกแก้มือกับอัลวาเรซอีกครั้ง และสามารถเอาชนะคะแนน 12 ยกได้ อีกทั้งยังเอาชนะอาเลกซ์ ซานเชส แชมป์โลกรุ่นเดียวกันของ WBO ได้เป็นแชมป์ WBO อีกสถาบัน จากนั้นในปี พ.ศ. 2542 โลเปซได้เลื่อนรุ่นขึ้นไปชกในรุ่นไลต์ฟลายเวต (108 ปอนด์) และสามารถเอาชนะวิลล์ กริกส์บี แชมป์ในรุ่นไลต์ฟลายเวต ของ IBF ชาวอเมริกัน ไปได้ และชกป้องกันตำแหน่งไว้ได้ 2 ครั้ง ก่อนที่ครั้งสุดท้ายจะเอาชนะ โซลานี เปเตโล นักมวยชาวแอฟริกาใต้ อดีตแชมป์โลกในรุ่น 105 ปอนด์ของ IBF ที่ได้แชมป์มาจากการเอาชนะน็อก รัตนพล ส.วรพิน มาแล้วถึงประเทศไทยเมื่อปลายปี พ.ศ. 2540 โดยโลเปซเอาชนะน็อกได้ในยกที่ 8 ที่นิวยอร์ก เมื่อกลางปี พ.ศ. 2544 ก่อนที่จะแขวนนวมไปอย่างเป็นทางการ รีการ์โด โลเปซ เป็นนักมวยรุ่นเล็ก แต่เป็นนักมวยที่เมื่อมีการจัดอันดับนักมวยที่ดีที่สุดในโลก ในห้วงเวลาที่ยังชกอยู่นั้น ต้องมีชื่อของโลเปซ ติดอยู่ในอันดับต้น ๆ ด้วยทุกครั้ง และสร้างสถิติเป็นนักมวยที่สามารถป้องกันตำแหน่งแชมป์ไว้ได้มากที่สุดเป็นอันดับต้น ๆ ของโลก หลังแขนนวมแล้ว โลเปซเป็นผู้ให้คำบรรยายการชกในสถานีโทรทัศน์เทเลวิซา เครือข่ายโทรทัศน์ของเม็กซิโก ในปี พ.ศ. 2550 ได้รับการบรรจุชื่อไว้ในหอเกียรติยศ ของหอเกียรติยศมวยนานาชาติ รวมถึงลูกชายของโลเปซคนหนึ่ง ปัจจุบันเป็นนักมวยในรุ่นฟลายเวต (112 ปอนด์) และซูเปอร์ฟลายเวต (115 ปอนด์) คือ อลองโซ โลเปซเกียรติประวัติเกียรติประวัติ. - แชมป์ทวีปอเมริกา WBC รุ่นสตรอเวท- ชิง 7 พฤศจิกายน 2532 ชนะน็อค เรย์ เฮอร์นานเดซ ยก 12 ที่ เม็กซิโก - ป้องกันแชมป์ครั้งที่ 1, 15 มีนาคม 2533 ชนะน็อค จอร์จ ริเวร่า ยก 8 ที่ สหรัฐ - แชมป์โลกรุ่นสตรอเวท WBC- ชิง 25 ตุลาคม 2533 ชนะน็อค ฮิเดยูกิ โอฮาชิ ยก 5 ที่ ญี่ปุ่น - ป้องกันแชมป์ครั้งที่ 1, 19 พฤษภาคม 2534 ชนะน็อค คิมิโอะ ฮิราโน ยก 8 ที่ ญี่ปุ่น - ป้องกันแชมป์ครั้งที่ 2, 21 ธันวาคม 2534 ชนะคะแนน ลี คยุงยุน ที่ เกาหลีใต้ - ป้องกันแชมป์ครั้งที่ 3, 16 มีนาคม 2535 ชนะคะแนน พริตตี้ บอย ลูกัส ที่ เม็กซิโก - ป้องกันแชมป์ครั้งที่ 4, 22 สิงหาคม 2535 ชนะน็อค สิงห์ประเสริฐ กิตติเกษม ยก 5 ที่ เม็กซิโก - ป้องกันแชมป์ครั้งที่ 5, 11 ตุลาคม 2535 ชนะน็อค ร็อคกี้ หลิน ยก 2 ที ญี่ปุ่น - ป้องกันแชมป์ครั้งที่ 6, 31 มกราคม 2536 ชนะน็อค โอห์ กวางซู ยก 9 ที่ เกาหลีใต้ - ป้องกันแชมป์ครั้งที่ 7, 3 กรกฎาคม 2536 ชนะน็อค สมาน ส.จาตุรงค์ ยก 2 ที่ เม็กซิโก - ป้องกันแชมป์ครั้งที่ 8, 19 กันยายน 2536 ชนะน็อค โตโต้ ป.พงษ์สว่าง ยก 11 ที่ แคปิตอลซิตี ถนนรัชดาภิเษก กรุงเทพฯ - ป้องกันแชมป์ครั้งที่ 9, 18 ธันวาคม 2536 ชนะน็อค แมนนี่ เมลชอร์ ยก 11 ที่ สหรัฐ - ป้องกันแชมป์ครั้งที่ 10, 7 พฤษภาคม 2537 ชนะคะแนน เคอร์มิน กัวเดีย ที่ สหรัฐ - ป้องกันแชมป์ครั้งที่ 11, 17 กันยายน 2537 ชนะน็อค สุรชัย แสงมรกต ยก 1 ที่ สหรัฐ - ป้องกันแชมป์ครั้งที่ 12, 12 พฤศจิกายน 2537 ชนะน็อค ฮาเวียร์ วาสเควซ ยก 8 ที่ เม็กซิโก - ป้องกันแชมป์ครั้งที่ 13, 10 ธันวาคม 2537 ชนะน็อค ยามิล การาบัลโล ยก 1 ที่ เม็กซิโก - ป้องกันแชมป์ครั้งที่ 14, 1 เมษายน 2538 ชนะน็อค แอนดี้ ทานาบาส ยก 12 ที่ สหรัฐ - ป้องกันแชมป์ครั้งที่ 15, 16 มีนาคม 2539 ชนะน็อค อลา วิลล่ามอร์ ยก 8 ที่ สหรัฐ - ป้องกันแชมป์ครั้งที่ 16, 29 มิถุนายน 2539 ชนะน็อค พยัคฆ์ นครหลวงโปรโมชั่น ยก 3 ที่ สหรัฐ - ป้องกันแชมป์ครั้งที่ 17, 9 พฤศจิกายน 2539 ชนะน็อค มอร์กัน นดูโม ยก 6 ที่ สหรัฐ - ป้องกันแชมป์ครั้งที่ 18, 7 ธันวาคม 2539 ชนะน็อค ปาร์ก มยุงซุบ ยก 1 ที่ สหรัฐ - ป้องกันแชมป์ครั้งที่ 19, 29 มีนาคม 2540 ชนะคะแนน มงคล จ.เจริญ ที่ สหรัฐ - ป้องกันแชมป์ครั้งที่ 20 และชิงแชมป์โลกรุ่นมินิฟลายเวท WBO 23 สิงหาคม 2540 ชนะน็อค อเล็กซ์ ซานเชซ ยก 5 ที่ สหรัฐ - ป้องกันแชมป์ครั้งที่ 21 และชิงแชมป์โลกรุ่นมินิมัมเวท WBA เมื่อ 7 มีนาคม 2541 เสมอโดยเทคนิคกับ โรเซนโด อัลวาเรซ ที่ เม็กซิโก (โลเปซสละแชมป์โลกของ WBO ก่อนการชังน้ำหนักของการชกครั้งนี้) - ป้องกันแชมป์ครั้งที่ 22, และชิงแชมป์โลกรุ่นมินิมัมเวท WBA เมื่อ 13 พฤศจิกายน 2541 ชนะคะแนน โรเซนโด อัลวาเรซ ที่ สหรัฐ - สละแชมป์ - แชมป์โลกรุ่นจูเนียร์ฟลายเวท IBF- ชิง 2 ตุลาคม 2542 ชนะคะแนน วิล กริ๊กบีย์ ที่ สหรัฐ - ป้องกันแชมป์ครั้งที่ 1, 2 ธันวาคม 2543 ชนะน็อค รัตนพล ส.วรพิน ยก 3 ที่ สหรัฐ - ป้องกันแชมป์ครั้งที่ 2, 29 กันยายน 2544 ชนะน็อค โซลานี่ เปเตโล ยก 8 ที่ สหรัฐ - สละแชมป์</doc>
