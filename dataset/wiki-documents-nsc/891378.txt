<doc id="891378" url="https://th.wikipedia.org/wiki?curid=891378" title="แบล็กพิงก์ (อีพี)">แบล็กพิงก์ (อีพี) แบล็กพิงก์ () เป็นอีพีเปิดตัวภาษาญี่ปุ่นของวงเกิร์ลกรุปเกาหลีใต้ แบล็กพิงก์ ออกจำหน่ายในรูปแบบดิจิทัลเมื่อวันที่ 29 สิงหาคม ค.ศ. 2017 โดยค่ายวายจีเอนเตอร์เทนเมนต์และเอเว็กซ์กรุป เป็นผู้ร่วมก่อตั้งวายจีเอกซ์ในการผลิตและจัดจำหน่าย แบล็กพิงก์ เปิดตัวที่อันดับที่หนึ่งบนออริคอนอัลบั้มชาร์ตในชาร์ตประจำวันและสัปดาห์ ทำให้วงกลายเป็นเกิร์ลกรุปต่างชาติวงที่สามที่เปิดตัวที่อันดับหนึ่งบนชาร์ตด้วยอัลบั้มเปิดตัว นับตั้งแต่ปี ค.ศ. 2011เบื้องหลัง เบื้องหลัง. ในวันที่ 16 พฤษภาคม ค.ศ. 2017 วายจีเอกซ์ประกาศว่าแบล็กพิงก์จะเปิดตัวที่ประเทศญี่ปุ่นในฤดูร้อนปี ค.ศ. 2017 โดยจัดการแสดงชื่อ แบล็กพิงก์พรีเมียมเดบิวต์โชว์เคส ในวันที่ 20 กรกฎาคม ที่นิปปงบุโดกังในโตเกียว แบล็กพิงก์กลายเป็นเกิร์ลกรุปต่างชาติวงแรกที่จัดการแสดงที่นิปปงบุโดกังก่อนการเปิดตัวในญี่ปุ่น หลังจากงานโชว์เคส อัลบั้มจะปล่อยออกมาในวันที่ 9 สิงหาคม แต่ต่อมาในวันที่ 13 กรกฎาคม วายจีเอกซ์ประกาศเลื่อนวันจำหน่ายอัลบั้มจากเดิมวันที่ 9 สิงหาคม เป็นวันที่ 30 สิงหาคมแทน ในวันเดียวกัน รายละเอียดจากอัลบั้มถูกเปิดเผยรวมถึงรายชื่อแทร็ก โดยมีทั้งหมดสองเวอร์ชัน ได้แก่ ซีดีและดีวีดี ซึ่งประกอบด้วยเวอร์ชันภาษาญี่ปุ่นและเกาหลี รวมถึงมิวสิกวิดีโอ 5 เพลง และมีเพียงรูปแบบซีดีเท่านั้นที่เพลงเป็นภาษาญี่ปุ่นทั้งหมด อีพีออกจำหน่ายในรูปแบบดิจิทัลเมื่อวันที่ 29 สิงหาคม ค.ศ. 2017 ผ่านทางไอทูนส์เจแปน และทั่วโลกการส่งเสริม การส่งเสริม. เพื่อเป็นส่วนหนึ่งของการโปรโมตในประเทศญี่ปุ่นทางโทรทัศน์และอินเทอร์เน็ต วงปล่อยมิวสิกวีดีโอเพลง "เพลย์อิงวิทไฟร์" ฉบับภาษาญี่ปุ่นบนเอ็มทีวีเจแปน และ "วิสเซิล" บนมิวสิกออน! ทีวีเมื่อวันที่ 10 กรกฎาคม ค.ศ. 2017 "สเตย์" และ "บูมบายาห์" เมื่อวันที่ 11 และ 13 กรกฎาคม ค.ศ. 2017 บนเกียะโอะ! และเพลงสุดท้าย "แอสอิฟอิตส์ยัวร์ลาสต์" บนอะเบะมะ (เคเวิลด์แชนแนล) เมื่อวันที่ 16 กรกฎาคม ค.ศ. 2017 นอกจากนี้ในวันที่ 13 กรกฏาคม วงได้ปล่อยคลิปสั้น ๆ ของซิงเกิลภาษาญี่ปุ่นลงทางยูทูป โดยเริ่มจาก "บูมบายาห์" ในวันที่ 13 กรกฎาคม และต่อด้วย "วิสเซิล" ในวันที่ 14 กรกฎาคม, "เพลย์อิงวิทไฟร์" ในวันที่ 15 กรกฎาคม, "สเตย์" ในวันที่ 16 กรกฎาคม และ "แอสอิฟอิตส์ยัวร์ลาสต์" ในวันที่ 17 กรกฎาคม ในวันที่ 8 สิงหาคม "บูมบายาห์" เวอร์ชันญี่ปุ่นถูกปล่อยตัวในไอทูนส์เจแปน เป็นเพลงแรกของอีพีพฤติการณ์เชิงพาณิชย์ พฤติการณ์เชิงพาณิชย์. แบล็กพิงก์ เปิดตัวที่อันดับที่หนึ่งบนออริคอนเดลีอัลบั้มชาร์ตประจำวันที่ 29 สิงหาคม ค.ศ. 2017 ด้วยยอด 21,583 แผ่น ก่อนจะตกลงมาอันดับที่สองในชาร์ตประจำวันที่ 31 สิงหาคม ค.ศ. 2017 อัลบั้มขึ้นถึงอันดับหนึ่งบนออริคอนวีกลีอัลบั้มชาร์ต ด้วยยอด 39,100 แผ่นในสัปดาห์แรก กลายเป็นเกิร์ลกรุปต่างชาติวงที่สามที่เปิดตัวที่อันดับหนึ่งบนชาร์ตด้วยอัลบั้มเปิดตัว ต่อจากที.เอ.ที.ยู.และทูเอนีวัน ในเดือนสิงหาคม ค.ศ. 2017 แบล็กพิงก์ กลายเป็นอัลบั้มที่ขายดีที่สุดเป็นอันดับที่ 4 ในญี่ปุ่น ด้วยยอด 39,100 ชุด นอกจากนี้อัลบั้มยังขึ้นสูงสุดที่อันดับหนึ่งบนชาร์ตบิลบอร์ดเจแปนฮอตอัลบั้ม และขายได้มากกว่า 5 หมื่นชุดในเดือนกันยายนรายชื่อแทร็กชาร์ตการออกจำหน่าย</doc>
