<doc id="4337" url="https://th.wikipedia.org/wiki?curid=4337" title="สุลักษณ์ ศิวรักษ์">สุลักษณ์ ศิวรักษ์ สุลักษณ์ ศิวรักษ์ (เกิด 27 มีนาคม พ.ศ. 2475) เจ้าของนามปากกา ส. ศิวรักษ์ เป็นนักเขียนชาวไทย ศาสตราจารย์อาคันตุกะ และ นักวิชาการอิสระ เป็นที่รู้จักทั่วไปจนได้รับสมญานามว่า ปัญญาชนสยาม มีชื่อเสียงอย่างมากในการวิจารณ์อย่างไม่เกรงใจใคร ไม่เกรงอำนาจผู้ใด จนได้รับ รางวัลอัลเทอเนทีฟโนเบล (Alternative Nobel) หรือ "รางวัลสัมมาอาชีวะ" ในปี พ.ศ. 2538 สุลักษณ์ ยังได้รับรางวัลศรีบูรพาจากสมาคมนักเขียนแห่งประเทศไทยในปีเดียวกันอีกด้วย มีผลงานการเขียนมากมายครอบคลุมหลายด้าน เช่นพุทธศาสนา สังคม การเมือง รูปแบบการปกครอง เป็นต้น โดยมีหนังสืออัตชีวประวัติของตนเองชื่อว่า ช่วงแห่งชีวิตเขาเปิดเผยว่าเขาโดนคดีหมิ่นพระบรมเดชานุภาพหลายครั้ง ชื่อเสียงในการวิจารณ์อย่างไม่เกรงใจใคร ไม่เกรงอำนาจผู้ใดของเขาถูกวิพากษ์จิตารณ์อย่างหนักเมื่อเขาเลือกที่จะยื่นถวายฎีกาต่อสมเด็จพระเจ้าอยู่หัวมหาวชิราลงกรณ บดินทรเทพยวรางกูร ให้ทรงพระราชทานอภัยโทษ เขายังกล่าวแสดงความชื่นชมสมเด็จพระเจ้าอยู่หัวมหาวชิราลงกรณ บดินทรเทพยวรางกูรและกล่าวว่าหากไม่ได้รับพระบารมีปกเกล้าเขาคงต้องจำคุกอย่างแน่นอนประวัติ ประวัติ. สุลักษณ์เกิดเมื่อวันที่ 27 มีนาคม พ.ศ. 2475 ที่กรุงเทพมหานคร มีชื่อเล่นว่า แป๊ะ หรือ เหม่ เป็นบุตรคนเดียวของเฉลิม และสุพรรณ สมรสกับนิลฉวี มีบุตร 1 คน ธิดา 2 คนการเมือง การเมือง. สุลักษณ์เป็นที่ปรึกษาพันธมิตรประชาชนเพื่อประชาธิปไตยในปี พ.ศ. 2549 หลังรัฐประหารในประเทศไทย พ.ศ. 2557 ในวันที่ 1 กันยายน 2557 สุลักษณ์ ศิวรักษ์ให้สัมภาษณ์รายการ "คืนความจริง" ว่า มาตราดังกล่าวเป็นเครื่องมือของทุกรัฐบาลเพื่อกดขี่ราษฎร พระบาทสมเด็จพระเจ้าอยู่หัวว่า การจับคนเรื่องหมิ่นพระบรมเดชานุภาพทุกครั้งเป็นการรังแกพระองค์ และทำลายสถาบันพระมหากษัตริย์ ทุกรัฐบาลที่อ้างว่าจงรักภักดี ลึก ๆ แล้วไม่จงรัก และยกตัวอย่างจักรพรรดิวิลเฮล์มที่ 2 แห่งเยอรมนีซึ่งจับคนข้อหาหมิ่นพระบรมเดชานุภาพมากที่สุด แล้วสถาบันพระมหากษัตริย์ของเยอรมนีก็สิ้นไปก่อนพระองค์สวรรคตเสียอีก สุลักษณ์ว่าเขาเสียใจที่ไม่มีปัญญาชนเห็นโทษของกฎหมายนี้ ไม่เห็นหัวใจของเสรีภาพ ไม่เห็นหัวใจของประชาธิปไตย ไม่เห็นหัวใจของความเป็นมนุษย์เป็นลำดับ เป็นปศุสัตว์เชื่อง ๆ ให้ใครเขาสั่งได้ ต่อมาในวันที่ 9 ตุลาคม พ.ศ. 2560 พนักงานสอบสวน สน.ชนะสงครามกล่าวหาเขาว่าทำผิดตามประมวลกฎหมายอาญามาตรา 112 และมีมติฟ้องร้องเขาต่อ ศาลทหารกรุงเทพ ในความผิดฐานหมิ่นสถาบันพระมหากษัตริย์ต่อมาอัยการทหารไม่สั่งฟ้องการศึกษาการศึกษา. - พ.ศ. 2495 จบชั้นมัธยมปีที่ 8 จากโรงเรียนอัสสัมชัญ บางรัก ซึ่งเป็นโรงเรียนคริสต์ศาสนานิกายโรมันคาทอลิก โดยเข้าเรียนครั้งแรกในชั้นประถมศึกษาปีที่ 4 ในปี พ.ศ. 2486 แล้วต้องพักการเรียน เพราะภัยจากสงครามโลกครั้งที่ 2 เกือบ 3 ปี ในระหว่างนี้ จึงได้บรรพชาเป็นสามเณรที่ วัดทองนพคุณ อันเป็นช่วงที่ได้รับประสบการณ์จากระบบการศึกษาของวัดในศาสนาพุทธ แล้วกลับมาศึกษาต่อที่โรงเรียนอัสสัมชัญในชั้นมัธยมศึกษาปีที่ 2 ในปี พ.ศ. 2489 จนสำเร็จการศึกษา - พ.ศ. 2500 สำเร็จการศึกษาปริญญาตรีทางด้านปรัชญาประวัติศาสตร์ และวรรณคดี จากมหาวิทยาลัยแห่งเวลส์ เมืองแลมปีเตอร์ (University of Wales, Lampeter) ในแคว้นเวลส์ สหราชอาณาจักร - พ.ศ. 2503 สำเร็จการศึกษาและสอบเป็นเนติบัณฑิตอังกฤษ จากสำนักเดอะมิดเดิ้ล เทมเปิลครอบครัว ครอบครัว. ครอบครัวของสุลักษณ์ เป็นชาวไทยเชื้อสายจีน บรรพบุรุษทั้งหมดเป็นชาวจีนโพ้นทะเลซึ่งเดินทางเข้ามาตั้งรกรากและแต่งงานกับชาวไทยตั้งแต่ยุครัตนโกสินทร์ตอนต้น จนถึงรัชกาลที่ 5 แม้พื้นฐานครอบครัวจะได้รับอิทธิพลของวัฒนธรรมจีนก็ตาม แต่ก็ได้ผสมผสานจนกลายเป็นครอบครัวคนไทยที่นับถือพุทธศาสนาแบบเถรวาทเป็นหลัก ส่วนพื้นฐานทางเศรษฐกิจเป็นตระกูลที่ประกอบอาชีพค้าขายเป็นส่วนใหญ่ มีเพียงส่วนน้อยที่รับราชการในส่วนกลาง แต่ในช่วงที่สุลักษณ์เกิดนั้น เป็นช่วงที่ฐานะทางเศรษฐกิจอยู่ในช่วงตกต่ำเกือบถึงขีดสุด จึงแยกครอบครัวมาอยู่ที่ซอยสันติภาพ ถนนนเรศ อันเป็นบ้านที่สุลักษณ์อาศัยอยู่ในปัจจุบัน หลังจากที่บิดาถึงแก่กรรมในปี พ.ศ. 2489 สุลักษณ์ซึ่งตอนนั้นยังอยู่ในช่วงมัธยมต้น ก็ต้องทำงานหาเลี้ยงตัวเอง และต่อมาจึงได้รับการอุปการะจากมารดา จนกระทั่งสำเร็จการศึกษารางวัลรางวัล. - รางวัลศรีบูรพา ประจำปี พ.ศ. ๒๕๓๗ จากสมาคมนักเขียนแห่งประเทศไทย - รางวัลอัลเทอร์เนทีฟโนเบล – โนเบลทางเลือก หรือ รางวัลสัมมาอาชีวะ พ.ศ. ๒๕๓๘ จากรัฐสภาสวีเดน - รางวัลมิลเลนเนียมคานธี หรือ รางวัลเพื่อสันติภาพ ประจำปี พ.ศ. ๒๕๔๔ จากวิทยาลัยพิชวิทยาปริต ประเทศอินเดีย - ได้รับรางวัลสุรินทราชา หรือ รางวัลนักแปลดีเด่นแห่งชาติ ประจำปี พ.ศ. ๒๕๕๕ แต่ปฏิเสธไม่รับรางวัลดังกล่าว - ได้รับ รางวัลนราธิป ประจำปี พ.ศ. ๒๕๕๖ จากสมาคมนักเขียนแห่งประเทศไทย แต่ปฏิเสธไม่รับรางวัลดังกล่าว - ได้รับการแต่งตั้งเป็นศาสตราจารย์อาคันตุกะที่ มหาวิทยาลัยแคลิฟอร์เนีย , มหาวิทยาลัยฮาวาย และมหาวิทยาลัยคอร์แนล สหรัฐอเมริกา - 1 ธันวาคม พ.ศ. 2560 รับพระราชทานปริญญา ปรัชญาดุษฎีบัณฑิตกิตติมศักดิ์ สาขาวิชาการพัฒนาเชิงสร้างสรรค์ ตามการเสนอของวิทยาลัยพัฒนศาสตร์ ป๋วย อึ๊งภากรณ์ผลงาน ผลงาน. สุลักษณ์นับเป็นนักเขียนที่มีผลงานหนังสือมากที่สุดในประเทศ รวมกว่า 200 เล่ม โดยส่วนใหญ่จะเป็นการรวมคำกล่าว หรือบทสัมภาษณ์ของเขาในที่สาธารณะ- พิจารณากรมดำรงเมื่อพระชนม์ครบ 150 2555 - สิ้นฤทธิ์ คึกฤทธิ์ (หรือ คึกฤทธิยาลัย) 2555 - รากงอกก่อนตาย 2555 - ลอกคราบเสด็จพ่อร.5 2554 - มองไปข้างหลัง แลไปข้างหน้า เมื่อชราภาพครอบงำ 2554 - อาจารย์ป๋วยกับสังคมไทย 2543 - สถาบันพระมหากษัตริย์กับอนาคตของประเทศไทย 2539 - แหวกแนวคิด 2538 - ความเข้าใจในเรื่องพระพุทธเจ้า และมหาสาวิกาสมัยพุทธกาล 2534 - อโปโลเกีย (โสกราตีสแก้คดี) 2534 - ยูไทโฟร (วิธีการของโสกราตีส) 2534 - ศิลปะแห่งการแปล 2534 - ที่สุดแห่งยั่วให้แย้ง 2534 - ที่สุดแห่งสังคมสยาม 2533 - มนุษย์ที่แท้ มรรควิถีของจางจื๊อ 2533 - สี่สัปดาห์ในออสเตรเลีย หรือไปออสเตรเลียกับพระยาอนุมานราชธน 2532 - ควายไม่ฟังเสียงซอ 2532 - ปาฐกถาเรื่อง แนวคิดทางปรัชญาไทย 2532 - แนวคิดทางปรัชญาการเมืองซอ - อริสโตเติล 2532 - คำประกาศความเป็นไท หรือลายไทกับปัญญาชนสยาม 2531 - ซากผ่าขวาน 2531 - คันฉ่องส่องวรรณกรรม 2531 - ดังทางด่า 2531 - ทิศทางใหม่สำหรับมหาวิทยาลัยเพื่อปวงชน 2531 - ลอกคราบวัฒนธรรมไทย (มาเข้าใจวัฒนธรรมกันดีกว่า) 2531 - เสฐียรโกเศศตามทัศนะ ส.ศิวรักษ์ 2531 - ภูฐาน สวรรค์บนดิน 2531 - คันฉ่องส่องบุคคลร่วมสมัย 2531 - ภาษาไทยกับคนรุ่นใหม่ 2530 - ทหารกับการเมืองไทย 2530 - ศาสนากับการพัฒนา 2530 - บันทึกของคนเดินทาง 2530 - สยามวิกฤต 2530 - ต่างฟ้า ต่างฝัน 2529 - ฟ้าต่ำแผ่นดินสูง 2528 - ลอกคราบสังคมไทยเพื่ออนาคต 2528 - ลอกคราบสังคมเพื่อครู 2528 - เรื่อง กรมหมื่นพิทยลาภพฤฒิยากร ตามทัศนะ ส. ศิวรักษ์ 2528 - ก้าวแรกของปรัชญาฝรั่ง รวมเรื่องเบื้องต้นเกี่ยวกับปรัชญาตะวันตก 2526 - ศิลปะแห่งการแปล 2526 - สัมภาษณ์ ม.จ.จงจิตรถนอม ดิศกุล 2529 - ศิลปะแห่งการพูด 2526 - ศาสนากับสังคมไทย 2525 - สมเด็จกรมพระยาดำรงราชานุภาพตามทัศนะของ ส. ศิวรักษ์ ในช่วง 30 ปี ตั้งแต่ พ.ศ. 2493-พ.ศ. 2523 2525 - รวมคำอภิปราย บทความและบทสัมภาษณ์ ส.ศิวรักษ์ ที่เกี่ยวกับชาติ ศาสน์ กษัตริย์ ในศตวรรษที่สามแห่งกรุงรัตนโกสินทร์ 2525 - อยู่อย่างไทย ในสมัยศตวรรษที่สามแห่งกรุงรัตนโกสินทร์ รวมปาฐกถา ส. ศิวรักษ์ ที่แสดงใน ร.ศ.199 2525 - พูดไม่เข้าหูคน 2524 - คันฉ่องส่องครู 2524 - ผู้ใหญ่ที่ข้าพเจ้ารู้จัก (ทั้งที่กะล่อนและไม่กะล่อน) 2524 - โสกราตีส บุคคลิกลักษณะ ประวัติและปรัชญา 2523 - บุคคลร่วมสมัยในทัศนะ ส.ศิวรักษ์ 2523 - ห้าชีวประวัติในทัศนะ ส.ศิวรักษ์ 2523 - ศาสนากับสังคมไทย 2523 - อนาคตของไทยในสายตา ส. ศิวรักษ์ 2522 - อนาคตและอุดมคติสำหรับไทย 2522 - คันฉ่องส่องพระ 2522 - คันฉ่องส่องศาสนา 2522 - พระผู้ใหญ่ที่ไม่กะล่อน พระธรรมเจดีย์ที่ข้าพเจ้ารู้จัก 2522 - ผู้ใหญ่ที่ไม่กะล่อน นายป๋วย อึ้งภากรณ์ ที่ข้าพเจ้ารู้จัก 2522 - คุยกับกรมหมื่นพิทยลาภฯ 2520 - ศาสนากับการพัฒนา 2519 - นักปรัชญาการเมืองฝรั่ง 2519 - คุณความดีสอนกันได้หรือไม่ - แปลจากเมโน 2518 - จดหมายเหตุจากถนอมถึงคึกฤทธิ์ (ผ่านสัญญา และเสนีย์) 2518 - ตายประชดป่าช้า 2516 - กินน้ำเห็นปลิง 2516 - อดีตของอนาคต 2516 - ปรัชญาการศึกษา 2516 - ปีแห่งการอ่านหนังสือของ ส. ศิวรักษ์ 2515 - สมุดข้างหมอน 2514 - จากยุววิทยา ถึงวิทยาสารปริทัศน์ 2514 - ตามใจผู้เขียน 2514 - วาระสุดท้ายของโสกราตีส 2514 - โสกราตีสในคุก 2514 - วิธีการของโสกราตีส 2514 - คุยคนเดียว ของส. ศิวรักษ์ 2513 - ปัญญาชนสยาม 2512 - นอนต่างแดน 2512 - สัมภาษณ์เสฐียรโกเศศ 2512 - ชวนอ่านและวิจารณ์หนังสือต่างๆ ของส. ศิวรักษ์ 2512 - สัมภาษณ์เสฐียรโกเศศและพระยาอนุมานราชธนที่ข้าพเจ้ารู้สึก 2512 - ไทยเขียนฝรั่ง 2511 - แนะหนังสือสำหรับผู้หญิง ของ ส.ศิวรักษ์ 2513 - สรรพสาระ ของ ส. ศิวรักษ์ 2511 - ลายสือสยาม 2510 - ความคิด-ความอ่าน และ นานาสังวาส ส.ศิวรักษ์ 2510 - พระดีที่น่ารู้จัก 2510 - ฝรั่งอ่านไทย และแบบอย่างการแปลหนังสือ กับเรื่องแปลต่าง ๆ 2510 - ของดีจากธิเบต รวมเรื่องน่ารู้เกี่ยวกับพุทธศาสนาในธิเบต 2510 - หนังสือสนุก 2508 - จดหมายรักจากอเมริกา 2508 - คันฉ่องส่อง ส.ศิวรักษ์ 2508 - โสกราตีส บุคคลิกลักษณะ ประวัติและปรัชญาโดยบริบูรณ์ 2507 - ทฤษฎีแห่งความรัก 2507 - ช่วงแห่งชีวิตของ ส.ศิวรักษ์ แต่ก่อนเกิดจนจบการศึกษาจากเมืองอังกฤษ 2507 - ศิวพจนาตถ์ 2506 - เสด็จอังกฤษ 2505 - มาพูดภาษาไทยกันดีกว่า 2504 - สมเด็จกรมพระยาดำรงราชานุภาพ 2501</doc>
