<doc id="70278" url="https://th.wikipedia.org/wiki?curid=70278" title="ท่าอากาศยานนครศรีธรรมราช">ท่าอากาศยานนครศรีธรรมราช ท่าอากาศยานนครศรีธรรมราช หรือ สนามบินนครศรีธรรมราช () (IATA: NST, ICAO: VTSF) ท่าอากาศยานตั้งอยู่ที่ เลขที่ 598 หมู่ที่ 10 ตำบลปากพูน อำเภอเมืองนครศรีธรรมราช จังหวัดนครศรีธรรมราช ห่างจากตัวเมืองนครศรีธรรมราชไปทางทิศเหนือ ประมาณ 14 กิโลเมตร ท่าอากาศยานนครศรีธรรมราช เป็นท่าอากาศยานในสังกัดกรมท่าอากาศยาน กระทรวงคมนาคม ความจุอาคารผู้โดยสาร ขาเข้า 188 คนต่อชั่วโมง และขาออก 125 คนต่อชั่วโมง มีลานจอด โบอิ้ง() 2 ลาน เอทีอาร์ () 2 ลาน และลานจอดเฮลิคอปเตอร์ 2 ลาน มีเนื้อที่ประมาณ 1,814 ไร่ และเนื่องจากปริมาณผู้โดยสารที่ปรับตัวสูงขึ้น การย้ายฐานการบินของเชฟรอน และรายได้ของท่าอากาศยานนครศรีธรรมราชก็ปรับตัวสูงขึ้นเป็นลำดับ ในขณะนี้จึงมีความพยายามที่จะผลักดันให้ท่าอากาศยานนครศรีธรรมราชเป็นท่าอากาศยานนานาชาตินครศรีธรรมราช ()ประวัติ ประวัติ. เดิมในปี พ.ศ. 2528 จังหวัดนครศรีธรรมราชได้เปิดใช้บริการท่าอากาศยานกองทัพภาคที่ 4 เป็นสนามบินพาณิชย์การชั่วคราว โดยมีบริษัท เดินอากาศไทย จำกัด ให้บริการในเส้นทางการบินสุราษฎร์ธานีมายังนครศรีธรรมราช โดยใช้เครื่องบิน ท่าอากาศยานพาณิชย์จังหวัดนครศรีธรรมราช เปิดให้บริการอย่างเป็นทางการครั้งแรกเมื่อ วันที่ 1 ธันวาคม พ.ศ. 2541 โดยมีบริษัท การบินไทย จำกัด (มหาชน) และบริษัท พีบีแอร์ จำกัด ให้บริการเส้นทางตรงจากกรุงเทพมหานคร มายังนครศรีธรรมราช โดยมีนายชวน หลีกภัย นายกรัฐมนตรี ในขณะนั้นเดินทางมาทำพิธีเปิด ท่าอากาศยานนครศรีธรรมราช ในวันที่ 10 มิถุนายน พ.ศ. 2543 เมื่อวันที่ 12 กรกฎาคม พ.ศ. 2556 ได้มีการประกาศในราชกิจจานุเบกษาให้ท่าอากาศยานนครศรีธรรมราชเป็นสนามบินศุลกากรในลำดับที่ 10/1 ของข้อ 3 แห่งกฎกระทรวงกำหนดท่าหรือที่ สนามบินศุลกากร ทางอนุมัติด่านพรมแดน และด่านศุลกากร พ.ศ. 2553 ลงวันที่ 1 กรกฎาคม พ.ศ. 2556 โดยนายกิตติรัตน์ ณ ระนอง รัฐมนตรีว่าการกระทรวงการคลัง ซึ่งมีผลให้ท่าอากาศยานนครศรีธรรมราช สามารถรับเที่ยวบินนำเข้าและส่งออกสินค้าจากต่างประเทศได้ เนื่องจากท่าอากาศยานนครศรีธรรมราช มีเที่ยวบินจำนวนมากให้บริการในแต่ละวัน และจำนวนผู้ใช้งานก็เพิ่มสูงขึ้นเรื่อย ๆ ทั้งทางผู้ว่าราชการจังหวัดนครศรีธรรมราช และผู้อำนวยการท่าอากาศยานนครศรีธรรมราช ได้มีความพยายามพลักดันให้ท่าอากาศยานนครศรีธรรมราช เป็นท่าอากาศยานนานาชาติ เพื่อรองรับกับการขยายตัวทางเศรษฐกิจของจังหวัดนครศรีธรรมราช การท่องเที่ยว และการใช้งานที่เพิ่มสูงขึ้นจากประชาชนในจังหวัดและจังหวัดใกล้เคียง ซึ่งให้สอดคล้องกับแผนการพัฒนาท่าอากาศยานนครศรีธรรมราช โดยในเบื้องต้นจะมีการขยายทางวิ่งจากเดิม 2,100 เมตร เป็น 2,600 เมตร และจะมีการปรับปรุงอาคารผู้โดยสาร ซึ่งปัจจุบันมีความคับแคบมาก ปัจจุบัน ท่าอากาศยานนครศรีธรรมราช มี 3 สายการบินที่ให้บริการอยู่ ได้แก่ สายการบินนกแอร์ มีเส้นทางบินตรงจากกรุงเทพมหานคร โดยใช้ท่าอากาศยานดอนเมือง เป็นฐานการบินหลัก มายังนครศรีธรรมราช จำนวน 6 เที่ยวบินต่อวัน สายการบินไทยแอร์เอเชีย มีเส้นทางบินตรงจากกรุงเทพมหานคร โดยใช้ท่าอากาศยานดอนเมือง เป็นฐานการบินหลักมายังนครศรีธรรมราช จำนวน 4 เที่ยวบินต่อวัน สายการบินไทยไลอ้อนแอร์ มีเส้นทางบินตรงจากกรุงเทพมหานคร โดยใช้ท่าอากาศยานดอนเมือง เป็นฐานการบินหลัก มายังนครศรีธรรมราช จำนวน 3 เที่ยวบินต่อวัน รวมเที่ยวบินขาเข้าและขาออกของท่าอากาศยานนครศรีธรรมราช จาก กรุงเทพมหานคร มายัง นครศรีธรรมราช ทั้งสิ้น 13 เที่ยวบินต่อวัน รวมเป็น 91 เที่ยวบินต่อสัปดาห์ข้อมูลแสดงลักษณะทางภายภาพข้อมูลแสดงลักษณะทางภายภาพ. - อาคารที่พักผู้โดยสาร พื้นที่รวม 7,985 ตารางเมตร แยกเป็น พื้นที่อาคารผู้โดยสารส่วนขาเข้า 375 ตารางเมตร พื้นที่อาคารผู้โดยสารส่วนขาออก 375 ตารางเมตร รองรับผู้โดยสารขาเข้าจำนวน 188 คนต่อชั่วโมง และผู้โดยสารขาออก 125 คนต่อชั่วโมง รวม 313 คนต่อชั่วโมง - จำนวนเครื่องบินที่รองรับได้สูงสุด 32 เที่ยวบินต่อวัน - จำนวนผู้โดยสารที่รองรับได้สูงสุด 2,504 คนต่อวัน - ลานจอดอากาศยานรวม 17,000 ตารางเมตร (85 x 200 เมตร) แบ่งออกเป็น B737 2 ลาน ATR-72 2 ลาน เฮลิคอปเตอร์ 2 ลาน - ขนาดทางวิ่ง 45 x 2,100 เมตร - พื้นที่รวมทั้งหมด 1,814 ไร่ หรือ 2,902,400 ตารางเมตร อ้างอิง: กรมท่าอากาศยานรายชื่อสายการบินรายชื่อสายการบิน. - บริการ Fly’n’Ride service และ Fly’n’Ferry service โดยนกแอร์- ขนอม (4 เที่ยว/วัน) - ท่าศาลา (4 เที่ยว/วัน) - เกาะสมุย (3 เที่ยว/วัน) - เกาะพะงัน (3 เที่ยว/วัน) - ทุ่งสง (2 เที่ยว/วัน) - เกาะเต่า (2 เที่ยว/วัน) - คีรีวง (1 เที่ยว/วัน) - ศูนย์ให้บริการรถโคชและเรือเฟอร์รี่ โดยไทยแอร์เอเชีย- เกาะสมุย (3 เที่ยว/วัน) - เกาะพะงัน (2 เที่ยว/วัน) - ขนอม (1 เที่ยว/วัน) - เกาะเต่า (1 เที่ยว/วัน)- บริการเชื่อมต่อการเดินทาง โดยนกแอร์ และนกสกู๊ตตารางสายการบินขาเข้าขาออกตารางสายการบิน. ขาออก. - หมายเหตุ ทุกเส้นทางอาจเปลี่ยนแปลงตามความเหมาะสมสายการบินที่เคยทำการบิน สายการบินที่เคยทำการบิน. หมายเหตุ: ปีที่แสดงเป็นปีประจำงบประมาณซึ่งจะเริ่มตั้งแต่ 1 ตุลาคม ถึง 30 กันยายน ของทุกปี อ้างอิง: กรมท่าอากาศยานเหตุการณ์สำคัญเหตุการณ์สำคัญ. - 5 กุมภาพันธ์ 2546 สมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินโดยรถยนต์พระที่นั่ง จากวังสระปทุม ไปยังท่าอากาศยานกองบัญชาการกองทัพอากาศ เพื่อประทับเครื่องบินพระที่นั่ง เสด็จพระราชดำเนินไปทรงปฏิบัติพระราชกรณียกิจในพื้นที่จังหวัดนครศรีธรรมราช จังหวัดกระบี่ และจังหวัดสุราษฎร์ธานี ระหว่างวันที่ 5-6 กุมภาพันธ์ 2546 โดยประทับแรม ณ เรือนรับรองค่ายวชิราวุธ กองทัพภาคที่ 4 ตำบลปากพูน อำเภอเมืองนครศรีธรรมราช จังหวัดนครศรีธรรมราช โดยถึงท่าอากาศยานนครศรีธรรมราช เวลา 08.39 นาฬิกา - 30 มีนาคม 2550 ทูลกระหม่อมหญิงอุบลรัตนราชกัญญา สิริวัฒนาพรรณวดี ประทับเครื่องบินพระที่นั่ง จากท่าอากาศยานทหาร กองบัญชาการกองทัพอากาศ ดอนเมือง ไปยังท่าอากาศยานนครศรีธรรมราช ทรงประกอบพิธีพุทธาภิเษก รูปหล่อและเหรียญพระโพธิสัตว์จตุคามรามเทพ ณ วัดพระมหาธาตุวรมหาวิหาร ตำบลในเมือง อำเภอเมืองนครศรีธรรมราช จ้งหวัดนครศรีธรรมราช - 7 สิงหาคม 2550 สายการบิน ไทยแอร์เอเชีย เที่ยวบินที่ FD3201 ได้เปิดเส้นทางการบินระหว่าง กรุงเทพมหานคร ณ ท่าอากาศยานสุวรรณภูมิ สู่ ท่าอากาศยานนครศรีธรรมราช วันละ 1 เที่ยวบินทุกวัน โดยเครื่องบิน โบอิ้ง 737-300 ขนาด 148 ที่นั่ง โดยมีคณะผู้บริหารสารการบินไทยแอร์เอเชีย นำโดยนายทัศพล แบเลเว็ลด์ ประธานเจ้าหน้าที่บริหาร พร้อมด้วยคณะมิสไทยแลนด์เวิลด์ปี 2007 เดินทางมาด้วย - 4 กันยายน 2550 นายอับดุลเลาะห์ หะกีสะบูดิง ผู้อำนวยการท่าอากาศยานนครศรีธรรมราช เปิดเผยผู้โดยสารต้องการเดนทางมายังนครศรีธรรมราชเพิ่มขึ้น โดย สายการบินนกแอร์ ไทยแอร์เชียน และวันทูโก รวม 8 เที่ยวบินต่อวัน เฉลี่ย 2 ชั่วโมงต่อ 1 เที่ยวบิน ไม่เพียงพอต่อการให้บริการผู้โดยสาร เนื่องจากกระแส จตุคามรามเทพ และความต้อกงารใช้สนามบินของจังหวัดใกล้เคียง เช่น พัทลุง ตรัง และเมื่อนำท่าอากาศยานนครศรีธรรมราชไปเทียบกับท่าอากาศยาน 26 แห่งในภูมิภาคได้ทำลายสถิติอย่างต่อเนื่อง - 15 กันยายน 2550 มีการเพิ่มเที่ยวบินจาก 8 เที่ยวบินต่อวันเป็น 10 เที่ยวบินต่อวัน- 17 ตุลาคม 2550 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินโดยเครื่องบินพระที่นั่งจากท่าอากาศยานกองบัญชากองทัพอากาศถึงท่าอากาศยานนครศรีธรรมราช เพื่อปฏิบัติพระราชกรณียกิจ ในพื้นที่จังหวัดนครศรีธรรมราช ระหว่าง วันที่ 17 - 19 ตุลาคม 2550 - 28 เมษายน 2552 พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เสด็จไปทรงวางศิลาฤกษ์อุโบสถ ณ วัดเกาะนางแก้วพัฒนาราม ตำบลขุนทะเล อ.ลานสกา จังหวัดนครศรีธรรมราช นายภาณุ อุทัยรัตน์ ผู้ว่าราชการจังหวัดนครศรีธรรมราช และรองผู้ว่าราชการจังหวัดจะเฝ้ารับเสด็จทั้งที่ท่าอากาศยานนครศรีธรรมราช และที่วัดเกาะนางแก้วพัฒนาราม - 30 กรกฎาคม 2552 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินโดยเครื่องบินพระที่นั่งจากท่าอากาศยาน กองบัญชาการกองทัพอากาศ ถึงท่าอากาศยานนครศรีธรรมราช เพื่อปฏิบัติพระราชกรณียกิจ ณ วัดพระมหาธาตุวรมหาวิหาร โรงเรียนกัลยาณีศรีธรรมราช สวนสาธารณะศรีรรมาโศกราช และอำเภออื่น ๆ ในจังหวัดนครศรีธรรมราช - 16 กันยายน 2552 สมเด็จพระบรมโอรสาธิราชฯ สยามมกุฎราชกุมาร ทรงพระกรุณาโปรดเกล้า ฯ ให้ พระเจ้าวรวงศ์เธอ พระองค์เจ้าศรีรัศมิ์ พระวรชายาฯ เสด็จแทนพระองค์ ไปทรงเปิดศูนย์ ๓ วัย สานสายใยรักแห่งครอบครัว อำเภอร่อนพิบูลย์ จังหวัดนครศรีธรรมราช ในพระอุปถัมภ์ โดย พระเจ้าวรวงศ์เธอ พระองค์เจ้าศรีรัศมิ์ พระวรชายา ในสมเด็จพระบรมโอรสาธิราช ฯ สยามมกุฎราชกุมาร เสด็จออกจากวังสุขโขทัย เมื่อเวลา 08.50 นาฬิกา และเสด็จถึงท่าอากาศยานนครศรีธรรมราช ในเวลา 10.25 นาฬิกา และเสด็จกลับในวันเดียวกัน โดยใช้ท่าอากาศยานนครศรีธรรมราช - 27 พฤศจิกายน 2552 สายการบินวัน-ทู-โก แอร์ไลน์ เปิดเที่ยวบิน จาก กรุงเทพมหานคร สู่ นครศรีธรรมราช ครั้งที่ 2 หลังจากถูก ยกเลิกใบอนุญาตขึ้นบินจากกรมขนส่งทางอากาศ และได้ยกเลิกการบินมายังนครศรีธรรมราชไป - 8 กุมภาพันธ์ 2553 สมเด็จพระเทพรัตนราชสุดา สยามบรมราชกุมารี เสด็จพระราชดำเนินทรงปฏิบัติพระราชกรณียกิจ พื้นที่จังหวัดนครศรีธรรมราช เมื่อเวลา 09.00 นาฬิกา พระองค์เสร็จถึงท่าอากาศยานนครศรีธรรมราช โดยมีนายธีระ มินทราศักดิ์ ผู้ว่าราชการจังหวัดนครศรีธรรมราช พร้อมด้วย ผู้พิพากษาหัวหน้าศาลจังหวัดนครศรีธรรมราช แม่ทัพภาคที่ ๔ ผู้บังคับการตำรวจภูธรจังหวัดนครศรีธรรมราช ข้าราชการ และประชาชน เฝ้าฯ รับเสด็จ - 29 พฤษภาคม 2553 พระเจ้าหลานเธอ พระองค์เจ้าพัชรกิติยาภา ประทับรถยนต์ที่นั่ง จากเรือนรับรองที่ประทับอ่าวดงตาล ฐานทัพเรือสัตหีบ เพื่อประทับเครื่องบินที่นั่ง จากกองบินทหารเรือ ท่าอากาศยานนานาชาติอู่ตะเภา จังหวัดระยอง มายังท่าอากาศยานครศรีธรรมราชเพื่อปฏิบัติพระกรณียกิจ ณ วัดวิภาวดีรังสิตาราม ต.หินตก อ.ร่อนพิบูลย์ , วัดโคกเมรุ ต.นากะชะ อ.ฉวาง และ เรือนจำจังหวัดนครศรีธรรมราช จังหวัดนครศรีธรรมราช ตามลำดับ ระหว่างวันที่ 29-30 พฤษภาคม 2553 - 7 กรกฎาคม 2553 เชฟรอนเดินหน้าโครงการสำรวจผลิตปิโตรเลียมกลางอ่าวไทย คาดฉลุย เตรียมแผนสร้างฐานบินเฮลิคอปเตอร์รองรับสูงสุด 30 เที่ยวบินต่อวัน โครงการก่อสร้างฐานบินเฮลิคอปเตอร์ขึ้นที่บริเวณท่าอากาศยานนครศรีธรรมราช โดยบริษัท เชฟรอน สำรวจ และผลิต จำกัด ซึ่งได้รับสัมปทานการสำรวจ และผลิตปิโตรเลียมกลางอ่าวไทย ห่างจากนครศรีธรรมราชไปราว 200 กม. การก่อสร้างฐานบินเฮลิคอปเตอร์ในบริเวณท่าอากาศยานนครศรีธรรมราช เพื่อใช้เป็นฐานบินในการรับส่งพนักงานออกไปปฏิบัติงานบนแท่นขุดเจาะนอกชายฝั่งนครศรีธรรมราช ปัจจุบันเชฟรอนมีฐานอยู่ที่ อ.สัตหีบ จ.ชลบุรี และ อ.เมืองสงขลา จ.สงขลา รวม 2 ฐานการบิน ในส่วนนี้ทำให้เกิดการจัดการด้านต้นทุนที่สูง และไม่คุ้มค่า รวมทั้งสถานการณ์ราคาน้ำมันเชื้อเพลิงที่สูงขึ้นอย่างต่อเนื่อง จึงแก้ปัญหาโดยการยุบรวมฐานทางอากาศทั้งสองแห่งเข้าด้วยกัน- 19 พฤศจิกายน 2553 พระเจ้าวรวงศ์เธอ พระองค์เจ้าศรีรัศมิ์ พระวรชายาฯ เสด็จไปทรงเป็นประธานถวายผ้าพระกฐินและทรงประกอบพิธีเบิกพระเนตร พระพุทธรูปพระประธาน ในศาลาปฏิบัติธรรม ณ วัดเกาะนางแก้วพัฒนาราม ตำบลขุนทะเล อำเภอลานสกา จังหวัดนครศรีธรรมราช เมื่อเสด็จถึงท่าอากาศยานนครศรีธรรมราช นายธีระ มินทราศักดิ์ ผู้ว่าราชการจังหวัดนครศรีธรรมราช นายวันชัย อินทร์แก้ว ผู้พิพากษาหัวหน้าศาลจังหวัดนครศรีธรรมราช, พลโท อุดมชัย ธรรมสาโรรัชต์ แม่ทัพภาคที่ 4, พลตำรวจตรี กระจ่าง สุวรรณรัตน์ ผู้บังคับการตำรวจภูธรจังหวัดนครศรีธรรมราช พร้อมด้วยข้าราชการและประชาชน เข้ารับเสด็จ - 27 มีนาคม 2554 เกิดเหตุอุทกภัยขึ้นในจังหวัดนครศรีธรรมราช ทำให้ท่าอากาศยานนครศรีธรรมราชมีน้ำท่วมทั้ง รันเวย์ เท็กซี่เวย์ สูงประมาณ 1-2 ฟุต ทำให้ท่าอากาศยานต้องหยุดให้บริการชั่วคราว สายการบินนกแอร์ สายการบินไทยแอร์เอเชีย และสายการบินโอเรียนท์ไทย ต้องยกเลิกเส้นทางบินจากกรุงเทพมหานคร มายัง นครศรีธรรมราช และนครศรีธรรมราช สู่ กรุงเทพมาหนคร ทุกเที่ยวบิน และเป็นครั้งแรกที่ท่าอากาศยานนครศรีธรรมราชต้องหยุดการให้บริการเนื่องจากภัยพิบัติทางธรรมชาติ- 6 เมษายน 2554 เปิดสนามบินนครศรีธรรมราชโดยเที่ยวบินแรก ออก 15.30น. - 10 เมษายน 2554 พระเจ้าวรวงศ์เธอ พระองค์เจ้าศรีรัศมิ์ พระวรชายาฯ เสด็จเยี่ยมราษฎรผู้ประสบภัยพิบัติน้ำท่วมพื้นที่จังหวัดนครศรีธรรมราชโดยมี พันเอกสมชาย ภุมรินทร์ รองเสนนาธิการกองทัพภาคที่ 4ถวายรายงานรับเสด็จฯ ณ ท่าอากาศยานจังหวัดนครศรีธรรมราช และ หน.ส่วนราชการ เฝ้ารับ – ส่งเสด็จ - 24 พฤษภาคม 2554 พระเจ้าวรวงศ์เธอ พระองค์เจ้าศรีรัศมิ์ พระวรชายาฯ เสด็จไปทรงติดตามการดำเนินงานโครงการตำบลนมแม่ที่ อำเภอชะอวด จังหวัดนครศรีธรรมราช เมื่อเวลา 10.45 นาฬิกา เสด็จถึงท่าอากาศยานนครศรีธรรมราช และประทับเฮลิคอปเตอร์พระที่นั่ง เสด็จออกจากท่าอากาศยานนครศรีธรรมราช ไปยังสนามเฮลิคอปเตอร์ชั่วคราว โรงเรียนชะอวด อำเภอชะอวด จังหวัดนครศรีธรรมราช และเสด็จกลับในวันเดียวกัน โดยใช้ท่าอากาศยานนครศรีธรรมราช - 13 สิงหาคม 2555 เวลา 19.40 น.นายนิสิต สมบัติ ผู้อำนวยการท่าอากาศยานนครศรีธรรมราช เปิดเผยว่า ได้มีคำสั่งปิดการใช้ท่าอากาศยานนครศรีธรรมราช ไปจนถึงเวลา 24.00 น.ของคืนนี้ หลังจากที่มีการลักลอบจุดเผาป่าพรุใกล้กับรันเวย์จนไฟได้ลุกลามเป็นวงกว้าง โดยแนวไฟได้ประชิดรันเวย์ฝั่งทิศใต้เป็นระยะทางกว่า 1,000 เมตร จนมาถึงแนวแท็กซี่เวย์ ส่งผลให้หมอกควันลอยสูงขึ้นไปบนท้องฟ้าหลายร้อยเมตร ขณะเดียวกันเถ้าจากใบไม้และใบหญ้าได้ฟุ้งสูงขึ้นกระจายเป็นวงกว้างจนอาจเกิดอันตรายกับอากาศยานในขณะทำการบิน - 14 กันยายน 2555 เวลา 10.50 พระเจ้าวรวงศ์เธอ พระองค์เจ้าศรีรัศมิ์ พระวรชายา ในสมเด็จพระบรมโอรสาธิราชฯ สยามมกุฏราชกุมาร เสด็จประทับเครื่องบินที่นั่งจากท่าอากาศยานสุวรรณภูมิ จังหวัดสมุทรปราการ มายังท่าอากาศยานนครศรีธรรมราช ทรงติดตามโครงการเครือข่ายสุขภาพมารดาและทารกฯ - 11 กุมภาพันธ์ 2556 สมเด็จพระเทพรัตนราชสุดา ฯ สยามบรมราชกุมารี เสด็จพระราชดำเนินโดยรถยนต์พระที่นั่ง จากวังสระปทุม ไปยังท่าอากาศยานกองบัญชาการกองทัพอากาศ ดอนเมือง เพื่อประทับเครื่องบินพระที่นั่งไปยังท่าอากาศยานนครศรีธรรมราช อำเภอเมืองนครศรีธรรมราช เสด็จพระราชดำเนินไปทรงเยี่ยมโรงเรียนตำรวจตระเวนชายแดนบ้านเขาวัง อำเภอร่อนพิบูลย์ จังหวัดนครศรีธรรมราช ทรงติดตามการดำเนินงานโครงการตามพระราชดำริ ทอดพระเนตรโครงการฝึกอาชีพ การทำเครื่องเงินของกลุ่มพัฒนาอาชีพบ้านเขาวัง ซึ่งวิทยาลัยศิลปหัตถกรรมนครศรีธรรมราชมาช่วยทำการสอน ต่อจากนั้น ทอดพระเนตรการเรียนการสอน มีการจัดทำโครงการหนูน้อยยิ้มสวย ฟันใส ตามแนวพระราชดำริด้านการส่งเสริมโภชนาการ สุขภาพอนามัย ได้รับรางวัลชมเชยประเภทชมรมเด็กไทยฟันดี การจัดทำโครงการธูปเทียนหอมสมุนไพรพิชิตยุง ทำด้วยสมุนไพรจากสวนพฤกษศาสตร์ของโรงเรียน จากนั้น ทอดพระเนตรโครงการเกษตรเพื่ออาหารกลางวัน จัดอบรมครู นักเรียน กลุ่มแม่บ้าน ในการนำวัตถุดิบด้านการเกษตรมาแปรรูป และการถนอมอาหารให้อยู่ได้นาน การทำเกษตรกรรม ในโอกาสนี้ ทรงเยี่ยมหน่วยแพทย์พระราชทานที่มาให้บริการตรวจรักษาแก่ราษฏร จำนวน 78 ราย และด้านทันตกรรม จำนวน 50 ราย ส่วนใหญ่ป่วยเป็นโรคหู ตา คอ จมูก และโรคระบบกล้ามเนื้อและกระดูก พร้อมทั้งทรงรับผู้ป่วยข้อเข่าผิดรูปทั้ง 2 ข้าง และผู้ป่วยโรคผิวหนังไว้เป็นคนไข้ในพระราชานุเคราะห์ - 8 มิถุนายน 2556 เวลา 16.30 พระเจ้าหลานเธอ พระองค์เจ้าอทิตยาทรกิติคุณ เสด็จทรงปฏิบัติพระราชกรณียกิจในพื้นที่จังหวัดนครศรีธรรมราช เสด็จโดยเครื่องบินที่นั่งถึงท่าอากาศยานนครศรีธรรมราช โดยมีนายวิโรจน์ จิวะรังสรรค์ ผู้ว่าราชการจังหวัดนครศรีธรรมราช ผู้พิพากษาหัวหน้าศาลจังหวัดนครศรีธรรมราช ผู้บังคับการตำรวจภูธรจังหวัดนครศรีธรรมราช ข้าราชการ ตำรวจ ทหาร หน่วยงานรัฐวิสาหกิจ กำนัน ผู้ใหญ่บ้าน และพสกนิกรจังหวัดนครศรีธรรมราช ร่วมรับเสด็จ โดยมีนายกเหล่ากาชาดจังหวัดนครศรีธรรมราช ภริยารองแม่ทัพภาคที่ 4 และภริยาผู้บังคับการตำรวจภูธรจังหวัดนครศรีธรรมราช ถวายพวงมาลัย - 23 มิถุนายน 2556 ทูลกระหม่อมหญิงอุบลรัตนราชกัญญา สิริวัฒนาพรรณวดี พระราชทานปริญญาบัตรแก่ผู้สำเร็จการศึกษาจากวิทยาลัยเฉลิมกาญจนา ประจำปี 2555 23 มิถุนายน 2556 เวลา 17.00 น. ทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จโดยเครื่องบินพระที่นั่งจากกองบัญชาการกองทัพอากาศ ถึงท่าอากาศยานนครศรีธรรมราช โดยมีนายวิโรจน์ จิวะรังสรรค์ ผู้ว่าราชการจังหวัดนครศรีธรรมราช พร้อมด้วย รองผู้พิพากษาหัวหน้าศาลจังหวัดนครศรีธรรมราช พลตรีชาญประดิษฐ์ แสงนิล รองแม่ทัพภาคที่ 4 พลตำรวจตรีรณพงษ์ ทรายแก้ว ผู้บังคับการตำรวจภูธรจังหวัดนครศรีธรรมราช นายกเหล่ากาชาดจังหวัดนครศรีธรรมราช ข้าราชการและพลังมวลชนเฝ้ารับเสด็จ - 6 มกราคม 2560 กรมท่าอากาศยาน แจ้งปิดท่าอากาศยานนครศรีธรรมราช ซึ่งได้รับผลกระทบของจากกรณีฝนตกหนักทำให้น้ำท่วม Runway จนต้องยกเลิกเที่ยวบิน 100% กำหนดการปิดแรกคือวันที่ 6-7 มกราคม 2560 แต่เนื่องจากสถานการณ์ยังไม่คลี่คลายเลยต้องทำการปิดจนถึงวันที่ 11 มกราคม 2560 และขยายวันปิดเพิ่มเติมอีก 2 วัน โดยปิดจนถึง 13 มกราคม 2560 แทน เพราะว่าวิศวกรท่าอากาศยานไม่สามารถตรวจสอบความแข็งแรงของพื้น Runway ได้ จากเหตุการณ์ในครั้งนี้ทำให้ผู้โดยสารตกค้างและต้องทำการเปลี่ยนเที่ยวบินหรือเดินทางไปใช้บริการท่าอาศยานใกล้เคียงได้แก่ ท่าอาศยานสุราษฏร์ธานี และท่าอากาศยานตรังอุบัติเหตุอุบัติเหตุ. - 2 กุมภาพันธ์ 2550 สายการบิน นกแอร์ พร้อมผู้โดยสาร 150 คน ได้ประสบอุบัติเหตุ ยางระเบิดขณะลงจอด ณ ท่าอากาศยานนครศรีธรรมราช นักบินสามารถประคองเครื่องให้ลงจอดได้อย่างปลอดภัยไม่มีผู้ใดได้รับบาดเจ็บจากเหตุการณ์ในครั้งนี้</doc>
