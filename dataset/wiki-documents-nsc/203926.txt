<doc id="203926" url="https://th.wikipedia.org/wiki?curid=203926" title="มาเลเซียตะวันตก">มาเลเซียตะวันตก มาเลเซียตะวันตก () เป็นภูมิภาคหนึ่งของมาเลเซีย ซึ่งตั้งอยู่บนคาบสมุทรมลายูโดยมีชายแดนติดต่อกับประเทศไทยทางเหนือ และติดต่อกับสิงคโปร์ทางใต้โดยมีช่องแคบยะโฮร์กั้นอยู่ ทางตะวันตกจรดกับช่องแคบมะละกาและทางตะวันออกจรดกับทะเลจีนใต้ มาเลเซียตะวันตกยังเป็นดินแดนส่วนแรกที่รวมตัวกันเป็นสหภาพมาลายา ก่อนที่มาเลเซียตะวันออกและสิงคโปร์จะเข้าร่วมและกลายเป็นสหพันธรัฐมาลายาในเวลาต่อมา (และภายหลังสิงคโปร์ก็แยกดินแดนออกไปตั้งรัฐของตนเอง)รัฐและดินแดนสหพันธ์ รัฐและดินแดนสหพันธ์. มาเลเซียตะวันตกประกอบด้วยรัฐและดินแดนสหพันธ์ดังต่อไปนี้- ภาคเหนือ ประกอบด้วยรัฐปะลิส รัฐเกอดะฮ์ (ไทรบุรี) รัฐปีนัง และรัฐเปรัก - ภาคตะวันออก ประกอบด้วยรัฐกลันตัน รัฐตรังกานู และรัฐปะหัง - ภาคกลาง ประกอบด้วยรัฐเซอลาโงร์ ดินแดนสหพันธ์กัวลาลัมเปอร์ และดินแดนสหพันธ์ปูตราจายา - ภาคใต้ ประกอบด้วยรัฐเนอเกอรีเซิมบีลัน รัฐมะละกา และรัฐยะโฮร์</doc>
