<doc id="104369" url="https://th.wikipedia.org/wiki?curid=104369" title="บาบิลอนโร้กส์">บาบิลอนโร้กส์ บาบิลอนโร้กส์ () เป็นกลุ่มตัวละครสมมุติจากเกมโซนิคไรเดอร์ส พวกเขาเป็นกลุ่มโจรในตำนาน ซึ่งได้เข้าร่วมการแข่งขันเอ็กทรีมเกียร์ที่จัดขึ้นโดยดร.เอ็กแมน สมาชิกของบาบิลอนโร้กส์ทั้งหมดเป็นนก มีสมาชิกปัจจุบัน 3 คน คือ เจ็ท, เวฟและสตอร์ม พวกเขามีเรือเหาะที่มีหัวเป็นรูปนกขนาดยักษ์และใช้เอ็กซ์ทรีมเกียร์ใช้ในการเดินทางประวัติ ประวัติ. บาบิลอนโร้กส์เป็นกลุ่มโจรชาวบาบิลอนเนียนซึ่งถือกำเนิดขึ้นมาหลายร้อยปีมาแล้ว พวกเขาเคยอาศัยอยู่ในสวนลอยฟ้าบาบิลอน จนกระทั่งพวกเขาทำให้เทพเจ้าโกรธ จึงถูกลงโทษโดยให้สวนบาบิลอนถูกฝังไว้ใต้ทะเลทราย บาบิลอนโร้กส์มีความสามารถในการใช้เอ็กซ์ทรีมเกียร์เป็นอย่างมาก พวกเขาใช้ในการเดินทางและขโมยสิ่งของต่างๆ ซึ่งอาจจะพูดได้ว่าชาวบาบิลอนเนียนเป็นผู้แรกที่สร้างเอ็กซ์ทรีมเกียร์ขึ้นมา โดยมี "พรมวิเศษ" ซึ่งเชื่อว่าเป็นเกียร์ชนิดแรกที่ถูกสร้างขึ้นมา และถูกผนึกไว้ในป้อมบาบิลอน จนกระทั่งเวลาดำเนินมาถึงปัจจุบัน พวกบาบิลอนโร้กส์กลุ่มปัจจุบันได้รับลูกบาศก์ที่มีพลังที่สามารถฟื้นฟูสวนบาบิลอนให้กลับมาดังเดิมได้ เพียงแต่พวกเขาต่างไม่รู้วิธีเท่านั้น จนกระทั่งดร.เอ็กแมนมาเสนอความคิดให้ใช้พลังของเคออสเอเมอรัลด์ซึ่งสามารถสร้างพลังงานที่ไม่สิ้นสุดได้ ใช้ในการปลุกสวนบาบิลอนขึ้นมา นั่นทำให้พวกบาบิลอนโร้กส์เข้าร่วมแข่งขันเอ็กซ์ทรีมเกียร์ ในตอนท้ายของเกมหลังจากที่พวกเขาร่วมมือกับทีมโซนิคในการเอาชนะจินนี่ได้ พวกเขาพบว่าบาบิลอนเนียนนั้นเป็นลูกหลานของชนเผ่าจินนี่ และพบว่าในอดีตบาบิลอนเนียนได้ใช้เกียร์ "พรมวิเศษ" ในการเดินทางและขโมยทรัพย์สมบัติไปทั่วโลก ทั้งสามจึงตัดสินใจออกเดินทางตามรอยของกลุ่มบาบิลอนโร้กส์ต่อไปสมาชิกปัจจุบันเจ็ท เดอะฮอคว์ สมาชิกปัจจุบัน. เจ็ท เดอะฮอคว์. เจ็ท เดอะฮอคว์ () เป็นหัวหน้าของกลุ่มบาบิลอนโร้กส์ชุดปัจจุบัน เขามีชื่อเล่นว่า "จ้าวแห่งลมในตำนาน" ด้วยเพราะความสามารถในการใช้เกียร์ "ไทป์ J" ของเขา เขาเป็นเจ้าของเรือเหาะ(เป็นกัปตัน)และยังครอบครองลูกบาศก์ใสที่เป็นกุญแจที่จะปลุกสวนบาบิลอนซึ่งเขาได้นับสืบทอดมาจากพ่อ เขาได้รับการติดต่อจากดร.เอ็กแมนโดยดร.เอ็กแมนบอกว่าให้ปะทะกับโซนิค สิ่งมีชีวิตที่เร็วที่สุดในโลก เจ็ทเชื่อว่าเอ็กซ์ทรีมเกียร์ของตนเร็วที่สุด จึงตกลงจะร่วมทำงาน เมื่อเขาสามารถแข่งเอ็กซ์ทรีมเกียร์ชนะโซนิคได้ เขาก็ดูถูกโซนิคว่า "นี่หรือ สิ่งมีชีวิตที่เร็วที่สุดในโลก" โดยพื้นฐานแล้วเจ็ทเป็นคนใจเย็น แต่บางครั้งก็เย็นมากเกินไปจนเหมือนไม่ทำงานทำการเวฟจึงต้องบ่นที่เจ็ททำตัวไม่สมเป็นหัวหน้า เจ็ทเองนั้นชอบการแข่งขันและท้าทาย แต่ก็เป็นคนอารมณ์ร้อนและสติแตกได้ง่ายๆ โดยเฉพาะเวลาที่สตอร์มกับเวฟทะเลาะกันจนหนวกหู เขามีความมั่นใจในตัวเองสูงในเรื่องความเร็วโดยเฉพาะบนเอ็กซ์ทรีมเกียร์ ซึ่งหลังจากที่เขาชนะโซนิคได้โดยการโกงในฉากแซนด์รูอิน เขาได้ดูถูกโซนิคว่า "หน้านายดูดีมากเวลาหน้าทิ่มดินนะ" หลังจากที่โซนิคเอาชนะเจ็ทได้ในฉากบาบิลอนการ์เดนและเอาชนะดร.เอ็กแมนได้ เขาได้คืนกุญแจให้เจ็ท แต่เจ็ทไม่ต้องการเสียหน้าจึงปฏิเสธที่จะรับ เวฟจึงขอรับไปแทนและเมื่อพวกเขาเปิดประตูสู่ป้อมบาบิลอนและได้พบกับจินนี่ ซึ่งเขาต้องต่อสู้โดยได้รับความร่วมมือกับพวกโซนิค (โดยผู้เล่นจะได้เล่นเป็นโซนิค) เมื่อชนะแล้วเขาก็ได้พบกับเกียร์ในตำนาน "พรมวิเศษ" ในตอนท้ายของเกมหลังจากแยกจากกับพวกโซนิคแล้วเจ็ทก็ยอมรับว่าโซนิคนั้นเร็วกว่าตน แต่เขาเองนั้นก็ไม่เคยคิดจะยอมแพ้ถ้าได้เจอกันอีก ทำให้เจ็ทเองก็ได้กลายเป็นคู่แข่งกับโซนิค (หลังจากที่นัคเคิลส์กลายเป็น "เพื่อน" กับโซนิคไปแล้ว) แฟนเกมบางคนเชื่อว่าเจ็ทนั้นมีโครงร่างและต้นแบบมาจากบีน เดอะไดนาไมท์ จากเกมโซนิคเดอะไฟท์เตอร์ส หลายครั้งที่บางคนเข้าใจผิดระหว่างเจ็ทกับบีน ซึ่งนิตยสาร Nintendo Power เคยลงมุขตลกเกี่ยวกับเรื่องนี้โดยให้คำบรรยายเจ็ทว่า "บีน? นั่นนายใช่มั้ย, บีน? โอ! เราคิดถึงนายเหลือเกิน" ("Bean? Is that you, Bean? Oh! How we've missed you!".)เวฟ เดอะสวอลโล่ว์ เวฟ เดอะสวอลโล่ว์. เวฟ เดอะสวอลโล่ว์ (Wave the Swallow) () เป็นสมาชิกหญิงคนเดียวของบาบิลอนโร้กส์ เธอมีความชำนาญด้านเครื่องจักรโดยเฉพาะเอ็กซ์ทรีมเกียร์ ซึ่งเธอมั่นใจในงานสร้างของเธอมาก ถึงขนาดต่อว่าสตอร์มที่ต่อว่าผลงานของเธอ และมักบ่นในสิ่งที่เธอเท่านั้นที่เข้าใจ นอกจากนั้นแล้วเธอมักจะทำการทดลองแปลกๆเกี่ยวกับของที่เธอค้นพบ (ซึ่งสตอร์มได้พูดถึงเรื่องนี้ตอนได้เห็นกุญแจสู่บาบิลอนการ์เดนครั้งแรกว่า "ถ้าฉันให้เธอไป เธอจะเอาไปทำการทดลองแปลกๆอีกล่ะสิ") สร้อยคอที่อกของเวฟเป็นเครื่องส่งสัญญาณและคอมพิวเตอร์ที่สามารถใช้อ่านข้อมูลต่างๆได้ เธอเคยใช้ให้เจ็ทตื่นจากฝันกลางวันก่อนเริ่มสนามดาร์คเดเสิร์ท เวฟได้พบกับพวกโซนิคก่อนเริ่มฉากสแปลชแคนยอน ซึ่งเธอได้เอาเกียร์ของโซนิคมาดูและพบว่าทำได้ไม่เลวสำหรับพวกมือใหม่ (หมายถึงเทลส์) เธอได้แอบติดตั้งระเบิดไว้แล้วดูถูกเทลส์ว่าเกียร์แบบนี้เป็นขยะ แล้วเรียกเทลส์ว่า "นายเตี้ย" จากนั้นเธอก็จุดระเบิดในตอนท้ายของฉากแซนด์รูอินและทำให้เจ็ทชนะไป ในคู่มืออย่างเป็นทางการของเกมโซนิคไรเดอร์สภาษาญี่ปุ่นบอกว่าเธอเองก็เป็นคู่แข่งกับรู้จ เดอะแบท แต่ในตัวเกมได้แสดงให้เห็นว่าเธอเองก็มองเทลส์และดร.เอ็กแมน ในฐานะคู่แข่งด้านความฉลาด และเพราะเธอไม่ชอบคนหัวทึบและคนโง่ เธอจึงมักจะทะเลาะกับสตอร์มบ่อยครั้ง (เพราะเขามีทั้งสองอย่าง)สตอร์ม ดิอัลบาทรอส สตอร์ม ดิอัลบาทรอส. สตอร์ม ดิอัลบาทรอส (Storm the Albatross) () เป็นหนึ่งในสมาชิกของบาบิลอนโร้กส์ เขาเป็นนกที่ตัวใหญ่มากและมีปัญญาที่ค่อนข้างน้อย เขาเป็นคู่แข่งกับนัคเคิลส์ ดิอีคิดนา ระหว่างการแข่งขันหลังกจากที่สตอร์มแพ้ให้กับนัคเคิลส์ เขาได้รับมอบหมายภารกิจใหม่ให้ไปชิงข้อมูลของดร.เอ็กแมนมา ซึ่งเปิดเผยถึงเป้าหมายที่แท้จริงของดร.เอ็กแมนและทำให้พวกบาบิลอนโร้กส์ได้รู้ว่าสมบัติในตำนานที่แท้จริงของชาวชาบิลอนเนียนนั้นไม่ใช่เงินทอง สตอร์มเป็นคนที่ภักดีต่อเจ็ทมากและพร้อมเชื่อฟังคำสั่งและรับภารกิจทุกอย่างเสมอ หลายๆครั้งในเกมที่เขาต้องพยายามชิงเด่นกับเวฟเพื่อให้เจ็ทรู้ว่าเขาภักดีต่อเจ็ท (โดยเฉพาะในตอนท้ายเกมที่เวฟพูดว่า "ไปกันได้รึยัง" สตอร์มตบหัวเวฟและบอกว่า "ฉันก็อยากพูดคำนี้บ้าง")สมาชิกก่อนหน้าสโตลเลน (Stolen) สมาชิกก่อนหน้า. สโตลเลน (Stolen). เขาเป็นหัวหน้าบาบิลอนโร้กส์คนที่ 13 ซึ่งเป็นผู้สร้างเกียร์ "พรมวิเศษ" ชื่อของเขาถูกเอ่ยขึ้นในโน้ตที่วางไว้ที่พรมวิเศษตอนที่ดร.เอ็กแมนกางพรมออกพ่อของเจ็ท พ่อของเจ็ท. เชื่อว่าน่าจะเป็นหัวหน้าคนก่อนของบาบิลอนโร้กส์ เขาเป็นผู้ส่งต่อเรือเหาะและลูกบาศ์กใสให้กับเจ็ท ตัวของเขาปรากฏตัวในภาพเขียนที่อยู่ในห้องของเจ็ท (แต่เห็นไม่ชัด)พ่อของเวฟ พ่อของเวฟ. เป็นช่างเครื่องให้บาบิลอนโร้กส์ ถูกเอ่ยถึงในคู่มือของเกมการปรากฏตัวอื่นๆ การปรากฏตัวอื่นๆ. นอกเหนือจากโซนิคไรเดอร์สแล้ว ทั้งสามก็ปรากฏตัวในโซนิคริวัลส์ ในรูปแบบการ์ดสะสมคนละใบ และในโซนิคแอนเดอะซีเครทริงส์ เจ็ทก็ปรากฏตัวมาในฉากหลังในมินิเกมเกมหนึ่งเพลงประจำตัว เพลงประจำตัว. บาบิลอนโร้กส์ มีเพลงประจำตัวในเกมโซนิคไรเดอร์สในชื่อ "Catch Me If You Can" เล่นโดยวง Runblebee</doc>
