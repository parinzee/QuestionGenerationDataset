<doc id="249642" url="https://th.wikipedia.org/wiki?curid=249642" title="แม็กกี้">แม็กกี้ แม็กกี้ เป็นตราสินค้าของ เนสท์เล่ สำหรับผลิตภัณฑ์สำเร็จรูป ซุป, น้ำซุปสำหรับปรุงอาหาร, ซุปก้อน, ซอสมะเขือเทศ, ซอส, เครื่องปรุงรส และ บะหมี่กึ่งสำเร็จรูปบริษัทได้ก่อนตั้งขึ้นในปี 1872 ประเทศสวิตเซอร์แลนด์ เมื่อ จูเลียส แม็กกี ได้ครอบครองกังหันลมของพ่อของเขา บริษัทได้กลายเป็นต้นแบบของอุตสาหกรรมผลิตภัณฑ์อาหารอย่างรวดเร็ว โดยมีเป้าหมายเพื่อพัฒนาส่วนผสมในการปรุงอาหารของแม่ครัว และเป็นบริษัทแรกที่ได้นำอาหารที่มีโปรตีนจากถั่วเข้ามาในตลาดซึ่งต่อมาได้มีผลิตภัณฑ์ประเภทซุปสำเร็จรูปที่มีพื้นฐานจากอาหารที่ำทำจากถั่วออกมาในปี 1886 ต่อมาในปี 1897, จูเลียส แม้กกี ได้ก่อตั้งบริษัท Maggi GmbH ในเมือง ซิงเงิน ประเทศเยอรมัน และบริษัทดังกล่าวก็ยังคงอยู่ถึงปัจจุบัน ในภาคพื้นยุโรปที่ครอบคลุมประเทศที่ใช้ภาษาเยอรมันและเนเธอร์แลนด์, เช็กเกีย, สโลวีเนีย, โปแลนด์ และฝรั่งเศส "Maggi" ยังเป็นคำพ้องของแบรนด์ Maggi-Würze" (ซอสปรุงรส Maggi), ซอสสีดำที่มีลักษณะคล้ายกับซอสถั่วเหลืองของเอเชียตะวันออกมาก ๆ ต่างกันเพียงที่มันไม่ได้ทำจากถั่วเหลือง ผลิตภัณฑ์นี้ได้ถูกวางขายในปี 1886 โดยวางเป้าหมายให้ใช้แทน meat extract แต่มีราคาถูกกว่า และตั้งแต่นั้นมาผลิตภัณฑ์นี้ก็เป็นที่รู้จักกันดีว่าต้องเป็นส่วนหนึ่งที่ขาดไม่ได้ในครัวทั่ว ๆ ไปในสวิตเซอร์แลนด์, ออสเตรีย และโดยเฉพาะอย่างยิ่งใน เยอรมนี ซุปก้อน หรือ 'Maggi cube' ได้ถูกแนะนำในปี 1908 ซึ่งเป็นอีกผลิตภัณฑ์ที่ใช้แทนเนื้อ (เนื้อหมู, เนื้อวัวและเนื้อไก่) และเนื่องจากไก่และเนื้อวัวนั้นเป็นส่วนประสมของอาหารหลักในหลาย ๆ ประเทศ ทำให้ผลิตภัณฑ์ของบริษัทมีตลาดอยู่ทั่วโลก ปัจจุบัน Maggi นั้นเป็นที่รู้จักอย่างแพร่หลายในนิวซีแลนด์, ออสเตรเลีย, ปากีสถาน, อินเดีย, ไนจีเรีย, มาเลเซีย, ฟิลิปปินส์, และ สิงค์โปร์ ในนามของบะหมี่กึ่งสำเร็จรูป Maggi noodles ในแอฟริกาตะวันตก ซุปก้อน Maggi ถูกใช้เป็นส่วนหนึ่งของเครื่องปรุงในอาหารพื้นเมือง และในประเทศแถมลาตินอเมริกาผลิตภัณฑ์ของ Maggi โดยเฉพาะอย่างยิ่งซุปก้อนก็มีขายทั่วไป โดยมีการทำหีบห่อใหม่ให้สอดคล้องกับภูมิภาคนั้น ๆ ในภาษาเยอรมัน ดัตช์ และเดนมาร์ก lovage ได้กลายมาเป็นที่รู้จักในชื่อ "Maggi herb" (Ger. Maggikraut, Du. maggikruid or Da. maggiurt) เพราะรสชาตินั้นเหมือนกับซอส Maggi ในสิงค์โปร์และมาเลเซีย Maggi มีความหมายเดียวกับ Maggi Mee ซึ่งก็คือบะหมี่กึ่งสำเร็จรูปแบบด่วนที่ปรุงได้ภายใน 2 นาที ซึ่งบะหมี่แบบนี้มีหลายรส และมีซอสพริกของ Maggi ในฟิลิปปินส์ คำว่า Maggi หรือ Savor จะมีความหมายเดียวกับซอสปรุงรสที่มีสีดำ และซอสชนิดนี้ก็เป็นที่นิยมมาก ๆ ในการใช้ปรุงรสอาหาร ในประเทศไทย คำว่า แม็กกี้ จะมีความหมายครอบคลุมถึงซอสปรุงรสสีดำ ที่นิยมใช้ปรุงรสไข่ดาว</doc>
