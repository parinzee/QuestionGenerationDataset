<doc id="877014" url="https://th.wikipedia.org/wiki?curid=877014" title="โทมัส เรตต์">โทมัส เรตต์ โทมัส เรตต์ เอคินส์ จูเนียร์ () (เกิด 30 มีนาคม ค.ศ. 1990) ใช้ชื่อในวงการว่า โทมัส เรตต์ เป็นนักร้องและนักแต่งเพลงคันทรีชาวอเมริกัน เขาเป็นบุตรของนักร้องนักแต่งเพลงคันทรีชาวอเมริกันชื่อ เรตต์ เอคินส์ เรตต์ออกสตูดิโออัลบั้มกับสังกัดบิกแมชีนเรเคิดส์สองอัลบั้ม ได้แก่ อิตโกส์ไลก์ดิส (2013) และแทงเกิลด์อัป (2015) มีซิงเกิลที่ติดชาร์ตฮอตคันทรีซองส์และคันทรีแอร์เพลย์สิบซิงเกิล ในจำนวนนี้มีเจ็ดซิงเกิลที่เคยขึ้นอันดับ 1 ได้แก่เพลง "อิตโกส์ไลก์ดิส" "เกตมีซัมออฟแดต" "เครฟวิงยู" "เมกมีวอนนา" "แครชแอนด์เบิร์น" "ดายอะแฮปปีแมน" "ทีเชิร์ต" และ "สตาร์ออฟเดอะโชว์" นอกจากงานเพลงของตนเอง เรตต์ยังเคยแต่งเพลงให้เจสัน อัลดีน ลี ไบรซ์ และฟลอริดาจอร์เจียไลน์ด้วยชีวิตช่วงแรก ชีวิตช่วงแรก. เรตต์เติบโตมาพร้อมกับบุคคลตัวอย่างอย่างทิม แม็กกรอว์ หรือบรุกส์แอนด์ดันน์ เนื่องจากเรตต์ เอคินส์ บิดาของเขา เคยเป็นนักร้องคันทรีชื่อดัง เรตต์เคยเรียนการเล่นกลองสมัยเรียนไฮสกูล เพื่อว่าเมื่อเขาโตขึ้น เขาจะขึ้นเล่นกลองให้บิดาของเขาบนเวที ในไฮสกูล เขาเคยมีวงดนตรีชื่อ เดอะไฮฮีลด์ฟลิปฟลอปส์ นอกจากดนตรีแล้ว เขาไม่ได้สนใจอาชีพอื่น ๆ หลังจบไฮสกูล เรตต์เข้าเรียนวิทยาลัยที่มหาวิทยาลัยลิปสโคมบ์ ในแนชวิลล์ รัฐเทนเนสซี เพื่อเรียนการสื่อสาร เนื่องจากเพื่อนของเขาเข้าเรียนวิทยาลัยแล้วเขาว่าง ไม่มีกิจกรรมใด ๆ ให้ทำ ความสนใจในดนตรีเริ่มมีมากขึ้นจนทำให้เขาผิดสัญญากับมารดา และหยุดเรียนเมื่ออายุได้ 20 ปี เพื่อออกมาทำงานดนตรี คืนหนึ่งขณะเล่นดนตรี ผู้บริหารคนหนึ่งจากสังกัดบิกแมชีนเลเบลกรุปมาพบเขา และเสนอให้เขาแต่งเพลง เขาตกลงและเริ่มแต่งเพลงหลายเพลงให้กับบริษัทอาชีพการแต่งเพลง อาชีพ. การแต่งเพลง. เรตต์ร่วมแต่งเพลง "ไอเอนต์เรดีทูควิต" ให้เจสัน อัลดีน ในอัลบั้มมายคายดาปาร์ตี และเซ็นสัญญากับค่ายบิกแมชีนเรเคิดส์ แผนกแวลอรีมิวสิกกรุป เมื่อปี ค.ศ. 2011 ในช่วง 21 สัปดาห์แรก อัลบั้มติด 40 อันดับแรกในชาร์ตบิลบอร์ด 200 ขายได้มากกว่า 1.7 ล้านชุดในปีแรกที่จำหน่าย เรตต์ยังร่วมแต่งซิงเกิล "1994" ให้เจสัน อัลดีน "พาร์กกิงลอตปาร์ตี" ให้ลี ไบรซ์ และ "ราวด์เฮียร์" ให้ฟลอริดาจอร์เจียไลน์ ในชาร์ตสัปดาห์ลงวันที่ 21 กันยายน ค.ศ. 2013 ชาร์ตคันทรีแอร์เพลย์มีเพลงที่เรตต์หรือบิดาของเขาร่วมแต่งติดสิบอันดับแรกถึง 5 เพลง รวมถึงเพลง "อิตโกส์ไลก์ดิส"2012-15: อิตโกส์ไลก์ดิส 2012-15: อิตโกส์ไลก์ดิส. ต้นปี ค.ศ. 2012 เขาออกซิงเกิลเปิดตัว "ซัมทิงทูดูวิทมายแฮนส์" ตามมาด้วย "เบียร์วิทจีซัส" ในปีเดียวกัน สองเพลงนี้ติดสามสิบอันดับแรกบนชาร์ตฮอตคันทรี ซิงเกิลที่สาม "อิตโกส์ไลก์ดิส" ขึ้นอันดับหนึ่งบนชาร์ตคันทรีแอร์เพลย์ และอันดับสองบนชาร์ตฮอตคันทรี อัลบั้มแรกของเขาใช้ชื่อว่า อิตโกส์ไลก์ดิส ออกจำหน่ายในวันที่ 29 ตุลาคม ค.ศ. 2013 ซิงเกิลที่สี่ "เกตมีซัมออฟแดต" เป็นซิงเกิลอันดับ 1 ซิงเกิลที่สองในต้นปี ค.ศ. 2014 ซิงเกิลที่ห้า "เมกมีวอนนา" ออกจำหน่ายสู่คลื่นวิทยุเพลงคันทรีในวันที่ 4 สิงหาคม ค.ศ. 2014 เพลงขึ้นอันดับ 1 บนชาร์ตคันทรีแอร์เพลย์ในวันที่ 7 มีนาคม ค.ศ. 2015 ในระหว่าวสองซิงเกิลนี้ เรตต์ และ จัสติน มัวร์ ร้องรับเชิญให้แบรนต์ลีย์ กิลเบิร์ต ในเพลง "สมอลทาวน์โทรว์ดาวน์"2015-17: แทงเกิลด์อัป 2015-17: แทงเกิลด์อัป. ในวันที่ 7 เมษายน ค.ศ. 2015 เรตต์ออกซิงเกิล "แครชแอนด์เบิร์น" เป็นซิงเกิลแรกจากสตูดิโออัลบั้มที่สอง อัลบั้ม แทงเกิลด์อัป ออกจำหน่ายในวันที่ 25 กันยายน เพลงขึ้นอันดับ 1 บนชาร์ตคันทรีแอร์เพลย์ในเดือนกันยายน ค.ศ. 2015 ซิงเกิลที่สอง "ดายอะแฮปปีแมน" ออกจำหน่ายสู่คลื่นวิทยุเพลงคันทรีในวันที่ 28 กันยายน ค.ศ. 2015 เพลงขึ้นอันดับ 1 บนชาร์ตคันทรีแอร์เพลย์ ฮอตคันทรีซองส์ และแคนาดาคันทรี ในเดือนธันวาคม ค.ศ. 2015 และมกราคม ค.ศ. 2016 เพลงติดอันดับ 1 บนชาร์ตคันทรีแอร์เพลย์นาน 8 สัปดาห์ เป็นเพลงที่สองในประวัติศาสตร์ของชาร์ต ซิงเกิลที่สาม "ทีเชิร์ต" ออกสู่คลื่นวิทยุเพลงคันทรีในวันที่ 16 กุมภาพันธ์ ค.ศ. 2016 เพลงขึ้นอันดับ 1 บนชาร์ตคันทรีแอร์เพลย์ในเดือนมิถุนายน ค.ศ. 2016 แต่ได้รับคำวิจารณ์ที่ไม่ดีเกี่ยวกับเนื้อเพลง ซิงเกิลที่สี่ "เวเคชัน" ออกสู่คลื่นวิทยุเพลงคันทรีในวันที่ 13 มิถุนายน ค.ศ. 2016 ซิงเกิลที่ห้าออกพร้อมเวอร์ชันดีลุกซ์ "สตาร์ออฟเดอะโชว์" ออกสู่คลื่นวิทยุเพลงคันทรีในวันที่ 3 ตุลาคม ค.ศ. 20162017-ปัจจุบัน: ไลฟ์เชนเจส 2017-ปัจจุบัน: ไลฟ์เชนเจส. สตูดิโออัลบั้มที่สาม ไลฟ์เชนเจส ออกจำหน่ายในวันที่ 8 กันยายน ซิงเกิลแรกคือ "เครวิงยู" ร้องรับเชิญโดยแมเรน มอร์ริส ตามมาด้วยซิงเกิล "อันฟอร์เกตเทเบิล" อัลบั้มเปิดตัวที่อันดับหนึ่งในชาร์ตบิลบอร์ด 200</doc>
