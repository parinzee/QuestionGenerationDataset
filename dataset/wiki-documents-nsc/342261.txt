<doc id="342261" url="https://th.wikipedia.org/wiki?curid=342261" title="โรงเรียนแม่ทาวิทยาคม">โรงเรียนแม่ทาวิทยาคม โรงเรียนแม่ทาวิทยาคม เป็นโรงเรียนมัธยมแห่งแรกของ อำเภอแม่ทา จังหวัดลำพูน ตั้งขึ้นเมื่อ พ.ศ. 2517 โรงเรียนแม่ทาวิทยาคมจึงถือเอาวันที่ 22 เมษายน พ.ศ. 2517 ของทุกปี เป็นวันสถาปนาโรงเรียน เดิมทีโรงเรียนแม่ทาวิทยาคมเป็นเรือนไม้ชั้นเดียวต่อมาโรงเรียนแม่ทาวิทยาคมได้ขยายชั้นเรียนเพิ่มขึ้นและก่อสร้างอาคารเรียนเพิ่มเติมมาตามลำดับ เพื่อให้สอดคล้องกับการขยายตัวของการศึกษาและจำนวนนักเรียนในโรงเรียน ในเนื้อที่ที่ขยายออกไปเป็น 26 ไร่ 2 งาน 46.4 ตารางวา เปิดสอนในระดับช่วงชั้นที่ 3 และช่วงชั้นที่ 4ประวัติโรงเรียน ประวัติโรงเรียน. โรงเรียนแม่ทาวิทยาคม ตั้งขึ้นอย่างเป็นทางการเมื่อ พ.ศ. 2517 เดิมชื่อ โรงเรียนแม่ทา ตั้งขึ้นเมื่อ พ.ศ. 2497 เพื่อเป็นโรงเรียนประถมศึกษาประจำอำเภอแม่ทา ต่อมาในปี พ.ศ. 2504 ได้มีการปรับเปลี่ยนเป็นโรงเรียนประถมศึกษาตอนปลาย เปิดสอนชั้นประถมศึกษาปีที่ 1-7 สังกัดกองการประถมศึกษา กรมสามัญศึกษา กระทรวงศึกษาธิการ จนกระทั่งต่อมาใน พ.ศ. 2517 ได้มีคำสั่งยกเลิกโรงเรียนแม่ทา และจัดตั้งใหม่ให้เป็นโรงเรียนมัธยมศึกษาตอนต้น สังกัดกองการมัธยมศึกษา กรมสามัญศึกษา กระทรวงศึกษาธิการ และได้ตั้งชื่อใหม่เป็น โรงเรียนแม่ทาวิทยาคม โรงเรียนแม่ทาวิทยาคมได้รับคัดเลือกจากสำนักงานคณะกรรมการการศึกษาขั้นพื้นฐาน กระทรวงศึกษาธิการ ให้เป็นโรงเรียนต้นแบบ หนึ่งอำเภอ หนึ่งโรงเรียนในฝัน ตั้งแต่ปี พ.ศ. 2547 และในปีเดียวกัน ได้มีการเฉลิมฉลองในโอกาสโรงเรียนแม่ทาวิทยาคม มีอายุครบรอบ 50 ปี และในปี พ.ศ. 2557 ได้มีการเฉลิมฉลองในโอกาสโรงเรียนแม่ทาวิทยาคมมีอายุครบรอบ 60 ปีสัญลักษณ์ประจำโรงเรียนสัญลักษณ์ประจำโรงเรียน. - เครื่องหมายประจำโรงเรียน รูปรัศมี 18 แฉกล้อมรอบคบเพลิง อยู่เหนืออักษรย่อ ม.ท. ข้างล่างมีป้ายผ้าระบุชื่อ "โรงเรียนแม่ทาวิทยาคม" และคติพจน์ประจำโรงเรียน ที่ว่า "ปัญญา คือแสงสว่าง นำทางชีวิต" - สีประจำโรงเรียน คือ สีฟ้า - ขาว - ปรัชญาโรงเรียน คือ ปัญญาคือแสงสว่างนำทางชีวิต - คำขวัญโรงเรียน คือ ประพฤติดี มีวิชา สามัคคี มีวินัย - ดอกไม้ประจำโรงเรียน คือ ดอกเอื้องผึ้งรายนามครูใหญ่ / อาจารย์ใหญ่ / ผู้อำนวยการโรงเรียนแม่ทาวิทยาคมอาคาร / สถานที่สำคัญในโรงเรียนแม่ทาวิทยาคมอาคาร / สถานที่สำคัญในโรงเรียนแม่ทาวิทยาคม. - ศาลาพระพุทธ ประดิษฐานพระพุทธวิโมกข์ ไว้เป็นที่ยึดเหนี่ยวจิตใจและเป็นที่สักการบูชาของบุคลากรในโรงเรียน - อาคารอำนวยการ -ฝ่ายการเงิน- อาคารศูนย์กีฬาและหอประชุม เป็นอาคารที่จัดสร้างขึ้น เนื่องในวโรกาสสมเด็จพระเจ้าอยู่หัวเจริญพระชนมายุครบ 6 รอบ เป็นอาคารเรียนวิชาพลานามัย และเป็นอาคารอเนกประสงค์ใช้ในการจัดนิทรรศการต่างๆ - อาคารพิพิธภัณฑ์ภูมิปัญญาชาวบ้าน เดิมเป็นอาคารเรียนหลังแรกของโรงเรียนซึ่งมีลักษณะเป็นอาคารไม้ชั้นเดียว เป็นที่จัดแสดงประวัติความเป็นมาท้องถิ่นรวมถึงประวัติศาสตร์ล้านนา การดำรงชีวิต เครื่องไม้เครื่องมือทำกิน / ประเพณี ความเชื่อ และวัฒนธรรม ปัจจุบันได้มีการรื้อถอนอาคารไม้ดังกล่าวและก่อสร้างปรับปรุงใหม่ให้มั่นคงแข็งแรงมากขึ้นให้เป็นอาคารปูนประกอบไม้สองชั้น ก่อสร้างเสร็จสิ้นและทำพิธีสมโภชเมื่อวันที่ 29 มิถุนายน พ.ศ. 2558 มอบให้เป็นสมบัติของทางราชการ -ชั้นล่าง เป็นโถงสำหรับทำกิจกรรม จัดนิทรรศการ ห้องกิจกรรมพัฒนาผู้เรียน ห้องสุขา และพิพิธภัณฑ์หมวดเครื่องใช้ขนาดใหญ่ - ชั้นบน เป็นส่วนจัดแสดงพิพิธภัณฑ์ภูมิปัญญาชาวบ้าน จัดเป็น 36 หมวดหมู่- ข่วงดอกเสี้ยว เป็นลานกว้างอเนกประสงค์ ใช้ในการจัดกิจกรรมตามโอกาสต่างๆ - สหกรณ์โรงเรียน ขายอุปกรณ์เครื่องเขียน เครื่องแบบนักเรียน อาหารและขนม - อาคารคหกรรม เป็นอาคารเรียนวิชาคหกรรม - อาคารอุตสาหกรรม เป็นอาคารเรียนวิชาอุตสาหกรรม - อาคารเกษตร เป็นอาคารเรียนวิชาเกษตรกรรม ประกอบด้วยตัวอาคารโรงงานและเรือนเพาะชำ - อาคารปฏิบัติการดนตรี เป็นอาคารเรียนวิชาศิลปะ ดนตรี - โรงอาหาร เป็นอาคารเพดานสูงขนาดใหญ่ เปิดบริการขายอาหารแก่นักเรียนและบุคลากรในโรงเรียน - อาคาร 1 - อาคารวิทยาศาสตร์และเทคโนโลยี เป็นอาคารเรียน 3 ชั้นแบ่งเป็น -ชั้นล่าง ประกอบด้วยห้องปฏิบัติการคอมพิวเตอร์ ห้องคอนโทรลรูม ห้องแนะแนวการศึกษา ห้องวิชาการ ห้องอาคารสถานที่ ห้องวิชาการ และฝ่ายงานประชาสัมพันธ์ -ชั้นสอง ประกอบด้วยห้องเรียนวิชาคณิตศาสตร์ -ชั้นสาม ประกอบด้วยห้องเรียนและห้องปฏิบัติการวิชาวิทยาศาสตร์- อาคาร 2 - อาคารงานธุรกิจและภาษา เป็นอาคารเรียน 3 ชั้นแบ่งเป็น -ชั้นล่าง ประกอบด้วยห้องโสตทัศนศึกษา ห้องสมุด และห้องพยาบาล -ชั้นสอง ประกอบด้วยห้องเรียนวิชาภาษาไทย ภาษาจีน -ชั้นสาม ประกอบด้วยห้องเรียนวิชาสังคมศึกษา ประวัติศาสตร์ และภาษาอังกฤษ- สวนพฤกษศาสตร์ "ป่าในเมืองเพื่อการศึกษา-กล้ายิ้ม" ประกอบด้วยสวนพรรณไม้ดอกหอม พรรณไม้ในวรรณคดี และพรรณไม้พระราชทานประจำจังหวัด 76 จังหวัด (ยกเว้นจังหวัดบึงกาฬ) โดยการสนับสนุนโครงการจากกรมป่าไม้กิจกรรมการแข่งขันกีฬาสี กิจกรรมการแข่งขันกีฬาสี. กิจกรรมการแข่งขันกีฬาสี จะจัดขึ้นเป็นประจำทุกปี ในช่วง เดือน ธันวาคม - มกราคม ซึ่งเป็นภาคเรียนที่ 2 ของปีการศึกษานั้นๆ โดยนักเรียนแต่ละห้องในระดับชั้นปีที่ 1 ของแต่ละช่วงชั้น จะถูกสุ่มคัดเลือกคณะสีให้โดยฝ่ายกิจกรรมนักเรียน เพื่อให้คละนักเรียนในแต่ละแผนการเรียนให้ได้ร่วมทำกิจกรรมร่วมกัน- - โดยทั่วไปมีจุดมุ่งหมายเพื่อความสนุกสนาน ผ่อนคลายความเคลียดอันเกิดจากการเรียน อีกทั้งเป็นการออกกำลังกาย ทำให้สุขภาพสมบูรณ์แล้วยังมีการพัฒนาขึ้นจนถึงมีการแข่งขัน - - เพื่อพัฒนาเด็กและเยาวชนให้มีความสามารถในการเล่นกีฬา มีร่างกายและจิตใจที่สมบูรณ์แข็งแรง มีระเบียบวินัย และมีน้ำใจเป็นนักกีฬา - - เพื่อการแข่งขันภายในและระหว่างประเทศสร้างลักษณะนิสัย ในการเคารพและปฏิบัติตามระเบียบการแข่งขัน เพื่อซึมซับและสามารถปฏิบัติตามกฎระเบียบของสังคมวันดอกเอื้องบาน วันดอกเอื้องบาน. กิจกรรมงานวันดอกเอื้องบาน (ชื่อเดิม : งานเปิดโลกกว้างทางการศึกษา) จะจัดขึ้นเป็นประจำทุกปีในช่วงปลายภาคเรียนที่ 2 ของปีการศึกษา เพื่อเป็นการเปิดโอกาสแก่นักเรียนที่มีทักษะความสามารถในแขนงต่างๆ ได้แสดงความสามารถในทักษะที่ตนเองมีความถนัดและสนใจ อาทิ ดนตรี นาฏศิลป์ ศิลปะ และการแข่งขันทางวิชาการต่างๆ ภายในงานมีการประกวดโครงงาน การศึกษาค้นคว้าด้วยตนเอง (IS) นอกจากนี้ในแต่ละปีจะมีบุคลากรภายนอกสถานศึกษามาศึกษาดูงานในกิจกรรมวันดอกเอื้องบาน เช่น ผู้ปกครอง คณะครู-นักเรียนจากโรงเรียนประถมศึกษาหรือมัธยมศึกษาในเขตพื้นที่เดียวกัน เป็นการฝึกให้นักเรียนมีทักษะความกล้าแสดงออก มีวิจารณญาณสุขุมรอบคอบ และฝึกมารยาทที่ดีคณะนักดนตรีและนาฏศิลป์พื้นบ้านวงช่อเอื้อง โรงเรียนแม่ทาวิทยาคม คณะนักดนตรีและนาฏศิลป์พื้นบ้านวงช่อเอื้อง โรงเรียนแม่ทาวิทยาคม. คณะนักดนตรีและนาฏศิลป์พื้นบ้านวงช่อเอื้อง โรงเรียนแม่ทาวิทยาคม (Maetha Lamphun folklore group Thailand) เป็นกลุ่มนักเรียน ศิษย์เก่า และครูอาจารย์ส่วนหนึ่งของโรงเรียนแม่ทาวิทยาคม ซึ่งรวมตัวกันเพื่อการดำรงอนุรักษ์ศิลปะวัฒนธรรมพื้นบ้านและศิลปะวัฒนธรรมไทย ในนามของวงช่อเอื้อง โรงเรียนแม่ทาวิทยาคม โดยการเรียนรู้และเผยแพร่ศิลปะการแสดงพื้นบ้านต่างๆ เช่น การตีกลองสะบัดชัย ฟ้อนกลายลาย ฟ้อนหริภุญชัย นอกจากนี้ยังประดิษฐ์และปรับปรุงการแสดงชุดใหม่เพื่อสื่อถึงวัฒนธรรมพื้นบ้านในเขตพื้นที่อำเภอแม่ทา และจังหวัดลำพูน เช่น ฟ้อนเก็บลำไย และฟ้อนตรีกาลล้านนา คณะนักดนตรีและนาฏศิลป์พื้นบ้านวงช่อเอื้อง โรงเรียนแม่ทาวิทยาคม ยังเคยได้รับเกียรติจากดร.อุดมศักดิ์ ศักดิ์มั่นวงศ์ ประธานสภาวัฒนธรรมพื้นบ้านโลก (CIOFF) ให้เป็นตัวแทนประเทศไทยในการนำศิลปะการแสดงพื้นบ้านของล้านนาและของไทยไปแสดงเผยแพร่ศิลปะวัฒนธรรมในต่างประเทศรวม 4 ครั้ง1. พ.ศ. 2550 แสดงเผยแพร่ศิลปะวัฒนธรรม ณ เมืองคุนหมิง มณฑลยูนนาน สาธารณรัฐประชาชนจีน 2. พ.ศ. 2551 แสดงเผยแพร่ศิลปะวัฒนธรรม ณ กรุงมอสโก และเมืองสำคัญอีก 6 เมือง สหพันธรัฐรัสเซีย 3. พ.ศ. 2554 แสดงเผยแพร่ศิลปะวัฒนธรรม ในงานการแสดงเต้นรำนานาชาติ ณ เมืองโชนัน สาธารณรัฐเกาหลี 4. พ.ศ. 2556 แสดงเผยแพร่ศิลปะวัฒนธรรม ณ กรุงอิสตันบูล สาธารณรัฐตุรกีรายชื่อศิลปะการแสดงโดยคณะนักดนตรีและนาฏศิลป์พื้นบ้านวงช่อเอื้อง โรงเรียนแม่ทาวิทยาคมการแสดงพื้นบ้านดั้งเดิมรายชื่อศิลปะการแสดงโดยคณะนักดนตรีและนาฏศิลป์พื้นบ้านวงช่อเอื้อง โรงเรียนแม่ทาวิทยาคม. การแสดงพื้นบ้านดั้งเดิม. - วงกลองสะบัดชัย - ฟ้อนเล็บ - ฟ้อนกลายลาย - ฟ้อนหริภุญชัย - ฟ้อนกิงกะหล่า (ฟ้อนกินรีไทยใหญ่) - ฟ้อนเทียนฉัตร - ฟ้อนร่มฟ้าบารมี (สามเผ่า)การแสดงที่ประดิษฐ์ขึ้นใหม่การแสดงที่ประดิษฐ์ขึ้นใหม่. - ฟ้อนกุบกำเบ้อ - ระบำหมวกจักสานลายผีเสื้อ ประยุกต์จากการแสดงของไทยใหญ่ (กุบ=หมวก,กำเบ้อ=ผีเสื้อ) - ฟ้อนตรีกาลล้านนา - สื่อถึงวิถีชีวิตของคนลำพูนในสามฤดูกาล - ฟ้อนเก็บลำไย - สื่อถึงวิถีชีวิตของคนลำพูนซึ่งมีลำไยเป็นผลผลิตทางการเกษตรที่สำคัญ - ฟ้อนเตวะอวยชัย - เป็นการรำอวยพรในโอกาสต่างๆ สื่อถึงเทพเทวาที่อวยชัยให้พรแก่แขกเหรื่อในงาน - ฟ้อนปกากะญอเก็บหน่อไม้ - สื่อถึงวิถีชีวิตชาวปกากะญอในลำพูนระบำสี่ภาคระบำสี่ภาค. - รำดึงครกดึงสาก - ภาคอีสาน - รำกลองยาว - ภาคกลาง - ระบำกะลา - ภาคใต้ระบำโบราณคดีระบำโบราณคดี. - ระบำลพบุรี - แสดงในงานวันดอกเอื้องบาน โรงเรียนแม่ทาวิทยาคม พ.ศ. 2554 - ระบำศรีวิชัย - แสดงในงานวันดอกเอื้องบาน โรงเรียนแม่ทาวิทยาคม พ.ศ. 2555 - ระบำศรีชัยสิงห์ - แสดงเทิดพระเกียรติพระบาทสมเด็จพระเจ้าอยู่หัว เนื่องในวโรกาสเฉลิมพระชนมพรรษา 5 ธันวาคม พ.ศ. 2556 ณ สำนักงานเทศบาลตำบลทาสบชัย - ระบำทวาราวดี - (ใช้เฉพาะท่ารำ เรียงลำดับตามต้นฉบับของกรมศิลปากร) แสดงประกอบการแสดงสื่อผสมเรื่อง "ประวัติพระนางจามเทวี ตอน ครองเมือง" เนื่องในงานฤดูหนาวและงานพระนางจามเทวีประจำปี จังหวัดลำพูน เมื่อวันที่ 28 พฤศจิกายน พ.ศ. 2557 ณ เวทีกลางสนามกีฬาจังหวัดลำพูน</doc>
