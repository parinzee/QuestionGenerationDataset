<doc id="115535" url="https://th.wikipedia.org/wiki?curid=115535" title="อำเภอโพธิ์ไทร">อำเภอโพธิ์ไทร โพธิ์ไทร เป็นอำเภอหนึ่งในจังหวัดอุบลราชธานี อยู่ริมแม่น้ำโขงที่ตั้งและอาณาเขต ที่ตั้งและอาณาเขต. อำเภอโพธิ์ไทรตั้งอยู่ทางทิศตะวันออกเฉียงเหนือของจังหวัดอุบลราชธานี ห่างจากตัวจังหวัด 96 กิโลเมตร และห่างจากกรุงเทพมหานคร 725 กิโลเมตร มีอาณาเขตติดต่อกับพื้นที่การปกครองข้างเคียงดังนี้- ทิศเหนือ ติดต่อกับอำเภอเขมราฐและอำเภอนาตาล - ทิศตะวันออก ติดต่อกับแขวงสาละวัน (ประเทศลาว) - ทิศใต้ ติดต่อกับอำเภอศรีเมืองใหม่ - ทิศตะวันตก ติดต่อกับอำเภอตระการพืชผล อำเภอกุดข้าวปุ้น และอำเภอเขมราฐประวัติศาสตร์ ประวัติศาสตร์. เมื่อประมาณปี พ.ศ. 2321-2322 ท้าวคำผง ท้าวทิดพรม และท้าวก่ำ บุตรของพระวอ พระตา ได้หนีภัยสงครามพระเจ้าสิริบุญสาร เจ้านครเวียงจันทน์ เข้ามาพึ่งพระบรมโพธิสมภารสมเด็จพระเจ้าตากสินมหาราช ได้มาสร้างเมืองขึ้นที่บริเวณดงอู่ผึ้ง ใกล้ลำน้ำมูล (ซึ่งในปัจจุบันคือที่ตั้งของจังหวัดอุบลราชธานี) ต่อมาได้มีกลุ่มคนอพยพเข้ามาอยู่ในท้องที่ของเมืองเขมราฐ โดยตั้งบ้านเรือนอยู่ที่บ้านซังและบ้านเก่า ห่างจากบ้านโพธิ์ไทรไปทางทิศตะวันตกประมาณ 1 กิโลเมตร เมื่อมีผู้คนมากขึ้นจึงได้เคลื่อนย้ายมาตั้งรกรากอยู่ที่บ้านกลางและบ้านหนองคูณ เมื่อประมาณปี พ.ศ. 2365 และตั้งชื่อบ้านว่า บ้านโพธิ์ไทร โดยถือเอาความศักดิ์สิทธิ์และความสำคัญของต้นโพธิ์และต้นไทรซึ่งอยู่ตั้งที่วัดศรีบุญเรือง และมีนายอิธิราช คุณพาที เคยเป็นผู้ปกครองบ้านโพธิ์ไทรในยุดหนึ่ง เมื่อวันที่ 13 พฤษภาคม พ.ศ. 2521 ได้มีประกาศกระทรวงมหาดไทยแบ่งท้องที่อำเภอเขมราฐ จังหวัดอุบลราชธานี ตั้งเป็น กิ่งอำเภอโพธิ์ไทร และต่อมาก็ได้รับการยกฐานะขึ้นเป็น อำเภอโพธิ์ไทร ตามพระราชกฤษฎีกาตั้งอำเภอพญาเม็งราย อำเภอพบพระ อำเภอทับคล้อ อำเภอบ้านโคก และอำเภอโพธิ์ไทร เมื่อปี พ.ศ. 2530 ประกาศในราชกิจจานุเบกษา ฉบับพิเศษ ลงวันที่ 12 สิงหาคม พ.ศ. 2530การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอโพธิ์ไทรแบ่งพื้นที่การปกครองออกเป็น 6 ตำบล 71 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอโพธิ์ไทรประกอบด้วยองค์กรปกครองส่วนท้องถิ่น 7 แห่ง ได้แก่- เทศบาลตำบลโพธิ์ไทร ครอบคลุมพื้นที่บางส่วนของตำบลโพธิ์ไทร - องค์การบริหารส่วนตำบลโพธิ์ไทร ครอบคลุมพื้นที่ตำบลโพธิ์ไทร (เฉพาะนอกเขตเทศบาลตำบลโพธิ์ไทร) - องค์การบริหารส่วนตำบลม่วงใหญ่ ครอบคลุมพื้นที่ตำบลม่วงใหญ่ทั้งตำบล - องค์การบริหารส่วนตำบลสำโรง ครอบคลุมพื้นที่ตำบลสำโรงทั้งตำบล - องค์การบริหารส่วนตำบลสองคอน ครอบคลุมพื้นที่ตำบลสองคอนทั้งตำบล - องค์การบริหารส่วนตำบลสารภี ครอบคลุมพื้นที่ตำบลสารภีทั้งตำบล - องค์การบริหารส่วนตำบลเหล่างาม ครอบคลุมพื้นที่ตำบลเหล่างามทั้งตำบลสถานที่ท่องเที่ยวสถานที่ท่องเที่ยว. - สามพันโบก - หาดสลึง - ภูสมุย - ผาชัน - ภูป้อม - เสาเฉลียงใหญ่ - วัดป่าภูสูง เครือข่ายวัฒนธรรมตำบลเหล่างามสถานศึกษา สถานศึกษา. โรงเรียนมัธยม สพฐ.- โรงเรียนโพธิ์ไทรพิทยาคาร - โรงเรียนเหล่างามพิทยาคม โรงเรียนขยายโอกาส โรงเรียนบ้านดอนเย็นใต้ โรงเรียนบ้านคำกลาง โรงเรียนบ้านโสกชัน โรงเรียนบ้านม่วงใหญ่ โรงเรียนบ้านจอมปลวกสูงสร้างกุง โรงเรียนบ้านโป่งเป้า โรงเรียนวุฒิศึกษา</doc>
