<doc id="22469" url="https://th.wikipedia.org/wiki?curid=22469" title="สโมสรฟุตบอลชาร์ลตันแอธเลติก">สโมสรฟุตบอลชาร์ลตันแอธเลติก สโมสรฟุตบอลชาร์ลตันแอธเลติก เป็นสโมสรฟุตบอลอาชีพของอังกฤษ ก่อตั้งเมื่อ ค.ศ. 1905 ตั้งอยู่ในย่านชาร์ลตัน ในเขตการปกครองกรีนิช ทางตะวันออกเฉียงใต้ของลอนดอน สัญลักษณ์เป็นรูปมือถือดาบ โดยมีฉายาในประเทศไทยว่า ดาบอัศวิน ปัจจุบันเล่นอยู่ในระดับ ฟุตบอลลีกแชมเปียนชิป โดยสโมสรฟุตบอลชาร์ลตัน แอธเลติก ก่อตั้งขึ้นเมื่อวันที่ 9 มิถุนายน ค.ศ.1905 เมื่อสโมสรฟุตบอลระดับเยาวชนในเขตตะวันออกเฉียงใต้ของลอนดอน รวมถึงย่านอีสต์ สตรีท และบลุนเดลล์ ได้รวมตัวกันก่อตั้งสโมสรขึ้นมาใหม่ในชื่อ ชาร์ลตัน แอธเลติก โดยมีสนาม ซีเมนส์ มีโดว์ เป็นสนามเหย้าแห่งแรก จากนั้นสโมสรได้เปลี่ยนสนามเหย้าอีกหลายครั้ง จนกระทั่งในปี ค.ศ. 1919 ได้ใช้สนาม เดอะ วัลเลย์ เป็นสนามเหย้าจนถึงปัจจุบัน ชุดแข่งขันของสโมสรจะใช้เสื้อสีแดง กางเกงสีขาว และถุงเท้าสีแดง โดยมีไนกี้เป็นผู้ผลิต มีฉายาในภาษาอังกฤษว่า ดิ แอดดิกส์ (The Addicks) โดยที่สื่อกีฬาในประเทศไทยตั้งฉายาให้ว่า ดาบอัศวิน และเป็นฉายาที่นิยมเรียกกันในประเทศไทย ชาร์ลตัน แอธเลติก ได้รับสถานะเป็นสโมสรฟุตบอลระดับอาชีพในปี ค.ศ.1920 และเข้าสู่ระบบฟุตบอลลีก ในปี ค.ศ.1921 นับตั้งแต่ช่วงเวลาดังกล่าวสโมสรได้อยู่บนลีกสูงสุดของอังกฤษทั้งสิ้น 4 ยุคด้วยกัน ได้แก่ ช่วงปี ค.ศ. 1936–1957, 1986–1990, 1998–1999 และ 2000–2007 ในประวัติศาสตร์ของสโมสรฟุตบอลชาร์ลตัน แอธเลติก ถือได้ว่าสโมสรประสบความสำเร็จสูงที่สุดในยุค 1930 เมื่อได้ตำแหน่งรองแชมป์ดิวิชัน 1 (เดิม) ในฤดูกาล 1936–37 และหลังช่วงสงครามโลกครั้งที่ 2 สโมสรเข้าถึงรอบชิงชนะเลิศเอฟเอคัพ 2 ครั้ง โดยได้รองแชมป์เอฟเอคัพ ในปี 1946 และคว้าแชมป์ได้สำเร็จในปี ค.ศ. 1947 เมื่อสามารถเอาชนะสโมสรฟุตบอลเบิร์นลีย์ ในรอบชิงชนะเลิศ ที่สนามกีฬาเวมบลีย์ผู้เล่นชุดปัจจุบัน ผู้เล่นชุดปัจจุบัน. ผู้เล่นชุดปัจจุบัน ฤดูกาล 2015–16ยืมตัวไปทีมอื่นผู้เล่นชุดอายุต่ำกว่า 21 ปีผู้เล่นยอดเยี่ยมแห่งปีของสโมสร</doc>
