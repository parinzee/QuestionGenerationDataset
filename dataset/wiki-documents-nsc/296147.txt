<doc id="296147" url="https://th.wikipedia.org/wiki?curid=296147" title="เพียงก่อนนั้น">เพียงก่อนนั้น เพียงก่อนนั้น เป็นสตูดิโออัลบั้มชุดที่ 4 ของ วงคีรีบูน ออกวางแผงครั้งแรกเมื่อปี พ.ศ. 2528 สำหรับโปรดิวเซอร์ในอัลบั้มชุดนี้ยังคงเป็นคุณ ปราจีน ทรงเผ่า เช่นเดียวกับอัลบั้มชุด รอวันฉันรักเธอ และ เพื่อน โดยเพลงในอัลบั้มนี้เป็นเพลงที่แต่งขึ้นใหม่ทั้งหมดจากฝีมือการแต่งเพลงของสมาชิกวงเอง ยกเว้นเพลงชื่อเดียวกับอัลบั้ม และ ยังคอยเธออยู่ ซึ่งแต่งโดย ไพบูลย์ อัชรากุล โดยมีเพลงพิเศษ อ้ายบ่นึกฝัน ที่ อ๊อด รณชัย แต่งและร้องเป็นภาษาอีสานในลีลาสตริงได้หวานจับใจ นอกจากนี้ยังได้นักดนตรีมืออาชีพ อาทิ ศาสสัณฑ์ บุญญาสัย มาร่วมเรียบเรียงเสียงประสาน และ วิชัย อึ้งอัมพร มาเป่าแซ็กโซโฟนให้กับงานชิ้นนี้ด้วย หลังจากอัลบั้มชุดนี้แล้ว อ๊อด คีรีบูน ได้เดินทางไปสหรัฐอเมริกาเพื่อทำการบันทึกเสียงอัลบั้มชุดพิเศษของตนเองซึ่งออกมาภายหลังเพลงในอัลบั้มเพลงในอัลบั้ม. 1. เปาะแปะ 2. เพียงก่อนนั้น 3. อ้ายบ่นึกฝัน 4. ครั้งหนึ่ง 5. วันนั้น..วันนี้ 6. ฉันกลัว 7. ปลุกหัวใจ 8. พบสาวงาม (เพลงนี้ได้ อิ๋ว พิมพ์โพยม เรืองโรจน์ มาเป็นนางเอกเอ็มวี) 9. ยังคอยเธออยู่ 10. เธอ 11. ทางชีวิต</doc>
