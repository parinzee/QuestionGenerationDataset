<doc id="302596" url="https://th.wikipedia.org/wiki?curid=302596" title="เทศบาลเมืองปราจีนบุรี">เทศบาลเมืองปราจีนบุรี เทศบาลเมืองปราจีนบุรี เป็นองค์กรปกครองส่วนท้องถิ่นประเภทเทศบาลเมือง ตั้งอยู่ในเขตอำเภอเมืองปราจีนบุรี จังหวัดปราจีนบุรี มีพื้นที่ครอบคลุม 1 ตำบล คือ ตำบลหน้าเมืองทั้งตำบล ภายในเขตเทศบาลมีที่ตั้งของศูนย์ราชการ สถานศึกษา สถาบันการเงินต่างๆ ทำให้มีฐานะเป็นศูนย์กลางความเจริญของจังหวัดประวัติ ประวัติ. เทศบาลเมืองปราจีนบุรี จัดตั้งตามพระราชกฤษฎีกาจัดตั้งเทศบาลเมืองปราจีนบุรี จังหวัดปราจีนบุรี พ.ศ. 2478 ประกาศในราชกิจจานุเบกษา เล่ม 52 ตอนที่ 56 ลงวันที่ 10 ธันวาคม พ.ศ. 2478 และมีการเปลี่ยนแปลงเขตเทศบาล จำนวน 3 ครั้ง คือ ครั้งที่ 1 เมื่อ พ.ศ. 2493 มีพื้นที่เพิ่มขึ้นจากเดิมเป็น 2.4 ตารางกิโลเมตร ครั้งที่ 2 เมื่อ พ.ศ. 2499 มีพื้นที่เพิ่มขึ้นจากเดิมเป็น 3.88 ตารางกิโลเมตร และครั้งที่ 3 เมื่อ พ.ศ. 2516 มีพื้นที่เพิ่มขึ้นจากเดิมเป็น 8.34 ตารางกิโลเมตรลักษณะที่ตั้งลักษณะที่ตั้ง. - ทิศเหนือ ติดต่อกับองค์การบริหารส่วนตำบลดงพระราม อำเภอเมืองปราจีนบุรี - ทิศใต้ ติดต่อกับองค์การบริหารส่วนตำบลรอบเมือง และองค์การบริหารส่วนตำบลท่างาม อำเภอเมืองปราจีนบุรี - ทิศตะวันออก ติดต่อกับองค์การบริหารส่วนตำบลบางบริบูรณ์ อำเภอเมืองปราจีนบุรี - ทิศตะวันตก ติดต่อกับองค์การบริหารส่วนตำบลรอบเมือง อำเภอเมืองปราจีนบุรีเขตการปกครอง เขตการปกครอง. เทศบาลเมืองปราจีนบุรีมีพื้นที่ประมาณ 8.34 ตารางกิโลเมตร หรือ 5,212.5 ไร่ ประกอบด้วย 1 ตำบล คือ ตำบลหน้าเมือง ซึ่งชาวบ้านภายในเขตเทศบาลได้รวมกลุ่มกันอยู่เป็นชุมชนจำนวน 17 ชุมชน ดังนี้1. ชุมชนโปร่งอรุณ 2. ชุมชนท้ายวัดหลวง 3. ชุมชนบ้านกลางใต้ 4. ชุมชนบ้านกลางเหนือ 5. ชุมชนเซียนซือ 6. ชุมชนวัดแจ้ง 7. ชุมชนตรอกศึกษา 8. ชุมชนตรอก ส.เทคนิค 9. ชุมชนตรอกขจรพานิช 10. ชุมชนโคกกะจะ 11. ชุมชนร่วมใจ 12. ชุมชนต้นกระบก 13. ชุมชนบัวลาย 14. ชุมชนคลองวัว 15. ชุมชนถนอมจิตร 16. ชุมชนไทยวิเชียร 17. ชุมชนหน้าค่ายประชากร ประชากร. จำนวนประชาชนในเขตเทศบาลเมืองปราจีนบุรี ณ เดือนธันวาคม พ.ศ. 2554 มีจำนวน 18,231 คน แยกเป็นชาย 8,596 คน หญิง 9,635 คน ความหนาแน่นของประชากรประมาณ 2,186 คนต่อตารางกิโลเมตร จำนวนบ้าน 7,992 หลังคาเรือนการศึกษา การศึกษา. สถานศึกษาในเขตเทศบาลเมืองปราจีนบุรีมีดังนี้- สังกัดเทศบาลเมืองปราจีนบุรี1. โรงเรียนเทศบาล 1 2. โรงเรียนเทศบาล 2 3. โรงเรียนเทศบาล 3 4. โรงเรียนเทศบาล 4 5. โรงเรียนเทศบาล 5 6. โรงเรียนเทศบาล 6- สังกัดสำนักงานการศึกษาขั้นพื้นฐาน1. โรงเรียนปราจิณราษฎรอำรุง 2. โรงเรียนปราจีนกัลยาณี- สำนักงานคณะกรรมการอาชีวศึกษา1. วิทยาลัยเทคนิคปราจีนบุรี 2. วิทยาลัยสารพัดช่างปราจีนบุรี- สังกัดสำนักงานการศึกษาเอกชน1. โรงเรียนมารีวิทยา 2. โรงเรียนพณิชยการปราจีนบุรีการสาธารณสุข</doc>
