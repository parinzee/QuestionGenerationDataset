<doc id="499466" url="https://th.wikipedia.org/wiki?curid=499466" title="เหตุยิงกันในโรงเรียนประถมแซนดีฮุก">เหตุยิงกันในโรงเรียนประถมแซนดีฮุก เหตุยิงกันในโรงเรียนประถมแซนดีฮุก เป็นเหตุยิงกันในโรงเรียนที่เกิดขึ้นเมื่อวันที่ 14 ธันวาคม พ.ศ. 2555 ที่โรงเรียนประถมแซนดีฮุกในหมู่บ้านแซนดีฮุก เมืองนิวทาวน์ รัฐคอนเนตทิคัต สหรัฐอเมริกา มีผู้เสียชีวิตรวม 27 คน (เป็นเด็ก 20 คน) โดยอีก 1 คนเป็นมารดาผู้ยิงเสียชีวิตในเหตุต่อเนื่องกัน เด็กสามคนที่ถูกยิงได้ถูกนำส่งโรงพยาบาลด้วยอาการสาหัส ต่อมาเด็กสองในสามคนนั้นเองเสียชีวิต ผู้ก่อการครั้งนี้คืออดัม แลนซา อายุ 20 ปี ซึ่งฆ่าตัวตายหลังเกิดเหตุดังกล่าว เหตุนี้เป็นเหตุการณ์ยิงกันในโรงเรียนที่ร้ายแรงอันดับสองในประวัติศาสตร์สหรัฐหลังจากเกิดเหตุการสังหารหมู่ที่มหาวิทยาลัยเวอร์จิเนียเทค ก่อนที่จะเกิดเหตุยิงกันในโรงเรียน แลนซาฆ่าแนนซี แลนซา มารดาซึ่งเป็นอาสาสมัครประจำโรงเรียนที่บ้านที่ทั้งสองพักอาศัยอยู่ด้วยกัน ก่อนจะขับรถของมารดาไปโรงเรียน แฟนสาวของแลนซาและเพื่อนอีกคนได้รับการรายงานว่าหายตัวไปในนิวเจอร์ซีย์ ในรายงานข่าวระยะแรกของซีเอ็นเอ็นและสำนักข่าวอื่น ๆ ได้มีการระบุตัวว่าไรอัน พี่ชายของอดัมเป็นผู้ยิง ต่อมาไรอันได้ให้ปากคำกับตำรวจแห่งรัฐคอนเนตทิคัตและสำนักงานสอบสวนกลางแห่งสหรัฐอเมริกาโดยยังไม่ถือว่าเป็นผู้ต้องสงสัยหรือถูกควบคุมตัวไว้แล้วแต่ประการใด บางรายงานระบุว่าอดัมถือเอกสารแสดงตัวของไรอันในขณะที่เกิดเหตุยิงกันขึ้น</doc>
