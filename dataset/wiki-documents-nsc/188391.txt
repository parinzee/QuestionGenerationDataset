<doc id="188391" url="https://th.wikipedia.org/wiki?curid=188391" title="สการ์เลตต์ โจแฮนส์สัน">สการ์เลตต์ โจแฮนส์สัน สการ์เลตต์ โจแฮนส์สัน (; เกิด 22 พฤศจิกายน, ค.ศ. 1984) เป็นนักแสดงและนักร้องหญิงชาวอเมริกัน สัญชาติเดนมาร์ก สการ์เลตต์มีชื่อเสียงจากบทบาทการแสดงในเรื่อง The Horse Whisperer ในปีค.ศ. 1998 และได้รับบทวิจารณ์อย่างล้นหลามจากบทบาทการแสดงในเรื่อง Ghost World, Lost in Translation และ Girl with a Pearl Earring สการ์เลตต์ได้รับรางวัลแบฟตาจากเรื่อง Lost in Translation และได้รับการเสนอชื่อขึ้นชิงรางวัลลูกโลกทองคำจากเรื่อง Lost in Translation และ Girl with a Pearl Earring ในปีค.ศ. 2003 ด้วย นอกจากบทบาทการแสดงแล้ว สการ์เลตต์ยังมีผลงานเพลงอีกด้วย อัลบัมแรกของเธอ คือ Anywhere I Lay My Head วางจำหน่ายวันที่ 20 พฤษภาคม ค.ศ. 2008 และยังได้เคยติดในชาร์ตอันดับดาราฮอลลีวุดที่อกสวยเป็นอันดับ 1 ด้วยด้านครอบครัว ด้านครอบครัว. มีเชื้อสายโปแลนด์-เดนมาร์ก โดยพ่อของสการ์เลตต์เป็นสถาปนิก ส่วนแม่ (เมลลานี โจแฮนส์สัน) ทำหน้าที่เป็นผู้จัดการส่วนตัวให้กับสการ์เลตต์ สการ์เลตต์ยังมีพี่น้องอีก 3 คน คือ วาเนสซา เอเดรียน และฮันเตอร์ (น้องชายฝาแฝดของสการ์เลตต์) แต่เนื่องจาก พ่อและแม่แยกทางกันไป ตั้งแต่สการ์เลตต์อายุ 13 ปี จึงทำให้เธอมีพี่ชายต่างแม่อีก 1 คน คือ คริสเตียน สการ์เลตต์มีโอกาสแสดงฝีมือทางการแสดงบนเวทีบรอดเวย์ด้วยวัยเพียง 8 ขวบ ในละครเวทีเรื่อง "Sophistry" ต่อมาเมื่อเธอจบการศึกษาจากโรงเรียนมัธยมในแมนฮัตตันในปี 2002 จึงมาสมัครเข้าเรียนต่อที่ Lee Strasberg Theatre Institute for Young People</doc>
