<doc id="505994" url="https://th.wikipedia.org/wiki?curid=505994" title="เทศบาลเมืองทับกวาง">เทศบาลเมืองทับกวาง เทศบาลเมืองทับกวาง เป็นเทศบาลแห่งหนึ่งใน จังหวัดสระบุรี มีประชากร 17,176 คน ส่วนมากประกอบอาชีพเกษตรกรรม และการค้าขาย มีเส้นทางการคมนาคมทั้งทางรถยนต์และรถไฟเป็นทางผ่านที่จะเดินทางไปยังภาคตะวันออกเฉียงเหนือ โดยมีเส้นทางคมนาคมหลักคือทางหลวงแผ่นดินหมายเลข 2 (ถนนมิตรภาพ) และ นายวันชัย บุญพัฒน์ เป็นนายกเทศมนตรีคนปัจจุบันประวัติ ประวัติ. ตำบลทับกวาง เดิมเรียกว่า "บ้านลาว" ซึ่งเป็นหมู่บ้านที่มีเชื้อสายบรรพบุรุษที่สืบเชื้อสายมาจากประเทศลาวอพยพที่พระเจ้ากรุงธนบุรีโปรดเกล้าให้ต้อนมาจากนครเวียงจันทน์ ต่อมาเริ่มมีราษฎรมากขึ้นในสมัยพระบาทสมเด็จพระนั่งเกล้าเจ้าอยู่หัว จนกระทั่งถึงสมัยพระบาทสมเด็จพระจุลจอมเกล้าเจ้าอยู่หัว สมเด็จกรมพระยาดำรงราชานุภาพสมัยที่เป็นเสนาบดีกระทรวงมหาดไทยได้ประกาศให้เปลี่ยนชื่อหมู่บ้านใหม่ เพราะอาจจะเกิดแบ่งแยกชนชั้นขึ้นจึงเปลี่ยนชื่อหมู่บ้านใหม่ว่า "บ้านทับกวาง" ซึ่งคำว่า "ทับ" หมายถึง การสร้างที่พักชั่วคราวบนต้นไม้ของพรานป่า ได้ประกาศจัดตั้งเป็นสุขาภิบาลเมื่อวันที่ 15 กุมภาพันธ์ พ.ศ. 2515 ในวันที่ 25 พฤษภาคม พ.ศ. 2542 ได้มีพระราชบัญญัติเปลี่ยนแปลงฐานะสุขาภิบาลยกฐานะจากสุขาภิบาลเป็น "เทศบาลตำบลทับกวาง" และมีการเปลี่ยนแปลงฐานะจากเทศบาลตำบลทับกวางเป็นเทศบาลเมืองทับกวาง เมื่อวันที่ 20 สิงหาคม พ.ศ. 2555ภูมิศาสตร์ ภูมิศาสตร์. เทศบาลเมืองทับกวาง ตั้งอยู่ทางทิศตะวันออกของอำเภอแก่งคอย ห่างจากอำเภอแก่งคอยประมาณ 10 กิโลเมตร และตั้งอยู่ทางทิศตะวันออกเฉียงเหนือจังหวัดสระบุรี โดยอยู่ห่างจากอำเภอเมืองสระบุรีประมาณ 22 กิโลเมตร ลักษณะภูมิประเทศจะเป็นที่ราบสูงและภูเขาอาณาเขต อาณาเขต. ตำบลทับกวาง มีอาณาเขตติดต่อกับพื้นที่ใกล้เคียง ดังนี้- ทิศเหนือ ติดต่อกับตำบลท่าคล้อ อำเภอแก่งคอย - ทิศใต้ ติดต่อกับตำบลซำผักแพว อำเภอแก่งคอย - ทิศตะวันออก ติดต่อกับตำบลมิตรภาพ อำเภอมวกเหล็ก - ทิศตะวันตก ติดต่อกับตำบลบ้านป่า อำเภอแก่งคอยภูมิประเทศ ภูมิประเทศ. สภาพภูมิประเทศของเทศบาลเมืองทับกวางเป็นพื้นที่ราบสูงและเขาเป็นส่วนใหญ่ภูมิอากาศ ภูมิอากาศ. สภาพภูมิอากาศของเทศบาลเมืองทับกวางมีลักษณะฤดูร้อนค่อนข้างร้อนและในฤดูหนาวจะค่อนข้างเย็น ช่วงฤดูฝนพื้นที่บริเวณที่ราบสูงฝนมักไม่ตกต้องตามฤดูกาล อุณหภูมิเฉลี่ยสูงสุด 40 องศาเซลเซียส และอุณหภูมิเต่ำสุด 23.4 องศาเซลเซียสการแบ่งเขตการปกครอง การแบ่งเขตการปกครอง. เทศบาลเมืองทับกวาง แบ่งการปกครองตามรูปแบบหมู่บ้านออกเป็น 10 หมู่บ้าน และชุมชน 32 ชุมชนในเขตเทศบาล ดังนี้- หมู่บ้าน - หมู่บ้านไผ่ใต้ (หมู่ที่ 1) - หมู่บ้านไทย (หมู่ที่ 2) - หมู่บ้านทับกวาง (หมู่ที่ 3) - หมู่บ้านซับบอน (หมู่ที่ 4) - หมู่บ้านเขาเกตุ (หมู่ที่ 5) - หมู่บ้านหนองผักบุ้ง (หมู่ที่ 6) - หมู่บ้านป่าไผ่เหนือ (หมู่ที่ 7) - หมู่บ้านไร่ (หมู่ที่ 8) - หมู่บ้านถ้ำน้ำพุ (หมู่ที่ 9) - หมู่บ้านดอนยอ (หมู่ที่ 10)- ชุมชน - ชุมชนหมู่บ้านจัดสรรทับกวาง - ชุมชนบ้านเหนือวัดทับกวาง - ชุมชนบ้านเขามัน - ชุมชนแผ่นดินทอง - ชุมชนบ้านไทย - ชุมชนหนองผักบุ้ง - ชุมชนนิคมพัฒนา - ชุมชนหัวเขาเกตุพัฒนา - ชุมชนบ้านเจริญพร - ชุมชนเฟื่องฟ้า - ชุมชนคุ้มไผ่ทอง - ชุมชนหนองบัวบาน - ชุมชนบ้านสะพานสาม - ชุมชนบ้านใหม่ (ผาเสด็จ) - ชุมชนหัววังยาว - ชุมชนบ้านซับบอนพัฒนา- ชุมชนเพชรไผ่ทอง - ชุมชนบ้านสะพานสอง - ชุมชนหน้าวัดเขามัน - ชุมชนบ้านใหม่ - ชุมชนมิตรภาพร่วมใจ - ชุมชนบ้านถ้ำพัฒนา - ชุมชนหนองปู 93 - ชุมชนดินสอพองพัฒนา - ชุมชนบ้านโคกพัฒนา - ชุมชนหินดาดพัฒนา - ชุมชนทับกวาง - ชุมชนเกษตรสัมพันธ์ - ชุมชนบ้านโป่งพัฒนา - ชุมชนบ้านน้ำพุ - ชุมชนบ้านป่าแดง - ชุมชนบ้านริมภูทับกวางทำเนียบรายนามนายกเทศมนตรี ทำเนียบรายนามนายกเทศมนตรี. ทำเนียบรายนามนายกเทศมนตรี นับแต่ตำบลถูกยกระดับจากสุขาภิบาลเป็นเทศบาลจนถึงปัจจุบัน มีดังนี้ประชากร ประชากร. เทศบาลเมืองทับกวางมีประชากรรวมทั้งสิ้น 17,176 คน ประชากรชาย 8,671 คน ประชากรหญิง 8,505 คน ส่วนใหญ่ประกอบอาชีพเกษตรกรรม, ปศุสัตว์, รับจ้าง, พนักงานบริษัท และการค้าขายสถานที่ท่องเที่ยวสถานที่ท่องเที่ยว. - วัดถ้ำพระโพธิสัตว์ วัดถ้ำพระโพธิสัตว์ ตั้งอยู่หมู่บ้านดอนยอ เป็นวัดที่มีถ้ำที่มีรอยแกะสลักภาพจำหลักสมัยทวาราวดีเป็นภาพพระพุทธรูปประทับนั่งห้อยพระบาทปางวิตรรกะ ท่ามกลางเหล่าเทพอยู่ภายในถ้ำ นอกจากนี้ยังมีหินงอกหินย้อย มีน้ำตก มีถ้ำธรรมทัศน์ และถ้ำลุมพินี- ผาเสด็จ ผาเสด็จ ตั้งอยู่บ้านเขาเกตุ ใกล้กับสถานีรถไฟผาเสด็จ มีหินผาขนาดใหญ่เป็นชะง่อนยื่นออกมาขวางเส้นทางรถไฟสายแก่งคอย-มวกเหล็กซึ่งวิศวกรชาวฝรั่งเศสพยายามจะระเบิดทำลายเพื่อจะทำทางรถไฟผ่านก็ไม่สามารถระเบิดได้ มีคนงานเสียชีวิตในระหว่างก่อสร้างเป็นจำนวนมากจนกระทั่งความทราบถึงพระบาทสมเด็จพระจุลจอมเกล้าเจ้าอยู่หัว และสมเด็จพระศรีพัชรินทราบรมราชินีนาถ จึงได้เสด็จมาเมื่อวันที่ 14 พฤศจิกายน พ.ศ. 2438 เพื่อทอดพระเนตร และได้ทรงลงพระปรมาภิไธยย่อ "จปร" "สผ" "รศ.115" ไว้บนก้อนหินนั้น ซึ่งยังคงมีจารึกอยู่จนถึงกระทั่งปัจจุบันนี้</doc>
