<doc id="137364" url="https://th.wikipedia.org/wiki?curid=137364" title="คนกราบหมา">คนกราบหมา คนกราบหมา () เป็นภาพยนตร์ตลกร้ายแนวทดลอง ที่เขียนบทและกำกับโดย อิ๋ง เค นำแสดงโดยกฤษดา สุโกศล และธาริณี เกรแฮม และถูกห้ามฉายในประเทศไทย คนกราบหมา เป็นภาพยนตร์ความยาว 2 ชั่วโมง ถ่ายทำด้วยฟิล์ม 16 ม.ม. โดยใช้ทุนส่วนตัว เป็นหนังตลกร้ายว่าด้วยลัทธิประหลาดที่ผู้คนพากันกราบไหว้หมา ภาพยนตร์มีกำหนดฉายครั้งแรกในเทศกาลภาพยนตร์กรุงเทพ ครั้งที่ 1 (Bangkok Film Festival) ปี พ.ศ. 2540 ซึ่งไบรอัน เบนเน็ทท์ พนา จันทรวิโรจน์ และหนังสือพิมพ์เดอะ เนชั่น เป็นผู้จัด ก่อนงานเปิดเทศกาลภาพยนตร์ มีผู้ส่งโทรสารร้องเรียนไปที่กองเซ็นเซอร์ภาพยนตร์ ว่าบทภาพยนตร์เรื่องนี้ไม่เหมาะสม และดูหมิ่นศาสนาพุทธ กองเซ็นเซอร์ภาพยนตร์เข้ามาตรวจสอบแล้ว ไม่อนุญาตให้ฉายภาพยนตร์เรื่องนี้ ต่อมา คนกราบหมา ได้ไปฉายในเทศกาลภาพยนตร์นานาชาติที่ ฮาวาย ลอสแอนเจลิส นิวยอร์ก แต่ไม่มีโอกาสได้ฉายในประเทศไทย ยกเว้นการฉายเป็นการภายใน เพียงรอบเดียวที่สถาบันเกอเธ</doc>
