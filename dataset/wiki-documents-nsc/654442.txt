<doc id="654442" url="https://th.wikipedia.org/wiki?curid=654442" title="มนต์ชัย พันธุ์คงชื่น">มนต์ชัย พันธุ์คงชื่น พลตำรวจเอกมนต์ชัย พันธุ์คงชื่น (2 กันยายน พ.ศ. 2464 - 9 สิงหาคม พ.ศ. 2559) อดีตอธิบดีกรมตำรวจ และอดีตผู้บัญชาการตำรวจนครบาลประวัติ ประวัติ. พล.ต.อ. มนต์ชัย เกิดเมื่อวันที่ 2 กันยายน พ.ศ. 2464 ที เขตพระนคร เป็นบุตรชายของนายสมานกับนางสยาด พันธุ์คงชื่นรับราชการ รับราชการ. พล.ต.อ.มนต์ชัยเคยรับราชการเป็นผู้บัญชาการ ตำรวจนครบาลและรับพระราชทานยศ พลตำรวจโท ก่อนจะได้เลื่อนขึ้นเป็นรองอธิบดีกรมตำรวจในสมัย พลตำรวจเอกศรีสุข มหินทรเทพ ต่อมาเมื่อพลตำรวจเอกศรีสุขถูกโยกย้ายไปเป็นรองปลัด กระทรวงมหาดไทย พลตำรวจโทมนต์ชัยจึงได้รับโปรดเกล้าให้ดำรงตำแหน่งอธิบดีกรมตำรวจแทนเมื่อวันที่ 8 พฤศจิกายน พ.ศ. 2519 พร้อมกับรับพระราชทานยศ พลตำรวจเอก ในวันเดียวกัน ก่อนจะเกษียณอายุราชการในปี 2524 ตำแหน่งก่อนเกษียณอายุราชการคือ ข้าราชการพลเรือนสามัญระดับ 11 สำนักเลขานายกรัฐมนตรี สำนักนายกรัฐมนตรี ซึ่งพล.ต.อ.มนต์ชัย รับราชการในตำแหน่งดังกล่าวระหว่างวันที่ 11-19 พฤษภาคม พ.ศ. 2524 โดยมีพลตำรวจโท สุรพล จุลละพราหมณ์ รองอธิบดีกรมตำรวจขึ้นดำรงตำแหน่งแทนครอบครัว ครอบครัว. พล.ต.อ.มนต์ชัยสมรสกับคุณหญิงวิจิตรา พันธุ์คงชื่น มีบุตรชายคือ พลตำรวจโทกฤษฎา พันธุ์คงชื่น อดีตผู้ช่วยผู้บัญชาการตำรวจแห่งชาติถึงแก่อสัญกรรม ถึงแก่อสัญกรรม. พล.ต.อ.มนต์ชัย ถึงแก่อสัญกรรมด้วยโรคชราและเส้นเลือดในสมองแตก ในวันที่ 9 สิงหาคม พ.ศ. 2559 ณ โรงพยาบาลตำรวจ สิริรวมอายุ 94 ปี</doc>
