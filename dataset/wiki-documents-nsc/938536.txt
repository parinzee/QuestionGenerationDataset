<doc id="938536" url="https://th.wikipedia.org/wiki?curid=938536" title="บาโคโลด">บาโคโลด บาโคโลด (ฮีลีไกโนน: Dakbanwa/Syudad sang Bacolod; ) เป็นนครหนาแน่นแห่งหนึ่งในประเทศฟิลิปปินส์ และเป็นเมืองศูนย์กลางทางภูมิศาสตร์ของจังหวัดคันลูรังเนโกรส แต่ในแง่ของการปกครอง นครแห่งนี้ปกครองอิสระ นครมีประชากร 561,875 คน จากการสำมะโนในปี ค.ศ. 2015 นับเป็นนครที่มีประชากรมากที่สุดในภูมิภาคคันลูรังคาบีซายาอัน และเป็นอันดับที่สองในกลุ่มเกาะวิซายัส รองจากเซบูซิตี นครแห่งนี้ยังเป็นศูนย์กลางของเขตมหานครบาโคโลด ซึ่งรวมพื้นที่ของเมืองซีไลย์และตาลีไซย์ โดยมหานครนี้มีประชากร 791,019 คน พื้นที่ นครแห่งนี้มีชื่อเสียงจากเทศกาลมาสคารา ซึ่งจัดขึ้นในสัปดาห์ที่สามของเดือนตุลาคม และนครแห่งนี้ผู้คนค่อนข้างเป็นมิตร จึงมีฉายาว่า "นครแห่งรอยยิ้ม" โดยในปี ค.ศ. 2008 บาโคโลดได้อันดับที่ 1 จากการสำรวจของ นิตยสารมันนีเซนส์ ในหัวข้อ "สถานที่อาศัยที่ดีที่สุดในฟิลิปปินส์" นอกจากนี้ยังได้รับการยกย่องโดยกรมวิทยาศาสตร์และเทคโนโลยี ให้เป็นศูนย์กลางความเป็นเลิศในด้านเทคโนโลยีสารสนเทศและกระบวนการจัดการธุรกิจ ต่อมาในปี ค.ศ. 2012 บาโคโลดถูกจัดให้เป็นนครที่น่าอยู่ที่สุดในประเทศ จากการสำรวจของนิตยสารออนไลน์ iKwaderno โดยได้รับคะแนนมากถึง 85.183 คะแนน เหนือกว่านครอื่น ๆ อย่างดาเบา (84.80) Marikina (84.32) มากาตี (83.87) มะนิลา (83.35) ปูเวร์โตปรินเซซา (83.03) และเซบูซิตี (83.00) ในปี ค.ศ. 2017 บาโคโลดได้รับรางวัล "สุดยอดนครต้นแบบแห่งฟิลิปปินส์" โดยเดอะมะนิลาไทม์ บาโคโลดยังมีชื่อเสียงในด้านอาหารอย่างปีอายา และไก่ย่างต้นตำรับภูมิอากาศเมืองพี่น้อง เมืองพี่น้อง. บาโคโลดมีเมืองพี่น้องดังต่อไปนี้ในประเทศในประเทศ. - ดูมากูเวเต จังหวัดซีลางังเนโกรส - อีโลอีโลซิตี จังหวัดอีโลอีโล - เลกาซปี จังหวัดอัลไบ - นากา จังหวัดตีโมกคามารีเนส - มากาตี, มารีกีนา และปารานาเค เมโทรมะนิลาระหว่างประเทศระหว่างประเทศ. - ซีงาราจา อินโดนีเซีย - อันดง และแทกู เกาหลีใต้ - นครจีหลง ไต้หวัน - ลองบีช รัฐแคลิฟอร์เนีย สหรัฐ</doc>
