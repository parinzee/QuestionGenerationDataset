<doc id="545491" url="https://th.wikipedia.org/wiki?curid=545491" title="นางฟ้า (ภาพยนตร์)">นางฟ้า (ภาพยนตร์) นางฟ้า () เป็นภาพยนตร์ไทย แนวภาพยนตร์ดราม่า ผลงานการกำกับภาพยนตร์ยาวเรื่องแรกของ บงกช คงมาลัย และยังนำแสดงอีกด้วย ร่วมกับ รฐา โพธิ์งาม จุฬาลักษณ์ จุฬานนท์ ชลัฏ ณ สงขลา และนักแสดงอีกมากมาย ใช้ขั้นตอนการพัฒนาบทอยู่ 6-7 เดือน เข้าฉายเมื่อวันที่ 6 มิถุนายน พ.ศ. 2556 ภาพยนตร์ทำรายได้เปิดตัวในช่วงสุดสัปดาห์ ณ วันที่ 6-9 มิถุนายน พ.ศ. 2556 ที่ 2.04 ล้านบาท ภาพยนตร์ทำรายได้ทั้งหมดตลอดโปรแกรมเข้าฉาย รวม 2.39 ล้านบาทเรื่องย่อ เรื่องย่อ. เวทีนี้เต็มไปด้วยความงดงามตระการตา เสียงเพลงแสนเย้ายวน แสงสีชวนเคลิ้มฝัน และ 3 สาวดาวเด่นแห่ง Angel Bar ที่จะทำให้ค่ำคืนนี้เป็นราตรีแห่งการจดจำ พวกเธอมีความสวย พวกเธอมีความฝัน และพวกเธอมีความลับ หลังม่านแห่งแสงสี สูงส่งเหมือนนางฟ้า หรือตกต่ำแค่นางโชว์ เธอจะโชว์ เธอจะเต้น เธอจะเปิด…ความลับนักแสดงนักแสดง. - บงกช คงมาลัย รับบท เฟิร์น - รฐา โพธิ์งาม รับบท รุ้ง - จุฬาลักษณ์ จุฬานนท์ รับบท มินท์ - ชลัฏ ณ สงขลา รับบท ชารีฟ - กรรณิการ์ กซันดรา เอเกลมันส์ รับบท โซฟี - ไตรรงค์ ชัยนรานนท์ รับบท ไตร - อนันต์ เสมาทอง รับบท ลุงครีม - นวลปรางค์ ตรีชิต รับบท ชูใจการตอบรับ และ คำวิจารณ์ การตอบรับ และ คำวิจารณ์. นับเป็นสิ่งที่ผิดคาดเล็กๆ สำหรับ นางฟ้า เพราะสิ่งที่เป็นจุดแข็งแกร่งของหนัง คือ 'บทภาพยนตร์' ที่มีความแปลกใหม่ ไม่ซ้ำรอยเดิมๆ นอกจากนี้ มันยังมีความซับซ้อน มีมิติที่ทั้งสมจริง-เกินจริงผสมผสานกัน ราวกับเป็นบทของหนังนอกกระแส จากฝั่งยุโรปเลยทีเดียว ส่วนการเล่าเรื่องที่ตัดต่อ อดีต ปัจจุบัน สลับเปลี่ยน เพื่อคลายปมปัญหา รวมถึงการเฉลย 'จุดพีค' ในหนัง ก็นับว่าทำได้น่าชมเชย ผสมกลมกลืนกันเป็นเรื่องราวที่ทำให้ผู้ชมอึ้ง และเชื่อถือได้ดี อย่างไรก็ตาม ก็เป็นความตลกร้ายที่ว่า สิ่งที่เป็นจุดอ่อนของนางฟ้า ก็คือ 'บทภาพยนตร์' เช่นกัน เพราะในความแปลกใหม่ของบท บางจุดมันก็มีความแปร่ง ๆ ละเลยองค์ประกอบในรายละเอียดเล็กๆน้อย ๆ ดูขาดๆเกิน ๆ ขณะที่ในบางประเด็นก็คลี่คลาย หาทางออกได้ง่ายดาย แถมท้ายด้วยบทสรุป ที่จะทำให้ผู้ชมอึ้ง นอกจากนี้ จุดอ่อน-จุดแข็ง ข้างต้น ยังเป็นรูปแบบเดียวกันกับ 'การแสดง' อีกด้วย กล่าวคือ นักแสดงรุ่นใหญ่ ไม่ว่าจะเป็น ตั๊ก บงกช, รฐา โพธิ์งาม (ญาญ่าหญิง), ชลัฏ ณ สงขลา, อ้วน รีเทิร์น รวมทั้งหน้าใหม่แกะกล่องอย่าง จุฬาลักษณ์ จุฬานนท์ (รับบทเด่น ในตัวละครชื่อมินท์) ทุกคนล้วนแสดงได้อย่างน่าประทับใจ แต่ละคนมีฉากปล่อยพลังกันแบบพอหอมปากหอมคอ ได้อวดฝีมือกันครบ แต่ทว่า 'พลังในการแสดง กลับเจิดจ้า เด่นชัด' จนน่าจับตาว่าจะก้าวไปสู่นักแสดงระดับแนวหน้าได้ในอนาคตแน่นอน) แต่การแสดงของเหล่ากลุ่มหน้าใหม่วัยรุ่น กลับไม่เป็นเช่นนั้น ... เพราะเหล่านักแสดงน้องใหม่ทั้งหลาย ยังขาดพลังในการสื่ออารมณ์ ทั้งสีหน้าและน้ำเสียง จนทำให้อารมณ์ที่จะอินไปกับเรื่องราวในหนัง .. ขึ้น ๆลง ๆไปตลอดทั้งเรื่อง อย่างไรก็ดี ท้ายที่สุดแล้ว 'นางฟ้า” เปรียบเหมือนการโชว์ที่ 'ลีลา รูปแบบ' แปลก น่าชมอยู่ไม่น้อย เพียงแต่ด้วยความที่ว่า นักเต้นอาจยังมือใหม่ ขาดพื้นฐานไปสักหน่อยเท่านั้นเอง</doc>
