<doc id="108595" url="https://th.wikipedia.org/wiki?curid=108595" title="ศึก 12 ราศี">ศึก 12 ราศี ศึก 12 ราศี เป็นรายการวาไรตี้เกมโชว์ พร้อมกับทำนายโทรศัพท์แบบ ศึก 12 ราศี ลักษณะรายการจะเป็นการทำนายราศีใดที่จะมีโอกาสเป็นไปตามคำทำนายในแต่ละข้อนั้นมากที่สุด โดยมี ผู้เข้าแข่งขันที่ร่วมศึกทั้ง 12 คนที่เกิดราศีแตกต่างกัน มาร่วมฟังศึกในแต่ละสัปดาห์ โดยมีสโลแกนของรายการที่ว่า ศึก 12 ราศี ศึกที่จะทำให้คุณรู้ลึก รู้ดี รู้ในสิ่งที่คุณอาจไม่เคยรู้มาก่อน รายการศึก 12 ราศี ออกอากาศทุกวันอาทิตย์ เวลา 12.15- 13.00. ทางช่อง 3 เริ่มออกอากาศครั้งแรกเมื่อวันที่ 1 มกราคม 2549 ดำเนินรายการโดย คุณสุ่ย พรนภา เทพทินกร, คุณแหม่ม สุริวิภา กุลตังวัฒนา(เปลี่ยนจากคุณสุ่ย), อภิษฎา เครือคงคา(เปลี่ยนจากคุณแหม่ม สุริวิภา),หมอลักษณ์ เรขานิเทศ (โหรฟันธง)ลักษณะรายการ ลักษณะรายการ. ผู้เข้าแข่งขันที่เป็นดาราทั้ง 12 คน โดยแต่ละคนเกิดในราศีแตกต่างกันจะเป็นผู้ร่วมศึกในการตอบคำถามว่าราศีใดจะตรงกับคำทำนายนั้นมากที่สุด โดยให้หมอลักษณ์ถามแล้ว ผู้ร่วมศึกตอบพร้อมให้เหตุผล เมื่อครบ 12 คนแล้วจะทำการเฉลย พร้อมคำอธิบาย การออกอากาศในแต่ละครั้ง จะมีคำถามเปิดศึกครั้งละ 2 ข้อ ลักษณะรายการ จะรายละเอียดจะเป็นดังนี้รอบตอบคำถาม รอบตอบคำถาม. หมอลักษณ์ จะเปิดศึกในแต่ละข้อว่า ราศีใดจะเป็นไปตามคำทำนายที่กำหนดไว้มากที่สุด" แล้วฟังคำตอบพร้อมเหตุผลจากผู้ร่วมศึกทั้ง 12 คน จากนั้นจะเฉลยคำตอบ ผู้ที่เกิดราศีใดที่ถูกเฉลยจะถูกเชิญตัวมาเพื่ออธิบายว่าราศีใดที่จะมีลักษณะตามคำถามที่ถามไว้ เมื่อจบศึก ผู้ที่ตอบถูกจะได้รับคะแนนไป 1 คะแนน ลักษณะคำถามจะแบ่งออกเป็น 2 แบบคือ- แบบทำนายพื้นดวงเกิด (ลักษณะนิสัยประจำราศี) ซึ่งคำถามจะถามว่า "ราศีใด (XXXXX) ที่สุด" ตัวอย่างเช่น- ราศีใด พูดจาขวานผ่าซากที่สุด - ราศีใด มือไว้ใจเร็วที่สุด - ราศีใด ปากสว่างที่สุด - ราศีใด ไว้ใจคนที่รักดีที่สุด - แบบทำนายดวงจร (ช่วงเวลาที่จะเกิดคำทำนาย) ซึ่งคำถามจะถามว่า "ราศีใด (ในช่วงนี้) มีเกณฑ์ (XXXXX)" ตัวอย่างเช่น- ราศีใด ในช่วงนี้จะได้เป็นเจ้าคนนายคน - ราศีใด ในช่วงนี้มีเกณฑ์จะเกิดอุบัติเหตุ - ราศีใด ในช่วงนี้จะได้ลงจากคาน - ราศีใด ในช่วงนี้มีเกณฑ์ติดคุกหัวโตการทำนาย การทำนาย. ในการทำนายศึกนั้น หมอลักษณ์ จะอ้างอิงถึงการโคจรดวงดาวต่าง ๆ ของโหราศาสตร์ไทย (ซึ่งใช้ระบบคำนวณ 12 ราศีระบบนิรายนะ) ที่ส่งผลว่าราศีนั้นจะเจอกับสิ่งใดในกรณีที่ทำนายดวงจร ในกรณีที่ทำนายเกี่ยวกับเคราะห์หมอลักษณ์จะแนะนำวิธีแก้ไขพร้อมแจกพระเครื่องให้กับตัวแทนราศี ในบางข้อจะเป็นการทำนายดวงเกิด หมอลักษณ์จะพูดถึงลักษณะราศีโดยคร่าว ๆ และดาวประจำราศีที่ส่งผลถึงเจ้าชะตาในราศีนั้น ๆรอบติ้วทองคำ รอบติ้วทองคำ. ตั้งแต่ปี พ.ศ. 2549 เมื่อจบศึกทั้ง 2 ข้อ ผู้ร่วมศึกที่ตอบถูกมากที่สุดจะได้เข้ารอบติ้วทองคำ แต่ในกรณีที่มีผู้ร่วมศึกตอบถูกเท่ากัน จะต้องมีการจับธงตัดสิน ใครได้ด้ามยาวที่สุดเข้ารอบ ต่อมาเปลี่ยนเป็น ถ้าใครจับได้ธงด้ามสีทอง จะได้เข้ารอบติ้วทองคำ ผู้ที่เข้ารอบติ้วทองคำจะต้องกดปุ่มสัญญาณไฟลุ้นว่าจะดวงเจ๋งหรือดวงจู๋จะได้ทองคำไปหรือไม่ถ้าได้สูงสุดจะได้ทองคำหนักถึง 5 บาทรองลงมา 4 บาท,3 บาท,2 บาท,1 บาท,2 สลึง,1 สลึงตามลำดับแต่ถ้าไฟตกที่พระอาทิตย์แสดงว่าดวงจู๋จะไม่ได้ทองคำ รอบนี้สิ้นสุดลงเมือปี พ.ศ. 2551รอบเงินขวัญถุง รอบเงินขวัญถุง. ตั้งแต่ปี พ.ศ. 2551เมื่อจบศึกทั้ง 2 ข้อ ผู้ร่วมศึกที่ตอบถูกมากที่สุดจะได้รับเงินขวัญถุงไปเลย 10,000 บาท จากสปอนเซอร์แต่ถ้ามีผู้ร่วมศึกตอบถูกเท่ากันจะต้องมีการจับธง ผู้ที่จับได้ธงที่มีด้ามสีทอง จะได้รับเงินขวัญถุงไปเลย 10,000 บาทจากสปอนเซอร์เช่นเดียวกัน</doc>
