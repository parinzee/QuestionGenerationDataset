<doc id="306004" url="https://th.wikipedia.org/wiki?curid=306004" title="เรือบรรทุกเครื่องบินชั้นมิดเวย์">เรือบรรทุกเครื่องบินชั้นมิดเวย์ เรือบรรทุกเครื่องบินชั้นมิดเวย์ () เป็นชั้นของเรือบรรทุกเครื่องบินของกองทัพเรือสหรัฐอเมริกา ตั้งชื่อตามเรือธง คือ ยูเอสเอส มิดเวย์ (CV-41) เข้าประจำการตั้งแต่ปลายปี ค.ศ. 1945 และปลดประจำเมื่อ ค.ศ. 1992 หลังร่วมปฏิบัติการในสงครามอ่าวเปอร์เซีย รวมระยะเวลาที่เข้าประจำการทั้งสิ้น 47 ปี นับเป็นเรือบรรทุกเครื่องบินรุ่นที่เข้าประจำการต่อเนื่องยาวนานที่สุดรุ่นหนึ่ง เรือบรรทุกเครื่องบินชั้นมิดเวย์ได้รับการพัฒนามาตั้งแต่ปี ค.ศ. 1940 จากผลศึกษาถึงการติดตั้งเกราะและอาวุธบนดาดฟ้า สำหรับเรือที่มีขนาดใกล้เคียงกับเรือบรรทุกเครื่องบินชั้นเอสเซ็กซ์ ผลจากน้ำหนักที่เพิ่มขึ้นเนื่องจากเกราะ ทำให้สามารถบรรทุกเครื่องบินขับไล่ได้สูงสุดเพียง 45 ลำ เทียบกับที่เรือบรรทุกเครื่องบินชั้นเอสเซ็กซ์บรรทุกได้ 90-100 ลำ และได้รับการพัฒนาต่อเนื่องมาเป็นเรือบรรทุกเครื่องบินชั้นนี้ เรือบรรทุกเครื่องบินในชั้นนี้ มีการสร้างขึ้นทั้งสิ้นสามลำ คือ ยูเอสเอส มิดเวย์ (CV-41), ยูเอสเอส แฟรงกลิน ดี. โรสเวลต์ (CV-42) และ ยูเอสเอส คอรัล ซี (CV-43) และได้รับการปรับปรุงในเสริมประสิทธิภาพช่วงทศวรรษ 1950 ทั้งสามลำได้เข้าร่วมปฏิบัติการในสงครามเวียดนาม</doc>
