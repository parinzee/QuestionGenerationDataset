<doc id="92647" url="https://th.wikipedia.org/wiki?curid=92647" title="007 พยัคฆ์ร้ายไม่มีวันตาย">007 พยัคฆ์ร้ายไม่มีวันตาย 007 พยัคฆ์ร้ายไม่มีวันตาย หรือในชื่อภาษาอังกฤษว่า Tomorrow Never Dies เป็นภาพยนตร์เรื่องที่ 18 ในภาพยนตร์ชุดเจมส์ บอนด์ ซีรีส์ ที่ค่ายภาพยนตร์อีโอเอ็นโปรดัคชั่น (EON Production) จัดทำขึ้น และเป็นครั้งที่ 2 ที่ เพียร์ซ บรอสแนน แสดงเป็น เจมส์ บอนด์ ให้กับค่ายอีโอเอ็นนี้ ภาพยนตร์เรื่องนี้ออกฉายในพ.ศ. 2540 โดยดัดแปลงจากบทประพันธ์ของเรย์มอน เบนสัน กำกับโดย โรเจอร์ สปอตติสวูด ภาพยนตร์เรื่องนี้เป็นภาคต่อของ พยัคฆ์ร้าย 007 รหัสลับทลายโลก โดยมีภาคต่อจากนี้คือ 007 พยัคฆ์ร้ายดับแผนครองโลก ภาพยนตร์เรื่องนี้ใช้ทุนรวมทั้งสิ้น 110 ล้านดอลลาร์สหรัฐ ซึ่งเทียบเท่าเงิน 147,763,240 ดอลลาร์สหรัฐในพ.ศ. 2551 ภาพยนตร์เรื่องนี้กวาดรายได้มารวมทั้งสิ้น 346.6 ล้านดอลลาร์สหรัฐ ซึ่งเทียบเท่าเงิน 465,588,535 ดอลลาร์สหรัฐใน พ.ศ. 2551 เป็นภาพยนตร์เจมส์ บอนด์ ที่ขายดีเป็นอันดับที่ 15 จากภาพยนตร์ เจมส์ บอนด์ อย่างเป็นทางการ 22 เรื่องตัวละครที่สำคัญเกร็ดเกร็ด. - เป็นภาพยนตร์ชุดเจมส์ บอนด์ อีกตอนที่เข้ามาถ่ายทำในประเทศไทยเป็นครั้งที่ 2 หลังจากตอน The Man with the Golden Gun โดยเข้ามาถ่ายทำในต้นปี พ.ศ. 2540 และถ่ายในหลายสถานที่ โดยเฉพาะฉากที่ถือว่าเป็นไฮไลต์ที่เจมส์ บอนด์ และนางเอก (ไหว่หลิน) กระโดดลงมาจากหลังคาตึก ถ่ายทำที่อาคารสินสาธร ทาวเวอร์ เขตคลองสาน ฝั่งธนบุรี - นักแสดงแทน (สตันท์) มิเชลล์ โหย่ว ในฉากกระโดดจากยอดตึกนี้เป็นนักศึกษาสาวชาวไทย - วันเข้าฉายในสหรัฐอเมริกาตรงกับวันเข้าฉายของเรื่อง Titanic ซึ่งเป็นภาพยนตร์ฟอร์มใหญ่ที่สุดของปีนั้น คือ วันที่ 19 ธันวาคม พ.ศ. 2540</doc>
