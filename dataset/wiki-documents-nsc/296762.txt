<doc id="296762" url="https://th.wikipedia.org/wiki?curid=296762" title="สโมสรฟุตบอลจังหวัดตรัง">สโมสรฟุตบอลจังหวัดตรัง สโมสรฟุตบอลจังหวัดตรัง เป็นสโมสรฟุตบอลอาชีพ จากภาคใต้ในประเทศไทยโดยเป็นทีมจากจังหวัดตรัง ปัจจุบันเล่นใน ไทยลีก 3 ตอนล่างประวัติสโมสร ประวัติสโมสร. ความเป็นมาของฟุตบอลจังหวัดตรังนั้นมีประวัติยาวนานเป็นศตวรรษ โดยเรียกการเล่นฟุตบอลในสมัยนั้นตามภาษาถิ่นใต้ว่า ‘ฉัดโกล’ ซึ่งแปลว่าเตะเข้าประตูนั้นเอง มีการจัดการแข่งขันฟุตบอลรายการสำคัญคือ ‘ฟุตบอลงานฉลองรัฐธรรมนูญ’ ต่อมาเปลี่ยนชื่อเป็น ‘ฟุตบอลงานเฉลิมพระชนมพรรษา’ ตามชื่องานประจำจังหวัด ฟุตบอลรายการดังกล่าวเป็นแหล่งรวมนักเตะดาวดังทั่วประเทศ จากนั้นราวปี 2510 วงการฟุตบอลจังหวัดตรังก็ได้เปลี่ยนโฉมมีการนำฟุตบอลสมัยใหม่มาใช้ในการเล่น โดยการสนับสนุนของนายวิลเลียม เชาว์ชูเวช ผู้จัดการโรงเรียนยุวราษฎร์ หรือ โรงเรียนตรังคริสเตียนศึกษา ในปัจจุบัน ที่ได้นำผู้ฝึกสอนระดับประเทศมาช่วยพัฒนา ก่อนที่จังหวัดตรังจะมีผู้ฝึกสอนระดับตำนานนั้นก็คือ ‘ฉลวย ผกาวรรณ’ ฟุตบอลจังหวัดตรังโด่งดังสุดขีดเมื่อสามารถคว้าแชมป์กีฬาเขต ครั้งที่ 13 ที่จังหวัดลำปาง เมื่อปี พ.ศ. 2522 หรือกีฬาแห่งชาติในปัจจุบัน จากนั้นก็ได้ทำการแข่งขันฟุตบอลรายการ ‘ไทยซ็อกเกอร์ลีก’ ก็สามารถคว้าอันดับที่ 4 มาครองได้ โดยอันดับที่1-3 เป็นทีมระดับสโมสรยักษ์ใหญ่ทั้งสิ้น ประจวบเหมาะกับการแข่งขันฟุตบอลลีกภูมิภาค ดิวิชั่น 2 ก็ได้เกิดขึ้นเป็นปีแรก มีทีมจากภาคใต้แข่งขันกันอย่างคึกคักจนเกิดกระแสฟีเวอร์ภายในจังหวัดต่างๆ ทว่าในจังหวัดตรังเองกลับไม่ส่งทีมเข้าร่วมการแข่งขัน ทำให้แฟนบอลต่างออกมาเรียกร้อง ถามหาและสุดท้ายก็ได้ฮีโร่ขี่ม้าขาว “เป็ด เชิญยิ้ม” ธัญญา โพธิ์วิจิตร นักแสดงตลกชื่อดัง เลือดเนื้อเชื้อไขชาวตรัง กระโดดเข้ามารับเผือกร้อน เพื่อให้แฟนบอลชาวตรังได้มีทีมบ้านเกิด ร่วมเชียร์ในฟุตบอลลีกภูมิภาค ปี 2010 “ตรัง เอฟซี” พร้อมด้วยแนวร่วมอย่าง ถวัลย์ พรหมมา, สมโภช รุ่งเชวง, วิถี สุพิทักษ์, พงษ์ศักดิ์ เพชรฤทธิ์, วีระ เชาว์กิจค้า, ปราโมทย์ ชลวิศิษฏ์, สมพร เชียรวิชัย, ถาวร เย่าตั๊ก, วรยุทธิ์ วุฒิงาม รวมถึงผู้ทรงคุณภายในจังหวัดตรังเป็นที่ปรึกษาอีกหลายคน ได้ร่วมกันก่อตั้งบริษัทที่ชื่อว่า บริษัท สโมสรฟุตบอลตรัง 2010 จำกัด เมื่อวันที่ 30 ตุลาคม 2552 เพื่อส่งทีมเข้าร่วมการแข่งขันฟุตบอลดิวิชั่น 2 ภูมิภาค สำหรับความพร้อมของทีมล่าสุดนั้น ก็ได้ทาง ชัยวัฒน์ สุนทรนนท์อดีตนักเตะทีมชาติไทย ซึ่งเป็นลูกหลายชาวตรังพันธุ์แท้เข้ามานั่งเป็นเฮดโค้ชเพื่อสานความสำเร็จมาสู่ทีมให้ได้ มีการเปิดคัดเลือกตัวนักเตะภายในจังหวัดขึ้นตามนโยบายของประธาน เป็ด เชิญยิ้ม ที่ต้องการเปิดโอกาสให้กับนักเตะบ้านเกิดท้องถิ่นชาวตรังมีส่วนร่วมกับการแข่งขันครั้งนี้ ทว่าเพื่อความแข็งแกร่งของทีมก็ได้รับการเปิดเผยจากประธาน ตรัง เอฟซี ว่า อาจจะต้องเพิ่มเติมในส่วนของผู้เล่นที่มากประสบการณ์เข้าไปประคองทีมด้วย ซึ่งอาจจะมีการดึงนักเตะจากทีมการท่าเรือไทย เอฟซี ซึ่งเป็นพันธมิตรกับทีมเสริมทัพ ทั้งตัวไทยและต่างชาติสนามแข่งขัน สนามแข่งขัน. สโมสรฟุตบอลจังหวัดตรัง ใช้สนามกีฬาเทศบาลจังหวัดตรังเป็นสนามเหย้า จากการที่พวกเขาเพิ่งจะผ่านพ้นการเป็นเจ้าภาพจัดกีฬาแห่งชาติไปเมื่อปีที่แล้วหมาดๆ ความสวยงามบรรยากาศภายนอกของสนาม และคุณภาพภายในสนามแข่งขันจึงน่าจะสามารถการันตีได้เลยว่าคับแก้ว โดยที่คุณภาพของอัฒจันทร์ที่นั่ง ทั้งฝั่งมีหลังคา ซึ่งจุแฟนบอลได้กว่า 1,500 คน และฝั่งกระถางคบเพลิงที่รองรับแฟนบอลได้กว่า 2,000 คน อยู่ในสภาพที่พร้อมอย่างมาก และมีรั้วรอบขอบชิด ส่วนห้องรับรองต่างๆ ทั้งห้องพักนักกีฬา ห้องกรรมการ และห้องรับรองแขกวีไอพี ทุกอย่างอยู่ในสภาพที่พร้อมใช้งาน มีความสะอาดสะอ้านดูแลอย่างดี เนื่องจากมีบุคลากรทำงานดูแลสนามประจำอยู่ที่สนามแห่งนี้ และนอกจากสนามกีฬาเทศบาลจังหวัดตรังที่จะใช้เป็นสนามเหย้าหลักแล้ว ทางทีมตรัง เอฟซี ยังมีสนามทุ่งแจ้ง ซึ่งตั้งอยู่ห่างจากตัวเมืองไปทางถนนตรัง-สิเกา ประมาณ 2 กม. สำรองเอาไว้อีกสนามด้วย โดยสนามแห่งนี้ แม้คุณภาพจะสู้สนามแรกไม่ได้ แต่ก็มีความพร้อมรองรับใช้งานได้ทันที หากว่าสนามกีฬาเทศบาลมีปัญหาทันทีเช่นกัน นอกจากนี้แล้วทีม ตรัง เอฟซี ยังมีสนามฝึกซ้อมเป็นของตัวเองเอาไว้ใช้งาน ตั้งอยู่ห่างจากตัวเมืองประมาณ เกือบ 20 กม.ไปทาง อ.ย่านตาขาว อีกด้วยผู้เล่นชุดฤดูกาล 2014 ผู้เล่นชุดฤดูกาล 2014. ชุด ลีกภูมิภาค ดิวิชั่น 2 2014เจ้าหน้าที่สโมสรเจ้าหน้าที่สโมสร. - ฝ่ายบริหาร - ประธานสโมสร: ธวัช อุยสุย - รองประธานสโมสร: ทวีรัตน์ ธิติประเสริฐ - เลขานุการสโมสร: ธโนภาส สินไชย - ฝ่ายกิจกรรมพิเศษ: ชาญวิทย์ ศรีสุทธิพงศ์ - ผู้จัดการฝ่ายจัดการแข่งขัน.: นิวรณ์ แสงวิสุทธิ์  - ฝ่ายประชาสัมพันธ์: อรุณ ลายดี - ฝ่ายเจ้าหน้าที่ทีมและเทคนิค - ผู้จัดการทีม: ภัทรพงศ์ รักราวี - หัวหน้าผู้ฝึกสอน: รอยเตอร์ โมไรล่า - ผู้ฝึกสอนผู้รักษาประตู: พิสิฎฐ์ ตรียาพงศ์สถิติต่างๆของสโมสร สถิติต่างๆของสโมสร. -รองแชมป์ฟุตบอลภูมิภาค ดิวิชั่น2 โซนภาคใต้ ปี 2010 -แชมป์ฟุตบอลภูมิภาค ดิวิชั่น2 โซนภาคใต้ ปี 2012ผลการแข่งขัน FRIENDLY 2014 ฤดูกาล 2014</doc>
