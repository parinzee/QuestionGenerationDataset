<doc id="590777" url="https://th.wikipedia.org/wiki?curid=590777" title="ณิชนันทวรรณ ชาทุม">ณิชนันทวรรณ ชาทุม ณิชนันทวรรณ ชาทุม (ชื่อเล่น: แอน; 1 มีนาคม พ.ศ. 2535 — ) เป็นนักกีฬาวอลเลย์บอลหญิงชาวไทย ปัจจุบัน เธอสร้างผลงานในระดับอาชีพให้แก่ซัยโจเด็นกิ - นครนนทบุรี โดยเป็นกำลังสำคัญของทีมในตำแหน่งหัวเสา นอกจากนี้ ได้มีการจัดอันดับสาวสวยจากการแข่งขันวอลเลย์บอลไทยแลนด์ลีก 2013 โดยณิชนันทวรรณได้รับการจัดให้อยู่ในอันดับ 1ประวัติ ประวัติ. ณิชนันทวรรณ ชาทุม เป็นลูกสาวของ นายทองใบ และนางปัญญา ชาทุม เริ่มเล่นวอลเลย์บอลเมื่อครั้งเรียนอยู่ระดับประถม โดยมีผู้ฝึกสอนคนแรกชื่อ อำไพ และเคยเป็นตัวแทนของโรงเรียนเข้าแข่งขันรายการของวิทยุการบิน จากนั้น เธอได้ย้ายมาเรียนต่อที่โรงเรียนสตรีนนทบุรี และเป็นตัวแทนของโรงเรียนเข้าแข่งขันในอีกหลายรายการ รวมถึงเข้าแข่งวอลเลย์บอลไทยแลนด์ลีกครั้งแรกเมื่อครั้งที่เรียนอยู่ระดับมัธยมศึกษาปีที่ 4 กระทั่งเธอได้เข้าศึกษาระดับอุดมศึกษาที่คณะรัฐประศาสนศาสตร์ มหาวิทยาลัยธุรกิจบัณฑิตย์ โดยได้มีโอกาสในการแข่งระดับอาชีพร่วมกับสโมสรวอลเลย์บอล ซัยโจเด็นกิ-นครนนทบุรี เดือนมกราคม พ.ศ. 2552 ณิชนันทวรรณเข้าแข่งขันวอลเลย์บอลหญิง ให้แก่มหาวิทยาลัยธุรกิจบัณฑิตย์ ในกีฬามหาวิทยาลัยแห่งประเทศไทย ครั้งที่ 36 ที่จัดขึ้น ณ มหาวิทยาลัยรามคำแหง ส่วนในเดือนมีนาคม พ.ศ. 2553 เธอได้เข้าแข่งขันวอลเลย์บอลหญิงในกีฬาเยาวชนแห่งชาติ ครั้งที่ 26 ให้แก่สังกัดนนทบุรี และในวันที่ 8 พฤษภาคม พ.ศ. 2555 ณิชนันทวรรณเข้าแข่งขันกีฬามหาวิทยาลัยแห่งประเทศไทย ครั้งที่ 39 ที่มหาวิทยาลัยสงขลานครินทร์ วิทยาเขตหาดใหญ่ โดยเธอเป็นผู้มีส่วนช่วยให้ทีมมหาวิทยาลัยธุรกิจบัณฑิตย์เป็นฝ่ายชนะ 3-1 เซต และได้รับรางวัลเหรียญทอง รวมถึงในเดือนมกราคม พ.ศ. 2556 เธอได้เข้าแข่งวอลเลย์บอลหญิงให้แก่มหาวิทยาลัยธุรกิจบัณฑิตย์ ในกีฬามหาวิทยาลัยแห่งประเทศไทย ครั้งที่ 40 ที่สถาบันการพลศึกษา วิทยาเขตชลบุรี ซึ่งทีมของเธอได้รับรางวัลเหรียญทองชีวิตส่วนตัว ชีวิตส่วนตัว. ในวันพักผ่อน ณิชนันทวรรณมักจะนอนชมภาพยนตร์ที่ห้องส่วนตัว บางครั้งก็ออกไปห้างสรรพสินค้า หากมีเวลาว่าง เธอจะไปเที่ยวต่างจังหวัด ทั้งนี้ ณิชนันทวรรณมีแฟนแล้ว ด้านความใฝ่ฝันในอนาคต ณิชนันทวรรณอยากรับราชการ รวมถึงมีความใฝ่ฝันที่จะเป็นนางแบบเกียรติประวัติเกียรติประวัติ. - ได้รับเชิญให้เป็นผู้เชิญรางวัล ในการประกาศผลและมอบรางวัลสยามกีฬาอวอร์ด ครั้งที่ 6รางวัลรางวัล. - พ.ศ. 2553 แชมป์ กีฬาเยาวชนแห่งชาติ ครั้งที่ 26 ที่จังหวัดเพชรบูรณ์ - พ.ศ. 2555 เหรียญทอง กีฬามหาวิทยาลัยแห่งประเทศไทย ครั้งที่ 39 ที่มหาวิทยาลัยสงขลานครินทร์ วิทยาเขตหาดใหญ่ - พ.ศ. 2556 เหรียญทอง กีฬามหาวิทยาลัยแห่งประเทศไทย ครั้งที่ 40 ที่สถาบันการพลศึกษา วิทยาเขตชลบุรี</doc>
