<doc id="52636" url="https://th.wikipedia.org/wiki?curid=52636" title="ไมเคิล โบเวนส์">ไมเคิล โบเวนส์ มิเชล บาวเวนส์ ( ; เกิด 21 มีนาคม ค.ศ. 1958) เป็นนักปรัชญาและนักทฤษฎีเสมอภาคชาวเบลเยียม ไมเคิลเป็นผู้บุกเบิกอินเทอร์เน็ตในประเทศเบลเยียม เคยทำงานเป็นที่ปรึกษาทางด้านอินเทอร์เน็ต, เคยเป็นนักวิเคราะห์สารสนเทศให้กับ หน่วยงานสารสนเทศของสหรัฐอเมริกา (United States Information Agency) , เคยเป็นผู้จัดการสารสนเทศให้กับบริติช ปิโตรเลียม (ที่ที่เขาสร้างหนึ่งในศูนย์สารสนเทศเสมือนแห่งแรกขึ้น) และเป็นอดีตบรรณาธิการบริหารของนิตยสารภาษาดัชต์ เวฟ (Wave) ซึ่งเป็นนิตยสารเกี่ยวกับสังคมดิจิทัลเล่มแรกของยุโรป เขาเคยสร้างภาพยนตร์โทรทัศน์ความยาว 3 ชั่วโมง ที่ชื่อว่า เทคโนคาลิปส์ (TechnoCalyps) เป็นหนังแนวปรัชญาเกี่ยวกับเทคโนโลยีและจุดจบของมนุษย์ และได้ร่วมเขียนหนังสือภาษาฝรั่งเศสสองเล่มในหัวข้อ มานุษยวิทยาของสังคมดิจิตอล งานเขียนที่มีชื่อเสียงชิ้นหนึ่งของเขาคือ Peer to Peer and Human Evolution เขาเคยอาศัยอยู่ที่จังหวัดเชียงใหม่ ประเทศไทย ที่ซึ่งเขาได้ก่อตั้งมูลนิธิทางเลือก P2P (Foundation for P2P Alternatives) นอกจากนี้เขายังได้สอนวิชามานุษยวิทยาของสังคมดิจิตอล สำหรับนักศึกษาบัณฑิตศึกษาที่ ไอเชค เซนต์หลุยส์ ที่เมืองบรัซเซล ประเทศเบลเยียม (ICHEC/St. Louis in Brussels) และสาขาวิชาที่เกี่ยวข้องที่มหาวิทยาลัยพายัพและมหาวิทยาลัยเชียงใหม่ ปัจจุบันเขาเป็นอาจารย์อยู่ที่วิทยาลัยนานาชาติ มหาวิทยาลัยธุรกิจบัณฑิตย์ และทำงานกับ Asian Foresight Institute</doc>
