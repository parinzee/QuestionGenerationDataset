<doc id="754409" url="https://th.wikipedia.org/wiki?curid=754409" title="กริมล็อค">กริมล็อค กริมล็อก () เป็นชื่อตัวละครหุ่นยนต์พันธุ์ไดโนเสาร์ จากฝ่าย ไดโนบอทส์ จากการ์ตูนชุดเรื่อง ทรานส์ฟอร์มเมอร์สประวัติอะนิเมะยุค G1 ประวัติ. อะนิเมะ. ยุค G1. กริมล็อก ในยุคแรก ให้เสียงภาษาอังกฤษโดย เกรก เบอร์เกอร์ (Gregg Berger) มีบทบาทเป็นหัวหน้าฝ่ายไดโนบอทส์ที่มีอุปนิสัยชอบง่วงเหงาหาวนอนอยู่ตลอดเวลา แต่ก็ทำหน้าที่การงานต่าง ๆ ที่สำคัญได้ดีเยี่ยมเช่นเดียวกับหุ่นยนต์สายพันธุ์ปกติทั่วไป ลักษณะร่างกายในโหมดไดโนเสาร์ มีสีเทาสลับกับสีเหลือง มีหางสีครีม ส่วนร่างกายในโหมดปกตินั้น ในส่วนของหน้าอกมีสีเหลือง นอกเหนือจากนั้นจะเป็นสีเทาเข้มสลับกับสีเทาอ่อน และมีเกราะป้องกันด้านหลังซึ่งมีรูปร่างคล้ายปีกโรบอท อิน ดิสไกส์ 2015 โรบอท อิน ดิสไกส์ 2015. กริมล็อกในภาคนี้ มีลักษณะร่างกายท้วม สูงใหญ่ สีของร่างกายเป็นสีเขียวและสีดำ สามารถแปลงร่างเป็นได้ทั้งหุ่นยนต์โหมดปกติและโหมดไดโนเสาร์ กริมล็อกเป็นคู่อริกับหุ่นยนต์ดีเซปติคอนส์ นามว่า อันเดอร์ไบท์ ซึ่งมีรูปร่างเป็นไดโนเสาร์เช่นกัน โดยส่วนใหญ่กริมล็อกจะได้รับคำสั่งจาก ร้อยโท บัมเบิลบี ให้ทำภารกิจร่วมกับ สตรองอาร์ม หุ่นยนต์เพศหญิง และ ไซด์สไวป์ หุ่นยนต์จอมกะล่อน อยู่เสมอ เสียงพากย์กริมล็อก ในภาคนี้ให้เสียงภาษาไทยโดย สิทธิสม มุทธานุกูลวงศ์ (ฉบับช่อง 3 family) และ กริน อักษรดี (ฉบับการ์ตูนเน็ตเวิร์ค) และให้เสียงภาษาอังกฤษโดย แครี่ เพย์ตั้น (Khary Payton)ฉบับคนแสดงทรานส์ฟอร์มเมอร์ส มหาวิบัติยุคสูญพันธุ์ ฉบับคนแสดง. ทรานส์ฟอร์มเมอร์ส มหาวิบัติยุคสูญพันธุ์. กริมล็อกปรากฏตัวขึ้นในฉบับภาพยนตร์คนแสดงเรื่องนี้เป็นเรื่องแรก แปลงร่างเป็นหุ่นยนต์โหมดไดโนเสาร์ตลอดเวลา สามารถพ่นไฟและกัดกินหุ่นยนต์ฝ่ายข้าศึกได้อย่างเยี่ยมยอด เมื่อหลายล้านปีก่อน กองทัพยานบินของฝ่ายดีเซปติคอนส์ได้ทำการเปลี่ยนแปลงสัตว์โลก อาทิเช่น ไดโนเสาร์ และสัตว์ชนิดอื่น ๆ ที่อยู่ทั่วบริเวณให้กลายเป็นเผ่าพันธุ์เครื่องจักรกล จนกลายเป็น กริมล็อก และเหล่าไดโนบอทส์ ขึ้น ในปัจจุบัน กริมล็อกและเหล่าไดโนบอทส์กลายเป็นนักโทษรายสำคัญที่ถูกขังอยู่ในยานบินของ ล็อกดาวน์ หุ่นยนต์ฝ่ายนักล่าเงินรางวัล จนกระทั่ง อ็อพติมัส ไพรม์ และเหล่าออโต้บอทส์ แย่งชิงยานบินของล็อกดาวน์ซึ่งมีกริมล็อกและหุ่นยนต์ไดโนเสาร์ตัวอื่น ๆ ไปได้ แต่ถูก สติงเกอร์ หุ่นยนต์ตัวหนึ่งที่สร้างขึ้นโดยบริษัทเคเอสไอ ยิงถล่มยานของพวกเขาจนไปตกที่ประเทศฮ่องกง อ็อพติมัส ไพรม์ ได้พบที่คุมขังของกริมล็อกและหุ่นยนต์ไดโนบอทส์ตัวอื่น ๆ เข้า กริมล็อกและเหล่าไดโนบอทส์จึงได้รับการปล่อยตัว แต่กริมล็อกหยิ่งผยองไม่ยอมอยู่ในคำสั่งของ อ็อพติมัส ไพรม์ จนเกิดการต่อสู้กัน กริมล็อกยอมแพ้และร่วมมือกับ อ็อพติมัส ไพรม์ จากนั้นจึงออกเดินทางไปปราบปรามกองทัพของกัลวาทรอนที่กำลังฮึกเหิมอย่างหนัก สุดท้าย ทั้งออโต้บอทส์ และ ไดโนบอทส์ก็ได้รับชัยชนะในที่สุด</doc>
