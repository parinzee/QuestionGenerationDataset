<doc id="863953" url="https://th.wikipedia.org/wiki?curid=863953" title="มูกเขา">มูกเขา มูกเขา () หรือ นวล, มูกขาว, ยางขาว เป็นพืชในวงศ์ตีนเป็ด (Apocynaceae) กระจายพันธุ์ในแอฟริกาตะวันออก ทางตอนใต้ของโซมาเลียและโมซัมบิกถึงเขตร้อนในทวีปเอเชีย เนื้อไม้ใช้ทำของใช้ ใบใช้รักษาแผลสด ผลสามารถรับประทานได้ลักษณะทางพฤกษศาสตร์ ลักษณะทางพฤกษศาสตร์. มูกเขาเป็นไม้ยืนต้นสูงได้ถึง 20 เมตร มีน้ำยางสีขาว ใบออกเรียงตรงข้ามเป็นรูปรีถึงรูปใบหอก ยาว 4-18 เซนติเมตร ปลายใบแหลมยาวหรือคล้ายหาง เส้นแขนงใบข้างละ 14-30 เส้น ก้านใบยาว 0.6-1.5 เซนติเมตร ดอกออกเป็นช่อแบบกระจุก ยาว 1.5-5.7 เซนติเมตร ก้านดอกหนาสั้น กลีบเลี้ยง 5 กลีบ รูปไข่ ยาว 1-2 มิลลิเมตร ปลายแหลมยาว ดอกสีขาวมี 5 กลีบ หลอดกลีบยาว 6-9 มิลลิเมตร กลีบรูปขอบขนาน ยาว 2-5 มิลลิเมตร เกสรเพศผู้มี 5 อัน ก้านชูอับเรณูสั้นกว่าอับเรณู ไม่มีจานฐานดอก มี 2 คาร์เพล ปลายเชื่อมติดกัน เรียวยาวเป็นก้านเกสรเพศเมีย ยาว 5-6 มิลลิเมตร รวมยอดเกสร ผลคล้ายผลสดติดเป็นคู่ รูปรี ยาว 1.5-3.5 เซนติเมตร เมื่อสุกมีสีส้ม ภายในมี 2 เมล็ด รูปไข่ ยาว 1-1.5 เซนติเมตร</doc>
