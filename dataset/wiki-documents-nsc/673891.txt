<doc id="673891" url="https://th.wikipedia.org/wiki?curid=673891" title="เมกส์มีวันเดอร์">เมกส์มีวันเดอร์ "เมกส์มีวันเดอร์" () เป็นซิงเกิลแรกจากสตูดิโออัลบั้มลำดับที่สองของมารูนไฟฟ์ ชื่อ อิตโวนต์บีซูนบีฟอร์ลอง เพลงเผยแพร่ครั้งแรกในสถานีวิทยุ KMXB แห่งลาสเวกัส และเป็นเพลงที่ได้รับความนิยมทั่วโลกทันที หลังจากออกจำหน่าย เพลงทำสถิติเพลงที่ก้าวกระโดดขึ้นอันดับหนึ่งได้สูงที่สุด (biggest jump) ในชาร์ตบิลบอร์ดฮอต 100 โดยขึ้นจากอันดับที่ 64 สู่อันดับที่หนึ่ง อย่างไรก็ตาม สถิตินี้ก็ถูกทำลายโดยเพลง "มายไลฟ์วู้ดซักวิดเอาต์ยู" ของเคลลี คลาร์กสัน ในปี ค.ศ. 2009 "เมกส์มีวันเดอร์" เป็นเพลงอันดับหนึ่งบนชาร์ตบิลบอร์ดฮอต 100 เพลงแรกของวง ชนะรางวัลแกรมมีสาขาการแสดงเพลงป็อปโดยศิลปินคู่หรือกลุ่มที่มีนักร้องนำ (Grammy Award for Best Pop Performance by a Duo or Group with Vocal) ในงานประกาศรางวัลแกรมมีครั้งที่ 50 เป็นเพลงที่สองที่ชนะรางวัลดังกล่าว เพลงยังประสบความสำเร็จที่สุดเพลงหยึ่งในปี ค.ศ. 2007 และเป็นเพลงที่ได้รับความนิยมสูงสุดจนกระทั่งเพลง "มูฟส์ไลก์แจกเกอร์" ออกจำหน่ายในปี ค.ศ. 2011 แม้ว่าเพลงจะประสบความสำเร็จ แต่การตอบรับเป็นแบบคละกัน เพลงติดอันดับ 49 จากการจัดอันดับของนิตยสารโรลลิงสโตน ในรายชื่อเพลงที่ดีที่สุดในปี ค.ศ. 2007</doc>
