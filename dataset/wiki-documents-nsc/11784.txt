<doc id="11784" url="https://th.wikipedia.org/wiki?curid=11784" title="กีโยม อาปอลีแนร์">กีโยม อาปอลีแนร์ กีโยม อาปอลีแนร์ ( หรือ Wilhelm Albert Vladimir Apollinaris de Kostrowitzky; 26 สิงหาคม ค.ศ. 1880 - 9 พฤศจิกายน ค.ศ. 1918) เป็นผู้เรียกตัวเองว่า "เจ้าชายรัสเซีย" น่าจะเกิดในโรม เป็นบุตรชายของชาวโปลผู้เป็นนักผจญภัยและ (อาจจะ) เป็นขุนนางเชื้อสายสวิส-อิตาลี อาปอลีแนร์เป็นบรรณาธิการคอลัมน์วิจารณ์หนังสือ นักเขียนเรื่องโป๊ และกวีแนวทดลองผู้เข้าไปมีส่วนร่วมกับขบวนการวรรณกรรมบุกเบิกก้าวหน้าทุกแนวของฝรั่งเศสในช่วงต้นคริสต์ศตวรรษที่ 20 เขาเรียนหนังสือแบบไม่เป็นโล้เป็นพายในอิตาลีและที่ภาคใต้ของฝรั่งเศส เขาย้ายไปอยู่ปารีสเมื่ออายุ 20 เคยถูกกักตัวไว้หนึ่งอาทิตย์เพราะสงสัยว่าจะขโมยภาพโมนาลิซ่า เขาได้รับสัญชาติฝรั่งเศส ร่วมรบและบาดเจ็บจากสงครามโลกครั้งที่หนึ่ง และเสียชีวิตในปี ค.ศ. 1918 คราวที่โรคไข้หวัดสเปนระบาด หลังจากแต่งงานได้ไม่นานนักผลงาน ผลงาน. Alcools (ค.ศ. 1913) ซึ่งเป็นหนังสือรวมบทกวีเล่มที่สองของเขายังคงมีชื่อเสียงมาจนถึงทุกวันนี้ โดยเป็นที่รู้จักกันมากกว่า Calligrammes (กาลีกราม (ค.ศ. 1918 ตีพิมพ์หลังจากเขาเสียชีวิต) ส่วนเรื่อง Le pont Mirabeau (เลอปงมีราโบ) และอย่างน้อยหนึ่งบทใน La chanson du mal-aimé (ลาช็องซงดูว์มาแลเม) ได้กลายมาเป็นที่คุ้นหูของชาวฝรั่งเศสแทบทุกคน เขาเป็นผู้สนับสนุนศิลปะแนวบาศกนิยม (ทรงเรขาคณิตแบบปีกัสโซ) ต่อมาก็แนวออร์ฟิสม์ (เช่นงานของโรเบิร์ต เดอโลเน ปีกาบียา เลเช หรือกูปตา) นอกจากนี้เขายังเป็นผู้ริเริ่มละครเวทีแนวแอบเสิร์ด (Les Mamelles de Tirésias, ค.ศ. 1917 – Tiresias’s Udders) และถือว่าเป็นศิลปินคนแรก ๆ ที่สร้างงานในแนวเหนือจริง โดยเขาเป็นผู้คิดคำว่า surrealism เป็นคนแรก- บทกวี - Le Bestiaire (ค.ศ. 1911) - Alcools (ค.ศ. 1913) - Vitam Impendere Amori (ค.ศ. 1917) - Calligrammes (ค.ศ. 1918) - Il y a (ค.ศ. 1925) - Poèmes à la Marraine (ค.ศ. 1948) - Le Guetteur mélancolique (ค.ศ. 1952) - Poèmes à Madeleine (ค.ศ. 1952) - Poèmes à Lou (ค.ศ. 1955)- นิยาย - L'Enchanteur pourrissant (ค.ศ. 1909) - L'Hérésiarque et Cie (ค.ศ. 1910) - Le Poète assassiné (ค.ศ. 1916) - La Femme assise (จัดพิมพ์ในปี ค.ศ. 1920) - นิยายชวนฝัน (ค.ศ. 1914-1918): La Fin de Babylone, Les trois Don Juan, La Femme blanche des Hohenzollern- บทละคร - Les Mamelles de Tirésias (ค.ศ. 1917) - Couleur du temps (ค.ศ. 1918) - Casanova (จัดพิมพ์ในปี ค.ศ. 1952) - Jean-Jacques, La Température, Le Marchand d'anchois. (ประพันธ์ร่วมกับ André Salmon)</doc>
