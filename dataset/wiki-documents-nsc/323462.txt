<doc id="323462" url="https://th.wikipedia.org/wiki?curid=323462" title="วุฒิพงศ์ ฉายแสง">วุฒิพงศ์ ฉายแสง นายวุฒิพงศ์ ฉายแสง ที่ปรึกษารองนายกรัฐมนตรี ในรัฐบาล ยิ่งลักษณ์ ชินวัตรอดีตรัฐมนตรีว่าการกระทรวงวิทยาศาสตร์และเทคโนโลยี ในรัฐบาลนายสมัคร สุนทรเวช และรัฐบาลของสมชาย วงศ์สวัสดิ์ เป็นน้องชายของนายจาตุรนต์ ฉายแสง อดีตรักษาการหัวหน้าพรรคไทยรักไทยประวัติ ประวัติ. นายวุฒิพงศ์ ฉายแสง มีชื่อเล่นว่า โก้ เกิดเมื่อวันที่ 13 สิงหาคม พ.ศ. 2502 เป็นบุตรของนายอนันต์ ฉายแสง กับนางเฉลียว ฉายแสง เป็นน้องชายของนายจาตุรนต์ ฉายแสง และเป็นพี่ชายของนางฐิติมา ฉายแสง สำเร็จการศึกษาระดับมัธยมศึกษาจากโรงเรียนสวนกุหลาบวิทยาลัย ระดับปริญญาตรี คณะนิติศาสตร์ มหาวิทยาลัยรามคำแหง วุฒิพงศ์ สมรสกับนันทิภา ฉายแสง มีบุตร 1 คนการทำงาน การทำงาน. นายวุฒิพงศ์ ฉายแสง เคยดำรงตำแหน่งเลขานุการรัฐมนตรีช่วยว่าการกระทรวงอุตสาหกรรม ในปี พ.ศ. 2528 ต่อมาได้หันไปประกอบธุรกิจด้านอสังหาริมทรัพย์ และด้านเกษตร ในด้านการเมืองเคยลงสมัครสมาชิกสภาผู้แทนราษฎร จังหวัดฉะเชิงเทรา ครั้งแรกเมื่อปี พ.ศ. 2539 และเป็นสมาชิกสภาร่างรัฐธรรมนูญ จังหวัดฉะเชิงเทรา พ.ศ. 2539 ต่อมาได้ลงสมัครรับเลือกตั้งสมาชิกสภาผู้แทนราษฎรอีกครั้ง และได้รับการเลือกตั้งเป็นสมาชิกสภาผู้แทนราษฎร ในปี พ.ศ. 2544 สังกัดพรรคไทยรักไทย ในรัฐบาลของนายสมัคร สุนทรเวช ได้รับตำแหน่งรัฐมนตรีว่าการกระทรวงวิทยาศาสตร์และเทคโนโลยี และได้รับตำแหน่งดังกล่าวต่อเนื่องในรัฐบาลนายสมชาย วงศ์สวัสดิ์ อีกสมัย ซึ่งสื่อมวลได้วิพากษ์วิจารณ์ว่าเป็นการตอบแทนนายจาตุรนต์ ฉายแสง ที่คอยเป็นหัวหมู่ให้พรรคไทยรักไทยตลอดมา ในการเลือกตั้ง พ.ศ. 2554 ได้ลงสมัครรับเลือกตั้งสมาชิกสภาผู้แทนราษฎร จังหวัดฉะเชิงเทรา สังกัดพรรคเพื่อไทย แต่แพ้ให้กับ พล.ต.ท.พิทักษ์ จารุสมบัติ จากพรรคประชาธิปัตย์ ต่อมาได้รับแต่งตั้งเป็นที่ปรึกษารองนายกรัฐมนตรี (นายยงยุทธ วิชัยดิษฐ)เครื่องราชอิสริยาภรณ์เครื่องราชอิสริยาภรณ์. - พ.ศ. 2554 - มหาปรมาภรณ์ช้างเผือก (ม.ป.ช.) - พ.ศ. 2551 - มหาวชิรมงกุฎ (ม.ว.ม.) - พ.ศ. 2540 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์ (จ.ภ.)</doc>
