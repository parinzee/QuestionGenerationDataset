<doc id="837663" url="https://th.wikipedia.org/wiki?curid=837663" title="น้ำปูนใส">น้ำปูนใส น้ำปูนใส เป็นชื่อสามัญของสารละลายเจือจางของแคลเซียมไฮดรอกไซด์ (Ca(OH)) น้ำปูนใสบริสุทธิ์จะใสไม่มีสี มีกลิ่นดินเล็กน้อยและมีรสขมแบบด่าง ชื่อภาษาอังกฤษคือ limewater ซึ่งมาจากไลม์ อนินทรีย์วัตถุของแคลเซียมที่มีคาร์บอเนต ออกไซด์และไฮดรอกไซด์เป็นหลัก และไม่เกี่ยวข้องกับ lime ที่หมายถึงมะนาว น้ำปูนใสเตรียมได้จากการผสมแคลเซียมไฮดรอกไซด์กับน้ำบริสุทธิ์แล้วกรองส่วนแคลเซียมไฮดรอกไซด์ที่ไม่ละลายออก หากมีปริมาณแคลเซียมไฮดรอกไซด์ในน้ำปูนใสมากเกินจะทำให้มีสีขาวเหมือนนม เรียกว่า milk of lime ซึ่งเป็นสารละลายอิ่มตัวของน้ำปูนใส มีค่า pH 12.3 เป็นเบสในธรรมชาติเคมี เคมี. การผ่านก๊าซคาร์บอนไดออกไซด์ในน้ำปูนใสทำให้ได้สารละลายสีเหมือนนม ซึ่งเกิดจากอนุภาคสารแขวนลอยที่ไม่ละลายของแคลเซียมคาร์บอเนต: หากมีก๊าซคาร์บอนไดออกไซด์มากเกิน จะเกิดปฏิกิริยาตามสมการ: สีขาวเหมือนนมจะหายไปเพราะแคลเซียมไบคาร์บอเนตละลายน้ำการใช้ประโยชน์ การใช้ประโยชน์. ในทางอุตสาหกรรม มีการใช้น้ำปูนใสในการขจัดก๊าซของเสียที่มีซัลเฟอร์ไดออกไซด์ เรียกว่าซัลเฟชัน (sulfation) โดยซัลเฟอร์ไดออกไซด์จะถูกดักจับและกลายเป็นหยดน้ำ ตามสมการ: นอกจากนี้ น้ำปูนใสใช้ในการลดความกระด้างของน้ำและใช้เป็นตัวทำให้เป็นกลางในการบำบัดน้ำเสีย ในทางศิลปะใช้เป็นตัวทำละลายสีและยังใช้ในการประกอบอาหารหลายชนิด</doc>
