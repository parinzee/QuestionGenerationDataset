<doc id="359179" url="https://th.wikipedia.org/wiki?curid=359179" title="ตรุษเกาหลี">ตรุษเกาหลี ตรุษเกาหลี () หรือ ซอลลาล () เป็นวันแรกของปฏิทินจันทรคติ ซึ่งเป็นวันหยุดที่สำคัญที่สุดของชาวเกาหลีที่มีมาแต่เดิม อันประกอบด้วยระยะเวลาการเฉลิมฉลองที่เริ่มต้นในวันขึ้นปีใหม่ ชาวเกาหลียังทำการฉลองวันปีใหม่ตามปฏิทินสุริยคติในวันที่ 1 มกราคมของทุกปีตามปฏิทินเกรกอเรียน ในขณะที่วันขึ้นปีใหม่ของชาวเกาหลีจะเป็นวันหยุดปีใหม่ของชาวเกาหลีตามช่วงสามวัน และถือเป็นวันหยุดที่สำคัญกว่าวันขึ้นปีใหม่แบบสุริยคติ นิยามของคำว่า "ซอลลาล" โดยทั่วไปหมายถึง อึม-นยอก ซอลลาล (음력 설날, lunar new year) ซึ่งรู้จักกันในชื่อของ คูจอง (ฮันกึล: 구정; ฮันจา: 舊正) โดยทั่วไปบางส่วน "ซอลลาล" ยังหมายถึง ยาง-นยอก ซอลลาล (양력 설날, solar new year) ซึ่งรู้จักกันในชื่อของ ชินจอง (ฮันกึล: 신정; ฮันจา: 新正) วันขึ้นปีใหม่ของเกาหลีโดยทั่วไปยึดเอาคืนที่สองของวันจันทร์ดับหลังจากช่วงเหมายัน เว้นเสียแต่ว่าจะมีน้อยมากในช่วงเดือนสิบเอ็ดหรือเดือนสิบสองซึ่งได้นำไปนับในช่วงปีใหม่ ในกรณีเช่นนี้วันขึ้นปีใหม่จะตรงกับคืนจันทร์ดับที่สามหลังจากช่วงอายัน (ครั้งต่อไปที่จะเกิดกรณีเช่นนี้อีกคือ ค.ศ. 2033) วันขึ้นปีใหม่ของชาวเกาหลีโดยทั่วไปเป็นวันเดียวกันกับวันตรุษจีน, วันขึ้นปีใหม่ของมองโกเลีย, วันขึ้นปีใหม่ของทิเบต และตรุษญวน โดยทั่วไปมักใช้ชื่อตะวันตกเพื่ออธิบายถึงเทศกาลนี้แบบครอบคลุม แม้ว่าจะไม่ถูกต้องตามหลักของวิทยาศาสตร์ว่าเป็นปีใหม่แบบจันทรคติอยู่ก็ตามขนบธรรมเนียม ขนบธรรมเนียม. วันขึ้นปีใหม่ของชาวเกาหลีโดยปกติจะเน้นเป็นวันหยุดครอบครัวแบบชาวตะวันออกที่มักใช้เวลาดังกล่าวเพื่อเดินทางกลับไปบ้านเกิดของตน เพื่อไปเยี่ยมครอบครัวและญาติๆของพวกเขาเพื่อทำพิธีบูชาบรรพบุรุษที่รู้จักกันในชื่อ ชารเย (차례) ชาวเกาหลีจำนวนมากแต่งกายด้วยชุดฮันบกสีสันงดงาม ส่วนต็อกกุก (떡국) ซึ่งเป็นซุปกับเค้กข้าว เป็นอาหารที่มักนำมาเสิร์ฟโดยทั่วไป ชาวเกาหลีจำนวนมากทำการต้อนรับปีใหม่ (ทั้งแบบตะวันตกและแบบจันทรคติ) โดยเดินทางไปยังชายฝั่งตะวันออกอย่างเช่นกังเนือง กับดองแฮ ในจังหวัดกังวอน ที่ซึ่งพวกเขามักจะเห็นแสงแรกอรุณรุ่งในวันขึ้นปีใหม่เกมพื้นบ้าน เกมพื้นบ้าน. มีเกมแบบประเพณีดั้งเดิมจำนวนมากที่มีความเกี่ยวข้องกับวันปีใหม่ของชาวเกาหลี อย่างเกมกระดานสำหรับครอบครัวที่มีชื่อว่า ยุนโนรี (윷놀이) ก็ยังเป็นกิจกรรมสันทนาการที่นิยมอยู่ และผู้ชายจะมีการเล่นว่าวรวมถึงการเล่น เชกีชากี (제기차기) ซึ่งเป็นเกมที่ใช้วัตถุขนาดเบาซึ่งห่อคลุมด้วยกระดาษหรือผ้า และจากนั้นนำมาเตะเล่นกันเหมือนฟุตแบ็กที่เป็นบอลผ้าขนาดเล็ก ในขณะที่ผู้หญิงหรือเด็กผู้หญิงอาจจะมีการเล่น นอลตวีกี (널뛰기), เกมกระโดดบนไม้กระดานหกที่เรียกว่า ชีโซ (시소) ขณะที่เด็กปั่น แพงงี (팽이)การทักทาย การทักทาย. จากการที่ผู้คนต่างมีความต้องการความเจริญรุ่งเรืองและมีโชค คำอวยพรในวันปีใหม่จึงมีความว่า "แซแฮ พก มานี พาดือเซโย" (새해 복 많이 받으세요) อันเป็นการให้พรต่อบิดามารดาเพื่อให้ท่านเหล่านั้นมีความสุขในช่วงปีใหม่</doc>
