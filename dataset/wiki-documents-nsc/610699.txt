<doc id="610699" url="https://th.wikipedia.org/wiki?curid=610699" title="สกุลเดสโมพุนชัส">สกุลเดสโมพุนชัส สกุลเดสโมพุนชัส () เป็นสกุลของปลาน้ำจืดขนาดเล็กสกุลหนึ่ง ในวงศ์ปลาตะเพียน (Cyprinidae) ใช้ชื่อสกุลว่า Desmopuntius (/เดส-โม-พุน-ชัส/) คำว่า Desmopuntius มาจากภาษากรีกคำว่า δεσμωτες (desmotes) แปลว่า "นักโทษ" หรือ "เชลย" และคำว่า Puntius ซึ่งเป็นชื่อสกุลเก่า มีความหมายถึง ลวดลายบนตัวปลาที่เหมือนชุดนักโทษ มีลักษณะเด่นทางกายภาค คือ ขอบด้านท้ายของก้านครีบแข็งที่ครีบหลังเป็นซี่จักร ริมฝีปากบาง มีหนวดสองคู่เห็นชัดเจน เกล็ดในแนวข้างลำตัวมีท่อเรียงกันสมบูรณ์ถึงฐานครีบหางจำนวนระหว่าง 25-27 เกล็ดการจำแนก การจำแนก. จำแนกออกได้เป็น 8 ชนิด- Desmopuntius endecanalis - Desmopuntius foerschi - Desmopuntius gemellus - Desmopuntius hexazona (ปลาเสือหกขีด) - Desmopuntius johorensis (ปลาตะเพียนลาย) - Desmopuntius pentazona (ปลาเสือห้าขีด) - Desmopuntius rhomboocellatus (ปลาตะเพียนหยดน้ำ) - Desmopuntius trifasciatus</doc>
