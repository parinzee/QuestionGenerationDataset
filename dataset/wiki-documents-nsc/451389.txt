<doc id="451389" url="https://th.wikipedia.org/wiki?curid=451389" title="สหพรรคประชาชนซาราวะก์">สหพรรคประชาชนซาราวะก์ สหพรรคประชาชนซาราวะก์ (; ; ) เป็นพรรคขนาดเล็กของแนวร่วมที่สามหรือบารีซันตีกะ ที่ตั้งขึ้นเมื่อ พ.ศ. 2519 ซึ่งประกอบด้วยสมาชิกอีก 2 พรรคคือพรรคแห่งชาติซาราวะก์และสหพรรคมรดกของประชาชนพื้นเมือง กลุ่มพันธมิตรนี้ได้เป็นรัฐบาลในรัฐซาราวะก์อย่างต่อเนื่อง และเป็นสมาชิกของบารีซันนาซีโยนัลหรือแนวร่วมแห่งชาติด้วย พรรคนี้ก่อตั้งเมื่อ พ.ศ. 2502 เพื่อเข้าร่วมการเลือกตั้งระดับเทศบาลในกูชิง ก่อนที่จะมีการเสนอให้ซาราวะก์รวมเข้ากับมาเลเซีย กลุ่มผู้ก่อตั้งเป็นนักธุรกิจเชื้อสายจีนที่นิยมนโยบายสังคมนิยม สมาชิกส่วนใหญ่ของพรรคในระยะแรกเป็นกลุ่มที่นิยมคอมมิวนิสต์ในซาราวะก์ สมาชิกอาวุโสบางคนได้ข้ามแดนไปยังกาลิมันตันเพื่อต่อต้านรัฐบาลซาราวะก์ด้วยอาวุธ ชุมชนชาวจีนในซาราวะก์ที่นิยมคอมมิวนิสต์เคยใช้พรรคนี้เป็นเครื่องมือในการต่อต้านการรวมซาราวะก์เข้ากับมาเลเซีย ในราว พ.ศ. 2503 พรรคได้ต่อต้านการจัดตั้งมาเลเซีย พรรคได้ร่วมมือกับพรรคประชาชนบรูไน พรรคแห่งชาติปาซก โมโมฆุน ในการยื่นเรื่องต่อสหประชาชาติว่าบอร์เนียวเหนือมีสิทธิ์ในการปกครองตนเองและมีความแตกต่างจากมลายา แต่ล้มเหลว ตั้งแต่ราว พ.ศ. 2513 เป็นต้นมา พรรคเริ่มหันมาร่วมมือกับรัฐบาลของสหพันธรัฐ โดยร่วมก่อตั้งแนวร่วมแห่งชาติ ผู้สนับสนุนพรรคส่วนใหญ่เป็นชาวจีน อองกุยฮุย ผู้ก่อตั้งพรรคเสียชีวิตเมื่อเดือนเมษายน พ.ศ. 2543 อนาคตของพรรคนี้ยังไม่แน่นอนเพราะไม่ประสบความสำเร็จในการเลือกตั้งในรัฐซาราวะก์เมื่อ พ.ศ. 2554 หัวหน้าพรรคคนปัจจุบันคือ ดาโต๊ะ ปาติงงี ตัน ศรี จอร์จ ชาน ฮง นัม ซึ่งเป็นรองมุขมนตรีของซาราวะก์</doc>
