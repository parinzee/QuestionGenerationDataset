<doc id="33854" url="https://th.wikipedia.org/wiki?curid=33854" title="มหาวิทยาลัยโอไฮโอสเตต">มหาวิทยาลัยโอไฮโอสเตต มหาวิทยาลัยโอไฮโอสเตต () เป็นมหาวิทยาลัยรัฐในสหรัฐอเมริกา ที่มุ่งเน้นการวิจัย ตั้งอยู่ที่เมืองโคลัมบัสอันเป็นเมืองหลวงของรัฐโอไฮโอ ก่อตั้งในปี พ.ศ. 2413 ในปี พ.ศ. 2553 มีนักศึกษาปริญญาบัณฑิต 38,479 คน (วิทยาเขตโคลัมบัส) , 46,690 คน (วิทยาเขตทั้งหมด) นักศึกษาระดับบัณฑิตศึกษา 13,341 คน(วิทยาเขตโคลัมบัส), 13,657 คน (วิทยาเขตทั้งหมด) และ จำนวนบุคลากรเต็มเวลา 5,584 (บุคลากรทางด้านการศึกษา), 21,693 (บุคลากรที่ไม่ใช่ทางด้านการศึกษาไม่นับนักเรียน) ซึ่งนับเป็นมหาวิทยาลัยที่มีนักศึกษามากเป็นอันดับ 1 ของสหรัฐอเมริกาในปีการศึกษา 2549, 2550, และ 2551 มหาวิทยาลัยโอไฮโอสเตตตั้งอยู่บนพื้นที่ 14.04 ตารางกิโลเมตร ซึ่งจัดว่าเป็นมหาวิทยาลัยที่มีพื้นที่ที่มากที่สุดแห่งหนึ่งในสหรัฐอเมริกา ที่ตั้งของมหาวิทยาลัยห่างจากใจกลางเมืองโคลัมบัสเพียง 4 กิโลเมตร มหาวิทยาลัยมีงบประมาณประจำปีประมาณ 2 พันล้านเหรียนสหรัฐต่อปี มหาวิทยาลัยโอไฮโอสเตตจัดอยู่ในกลุ่มบิ๊กเทน ซึ่งเป็นกลุ่มมหาวิทยาลัยที่มีความเป็นเลิศทางด้านการศึกษาที่สุดของรัฐต่าง ๆ ในแถบมิดเวสต์ ปัจจุบันมหาวิทยาลัยโอไฮโอสเตตได้รับการจัดอันดับโดย US News & World Report ในลำดับที่ 55 ของโลก และ Washington Weekly จัดให้มหาวิทยาลัยโอไฮโอสเตตอยู่ในลำดับที่ 12 ในสหรัฐอเมริกาศิษย์เก่าที่มีชื่อเสียงศิษย์เก่าที่มีชื่อเสียง. - แจ็ก นิคคลอส (Jack Nicklaus) นักกอล์ฟชาวอเมริกา - พอล ฟลอรี (Paul Flory) นักเคมีได้รับรางวัลโนเบลปี ค.ศ. 1974 - วิลเลียม ฟาวเลอร์ (William Fowler) นักฟิสิกส์ได้รับรางวัลโนเบลปี ค.ศ. 1983 - แมรี โอลิเวอร์ (Mary Oliver) กวี รางวัลพูลิตเซอร์ ค.ศ. 1984 - จูดิธ มิลเลอร์ (Judith Miller) รางวัลพูลิตเซอร์ ค.ศ. 2002 - รอย ลิคเทนสไตน์ (Roy Lichtenstein) ศิลปิน - แลร์รี แซงเจอร์ (Larry Sanger) ผู้ร่วมก่อตั้งวิกิพีเดีย - ไมค์ เบลส์ (Mike Bales) นักกีฬาฮอกกี้น้ำแข็งระดับอาชีพชาวแคนาดา - พุทธิพงษ์ ปุณณกันต์ รองผู้ว่าราชการกรุงเทพ - ดุสิต นนทะนาคร อดีตประธานสภาหอการค้าไทย ประธานหอการค้าไทย - ศาสตราจารย์ ดร.สุวิมล ว่องวาณิช เมธีวิจัยอาวุโส สกว. นักวิจัยดีเด่นแห่งชาติ สาขาการศึกษา ภาควิชาวิจัยและจิตวิทยาการศึกษา คณะครุศาสตร์ จุฬาลงกรณ์มหาวิทยาลัย - รองศาสตราจารย์ ดร.วิมลรัตน์ สุนทรโรจน์ ผู้เชี่ยวชาญด้านการสอนภาษาไทย มหาวิทยาลัยมหาสารคาม</doc>
