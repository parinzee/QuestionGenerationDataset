<doc id="62031" url="https://th.wikipedia.org/wiki?curid=62031" title="สมชาย อาสนจินดา">สมชาย อาสนจินดา สมชาย อาสนจินดา หรือ ส. อาสนจินดา (16 พฤศจิกายน พ.ศ. 2464 – 19 กันยายน พ.ศ. 2536) เป็นนักแสดง นักหนังสือพิมพ์ นักเขียนบท ผู้กำกับการแสดง และผู้อำนวยการสร้างภาพยนตร์ชายชาวไทย เป็นผู้บุกเบิกวงการละครเวที ละครโทรทัศน์ และภาพยนตร์ไทย เป็นเวลากว่า 50 ปี ได้รับการเชิดชูเกียรติเป็นศิลปินแห่งชาติ สาขาศิลปะการแสดง (ละครเวที ภาพยนตร์ และละครโทรทัศน์) ประจำปี พ.ศ. 2533ประวัติ ประวัติ. ส. อาสนจินดา เกิดที่กรุงเทพมหานคร เติบโตที่เชียงใหม่ โดยติดตามพระยาอนุบาลพายัพกิจ (ปุ่น อาสนจินดา) ปลัดมณฑลประจำจังหวัดเชียงใหม่ ระหว่าง พ.ศ. 2471-2481 (ปัจจุบันคือตำแหน่ง ผู้ว่าราชการจังหวัด) ซึ่งมีศักดิ์เป็นลุง จบชั้นมัธยม 6 จากโรงเรียนสวนกุหลาบวิทยาลัย และมัธยม 8 จากโรงเรียนปรินส์รอยแยลส์วิทยาลัย ส. อาสนจินดาสมรสกับ สมใจ เศวตศิลา (ตุ๊) บุตรีของพระยาวันพฤกษ์พิจารณ์ (ทองคำ เศวตศิลา) ซึ่งเป็นน้องสาวต่างมารดาของพลอากาศเอกสิทธิ เศวตศิลา องคมนตรี เมื่อ พ.ศ. 2493 มีบุตร 7 คนนักหนังสือพิมพ์ นักหนังสือพิมพ์. เริ่มงานเป็นครูสอนหนังสือที่โรงเรียนอำนวยศิลป์ แล้วไปรับราชการที่จังหวัดเชียงรายเป็นเสมียนสหกรณ์ เวลาว่างตอนกลางคืน เขียนเรื่องสั้นส่งหนังสือ "สุภาพบุรุษ-ประชามิตร" ซึ่งจัดทำโดย วิตต์ สุทธเสถียร กุหลาบ สายประดิษฐ์ มาลัย ชูพินิจ และโชติ แพร่พันธุ์ เรื่องสั้นเรื่องแรกชื่อ "ชีวิตในภาพวาดอันเลอะเลือนของข้าพเจ้า " ได้ตีพิมพ์เป็นเรื่องเอกประจำฉบับ และได้รับการชักชวนให้มาทำงานหนังสือพิมพ์ จึงลาออกจากราชการ และเริ่มงานหนังสือพิมพ์ "บางกอกรายวัน" ร่วมงานกับ อิศรา อมันตกุล เสนีย์ เสาวพงศ์ อุษณา เพลิงธรรม ประหยัด ศ. นาคะนาท แต่ไม่นานก็เลิกกิจการ จึงย้ายไปอยู่หนังสือพิมพ์นวนิยายรายวัน "วันจันทร์" รับหน้าที่เป็นบรรณาธิการผู้พิมพ์โฆษณา ตีพิมพ์ได้สามเดือนก็ขาดทุนจนเลิกกิจการ เมื่อตกงานได้ไปอาศัยวัดมหรรณพารามอยู่ จนกระทั่งเกิดรัฐประหาร 8 พฤศจิกายน พ.ศ. 2490 นำโดย พล.ท.ผิน ชุณหะวัณ ก็ได้รับการชักชวนให้เป็นบรรณาธิการหนังสือพิมพ์รายวัน ที่ได้รับการสนับสนุนจากคณะรัฐประหาร ชื่อ "8 พฤศจิ" จนกระทั่งคณะรัฐประหารได้จับกุมนักหนังสือพิมพ์เกือบ 20 คนไปคุมขัง รวมทั้ง อิศรา อมันตกุล หัวหน้ากองบรรณาธิการหนังสือพิมพ์ "เอกราช" ที่นับถือเป็นการส่วนตัว จึงใช้บทบรรณาธิการเขียนโจมตี จอมพล ป. พิบูลสงคราม นายกรัฐมนตรีอย่างรุนแรง และประกาศลาออก โดยขึ้นหัวข่าวหนังสือพิมพ์ เพื่อไม่ให้ผู้ร่วมงานต้องเดือดร้อน เหลือเพียงงานเขียนเรื่องสั้นหาเลี้ยงชีพนักแสดง นักแสดง. เริ่มเข้าสู่วงการแสดงในปี พ.ศ. 2492 หลังจากตกงานหนังสือพิมพ์ โดยรับบทเป็น "หม่อมเจ้านิรันดร์ฤทธิ์ธำรง" พระเอกละครเวทีเรื่อง "ดรรชนีนาง " ของศักดิ์เกษม หุตาคม (อิงอร) แทนสุรสิทธิ์ สัตยวงศ์ พระเอกเดิมที่ถอนตัวกะทันหัน ละครเวทีประสบความสำเร็จ และสร้างชื่อเสียงในฐานะนักแสดงในวงการบันเทิงนับแต่นั้นนักสร้างภาพยนตร์ นักสร้างภาพยนตร์. ส. อาสนจินดาเป็นทั้งผู้ประพันธ์ และ ผู้กำกับการแสดงยุคหนังไทย 16 มม.ที่มีเอกลักษณ์โดดเด่น มีโรงถ่ายทำ ส.อาสนจินดาภาพยนตร์ ที่เชิงสะพานท่าพระ ย่านฝั่งธนบุรี เจ้าของความคิดแปลกใหม่ทันยุค ในช่วงทศวรรษ 2500-2520 กับฉายา "เชือกกล้วยกางเกงแดง " จากตัวละครยอดนิยมแนวบู๊นักเลงชุด หนึ่งต่อเจ็ด และ เจ็ดประจัญบาน ซึ่งมีภาคต่อตามมาอีกหลายครั้ง, หนังไทยแนววิทยาศาสตร์สืบสวนกับยานดำน้ำล้ำยุค กระเบนธง ที่ได้แรงบันดาลใจจากยานสติงเรย์ (Stingray) หนังหุ่นชักแนวผจญภัยทางทีวียุค '60 จนถึงจินตนิยายอภินิหารพื้นบ้านไทยที่ผู้แต่งชื่นชอบมากที่สุด ลูกสาวพระอาทิตย์ เป็นต้น ทุกเรื่องประสบความสำเร็จทำรายได้ มีผู้ชมคับคั่ง เขาเสียชีวิตเมื่อวันที่ 19 กันยายน พ.ศ. 2536 ด้วยโรคถุงลมโป่งพอง เนื่องจากการสูบบุหรี่ผลงานกำกับภาพยนตร์ผลงาน. กำกับภาพยนตร์. - ทุรบุรุษทุย (2500) - สุภาพบุรุษสลึมสลือ (2500) - ม่วยจ๋า (2501) - หนึ่งต่อเจ็ด (2501) - ยอดชาย (2501) - เจ็ดสิงห์สมุทร (2502) - ภูติเหลือง (2502) - ฝ่ามรสุม (2502) - มัจจุราชประกาสิต (2502) - สิบสองนักสู้ (2502) - ฟูแมนจู (2503) - สุรีรัตน์ล่องหน (2504) - หมู่กล้าตาย (2504) - นันทาวดี (2505) - เจ็ดประจัญบาน (2506) - เขี้ยวพิษ (2506) - เก้ามหากาฬ (2507) - จ้าวพยัคฆ์ (2507) - มงกุฎเพชร (2508) - สุภาพบุรุษนักเลง (2508) - หนึ่งในสยาม (2508) - เกียรติศักดิ์ทหารเสือ (2508) - น้ำเพชร (2508) - น้องนุช (2508) - ชุมทางเขาชุมทอง (2508) - น้ำผึ้งป่า (2508) - อรัญญิก (2508) - ลูกของแม่ (2508) - แม่ยอดชีวิต (2509) - หงส์เหิร (2509) - ชุมทางหาดใหญ่ (2509) - จอมประจัญบาน (2509) - น้ำค้าง (2509) - จามเทวี (2509) - ปีศาจดำ (2509) - แก้วกลางสลัม (2509) - มือนาง (2509)- 4 สมิง (2509) - ดรุณีสีเลือด (2509) - กระเบนธง (2509) - มนุษย์ทองคำ (2510) - เหล็กเพชร (2510) - ป้อมปืนตาพระยา (2511) - ที่รักจ๋า (2511) - ขุนตาล (2512) - นางละคร (2512) - ไอ้เปีย (2512) - ตาลเดี่ยว (2512) - ลูกสาวพระอาทิตย์ (2512) - หวานใจ (2513) - ไอ้สู้ (2513) - ทุ่งมหาราช (2513) - จอมบึง (2513) - เพชรพระอุมา (2514) - ดอกดิน (2514) - คนใจเพชร (2514) - กระท่อมปรีดา (2515) - หนองบัวแดง (2516) - เจ้าปลิวสิงห์สุพรรณ (2516) - อย่ารักฉัน (2517) - ผู้ดีเถื่อน (2517) - โสมสลัว (2517) - แผ่นดินของเรา (2519) - หนึ่งต่อเจ็ด (2520) - ความรักไม่มีขาย (2520) - อินทรีแดง ตอนพรายมหากาฬ (2523) - ดอกฟ้าและโดมผู้จองหอง (2524) - ศรีธนญชัย (2524) - กำแพงหัวใจ (2524) - แผ่นดินต้องสู้ (2524) - เกียรติศักดิ์ทหารเสือ (2526) - ไอ้หม่าลูกแม่ (2527) - เสือลากหาง (2527)ภาพยนตร์ภาพยนตร์. - ทุรบุรุษทุย (2500) - สาปสวรรค์ (2500) - สุภาพบุรุษสลึมสลือ (2500) - ทหารเสือกรมหลวงชุมพร (2501) - หนึ่งต่อเจ็ด (2501) รับบท จ่าดับ จำเปาะ - เจ็ดสิงห์สมุทร (2502) - มัจจุราชประกาสิต (2502) - สิบสองนักสู้ (2502) - เรือนแพ (2504) รับบท เจน - มือปืนสติเฟื่อง (2504) - วายร้ายตลาดเก่า (2504) - นันทาวดี (2505) - เจ็ดประจัญบาน (2506) รับบท จ่าดับ จำเปาะ - เทพบุตรนักเลง (2508) - สุภาพบุรุษนักเลง (2508) - ครุฑเพชร (2508) - ผู้ใหญ่ลี (2508) - วังเสือ (2508) - เกียรติศักดิ์ทหารเสือ (2508) - ค่ายบางระจัน (2508) - แม่ยอดชีวิต (2509) - ลมหนาว (2509) - จอมประจัญบาน (2509) - กระเบนธง (2509) - เหนือเพชฌฆาต (2510) - ไอ้เปีย (2512) - ลูกสาวพระอาทิตย์ (2512) - แม่ย่านาง (2513) - ข้าชื่อจ่าแผน (2514) - รอยแค้น (2515) - ภูกระดึง (2516) - มือปืนพ่อลูกอ่อน (2518) - หัวใจราชสีห์ (2518) - มาหยารัศมี (2518) - แผ่นดินของเรา (2519) - แผลเก่า (2520) - เกวียนหัก (2521) รับบท ตาแอบ - เลือดทมิฬ (2522) - สุดห้ามใจรัก (2522) - เลือดสุพรรณ (2522) - รอยไถ (2522) - หนุ่มบ้านนา สาวนาเกลือ (2523) รับบท แทน - อุกาฟ้าเหลือง (2523) รับบท เฒ่าหลัก - พ่อจ๋า (2523) - คลื่นเสน่หา (2523) - อีพริ้ง คนเริงเมือง (2523) รับบท หลวงเสนาะ - นายอำเภอคนใหม่ (2523)- ไข่ลูกเขย (2524) - ศรีธนญชัย (2524) - ไอ้ค่อม (2524) - สามเสือสุพรรณ (2524) - แผ่นดินต้องสู้ (2524) - สายสวาทยังไม่สิ้น (2525) - ดวงตาสวรรค์ (2525) - นายอำเภอไข่ดาว (2525) - ขุนแผน ตอนปราบจระเข้เถรขวาด (2525) - รักข้ามรั้ว (2525) - ไอ้หนุ่มรถไถ่ (2525) - รักที่ต้องรอ (2525) - สาวจอมกวน (2525) - นิจ (2526) รับบท เจ้าคุณสุรแสนสงคราม - หนูเป็นสาวแล้ว (2526) รับบท บุญทิ้ง - สาวแดดเดียว (2526) - เลขาคนใหม่ (2526) - พยัคฆ์ยี่เก (2526) - น.ส. เย็นฤดี (2526) - เจ้าสาวเงินล้าน (2526) - กำนันสาว (2526) รับบท กำนันเล็ก - ดรุณี 9 ล้าน (2526) - รักที่ต้องรอ (2527) - แม่มะนาวหวาน (2527) - สาวนาสั่งแฟน (2527) - อาจารย์เด๋อเจอพุ่มพวง (2527) - ผ่าโลกบันเทิง (2527) - 10 คงกระพัน (2527) - ไอ้หนุ่มรถอีแต๋น (2527) - ทับทิมโทน (2528) - นางฟ้ากับซาตาน (2528) - สามเณรใจสิงห์ (2528) - ตำรวจบ้าน (2528) - เขยบ้านนอก (2528) - นางเสือดาว (2528) - หยุดโลกเพื่อเธอ (2528) รับบท เจ้าคำแสง - สามล้อซี 5 (2528) รับบท ทองก้อน - ครูสมศรี (2529) รับบท ครูใหญ่ - ลูกสาวเถ้าแก่เฮง (2529) - แด่คุณครูด้วยหัวใจ (2529) - เจ้าสาวมะลิซ้อน (2529) - วันนี้ยังมีรัก (2529) - บ้าน (2530) - อย่าบอกว่าเธอบาป (2530) - ปรารถนาแห่งหัวใจ (2530) - ทายาทคนใหม่ (2531) - ซอสามสาย (2531) - แอบฝัน (2531) - บุญชู 2 น้องใหม่ (2532) รับบท มหาแจ่ม - แม่เบี้ย (2532) รับบท ลุงทิม - บุญชู 5 เนื้อหอม (2533) รับบท มหาแจ่ม - เล่นกับไฟ (2533) - บุญชู 7 รักเธอคนเดียวตลอดกาลใครอย่าแตะ (2536) รับบท มหาแจ่ม - ปีหนึ่งเพื่อนกันและวันอัศจรรย์ของผม (2536) - อำแดงเหมือนกับนายริด (2537) รับบท สมภาร - มาดามยี่หุบ ภาค 2 (2537) - ฉลุยหิน คนไข่สุดขอบโลก (2538) รับบท บ๊อกละครโทรทัศน์ละครโทรทัศน์. - ลูกทาส (2521) ช่อง 3 - ขุนศึกมหาราช (2522) ช่อง 5 - สี่แผ่นดิน (2523) ช่อง 5 - ไฟรัก ไฟพยาบาท (2524) ช่อง 3 - สลักจิต (2524) ช่อง 3 - มายาสีเงิน (2524) ช่อง 3 - ข้างหลังภาพ (2524) ช่อง 5 - หลง (2524) ช่อง 9 - จดหมายจากเมืองไทย (2525) ช่อง 7 - ปราสาทมืด (2525) ช่อง 5 - ลุงคำ (2525) ช่อง 7 - คนเดินดิน (2526) ช่อง 9 - พ่อปลาไหล (2526) ช่อง 3 - ทัดดาวบุษยา (2527) ช่อง 5 - ขยะเปื้อนทอง (2527) ช่อง 9 - ขมิ้นกับปูน (2527) ช่อง 9 - คำพิพากษา (2528) ช่อง 3 - กตัญญูพิศวาส (2528) ช่อง 3 - ระนาดเอก (2528) ช่อง 7 - พรายนางแก้ว (2529) ช่อง 3 - ทองพลุและสหาย (2529) ช่อง 9 - สื่อรักภูติน้อย (2530) ช่อง 5 - เจ้าหญิงขันทอง (2530) ช่อง 3 - มหาเวสสันดรชาดก (2530) ช่อง 5 - ในม่านเมฆ (2530) ช่อง 9 - เล็บครุฑ (2530) ช่อง 5- พินัยกรรมมรณะ (2531) ช่อง 3 - เวิ้งระกำ (2531) ช่อง 7 - ตะรุเตา (2531) ช่อง 7 - เกมกามเทพ (2531) ช่อง 3 - คนเริงเมือง (2531) ช่อง 3 - สามีตีตรา (2531) ช่อง 3 - ระบำไฟ (2531) ช่อง 3 - ผู้ชนะสิบทิศ (2532) ช่อง 3 - สายลับสองหน้า (2532) ช่อง 7 - สมองของเฒ่าสุข (2532) ช่อง 9 - ผู้พิชิตมัจจุราช (2532) ช่อง 3 - กตัญญูประกาศิต (2533) ช่อง 3 - ตะกายดาว ตอน น้ำตาดาว (2533) ช่อง 9 รับเชิญ - พิษสวาท (2534) ช่อง 5 - ชลาลัย (2534) ช่อง 5 - แก้วขนเหล็ก (2534) ช่อง 3 - แม่ผัวมหาภัยกับสะใภ้สารพัดพิษ (2534) ช่อง 5 รับเชิญ - วนิดา (2534) ช่อง 3 - ลิขิตพิศวาส (2534) ช่อง 9 - ผู้การเรือเร่ (2534) ช่อง 5 - แม่เบี้ย (2534) ช่อง 7 - บ่วง (2535) ช่อง 3 - เณรน้อย (2535) ช่อง 3 - ถ่านเก่าไฟใหม่ (2535) ช่อง 3 - ไฟรักอสูร (2535) ช่อง 3 รับเชิญ - อยู่กับก๋ง (2536) ช่อง 3รางวัล</doc>
