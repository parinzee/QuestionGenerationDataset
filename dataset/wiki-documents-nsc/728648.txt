<doc id="728648" url="https://th.wikipedia.org/wiki?curid=728648" title="บูร์ฮานุดดีน รับบานี">บูร์ฮานุดดีน รับบานี บูร์ฮานุดดีน รับบานี (; , 20 กันยายน ค.ศ. 1940 – 20 กันยายน ค.ศ. 2011) เป็นนักการเมืองชาวอัฟกานิสถาน เป็นประธานาธิบดีอัฟกานิสถานระหว่างปี ค.ศ. 1992-1996 รับบานีเกิดที่จังหวัดบาดัคชานในครอบครัวชาวทาจิกที่พูดภาษาเปอร์เซีย เมื่อปี ค.ศ. 1940 เขาเรียนด้านเทววิทยาและกฎหมายที่มหาวิทยาลัยคาบูล และเป็นศาสตราจารย์ที่นั่นด้วยวัย 23 ปี ก่อนจะไปเรียนต่อด้านปรัชญาที่อียิปต์ รับบานีเป็นชาวอัฟกานิสถานคนแรก ๆ ที่แปลงานของซัยยิด กุฏบ์เป็นภาษาเปอร์เซีย หลังจากนั้นเขาก็กลับมาทำงานที่มหาวิทยาลัยคาบูล ในช่วงสงครามโซเวียตในอัฟกานิสถาน รับบานีเป็นผู้หนึ่งที่ก่อตั้งกลุ่มมุญาฮิดีนเพื่อต่อสู้กับฝ่ายคอมมิวนิสต์ และขึ้นเป็นประธานาธิบดีหลังจากรัฐบาลคอมมิวนิสต์ล่มสลาย จนถึง ค.ศ. 1996 เมื่อกลุ่มตอลิบานยึดกรุงคาบูลได้ รับบานีและผู้สนับสนุนได้ถอยร่นไปทางเหนือและต่อสู้ในนาม "แนวร่วมอิสลามเพื่อการปลดปล่อยอัฟกานิสถาน" จวบจนรัฐบาลตอลิบานถูกโค่นล้มโดยสหรัฐอเมริกาและชาติพันธมิตร ต่อมารับบานีดำรงตำแหน่งประธานาธิบดีชั่วคราว และเป็นประธานสภาเพื่อสันติภาพ จนกระทั่งเสียชีวิตในปี ค.ศ. 2011 จากการถูกระเบิดฆ่าตัวตาย</doc>
