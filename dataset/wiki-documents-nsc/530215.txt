<doc id="530215" url="https://th.wikipedia.org/wiki?curid=530215" title="โฟล์กสวาเกน อมาร็อก">โฟล์กสวาเกน อมาร็อก โฟล์กสวาเกน อมาร็อก () เป็นรถกระบะขนาดกลาง (Mid-Size Pickup) ที่ผลิตโดยโฟล์กสวาเกน และเป็นรถกระบะรุ่นแรกของโฟล์กสวาเกนที่พัฒนาขึ้นเอง เริ่มผลิตเมื่อปี พ.ศ. 2552 ในช่วงแรกเวอร์ชันต้นแบบใช้ชื่อว่า Robust Pick-Up มีตัวถัง 2 แบบคือรถกระบะ 2 ประตูแบบ Single Cab ซึ่งเป็นรถกระบะแบบ 2 ประตู แต่ไม่มีแค็บ และรถกระบะ 4 ประตู โดยไม่มีรุ่น 2 ประตูแบบมีแค็บแต่อย่างใด เครื่องยนต์จะเป็นเครื่องยนต์เบนซินและดีเซล 2.0 ลิตร ระบบขับเคลื่อนจะเป็นระบบขับเคลื่อนล้อหลัง และระบบขับเคลื่อนสี่ล้อ ระบบเกียร์เป็นเกียร์ธรรมดา 6 สปีด และเกียร์อัตโนมัติ 8 สปีด มีฐานการประกอบที่ประเทศอาร์เจนตินาและเยอรมนี ในประเทศไทย ในอดีตเคยมีข่าวลือว่า Volkswagen Group จะเข้ามาลงทุนในประเทศไทย เพื่อบุกตลาดรถยนต์นั่งขนาดเล็ก ร่วมกับ Suzuki พันธมิตรรายหนึ่งของโฟล์กสวาเกน ซึ่งผลิตรถยนต์เช่นเดียวกัน และบุกตลาดรถกระบะในไทยเช่นเดียวกัน โดยใช้โฟล์กสวาเกน อมาร็อก และเพื่อบุกตลาดโลกเช่นเดียวกัน แต่ถ้าโฟล์กสวาเกนจะตั้งโรงงานในไทยก็ต้องลงทุนมหาศาล เพราะแทบจะไม่มีซัพพลายเออร์ผลิตชิ้นส่วนเพื่อนำมาประกอบรถยนต์ในไทย เรียกได้ว่าต้องเริ่มต้นทุกอย่างใหม่ทั้งหมด เช่นเดียวกับครั้งที่ GM และ BMW มาตั้งโรงงานในไทยเมื่อสิบกว่าปีก่อน โฟล์กสวาเกนจึงไปเยี่ยมชมโรงงาน Auto Alliance Thailand ที่ระยอง ซึ่งเป็นโรงงานที่ประกอบมาสด้าและฟอร์ด เขาก็เปิดให้ดูเฉพาะไลน์ผลิตรถยนต์นั่ง ส่วนไลน์ผลิตรถกระบะยังต้องปิดเอาไว้ก่อน เนื่องจากอยู่ระหว่างเตรียมงานประกอบ Mazda BT-50 Pro และ Ford Ranger ใหม่และยังไม่เสร็จสิ้น จนในที่สุดโฟล์กสวาเกนกรุ๊ปก็ยังไม่ได้เข้ามาลงทุนในไทยและอาเซียนสักที แต่ในปัจจุบัน บริษัท ไทยยานยนตร์ จำกัด ซึ่งเป็นผู้นำเข้าและจัดจำหน่ายโฟล์กสวาเกนในประเทศไทย ซึ่งแยกตัวออกมาจากยนตรกิจแล้วเรียบร้อย แต่ยังคงเป็นบริษัทในเครือของยนตรกิจ นำเข้าโฟล์กสวาเกน อมาร็อก เข้ามาจำหน่ายในประเทศไทยแล้วเมื่อปี พ.ศ. 2556 เป็นรุ่นเครื่องยนต์ดีเซล 2.0 ลิตร 177 แรงม้า ระบบเกียร์อัตโนมัติ ZF 8 สปีด เป็นครั้งแรกที่มีการนำเทคโนโลยีจากรถระดับหรูมาใช้ในรถกระบะ ใช้ระบบขับเคลื่อนสี่ล้อ ราคาขายอยู่ที่ 1.8 ล้านบาท สำหรับการวางตำแหน่งการตลาด คือการจับกลุ่มลูกค้าระดับ B+ ซึ่งชื่นชอบกิจกรรมที่ท้าทาย และครอบครัวยุคใหม่ที่ให้ความสำคัญกับไลฟ์สไตล์ในวันหยุดสุดสัปดาห์ และสร้างภาพลักษณ์ให้อมาร็อกเป็นรถกระบะขับเคลื่อนสี่ล้อระดับหรูจากยุโรป ทำให้ไม่มีคู่แข่งโดยตรง</doc>
