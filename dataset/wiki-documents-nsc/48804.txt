<doc id="48804" url="https://th.wikipedia.org/wiki?curid=48804" title="ชาย ศิษย์ผล">ชาย ศิษย์ผล ชาย ศิษย์ผล สถิตการชก 16 ครั้ง ชนะ 10 (น็อค 7) แพ้ 6ประวัติ ประวัติ. ชายเป็นศิษย์ของ ผล พระประแดง สถิติการชกมวยสากลครั้งแรกของชายที่บันทึกไว้ใน Boxrec.com คือ ชกแพ้คะแนนเดวิด กุยกองยัง ที่กรุงเทพ เมื่อ 21 พฤศจิกายน พ.ศ. 2491 หลังจากนั้น ชายเดินทางไปชกที่สิงคโปร์เมื่อ พ.ศ. 2492 ชนะน็อค บอย การิม ยก 2 และไปชกที่ออสเตรเลียใน พ.ศ. 2493 ถึง 7 ครั้ง ชนะ 4 ครั้ง แพ้ 3 ครั้ง โดยที่ชกชนะนั้น ชนะน็อค โรด ปาร์ซัน ยก 8 จากนั้น ชนะน็อค มิกกี้ ฮิลล์ ยก 11 ชนะน็อคปาร์ซันอีกในยกที่ 9 และชนะน็อค อัลฟี เวบสเตอร์ ยก 7 จากนั้น ชายไปชกชนะน็อคเบบี้ แจ๊คสัน ยก 6 ที่สิงคโปร์ ต่อมา เมื่อ 2 ธันวาคม พ.ศ. 2493 ชายได้ชิงแชมป์ภาคตะวันออกไกลรุ่นฟลายเวทโดยเดินทางไปชกพร้อมกับผล พระประแดง โดยชายขึ้นชกก่อน แต่เป็นฝ่ายแพ้คะแนนแทนนี่ แคมโปไป ทำให้ชายเป็น นักมวยสากลชาวไทยคนแรกที่ได้ชิงแชมป์ระดับนานาชาติ ชายชกแก้มือกับแทมโปอีกครั้งที่กรุงเทพฯ เมื่อ 14 ตุลาคม พ.ศ. 2494 แต่ก็เป็นฝ่ายแพ้คะแนนแคมโปไปอีก ชายหยุดชกมวยไประยะหนึ่ง กลับมาชกอีกครั้งเมื่อ 10 กรกฎาคม พ.ศ. 2496 ที่สิงคโปร์ เป็นฝ่ายชนะแตก ซอนนี่ เชีย ยก 9 โดยเชียถูกชกจนเกิดแผลแตกที่น่ากลัวบนเปลือกตาขวา ชายขึ้นชกที่กรุงเทพฯ ชนะคะแนน จิมมี่ เปียร์เซ่ ในอีกสามเดือนต่อมา จากนั้นเดินทางไปสิงคโปร์ให้เชียแก้มือด้วยอีกครั้ง เมื่อเดือนเมษายน พ.ศ. 2497 ซึ่งชายเป็นฝ่ายชนะคะแนนไป ชายกลับมาชกที่กรุงเทพฯอีกพียงครั้งเดียว เมื่อ 2 พฤษภาคม พ.ศ. 2497 ชนะคะแนน เควิน เจมส์ จากนั้นก็ไม่ได้ขึ้นชกมวยอีกเลยเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์ภาคฯรุ่นฟลายเวทเมื่อ 1 ธ.ค. 2493 แพ้คะแนน แทนนี่ แคมโป (ฟิลิปปินส์) ที่มะนิลา ฟิลิปปินส์</doc>
