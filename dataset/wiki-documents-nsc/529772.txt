<doc id="529772" url="https://th.wikipedia.org/wiki?curid=529772" title="สมเด็จพระราชาธิบดีโบดวงแห่งเบลเยียม">สมเด็จพระราชาธิบดีโบดวงแห่งเบลเยียม สมเด็จพระราชาธิบดีโบดวงที่ 1 แห่งเบลเยียม ( , ; 7 กันยายน 1930 – 31 กรกฎาคม 1993) ทรงเป็นพระมหากษัตริย์แห่งราชอาณาจักรเบลเยียม หลังจากการสละราชสมบัติของพระราชบิดาในปีค.ศ. 1951 และทรงครองราชย์ยาวนานจนกระทั่งเสด็จสวรรคตในปีค.ศ. 1993 ซึ่งรวมเวลาทั้งสิ้น 42 ปี สมเด็จพระราชาธิบดีโบดวงเป็นพระราชโอรสองค์โตของสมเด็จพระเจ้าเลโอโปลด์ที่ 3 กับเจ้าหญิงอัสตริดแห่งสวีเดน พระองค์ทรงอภิเษกสมรสกับ โดน่า ฟาบิโอลา ทั้งสองพระองค์ไม่มีรัชทายาทด้วยกัน สมเด็จพระราชินีฟาบิโอลาเคยทรงครรภ์ถึงห้าครั้ง แต่ก็ทรงแท้งหมด หลังจากครองราชย์ได้ 42 ปี พระองค์ก็เสด็จสวรรคตด้วยภาวะหัวใจล้มเหลวเมื่อ 31 กรกฎาคม ค.ศ. 1993 เนื่องจากพระองค์ไม่มีรัชทายาท พระอนุชาของพระองค์จึงได้ครองราชบัลลังก์ต่อจากพระองค์เป็นสมเด็จพระราชาธิบดีอัลแบร์ที่ 2 แห่งเบลเยียม พระองค์ยังทรงเป็นพระญาติสนิทกับสมเด็จพระราชาธิบดีฮารัลด์ที่ 5 แห่งนอร์เวย์, เจ้าหญิงอัสตริดแห่งนอร์เวย์ และเจ้าหญิงรัญฮิลด์แห่งนอร์เวย์ พระนาม "โบดวง" นั้นเป็นการถอดคำสะกดจากพระนามในภาษาฝรั่งเศส "Baudouin" ซึ่งใช้กันเป็นหลักในการออกพระนามนอกประเทศเบลเยียม ซึ่งพระนามในภาษาดัตช์ คือ "โบดูอิน" ("Boudewijn") ซึ่งบางคราวจะพบเห็นการถอดพระนามเป็นภาษาอังกฤษว่า "Baldwin"ขึ้นครองราชย์ ขึ้นครองราชย์. สมเด็จพระราชาธิบดีโบดวงพระราชสมภพที่บรัสเซลส์ ประเทศเบลเยียม ในปีค.ศ. 1930 เป็นพระโอรสพระองค์ใหญ่ของเจ้าชายเลโอโปลด์ ดยุกแห่งบราบันต์กับเจ้าหญิงอัสตริดแห่งสวีเดน และพระราชบิดาเสด็จขึ้นครองราชย์เป็นพระมหากษัตริย์ในปีค.ศ. 1934 ต่อมามาพระราชมารดาเสด็จสวรรคตในปีค.ศ. 1935 ส่วนหนึ่งของความไม่พึงพอใจของประชาชนต่อสมเด็จพระเจ้าเลโอโปลด์ที่ 3 นั้นมาจากการอภิเษกสมรสครั้งที่สองของพระองค์ในปีค.ศ. 1941 กับมารี ลีเลียง เบลส์ สามัญชนชาวเบลเยียมที่โตในประเทศอังกฤษ ซึ่งต่อมาได้ออกพระนามเป็น "เจ้าหญิงแห่งเรธี" (Princess de Réthy) และนอกจากนี้ยังมีมูลเหตุสำคัญคือการตัดสินพระทัยยอมแพ้แก่กองทัพเยอรมันในสมัยสงครามโลกครั้งที่ 2 เมื่อประเทศเบลเยียมถูกรุกรานในปีค.ศ. 1940 ทำให้เกิดข้อสงสัยและวิพากษ์วิจารณ์ว่าทรงเลือกข้างเข้ากับฝ่ายเยอรมัน แต่อย่างไรก็ตามคณะกรรมการสอบสวนได้โต้แย้งการกล่าวหาพระองค์ในข้อหาว่าเป็นกบฏต่อราชอาณาจักรในภายหลังสงคราม ถึงแม้จะมีการลงเสียงประชามติสนับสนุนพระองค์ให้ยังคงเป็นพระมหากษัตริย์ต่อไป แต่ก็ทรงเลือกที่จะสละราชสมบัติเพื่อยุติสถานการณ์ความวุ่นวายทั้งหมดลง สมเด็จพระเจ้าเลโอโปลด์ที่ 3 ได้ทรงออกพระราชบัญญัติผ่านทางรัฐสภาเพื่อที่จะถ่ายโอนพระราชอำนาจของพระองค์ให้แก่พระราชโอรสพระองค์ใหญ่ ได้แก่ เจ้าชายโบดวง ซึ่งได้ทรงสาบานพระองค์ต่อหน้ารัฐสภาในฐานะ "พรินส์ รอยัล" (Prince Royal) เมื่อวันที่ 11 สิงหาคม ค.ศ. 1950 และต่อมาได้เสด็จขึ้นครองราชย์เป็นพระมหากษัตริย์พระองค์ที่ 5 แห่งชาวเบลเยียม หลังจากเข้าพิธีสาบานพระองค์ต่อหน้ารัฐสภาเมื่อวันที่ 17 กรกฎาคม ค.ศ. 1951 หนึ่งวันหลังจากการสละราชสมบัติของพระราชบิดาพระอิสริยยศพระอิสริยยศ. - 7 กันยายน ค.ศ. 1930 – 17 กุมภาพันธ์ ค.ศ. 1934: เคานท์แห่งแอโน (His Royal Highness The Count of Hainaut) - 17 กุมภาพันธ์ ค.ศ. 1934 – 10 สิงหาคม ค.ศ. 1950: ดยุกแห่งบราบันต์ (His Royal Highness The Duke of Brabant) - 10 สิงหาคม ค.ศ. 1950 – 17 กรกฎาคม ค.ศ. 1951: พรินซ์รอยัล ดยุคแห่งบราบันต์ (His Royal Highness The Prince Royal, Duke of Brabant) - 17 กรกฎาคม ค.ศ. 1951 – 31 กรกฎาคม ค.ศ. 1993: สมเด็จพระราชาธิบดีแห่งชาวเบลเยียม (His Majesty The King of the Belgians)เครื่องราชอิสริยาภรณ์เครื่องราชอิสริยาภรณ์เบลเยียมเครื่องราชอิสริยาภรณ์. เครื่องราชอิสริยาภรณ์เบลเยียม. - The Order of Leopold ชั้นประมุข (Grand Master) และชั้นสูงสุด (Grand Cordon) - The Order of African Star ชั้นประมุข (Grand Master) - The Royal Order of the Lion ชั้นประมุข (Grand Master) - The Order of the Crown ชั้นประมุข (Grand Master) - The Order of Leopold II ชั้นประมุข (Grand Master)เครื่องราชอิสริยาภรณ์ไทยเครื่องราชอิสริยาภรณ์ไทย. - เครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ (ม.จ.ก.) - เครื่องราชอิสริยาภรณ์จุลจอมเกล้า ชั้นปฐมจุลจอมเกล้าวิเศษ ฝ่ายหน้า (ป.จ.ว.)พงศาวลี</doc>
