<doc id="455304" url="https://th.wikipedia.org/wiki?curid=455304" title="สโมสรฟุตบอลปลวกแดง ระยอง ยูไนเต็ด">สโมสรฟุตบอลปลวกแดง ระยอง ยูไนเต็ด สโมสรฟุตบอลปลวกแดง ระยอง ยูไนเต็ด เป็นสโมสรฟุตบอลอาชีพในประเทศไทย มีสำนักงานใหญ่ตั้งอยู่ที่ตำบลปลวกแดง, อำเภอปลวกแดง จังหวัดระยอง ปัจจุบันลงแข่งขันในระดับไทยลีก 4ประวัติสโมสรก่อตั้ง ประวัติสโมสร. ก่อตั้ง. ปี พ.ศ. 2555 สโมสรฟุตบอลระยอง ยูไนเต็ด ได้ทำการซื้อสิทธิ์ขาดในการบริหารสโมสรต่อจาก สโมสรฟุตบอลปราจีนบุรี (ปราจีนบุรี เอฟซี) เพื่อลงแข่งขันในลีกภูมิภาค ดิวิชัน 2 ฤดูกาล 2555 (โซน กรุงเทพและปริมณฑล) ภายหลังจากที่สโมสรได้รับสิทธิในการบริหารทีม ได้แต่งตั้งให้ ประภาร นาคพงษ์ เป็นผู้ฝึกสอนคนแรก โดยในช่วงแรกสโมสรยังคงลงแข่งขันภายใต้ชื่อปราจีนบุรี เอฟซี ต่อมาในเดือนมีนาคม พ.ศ. 2555 ทางสโมสรได้ยื่นเรื่องต่อฝ่ายจัดการแข่งขันลีกภูมิภาค ดิวิชัน 2 ขอเปลี่ยนชื่อจากสโมสรจากเดิม ปราจีนบุรี เอฟซี เป็นสโมสรใหม่ ระยอง ยูไนเต็ด วันที่ 18 พฤษภาคม 2555 คณะกรรมการจัดการแข่งขัน มีมติความเห็นชอบในการเปลี่ยนชื่อสโมสรจาก ปราจีนบุรี เอฟซี เป็น สโมสรฟุตบอลระยอง ยูไนเต็ด และลงแข่งขันภายใต้ชื่อระยอง ยูไนเต็ด นับแต่นั้นมา โดยในฤดูกาลแรกสโมสรสามารถคว้าตำแหน่งรองแชมป์ ในโซนกรุงเทพและปริมณฑลได้สำเร็จ ทำให้ได้ไปแข่งขันในรอบแชมเปียนส์ลีก ก่อนจะได้อันดับ 2 ของกลุ่ม A พร้อมกับเลื่อนชั้นสู่ไทยลีกดิวิชั่น 1ดิวิชั่น 1 ดิวิชั่น 1. ในการแข่งขันไทยลีกดิวิชัน 1 2556 สโมสรมีผลงานย่ำแย่ เมื่อชนะในลีกเพียงแค่ 6 นัด ตลอดทั้งฤดูกาล และแพ้ถึง 19 นัด (โดยในจำนวนนี้เป็นการแพ้รวดถึง 7 นัดติดต่อกัน) ทำให้ได้อันดับสุดท้ายของตารางคะแนน และตกชั้นกลับไปเล่นในดิวิชั่น 2ปลวกแดง ระยอง ยูไนเต็ด ปลวกแดง ระยอง ยูไนเต็ด. ปี พ.ศ. 2557 หลังจากตกชั้นลงมาจากไทยลีก ดิวิชัน 1 นายชัยยงค์ คูเพ็ญวิจิตตระการ นายกเทศมนตรี เทศบาลตำบลบ้านปลวกแดง ซึ่งเคยเป็นอดีตรองประธานสโมสรของ สโมสรฟุตบอลปลวกแดง ได้เข้ามาเป็นผู้บริหารคนใหม่ของสโมสร และเปลี่ยนชื่อสโมสรเป็น ปลวกแดง ระยอง ยูไนเต็ด โดยต้องลงเล่นในลีกภูมิภาค ดิวิชัน 2 โซนกรุงเทพและภาคกลาง การแข่งขันในโซนกรุงเทพและภาคกลาง สโมสรได้อันดับที่ 13 ในฤดูกาล 2557 และได้อันดับที่ 10 ในฤดูกาล 2558ผู้เล่นชุดปัจจุบัน ผู้เล่นชุดปัจจุบัน. ณ วันที่ 7 มิถุนายน พ.ศ. 2555เกียรติประวัติเกียรติประวัติ. - รองแชมป์ โซนกรุงเทพและปริมณฑล (ลีกภูมิภาค ดิวิชัน 2 ฤดูกาล 2555)โลโก้ทีม</doc>
