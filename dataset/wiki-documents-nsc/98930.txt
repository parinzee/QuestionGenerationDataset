<doc id="98930" url="https://th.wikipedia.org/wiki?curid=98930" title="หงษ์ทอง ดาวอุดร">หงษ์ทอง ดาวอุดร หงษ์ทอง ดาวอุดร เป็นนักร้องลูกทุ่งหญิงเสียงดีที่ถนัดเพลงลูกทุ่งอีสาน และหมอลำ ปัจจุบันได้อำลาวงการเพลงไปแล้ว หงษ์ทอง ดาวอุดร เริ่มโด่งดังมาจากเพลง “ รักติ๋มแน่หรือ”ประวัติ ประวัติ. หงษ์ทอง ดาวอุดร มีชื่อจริงว่า กุหลาบ ยศอ่อน เป็นชาว อ.เมือง จ.อุดรธานี เริ่มก้าวเข้าสู่วงการเพลงด้วยการตระเวนประกวดร้องเพลงตามงานวัดต่างๆมากมายตั้งแต่อายุแค่ 7 – 8 ขวบ เธอบอกว่าเคล็ดลับในการคว้าชัยชนะมากมายของเธอก็คือการศึกษาว่าคู่ต่อสู้บนเวทีของเธอจะร้องเพลงอะไร จากนั้นเธอก็จะคิดหาเพลงมาสู้ แต่โดยมากตัวเธอจะร้องเพลงของนกน้อย อุไรพร เป็นหลักเข้าวงการ เข้าวงการ. หงษ์ทอง ดาวอุดร ในวัยแค่ 10 กว่าขวบ และด้วยพรสวรรค์ทำให้สามารถคว้าชัยชนะในการประกวดรอบเดือนที่จัดโดยศรีไพร ใจพระ ที่เวทีวัดป่าโนนนิเวศน์ จ.อุดรธานี ซึ่งมีการประกวดอยู่ 3 เดือน และศรีไพร ใจพระ ก็พานักร้องประกวดที่เข้ารอบทั้ง 3 คนเข้ากรุงเทพฯ แต่ไปๆมาๆก็เหลือเธอคนเดียว และศรีไพร ใจพระ ก็พาเด็กน้อยที่เขาตั้งชื่อให้เธอว่า หงษ์ทอง ดาวอุดร บันทึกแผ่นเสียงชุดแรกชื่อ “ รักติ๋มแน่หรือ “ ที่เป็นการร้องแก้กับเพลง “ รักติ๋มคนเดียว “ของ สายัณห์ สัญญา ทำให้เธอเริ่มเป็นที่รู้จักของผู้ฟังแสดงภาพยนตร์ แสดงภาพยนตร์. ในระยะนั้น นอกจากจะจัดการประกวดร้องเพลงแล้ว ศรีไพร ใจพระ ยังทำธุรกิจจัดส่งคนงานไปต่างประเทศด้วย ซึ่งยุคนั้น ที่คนงานไทยชอบไปก็คือตะวันออกกลาง เขาจึงคิดสร้างภาพยนตร์เรื่อง “ คุณนายซาอุฯ” และให้นักร้องในสังกัดเป็นคนร้องเพลงประกอบภาพยนตร์ ในแผนการโปรโมตทั้งภาพยนตร์และเพลงไปในตัว และหงษ์ทอง ดาวอุดร ก็ได้มีโอกาสแสดงเป็นนักร้องและร้องเพลง “ หงษ์ทองคะนองลำ “ ที่แต่งโดยครู ดอย อินทนนท์ ในภาพยนตร์เรื่องดังกล่าว ซึ่งภาพยนตร์เรื่องนี้ก็ประสบความสำเร็จ และก็พลอยทำให้หงส์ทอง ดาวอุดรพลอยโด่งดังตามไปด้วย จากนั้นหงษ์ทอง ดาวอุดร ก็ตั้งวงดนตรีรับงานแสดงทั่วไป ซึ่งก็ประสบความสำเร็จอย่างมาก พอถึงหน้าฝนเมื่อมีการหยุดเดินสาย เธอก็เข้าห้องอัดเสียง รวมทั้งสิ้นเธอผลิตผลงานออกมาประมาณ 15 ชุด โดยเจ้าตัวบอกว่าผลงานของเธอก็มีทั้งที่ประสบความสำเร็จบ้าง และไม่ประสบความสำเร็จบ้าง วงหงษ์ทอง ดาวอุดรเดินสายอยู่ 4 ปีก็ยุบวง เพราะภาวะขาดแคลนน้ำมันในยุคนั้น ที่ทำให้ทางการประกาศปิดปั้มน้ำมันตอน 4 ทุ่ม แต่วงต้องเดินสายกันตลอดวันตลอดคืน เมื่อไม่มีน้ำมันเติม ก็ทำให้ต้องลำบากกันมากหยุดวง - เพราะน้ำมันขาดแคลน หยุดวง - เพราะน้ำมันขาดแคลน. หลังหยุดวง หงษ์ทอง ดาวอุดรเข้ามาช่วยงานบริษัทจัดหางานของศรีไพร ใจพระ นอกจากนั้นก็มาจัดรายการวิทยุควบคู่ไปด้วย หลังจากหยุดวงไม่นาน หงษ์ทอง ดาวอุดร ก็มีครอบครัว และหายหน้าไปจากวงการเพลงลูกทุ่ง พอถึงปี 2539 เธอก็เข้ารับการผ่าตัดต่อมไธรอยด์ หลังการผ่าตัด ก็ทำให้เธอพูดไม่ได้นานถึง 6 เดือน เวลาจะสื่อสารต้องใช้เขียนหนังสือเอา แต่ล่าสุด (ปี 2550) เธอบอกว่าเสียงของเธอกลับมา 80 เปอร์เซ็นต์แล้วปัจจุบัน – จัดวิทยุ ปัจจุบัน – จัดวิทยุ. ปัจจุบัน หงษ์ทอง ดาวอุดร ในวัย 47 ปี ผันตัวเองมาเป็นนักจัดรายการวิทยุ ประเภทข่าวและเพลงคลื่น 97.5 และ 94.0 จ.อุดรธานี รวมทั้งรับเป็นพิธีกรตามงานของสมาชิกผู้ฟังคลื่น และขึ้นร้องเพลงบ้างเป็นครั้งคราว</doc>
