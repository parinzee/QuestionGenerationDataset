<doc id="421616" url="https://th.wikipedia.org/wiki?curid=421616" title="พระราชสิทธิโกศล (เทพ นนฺโท)">พระราชสิทธิโกศล (เทพ นนฺโท) พระราชสิทธิโกศล (เทพ นนฺโท) อดีตเจ้าคณะจังหวัดสุรินทร์ (มหานิกาย) และอดีตเจ้าอาวาสวัดกลางสุรินทร์ชาติภูมิ ชาติภูมิ. พระราชสิทธิโกศลนามเดิมว่า เทพ จันทร์เพชร เกิดวันเสาร์ แรม 11 ค่ำ เดือน 12 ปี มะเส็ง ที่ 10 เดือน พฤศจิกายน พ.ศ. 2460 เป็นบุตรนายติง-นางตัน นามสกุลจันทร์เพชร ภูมิลำเนาเดิมอยู่ บ้านเลขที่ 4/1 หมู่ที่ 6 ตำบลในเมือง อำเภอเมืองสุรินทร์ จังหวัดสุรินทร์การบรรพชา-อุปสมบทการบรรพชา-อุปสมบท. - วันอาทิตย์ แรม 8 ค่ำ เดือน 6 ปีขาล วันที่ 22 พฤษภาคม พ.ศ. 2481 - ณ พัทธสีมา วัดจุมพลสุทธาวาส ตำบลในเมือง อำเภอเมืองสุรินทร์ จังหวัดสุรินทร์วิทยฐานะวิทยฐานะ. - พ.ศ. 2483 สำเร็จวิชาสามัญศึกษา ประโยคมัธยมศึกษาตอนต้น (ม.ศ.3) จากโรงเรียนสุรินทร์ราษฎร์บำรุง ตำบลในเมือง อำเภอเมืองสุรินทร์ จังหวัดสุรินทร์ - พ.ศ. 2487 สอบไล่ได้นักธรรมชั้นเอก สำนักเรียนคณะจังหวัดสุรินทร์ สำนักศาสนศึกษาวัดกลางสุรินทร์ ตำบลในเมือง อำเภอเมืองสุรินทร์ จังหวัดสุรินทร์ การศึกษาพิเศษ สำเร็จครูพิเศษมูลงานปกครองงานปกครอง. - พ.ศ. 2483-2506 ได้รับแต่งตั้งให้ดำรงตำแหน่งเป็นผู้ช่วยเจ้าอาวาสวัดกลางสุรินทร์ - พ.ศ. 2497-2505 ได้รับแต่งตั้งให้ดำรงตำแหน่งเป็นพระวินัยธร (พระวินยาธิการ) จังหวัดสุรินทร์ - พ.ศ. 2500-2510 ได้รับแต่งตั้งให้ดำรงตำแหน่งเป็นเจ้าคณะอำเภอเมืองสุรินทร์ - พ.ศ. 2506 ได้รับแต่งตั้งให้ดำรงตำแหน่งเป็นเจ้าอาวาสวัดกลางสุรินทร์ และรักษาการเจ้าคณะจังหวัดสุรินทร์ - พ.ศ. 2510-2539 ได้รับพระบัญชาให้ดำรงตำแหน่งเจ้าคณะจังหวัดสุรินทร์งานการศึกษางานการศึกษา. - พ.ศ. 2485 เป็นครูสอนพระปริยัติธรรม และเป็นกรรมการตรวจธรรมสนามหลวง - พ.ศ. 2487-2500 ได้รับแต่งตั้งให้ดำรงตำแหน่งเป็น องค์การศึกษาอำเภอ - พ.ศ. 2500 เป็นกรรมการศึกษาประชาบาลอำเภอเมืองสุรินทร์ - พ.ศ. 2506-2523 เป็นเจ้าสำนักเรียนคณะจังหวัดสุรินทร์ จากปี พ.ศ. 2523 เป็นต้นมา ได้มอบหมายหน้าที่ให้ " พระมหาทองอยู่ ญาณวิสุทฺโธ " รองเจ้าคณะจังหวัดสุรินทร์ ปฏิบัติหน้าที่เป็นเจ้าสำนักเรียนคณะจังหวัดสุรินทร์ ปัจจุบัน คือพระธรรมโมลี (ทองอยู่ ญาณวิสุทฺโธ) เจ้าคณะจังหวัดสุรินทร์ - พ.ศ. 2506 เป็นเจ้าสำนักศาสนศึกษาวัดกลางสุรินทร์ - พ.ศ. 2524 เป็นผู้ก่อตั้งและเป็นผู้จัดการโรงเรียนปริยัติโกศลวิทยา (พระปริยัติธรรมแผนกสามัญศึกษาสุรินทร์) - พ.ศ. 2529 เป็นผู้มีแนวคิดในการจัดตั้งสถาบันอุดมศึกษาของคณะสงฆ์จังหวัดสุรินทร์ ปัจจุบันเกิดขึ้นใน มหาจุฬาลงกรณราชวิทยาลัย ในพระบรมราชูปถัมภ์ วิทยาเขตสุรินทร์ - พ.ศ. 2531 เป็นประธานคณะกรรมการสภาการศึกษา มหาจุฬาลงกรณราชวิทยาลัย ในพระบรมราชูปถัมภ์ วิทยาเขตสุรินทร์ - เป็นผู้ก่อตั้งโรงเรียนศึกษาผู้ใหญ่วัดกลางสุรินทร์ ตำบลในเมือง อำเภอเมืองสุรินทร์ จังหวัดสุรินทร์งานสาธารณูปการงานสาธารณูปการ. - พ.ศ. 2494 สร้างกุฏิสำนักงาน และเป็นกุฏิเจ้าอาวาส 1 หลัง 2 ชั้น กว้าง 7 เมตร ยาว 12 เมตร สร้างด้วยเนื้อไม้แข็ง มูลค่า 60,000 บาท - พ.ศ. 2503-2508 สร้างอุโบสถ 1 หลัง กว้าง 8 เมตร ยาว 20 เมตร ด้วยคอนกรีตเสริมเหล็ก มูลค่า 850,000 บาท - พ.ศ. 2508 สร้างประตูและกำแพงวัดด้านหน้า มูลค่าประมาณ 48,000 บาท - พ.ศ. 2510 สร้างกุฏิสังฆาธิการ 2 ชั้น 8 ห้อง ทรงปั้นหยา มูลค่า 215,000 บาท - พ.ศ. 2516-2517 สร้างศาลาสหมิตรังสรรค์ 1 หลัง 2 ชั้น ด้วยคอนกรีตเสริมเหล็ก กว้าง 15 เมตร ยาว 30 เมตร ทรงไทย มูลค่า 952,000 บาท - พ.ศ. 2516-2517 สร้างกุฏิทรงไทย 1 หลัง 2 ชั้น ด้วยคอนกรีตเสริมเหล็ก กว้าง 7 เมตร ยาว 17.50 เมตร มูลค่า 300,000 บาท - พ.ศ. 2516-2517 สร้างกุฏิเก็บสังฆภัณฑ์ 1หลัง 2 ชั้น ด้วยคอนกรีตเสริมเหล็ก กว้าง 5 เมตร ยาว 8 เมตร มูลค่า 85,000 บาท - พ.ศ. 2518 สร้างกุฏิครัวสงฆ์ 1 หลัง 2 ชั้น ด้วยคอนกรีตเสริมเหล็ก กว้าง 5 เมตร ยาว 12 เมตร มูลค่า 52,000 บาท - พ.ศ. 2519 ซ่อมอุโบสถที่เสียหายจากอัคคีภัย มูลค่า 40,300 บาท - พ.ศ. 2519 สร้างกำแพงด้านข้าง ยาว 60 เมตร และห้องน้ำ 6 ห้อง มูลค่า 52,000 บาท - พ.ศ. 2521 สร้างอาคารเรียนปริยัติธรรม 1 หลัง 3 ชั้น จำนวน 18 ห้องเรียน ด้วยคอนกรีตเสริมเหล็ก กว้าง 7 เมตร ยาว 43 เมตร มูลค่า 2,200,800 บาท - พ.ศ. 2523 สร้างศาลาเอนกประสงค์ 1 หลังอาคาร 3 ชั้นลักษณะทรงไทย ด้วยคอนกรีตเสริมเหล็ก กว้าง 12 เมตร ยาว 26 เมตร มูลค่า 1,220,000 บาท - เป็นกรรมการ สร้างตึกสงฆ์อาพาธ ประจำโรงพยาบาลสุรินทร์งานสาธารณูปการสงเคราะห์งานสาธารณูปการสงเคราะห์. - ดำเนินการก่อตั้ง วัดเทพสุรินทร์ (คุ้มเหนือ),วัดใหม่ศรีหมากทอง,วัดหลักวอก - พ.ศ. 2518 เป็นคณะกรรมการก่อสร้างอุโบสถวัดหนองบัว และเป็นคณะกรรมการอุโบสถวัดจำปา ตำบลในเมือง อำเภอเมืองสุรินทร์ จังหวัดสุรินทร์งานการเผยแผ่งานการเผยแผ่. - เป็นหัวหน้าพระธรรมทูตจังหวัดสุรินทร์ - เป็นผู้ก่อตั้งสำนักวิปัสสนากรรมฐานวัดโคกบัวราย ตำบลในเมือง อำเภอเมืองสุรินทร์ จังหวัดสุรินทร์ - บรรยายธรรมทางสถานีวิทยุ รายการธรรมะวัตรงานพิเศษงานพิเศษ. - พ.ศ. 2536 เป็นผู้ก่อตั้งมูลนิธิวัดกลางสุรินทร์ - เป็นผู้ก่อตั้งมูลนิธิปริยัติธรรมโกศล - เป็นประธานกรรมการ มูลนิธิสงเคราะห์พระภิกษุสามเณรอาพาธ โรงพยาบาลสุรินทร์ถึงแก่มรณภาพ ถึงแก่มรณภาพ. จนกระทั่ง ปี พ.ศ. 2535 เป็นต้นมา พระราชสิทธิโกศล (เทพ นนฺโท) เริ่มปรารถถึงความเจ็บป่วยของพระเดชพระคุณท่านเอง เมื่อศิษยานุศิษย์จึงได้พาพระเดชพระคุณเข้าโรงพยาบาลแพทย์ได้ตรวจพบว่า พระเดชพระคุณหลวงพ่อเป็นโรคสมองฝ่อ เมื่อปี พ.ศ. 2537 เมื่อศิษยานุศิษย์ได้พาพระเดชพระคุณหลวงพ่อเข้ารักษาอาการป่วย ที่โรงพยาบาลสมิติเวช กรุงเทพมหานคร อาการได้ทุเลาลงบ้างแต่ก็ไม่ได้หายขาด ต่อมาเมื่อวันที่ 28 เดือน ธันวาคม พ.ศ. 2538 ศิษยานุศิษย์เห็นสมควรว่าพระเดชพระคุณหลวงพ่อ ควรอยู่ในความดูแลของแพทย์เป็นดีที่สุด ศิษยานุศิษย์จึงได้พาพระเดชพระคุณเข้ารักษาอาการป่วย ที่โรงพยาบาลสุรินทร์ ซึ่งเป็นการเข้ารักษาพยาบาลอาการป่วยของพระเดชพระคุณหลวงพ่อที่ยาวนานที่สุด ซึ่งอาการป่วยของหลวงพ่อในช่วงนี้มีอาการดีขึ้นอยู่บ้าง พระเดชพระคุณหลวงพ่อรู้สึกตัว และสามารถพูดจารู้เรื่อง แต่ก็เป็นระยะเวลาเพียงไม่กี่วัน อาการป่วยก็เป็นดั่งเดิม สุขภาพของพระเดชพระคุณหลวงพ่อมีแต่ทรุดลงตามลำดับ ร่างกายที่เคยสดใสสมบูรณ์สมน้ำสมเนื้อก็ห่อเหี่ยวจนอาการผ่อยผอมลง อย่างปรากฏเห็นชัดเจน แทบจะกล่าวได้ว่า "เป็นหนังติดกระดูก" จนกระทั่งวันที่ 23 เดือน พฤษภาคม พ.ศ. 2539 เวลา 07.15 น. พระราชสิทธิโกศล (เทพ นนฺโท) ถึงแก่มรณภาพด้วยอาการอันสงบ ณ โรงพยาบาลสุรินทร์สมณศักดิ์ สมณศักดิ์. ได้รับพระมหากรุณาธิคุณพระราชทานสัญญาบัตรตั้งสมณศักดิ์ ดังนี้- พ.ศ. 2497 ได้รับพระราชทานตั้งสมณศักดิ์ป็นพระครูสัญญาบัตร ในราชทินนามที่ พระครูสิทธิการโกศล - พ.ศ. 2500 เปลี่ยนพัดยศสมณศักดิ์ เป็นพระครูสัญญาบัตร พระวินัยธร (พระวินยาธิการ) จังหวัดสุรินทร์ ในราชทินนามเดิมที่ พระครูสิทธิการโกศล - พ.ศ. 2506 เปลี่ยนพัดยศสมณศักดิ์ เป็นพระครูสัญญาบัตรเจ้าคณะอำเภอชั้นเอก ในราชทินนามเดิมที่ พระครูสิทธิการโกศล - พ.ศ. 2511 ได้รับพระราชทานตั้งสมณศักดิ์เป็นพระราชาคณะชั้นสามัญ ในราชทินนามที่พระสิทธิการโกศล วิมลคณาจารย์ บริหารสุรินทร์เขต สังฆปาโมกข์ - พ.ศ. 2523 ได้รับพระราชทานสมณศักดิ์เป็นพระราชาคณะชั้นราช ในราชทินนามที่ พระราชสิทธิโกศล โสภณกิจจานุกิจ มหาคณิสสร บวรสังฆาราม คามวาสี'</doc>
