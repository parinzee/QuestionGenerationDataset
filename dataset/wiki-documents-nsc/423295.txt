<doc id="423295" url="https://th.wikipedia.org/wiki?curid=423295" title="ซีรี">ซีรี ซีรี () เป็นซอฟต์แวร์ผู้ช่วยอัจฉริยะ (intelligent software assistant) และผู้นำร่องความรู้ (knowledge navigator) ซึ่งทำหน้าที่เสมือนแอปพลิเคชันช่วยส่วนบุคคลสำหรับอุปกรณ์iOS แอปพลิเคชันนี้ใช้อินเตอร์เฟซผู้ใช้ภาษาธรรมชาติในการตอบคำถาม เสนอคำแนะนำ และดำเนินการปฏิบัติตามคำขอซึ่งได้รับมอบหมายไปยังชุดบริการเว็บ แอปเปิลอ้างว่าซอฟต์แวร์นี้ปรับให้เข้ากับความพึงใจส่วนตัวของผู้ใช้เมื่อเวลาผ่านไป และให้ผลเป็นของตัว เช่นเดียวกับการบรรลุภารกิจ เช่น การหาคำแนะนำร้านอาหารละแวกใกล้เคียง หรือถามทาง ซีรีเดิมเริ่มแรกเป็นแอปพลิเคชัน iOS ที่สามารถหาได้ใน App Store ซีรีตกเป็นกรรมสิทธิของบริษัทแอปเปิลเมื่อวันที่ 28 เมษายน พ.ศ. 2553 บริษัท เอสอาร์ไอ อินเตอร์เนชันแนล ประกาศว่า ซอฟต์แวร์ของพวกเขาจะสามารถใช้ได้ในแบล็กเบอร์รีและสำหรับโทรศัพท์ที่ใช้ระบบปฏิบัติการแอนดรอยด์ แต่ความพยายามพัฒนาทั้งหมดสำหรับแพลตฟอร์มที่ไม่ใช่ของแอปเปิลถูกยกเลิกภายหลังแอปเปิลเข้าซื้อกิจการ ปัจจุบัน ซีรีเป็นส่วนหนึ่งของไอโอเอสตั้งแต่เวอร์ชัน 5 เป็นต้นมา โดยเริ่มแรกสามารถใช้ได้เฉพาะบนไอโฟน 4เอส ซึ่งเปิดตัวเมื่อวันที่ 4 ตุลาคม พ.ศ. 2554 แม้กระนั้น แฮกเกอร์ก็ยังสามารถใช้ซีรีได้ในไอโฟนรุ่นเก่ากว่า วันที่ 8 พฤศจิกายน พ.ศ. 2554 แอปเปิลประกาศต่อสาธารณะว่า ไม่มีแผนสนับสนุนซีรีบนเครื่องรุ่นเก่ากว่าของบริษัท ต่อมาแอปเปิลได้อนุญาตให้ไอแพด และไอแพดมินิ สามารถใช้ซีรีได้ด้วยเช่นกัน และในปี 2559 ได้เพิ่มความสามารถนี้ใส่บนคอมพิวเตอร์แมค บน macOS ตั้งแต่เวอร์ชัน 10.12 เป็นต้นมาภาษาที่รองรับ</doc>
