<doc id="144732" url="https://th.wikipedia.org/wiki?curid=144732" title="พระเทพคุณาธาร (อภัย อภโย)">พระเทพคุณาธาร (อภัย อภโย) พระเทพคุณาธาร​ (อภัย​อภโย) (นามเดิม: อภัย วงศ์บุปผา) (15 ตุลาคม พ.ศ. 2465 - 24 กุมภาพันธ์ พ.ศ. 2549) อดีตเจ้าคณะจังหวัดระยอง และอดีตเจ้าอาวาสวัดป่าประดู่ ท่านเกิดเมื่อวันที่ 15 ตุลาคม พ.ศ. 2465 ณ บ้านเลขที่ 53 หมู่ 1 ต.ตะพง อ.เมือง จ.ระยอง บิดามารดาชื่อ นายพล นางเจิ้น วงศ์บุปผา มีพี่น้อง 9 คน เป็นชาย 4 คน และหญิง 5 คน ส่วนตัวท่านเป็นพี่คนโต เริ่มการศึกษาที่โรงเรียนประชาบาลวัดตะพงใน จบชั้น ป.4 แล้วไปเรียนวิชาเกษตรต่ออีก 1 ปี จึงกลับมาบรรพชาเป็นสามเณรเมื่อวันที่ 3 มิถุนายน พ.ศ. 2480 ณ วัดตะพงใน อ.เมือง จ.ระยอง มีพระครูไพบูลอรรถกิจ วัดนาตาขวัญ เป็นพระอุปัชฌาย์ อุปสมบทเป็นพระภิกษุ เมื่อวันที่ 9 พฤษภาคม พ.ศ. 2486 ณ วัดเบญจมบพิตรดุสิตวนาราม กรุงเทพมหานคร โดยมี สมเด็จพระอริยวงศาคตญาณ สมเด็จพระสังฆราช (ปลด กิตฺติโสภโณ) เป็นพระอุปัชฌาย์ พระเทพคุณาธารเป็นพระผู้ใหญ่ที่มีความรู้ความสามารถทั้งทางโลกและทางธรรม ตลอดจนมีวัตรปฏิบัติ นุ่มนวล อ่อนโยน ยังความสบายใจแก่ผู้พบเห็นตลอดชีวิตของท่านการศึกษาการศึกษา. - นักธรรมชั้นเอก - เปรียญธรรม 4 ประโยคตำแหน่งบริหารทางคณะสงฆ์ตำแหน่งบริหารทางคณะสงฆ์. - พ.ศ. 2510 ดำรงตำแหน่งเจ้าอาวาสวัดป่าประดู่ - พ.ศ. 2524 ดำรงตำแหน่งเจ้าอาวาสพระอารามหลวง - พ.ศ. 2524 ดำรงตำแหน่งเจ้าคณะอำเภอปลวกแดง - พ.ศ. 2525 ดำรงดำแหน่งเจ้าคณะอำเภอเมืองระยอง - พ.ศ. 2529 ดำรงตำแหน่งรองเจ้าคณะจังหวัดระยอง - พ.ศ. 2530 ดำรงตำแหน่งเจ้าคณะจังหวัดระยอง พ.ศ. 2530 (ดำรงตำแหน่งจนอายุ 80 ปี จึงได้รับการยกย่องขึ้นเป็นที่ปรึกษาเจ้าคณะจังหวัดระยอง) - พ.ศ. 2546 ดำรงตำแหน่งที่ปรึกษาเจ้าคณะจังหวัดระยองสมณศักดิ์สมณศักดิ์. - พ.ศ. 2498 เป็นพระครูสัญญาบัตร ที่ "พระครูพิศิษฐ์ศุภการ" ในตำแหน่งเลขานุการคณะกรรมการสงฆ์จังหวัด ถือพัดชนิดเดียวกับเจ้าคณะอำเภอ เทียบเท่าผู้ช่วยเจ้าอาวาสพระอารามหลวง - พ.ศ. 2516 เป็นพระครูสัญญาบัตรเทียบผู้ช่วยเจ้าอาวาสพระอารามหลวงชั้นพิเศษ - พ.ศ. 2523 เป็นพระครูสัญญาบัตร เจ้าอาวาสพระอารามหลวงชั้นโท เนื่องจากวัดป่าประดู่ได้รับการยกฐานะขึ้นเป็นพระอารามหลวง - พ.ศ. 2525 เป็นพระครูสัญญาบัตรเจ้าอาวาสพระอารามหลวงเป็นชั้นเอก - พ.ศ. 2530 ได้รับพระราชทานสมณศักดิ์เป็นพระราชาคณะชั้นสามัญที่ "พระโสภณธรรมคณี" - พ.ศ. 2537 ได้รับเลื่อนสมณศักดิ์เป็นพระราชาคณะชั้นราชที่พระราชทินนนาม "พระราชธรรมคณี" - พ.ศ. 2543 ได้รับเลื่อนสมณศักดิ์เป็นพระราชาคณะชั้นเทพที่พระราชทินนนาม "พระเทพคุณาธาร ศีลาจารโสภณ วิมลกิจจาทร มหาคณิสสร บวรสังฆาราม คามวาสี"ผลงานผลงาน. - ได้รับการยกย่องจากสมเด็จพระสังฆราชสกลมหาสังฆปริณายก ว่าเป็นพระนักพัฒนาวัด จนวัดได้รับการคัดเลือกเป็นวัดพัฒนาตัวอย่างในปี ๒๕๐๙ และ ๒๕๑๐ - บูรณะองค์พระพุทธรูปปางป่าเลไลยก์ใหม่หมดทั้งองค์เพราะชำรุด - สร้างโรงเรียนปริยัติธรรม เมื่อปี พ.ศ. ๒๕๑๕ - สร้างหอระฆัง กำแพงรอบวัด และ ซุ้มประตูวัดอีก ๓ ซุ้ม - สร้างโรงเรียนสอนเด็กก่อนเกณฑ์ เมื่อ พ.ศ. ๒๕๒๐ ชื่อว่าโรงเรียนพิศิษฏ์วิทยา ซึ่งตั้งอยู่ในบริเวณวัดป่าประดู่ - สร้างศาลาบำเพ็ญกุศล (ตั้งศพ) ๒ หลัง - ปี พ.ศ. ๒๕๓๓ ได้ทำการก่อสร้างพระอุโบสถหลังใหม่ ซึ่งหน้าบันเป็นกระจกหนาแกะสลักเป็นพระนามาภิไธยย่อของสมเด็จพระบรมโอรสาธิราช สยามมกุฎราชกุมารรางวัลรางวัล. - ได้รับพัดพัฒนาจากสมเด็จพระสังฆราชสกลมหาสังฆปรินายก - ได้รับเสมาธรรมจักรทองคำ จากสมเด็จพระเทพรัตนราชสุดาฯ สยามบรมราชกุมารีมรณภาพ มรณภาพ. ​​​พระเทพคุณาธาร มรณภาพด้วยอาการกล้ามเนื้อหัวใจขาดเลือด เมื่อเวลา 22.25 น. ของคืนวันที่ 24 กุมภาพันธ์ 2549 รวมอายุได้ 84 ปี ที่โรงพยาบาลเปาโล กรุงเทพฯ มีพิธีบำเพ็ญกุศลและสวดพระอภิธรรมศพ ณ ศาลาราชอริยคณาธาร วัดป่าประดู่ โดยมี สมเด็จพระมหาธีราจารย์ (นิยม ฐานิสฺสโร) เจ้าคณะใหญ่หนกลาง เจ้าอาวาสวัดชนะสงคราม เป็นประธานทำพิธีสรงน้ำอาบศพพระราชทานอนุสรณ์สถานที่สร้างไว้เพื่อเป็นเกียรติอนุสรณ์สถานที่สร้างไว้เพื่อเป็นเกียรติ. - อาคารพระเทพคุณาธาร โรงเรียนวัดป่าประดู่ - อาคารเรียนสูง 7 ชั้น วางศิลาฤกษ์โดย พลเอกเชษฐา ฐานะจาโร รัฐมนตรีว่าการกระทรวงกลาโหมในขณะนั้นบรรพบุรุษ บรรพบุรุษ. รายชื่อบรรพบุรุษของพระเทพคุณาธาร (อภัย อภโย)</doc>
