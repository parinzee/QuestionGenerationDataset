<doc id="539079" url="https://th.wikipedia.org/wiki?curid=539079" title="ฤดูพายุไซโคลนมหาสมุทรอินเดีย พ.ศ. 2556">ฤดูพายุไซโคลนมหาสมุทรอินเดีย พ.ศ. 2556 ฤดูพายุไซโคลนมหาสมุทรอินเดีย พ.ศ. 2556 คือรอบปัจจุบันของพายุหมุนเขตร้อน ที่ก่อตัวในมหาสมุทรอินเดียเหนือ ซึ่งไม่มีการกำหนดฤดูอย่างเป็นทางการ แต่พายุไซโคลนมีแนวโน้มก่อตัวระหว่างเดือนเมษายนถึงธันวาคม โดยมีอัตราสูงที่สุดตั้งแต่เดือนพฤษภาคมถึงพฤศจิกายน ขอบเขตของบทความนี้จะถูกจำกัดอยู่ในมหาสมุทรอินเดียที่อยู่ในซีกโลกเหนือ ทางทิศตะวันออกของจะงอยแอฟริกาและทางทิศตะวันตกของคาบสมุทรมลายู โดยมีสองทะเลหลักอยู่ในมหาสมุทรอินเดียเหนือ คือ ทะเลอาหรับ ไปทางตะวันตกของอนุทวีปอินเดีย ถูกเรียกอย่างย่อว่า ARB โดยกรมอุตุนิยมวิทยาอินเดีย (IMD); และอ่าวเบงกอล ไปทางตะวันออก เรียกอย่างย่อว่า BOB โดย IMD ผู้ที่รับผิดชอบอย่างเป็นทางการในแอ่งนี้ตามศูนย์อุตุนิยมวิทยาภูมิภาค คือ กรมอุตุนิยมวิทยาอินเดีย (IMD) ขณะที่ศูนย์ร่วมการเตือนภัยไต้ฝุ่นจะออกคำเตือนอย่างไม่เป็นทางการในภูมิภาคนี้ โดยเฉลี่ยแล้วแอ่งนี้จะมีพายุก่อตัว 4-6 ลูกในทุกฤดูกาลสรุปฤดูกาลพายุพายุไซโคลนมาฮาเซนพายุ. พายุไซโคลนมาฮาเซน. - ต้นเดือนพฤษภาคม ดีเปรสชันเขตร้อนก่อตัวขึ้นในอ่าวเบงกอล - วันที่ 10 พฤษภาคม ดีเปรสชันเขตร้อนทวีกำลังขึ้นเป็นพายุไซโคลน (เทียบเท่าพายุโซนร้อน) IMD ออกประกาศให้เรียกชื่อว่า "มาฮาเซน" - วันที่ 14 พฤษภาคม พายุเปลี่ยนเส้นทางเดินไปทางตะวันออกเฉียงเหนือ - วันที่ 16 พฤษภาคมพายุเข้าสู่จุดที่มีกำลังสูงสุด โดยวัดความเร็วลมได้ 85 กิโลเมตรต่อชั่วโมง (50 ไมล์ต่อชั่วโมง) และความกดอากาศวัดได้ 990 มิลลิบาร์ (29.18 นิ้วปรอท) จากนั้นไม่นานก็ขึ้นฝั่งที่เมืองจิตตะกอง ประเทศบังคลาเทศ - วันที่ 17 พฤษภาคม พายุเคลื่อนตัวไปยังรัฐนาคาแลนด์ ประเทศอินเดีย และสลายตัวในเวลาต่อมา อิทธิพลของพายุมาฮาเซนก่อให้เกิดฝนตกหนักและน้ำป่าไหลหลากในภาคตะวันตกเฉียงเหนือของอินโดนีเซีย มีผู้เสียชีวิต 4 คน สูญหาย 6 คน บ้านเรือนเสียหายจำนวนมาก ขณะที่พายุกำลังเคลื่อนตัว ได้มีการอพยพราษฎรในบางส่วนของพม่าจนเป็นเหตุให้เรือกู้ภัยจำนวนหนึ่งล่ม มีผู้เสียชีวิต 39 คน สูญหาย 19 คน และรอดชีวิต 42 คน นอกเหนือจากนี้พายุมาฮาเซนยังส่งผลให้ศรีลังกา ไทย และอินเดียใต้ต้องประสบภาวะฝนตกหนัก มีผู้เสียชีวิตในอินเดียและศรีลังกาอย่างน้อย 16 คนอีกด้วย ในไทย 1 คน ต่อมา พายุเคลื่อนขึ้นฝั่งที่บังคลาเทศ ความเสียหายถึงแม้จะน้อยกว่าที่คาดไว้ แต่มีบ้านเรือนเสียหายจำนวน 85,000 หลัง ส่วนมากเป็นกระท่อมที่สร้างไม่แข็งแรง 17 คนเสียชีวิต ส่วนที่เหลือราว 1.3 ล้านคนต้องการความช่วยเหลือ ความเสียหายต่อพืชผลทางการเกษตรคิดเป็น 400 ล้านทากาบังกลาเทศ หรือ 5.14 ล้านดอลลาร์สหรัฐพายุดีเปรสชัน BOB 02พายุดีเปรสชัน BOB 02. - วันที่ 28 พฤษภาคม หย่อมความกดอากาศต่ำก่อตัวบริเวณอ่าวเบงกอล - วันที่ 29 พฤษภาคม หย่อมความกดอากาศต่ำเพิ่มกำลังขึ้นเป็นพายุดีเปรสชัน จากนั้นได้เคลื่อนตัวขึ้นฝั่งบริเวณเบงกอลตะวันตก ด้วยความเร็วลมสูงสุด และความกดอากาศ ณ ศูนย์กลาง 990 มิลลิบาร์ - วันที่ 31 พฤษภาคม พายุสลายตัวเนื่องจากขาดความชื้นจากน้ำทะเลไปหล่อเลี้ยงพายุดีเปรสชัน BOB 03พายุดีเปรสชัน BOB 03. - วันที่ 29 กรกฎาคม เกิดหย่อมความกดอากาศต่ำในอ่าวเบงกอล - วันที่ 30 กรกฎาคม กรมอุตุนิยมวิทยาอินเดียประกาศว่า หย่อมความกดอากาศต่ำได้เพิ่มกำลังเป็นพายุดีเปรสชัน ไม่นานนักพายุเคลื่อนตัวขึ้นฝั่งที่เบงกอลตะวันตก ด้วยความเร็วลมสูงสุด 45 กิโลเมตรต่อชั่วโมง และความกดอากาศ ณ ศูนย์กลาง 990 มิลลิบาร์ - วันที่ 1 สิงหาคม พายุสลายตัวเป็นหย่อมความกดอากาศต่ำที่รัฐมัธยประเทศ อิทธิพลของพายุส่งผลให้มีฝนตกหนักตามชายฝั่งของบังกลาเทศ ราษฎร 30,000 คนถูกตัดขาดจากโลกภายนอก นอกจากนี้ทางการอินเดียยังชักธงเตือนภันพายุระดับสามที่ท่าเรือโอริศา พร้อมประกาศห้ามมิให้ชาวเรือออกเรืออีกด้วยพายุดีเปรสชันบนฝั่ง 01พายุดีเปรสชันบนฝั่ง 01. - วันที่ 16 สิงหาคม หย่อมความกดอาหาศต่ำก่อตัวบริเวณอ่าวเบงกอง - วันที่ 20 สิงหาคม หย่อมความกดอากาศต่ำทวีกำลังขึ้นเป็นพายุดีเปรสชันบริเวณฝั่งเบงกอลตะวันตก ตรงรอยต่อรัฐโอริศาและรัฐฌาร์ขัณฑ์ ด้วยเหตุที่ก่อตัวบนฝั่งจึงเรียกว่าพายุดีเปรสชันบนฝั่ง (land depression) สามวันให้หลังพายุสลายตัวไป อิทธิพลของพายุส่งผลให้เกิดฝนตกหนักแถบเบงกอลตะวันตก โดยเฉพาะอย่างยิ่งเมืองกัลกัตตา ซึ่งมีฝนตกถึง 206 มิลลิเมตรในระยะเวลาสามวัน ส่งผลให้เกิดน้ำท่วมถนน มีรายงานผู้เสียชีวิต 4 คนพายุไซโคลนกำลังแรงมากไพลินพายุไซโคลนกำลังแรงมากไพลิน. - วันที่ 4 ตุลาคม เกิดดีเปรสชันเขตร้อนในอ่าวไทย - วันที่ 6 ตุลาคม ดีเปรสชันเขตร้อนสลายตัวเป็นหย่อมความกดอากาศต่ำ แต่สลายตัวได้ไม่นานนัก - วันที่ 7 ตุลาคม หย่อมความกดอากาศต่ำได้รับอิทธิพลจากทะเล ส่งผลให้มีกำลังแรงขึ้นเป็นพายุดีเปรสชันในเวลาต่อมา - วันที่ 8 ตุลาคม JTWC ออกประกาศเตือนพายุดีเปรสชันดังกล่าว - วันที่ 9 ตุลาคม JTWC ออกประกาศว่าพายุได้มีกำลังแรงขึ้นเป็นพายุไซโคลน (เทียบเท่าพายุโซนร้อน) พร้อมกันนี้ กรมอุตุนิยมวิทยาอินเดียได้ประกาศเพิ่มระดับความรุนแรงเป็นดีเปรสชันรุนแรง และไซโคลนตามลำดับ โดยให้ใช้ชื่อ "ไพลิน" - วันที่ 10 ตุลาคม พายุทวีกำลังขึ้นเป็นพายุไซโคลนกำลังแรงมาก และมุ่งหน้าเข้าสู่บริเวณเบงกอลตะวันตก - วันที่ 11 ตุลาคม พายุโหมกำลังขึ้นเป็นพายุไซโคลนกำลังแรงยิ่ง หรือซุปเปอร์ไซโคลน นับเป็นพายุร้ายแรงที่สุดนับตั้งแต่พายุไซโคลนกำลังแรงยิ่งสิทรา (Cyclone Sidr) ซึ่งเคยพัดถล่มบังคลาเทศเมื่อ พ.ศ. 2550 - วันที่ 13 ตุลาคม พายุอ่อนกำลังลง แล้วขึ้นฝั่งที่เมืองกลิงคปัตนัมชื่อพายุ ชื่อพายุ. ภายในแอ่งนี้ พายุหมุนเขตร้อนจะมีชื่อเมื่อมีความรุนแรงในระดับพายุไซโคลน มีความเร็วลม 65 กม./ชม. (40 ไมล์/ชม.) เป็นชื่อที่คัดเลือกโดยสมาชิกของคณะกรรมการเศรษฐกิจและสังคมแห่งเอเชียและแปซิฟิก (ESCAP)/องค์การอุตุนิยมวิทยาโลก (WMO) โดยศูนย์อุตุนิยมวิทยาภูมิภาคในนิวเดลีได้มีการเริ่มต้นกำหนดชื่อในเดือนกันยายน ปี พ.ศ. 2547 หากมีพายุจากแอ่งมหาสมุทรแปซิฟิกตะวันตกเคลื่อนเข้ามา ก็จะใช้ชื่อเดิมที่มากับตัวพายุ ท่านสามารถดูชื่อพายุที่เหลือทั้งหมดได้ที่รายชื่อพายุในมหาสมุทรอินเดียเหนือผลกระทบ ผลกระทบ. ตารางนี้แสดงรายการพายุทั้งหมดที่เกิดขึ้นทางตอนเหนือของมหาสมุทรอินเดีย ในช่วงปี พ.ศ. 2556 ซึ่งจะระบุชื่อของพายุ, วันที่พายุเริ่มก่อตัว, ความรุนแรง (ตามสเกลของ IMD), ข้อมูลพื้นฐานของพายุ, พื้นที่ได้รับผลกระทบ และความเสียหายที่เกิดจากพายุ โดยตัวเลขที่แสดงความเสียหายจะถูกระบุเป็นค่าเงินดอลลาร์สหรัฐ ปี ค.ศ. 2013 และความเสียหาย การสูญเสียจากพายุ จะนับตั้งแต่พายุเริ่มรวมตัวจนถึงพายุถึงความรุนแรงสูงสุด</doc>
