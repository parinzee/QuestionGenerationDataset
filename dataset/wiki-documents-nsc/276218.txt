<doc id="276218" url="https://th.wikipedia.org/wiki?curid=276218" title="พระพันปีชอนชู">พระพันปีชอนชู พระนาง ชอนชู ฮวางแทฮู หรือ สมเด็จพระพันปีหลวงชอนชู เป็นพระราชธิดาองค์โตของพระเจ้าแทจงกับสมเด็จพระชายาซอนอึย มีพระนามเดิมว่า ฮวางโบซู หรือ เจ้าหญิงหญิงซู พระนางมีพระเชษฐาคือ พระเจ้าซองจงแห่งโครยอหรือ เจ้าชายวังชี และมีพระขนิษฐา คือ เจ้าหญิงซอล หรือ สมเด็จพระราชินีฮอนจองประวัติ ประวัติ. ปีค.ศ. 979 เจ้าหญิงฮวางโบซูพร้อมกับเจ้าหญิงฮวางโบซอลได้อภิเสกไปเป็นพระมเหสีของพระเจ้าคยองจงแห่งโครยอ เจ้าหญิงฮวางโบซูจึงได้รับพระนามมเหสีว่า สมเด็จพระราชินีฮอนแอ แห่งฮวางจู ส่วนเจ้าหญิงฮวางโบซอลได้รับพระนามมเหสีว่า สมเด็จพระราชินีฮอนจอง แห่งฮวางจู ปีค.ศ. 980 สมเด็จพระราชินีฮอนแอทรงพระครรภ์และประสูติพระราชโอรส คือ เจ้าชายวังซง ปีค.ศ. 981 พระเจ้าคยองจงแห่งโครยอสิ้นพระชนม์ เจ้าชายวังชีพระเชษฐาของสมเด็จพระราชินีฮอนแอขึ้นครองราชย์เป็นพระเจ้าซองจงแห่งโครยอ พระเจ้าซองจงทรงให้สมเด็จพระราชินีฮอนแอ สมเด็จพระราชินีฮอนจองพร้อมกับเหล่าพระมเหสีและพระสนมของพระเจ้าคยองจงออกจากวังหลวงทั้งหมด แต่พระเจ้าซองจงทรงให้เจ้าชายวังซงอยู่ในวังต่อไปและภายหลังทรงแต่งตั้งขึ้นเป็นเจ้าชายแคลองรัชทายาทแห่งโครยอ พระเจ้าซองจงพระราชทานนามให้สมเด็จพระราชินีฮอนแอว่า สมเด็จพระราชินีซุงด็อก และพระราชทานวังซุงด็อกให้แต่สมเด็จพระราชินีซุงด็อกและสมเด็จพระราชินีฮอนจองทรงกลับไปประทับที่วังมยองบกกับสมเด็จพระจักรพรรดินีซินจองผู้เป็นพระอัยยิกา ปี ค.ศ. 983 อาณาจักรเหลียวได้นำทัพมาบุกตอนเหนือของอาณาจักรโครยอ สมเด็จพระราชินีซุงด็อกได้มีรับสั่งที่จะต้านศึกอาณาจักรเหลียว คังกัมชันแม่ทัพใหญ่เห็นด้วยกับรับสั่งของสมเด็จพระราชินีซุงด็อก จึงให้การสนับสนุนสมเด็จพระราชินีซุงด็อกแต่กลับถูกคัดค้านไม่ได้รับความเห็นชอบจากพระเจ้าซองจง เรื่องต้านศึกอาณาจักรเหลียวทำให้พระเจ้าซองจงและสมเด็จพระราชินีซุงด็อกต้องบาดหมางกันเป็นอย่างมาก เนื่องจากพระเจ้าซองจงเกรงกลัวต่ออาณาจักรเหลียวจึงคิดจะยอมแพ้ แต่สมเด็จพระราชินีซุงด็อกไม่ทรงคิดยอมแพ้ ภายหลังพระสงครามยุติลง ปี ค.ศ. 997 พระเจ้าซองจงแห่งโครยอสิ้นพระชนม์ เจ้าชายวังซงจึงได้ขึ้นครองราชย์ต่อมีพระนามว่า พระเจ้ามกจงแห่งโครยอ พระเจ้ามกจงพระราชทานนามให้สมเด็จพระราชินีซุงด็อกว่า พระนางชอนชูแทฮู พระนางชอนชูแทฮูทรงเห็นว่าพระเจ้ามกจงยังทรงพระเยาว์ พระนางจึงได้ขึ้นดำรงตำแหน่งผู้สำเร็จราชการ พระอัจฉริยภาพและพระปรีชาสามารถของพระนางทำให้อาณาจักรโครยอเป็นปึกแผ่นมั่นคง ปราศจากศึกภายใน สงครามภายนอก พระพันปีชอนชูก็ทรงสนับสนุนคิมชียางเป็นขุนนางใหญ่ในราชสำนักและแต่งงานใหม่กับคิมชียางจนบาดหมางกับเหล่าขุนนางกลุ่มซิลลา ภายหลังขุนนางกลุ่มซิลลาต่อต้านพระนางชอนชูแทฮูทำให้พระราชอำนาจของพระนางชอนชูแทฮูในราชสำนักเริ่มสั่นคลอน และทำให้พระเจ้ามกจงทรงออกห่างจากพระนางชอนชูแทฮู ภายหลังพระนางชอนชูแทฮูทรงครรภ์กับคิมชียางและประสูติพระโอรสคือ เจ้าชายจินแห่งฮวางจูเป็นเหตุทำให้คิมชียางก่อกบฏยึดอำนาจพระเจ้ามกจงและพระนางชอนชูแทฮู แม่ทัพคังโจได้นำกองทัพจากชายแดนทิศเหนือลงมาปราบกบฏคิมชียางทำให้พระเจ้ามกจงกลับสู่ราชสำนักและทรงประกาศสละราชบัลลังก์ หลังจากพระเจ้ามกจงสละราชบัลลังก์พระองค์ได้พาพระนางชอนชูแทฮูและสมเด็จพระราชินีซอนจองพระมเหสีของพระองค์เสด็จไปวังชุงจู เจ้าชายวังซุนพระราชโอรสของสมเด็จพระราชินีฮอนจองและเจ้าชายวังอุกเสด็จขึ้นครองราชย์เป็น พระเจ้าฮย็อนจงแห่งโครยอทำให้ขุนนางกลุ่มซิลลามีอำนาจในราชสำนักมากขึ้นโดยมีสมเด็จพระราชินีมุนฮวาพระมเหสีของพระเจ้าซองจงแห่งโครยอสนับสนุนและให้ทหารตามไปปลงพระชนม์พระเจ้ามกจงแห่งโครยอในปี ค.ศ. 1009ด้วยเหตุเกรงว่าพระนางชอนชูแทฮูจะเสด็จกลับราชสำนัก หลังจากทหารของสมเด็จพระราชินีมุนฮวาสังหารพระเจ้ามกจงแล้วได้นำพระนางชอนชูแทฮูและสมเด็จพระราชินีซอนจองไปที่วังชุงจูโดยสมเด็จพระราชินีฮอนอึยพระมเหสีอีกพระองค์ของพระเจ้าคยองจงแห่งโครยอเป็นผู้ดูแลพระนางชอนชูแทฮูกับสมเด็จพระราชินีซอนจองแต่ได้กักตัวสองพระนางไว้ในตำหนักเล็กๆในวังชุงจู ปี ค.ศ. 1010จักรพรรดิเหลียวเซิ่งจงนำทัพอาณาจักรเหลียว จำนวน 400,000 นาย มาบุกโครยอข่าวสงครามเหลียวทราบถึงพระนางชอนชูแทฮูทำให้พระนางนำทหารจากวังชุงจูมาช่วยเหลือพระเจ้าฮย็อนจงจนสามารถชนะสงครามได้ แต่ในสงครามครั้งนี้ได้สูญเสียแม่ทัพคังโจไป หลังสงครามยุติลงพระนางชอนชูแทฮูพร้อมกับสมเด็จพระราชินีซอนจองเสด็จไปประทับที่วังมยองบกเมืองฮวางจู จนในปี ค.ศ. 1029 พระนางชอนชูแทฮูสิ้นพระชนม์อย่างสงบ ในพระราชวังมยองบก โดยมีพระชนม์ 65 พรรษา พระนางได้ถูกจารึกว่าเป็นวีรสตรีแห่งโครยอที่ได้ทำสงครามขับไล่อาณาจักรเหลียวออกจากอาณาจักรโครยอพระราชวงศ์ พระราชวงศ์. พระราชอัยกา- พระเจ้าแทโจแห่งโครยอ (태조, 太祖) พระราชอัยยิกา- สมเด็จพระจักรพรรดินีซินจอง (신정왕후) ตระกูล ฮวางโบ แห่ง ฮวางจู พระราชบิดา- พระเจ้าแทจง (대종, 戴宗) พระราชมารดา- สมเด็จพระชายาซอนอึย ตระกูล ยู (선의왕후 유씨, 宣義王后 劉氏)พระราชธิดาของพระเจ้าแทโจ กับ สมเด็จพระจักรพรรดินีจองด๊อก ตระกูล ยู พระเชษฐา- พระเจ้าซองจงแห่งโครยอ (성종, 成宗) พระขนิษฐา- สมเด็จพระราชินีฮอนจอง ตระกูล ฮวางโบ แห่ง ฮวางจู (헌정왕후 황보씨, 獻貞王后) พระราชสวามี- พระเจ้าคยองจงแห่งโครยอ (경종, 景宗) พระราชโอรส- พระเจ้ามกจงแห่งโครยอ (목종, 穆宗) พระราชนัดดา- พระเจ้าฮย็อนจงแห่งโครยอ (현종, 顯宗) พระราชโอรสของสมเด็จพระราชินีฮอนจองกับพระเจ้าอานจง</doc>
