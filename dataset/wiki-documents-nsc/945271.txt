<doc id="945271" url="https://th.wikipedia.org/wiki?curid=945271" title="คาร์โก (ภาพยนตร์ พ.ศ. 2560)">คาร์โก (ภาพยนตร์ พ.ศ. 2560) คาร์โก () เป็นภาพยนตร์แนวระทึกขวัญหลังโลกล่มสลายจากประเทศออสเตรเลีย กำกับโดยโยแลนดา แรมคี และเบน ฮาวลิง เขียนบทโดยแรมคี โดยดัดแปลงเนื้อหาจากภาพยนตร์สั้นในชื่อเดียวกันของทั้งสอง ภาพยนตร์เรื่องนี้นำแสดงโดยมาร์ติน ฟรีแมน, แอนโทนี เฮส์ และแคเรน พิสโตริอัส ออกฉายครั้งแรกในเทศกาลภาพยนตร์แอดิเลด ออสเตรเลีย เมื่อวันที่ 6 ตุลาคม 2560 และออกอากาศทั่วโลกทางเน็ตฟลิกซ์ตั้งแต่วันที่ 18 พฤษภาคม 2561โครงเรื่อง โครงเรื่อง. แอนดีและเคย์ซ่อนตัวอยู่บนเรือบ้านกับโรซี ลูกสาววัย 1 ขวบ เพื่อหนีไวรัสซอมบีที่กำลังแพร่ระบาดอย่างรุนแรง ชีวิตบนเรือของพวกเขาสิ้นสุดลงเมื่อเคย์ถูกโจมตีและเสียชีวิต ส่วนแอนดีก็ติดเชื้อซอมบีในที่สุด เขาเหลือเวลาเพียง 48 ชั่วโมงก่อนที่จะกลายเป็นสิ่งที่พวกเขาพยายามหลบเลี่ยงมานาน แอนดีจึงต้องเสี่ยงเดินทางหาผู้ปกครองคนใหม่ให้ลูกสาวของเขา ชนพื้นเมืองดั้งเดิมที่เจริญรุ่งเรืองกลุ่มหนึ่งเป็นโอกาสรอดที่ดีที่สุดของโรซี แต่ด้วยทัศนคติไร้ความเมตตาต่อผู้ติดเชื้อ ชนพื้นเมืองกลุ่มนี้จึงอาจเป็นภัยต่อเขาและลูกสาวเช่นกัน ทูมี เด็กหญิงชาวพื้นเมืองดั้งเดิมกลายเป็นโอกาสเดียวของแอนดีในการเข้าถึงชุมชนอันศักดิ์สิทธิ์นี้ได้อย่างปลอดภัย แต่โชคไม่ดีที่เด็กหญิงยังไม่ต้องการกลับไปยังชุมชนของเธอ เพราะเธอก็กำลังหาวิธีรักษาพ่อที่ติดเชื้อด้วยการพาวิญญาณกลับคืนสู่ร่าง แอนดีและทูมีต่างแสวงหาความรอดในแบบของตนเอง แต่พวกเขาต้องร่วมมือกันหากต้องการที่จะบรรลุเป้าหมายนั้นนักแสดงนักแสดง. - มาร์ติน ฟรีแมน รับบท แอนดี - แอนโทนี เฮส์ รับบท วิก - แคเรน พิสโตริอุส รับบท ลอร์เรน - เดวิด กุลปีลี รับบท ดากู - ซูซี พอร์เตอร์ รับบท เคย์ - คริส แมกเควด รับบท เอตตา - บรูซ อาร์. คาร์เตอร์ รับบท วิลลี - นาแทชา แวงกานีน รับบท โจซี - ซิโมน แลนเดอส์ รับบท ทูมี</doc>
