<doc id="884476" url="https://th.wikipedia.org/wiki?curid=884476" title="โบแจ๊ค ฮอร์สแมน">โบแจ๊ค ฮอร์สแมน โบแจ๊ค ฮอร์สแมน เป็นแอนิเมชันแนวซิตคอมสำหรับผู้ใหญ่จากสหรัฐอเมริกา สร้างสรรค์โดย Raphael Bob-Wakserg โดยมี Will Arnett ให้เสียงโบแจ๊ค ฮอร์สแมน ตัวละครหลัก ฤดูกาลแรกทั้งฤดูกาลออกให้รับชมผ่านเน็ตฟลิกซ์ เมื่อ 22 สิงหาคม 2014 ในช่วงแรกที่ออกฉาย แอนิเมชันเรื่องนี้ได้รับเสียงวิพากษ์วิจารณ์ค่อนข้างก้ำกึ่ง โดยมีเสียงวิจารณ์เชิงบวกไปที่ครึ่งหลังของซีซั่นแรก อย่างไรก็ดีในซีซั่นต่อๆ มาก็ได้รับคำชื่นชมอย่างท่วมท้น จนได้รับการผลิตต่อจนถึงซีซั่นที่ 4 ในปัจจุบัน ซึ่งออกฉายพร้อมกันทั้งซีซั่นเมื่อ 8 กันยายน 2560ภาพรวมของภาพยนตร์ชุด ภาพรวมของภาพยนตร์ชุด. ภาพยนตร์ชุดนี้ดำเนินเรื่องส่วนใหญ่ในบริเวณลอสแอนเจลิส โดยเฉพาะในฮอลลีวูด (ต่อมากลายเป็น "ฮอลลีวู" (Hollywoo) หลังจากตัว 'D' ในป้ายฮอลลีวูดถูกขโมยไป) เป็นโลกที่มนุษย์และสัตว์ที่มีท่าทางเหมือนมนุษย์อยู่ร่วมกันอย่างไม่มีอะไรผิดแผก โบแจ๊ค ฮอร์สแมน ตัวเอกของเรื่อง เป็นนักแสดงที่เคยมีชื่อเสียงในยุคปี 1990 จากการแสดงละครซิตคอมเรื่อง Horsin' Around ซึ่งกำลังวางแผนจะกลับมามีชื่อเสียงอีกครั้งด้วยการออกหนังสืออัตชีวประวัติ ทำให้ต้องพบกับ Diane Nguyen ซึ่งเป็นนักเขียนที่จะมาเขียนอัตชีวประวัตินี้ให้เขาการตอบรับคำวิจารณ์ซีซั่นที่ 1 การตอบรับ. ซีซั่นที่ 1. เวบไซตรอตเตนโทเมโทให้คะแนนซีซั่นแรกเอาไว้ที่ 60% จากบทความวิจารณ์ 20 บทความ ในขณะเดียวกัน เวบไซต์เมตาคริติคให้คะแนนอยู่ที่ 59 จากคะแนนเต็ม 100 คะแนน จากนักวิจารณ์ 13 คน ถือว่าเป็นคะแนนก้ำกึ่งหรือปานกลาง Erik Adams วิจารณ์หกตอนแรกของซีวั่นแรกว่า รายการนี้ล้อเล่นความว่างเปล่าของการเป็นเซเลบ แต่การนำเสนอไม่มีความแปลกใหม่ และไม่ได้มีความรู้เบื้องลึกใดๆ โดยให้ะแนนเอาไว้ที่เกรด C+รางวัล</doc>
