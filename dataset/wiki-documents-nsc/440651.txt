<doc id="440651" url="https://th.wikipedia.org/wiki?curid=440651" title="พระอรรถเปศลสรวดี (เจริญ ทรัพยสาร)">พระอรรถเปศลสรวดี (เจริญ ทรัพยสาร) พระอรรถเปศลสรวดี (เจริญ ทรัพย์สาร) ดำรงตำแหน่งผู้ว่าราชการจังหวัดมหาสารคาม ระหว่างพุทธศักราช 2474-2476 และดำรงตำแหน่งผู้ว่าราชการจังหวัดกาฬสินธุ์ พ.ศ. 2483 - 2490 พระอรรถเปศลสรวดี (เจริญ ทรัพยสาร) เกิดเมื่อเดือนมกราคม พ.ศ. 2422 เป็นชาวกรุงเทพมหานคร ได้ดำรงตำแหน่งข้าหลวงประจำจังหวัดกาฬสินธุ์ คนที่ 17 เมื่อจังหวัดกาฬสินธุ์ถูกยุบเป็นอำเภอไปขึ้นกับจังหวัดมหาสารคาม ต่อมาได้ย้ายไปดำรงตำแหน่งข้าหลวงประจำจังหวัดมหาสารคาม ในเวลาต่อมาได้ลาออกจากราชการ กลับมาใช้ชีวิตอยู่จังหวัดกาฬสินธุ์อีกครั้ง จนถึงแก่อนิจกรรมเมื่อปี พ.ศ. 2510 รวมอายุได้ 79 ปีผลงาน ผลงาน. พระอรรถเปศลสรวดี (เจริญ ทรัพย์สาร) ในขณะที่ดำรงตำแหน่งข้าหลวงประจำจังหวัดกาฬสินธุ์ได้พัฒนาและสร้างคุณประโยชน์นำความเจริญมาสู่จังหวัดกาฬสินธุ์มากมายพอประมวลได้ดังนี้ เป็นผู้สร้างสุขศาลาเป็นครั้งแรก คือ สุขศาลากาฬสินธุ์เป็นอาคารไม้ใต้ถุนสูงและได้ติดต่อขอแพทย์จากทางราชการมาประจำรักษาคนป่วย หมอคนแรกของสุขศาลา คือ หมอบำ สร้างโรงเรียนประจำจังหวัด คือ โรงเรียนกาฬสินธุ์พิทยาสรรพ์ และโรงเรียนสตรีประจำจังหวัด (โรงเรียนอนุกูลนารี) ตัดถนนหลายสาย เช่น ถนนอรรถเปศลในปัจจุบัน สร้างสะพานเลิงบักดอก เป็นสะพานไม้ที่ยาวที่สุดในภาคอีสาน (ในขณะนั้นยาวประมาณ 1 กิโลเมตร อยู่ระหว่างวิบูลย์ฟาร์ม ยาวตลอดจนเกือบถึงสะพานข้ามลำน้ำพานในปัจจุบัน การปกครองบ้านเมืองในสมัยพระอรรถเปศลสรวดีขณะดำรงตำแหน่งข้าหลวงประจำจังหวัดมีความสงบเรียบร้อยดีมาก เนื่องจากพระอรรถเปศลสรวดีมีกุศโลบายในการปกครอง โดยใช้หลักเมตตาธรรม และขอร้องตักเตือนในเบื้องต้น ถ้าไม่เชื่อฟังก็ใช้วิธีเด็ดขาดเป็นวิธีสุดท้าย จึงทำให้พวกโจรผู้ร้ายและขโมยแทบไม่มี การสร้างถาวรวัตถุ เช่น สุขศาลา โรงเรียน สะพาน ฯลฯ โดยอาศัยความร่วมมือจากกำนัน ผู้ใหญ่บ้าน และชาวเมืองกาฬสินธุ์ให้ความช่วยเหลือ สนับสนุนเกี่ยวกับวัสดุอุปกรณ์อย่างเพียงพอ จึงทำให้อาศัยงบประมาณจากทางราชการไม่มากนัก ผลงานที่นับว่าเด่นที่สุดในสมัยพระอรรถเปศล คือ การการป้องกันและรักษาผู้ป่วยไข้ ทรพิษและอหิวาตกโรค โดยการติดต่อที่ขอวัคซีนจากทางราชการ ซึ่งในสมัยนั้นชาวกาฬสินธุ์ป่วยเป็นโรคไข้ทรพิษและอหิวาตกโรค ซึ่งเป็นโรคที่ติดต่อร้ายแรงมาก ผู้ป่วยส่วนใหญ่มักจะเสียชีวิตจากโรคนี้ แต่ด้วยความสารถของพระอรรถเปศล ทำให้ป้องกันและรักษาโรคได้อย่างมีประสิทธิภาพ เป็นผลทำให้ชาวกาฬสินธุ์ล้มป่วยและเสียชีวิต จากไข้ทรพิษและอหิวาตกโรคน้อยลงกว่าเดิมมาก ด้วยคุณงามความดีที่พระอรรถเปศลได้สร้างไว้แก่ชาวเมืองกาฬสินธุ์ทำให้ชาวเมืองกาฬสินธุ์ไว้วางใจเลือกให้ดำรงตำแหน่งนายกเทศมนตรีเมืองกาฬสินธุ์ 2 สมัย โดยที่ท่านไม่ขอรับค่าตอบแทนใดๆ ทั้งสิ้น</doc>
