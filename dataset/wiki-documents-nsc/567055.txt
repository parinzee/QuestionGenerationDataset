<doc id="567055" url="https://th.wikipedia.org/wiki?curid=567055" title="พระกุมารเยซู">พระกุมารเยซู พระกุมารเยซู () คือพระเยซูปางกุมารในช่วงอายุตั้งแต่แรกประสูติจนถึงมีอายุได้ 12 ปี เพราะตามธรรมเนียมยิวสมัยนั้นถือว่าอายุ 13 ปี ขึ้นไปจัดเป็นวัยผู้ใหญ่ประวัติการบูชา ประวัติการบูชา. คริสต์ศาสนิกชนนิกายโรมันคาทอลิกถือว่าการอุทิศตนศรัทธาต่อพระกุมารเยซูเกิดขึ้นตั้งแต่พระเยซูประสูติ โดยเชื่อว่าพระนางมารีย์พรหมจารีและนักบุญโยเซฟได้อุทิศตนเป็นคนแรก ต่อมาคนเลี้ยงแกะและโหราจารย์ทั้ง 3 ก็มานมัสการพระกุมารเยซูด้วย ในสมัยต่อ ๆ ความศรัทธาต่อพระเยซูปางกุมารยังคงแพร่หลายอยู่อย่างต่อเนื่อง นักบุญที่อุทิศตนต่อพระกุมารเยซูมีหลายองค์ ได้แก่ นักบุญคริสโตเฟอร์ นักบุญแอนโทนีแห่งปาดัว นักบุญนีโกลาแห่งโตเลนตีโน นักบุญเตเรซาแห่งอาบีลา นักบุญเตแรซแห่งลีซีเยอ เป็นต้น คริสตจักรโรมันคาทอลิกกำหนดวันฉลองหลายวันเกี่ยวกับพระกุมารเยซู ได้แก่ วันสมโภชพระคริสตสมภพ วันฉลองครอบครัวศักดิ์สิทธิ์ วันฉลองการถวายพระกุมารในพระวิหาร และให้เดือนมกราคมทั้งเดือนเป็นช่วงเวลาแห่งการเฉลิมฉลองพระกุมารเยซูงานศิลปะ งานศิลปะ. ศิลปะเกี่ยวกับพระกุมารเยซูเริ่มแพร่หลายมาตั้งแต่คริสต์ศตวรรษที่ 3 หรือ 4 มีทั้งแบบจิตรกรรม ประติมากรรม โดยทั่วไปมักเป็นรูปในเหตุการณ์การประสูติของพระเยซู มีพระนางมารีย์พรหมจารีและนักบุญโยเซฟร่วมอยู่ในภาพเหตุการณ์ด้วย งานศิลปะชุดสำคัญที่มีภาพพระกุมารเยซู ได้แก่- แม่พระและพระกุมาร - การนมัสการของโหราจารย์ - การถวายพระกุมารในพระวิหาร - พระเยซูหนีไปอียิปต์ - พระเยซูในหมู่นักปราชญ์</doc>
