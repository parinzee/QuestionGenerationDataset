<doc id="769974" url="https://th.wikipedia.org/wiki?curid=769974" title="ปอร์เช่ คาร์เรรา จีที">ปอร์เช่ คาร์เรรา จีที ปอร์เช่ คาร์เรรา จีที () (หรือในรหัส 980) เป็นรถยนต์นั่งเปิดประทุนสมรรถนะสูง เครื่องยนตร์กลางลำท้าย ขับเคลื่อนสองล้อท้าย (RWD) 2 ประตู 2 ที่นั่ง ผลิตโดยบริษัท ปอร์เช่ เอจี ระหว่างปี ค.ศ. 2004-2007 ในไลพ์ซิก ประเทศเยอรมนี คาร์เรรา จีที ถือเป็นรถรุ่นพิเศษของปอร์เช่ ที่ใช้เครื่องยนตร์แตกต่างจากรุ่นอื่น ๆ คือใช้เครื่องยนตร์ V10 แทน H6 ซึ่งถือเป็นการใช้เครื่องยนตร์ที่มีลูกสูบมากที่สุดที่ใช้ในรถวิ่งถนนของปอร์เช่ คาร์เรรา จีที ใช้เครื่องยนตร์ขนาด 5.7 ลิตร V10 DOHC สามารถสร้างแรงม้าได้ถึง 605 hp (450 kW) รถใช้ระบบเกียร์ธรรมดา 6 จังหวะ ตัวถังประกอบขึ้นจากคาร์ไฟเบอร์แท้ สามารถทำความเร็วสูงสุดอ้างจากทางปอร์เช่ได้ที่ 330 กม./ชม. (205 ไมล์/ชม.) และทำอัตราเร่ง 0-100 กม./ชม. ด้วยเวลาเพียง 3.5 วินาที ในอดีตทางปอร์เช่ได้กล่าวที่จะสร้างถึง 1,500 คัน แต่สุดท้ายก็ไม่ดำเนินการต่อและยุติสายการผลิตลงในปี ค.ศ. 2007 จนทำให้ผลิตออกมาได้เพียง 1,270 คัน โดยมีถึง 604 คัน ในทวีปอเมริกาเหนือ ซึ่งแต่ละคันมีราคาสูงถึง US$448,000 นิตยสาร สปอร์ตคาร์อินเตอร์เนชันแนล ได้จัดอันดับคาร์เรรา จีที ในอันดับที่ 1 บนรายชื่อ "ท็อปรถสปอร์ตแห่งยุค 2000" (Top Sports Cars of the 2000s) และอันดับ 8 บนหัวข้อ "รายชื่อท็อปรถสปอร์ตตลอดกาล" (Top Sports Cars of All Time list)</doc>
