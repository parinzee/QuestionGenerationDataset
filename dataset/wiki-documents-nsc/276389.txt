<doc id="276389" url="https://th.wikipedia.org/wiki?curid=276389" title="ดรีมเกิร์ลส">ดรีมเกิร์ลส ดรีมเกิร์ลส () คือภาพยนตร์เพลง ของชาวอเมริกันในปี พ.ศ. 2549 กำกับการแสดงโดย Bill Condon และผลิตโดย DreamWorks Pictures และ Paramount Pictures ภาพยนตร์เรื่องนี้เข้าฉายพร้อมกันทั่วโลกในวันที่ 25 ธันวาคม พ.ศ. 2549 แต่ก็ได้เริ่มเข้าฉายในบางที่ก่อนโดยเริ่มตั้งแต่วันที่ 15 ธันวาคม พ.ศ. 2549 ส่วนดีวีดีหรือซีดีในรูปแบบอื่นๆได้ออกจำหน่ายในวันที่ 1 พฤษภาคม พ.ศ. 2550 ดรีมเกิร์ลส ได้รับ 3 รางวัลในงานประกาศผลรางวัลลูกโลกทองคำ ครั้งที่ 64 ในปี พ.ศ. 2550 ซึ่งรวมไปถึงรางวัลภาพยนตร์ยอดเยี่ยม ประเภทภาพยนตร์เพลงหรือตลกด้วย และยังได้รับรางวัลออสการ์ 2 รางวัลที่งานประกาศผลรางวัลออสการ์ ครั้งที่ 79 ภาพยนตร์ดัดแปลงมาจากละครบรอดเวย์ในชื่อเดียวกัน ที่ออกแสดงครั้งแรกตั้งแต่ปี ค.ศ. 1981 และยังได้รับความนิยมมาจนถึงปัจจุบัน โดยเฮนรี ครีเกอร์ และทอม อายเยน ดัดแปลงมาจากเรื่องราวความสำเร็จของบริษัท โมทาวน์ และเรื่องอื้อฉาวภายในวงดนตรีเดอะซูพรีมส์ และพัฒนาการของดนตรีริธึมแอนด์บลูส์แบบแอฟริกัน-อเมริกันในช่วงทศวรรษ 1960 ถึง 1970นักแสดงนักแสดง. - เจมี ฟ็อกซ์ รับบทเป็น Curtis Taylor, Jr. ถอดแบบมาจาก เบอร์รี กอร์ดี ประธานของค่ายโมทาวน์ - บียอนเซ่ โนวส์ รับบทเป็น Deena Jones ถอดแบบมาจาก ไดอาน่า รอส นักร้องนำเดอะซูพรีมส์ - เอ็ดดี้ เมอร์ฟี รับบทเป็น James "Thunder" Early บทนี้ได้รับอิทธิพลมาจากบทบาทของเจมส์ บราวน์ แจ็กกี วิลสัน และมาร์วิน เกย์ - แดนนีย์ โกลเวอร์ รับบทเป็น Marty Madison อดีตผู้จัดการวง - เจนนิเฟอร์ ฮัดสัน รับบทเป็น Effie White บทนี้ได้รับอิทธิพลมาจากบทบาทของฟลอเรนซ์ บัลลาด อดีตสมาชิกวงเดอะซูพรีมส์ที่ถูกปรับออกจากวง และเอตตา เจมส์กับแอรีธา แฟรงกลิน นักร้องแนวโซล - Anika Noni Rose รับบทเป็น Lorrell Robinson บทนี้ได้รับอิทธิพลมาจากบทบาทของแมรี วิลสัน สมาชิกวงเดอะซูพรีมส์ - Keith Robinson รับบทเป็น C.C. White บทนี้ได้รับอิทธิพลมาจากบทบาทของสโมกีย์ โรบินสัน นักแต่งเพลงคนสำคัญของโมทาวน์ - Sharon Leal รับบทเป็น Michelle Morris บทนี้ได้รับอิทธิพลมาจากบทบาทของซินดี เบิร์ดซอง สมาชิกใหม่ของเดอะซูพรีมส์ที่มาแทนที่ฟลอเรนซ์ บัลลาด - Hinton Battle รับบทเป็น Wayne ผู้ช่วยของเคอร์ติสลำดับเพลงในภาพยนตร์รางวัล</doc>
