<doc id="853943" url="https://th.wikipedia.org/wiki?curid=853943" title="น้องฟาน">น้องฟาน น้องฟาน เป็นมาสคอตเก้งเผือก สร้างโดยองค์กรท้องถิ่นของจังหวัดเชียงใหม่ สำหรับเป็นตัวแทนและสัญลักษณ์สำหรับการรณรงค์ให้เมืองเชียงใหม่เป็นเมืองมรดกโลกประวัติ ประวัติ. จากความพยายามในการพัฒนาให้จังหวัดเชียงใหม่เป็นเมืองมรดกโลก เนื่องจากเมืองเชียงใหม่ได้รับการพิจารณาขึ้นบัญชีเบื้องต้น (Tentative List) ตามอนุสัญญาคุ้มครองมรดกโลกไตั้งแต่เดือนกุมภาพันธ์ 2557 ด้วยเหตุนี้จึงเกิดการร่วมมือกันระหว่างองค์การบริหารส่วนจังหวัดเชียงใหม่ เทศบาลนครเชียงใหม่ และมหาวิทยาลัยเชียงใหม่ ทำโครงการจัดทำแผนปฏิบัติการด้านการอนุรักษ์และพัฒนาพื้นที่ประวัติศาสตร์ และวัฒนธรรมเมืองเชียงใหม่ตามแนวทางมรดกโลก (โครงการเชียงใหม่สู่มรดกโลก) สองระยะในปี 2559 และปี 2560 สำหรับสร้างข้อมูลและหลักฐานสนับสนุนรองรับแนวคิดการนำเสนอคุณค่าโดดเด่นเป็นสากล ทั้งนี้เชียงใหม่เองก็มีวัฒนธรรมต่าง ๆ โดดเด่นอยู่แล้วเป็นทุนเดิม การนี้จึงได้จัดการประกวดออกแบบมาสคอตสำหรับเมืองเชียงใหม่ขึ้นเมื่อปลายปี 2559 เพื่อเป็นตัวแทนและสัญลักษณ์สำหรับสื่อสารกับคนรุ่นใหม่ให้มีจิตหวงแหนเมืองเชียงใหม่ โดยมีโจทย์ว่า "ฟานเผือก" อันมีที่มาจาก ตำนานพื้นเมืองเชียงใหม่ ที่กล่าวถึงชัยภูมิ 7 ประการที่พญามังรายทรงเลือกที่จะสร้างเมืองเชียงใหม่ หนึ่งในนั้นคือตัวฟานหรือเก้ง ดังปรากฏว่า "ฟาน (เก้ง) เผือกสองแม่ลูกมาอยู่ชัยภูมินี้สู้กับหมา หมาพ่ายหนี" การะประกวดออกแบบนี้ชิงเงินรางวัล 20,000 บาท ซึ่งผู้ที่ถูกรับเลือกผลงานในการประกวดนี้คือถิง จู (Ting Chu) น้องฟานจึงเป็นตัวแทนของความเป็นสิริมงคล ความงดงามแห่งการเริ่มต้นใหม่ ความหวัง ชัยชนะ ความบริสุทธิ์ สว่างไสว ยินดีปรีดา และความสมัครสมานสามัคคี มีการเปิดตัวน้องฟานครั้งแรกเมื่อวันที่ 11 เมษายน 2560 รศ.ดร.วรลัญจก์ บุณยสุรัตน์ คณบดีคณะวิจิตรศิลป์ มหาวิทยาลัยเชียงใหม่ กล่าวว่า "... “น้องฟาน” Mascot เป็นตัวแทนและสัญลักษณ์ในการสื่อสารสร้างความเข้าใจ และปลุกจิตสานึกให้กับเยาวชนและคนเชียงใหม่ เกิดความตระหนัก หวงแหน และร่วมมือกันรักษามรดกทางวัฒนธรรมอันดีงามของเชียงใหม่ให้คงอยู่ ในฐานะเมืองที่ยังมีชีวิต..." นอกจากนี้น้องฟานยังที่ปรากฏตัว ณ กิจกรรมต่าง ๆ ภายในเมืองเชียงใหม่เพื่อการสร้างสีสัน</doc>
