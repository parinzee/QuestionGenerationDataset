<doc id="310121" url="https://th.wikipedia.org/wiki?curid=310121" title="มดทหารศรีลังกา">มดทหารศรีลังกา มดทหารศรีลังกา เป็น มดทหาร สีน้ำตาลแดง พบในตอนใต้ของ อินเดีย, ศรีลังกา, เอเชียตะวันออกเฉียงใต้ และออสเตรเลีย ไม่มีตา ขนาดยาวประมาณ 3&nbsp;mm หากินใต้ชั้น ใบไม้ถับถม ในป่าและบริเวณที่มีต้นไม้หนาแน่น หนวด มี 10 ปล้อง เหมือนกับ สกุลมดทหาร หลายชนิด ฐานหนวด ยาวมากเกินหัว หัวเรียบมัน สามารถมองเห็นช่องว่างระหว่างกรามทั้งสองและขอบด้านหน้าของริมฝีปากบนชัดเจน อก และหัวสีน้ำตาลเข้ม propodeum มีลักษณะเป็นมุมแหลม เอวปล้องที่1 และ 2 ใหญ่ รูปกรวย มันเงา ท้อง รี สีอ่อนกึ่งโปร่งแสง อกด้านหน้ากว้างและแคบด้านท้าย พบใน ป่าดิบชื้น และ ป่าเบญจพรรณ สร้างรังชั่วคราวบนพื้นดิน และในท่อนไม้ผุ มักเดินเป็นแถวยาวในป่า กินมดชนิดอื่น ต่อ และสัตว์ข้อปล้องอื่นเป็นอาหาร เหมือนกับมดทหารชนิดอื่นๆ ในประเทศไทย พบในภาคเหนือ ภาคตะวันออกเฉียงเหนือและภาคตะวันออก</doc>
