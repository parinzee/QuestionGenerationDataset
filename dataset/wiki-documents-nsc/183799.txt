<doc id="183799" url="https://th.wikipedia.org/wiki?curid=183799" title="อุดมเด็กดี">อุดมเด็กดี อุดมเด็กดี เป็นหนังสือประเภทให้คติสอนใจ และความสนุกสนาน เป็นหนังสืออ่านเพิ่มเติมชั้นประถมศึกษาปีที่ 3 ตามหลักสูตรประถมศึกษา พ.ศ. 2503 แต่งโดย กีฬา พรรธนะแพทย์ และหลวงกีรติวิทโยฬาร เป็นผู้ร่วมแต่ง ต่อมาในปี พ.ศ. 2505 ได้มีการสร้างในฉบับภาพยนตร์ ดัดแปลงบทโดย วิรัช พึ่งสุนทร ออกฉายเมื่อวันที่ 30 มิถุนายน พ.ศ. 2505 หนังได้รับการตอบรับจากคนดูน้อยกว่าที่คาด ปัจจุบันฟิล์มภาพยนตร์ อุดมเด็กดี สูญหายไปกับกาลเวลา แต่หนังสือยังติดอยู่ใน 100 ชื่อเรื่องเด็กและเยาวชนไทยควรอื่น กลุ่มเด็กวัย 7-12 ปี กลุ่มนิทาน/นิยายเรื่องลำดับ 61 จากสำนักงานกองทุนสนับสนุนการวิจัยเนื้อเรื่อง เนื้อเรื่อง. อุดมเด็กดี ฉบับหนังสือเรียน เป็นเรื่องราวของอุดม มั่นสุจริต เด็กยากจนแต่มีความขยันหมั่นเพียร มีมานะในการทำงานเพื่อเลี้ยงแม่และค่าเช่าที่ดิน ซึ่งหากไม่มีเงินมาจ่ายก็อาจจะเสียม้าที่ชื่อ เจ้าลอยลม มรดกที่พ่อทิ้งไว้ให้ การหาเงินเป็นเรื่องยากลำบากรวมถึงต้องพบกับอุปสรรค และชะลอ รักการค้า เพื่อนขี้เกียจที่ชวนอุดมให้เกียจคร้าน แต่ท้ายสุดด้วยความซื่อสัตย์และขยัน อุดมจึงช่วยแม่ จ่ายค่าเช่าที่ดิน และช่วยให้ชะลอให้หายหลังยาวได้สำเร็จ</doc>
