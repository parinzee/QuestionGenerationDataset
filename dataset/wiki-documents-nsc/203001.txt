<doc id="203001" url="https://th.wikipedia.org/wiki?curid=203001" title="อาร์พีจี (อาวุธ)">อาร์พีจี (อาวุธ) อาร์พีจี (; ย่อมาจาก "rocket-propelled grenade" ระเบิดซึ่งขับเคลื่อนด้วยจรวด) เป็นระบบอาวุธต่อต้านรถถังซึ่งประกอบด้วยอุปกรณ์ยิงประทับบ่า (shoulder-fired) ศัพท์ทางการทหารเรียกว่า เครื่องยิงจรวด ลักษณะเป็นปล้องสำหรับยิงจรวดซึ่งที่หัวติดวัตถุระเบิดไว้ อาร์พีจีบางประเภทใช้ได้ครั้งเดียว บางประเภทสามารถบรรจุซ้ำได้ โดยส่วนใหญ่บรรจุจรวดเข้าทางปากปล้อง อาร์พีจีทรงประสิทธิภาพมากเมื่อใช้ต่อต้านยานพาหนะติดอาวุธ จรวดอาร์พีจีนั้นกองทัพสหภาพโซเวียตพัฒนาขึ้นภายหลังสงครามโลกครั้งที่สอง โดยปรับปรุงมาจากอาวุธพันแซร์เฟาสท์ (Panzerfaust) ของนาซีเยอรมนี อาร์พีจีรุ่นแรกที่ใช้ในกองทัพโซเวียต คือ อาร์พีจี-2 ซึ่งเริ่มใช้ในปี 1949 ต่อมาได้ปรับปรุงเป็นอาร์พีจี-7 เมื่อปี 1961 และแบ่งปันให้มิตรประเทศใช้ ก่อนจะแพร่หลายเป็นอันมากในยุคสงครามเย็น</doc>
