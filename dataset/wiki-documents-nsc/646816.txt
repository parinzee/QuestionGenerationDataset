<doc id="646816" url="https://th.wikipedia.org/wiki?curid=646816" title="การเจริญผิดปกติของหลอดลมและเนื้อปอด">การเจริญผิดปกติของหลอดลมและเนื้อปอด การเจริญผิดปกติของหลอดลมและเนื้อปอด () หรือแต่เดิมเคยถูกเรียกว่า chronic lung disease of infancy (โรคปอดเรื้อรังในทารก) เป็นโรคปอดเรื้อรังอย่างหนึ่ง ที่พบบ่อยในทารกที่คลอดก่อนกำหนด เป็นสาเหตุการเสียชีวิตและทุพพลภาพที่สำคัญอย่างหนึ่งของทารก โรคนี้มักพบในทารกที่มีน้ำหนักตัวน้อย และที่ได้รับการช่วยหายใจด้วยเครื่องช่วยหายใจเพื่อรักษากลุ่มอาการหายใจลำบากในทารกแรกเกิด (respiratory distress syndrome, RDS) โรคนี้มีการกล่าวถึงครั้งแรกในเอกสารวิชาการเมื่อ ค.ศ. 1967 แต่เดิมเชื่อว่าเป็นผลจากออกซิเจนและการช่วยหายใจในทารกคลอดก่อนกำหนดที่มี RDS ในปัจจุบันนิยามของ BPD มีการพัฒนาไปเรื่อยๆ ตามเวลา สาเหตุส่วนใหญ่เป็นจากการที่มีทารกที่คลอดก่อนกำหนดมากๆ รอดชีวิตมามากขึ้น มีการให้การดูแลทารกแรกเกิดที่ทั่วถึงมากขึ้น มีการให้สารสร้างแรงตึงผิว, การให้กลูโคคอร์ติคอยด์ก่อนคลอด เพื่อรักษา RDS มากขึ้น และมีการใช้เครื่องช่วยหายใจที่เหมาะสม (less aggressive) มากขึ้น เป็นต้น</doc>
