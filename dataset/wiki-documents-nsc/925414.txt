<doc id="925414" url="https://th.wikipedia.org/wiki?curid=925414" title="สะพานนริศดำรัส">สะพานนริศดำรัส สะพานนริศดำรัส หรือที่นิยมเรียกกันว่า สะพานดำ เป็นสะพานแห่งหนึ่งในพื้นที่กรุงเทพมหานคร เป็นสะพานข้ามคลองมหานาค ตั้งอยู่ในแขวงคลองมหานาค และแขวงบ้านบาตร เขตป้อมปราบศัตรูพ่าย บนถนนจักรพรรดิพงษ์ ใกล้เคียงกับวัดสระเกศราชวรมหาวิหารและโรงเรียนวัดสระเกศ สะพานนริศดำรัส สร้างขึ้นเมื่อปี พ.ศ. 2442 ในรัชสมัยพระบาทสมเด็จพระจุลจอมเกล้าเจ้าอยู่หัว พร้อมกับสะพานอาวาศวิจิตร ข้ามคลองวัดสระเกศ และสะพานโสมนัศนาคารา ข้ามคลองวัดโสมนัส และได้รับชื่อพระราชทานเมื่อวันที่ 6 กรกฎาคม พ.ศ. 2443 ซึ่งสะพานทั้งสามนี้มีชื่อคล้องจองกัน โดยสะพานนริศดำรัส ทรงพระราชทานนามเพื่อเป็นเกียรติแก่สมเด็จพระเจ้าบรมวงศ์เธอ เจ้าฟ้ากรมพระยานริศรานุวัดติวงศ์ สมเด็จพระอนุชา และเสด็จพระราชดำเนินไปทรงเปิดสะพานเมื่อวันที่ 15 พฤศจิกายน พ.ศ. 2443 พร้อมกับสะพานและถนนอื่น ๆ อีกหลายแห่ง เช่น สะพานเทวกรรมรังรักษ์, สะพานเฉลิมวัง 47, ถนนจักรพรรดิพงษ์, ถนนอุณากรรณ เป็นต้น สะพานนริศดำรัส ได้รับการบูรณะเมื่อปี พ.ศ. 2513 และจารึกชื่อสะพานใหม่เป็น "สะพานนริศดำรัส" จากเดิมที่เคยจารึกว่า "สะพานนริศรดำรัส"</doc>
