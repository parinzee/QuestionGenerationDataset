<doc id="231551" url="https://th.wikipedia.org/wiki?curid=231551" title="เดอะไพเรตเบย์">เดอะไพเรตเบย์ เดอะไพเรตเบย์ () เป็นเว็บไซต์สัญชาติสวีเดนที่ให้บริการบิตทอร์เรนต์ ซึ่งเปิดให้บริการมาตั้งแต่เดือนพฤศจิกายน พ.ศ. 2546 และกล่าวอ้างว่าเป็น "เว็บไซต์บิตทอร์เรนต์แทร็กเกอร์ที่ใหญ่ที่สุดในโลก" ได้รับการจัดอันดับจากอเล็กซา ให้เป็นเว็บไซต์ที่มีผู้เข้าชมมากเป็นอันดับที่ 106 เมื่อวันที่ 15 พฤศจิกายน พ.ศ. 2551 ทางเว็บไซต์ได้ประกาศว่ามีจำนวนผู้ใช้พร้อมกันถึง 25 ล้านเพียร์ และมีจำนวนผู้ใช้ที่ลงทะเบียนเข้าใช้งานทั้งสิ้น 3,500,000 ล้านชื่อ ถึงแม้ว่าผู้ใช้ทั่วไปก็สามารถใช้งานได้โดยไม่ต้องลงทะเบียน เมื่อวันที่ 31 พฤษภาคม พ.ศ. 2549 เซิร์ฟเวอร์ของเว็บไซต์ซึ่งตั้งอยู่ในกรุงสต๊อกโฮล์ม ถูกตำรวจสวีเดนเข้าตรวจค้น ทำให้เว็บไซต์ใช้งานไม่ได้เป็นเวลาสามวัน ศาลสวีเดนมีคำตัดสินเมื่อวันที่ 17 เมษายน พ.ศ. 2552 ว่าเดอะไพเรตเบย์มีความผิดฐานละเมิดกฎหมายลิขสิทธิ์ และให้ลงโทษจำคุก 4 ผู้ดูแลระบบ คือ ปีเตอร์ ซุนเด, Fredrik Neij, Gottfrid Svartholm และ Carl Lundström เป็นเวลา 1 ปี พร้อมกับปรับเป็นเงิน 30 ล้านโครนสวีเดน (ประมาณ 3.6 ล้านดอลลาร์สหรัฐ) ปัจจุบัน เดอะไพเรตเบย์บริหารงานโดย Gottfrid Svartholm (ใช้ชื่อผู้ใช่ว่า anakata) และ Fredrik Neij (ใช้ชื่อผู้ใช้ว่า TiAMO) มีเซิร์ฟเวอร์สำรองตั้งอยู่ที่เบลเยียม และรัสเซีย เพื่อเป็นการป้องกัน หากถูกเจ้าหน้าที่เข้าตรวจค้นในอนาคต เมื่อวันที่ 4 พ.ย.2557 นายฟรีดริก เลนนาร์ต เนเยะ หรือที่รู้จักในนามติอาโม่ (TiAMO) ชาวสวีเดน วัย 36 ปี หนึ่งในผู้ก่อตั้งเว็บไซต์บิตทอร์เรนต์ (BitTorrent) “เดอะ ไพเรท เบย์” หรือ The Pirate Bay ถูกจับกุมตัว ที่จังหวัดหนองคาย ประเทศไทย</doc>
