<doc id="275973" url="https://th.wikipedia.org/wiki?curid=275973" title="ภาษาอาหรับเลอวานต์">ภาษาอาหรับเลอวานต์ ภาษาอาหรับเลอวานต์ (Levantine Arabic; ภาษาอาหรับ: شامي Shami) หรือภาษาอาหรับตะวันออก เป็นกลุ่มของภาษาอาหรับที่มีการพูดแพร่กระจายในฉนวนชายฝั่งยาว 100 กิโลเมตร ของทะเลเมดิเตอร์เรเนียนตะวันออก ซึ่งบริเวณนี้เรียกว่าเลอวานต์ ครอบคลุมบริเวณในซีเรีย อิสราเอล ปาเลสไตน์ จอร์แดนตะวันตกและเลบานอน ซึ่งเป็นฝั่งตะวันตกของดินแดนพระจันทร์เสี้ยวอันอุดม ภาษาอาหรับเลอวานต์แบ่งได้เป็น 6 สำเนียงย่อยคือ- ภาษาอาหรับเลบานอน ใช้ในเลบานอนและเทือกเขานุศัยรียะห์ในซีเรีย - ภาษาอาหรับซีเรียเหนือ ในอเลปโป - ภาษาอาหรับซีเรียกลาง จากดามัสกัสไปถึงฮามาห์ - ภาษาอาหรับปาเลสไตน์ ในเขตชนบทไปจนถึงเบธเลเฮมและจอร์แดนตะวันตก - ภาษาอาหรับปาเลสไตน์ในเขตเมือง ได้แก่ เฮบรอน เยรูซาเลม ไฮฟา นาบลุส จาฟฟา นาซาเร็ธ - ภาษาอาหรับปาเลสไตน์เบดูอิน ใช้ทางตอนใต้ของปาเลสไตน์และจอร์แดน ลักษณะที่ต่างจากภาษาอาหรับสำเนียงอื่นๆ ได้แก่- รูปแบบการเน้นหนักแบบปิด - เปลี่ยนเสียง –ah เป็น –eh - มีการออกเสียงและคำศัพท์ของภาษาอราเมอิกปนเข้ามา สำเนียงย่อยของภาษาอาหรับกลุ่มนี้ อาจมีเอกลักษณ์ที่เป็นของตนเอง เช่น- มีเสียง /aː/ - มีเสียงกล้ำ /aj/ และ /aw/ - อนุรักษ์เสียง ﺙ /θ/, ﺫ /ð/, และ ﻅ /ðˁ/</doc>
