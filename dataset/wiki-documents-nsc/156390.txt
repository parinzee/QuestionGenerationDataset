<doc id="156390" url="https://th.wikipedia.org/wiki?curid=156390" title="รักแห่งสยาม (ดีวีดี)">รักแห่งสยาม (ดีวีดี) ดีวีดีภาพยนตร์เรื่องรักแห่งสยาม ผลิตและจัดจำหน่ายโดยบริษัท แฮปปี้ โฮม เอ็นเตอร์เทนเม้นท์ จำกัด และบริษัทผู้ผลิต DVD คือ บริษัท ดูดิสก์ จำกัด ออกวางขายเป็น 2 รูปแบบ คือในฉบับปกติ มีความยาวเท่ากับที่ออกฉายในโรงภาพยนตร์ ความยาว 2 ชั่วโมงครึ่ง เป็นระบบภาพไวด์สกรีน ระบบเสียงภาษาไทย 2 ระบบคือ Dolby Digital 5.1 และ Dolby 2.0 นอกจากนี้ยังเลือกเสียงบรรยายได้ด้วย และมีส่วนเพิ่มเติมคือ มิวสิกวิดีโอ ตัวอย่างภาพยนตร์ ภาพจากหนัง ดีวีดีแบบปกตินี้ออกจำหน่ายวันที่ 19 กุมภาพันธ์ พ.ศ. 2551 และยังมีการวางขายดีวีดีฉบับ Director's Cut จำนวน 2 แผ่น ความยาวรวม 178 นาที ออกจำหน่ายวันที่ 9 เมษายน พ.ศ. 2551 และอีกแบบคือ ดีวีดีบ็อกซ์เซ็ต (DVD boxed set) ซึ่งผู้ผลิตอ้างว่าจะผลิตตามจำนวนสั่งจอง ประกอบด้วย ดีวีดี 3 แผ่น (แผ่นที่ 1 "การสูญเสีย และการจากลา" , แผ่นที่ 2 "ตราบใดที่มีรักย่อมมีหวัง" , แผ่นที่ 3 "Special Features") และของแถมพิเศษ (ตุ๊กตาไม้ซันตาคลอส,CD เพลงประกอบภาพยนตร์,โน้ตเพลง กันและกัน, ซองจดหมายจากจูน ,โปสการ์ดจากภาพยนตร์) ซึ่งระบบภาพและเสียงเช่นเดียวกับดีวีดีฉบับธรรมดา และในส่วนดีวีดีเบื้องหลังพิเศษ จะมีส่วน Video Commentary เป็นภาพพิเศษที่มีบรรยากาศการชมภาพยนตร์ พร้อมผู้กำกับและนักแสดง, ส่วนฉากที่ถูกตัดออกทั้งหมด สามารถเลือกเสียงบรรยายจากผู้กำกับได้, ส่วนเบื้องหลังการถ่ายทำ ภาพส่วนตัวที่ผู้กำกับเก็บเอาไว้ ระหว่างการทำงาน, ส่วน Storyboard Comparison เปรียบเทียบงานออกแบบมุมกล้องจากภาพเขียนสตอรี่บอร์ด โดยเอกสิทธิ์ ไทยรัตน์ กับภาพจริง, ส่วน Character Introduction แนะนำนักแสดง, ส่วนเทปบันทึกภาพการแสดงคอนเสิร์ต Premiere Concert “รักแห่งสยาม” และบทสัมภาษณ์ผู้กำกับเกี่ยวกับการเขียนเพลงและการเลือกใช้เพลงประกอบภาพยนตร์เพลงต่าง ๆประวัติที่มา ประวัติ. ที่มา. หลังจากที่ภาพยนตร์เรื่องรักแห่งสยาม ออกฉายในโรงภาพยนตร์เมื่อวันที่ 22 พฤศจิกายน พ.ศ. 2550 ได้มีกระแสตอบรับที่ดีมากทางเว็บไซต์ไม่ว่าจะเป็น พันทิป.คอม ดูดิสก์ และเว็บบอร์ดรักแห่งสยาม จนเมื่อวันที่ 10 ธันวาคม พ.ศ. 2550 มีข้อความโพสต์ที่เว็บบอร์ดรักแห่งสยาม โดยทีมงานมูฟวี่ คาเฟ่ ว่าจะมีการผลิตวีซีดี และดีวีดี รักแห่งสยามออกจำหน่าย ทั้งแบบที่ฉายในโรงภาพยนตร์ทั่วไปและแบบ 4 ชั่วโมงเต็ม ความนิยมในภาพยนตร์เรื่องนี้ยังคงมีอยู่มากตั้งแต่ช่วงกลางเดือนธันวาคม 2550 ไปจนถึงกลางเดือนมกราคม 2551 การเรียกร้องจากผู้ชื่นชอบให้ฉายฉบับเต็มมีมากขึ้นเรื่อย ๆ ทำให้ผู้สร้างภาพยนตร์ตัดสินใจทำภาพยนตร์ฉบับ 'Director's Cut' ความยาว 3 ชั่วโมงเศษ (ผู้กำกับฯ ตัดต่อใหม่อีกครั้งหนึ่ง) สำหรับฉายที่โรงภาพยนตร์เฮ้าส์ อาร์ซีเอ (ฉายด้วยดีวีดี ผ่านเครื่องโปรเจกต์เตอร์) รอบแรกฉายในวันพฤหัสบดีที่ 17 มกราคม 2551 เวลา 18.00 น. แต่เริ่มจำหน่ายตั๋วล่วงหน้าในวันจันทร์ที่ 14 มกราคม พ.ศ. 2551 เวลา 11.00 น. ส่งผลให้รอบฉายเต็มอย่างรวดเร็วจนต้องเพิ่มรอบ และในที่สุดได้ขยายเวลาฉายต่อไปจนถึงวันที่ 5 มีนาคม 2551 ภาพยนตร์รักแห่งสยาม ฉบับ 'Director's Cut' ความยาว 3 ชั่วโมงเศษนี้เองที่ผู้สร้างได้นำมาทำเป็นดีวีดีแบบพิเศษซึ่งจัดเป็นกล่องจำหน่ายพร้อมกับของที่ระลึกอื่น ๆ (บ็อกซ์เซ็ต (boxed set))การจอง การจอง. เมื่อรักแห่งสยาม ฉบับ 'Director's Cut' ได้รับความสนใจจากผู้ชมจำนวนมากถึงขนาดต้องมีการเพิ่มรอบฉายและขยายวันเพิ่มดังกล่าวข้างต้น จึงได้เริ่มมีข่าวเกี่ยวกับ ดีวีดีภาพยนตร์ ฉบับ 'Director's Cut' ออกมาอย่างจริงจัง เมื่อแรกนั้นประกาศรับจองวันแรกในวันศุกร์ที่ 18 มกราคม 2551 โดยระบุว่าสินค้ามีจำนวนจำกัด เพียง 2,000 ชุดเท่านั้น 16 มกราคม 2551 ทางดูดิสก์ซึ่งดูแลส่วนการผลิตงาน ยืนยันข่าวการทำและเปิดจองดีวีดี ฉบับ 'Director's Cut' โดยระบุเพิ่มเติมว่า 'เป็นการจองโดยการชำระเงินล่วงหน้า แต่ยังไม่ได้ของ ซึ่งของจะจัดส่งให้ต่อไปเมื่อการผลิตเสร็จครบถ้วน' ต่อมาในวันที่ 17 มกราคม 2551 ประกาศเลื่อนการจอง จากวันศุกร์ที่ 18 มกราคม เป็นวันจันทร์ที่ 21 มกราคม เริ่ม 13.00 น. เนื่องจากยังไม่สามารถสรุปราคาและรายละเอียดตัวสินค้าและของกำนัลได้ จนในวันจันทร์ที่ 21 มกราคม ตอนสายๆ ออกมาแจ้งเลื่อนการสั่งจองเป็นอังคารที่ 22 มกราคม ด้วยเหตุผลที่ว่า ไม่สามารถระบุราคาสินค้า และวันที่รับสินค้าได้ ซึ่งการประกาศครั้งนี้ระบุรายละเอียดของสินค้า ดังนี้ 1. ดีวีดี จำนวน 3 แผ่น 2. ตุ๊กตาไม้ 3. จดหมายรักแห่งสยาม 4. โปสต์การ์ด 10 แผ่น 5. โน้ตเพลง(ยังไม่แจ้งเพลง) โดยระบุช่วงเวลาการจองสินค้า ตั้งแต่วันที่ 22 มกราคม 2551 - 5 กุมภาพันธ์ 2551 โดยเปิดจองที่ร้านมูฟวี่ คาเฟ่แห่งเดียว และหลังจากเปิดจองในวันที่ 22 มกราคมประกาศของทางมูฟวี่ คาเฟ่บอกมีไม่จำกัดจำนวน จะทำตามจำนวนสั่งและได้ของพร้อมกันทั้งหมด แต่ขอให้จองภายในวันที่ 5 กุมภาพันธ์การรับสินค้า การรับสินค้า. ต้นเดือนกุมภาพันธ์ 2551 ภาพยนตร์ฉบับ 'Director's Cut' ยังคงฉายที่โรงภาพยนตร์เฮ้าส์ อาร์ซีเอ ทำให้เริ่มมีกระแสข่าวว่าดีวีดีฉบับ 'Director's Cut' จะเลื่อนกำหนดออกเพราะยังฉายอยู่ที่โรงภาพยนตร์เฮ้าส์ เกรงจะเกิดปัญหาแย่งลูกค้ากัน หลังจากนั้นเริ่มมีการแจ้งข่าวการวางแผงวีซีดีและดีวีดี รักแห่งสยาม ฉบับปกติ (เหมือนที่ฉายในโรงภาพยนตร์ทั่วไป) โดยวีซีดี และดีวีดี กำหนดวางตลาดในวันที่ 14 และ 21 กุมภาพันธ์ 2551 ตามลำดับ การวางจำหน่ายวีซีดีและดีวีดีฉบับปกติ เป็นไปตามกำหนดเวลาที่กล่าว ตามร้านทั่วไป 7 กุมภาพันธ์ 2551 ประกาศเลื่อนกับรับสินค้าดีวีดี บ็อกซ์เซ็ตเลื่อนจาก 28 กุมภาพันธ์ เป็น 16 มีนาคม 2551 แทน หลังจากนั้น 15 กุมภาพันธ์ บูมเบอแรงและบีทูเอส ประกาศให้จองดีวีดีบ็อกซ์เซ็ต ทั้งยังมีของสมนาคุณ โดยบีทูเอส เซ็นทรัลเวิลด์ แถมเสื้อกับกระเป๋ายีนส์ สำหรับเสื้อยืดสีดำ มูฟวี่ คาเฟ่ ได้ประกาศว่าผู้ที่จองดีวีดี บ็อกซ์เซ็ตที่ร้านมูฟวี่ คาเฟ่ สามารถแสดงใบเสร็จรับเงินเพื่อรับส่วนลดในการซื้อเสื้อดังกล่าวได้ หลังจากนั้น 18 กุมภาพันธ์ ทีมงานมูฟวี่ คาเฟ่ออกมาประกาศที่เว็บไฮไฟฟ์ (hi5) ว่าเลื่อนการรับสินค้าเป็นวันที่ 16 มีนาคม 2551 15 มีนาคม 2551 ออกมาประกาศเลื่อนการรับสินค้า จาก 16 มีนาคม เป็น 28 มีนาคม ผ่านทางเอสเอ็มเอส หลังจากนั้น 27 มีนาคม มีประกาศเลื่อนรับดีวีดี จากวันที่ 28 มีนาคม ไปเป็นวันที่ 9 เมษายน โดยจะยังไม่ได้รับตุ๊กตาไม้ สำหรับผู้สั่งจองทางไปรษณีย์จะจัดส่งเป็น 2 รอบโดยการส่งครั้งแรกจะหักจากค่าจัดส่ง 300 บาท ส่วนเหตุผลที่ทำให้ล่าช้านั้น ผู้จัดจำหน่ายแจ้งว่าเกิดจากกระบวนการผลิตตุ๊กตาไม้ ซึ่ง 'วัตถุดิบเป็นไม้ จึงต้องเข้ากระบวนการอบไม้ให้แห้งก่อนการเคลือบ แต่เนื่องจากในช่วงเวลาการผลิตสภาพภูมิอากาศแปรปรวน มีความร้อนชื้น ส่งผลให้คุณภาพการอบไม้ ไม่สมบูรณ์ทำให้ "ตุ๊กตาไม้" ที่ผลิตในรอบการผลิตนั้น เกิดเชื้อรา ... จึงต้องเรียกคืนมาเพื่อผลิตใหม่ โดยระยะเวลาในการอบไม้ ใช้เวลา 45 วัน เพื่อความสมบูรณ์ "ตุ๊กตาไม้ซานตาคลอส" ก่อนถึงมือผู้สั่งจอง' ในช่วงเย็นของวันที่ 2 เมษายน 2551 ได้มีข่าวส่งผ่านเอสเอ็มเอสจากร้านมูฟวี่ คาเฟ่ว่าสามารถรับเฉพาะดีวีดีได้ตั้งแต่วันที่ 3 เมษายน เป็นต้นไป จนวันที่ 31 พฤษภาคม 2551 จึงมีการแจ้งรับตุ๊กตาไม้ แต่เมื่อได้รับตุ๊กตาไม้แล้วมีหลายคนไม่พอใจกับคุณภาพของตุ๊กตาไม้ โดยเฉพาะเว็บไซต์พันทิพมีผู้ใช้บริการเป็นจำนวนมาก จึงมีการเขียนจดหมายแจ้งไปทางบริษัทแฮปปี้โฮมส์ ซึ่งทางบริษัทก็ออกมาขออภัยและหาแนวทางในการแก้ปัญหาดังกล่าวรายละเอียดดีวีดีฉบับปกติรายละเอียดดีวีดี. ฉบับปกติ. - Video Format : Widescreen - Audio : THAI: Dolby Digital 5.1, THAI: Dolby 2.0 - Special Features : มิวสิกวิดีโอ ตัวอย่างภาพยนตร์ ภาพจากหนังดีวีดีบ็อกซ์เซ็ตดีวีดีบ็อกซ์เซ็ต. - Video Format : Widescreen - Audio : THAI: Dolby Digital 5.1, THAI: Dolby 2.0 - Special Features : Digipack 4 พับ + โปสการ์ด + ตุ๊กตาไม้ + กระดาษแต่งเพลง + ซองจดหมาย- Disc 1 + Disc 2 ภาพยนตร์ฉบับพิเศษ โดยผู้กำกับภาพยนตร์ Director’s Cut Edition - Disc 3 มีความจริงอยู่ในรักตั้งมากมาย Special Feature- Video Commentary ร่วมชมภาพยนตร์ไปพร้อม ๆ กับเหล่านักแสดง โดยมีผู้ร่วมบันทึกภาพ ได้แก่ มะเดี่ยว ชูเกียรติ ศักดิ์วีระกุล ผู้กำกับภาพยนตร์ พร้อมด้วยหลักภาพยนตร์ในบรรยากาศการร่วมชมภาพยนตร์ในโรงภาพยนตร์สกาล่า - Deleted Scenes รวบรวมฉากที่ถูกตัดออกทั้งหมด ที่ผู้ชมสามารถเลือกชมได้ว่าต้องการฟังเสียงบรรยายจากผู้กำกับไปด้วยหรือไม่ - Making of รักแห่งสยาม บันทึกเบื้องหลังการถ่ายทำจากฟุตเตจส่วนตัวที่ผู้กำกับเก็บเอาไว้ ประมวลภาพความสนุกสนาน น่ารัก และความประทับใจระหว่างทีมงาน - Storyboard Comparison เปรียบเทียบงานออกแบบมุมกล้องจากภาพเขียนสตอรี่บอร์ด โดยเอกสิทธิ์ ไทยรัตน์ กับภาพจริงจากการถ่ายทำ - Character Introduction สกู๊ปแนะนำเหล่านักแสดงจากภาพยนตร์ - Premiere Concert “รักแห่งสยาม” เทปบันทึกภาพการแสดงคอนเสิร์ตในวันฉายภาพยนตร์ รักแห่งสยาม รอบสื่อมวลชน - เพลงรัก...ถ้าไม่รักก็เขียนไม่ได้ บทสัมภาษณ์ผู้กำกับเกี่ยวกับการเขียนเพลงและการเลือกใช้เพลงประกอบภาพยนตร์เพลงต่าง ๆ - Disc 4 (Audio CD) รวบรวมดนตรีประกอบภาพยนตร์ รักแห่งสยาม ที่ใช้ในการสร้างบรรยากาศของภาพยนตร์ ทุกบทเพลง</doc>
