<doc id="182611" url="https://th.wikipedia.org/wiki?curid=182611" title="ฮิซบุลลอฮ์ชาวเคิร์ด">ฮิซบุลลอฮ์ชาวเคิร์ด ฮิซบุลลอฮ์ชาวเคิร์ด (; เคิร์ด: Hizbullahî Kurdî) หรือ ฮิซบุลลอฮ์ชาวเติร์ก เป็นกองกำลังทหารอิสลามนิกายซุนนีของชาวเคิร์ดในตุรกี ก่อตั้งเมื่อราว พ.ศ. 2533 เพื่อตอบสนองต่อพรรคแรงงานเคอร์ดิสถานที่ต่อต้านมุสลิมในตะวันออกเฉียงใต้ของตุรกี ซึ่งเป็นบริเวณที่เป็นที่ตั้งของกลุ่มที่ต้องการตั้งรัฐอิสลามที่เป็นเอกราชหลายกลุ่ม กลุ่มนี้มีฐานที่มั่นในตุรกีและไม่มีความเกี่ยวพันกับกลุ่มฮิซบุลลอฮ์ในเลบานอนที่นับถือนิกายชีอะฮ์ Tansu Çiller อดีตนายกรัฐมนตรีของตุรกีและผู้นำพรรคทางที่ถูกต้องสนับสนุนกลุ่มฮิซบุลลอฮ์ชาวเคิร์ดทั่วประเทศใน พ.ศ. 2537 เพื่อสนับสนุนให้กลุ่มนี้ต่อสู้กับพรรคแรงงานเคอร์ดิสถาน และกลุ่มนิยมความรุนแรงอื่น ๆ ที่ต้องการจัดตั้งรัฐเคิร์ดในตะวันออกกลาง การสนับสนุนกลุ่มนี้ทำให้เกิดการฆาตกรรมทางการเมืองกว่า 3,000 ครั้งประวัติศาสตร์ ประวัติศาสตร์. กลุ่มฮิซบุลลอฮ์ชาวเคิร์ดปรากฏตัวครั้งแรกในตะวันออกเฉียงใต้ของตุรกีเมื่อราว พ.ศ. 2533 และเป็นกลุ่มแบ่งแยกดินแดนชาวเคิร์ดที่ปรากฏเด่นขึ้นมา กลุ่มนิยมอิสลามกลุ่มนี้ เป็นกลุ่มที่ต่อต้านพรรคแรงงานเคอร์ดิสถาน Hüseyin Velioğlu ผู้นำของกลุ่มถูกตำรวจตุรกีฆ่าตายในกรุงอิสตันบูลเมื่อ 17 มกราคม พ.ศ. 2543กิจกรรม กิจกรรม. เป้าหมายของกลุ่มคือโจมตีกองกำลังทางทหารของพรรคแรงงานเคอร์ดิสถานและกลุ่มต่อต้านอิสลามอื่นๆ กลุ่มนี้ถูกตำรวจจับตามากขึ้นในเดือนมกราคม พ.ศ. 2544 เมื่อมีส่วนเกี่ยวข้องในการสังหารตำรวจ และไม่มีปฏิบัติการที่สำคัญมาตั้งแต่ พ.ศ. 2545 นักการเมืองชาวตุรกีบางคน เช่น นายกรัฐมนตรี Suleyman Demirel เคยกล่าวอ้างว่าจุดมุ่งหมายของกลุ่มฮิซบุลลอฮ์ชาวเคิร์ดเป็นการปกป้องประชาชนจากลัทธิมากซ์ของพรรคแรงงานเคอร์ดิสถาน แต่เมื่อวัตถุประสงค์ของกลุ่มขัดแย้งกับรัฐบาล กลุ่มนี้จึงถูกประกาศให้เป็นกลุ่มก่อการร้ายไป ปัจจุบันคาดว่ากลุ่มนี้มีกำลังราว 200–300 คน และมีผู้สนับสนุนหลายพันคน</doc>
