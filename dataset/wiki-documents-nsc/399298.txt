<doc id="399298" url="https://th.wikipedia.org/wiki?curid=399298" title="หลิน ชิงเสีย">หลิน ชิงเสีย หลิน ชิงเสีย (, ) อดีตนักแสดงหญิงชาวไต้หวันที่มีชื่อเสียงโด่งดังในระดับเอเชีย เกิดเมื่อวันที่ 3 พฤศจิกายน ค.ศ. 1954 ที่เมืองไทเป ประเทศไต้หวัน เป็นลูกคนที่ 2 ในบรรดาพี่น้องทั้งหมด 3 คน เข้าสู่แวดวงการแสดงได้ขณะเรียนจบระดับชั้นมัธยมศึกษาและรอการเอนทรานซ์เข้ามหาวิทยาลัย ผู้กำกับฯและผู้อำนวยการสร้างภาพยนตร์ชื่อดัง ซ่ง ฉุนเทา เห็นแววเข้าขณะเดินเลือกซื้อของ จึงได้ติดต่อมาเล่นในภาพยนตร์เรื่อง Outside The Window ในปี ค.ศ. 1972 ที่ดัดแปลงเนื้อเรื่องมาจากนิยายของ ฉงเหยา (ผู้ประพันธ์เรื่อง องค์หญิงกำมะลอ) จากนั้นเธอก็เริ่มมีชื่อเสียงขึ้นมาในแวดวงภาพยนตร์ของไต้หวัน จนกระทั่งในปี ค.ศ. 1983 ได้เข้าสู่แวดวงภาพยนตร์ของฮ่องกงด้วยการแสดงในภาพยนตร์กำลังภายในแฟนตาซีเรื่อง Zu Warriors from the Magic Mountain คู่กับ เจิ้ง เส้าชิว จากการกำกับของ ฉีเคอะ ทำให้มีชื่อเสียงเพิ่มขึ้นมา และได้รับรางวัลนักแสดงสมบทหญิงยอดเยี่ยมด้วย หลังจากนั้น หลิน ชิงเสีย ก็ได้มีผลงานอีกหลาย ๆ เรื่องตามมา ซึ่งส่วนใหญ่เป็นภาพยนตร์แนวกำลังภายในหรือแอ๊คชั่นแทบทั้งนั้น เช่น Swordsman II, New Dragon Gate Inn, , Royal Tramp, Royal Tramp II และ Handsome Siblings ในปี ค.ศ. 1992 และ Swordsman III, The Bride with White Hair, The Bride with White Hair 2 , The Eagle Shooting Heroes ในปี ค.ศ. 1993 Ashes of Time และChungking Express ในปี ค.ศ. 1994, Bishonen ในปี ค.ศ. 1998 จากนั้นเธอก็ได้สมรสกับนักธุรกิจชาวฮ่องกง หลี่หยวน ที่ซานฟรานซิสโก ประเทศสหรัฐอเมริกา เมื่อวันที่ 29 มิถุนายน ค.ศ. 1994 โดยมี เติ้ง ลี่จวิน และ ฉีเคอะ ร่วมเป็นสักขีพยานในงานด้วย ปัจจุบัน หลิน ชิงเสีย ออกวงการบันเทิงไปเพื่อทำหน้าที่แม่บ้านอย่างเดียว จนประมาณต้น ปี ค.ศ. 2013 เริ่มงานสายใหม่กับการเป็นนักเขียน และปรากฏตัวในสถานที่สาธารณะมากขึ้น รวมถึงการไปโปรโมตหนังสือที่สัปดาห์หนังสือแห่งชาติฮ่องกง รวมถึงมีข่าวว่าจะกลับมารับงานแสดงหนังอีกครั้งผลงานด้านภาพยนตร์</doc>
