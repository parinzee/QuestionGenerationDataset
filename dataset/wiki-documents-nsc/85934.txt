<doc id="85934" url="https://th.wikipedia.org/wiki?curid=85934" title="พลิกตำนานมาพบรัก">พลิกตำนานมาพบรัก พลิกตำนานมาพบรัก () เป็นการ์ตูนญี่ปุ่นแนวเด็กผู้หญิงที่วาดโดย ยู วาตาเซะ โดยมีตัวนำเรื่องคือ ยูกิ มิอากะ เด็กสาวผู้หลงเข้าไปในประเทศจีนยุคโบราณ และได้กลายเป็นธิดาเทพผู้รวบรวมเจ็ดดาวบริวารหงส์ทอง (หงส์แดง หรือ ซูซาคุ) เพื่อปกป้องเมืองโคนันให้พ้นจาการคุกคามของแคว้นเพื่อนบ้าน การเดินทางเพื่อรวบรวมเจ็ดดาวบริวารก่อให้เกิดเรื่องราวมากมาย ทั้งมิตรภาพ การต่อสู้ และความรัก สำหรับลิขสิทธิ์ของการ์ตูนเรื่องนี้ในประเทศไทยเป็นของสำนักพิมพ์บงกช พับลิชชิ่ง มีทั้งหมด 2 ภาค คือ พลิกตำนานมาพบรัก (หงส์ทอง) 18 เล่มจบ และ พลิกตำนานมาพบรัก ภาคตำนานเทพเก็มบุ 4 เล่ม (ยังไม่จบ)เรื่องย่อ เรื่องย่อ. ยูกิ มิอากะ สาวน้อยสุดแสนร่าเริงและเป็นมิตรกับทุกคน กินเก่ง (ตะกละนั่นเอง) ซุ่มซ่าม และหัวไม่ค่อยดี กับ ฮงโง ยุย เด็กสาวที่เพียบพร้อม สวย และเรียนเก่ง ทั้งสองเป็นเพื่อนสนิทที่ตั้งใจจะสอบเข้าเรียนต่อ ม.ปลาย ด้วยกัน วันหนึ่ง เด็กสาวทั้งสองได้เข้าไปอ่านหนังสือในห้องสมุดแห่งชาติ ในขณะนั้นได้เกิดแผ่นดินไหว ทั้งคู่ได้เข้าไปหลบในห้องที่เก็บหนังสือเก่า และได้เจอกับหนังสือ ตำนานชิจินเทนฉิ เมื่อเปิดอ่าน ทั้งคู่ก็ถูกดูดเข้าไปข้างในตำนานเล่มนั้น มิอากะและยุย โผล่มาอยู่ในที่ที่ทั้งคู่ไม่รู้จัก และได้ถูกพ่อค้าทาสจับตัว ทันใดนั้นเองได้มีชายหนุ่มที่มีอักษรกลางหน้าผากเข้ามาช่วยเอาไว้ได้ แต่ไมทันที่ทั้งคู่จะได้ถามชื่อชายคนนั้น ทั้งคู่ก็ได้กลับมาสู่โลกปัจจุบัน ทำให้งงกับเหตุการณ์ที่เกิดขึ้นเมื่อกี้เป็นอย่างมาก เมื่อมิอากะกลับบ้าน ก็เกิดมีปากเสียงกับแม่ จึงได้หนีออกจากบ้าน มิอากะไม่มีที่ไปเลยคิดว่าจะลองไปอ่านตำนานเล่มนั้น เผื่อจะได้เจอกับชายคนนั้นอีกครั้ง เมื่อมิอากะได้แอบเข้ามาในห้องสมุดและเปิดหนังสือเล่มนั้น เธอจึงได้เข้าไปในหนังสืออีกครั้ง และเริ่มเดินทางหาชายคนที่ได้ช่วยเหลือเธอครั้งนั้น แต่เธอเองก็ถูกอันธพาลหลอกลวงไป โดยอ้างว่าเป็นเพื่อนของคนที่มิอากะตามหา แต่มิอากะเองก็คิดว่าเป็นความฝันของตัวเอง จึงได้ต่อสู้ขัดขืนแต่ก็สู้ไม่ไหว ทันใดนั้นเอง ชายหนุ่มที่เธอตามหาก็ได้เข้ามาช่วยไว้อีกครั้ง มิอากะจึงขอติดตามชายหนุ่มที่มีอักษรกลางหน้าผากคนนี้ด้วย ชายหนุ่มที่มาช่วยมิอากะคือ ทามาโฮเมะ ซึ่งเป็นคนเห็นแก่เงิน ทำอะไรก็ได้ทุกอย่างเพื่อเงิน แต่เป็นคนใจดี ตอนนั้นได้มีขบวนของฮ่องเต้ผ่านมา ทามาโฮเมะได้เปรย ๆ ว่า ถ้าได้เพชรบนยอดมงกุฏของงฮ่องเต้ คงจะขายได้ราคาดี มิอากะจึงอาสาไปเอามาเพื่อตอบแทนที่ทามาโฮเมะได้ช่วยเหลือตนไว้ มิอากะได้เข้าไปขวางขบวนของฮ่องเต้และร้องขอเพชรบนมงกุฏทำให้ทหารองครักษ์จะเข้ามาจับกุมมิอากะ ทามาโอเมะเห็นท่าไม่ดีเลยเข้ามาช่วย ด้วยความตกใจของมิอากะได้มีแสงสีแดงสว่างรอบตัวเธอ แล้วเธอเองก็กลับมายังโลกปัจจุบัน แต่มิอากะยังไม่อยากจากทามาโฮะเมะจึงตะโกนร้อง แล้วเธอก็กลับมาที่เดิมอีกครั้ง ทำให้ผู้คนและฮ่องเต้ประหลาดใจมาก มิอากะและทามาโฮเมะถูกจับตัวมาขังไว้ในวัง โดยข้อหาที่ว่า มิอากะเป็นแม่มด แล้วทั้งคู่ก็พากันแหกคุกออกมาได้ และได้เจอกับรูปปั้นเทพหงส์แดง แต่มิอากะได้พลัดหลงกับทามาโฮเมะ มิอากะได้รับการช่วยเหลือจากคนผู้หนึ่ง และได้หาที่ซ่อนจากพวกทหารที่ตามจับตัว พวกทหารได้ขู่ว่าถ้าไม่ออกมาจะจัดการกับทามาโอเมะที่ถูกจับตัวได้แล้ว ทำให้มิอากะออกมาจากที่ซ่อนตัวงเพราะไม่อยากให้ทามาโฮเมะได้รับอันตราย แต่คนที่ช่วยมิอากะก็ออกมาจากที่ซ่อนและได้ออกคำสั่งให้ปล่อยคนทั้งสอง พวกทหารตกใจมาก จึงปล่อยตัวทั้งสองและนั่งคุกเข่าต่อเบื้องหน้าคนผู้นั้น ทำให้มิอากะรู้ว่า คนที่ได้ช่วยเธอไว้ก็คือฮ่องเต้ โฮโตโฮริ นั่นเอง โฮโตโฮริได้เล่าเรื่องตำนานชิจินเทนฉิให้มิอากะฟังว่า "เมื่อเมืองโคนันถูกภาวะลำบากจะมีหญิงสาวจากโลกอื่นเพื่อมาอัญเชิญจตุรเทพทั้งสี่เพื่อให้เมืองอยู่อย่างร่มเย็นเป็นสุข เมืออัญเชิญแล้วผู้อัญเชิญจะขอพรได้ให้เป็นจริง" โฮโตโฮริจึงขอร้องให้มิอากะเป็นธิดาหงส์แดง และตามหา 7 ดาวบริวารของหงส์แดง เพื่อทำการอัญเชิญเทพหงส์แดง ซึ่งทามาโฮเมะและโฮโตโฮริเองก็เป็นดาวบริวารหงส์แดงด้วยเช่นกัน มิอากะตอบปากรับคำ เพื่อจะได้อัญเชิญเทพและตนจะได้ใช้พลังให้ตนเข้าเรียนที่เดียวกันกับยุยให้ได้ เมื่อมิอากะยอมเป็นธิดาหงส์แดงแล้ว โฮโตโฮริจึงนำตำนานชิจินเทนฉิมาเปิดดูแล้วบอกกับมิอากะว่า ดาวบริวารอีกดวงก็อยู่ในวังนี้ ในตำนานมีคำใบ้บอกไว้ว่า "พลัง"กับ"วัง" โฮโตโฮริจึงออกคำสั่งให้ทหารทุกคนมาทำการทดสอบเพื่อหาตัวดาวบริวาร ทามาโฮเมะอาสาเป็นคนทดสอบให้ แต่ไม่ทันไรทหารก็หมอบไปหมด มิอากะจึงขออาสาเองบ้าง แต่เหล่าทหารไม่กล้าทำร้ายองค์ธิดา มิอากะเลยพูดจายั่วยุทำให้ทหารทนไม่ได้เลยบุกเข้ามาทำใมอากะไปหลบใต้ศาลา แล้วศาลาก็ได้ถล่มลงมา แต่ทามาโฮเมะก็ได้เข้าไปเอาตัวบังเสาไว้ไม่ให้ทับมิอากะ และเสาได้ทับขามิอากะจนได้รับบาดเจ็บ ตอนนั้นเองมิอากะเลยถามว่าทำไมถึงต้องเข้ามาช่วยด้วย ทามาโฮเมะบอกกลับไปว่า ทำเพราะสิ่งที่อยากทำเท่านั้น ด้วยน้ำหนักของเสาทำให้ทามาโฮเมะเริ่มจะทานไม่ไหว ทันใดนั้นเอง มีนางสนมคนนึงเดินเข้ามาและบอกว่า ข้าจะช่วยเอง นางเดินไปที่ศาลาที่พังยับเยิน แล้วยกหิน เสา สิ่งที่พังออกมาอย่างง่ายดาย จนเห็นมิอากะที่มีทามาโอเมะคร่อมร่างเอาไว้ นางสนมคนนั้นชื่อโคริน หรืออีกชื่อคือ นุริโกะ เป็น 1 ใน 7 ดาวบริวาร มิอากะดีใจที่พบดาวบริวารคนที่ 3 แล้ว จึงจะเข้าไปขอบคุณที่ช่วย แต่นุริโกะบอกว่าไม่ได้มาช่วยเจ้าแต่มาช่วยชายคนนั้นต่างหาก พร้อมกับเข้าไปจูบกับทามาโฮเมะ ทำให้มิอากะตกใจมาก นุริโกะไม่ค่อยจะชอบมิอากะเท่าไหร่ จึงโดนนุริโกะแกล้งต่าง ๆ นานา แถมยังตามประกบทามาโฮเมะตลอดเวลาอีกด้วยและมิอากะเองก็พยายามทำความสนิทสนมกับนุริโกะให้ได้ จึงได้เข้าไปคุยกับนุริโกะในห้องเพื่อปรับความเข้าใจ จึงโดนอุบายของนุริโกะว่าทำต่างหูเรื่องแสงตกลงไปในบ่อน้ำ อยากให้มิอากะช่วยเอากลับมาให้ที มิอากะรับคำและไปหาต่างหูเรืองแสงอันนั้น แต่มิอาได้ถูกสาหร่ายรอบ ๆ บ่อน้ำพันขาทำให้ไม่สามารถขยับตัวได้ (ขณะที่มิอากะจมน้ำ ก็ได้มีน้ำซึมออกมาจากชุดนักเรียนของยุยที่อยู่อีกโลกนึง) แต่มิอากะก็เอาตัวรอดจากการเกือบจมน้ำ แล้วน้ำหินสีสวยมาแทนและบอกกับนุริโกะว่าหาไม่เจอแต่หินนี้คงจะทดแทนได้ นุริโกะตบหน้ามิอากะเพราะรู้ว่าเป็นอุบายก็ยังจะไปเชื่ออีกเพราะตนเป็นนางสนมออกนอกเขตวังไม่ได้ แต่มิอากะบอกกลับไปว่ายอมทำทุกอย่างเพื่อจะได้เป็นเพื่อนกับนุริโกะ ซึ่งที่นุริโกะทำทุกอย่างไปนั้นเพียงเพราะอยากให้โฮโตโฮริมาสนใจตนบ้าง ทางด้านยุยที่ออกตามหามิอากะ เริ่มสงสัยกับเหตุการณ์ที่เกิดขึ้นกับตัวเอง ที่เลือดและน้ำซืมออกมาจากชุดนักเรียน ยุยคิดว่ามันต้องเกี่ยวข้องกับมิอากะเป็นแน่ และคิดว่ามิอากะคงจะกลับไปอ่านหนังสือเล่มนั้นอีกครั้ง ยุยจึงลอบเข้าไปในห้องสุมด และก็พบหนังสือเล่มนั้นตกอยู่ จึงหยิบมาอ่านจึงรู้ว่าเรื่องราวของเธอและมิอากะได้กลายเป็นตัวอักษรในหนังสือเล่มนั้นไปแล้ว หลังจากเหตุการณ์การเชื่อมความสัมพันธ์ของมิอากะกับนุริโกะก็ดูจะดีขึ้น เมื่อโฮโตโฮริเรียกมิอากะเข้าไปคุยในห้องและบอกกับมิอากะว่าตนนั้นชอบมิอากะ ซึ่งมีนุริโกะและทามาโฮเมะแอบฟังอยู่ ทามาโฮเมะจึงจะเข้าเมืองและมิอากะจะขอตามไปด้วยแต่โดนปฏิเสธ มิอากะจึงแอบตามไป แต่แล้วเมื่อผู้คนเห็นมิอากะซึ่งตอนนี้เป็นธิดาหงส์แดงก็เกิดการชุลมุน ทามาโฮเมะพามิอากะหนีมาได้แต่มาเจอกับกลุ่มค้าทาสซึ่งต้องการตัวมิอากะ ทามาโฮเมะจึงเข้าต่อสู้จนโดนตัดเปียผมขาดแล้วได้แผลที่ใบหน้าเล็กน้อย มิอากะได้สารภาพรักกับทามาโฮเมะแต่ทามาโฮเมะตอบกลับไปว่า "แต่ข้าไม่ได้คิดเช่นนั้นกับเจ้า" ทำให้มิอากะช็อกหมดสติไป หมอหลวงบอกว่าอาการของมิอากะเกิดจากอาการช็อกอย่างแรงบวกกับมีเรื่องกระทบกระเทือนจิตใจมาก่อนหน้านี้แล้ว โฮโตโฮริคิดว่ามิอากะคงอยากลับบ้าน จึงจะหาทางส่งมิอากะกลับไปยังโลกที่เธอจากมา จึงออกเดินทางไปหา ไทอิสึคุง เทพเจ้าผู้เรื่องของจตุรเทพและวิธีส่งหญิงต่างโลกกลับไปยังโลกที่จากมาได้ เหล่าบริวารและธิดาหงส์แดงได้ออกเดินทางหลังจากที่อาการของมิอากะดีขึ้น แต่มิอากะกับทามาโฮเมะไม่กล้าแม้แต่จะมองหน้ากัน โฮโตโฮริได้ปลอมตัวเป็นสามัญชนเพื่อไปอารักขามิอากะอย่างใกล้ชิด ทำให้นุริโกะหึงมิอากะที่โฮโตโฮริให้ความสำคัญมิอากะมากกว่าตน แต่มิอากะก็รับปากกับนุริโกะแล้วว่าจะพูดกับโฮโตโฮริให้เรื่องที่นุริโกะชอบเขา หลังจากเดินทางมาได้ซักพักก็พักแรมกันในป่า นุริโกะวางแผนเพื่อให้มิอากะกับทามาโฮเมะได้ปรับความเข้าใจกัน นุริโกะบอกมิอากะว่ากลางป่ามีบ่อน้ำพุร้อนสามารถลดไข้ได้ลองไปแช่ดูเผื่อว่าอาการจะดีขึ้น และไปบอกทามาโฮเมะว่ามิอากะมีธุระจะคุยด้วยให้ไปที่บ่อน้ำพุร้อนกลางป่า ขณะที่มิอากะแช่น้ำอยู่นั้น ได้มีบางอย่างพุ่งตรงเข้ามาใส่มิอากะ เธอส่งเสียงร้อง และทามาโฮเมะผ่านมาพอดีได้กระโดดเข้าช่วยเหลือ ทำให้ทั้งคู่ได้คุยกันอีกครั้ง ทั้งคู่ขอโทษพร้อมกัน ทามาโฮเมะเองก็บอกกลับไปว่า ขอโทษเพราะว่าเกิดมาไม่เคยมีคนมาบอกรักเลยไม่ทันตั้งตัว แล้วก็กลับไปที่พัก นุริโกะที่แอบดูเกตุการณ์บนกิ่งไม้นั้นได้หักลงมา มิอากะรู้ว่าทั้งหมดเป็นแผนของนุริโกะจึงโผเข้ากอดและขอบคุณที่ทำให้ได้คุยกับทามาโฮเมะและทำความเข้าใจกัน แต่ว่าชุดของนุริโกะเลื่อนหลุด ทำให้มิอากะเห็นว่านุริโกะไม่มีหน้าอก นั่นก็คือนุริโกะเป็นผู้ชายนั่นเอง(แต่ใจเป็นหญิง) ทำเอามิอากะไข้ขึ้นมาอีกครั้งเลยทีเดียว ฝ่ายยุย ที่แอบหลงรักทามาโฮเมะอยู่เงียบๆ ได้ตามมิอากะเข้ามาในหนังสืออีกครั้ง ก็ต้องพบกับโชคร้ายที่คาดไม่ถึง แต่นาคาโกะ 1 ในดาวบริวารมังกรเขียวได้มาช่วยเธอไว้ และเมื่อนาคาโกะได้เป่าหูยุยว่า มิอากะหักหลังเธอ ทอดทิ้งเธอเพื่อไปหาทามาโฮเมะ ยุยจึงเกิดความเคียดแค้นอย่างที่สุด และยอมรับตำแหน่งธิดามังกรเขียว เพื่อตั้งตนเป็นศัตรูกับมิอากะตัวละครธิดาหงส์แดงและบริวารตัวละคร. ธิดาหงส์แดงและบริวาร. - ยูกิ มิอากะ (夕城美朱)- ทามาโฮเมะ (鬼宿)- โฮโตโฮริ (星宿)- นูริโกะ (柳宿)- ชิชิริ (井宿)- ทาสุกิ (翼宿)- มิสึคาเกะ (軫宿)- ชิริโกะ (張宿)ธิดามังกรเขียวและบริวารธิดามังกรเขียวและบริวาร. - ฮงโง ยุย (本郷 唯) - นาคาโกะ (心宿) - สุโบชิ (角宿) - อามิโบชิ (亢宿) - โซอิ (房宿) - โทโมะ - อาชิทาเระ (尾宿) - มิโบชิ (箕宿)ธิดาเสือขาวและบริวารธิดาเสือขาวและบริวาร. - โอสุงิ ซุซุโนะ (大杉鈴乃) - ทาทาระ (婁宿) - สุบารุ (昴宿) - โทคาคิ (奎宿)ธิดาเต่าดำและบริวารธิดาเต่าดำและบริวาร. - โอคุดะ ทาคิโกะ (奥田多喜子) - ลีมุด (อุรุกิ) - จามุก้า (โทมิเตะ) (虚宿) - เอมุทาโตะ (ฮิคิสึ) (斗宿) - ฮากัสกับเทค (อุรุมิยะ) - นามาเมะ - อินามิ - ฮัตสึอิรายชื่อตอน</doc>
