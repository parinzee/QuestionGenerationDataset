<doc id="822631" url="https://th.wikipedia.org/wiki?curid=822631" title="จักรพรรดิซุซะกุ">จักรพรรดิซุซะกุ จักรพรรดิซุซะกุ ( , ) จักรพรรดิองค์ที่ 61 แห่งราชวงศ์ญี่ปุ่น ตามที่ได้จัดเรียงไว้ใน รายพระนามจักรพรรดิญี่ปุ่น โดยพระนามของพระองค์มีที่มาจากชื่อประตู ๆ หนึ่งของ พระราชวังเฮโจ ซึ่งมีชื่อว่า ประตูซุซะกุ เมื่อ จักรพรรดิไดโงะ พระราชบิดาได้สละราชบัลลังก์ในวันที่ 22 เดือน 9 ปี เอ็นโช ที่ 8 ตรงกับวันที่ 16 ตุลาคม ค.ศ. 930 เจ้าชายฮิโระอะกิระพระราชโอรสองค์ที่ 11 พระชนมายุเพียง 7 พรรษาจึงขึ้นสืบราชบัลลังก์เป็น จักรพรรดิซุซะกุ โดยได้มีการประกอบพระราชพิธีราชาภิเษกเมื่อวันที่ 22 เดือน 11 ปี เอ็นโช ที่ 8 ตรงกับวันที่ 14 ธันวาคม ค.ศ. 930 จักรพรรดิซุซะกุได้สละราชบัลลังก์เมื่อวันที่ 13 เดือน 4 ปี เท็นเกียว ที่ 2 ตรงกับวันที่ 16 พฤษภาคม ค.ศ. 946 ให้กับเจ้าชายนะริอะกิระพระอนุชาต่างพระราชมารดาขึ้นสืบราชบัลลังก์เป็น จักรพรรดิมุระกะมิ หลังจากครองสิริราชสมบัติได้ 15 ปี</doc>
