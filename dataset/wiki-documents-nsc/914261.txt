<doc id="914261" url="https://th.wikipedia.org/wiki?curid=914261" title="สะพานมิตรภาพอัฟกานิสถาน–อุซเบกิสถาน">สะพานมิตรภาพอัฟกานิสถาน–อุซเบกิสถาน สะพานมิตรภาพอัฟกานิสถาน–อุซเบกิสถาน เป็นสะพานถนนกับรางรถไฟข้ามแม่น้ำอามูดาร์ยา เชื่อมเมืองฮัยราทอนในจังหวัดบัลค์ทางเหนือของประเทศอัฟกานิสถาน เข้ากับเมืองเตร์มึซของประเทศอุซเบกิสถาน สะพานนี้สหภาพโซเวียตสร้างขึ้น และเปิดใช้งานใน พ.ศ. 2525 เพื่อลำเลียงกองทัพในประเทศอัฟกานิสถานภาพรวม ภาพรวม. สะพานนี้เป็นจุดเชื่อมต่อถาวรเพียงแห่งเดียวสำหรับข้ามชายแดนอุซเบกิสถานและอัฟกานิสถาน ส่วนสะพานที่ใกล้ที่สุดซึ่งข้ามแม่น้ำอามูดาร์ยานั้นเป็นสะพานแบบสายท่อ (pipeline bridge) อยู่ที่เคลิฟ ห่างกันออกไปทางตะวันตกราว 120 กิโลเมตร (74.5 ไมล์) ตัดผ่านชายแดนเติร์กเมนิสถานและอัฟกานิสถาน มีการปิดสะพานนี้ในเดือนพฤษภาคม พ.ศ. 2540 เมื่อกองทัพตอลิบานโจมตีเมืองมะซารีชะรีฟ และอุซเบกิสถานเกรงความวุ่นวายจะแพร่มาถึงประเทศตน สะพานเปิดอีกครั้งตั้งแต่วันที่ 9 ธันวาคม พ.ศ. 2544 ต่อมาในเดือนมกราคม พ.ศ. 2553 มีการเริ่มงานขยายทางรถไฟไปมะซารีชะรีฟ ซึ่งเสร็จลุล่วงในเดือนพฤศจิกายน ปีเดียวกัน</doc>
