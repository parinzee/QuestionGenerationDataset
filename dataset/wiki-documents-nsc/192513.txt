<doc id="192513" url="https://th.wikipedia.org/wiki?curid=192513" title="สถานีห้าแยกลาดพร้าว">สถานีห้าแยกลาดพร้าว สถานีห้าแยกลาดพร้าว (, รหัส N9) เป็นสถานีรถไฟลอยฟ้าในเส้นทางรถไฟฟ้าบีทีเอส สายสุขุมวิท ส่วนต่อขยายหมอชิต-สะพานใหม่-คูคต ยกระดับเหนือถนนพหลโยธิน บริเวณสุดเขตสวนจตุจักร กรุงเทพมหานคร ปัจจุบันกำลังก่อสร้าง และอยู่ในความรับผิดชอบของการรถไฟฟ้าขนส่งมวลชนแห่งประเทศไทยที่ตั้ง ที่ตั้ง. บริเวณหน้าศูนย์การค้าเซ็นทรัลพลาซา ลาดพร้าว และโรงเรียนหอวัง ในพื้นที่แขวงจตุจักร เขตจตุจักร กรุงเทพมหานคร เดิมทีตามแผนงานของกรุงเทพมหานครและบีทีเอสซี สถานีแห่งนี้จะใช้ชื่อสถานีว่า สถานีหอวัง เนื่องมาจากตั้งอยู่ด้านหน้าซอยหอวัง และโรงเรียนหอวัง ซึ่งเป็นสัญลักษณ์ใหญ่ของพื้นที่ แต่หลังจากที่คณะรัฐมนตรีมีมติให้โอนย้ายโครงการไปอยู่ภายใต้การดำเนินการของการรถไฟฟ้าขนส่งมวลชนแห่งประเทศไทย จึงได้มีการพิจารณาชื่อสถานีใหม่หลายแห่งโดยอ้างอิงจากความไม่แน่นอนของสถานที่ที่ใช้อ้างอิงชื่อสถานี จึงทำให้สถานีหอวังเปลี่ยนชื่อมาเป็น สถานีห้าแยกลาดพร้าว ในปัจจุบัน ปัจจุบัน (พ.ศ. 2559) สถานีห้าแยกลาดพร้าว อยู่ในระหว่างการก่อสร้าง และเพื่อเป็นการบรรเทาปัญหาการจราจรบนถนนพหลโยธิน การรถไฟฟ้าขนส่งมวลชนแห่งประเทศไทยจึงได้แบ่งการก่อสร้างต่อม่อและทางวิ่งรถไฟฟ้าออกเป็นทั้งหมด 5 ช่วง ได้แก่ช่วงสถานีด้านหน้าศูนย์การค้าเซ็นทรัลพลาซา ลาดพร้าว และโรงเรียนหอวัง ช่วงด้านหน้าธนาคารทหารไทยสำนักงานใหญ่ ช่วงด้านหน้าสวนสมเด็จย่า ช่วงด้านหน้าคอนโดมิเนียมอีควิน๊อกซ์ พหลโยธิน-วิภาวดี และช่วงทางข้ามทางยกระดับอุตราภิมุข โดยไล่ระดับความสูงจากความสูงปกติไปจนถึงช่วงที่สูงที่สุดที่ 19 เมตร สถานีมีกำหนดก่อสร้างแล้วเสร็จใน พ.ศ. 2561 จากนั้นกรุงเทพมหานครจะเปิดให้บริการสถานีแห่งนี้เป็นสถานีแรกใน พ.ศ. 2563แผนผังสถานี แผนผังสถานี. ปัจจุบันสถานีกำลังทำการก่อสร้าง คาดว่าจะเปิดบริการในปี พ.ศ. 2562 โดยแผนผังดังกล่าว อาจมีการเปลี่ยนแปลงรายละเอียดของสถานีรูปแบบของสถานี รายละเอียดของสถานี. รูปแบบของสถานี. เป็นแบบชานชาลาเกาะกลาง (island platform station) ขนาดมาตรฐาน ประกอบด้วยชั้นขายบัตรโดยสาร และชานชาลาสิ่งอำนวยความสะดวกสิ่งอำนวยความสะดวก. - ลิฟต์ไปยังชั้นขายบัตรโดยสารและชานชาลาการเชื่อมต่อรถโดยสารประจำทางสถานที่สำคัญใกล้เคียงสถานที่สำคัญใกล้เคียง. - สถานีรถไฟฟ้าใต้ดิน พหลโยธิน - ยูเนียนมอลล์ - เซ็นทรัลพลาซา ลาดพร้าว - โรงเรียนหอวัง - เทสโก้ โลตัส สาขาลาดพร้าวสถานีใกล้เคียง</doc>
