<doc id="242057" url="https://th.wikipedia.org/wiki?curid=242057" title="โทนี เบนเนต">โทนี เบนเนต โทนี เบนเนต () เกิดเมื่อวันที่ 3 สิงหาคม ค.ศ. 1926 เป็นนักร้องชาวอเมริกัน ในแนวป็อป สแตนดาร์ดและแจ๊ส เขาโตในนิวยอร์กซิตี เริ่มฝึกร้องเพลงตั้งแต่ยังเด็ก เขาเข้าเป็นทหารราบให้กับกองทัพอเมริกัน ในสงครามโลกครั้งที่สอง ในภาคพื้นยุโรป หลังจากนั้นเขาได้พัฒนาเทคนิคการร้องเพลง ได้เซ็นสัญญากับโคลัมเบียเรคอร์ดส และมีเพลงที่ได้รับความนิยมอันดับ 1 ชื่อ "Because of You" ในปี 1951 เขายังมีเพลงฮิตอีกหลายเพลง อย่างเช่น "Rags to Riches" ในต้นทศวรรษ 1950 เบนเนตได้เริ่มเร้องเพลงแจ๊ส เขาประสบความสำเร็จสูงสุดในช่วงปลายทศวรรษ 1950 กับอัลบั้มอย่างเช่น The Beat of My Heart และ Basie Swings, Bennett Sings ต่อมาในปี 1962 เขาบันทึกเสียงเพลงที่ถือเป็นเพลงประจำตัวเขาคือ "I Left My Heart in San Francisco" อาชีพเขาอยู่ในขาลงเมื่อเข้าสู่ยุคดนตรีร็อก เบนเนต กลับมาในช่วงปลายทศวรรษ 1980 และ 1990 มีอัลบั้มยอดขายระดับแผ่นเสียงทองคำอีกครั้ง เขาได้รับการชมเชยในผลงานเพลงและการแสดงคอนเสิร์ตในทศวรรษ 2000 เบนเนตได้รับรางวัลแกรมมี่ 15 ครั้ง, ได้รับ 2 รางวัลเอมมี และยังได้ขนานนามว่าเป็น NEA Jazz Master และใน Kennedy Center Honoree เขามียอดขายมากกว่า 50 ล้านชุด เบนเนตยังสนใจเป็นจิตรกร มีผลงานภายใต้ชื่อ Benedetto มีผลงานสู่สาธารณะในหลายสถาบัน</doc>
