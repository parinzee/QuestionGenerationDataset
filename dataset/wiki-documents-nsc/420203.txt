<doc id="420203" url="https://th.wikipedia.org/wiki?curid=420203" title="ไม้อัดไทย">ไม้อัดไทย บริษัท ไม้อัดไทย จำกัด () (ชื่อย่อ มอท.) เป็นอดีตรัฐวิสาหกิจของประเทศไทย ในการกำกับดูแลของกระทรวงทรัพยากรธรรมชาติและสิ่งแวดล้อม มีวัตถุประสงค์เพื่อปฏิรูปการใช้ทรัพยากรป่าไม้ โดยใช้เทคโนโลยีที่ทันสมัย และทดแทนการใช้ไม้สัก เริ่มดำเนินการเมื่อปี พ.ศ. 2494 และปิดกิจการในปี พ.ศ. 2555ประวัติ ประวัติ. บริษัท ไม้อัดไทย จำกัด ก่อตั้งขึ้นตามมติคณะรัฐมนตรี เมื่อวันที่ 4 พฤศจิกายน พ.ศ. 2494 ในการกำกับดูแลของกระทรวงเกษตรและสหกรณ์ โดยผู้เชี่ยวชาญด้านวนศาสตร์ 3 ท่าน ได้แก่ หม่อมเจ้าสืบศุขสวัสดิ์ ศุขสวัสดิ์ ศาสตราจารย์ เทียม คมกฤส และคิด สุวรรณสุทธิ มีพลโทสฤษดิ์ ธนะรัชต์ เป็นประธานกรรมการบริหารบริษัท โดยได้จดทะเบียนเป็นบริษัทตามประมวลกฎหมายแพ่งและพาณิชย์ ด้วยทุนจดทะเบียน 80 ล้านบาท ถือหุ้นโดยองค์การอุตสาหกรรมป่าไม้ เริ่มต้นดำเนินกิจการเมื่อวันที่ 24 มิถุนายน พ.ศ. 2500 บริษัท ไม้อัดไทย จำกัด มีตราสินค้าของผลิตภัณฑ์ของบริษัท คือ "ช้างสามเชือก" มอท. มีผลการดำเนินการที่ขาดสภาพคล่องมาตั้งแต่ปี พ.ศ. 2541 มีหนี้สินค้างชำระจำนวนมาก กระทั่งในปี พ.ศ. 2555 จึงถูกปิดกิจการลงเนื่องจากขาดทุนต่อเนื่อง รวมหนี้สินกว่า 600 ล้านบาทวัตถุประสงค์ วัตถุประสงค์. บริษัท ไม้อัดไทย จำกัด จัดตั้งขึ้นโดยมีวัตถุประสงค์ เพื่อประกอบกิจการ 5 ประเภท คือ1. อุตสาหกรรมป่าไม้ เช่น ทำไม้อัด อบไม้ กลั่นไม้ อัดน้ำยาไม้ แปรรูปไม้ ฯลฯ 2. ทำไม้และของป่า 3. ค้าผลิตผลของอุตสาหกรรมป่าไม้ 4. สั่งเข้าและส่งออก เครื่องมือ เครื่องจักร และเครื่องใช้อุตสาหกรรม 5. ประกอบกิจการเพื่อสนับสนุนวัตถุประสงค์ของบริษัทฯ</doc>
