<doc id="811052" url="https://th.wikipedia.org/wiki?curid=811052" title="เถียนมีมี่ รักเธอชั่วนิรันดร์">เถียนมีมี่ รักเธอชั่วนิรันดร์ เถียนมีมี่ รักเธอชั่วนิรันดร์ เป็นละครโทรทัศน์ไทยแนว โรแมนติก-ดราม่า นำแสดงโดย ภพธร สุนทรญาณกิจ, รฐา โพธิ์งาม, สรวิศ บุญมาก, ณัฏฐินี เจียรวนนท์, ณัทธมนกาญจน์ ศรีนิกรโชติ และนักแสดงชั้นนำอีกมากมาย เริ่มออกอากาศตอนแรกวันที่ 15 สิงหาคม พ.ศ. 2559–พ.ศ. 2559 ออกอากาศทุกวันจันทร์-อังคาร เวลา 20.00 - 21.00 น. ทางช่อง ทรูโฟร์ยู ผลิตโดย บริษัท โกลเด้น อายส์ วิว จำกัด โดย บทประพันธ์ของ เขมรินทร์ มารุต นนทพัฒน์ บทโทรทัศน์โดย น้องนุช ชวาลา กำกับการแสดงโดย มารุต สาโรวาทเรื่องย่อรายชื่อนักแสดงและการสร้างบทบาทตัวละครบทบาทตัวละคร. - รฐา โพธิ์งาม รับบท ถิงถิง เด็กสาวบ้านนอก ช่วยพ่อแม่ทำสวนผักฐานะยากจน ชอบร้องเพลงและเพลงที่ชอบมากที่สุดคือเพลงของ เติ้งลี่จวิน ใฝ่ฝันที่จะเป็นนักร้องที่มีชื่อเสียงโด่งดังอย่างเติ้งลี่จวิน แต่ด้วยความที่เธอเกิดมาในครอบครัวที่ยากจน เธอจึงต้องแบกรับภาระดูแลครอบครัว รักสวยรักงาม เป็นคนทะเยอทะยาน จนก้าวเข้าสู่วงการ เป็นนักร้องมีชื่อเสียงโด่งดัง และไต่เต้าจนกลายเป็นซุปเปอร์สตาร์เบอร์ 1 ของวงการบันเทิงไทย แต่ก็ยังไม่ลืมรักครั้งแรกที่มีต่อเอกภพในชีวิตของถิงถิง ต้องพบเจอกับผู้ชายถึง 5 คน ความรักอาจเกิดขึ้นได้หลายครั้ง แต่รักแท้ของเธอมีเพียงครั้งเดียวเท่านั้น - ภพธร สุนทรญาณกิจ รับบท เอกภพ ชายหนุ่มรูปหล่อ ฐานะปานกลาง ผู้หลงใหลในเสียงเพลงเถียนมีมี่ เพราะชอบนักร้องเติ้งลี่จวิน ไปเรียนด้านการเกษตรที่ประเทศจีน เป็นคนยึดมั่นถือมั่นในความรัก เพราะถิงถิงคือผู้หญิงในฝันของเขา เป็นรักแรกพบ รักเดียวใจเดียว แม้จะแต่งงานมีภรรยาและมีลูกด้วยกันกับแฟนใหม่แล้วก็ตาม - พัฒนพล มินทะขิน รับบท เฮียศักดิ์ เฮียศักดิ์ เจ้าของบ่อนการพนัน ผู้มีอิทธิพลในท้องถิ่นและปล่อยเงินกู้ให้กับชาวบ้าน นอกจากนี้ยังแอบมีธุกิจลับๆโดยการค้ายาเสพติดอีกด้วยศักดิ์ชอบถิงถิงมากอยากจะได้ ถิงถิงมาครอบครองไว้เป็นของตนเองคนเดียวจึงทำทุกวิถีทางเพื่อที่จะได้ตัวถิงถิง - ธีรพงศ์ เหลียวรักวงศ์ รับบท เสี่ยกำพล เจ้าของค่ายเทปและเจ้าของไนท์คลับชื่อดัง มีอิทธิพลมากทั้งในวงการเพลง และสังคม ได้พบเจอถิงถิงก็ตกหลุมรักทันที และอยากได้ตัวถิงถิงเป็นเมียเก็บอีกคน โดยพยายามดันถิงถิงให้เป็นนักร้องที่โด่งดังประจำไนท์คลับของตนเอง เสี่ยกำพลหลงรักถิงถิงมากถึงขนาดพยายามเอาใจทุกอย่างแต่ถิงถิงก็ปฏิเสธทุกครั้ง - สุรวุฑ ไหมกัน รับบท เชิด ผู้กำกับภาพยนตร์ และเจ้าของค่ายเอ็นเตอร์เทนเม้นท์ยักษ์ใหญ่ของประเทศ มีคู่หมั้นแล้วแต่ไม่รักไม่ชอบ ด้วยความที่ถิงถิงเป็นคนสวยน่ารักใครเห็นก้อหลงรักจึงทำให้เชิดเกิดหลงรักถิงถิงอย่างหัวปักหัวปำจนไม่สนใจใยดีคู่หมั้น จึงตั้งใจจะปลุกปั้นถิงถิงให้เป็นดาราในสังกัดของตนเองทั้งๆที่มีนางเอกเบอร์ 1 ประจำค่ายอยู่แล้ว - สรวิศ บุญมาก รับบท เหิรฟ้า เหิรฟ้านักร้องและพระเอกซุปเปอร์สตาร์เบอร์หนึ่งของค่าย เป็นดาราคู่ขวัญกับถิงถิง อายุน้อยกว่าถิงถิง แต่มาหลงรักถิงถิงคอยช่วยเหลือดูแลถิงถิงในทุกเรื่อง จนทำให้รมมี่นางเอกเบอร์ 1 ของค่ายอิจฉาเพราะแอบหลงรักเหิรฟ้าอยู่ - ณัฏฐินี เจียรวนนท์ รับบท รมณียา / รมมี่ นางเอกซุปเปอร์สตาร์เบอร์ 1 ของเมืองไทย รมมี่แอบหลงรักเหิรฟ้า ซึ่งอายุน้อยกว่า แต่เหิรฟ้าไม่สนใจ คิดแบบพี่สาว หรือเพื่อนร่วมงานวงการเดียวกัน เมื่อถิงถิงก้าวเข้ามาในวงการและกลายเป็นซุปเปอร์สตาร์ และเกิดความใกล้ชิดกับเหิรฟ้า จนเหิรฟ้าตกหลุมรักถิงถิง ทำให้รมมี่โกรธเกลียดและอิจฉาถิงถิง จึงพยายามหาทางกลั่นแกล้งถิงถิง แต่สุดท้ายก็แพ้ความดีของถิงถิง จนเอาชนะใจโรมมี่ได้สำเร็จ รมมี่จึงเห็นใจและให้ความช่วยเหลือถิงถิงในที่สุดเพลงประกอบละครเพลงประกอบละคร. 1. เพลง เถียนมีมี่ - ขับร้องโดย รฐา โพธิ์งาม 2. เพลง The Moon Represents My Heart (พระจันทร์แทนใจฉัน) - ขับร้องโดย รฐา โพธิ์งาม 3. เพลง The Moon Represents My Heart (พระจันทร์แทนใจฉัน) - ขับร้องโดย ภพธร สุนทรญาณกิจ 4. เพลง - ขับร้องโดยข้อมูลการออกอากาศข้อมูลการออกอากาศ. - วันที่ 17 , 18 , 24 , 25 , 31 ตุลาคม และวันที่ 1,7,8 พฤศจิกายน พ.ศ. 2559 ซึ่งเป็นกำหนดการออกอากาศเดิมของละครจึงได้งดออกอากาศ เนื่องจากมีประกาศจากสำนักพระราชวัง เรื่องพระบาทสมเด็จพระปรมินทรมหาภูมิพลอดุลยเดช เสด็จสวรรคต เมื่อวันที่ 13 ตุลาคม พ.ศ. 2559 - นับตั้งแต่วันที่ 14 ตุลาคม - 13 พฤศจิกายน พ.ศ. 2559 งดออกอากาศ เพื่อเป็นการไว้อาลัยให้กับการเสด็จสู่สวรรคาลัยของพระบาทสมเด็จพระปรมินทรมหาภูมิพลอดุลยเดช</doc>
