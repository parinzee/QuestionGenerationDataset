<doc id="148924" url="https://th.wikipedia.org/wiki?curid=148924" title="เจ้าพระยาปราบไตรจักร (พลายบุญเรือง)">เจ้าพระยาปราบไตรจักร (พลายบุญเรือง) เจ้าพระยาปราบไตรจักร (พลายบุญเรือง) เป็นช้างทรงของสมเด็จพระเอกาทศรถ ใช้เป็นช้างทรงชนกับพลายพัชเนียง ช้างของมางจางชโร เจ้าเมืองจาปะโร ในสงครามกอบกู้กรุงศรีอยุธยา เมื่อ พ.ศ. 2135 พร้อมกับเจ้าพระยาไชยานุภาพ (พลายภูเขาทอง) ในสมเด็จพระนเรศวรมหาราช เจ้าพระยาปราบไตรจักร เดิมชื่อ พลายบุญเรือง มีความสูง สูง 6 ศอกคืบ 2 นิ้ว ติดน้ำมันหน้าหลัง ขึ้นระวางเป็นเจ้าพระยาปราบไตรจักร เป็นพระคชาธารในสมเด็จพระเอกาทศรถ มีหมื่นภักดีศวรเป็นกลางช้าง ขุนศรีคชคงเป็นควาญ พร้อมด้วย นายแวง จตุลังคบาท พวกทหารคู่พระทัยสำหรับรักษาพระองค์ ชื่อ ปราบไตรจักร ได้กลายมาเป็นชื่อชุดแข่งขันของฟุตบอลทีมชาติไทยตั้งแต่เดือนมกราคม พ.ศ. 2560 โดย วาริกซ์สปอร์ต เป็นชุดเยือนสีขาวล้วน คู่กับ ไชยานุภาพ ช้างทรงของสมเด็จพระนเรศวรมหาราช ซึ่งเป็นชุดเหย้าสีดำล้วน</doc>
