<doc id="237493" url="https://th.wikipedia.org/wiki?curid=237493" title="บ่วงรักกามเทพ">บ่วงรักกามเทพ บ่วงรักกามเทพ เป็นละครโทรทัศน์ที่ผลิตโดย เอ็กแซ็กท์ ในเครือของแกรมมี่ ดัดแปลงจากนวนิยาย เรื่อง "ดอกไม้สีเพลิง" ของ บุษยมาส (นามปากกา) บทโทรทัศน์โดย ณัฐิยา ศิรกรวิไล กำกับการแสดงโดย นิพนธ์ ผิวเณร โดยได้นักแสดงมากฝีมือ อาทิ น้ำทิพย์ จงรัชตวิบูลย์, ณวัฒน์ กุลรัตนรักษ์, อรจิรา แหลมวิไล , ปกรณ์ มะโน , นิรุตติ์ ศิริจรรยา , ดวงตา ตุงคะมณี , รัญญา ศิยานนท์ ,พิชญ์นาฏ สาขากร , สันติสุข พรหมศิริ , สินิทธา บุญยศักดิ์ , ชยธร เศรษฐจินดา ออกอากาศทุกวันจันทร์-พฤหัสบดี ทางช่อง 5 ในเวลาหลังข่าวภาคค่ำ ออกอากาศวันแรก 16 มีนาคม พ.ศ. 2552 ตอนสุดท้ายเมื่อวันที่ 30 เมษายน พ.ศ. 2552เรื่องย่อ เรื่องย่อ. สุมน(ดวงตา ตุงคะมณี)เรียกตัวภูบดี(ณวัฒน์ กุลรัตนรักษ์)กลับจากอเมริกาด่วน เพื่อมาจัดการปัญหาใหญ่ของครอบครัว เพราะภาวัต(ชยธร เศรษฐจินดา)น้องชายคนเดียวดันไปติดพันอรณี(สินิทธา บุญยศักดิ์) แม่หม้ายอายุแก่กว่าถึง 5 ปี ภูบดีทนไม่ได้ที่เห็นมารดาไม่สบายใจจึงเข้ามาสะสางปัญหา แต่ภาวัตก็ยืนกรานกับภูบดีว่ารักอรณีอย่างจริงใจถึงแม้เธอจะเคยมีสามีมาแล้ว และเป็นเพียงช่างเย็บผ้าจนๆ ภาวัตยอมทุกอย่างแม้ถูกตัดออกจากกองมรดก ทำให้ภูบดีเปลี่ยนแผนแอบไปเจรจากับอรณีแทน ภูบดีมั่นใจว่าเขาจะสามารถสะสางปัญหานี้ได้ด้วยเงิน แต่เหตุการณ์กลับตาลปัตรเมื่อคนที่มาเจรจาไม่ใช่อรณีแต่เป็นอรณิชา(น้ำทิพย์ จงรัชตวิบูลย์)น้องสาวปากกล้าไม่กลัวใคร ภูบดีเปิดฉากต่อว่าและดูถูกอรณิชาเพราะคิดว่าเป็นอรณี จนอรณิชาทนไม่ได้ตอบโต้กลับอย่างแรง ทำให้การเจรจาครั้งแรกไร้ผลเพราะอรณิชายืนยันไม่รับเงิน จากเหตุการณ์นี้ทำให้อรณิชาเกลียดท่าทางหยิ่งยะโสและดูถูกคนของภูบดีเข้าไส้ เธอจึงบอกภาวัตว่าพี่ชายแอบมายัดเงินจ้างให้เลิก ทำให้ภาวัตไม่พอใจกลับไปต่อว่าภูบดี ทั้งสองคนทะเลาะกันรุนแรงจนสุมนต้องเร่งรัดให้ภูบดีจัดการเรื่องนี้ให้เรียบ ร้อยก่อนจะบานปลายมากไปกว่านี้ ภูบดีเลยยื่นข้อเสนอว่าถ้าอรณีรักภาวัตด้วยใจจริงต้องยอมให้ภาวัตไปดู งานบริษัทเปิดใหม่ที่อเมริกาเป็นเวลา 1 ปี ถ้าภาวัตจัดการงานสำเร็จและอรณียังรอได้โดยไม่มีคนอื่นจะยอมให้ทั้งคู่แต่ง งานกัน ทั้งภาวัตและอรณีต่างยอมรับข้อเสนอ มีเพียงอรณิชาที่ไม่วางใจ ก่อนเดินทางภาวัตแอบพาอรณีไปจดทะเบียนสมรสโดยมีทวี(ปกรณ์ มะโน)เพื่อนทนายคนสนิทมาเป็นพยาน ภาวัตให้คำมั่นสัญญาว่าจะกลับมาหาอรณีเมื่อครบ 1 ปี โดยไม่เอะใจเลยว่าทุกอย่างเป็นเพียงกลลวงของ ภูบดี ทันทีที่ภาวัตไปต่างประเทศ ภูบดีก็เริ่มแผนการบ่อนทำลายต่างๆ ให้สองคนติดต่อกันไม่ได้ แถมยังส่งนีน่า(พิชญ์นาฏ สาขากร)ลูกสาวคุณนายเนื้อนวล(รัญญา ศิยานนท์)เพื่อนสนิทสุมนไปประกบเพื่อสร้างกระแสข่าวในวงสังคมว่าทั้งคู่ กำลังคบหาดูใจกัน ทำให้อรณีเริ่มหวั่นไหวและเหตุการณ์ยิ่งแย่ลงเมื่ออุทัย(สันติสุข พรหมศิริ)พ่อของอรณีล้มป่วยด้วยโรคเส้นโลหิตในสมองแตกต้องเข้ารับการผ่าตัด ด่วน ภูบดีรู้ข่าวรีบฉวยโอกาสยื่นเงินช่วยเหลือเพื่อแลกกับการเลิกกับภาวัต อรณีเก็บข้อเสนอของภูบดีมาคิดหนัก เพราะอาการของพ่อทรุดลงอย่างรวดเร็วอรณีจึงตัดสินใจรับข้อเสนอของภูบดี ซึ่งกว่าอรณิชาจะรู้เรื่องอรณีก็ทำสัญญาเลิกกับภาวัตไปเรียบร้อยแล้ว ภูบดีแกล้งซ่อนกล้องแอบถ่ายอรณีตอนมาขอเงินเพื่อเลิกกับภาวัต แล้วนำไปให้ภาวัตดูเพื่อยืนยันความเป็นผู้หญิงเห็นแก่เงินของอรณี แต่ภาวัตไม่เชื่อรีบกลับประเทศไทยทันทีเพื่อถามความจริงกับอรณีด้วยตัวเอง แล้วในที่สุดภาวัตก็ประสบอุบัติเหตุรถคว่ำเสียชีวิต เมื่ออรณีรู้ข่าวก็ร้องไห้แทบขาดใจ ที่งานศพภาวัตอรณิชาพาอรณีไปร่วมงาน สุมนด่าทออรณีกลางงานโทษฐานที่เป็นต้นเหตุทำให้ลูกชายตาย แต่อรณิชาด่ากลับว่าภูบดีและสุมนต่างหากคือต้นเหตุที่แท้จริง ภูบดีไล่ตะเพิดทั้งสองคนออกจากงานศพและประกาศก้องไม่ให้สองพี่น้องมาให้เห็น หน้าอีก อรณิชาพาอรณีออกจากงานไปพร้อมจิตใจที่บอบช้ำ อรณีหมดหวังในชีวิตจึงคิดสั้นฆ่าตัวตายตามภาวัต แต่อรณิชามาเห็นจึงรีบพาส่งโรงพยาบาล หมอช่วยชีวิตไว้ทันและบอกว่าเธอตั้งท้องได้ 2เดือน อรณีขอโทษทุกคนและตั้งใจว่าจะมีชีวิตอยู่ต่อไปเพื่อลูก ด้านภูบดีก็ได้รู้จากทวีว่าภาวัตจดทะเบียนสมรสกับอรณีแล้ว เธอจึงมีสิทธิ์ในสมบัติของครอบครัว ภูบดีจำใจต้องตามหาอรณีแต่กลับพบว่า ครอบครัวของอรณีย้ายบ้านหนีไปแล้ว ภูบดีไปโรงพยาบาลที่อรณิชาทำงาน ก็ได้รู้ว่าเธอเพิ่งลาออกไป กิฟท์เก๋(อรจิรา แหลมวิไล)พยาบาลเพื่อนซี้ของอรณิชาบอกว่าเธอย้ายไปตั้งต้นชีวิตใหม่ที่ต่าง จังหวัด เพราะไม่อยากยุ่งกับครอบครัว ภูบดีอีก อรณิชาพาอรณีกลับไปอยู่บ้านเก่าของพ่อที่แม่ฮ่องสอน อุทัยกลับไปทำไร่ อรณิชาไปเป็นพยาบาลในอนามัยเล็กๆ ส่วนอรณีทำหน้าที่เป็นแม่บ้านดูแลลูกในท้อง จนถึงวันคลอดเด็กปลอดภัยแต่อรณีเสียเลือดมากจนทนความเจ็บปวดไม่ไหวเสียชีวิต อรณิชาจึงต้องรับหน้าที่ดูแลต้นกล้า(เพลงไทย นิยมไทย)หลานชายในฐานะ"แม่นิ" นับจากนั้นเป็นต้นมา ส่วนภูบดีก็ต้องกลายมาเป็นเสาหลักในบ้าน เพราะพิภพ(นิรุตติ์ ศิริจรรยา)เกษียณตัวเองจาตำแหน่งประธานบริษัทแล้วหันหน้าเข้าวัดเพราะรู้สึก ผิดที่ไปเจ้ากี้เจ้าการกับภาวัต ส่วนสุมนก็หม่นหมองซึมเศร้า ในขณะที่คุณนายเนื้อนวลและนีน่าเปลี่ยนเป้าหมายมาจับภูบดีแทน ภูบดียังคงตามหาอรณีต่อไปจนกระทั่ง 5 ปีผ่านไป นักสืบนำข้อมูลการเสียชีวิตของอรณีมาบอกและแจ้งว่าเธอได้ให้กำเนิดบุตรชาย ไว้ 1 คน ภูบดีรู้ทันทีว่าเด็กคนนี้ต้องเป็นลูกของภาวัต ภูบดีนำความไปบอกสุมนเธอเลยขอร้องให้ภูบดีออกตามหาลูกของอรณีให้เจอ เพราะเธอคิดว่าการได้เลี้ยงลูกของภาวัตจะทำให้ความรู้สึกผิดในใจหมดสิ้นไป ภูบดีจึงต้องออกตามหาลูกของอรณีอย่างหนัก และแล้วการรอคอยที่เหนื่อยล้าก็จบสิ้น หลังจากอุทัยเสียชีวิตลงด้วยโรคหัวใจ กิฟท์เก๋ขึ้นมาร่วมงานศพและชวนอรณิชาไปทำงานที่โรงพยาบาลในกรุงเทพ กิฟท์เก๋หว่านล้อมและเสนอเงินเดือนให้อรณิชาอย่างงามจนเธอสนใจ เพราะต้องการเงินสำหรับเลี้ยงดูต้นกล้าที่เริ่มโตขึ้น อรณิชาตัดสินใจกลับเข้ามาทำงานที่กรุงเทพอีกครั้ง และการกลับมาครั้งนี้ก็ทำให้ชีวิตของเธอเปลี่ยนแปลงตลอดไป ในขณะที่ความหวังของภูบดีริบหรี่เต็มทนจนเขาเริ่มถอดใจ แต่เมื่อภูบดีต้องพาสุมนมาหาหมอประจำตัวที่โรงพยาบาลเดียวกับที่อรณิชาเข้า มาทำงาน เมื่อทั้งคู่ได้เจอกันภูบดีจำอรณิชาไม่ได้เพราะเธอดูสวย และเป็นผู้ใหญ่ขึ้นจนผิดตา แต่สำหรับอรณิชาเธอจำเขาได้ขึ้นใจ ความโกรธแค้นในอดีตถูกปลุกขึ้นมาอีก อรณิชาแกล้งภูบดีให้ต้องอับอายหลายครั้ง ภูบดีสืบจนรู้ว่าเธอคนนั้นคืออรณิชาหญิงสาวที่เขาตามหามาตลอด 5 ปี ความหวังที่ดับวูบจึงเปล่งประกายขึ้นอีกครั้ง ภูบดีแอบสะกดรอยตามอรณิชาไปถึงบ้านจนได้เห็นต้นกล้า เขาถึงกับตะลึงเพราะต้นกล้าหน้าเหมือนภาวัตราวกับคนเดียวกัน แต่อรณิชายืนยันว่าต้นกล้าเป็นลูกของเธอ ภูบดีไม่เชื่อท้าให้ตรวจดีเอ็นเอจนอรณิชาต้องยอมรับว่าเป็นลูกของอรณีกับภาวัต แต่ยังไงภูบดีก็ไม่มีสิทธิ์ในตัวต้นกล้าเพราะเธอมีจดหมายที่อรณีมอบสิทธิ์ ให้เธอเป็นผู้ดูแลต้นกล้าแต่เพียงผู้เดียว ทวีจึงถูกเรียกตัวมาเป็นที่ปรึกษาในการต่อสู้แย่งตัวต้นกล้า โดยทวียืนยันว่าหลักฐานที่อรณิชามีรัดกุมมาก ภูบดีไม่สามารถเอากฎหมายมาเล่นงานอรณิชาได้ เพราะฉะนั้นทางเดียวที่เขาจะได้ตัวหลานชายมาดูแลคือต้องใช้เล่ห์เหลี่ยมกล โกงรายชื่อนักแสดงรายชื่อนักแสดง. - ณวัฒน์ กุลรัตนรักษ์ รับบทเป็น ภูบดี - น้ำทิพย์ จงรัชตวิบูลย์ รับบทเป็น อรณิชา - อรจิรา แหลมวิไล รับบทเป็น กิฟท์เก๋ - พิชญ์นาฏ สาขากร รับบทเป็น นีน่า - ปกรณ์ มะโน รับบทเป็น ทวี - นิรุตติ์ ศิริจรรยา รับบทเป็น พิภพ - ดวงตา ตุงคะมณี รับบทเป็น สุมน - สันติสุข พรหมศิริ รับบทเป็น อุทัย - รัญญา ศิยานนท์ รับบทเป็น เนื้อนวล - สินิทธา บุญยศักดิ์ รับเชิญในบท อรณี - ชยธร เศรษฐจินดา รับเชิญในบท ภาวัต - ด.ช. เพลงไท นิยมไทย รับบทเป็น ต้นกล้า</doc>
