<doc id="636136" url="https://th.wikipedia.org/wiki?curid=636136" title="คณะชั้นสามของนักบุญดอมินิก">คณะชั้นสามของนักบุญดอมินิก คณะชั้นสามของนักบุญดอมินิก () หรือคณะดอมินิกันชั้นสาม คือกลุ่มคริสต์ศาสนิกชนโรมันคาทอลิกที่เป็นสมาชิกคณะดอมินิกัน แต่ไม่ได้ถือคำปฏิญาณอย่างสง่า (solemn vows) การเรียกว่าคณะชั้นสามนั้นเพื่อให้ต่างจากคณะของไฟรเออร์ซึ่งเป็นคณะชั้นหนึ่ง และคณะของนักพรตหญิงซึ่งเป็นคณะชั้นสอง ในปัจจุบันมีคณะดอมินิกันชั้นสามอยู่หลายคณะ กระจายอยู่ในหลายประเทศทั่วโลก แต่ละคณะมีชื่อเรียกแตกต่างกันไปประเภท ประเภท. สมาชิกคณะดอมินิกันชั้นสาม แบ่งออกเป็น 2 ประเภท คือ เรกิวลาร์และเซคิวลาร์- เรกิวลาร์ (regular) คือสมาชิกที่เป็นภราดาฆราวาสหรือภคินีฆราวาส ถือคำปฏิญาณแบบง่าย (simple vows) และอาศัยอยู่ในอารามเพื่อช่วยงานของคณะ สวมแฮบิตเป็นเครื่องแบบอย่างไฟรเออร์หรือนักพรตหญิงได้ สมาชิกที่มีชื่อเสียง เช่น นักบุญกาเตรีนา เด ริชชี นักบุญมาร์ติน เด ปอร์เรส นักบุญควน มาซีอัส เป็นต้น - เซคิวลาร์ (secular) คือสมาชิกที่เป็นฆราวาสหรือบาทหลวง ที่อุทิสตนดำเนินชีวิตตามจิตวิญญาณของคณะดอมินิกันตามที่นักบุญดอมินิกวางแนวทางไว้ สมาชิกกลุ่มอาจถือคำปฏิญาณบางประการ แต่ไม่ได้ถือคำปฏิญาณของนักบวชในคณะนั้น บางคนอาจได้รับอนุญาตให้สวมแฮบิตอย่างนักบวชได้ สมาชิกที่มีชื่อเสียง เช่น นักบุญกาเตรีนาแห่งซีเอนา นักบุญโรซาแห่งลิมา นักบุญหลุยส์ เดอ มงฟอร์ เป็นต้น</doc>
