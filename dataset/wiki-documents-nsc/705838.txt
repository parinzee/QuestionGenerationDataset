<doc id="705838" url="https://th.wikipedia.org/wiki?curid=705838" title="แจ็ก กรีลิช">แจ็ก กรีลิช แจ็ก กรีลิช (; เกิดวันที่ 10 กันยายน ค.ศ. 1995) เป็นนักฟุตบอลชาวอังกฤษเชื้อสายไอริช ปัจจุบันเล่นให้กับแอสตันวิลลา ในตำแหน่งกองกลางประวัติ ประวัติ. กรีลิชเกิดเมื่อวันที่ 10 กันยายน ค.ศ. 1995 ที่เมืองโซลิฮัลล์ ทวดของเขาคือบิลลี แกร์ราตี ซึ่งเคยคว้าแชมป์เอฟเอคัพกับแอสตันวิลลาเมื่อปี ค.ศ. 1905 โดยเควิน กรีลิช พ่อของแจ็ก กรีลิช เป็นแฟนอย่างเหนียวแน่นของแอสตันวิลลา เคยผ่านการเห็นแอสตันวิลลาประสบความสำเร็จทั้งคว้าแชมป์ลีกและยูโรเปียนคัพ (ยูฟ่าแชมเปียนส์ลีก ในปัจจุบัน) มาแล้วในยุคทศวรรษที่ 80 โดยเฉพาะในนัดชิงยูโรเปียนคัพ เควินเป็นหนึ่งในผู้ที่ได้ไปนั่งชมถึงอัฒจรรย์ที่สนามเดอไคป์ ในเมืองรอตเทอร์ดาม  ประเทศเนเธอร์แลนด์ เลยทีเดียว เควินจึงปลูกฝังให้แจ็กรักในแอสตันวิลลาตั้งแต่อายุได้ 4 ขวบ ด้วยการพาไปนั่งชมการแข่งขันของสโมสรที่อัฒจรรย์ฝั่งดักเอลลิสสแตนด์ แจ็ก กรีลิช เป็นนักฟุตบอลที่สวมถุงเท้าเมื่อลงแข่งขันในลักษณะแบบพับลงมาครึ่งแข้ง โดยได้รับแรงบันดาลใจมาจากจอร์จ เบสต์ อดีตกองกลางในระดับตำนานของแมนเชสเตอร์ยูไนเต็ดระดับสโมสร ระดับสโมสร. กรีลิชได้เข้ามาร่วมทีมเยาวชนของแอสตันวิลลาเมื่อปี ค.ศ. 2001 ขณะอายุได้ 6 ขวบ ก่อนจะก้าวขึ้นมาติดทีมชุดใหญ่เมื่อปี ค.ศ. 2013 ขณะอายุได้ 18 ปี หลังจากนั้นสโมสรนอตส์เคาน์ตีได้ยืมตัวไปใช้งานเป็นเวลา 1 ฤดูกาล หลังจากหมดสัญญายืมตัวแล้ว กรีลิชจึงได้กลับมาร่วมทีมแอสตันวิลลาพร้อมกับฟอร์มที่ดีขึ้นอย่างมากโดยในฤดูกาล 2014-15 ที่สามารถโชว์ฟอร์มได้อย่างโดดเด่น โดยเฉพาะในรอบรองชนะเลิศของรายการเอฟเอคัพที่แอสตันวิลลาเอาชนะทีมใหญ่อย่าง ลิเวอร์พูล ไปได้ 2-1 ที่สนามเวมบลีย์ เมื่อวันที่ 19 เมษายน ค.ศ. 2015</doc>
