<doc id="350754" url="https://th.wikipedia.org/wiki?curid=350754" title="ยิตซัค ราบิน">ยิตซัค ราบิน ยิตซัค ราบิน () (1 มีนาคม ค.ศ. 1922&nbsp;– 4 พฤศจิกายน ค.ศ. 1995) เป็นนักการเมือง รัฐบุรุษ และนายพลเอกชาวอิสราเอล ราบินเคยดำรงตำแหน่งนายกรัฐมนตรีคนที่ 5 ของประเทศอิสราเอล โดยดำรงตำแหน่ง 2 วาระ คือเมื่อ ค.ศ. 1974-1977 และ ค.ศ. 1992 จนกระทั่งถูกลอบสังหารในปี ค.ศ. 1995 เขาได้รับตำแหน่งบุคคลแห่งปีของนิตยสารไทม์ในปีค.ศ. 1993 และรางวัลโนเบลสาขาสันติภาพ ร่วมกับชิมอน เปเรสและยัสเซอร์ อาราฟัตในปี ค.ศ. 1994 ราบินถูกลอบสังหารโดยยิเกล แอไมร์ นักศึกษาชาวยิวฝ่ายขวาออร์ธอด็อกซ์ ซึ่งต่อต้านข้อตกลงสันติภาพออสโล ราบินเป็นนายกรัฐมนตรีคนแรกของอิสราเอลที่ถูกลอบสังหาร และเป็นคนที่สองที่ถึงแก่อสัญกรรมขณะดำรงตำแหน่งชีวิตส่วนตัว ชีวิตส่วนตัว. ราบินเกิดที่เยรูซาเลม ในสมัยที่ยังอยู่ในภายใต้การปกครองของอังกฤษ บิดาและมารดาของเขาเป็นชาวยิวที่อพยพมาจากทวีปยุโรป บิดาของเขาเสียชีวิตตั้งแต่เขายังเยาว์วัย ทำให้เขาต้องทำงานตั้งแต่เด็กเพื่อมาจุนเจือครอบครัว ราบินอพยพไปที่ประเทศสหรัฐอเมริกา ขณะอายุ 18 ปีรางวัลโนเบล รางวัลโนเบล. ในบทบาทสำคัญของราบิน ที่มีต่อข้อตกลงสันติภาพออสโล ทำให้เขาได้รับรางวัลเบลสาขาสันติภาพ ในปีค.ศ. 1994 ซึ่งมีส่วนสำคัญในสังคมของชาวอิสราเอล ที่มองว่าราบิน เป็นผู้เสริมสร้างความสงบสุขในดินแดน และอีกส่วนที่มองว่าเป็นผู้ทรยศที่ยอมหยิบยื่นดินแดนที่ถือเป็นสิทธิโดยชอบธรรมของชาวอิสราเอล โดยฝั่งขวาจัดได้มองว่าเขาเป็นต้นเหตุของการทำให้ชาวยิวเป็นเป้าของการก่อการร้าย เนื่องจากการที่เขามีส่วนสำคัญในข้อตกลงสันติภาพออสโล ในปีค.ศ. 1994 ยิตซัค ราบิน ยังได้รับรางวัลเสรีภาพโรนัลด์ เรแกน จากอดีตสุภาพสตรีหมายเลขหนึ่ง แนนซี เรแกน ซึ่งจะมอบให้แก่ผู้ที่เสริมสร้างอิสรภาพแก่มวลมนุษย์ได้อย่างเอนกอนันต์</doc>
