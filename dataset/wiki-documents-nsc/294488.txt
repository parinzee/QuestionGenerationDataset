<doc id="294488" url="https://th.wikipedia.org/wiki?curid=294488" title="ดิออฟสปริง">ดิออฟสปริง ดิออฟสปริง () เป็นวงร็อกอเมริกันที่ก่อตั้งในฮันติงตันบีช รัฐแคลิฟอร์เนีย ในปี ค.ศ. 1984 ตั้งแต่ก่อตั้งวง สมาชิกของวงคือ เดกซ์เตอร์ ฮอลแลนด์ (ร้องนำ กีตาร์), นูเดิลส์ (กีตาร์ลีดและกีตาร์ริธึม, ร้องประสาน) และเกรก เค. (เบส และร้องประสาน) วงยังมี รอน เวลตี (กลอง เพอร์คัชชัน) ส่วนมือกลองล่าสุดคือ พีต พาราดา อดีตสมาชิกวงเฟซทูเฟซ และเซฟส์เดอะเดย์ ที่อยู่กับวงมาตั้งแต่ปี 2007 วงดิออฟสปริงได้รับการยกย่องร่วมกับวงพังก์แคลิฟอร์เนียอย่างกรีนเดย์และแรนซิด ที่นำกระแสพังก์ร็อกกลับมาฟื้นฟูใหม่ในสหรัฐอเมริกาในช่วงระหว่างกลางคริสต์ทศวรรษ 1990 จนปัจจุบัน ดิออฟสปริงออกผลงานสตูดิโออัลบั้ม 8 ชุด อัลบั้มรวมเพลง 1 ชุด อีพี 4 ชุด และดีวีดี 3 ชุด พวกเขามียอดขายอัลบั้มทั่วโลกกว่า 34 ล้านชุด ทำให้พวกเขาเป็นวงพังก์ร็อกที่มียอดขายมากที่สุดตลอดกาล โดยอัลบั้มตั้งแต่ปี 1994 ทุกอัลบั้มมียอดขายเกินล้านชุด ตั้งแต่ออกผลงานอัลบั้มชุด Smash ที่ถือเป็นอัลบั้มเพลงจากค่ายอิสระที่ขายดีที่สุดตลอดกาล ดิออฟสปริงประสบความสำเร็จด้านยอดขายมากกว่า 5 อัลบั้ม มีซิงเกิ้ลดังอย่าง "Come Out and Play", และ "Self Esteem" อัลบั้มถัดมา 3 อัลบั้ม Ixnay on the Hombre, Americana และ Conspiracy of One ก็ประสบความสำเร็จ ที่ Ixnay on the Hombre และ Conspiracy of One ได้รับแผ่นเสียงทองคำขาว อดีตมือกลอง รอน เวลตีออกจากดิออฟสปริงไปในต้นปี 2003 และได้อตอม วิลลาร์ดมาแทน ต่อมาปีนั้นวงออกอัลบั้มถัดมาชุด Splinter ที่ได้รับยอดขายที่ดีและได้เสียงวิจารณ์ที่ดีพอควร ในปี 2005 วงออกอัลบั้มรวมฮิตและออกทัวร์เพื่อสนับสนุนอัลบั้มรวมเพลงนี้ อัลบั้มล่าสุดของพวกเขาชุด Rise and Fall, Rage and Grace ออกขายเมื่อวันที่ 17 มิถุนายน ค.ศ. 2008 มีซิงเกิ้ลฮิตอย่าง "You're Gonna Go Far, Kid" และ "Hammerhead" พวกเขามีแผนจะออกสตูดิโออัลบั้มชุดที่ 9 ในปี 2010ผลงานอัลบั้มผลงานอัลบั้ม. - The Offspring (1989) - Ignition (1992) - Smash (1994) - Ixnay on the Hombre (1997) - Americana (1998) - Conspiracy of One (2000) - Splinter (2003) - Rise and Fall, Rage and Grace (2008) - TBA (2010)</doc>
