<doc id="616620" url="https://th.wikipedia.org/wiki?curid=616620" title="หยุดหัวใจ นายไฮโซ">หยุดหัวใจ นายไฮโซ หยุดหัวใจ...นายไฮโซ (, ) เป็นละครโทรทัศน์แนวโรแมนติกและดราม่า เขียนโดยคิม อิน-ซุก กำกับโดยคัง ชิน-ฮโย และ บู ซ็อง-ช็อล ออกอากาศทางช่องเอสบีเอส ทุกวันพุธและพฤหัสบดี เวลา 21.55 น. ตั้งแต่วันที่ 9 ตุลาคม ถึงวันที่ 12 ธันวาคม พ.ศ. 2556 รวมความยาว 20 ตอน ส่วนในประเทศไทยได้มีการซื้อลิขสิทธิ์โดยบริษัทเวิร์คพอยท์ เอ็นเตอร์เทนเมนท์ ออกอากาศทางเวิร์คพอยท์ทีวี ทุกวันจันทร์และอังคาร เวลา 21.15 - 22.45 น.เริ่มฉายวันที่ 8 เมษายน และได้กลับมาออกอากาศที่ช่อง 3 แฟมิลี่ ในชื่อใหม่ว่า วุ่นรัก ทายาทพันล้าน ละครเรื่องนี้ได้รับความนิยมอย่างสูงทันทีที่เริ่มออกฉายเนื่องจากมีนักแสดงชั้นนำทั้งอี มิน-โฮ และพัก ชิน-ฮเย โดยเมื่อเริ่มออกฉายมีเรตติงมาเป็นอันดับ 2 และขึ้นเป็นอันดับ 1 ในช่วงกลางเดือนพฤศจิกายน และยังถูกซื้อลิขสิทธิ์ไปฉายในหลายประเทศคือ ญี่ปุ่น จีน ไต้หวัน ฮ่องกง และมาเลเซียเนื้อเรื่องย่อ เนื้อเรื่องย่อ. คิม นัม-ยุน เป็นประธานเอ็มไพร์กรุ๊ป เครือธุรกิจใหญ่หลายพันล้าน เขามีลูกชาย 2 คนคือ คิมว็อน ที่เกิดกับภรรยาคนแรก และคิมทัน ที่เกิดกับอนุภรรยา คือฮัน คี-แอ แต่ภรรยาที่เปิดเผยออกหน้าในสังคมคือ ช็อง จี-ซุก ซึ่งดำรงตำแหน่งสำคัญในเอ็มไพร์ ทั้งยังเป็นผู้ปกครองของว็อนและทัน ในขณะที่คี-แอ แม้จะอาศัยอยู่ในบ้านหลังใหญ่มีคนรับใช้ แต่ไม่สามารถออกไปไหนได้ ชีวิตของเธอจึงไม่ต่างจากถูกกักบริเวณ ส่วนชา อึน-ซัง เป็นลูกสาวของพัก มี-นัม แม่บ้านที่เป็นใบ้ในบ้านของคี-แอ ครั้งหนึ่งอึน-ซังไปตามหาพี่สาวที่อเมริกา แต่กลับพบว่าพี่ของเธอต้องการหลอกเอาเงินเท่านั้น อึนซังไม่มีที่ไป คิมทันที่เห็นเธอตั้งแต่แรกและชอบในทันทีจึงพาเข้ามาอยู่ในบ้าน ความใกล้ชิดทำให้ทั้งคู่เกิดความรู้สึกดีต่อกัน เมื่อกลับมาเกาหลีอึน-ซังย้ายไปอยู่บ้านเดียวกับแม่ เธอจึงพบกับคิมทันซึ่งกลับมาเกาหลีเช่นเดียวกัน และได้รู้ความจริงว่าเขาเป็นทายาทธุรกิจพันล้าน อึนซังได้เข้าไปเรียนในโรงเรียนเอ็มไพร์ ซึ่งเต็มไปด้วยไฮโซเศรษฐี ทั้งราเฮลคู่หมั้นของทัน ย็อง-โด ที่หลงรักเธอ รวมทั้งทันเอง ทำให้ย็องโดและทันซึ่งเคยมีเรื่องขัดแย้งในอดีตต้องยิ่งบาดหมางกัน ยิ่งไปกว่านั้นการเป็นครอบครัวเศรษฐีทำให้เรื่องของทั้งคู่ไม่อาจเป็นไปได้ ทันไม่เคยได้รับความรักจากพ่อและพี่ชาย และยังต้องปกปิดเรื่องแม่ที่แท้จริงไว้อย่างมิดชิด ขณะที่อึน-ซังเองก็ต้องฝ่าฟันเส้นแบ่งฐานะชนชั้นที่ต่างกันราวฟ้ากับเหวและอุปสรรคนานัปการนักแสดงนักแสดง. - อี มิน-โฮ แสดงเป็น คิมทัน - พัก ชิน-ฮเย แสดงเป็น ชา อึน-ซัง - คิม อู-บิน แสดงเป็น ชเว ย็อง-โด - คิม จี-ว็อน แสดงเป็น ยูราเฮล - คัง มิน-ฮย็อก แสดงเป็น ยุน ชัน-ย็อง - คริสตัล ช็อง แสดงเป็น อี โบ-นา - คัง ฮา-นึล แสดงเป็น อี ฮโย-ชิน - ชเว จิน-ฮย็อก แสดงเป็น คิมว็อน - ช็อง ดง-ฮวัน แสดงเป็น คิม นัม-ยุน - พัก จุน-กึม แสดงเป็น ช็อง จี-ซุก - คิม ซ็อง-รย็อง แสดงเป็น ฮัน คี-แอ - คิม ฮี-คย็อง แสดงเป็น พัก มี-นัม - อิม จู-อึน แสดงเป็น ช็อน ฮย็อน-จู - พัก ฮย็อง-ชิก แสดงเป็น โช มย็อง-ซูเพลงประกอบPart 1เพลงประกอบ. Part 1. - I'm saying (말이야) - อี ฮง-กี - Love is - พัก จัง-ฮย็อน และ พัก ฮย็อน-กยู - Moment - อี ชัง-มิน - In the name of the love (사랑이라는 이름으로) - 켄 (Ken VIXX) - 2 People (두 사람) - พัก จัง-ฮย็อน - Serendipity (세렌디피티) - 2Young - Bite my lower lip (아랫입술 물고) - Esna - Here For You - Big Baby Driver - What we used to be - Big Baby Driver - Some other day - Big Baby Driver - I will see you - Trans FixionPart 2Part 2. - Story - พัก ชิน-ฮเย - Crying again (또 운다) - มุน มย็อง-จิน - Only with my heart (마음으로만) -พัก จ็อง-ฮย็อน - Don't look back (돌아보지마) - ชเว จิน-ฮย็อก - Painful love (아픈 사랑) - อี มินโฮ - Love is - พัก ฮย็อน-กยู (เวอร์ชันอะคูสติก) - In the name of the love (사랑이라는 이름으로) - 켄 Ken VIXX (เวอร์ชันภาษาอังกฤษ) - Growing pains (성장통2) - Cold cherry</doc>
