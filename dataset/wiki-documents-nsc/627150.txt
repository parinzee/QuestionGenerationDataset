<doc id="627150" url="https://th.wikipedia.org/wiki?curid=627150" title="โรงแรมเพนนินซูล่า">โรงแรมเพนนินซูล่า โรงแรมเพนนินซูลา กรุงเทพฯ () คือโรงแรมหรูแห่งหนึ่ง ตั้งอยู่ที่ถนนเจริญนคร ริมฝั่งแม่น้ำเจ้าพระยา โรงแรมเป็นส่วนหนึ่งของกลุ่มโรงแรมเพนนินซูลาซึ่งตั้งอยู่ในฮ่องกง เจ้าของคือ บริษัท โรงแรมฮ่องกงและเซี่ยงไฮ้ จำกัด โรงแรมเพนนินซูลา กรุงเทพฯ ได้รับรางวัลมาอย่างมากมายสำหรับความหรูหรา รวมถึงโรงแรมอันดับหนึ่งของโลกและอันดับหนึ่งของเอเชียและโรงแรมที่ดีที่สุดในกรุงเทพฯ เนื่องจากโครงสร้างที่มีรูปร่างเป็นตัวดับเบิลยู ทำให้แขกทุกคนสามารถมองเห็นทิวทัศน์ของแม่น้ำทั้ง 370 ห้องของโรงแรมลักษณะเด่นของโรงแรม ลักษณะเด่นของโรงแรม. หนึ่งในลักษณะเด่นของโรงแรมคือ สถานที่ตั้งของโรงแรมที่สะดวกในการเดินทาง สู่ย่านธุรกิจ ศูนย์การค้า และสถานท่องเที่ยวอีกหลายแห่งใจกลางเมืองกรุงเทพฯ โรงแรมฯมีบริการเฮลิคอปเตอร์, บริการรถลีมูซีนด้วยรถยนต์โรสรอยล์และรถยนต์บีเอ็มดับเบิลยูซีรีส์ 7 จัดการขนส่งผู้โดยสารจากสนามบินหลัก 2 แห่งของกรุงเทพฯ (สนามบินสุวรรณภูมิและสนามบินดอนเมือง) นอกจากนี้โรงแรมฯยังมีบริการรถตุ๊กตุ๊กและเรือข้ามฟากไว้บริการแขกอีกด้วย โรงแรมยังมีห้องอาหาร 5 ร้าน ได้แก่ เหม่ยเจียง ซึ่งบริการอาหารจีนกวางตุ้ง ทิพย์ธาราซึ่งบริการอาหารไทย ร้านริเวอร์คาเฟ่ แอนด์ เทอเรสซ์ในเมนูอาหารนานาชาติ และห้องอาหารเดอะ ล็อบบี้ศูนย์ฟิตเนต ศูนย์ฟิตเนต. สปาของโรงแรมเสนอการดูแลร่างกายอย่างเต็มที่ การนวด และการบำรุงผิวหน้า ในเดือนกุมภาพันธ์ พ.ศ. 2553 สปาได้รับการโหวตให้เป็นหนึ่งในสิบสปาแห่งเอเชีย และใน พ.ศ. 2558 สปาได้รับเลือกเป็นอันดับ 1 โดยนิตยสารแทรฟเวิล แอนด์ ไลเซอร์ (Travel and Leisure Magazine) บนพื้นล่างของโรงแรมมีสระว่ายน้ำสามระดับขนาด 88 เมตร ริมฝั่งของแม่น้ำเจ้าพระยา สิ่งอำนวยความสะดวกรวมถึงห้องอบไอน้ำ ซาวน่า สระน้ำวน และสระแช่ตัว และห้องฟิตเนส</doc>
