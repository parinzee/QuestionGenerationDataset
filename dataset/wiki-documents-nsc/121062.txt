<doc id="121062" url="https://th.wikipedia.org/wiki?curid=121062" title="นิพนธ์ เสงี่ยมศักดิ์">นิพนธ์ เสงี่ยมศักดิ์ นิพนธ์ เสงี่ยมศักดิ์ เกิดวันที่ 4 มกราคม พ.ศ. 2499 ที่ จังหวัดนครราชสีมา รู้จักกันดีในชื่อ "นิค ขายหัวเราะ" นักเขียนการ์ตูนไทยชื่อดังในสังกัดสำนักพิมพ์บรรลือสาส์น มีผลงานการ์ตูนประจำอยู่ในนิตยสารขายหัวเราะและมหาสนุกตั้งแต่ยุคบุกเบิกจนถึงปัจจุบันเป็นเวลานานกว่า 25 ปี คาแรคเตอร์ของนิพนธ์ เสงี่ยมศักดิ์ในการ์ตูน มีลักษณะคล้ายเค้าหน้าจริง ผมยาวกึ่งสั้น และอ้วนลงพุง มักปรากฏเป็นตัวเดินเรื่องในการ์ตูนแก๊กทั้งแบบช่องเดียวจบและสามช่องจบทั้งนี้ นิพนธ์ยังได้ใช้คาแรคเตอร์ของเขาเองเป็นตัวละครหลักในการ์ตูนเรื่องสั้นของเขาเองด้วย ได้แก่ การ์ตูนชุด "คนอลเวง" และ "พีพีไอ้ตี๋ซ่า" ในการ์ตูนแก๊กต่างๆ ของนิค และการ์ตูนเรื่องสั้นบางชุด นิพนธ์จะเขียนตัวการ์ตูนของเขาเป็นตัวเดินเรื่องหรือแทรกเป็นตัวประกอบอยู่ในการ์ตูนของเขาเสมอ โดยมีลักษณะคล้ายเค้าหน้าจริงและอ้วนลงพุง เขาได้เปิดเผยว่าได้รับแนวคิดในการเขียนการ์ตูนต่างๆมาจากการดูโทรทัศน์ แล้วประมวลผลออกมาเป็นผลงานในแบบของตัวเอง รวมถึงในปัจจุบัน เขายังได้รับไอเดียจากอินเทอร์เน็ตมาประกอบการเขียนด้วยเช่นกันผลงานผลงาน. - ค่าของตน (ตีพิมพ์ครั้งแรกในนิตยสารมหาสนุก เมื่อปี พ.ศ. 2528) - เรียกข้าว่าพญายม (ตีพิมพ์ครั้งแรกในนิตยสารมหาสนุก ภายหลังได้ตีพิมพ์ซ้ำในนิตยสารเบบี้) - คนอลเวง (ตีพิมพ์ครั้งแรกในนิตยสารมหาสนุก ภายหลังได้ตีพิมพ์ซ้ำในนิตยสารหนูจ๋า) - เพื่อนซี้ 24 น. (ตีพิมพ์ครั้งแรกในนิตยสารมหาสนุก ภายหลังได้ตีพิมพ์ซ้ำในนิตยสารหนูจ๋า) - พีพีไอ้ตี๋ซ่า (ตีพิมพ์ครั้งแรกในนิตยสารมหาสนุก ภายหลังได้ตีพิมพ์ซ้ำในนิตยสารหนูจ๋า) - รู้ไว้ใช่ว่า (ลงในเบบี้) - พี่NickyคือProกอล์ฟ! (การ์ตูน 3 ช่องจบ)ผลงานพิเศษผลงานพิเศษ. - ได้รับรางวัลโทรทัศน์ทองคำสาขารายการตลกประจำปี 2532 - ได้รับรางวัลเมขลาประเภทรายการตลกประจำปี 2533 - ได้รับรางวัลประกวดแต่งนิทานดนตรีจากสำนักงานส่งเสริมและประสานงานเยาวชนแห่งชาติ</doc>
