<doc id="16641" url="https://th.wikipedia.org/wiki?curid=16641" title="ฆ้อง">ฆ้อง ฆ้อง เป็นเครื่องดนตรีประเภทเพอร์คัชชันทำด้วยโลหะที่มีหลายรูปแบบ คำว่าฆ้องนั้นมีที่ว่าจากภาษาชวา ปรากฏการใช้ฆ้องในหลายชาติในทวีปเอเชีย เช่น จีน อินโดนีเซีย ไทย มาเลเซีย เป็นต้น ปัจจุบันฆ้องเข้าไปมีส่วนในดนตรีตะวันตกด้วยเช่นกันฆ้องในดนตรีไทย ฆ้องในดนตรีไทย. ฆ้อง เป็นเครื่องดนตรีไทยประเภทเครื่องตี มีหลายขนาดและประเภท บางชนิดเป็นเพียงเครื่องตีให้สัญญาณ เช่น ฆ้องกระแต ใช้ตีบอกสัญญาณเข้าเวรยาม, ฆ้องชัย ใช้ตีบอกสัญญาณในกองทัพสมัยโบราณ เป็นต้น บางท้องถิ่นเรียกว่า โหม่งรายชื่อฆ้องในดนตรีไทยรายชื่อฆ้องในดนตรีไทย. - ฆ้องวงใหญ่ ใช้ในวงปี่พาทย์ วงมโหรี - ฆ้องวงเล็ก ใช้ในวงปี่พาทย์ วงมโหรี - ฆ้องมอญ ใช้ในวงปี่พาทย์มอญ - ฆ้องราว ในอดีตใช้บรรเลงประกอบการเล่น"ระเบ็ง"ซึ่งเป็นมหรสพโบราณประแภทหนึ่ง - ฆ้องคู่ ใช้ในวงปี่พาทย์ชาตรี - ฆ้องเหม่ง ใช้ในวงบัวลอย - ฆ้องโหม่งฆ้องที่ใช้ในพิธีกรรมทางศาสนา ฆ้องที่ใช้ในพิธีกรรมทางศาสนา. ปัจจุบัน ฆ้องถูกนำไปใช้ร่วมกับพิธีกรรมต่างๆ โดยนิยมซื้อไปถวายวัด เพราะเชื่อกันว่าจะ ทำให้มีชื่อเสียงโด่งดัง ปัจจุบัน แหล่งผลิต ฆ้องของประเทศไทย อยู่ที่บ้านทรายมูล ตำบลทรายมูล อำเภอพิบูลมังสาหาร จังหวัดอุบลราชธานี มีมากมายหลายขนาด จัดเป็นสินค้าโอทอป ของตำบล โดย ฆ้อง จะมีโฉลก แบ่ง ตามความเชื่อของชาวอิสาน ดังนี้- สิทธิชัยมังคลโชค - ตีอวดโลกป่าวเดียวดาย - เสียงดังไกลบ่มั่ว - เสียงดังทั่วเท่าแผ่นธรณี - แสน มเหสีมานั่งเฝ้า - เป็นเจ้าแผ่นทองเหลือง - แห่ขุนเมืองขึ้นนั่งแท่น - แสนขุนแหล่นมาเต้า - ตีโอนอ้าวเสพขอนผี - นางธรณีตกใจกลัวสะท้าน - ตีออกบ้านผามเอาชัย โฉลกนิยมใช้มือคืบ กำปั้น ทางภาคอีสานใช้กำปั้นเรียงตามโฉลก 11 โฉลกฆ้องในวงออร์เคสตรา ฆ้องในวงออร์เคสตรา. ในวงออร์เคสตรา ฆ้อง หรือบางครั้งเรียกว่าแทมแทม (tam-tam มีที่มาจากภาษาจีน) มีลักษณะเป็นฆ้องแบบแบน ไม่มีระดับเสียง มีได้หลายขนาด ฆ้องสามารถให้ได้ทั้งเสียงนุ่มลึกลับ และเสียงที่ดังกร้าว ขึ้นอยู่กับวิธีการตี ตำแหน่งการตีที่ดีที่สุดอยู่ที่บริเวณโดยห่างจากจุดศูนย์กลางเล็กน้อย ไม้สำหรับตีฆ้องเป็นไม้หัวนุ่ม</doc>
