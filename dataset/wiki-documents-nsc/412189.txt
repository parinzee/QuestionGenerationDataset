<doc id="412189" url="https://th.wikipedia.org/wiki?curid=412189" title="มุขนายกประจำมุขมณฑล">มุขนายกประจำมุขมณฑล มุขนายกประจำมุขมณฑล () ในประเทศไทยกรมการศาสนาให้เรียกว่ามุขนายกมิสซัง ชาวคาทอลิกในประเทศไทยเรียกว่าพระสังฆราชประจำสังฆมณฑล คือมุขนายกที่พระสันตะปาปาทรงแต่งตั้งให้เป็นประมุขปกครองมุขมณฑลหนึ่งนิกายโรมันคาทอลิกประเภท นิกายโรมันคาทอลิก. ประเภท. มุขนายกประจำมุขมณฑล แบ่งได้เป็น 2 ประเภท คือ- มุขนายกมหานคร คือมุขนายกที่เป็นนอกจากจะเป็นประมุขปกครองมุขมณฑลแล้ว ยังเป็นประมุขภาคคริสตจักรด้วย ทำให้มีอำนาจมากกว่ามุขนายกประจำมุขมณฑลอื่น ๆ ที่อยู่ในภาคคริสตจักรเดียวกัน มุขนายกมหานครจึงมีตำแหน่งเป็นอัครมุขนายก และเรียกมุขมณฑลที่ตนปกครองและประจำการอยู่นั้นว่าอัครมุขมณฑล - มุขนายกปริมุขมณฑล คือมุขนายกที่ปกครองเฉพาะมุขมณฑลของตน ไม่ได้ปกครองภาคคริสตจักร จึงมีฐานะเป็นบริวารของมุขนายกมหานคร มุขมณฑลที่มุขนายกประเภทนี้ปกครองเรียกว่าปริมุขมณฑลหรือมุขมณฑลตำแหน่งที่เทียบเท่า ตำแหน่งที่เทียบเท่า. ในบางเขตปกครองในนิกายโรมันคาทอลิก ยังเป็นเขตปกครองขนาดเล็กหรือเพิ่งเริ่มตั้งคริสตจักร จึงยังไมมีมุขนายกประจำมุขมณฑล แต่พระสันตะปาปาก็ตั้งตำแหน่งอื่นมาทำหน้าที่ปกครองแทน ในประมวลกฎหมายพระศาสนจักรกำหนดให้ตำแหน่งเหล่านี้มีอำนาจเท่ามุขนายกประจำมุขมณฑลได้ในบางกรณี ตำแหน่งเหล่านี้ได้แก่- พรีเลตประจำดินแดน (territorial prelate) - อธิการอารามประจำดินแดน (territorial abbot) คือนักพรตที่เป็นผู้ปกครองอารามหรือแอบบีย์ - ผู้แทนพระสันตะปาปา (apostolic vicar) คือบาทหลวงที่เป็นประมุขมิสซัง - พรีเฟกต์จากสันตะสำนัก (apostolic prefect) - นักปกครองจากสันตะสำนัก (apostolic administrator)</doc>
