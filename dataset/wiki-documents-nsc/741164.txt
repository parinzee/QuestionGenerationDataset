<doc id="741164" url="https://th.wikipedia.org/wiki?curid=741164" title="เจมี วาร์ดี">เจมี วาร์ดี เจมี ริชาร์ด วาร์ดี (; เกิดเมื่อวันที่ 11 มกราคม ค.ศ. 1987) เป็นนักฟุตบอลอาชีพชาวอังกฤษ ปัจจุบันเล่นให้กับเลสเตอร์ ซิตี และทีมชาติอังกฤษ ในตำแหน่งกองหน้าตัวเป้า นอกจากนี้สามารถเล่นในตำแหน่งปีกได้อีกด้วย โดยเลสเตอร์ซิตีซื้อตัววาร์ดีมาจากฟลีตวูดทาวน์ ซึ่งเป็นสโมสรสมัครเล่นในระดับนอกลีกของอังกฤษประวัติ ประวัติ. วาร์ดีเกิดที่เมืองเชฟฟีลด์ ในครอบครัวที่ไม่ได้มีฐานะทางเศรษฐกิจดีนัก พ่อเป็นพนักงานคุมรถเครนตามสถานที่ก่อสร้าง แม่เป็นทนายความ ทั้งคู่ไม่มีเงินส่งเสียให้เรียนจนจบปริญญาตรีด้วยซ้ำ วาร์ดีจึงต้องดิ้นรนตั้งแต่เล็กด้วยการเป็นพนักงานในโรงงานทำขาเทียม ซึ่งต้องเผชิญกับสารเคมีอันตรายตั้งแต่ยังเด็ก ก่อนที่เมื่อเติบโตเข้าช่วงวัยรุ่นจะหันไปเล่นฟุตบอลกับเชฟฟีลด์เวนส์เดย์ในชุดเยาวชน และได้ขยับขึ้นเรื่อย ๆ จนที่สุดในปี ค.ศ. 2007 ได้รับค่าตัว 30 ปอนด์ (ประมาณ 1,618 บาท) ต่อสัปดาห์ ซึ่งไม่พอเลี้ยงตัวเอง จึงต้องกลับไปรับทำงานในโรงงานผลิตขาเทียมอีกครั้งควบคู่ไปด้วย ก่อนที่จะได้เล่นให้กับฟลีตวูดทาวน์ และย้ายมาอยู่กับเลสเตอร์ซิตีในที่สุด ด้วยค่าตัวถึง 1 ล้านปอนด์ (ประมาณ 53 ล้านบาท) ซึ่งถือเป็นสถิติการซื้อตัวผู้เล่นจากลีกนอกระบบที่ค่าตัวแพงที่สุดเท่าที่เคยมีมาในประวัติศาสตร์ ในฤดูกาล 2015–16 ถือเป็นฤดูกาลที่วาร์ดีแจ้งเกิดอย่างแท้จริง เมื่อนำเป็นดาวซัลโว และในนัดที่ 13 ที่เลสเตอร์ซิตี เป็นฝ่ายบุกไปเยือน นิวคาสเซิลยูไนเต็ด ที่สนามเซนต์เจมส์พาร์ก ที่เลสเตอร์ซิตีเป็นฝ่ายเอาชนะไปได้ 0-3 วาร์ดียิงประตูได้ในนาทีที่ 45 ของครึ่งเวลาแรก ทำให้ทำสถิติยิงประตูติดต่อกันในลีกเป็นนัดที่ 10 เทียบเท่า รุด ฟาน นิสเตลรอย อดีตกองหน้าตัวเป้าของแมนเชสเตอร์ยูไนเต็ด ที่เคยทำไว้ในปี ค.ศ. 2003 (แต่ของฟาน นิสเตลรอย เป็นการยิงติดต่อกัน 2 ฤดูกาล ขณะที่ของวาร์ดีเป็นการทำสถิติเพียงฤดูกาลเดียว) และผลการแข่งขันนัดนี้ทำให้เลสเตอร์ซิตีขึ้นเป็นทีมนำในตารางคะแนนอีกด้วย และยิงได้ต่อเนื่องเป็นนัดที่ 11 ในนัดต่อมาที่เลสเตอร์ซิตีพบกับ แมนเชสเตอร์ยูไนเต็ด ที่สนามคิงเพาเวอร์สเตเดียม ที่เสมอกันไป 1-1 โดยวาร์ดียิงได้ในนาทีที่ 23 นับเป็นสถิติใหม่ของพรีเมียร์ลีก และมาหยุดการทำประตูในนัดที่ 15 ที่เลสเตอร์ซิตี เป็นฝ่ายบุกไปเยือน สวอนซีซิตี ที่สนามลิเบอตีสเตเดียม ถึงแม้ว่าผลการแข่งขันเลสเตอร์ซิตีจะเป็นฝ่ายชนะไปถึง 0-3 ประตู ก็ตาม และทำให้ทีมขึ้นสู่อันดับ 1 ในตารางคะแนน ซึ่งแม้ผู้ทำประตูได้ในนัดนี้ไม่ใช่วาร์ดี แต่เป็นริยาด มาห์เรซ ซึ่งทำแฮตทริกได้ แต่วาร์ดีก็ส่วนในประตูที่ 3 เมื่อเป็นผู้จ่ายลูกให้สถิติอาชีพสโมสรทีมชาติประตูในนามทีมชาติ</doc>
