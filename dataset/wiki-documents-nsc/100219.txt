<doc id="100219" url="https://th.wikipedia.org/wiki?curid=100219" title="เนื้อเยื่อเกี่ยวพัน">เนื้อเยื่อเกี่ยวพัน เนื้อเยื่อเกี่ยวพัน (Connective tissue) เป็นหนึ่งในสี่เนื้อเยื่อสัตว์พื้นฐาน (อันได้แก่ เนื้อเยื่อบุผิว, เนื้อเยื่อเกี่ยวพัน, เนื้อเยื่อกล้ามเนื้อ, และ เนื้อเยื่อประสาท) เนื้อเยื่อนี้มีลักษณะสำคัญร่วมกันคือ- มีหน้าที่เกี่ยวกับการค้ำจุนและรักษาโครงสร้าง - มักจะพัฒนามาจากเมโซเดิร์ม - แบ่งประเภทตามลักษณะของเนื้อเยื่อที่ไม่มีชีวิต เลือด, กระดูกอ่อน, และกระดูก จัดเป็นเนื้อเยื่อเกี่ยวพัน แต่เนื่องจากเนื้อเยื่อเหล่านี้มีลักษณะแตกต่างไปจากเนื้อเยื่อเกี่ยวพันอื่นๆ ใน เราจึงเรียกเนื้อเยื่อเกี่ยวพันอื่นๆ ที่ไม่ใช่เนื้อเยื่อสามประเภทนี้ว่า "เนื้อเยื่อเกี่ยวพันทั่วไป (connective tissue proper) " ในบางครั้งเราอาจแยกเนื้อเยื่อเกี่ยวพันตัวอ่อน (embryonic connective tissue) ออกเป็นเนื้อเยื่อเกี่ยวพันประเภทที่สามการแบ่งประเภทของเนื้อเยื่อเกี่ยวพันเนื้อเยื่อเกี่ยวพันทั่วไป (Connective tissue proper)การแบ่งประเภทของเนื้อเยื่อเกี่ยวพัน. เนื้อเยื่อเกี่ยวพันทั่วไป (Connective tissue proper). - เนื้อเยื่อร่างแห (Areolar (or loose) connective tissue) ช่วยค้ำจุนอวัยวะและเนื้อเยื่อบุผิวให้อยู่ในตำแหน่งที่เหมาะสม ประกอบด้วยเส้นใยโปรตีนหลายชนิด เช่น เส้นใยคอลลาเจน และ เส้นใยอีลาสติน นอกจากนั้นเนื้อเยื่อนี้ยังมีบทบาทในการอักเสบ - เนื้อเยื่อเกี่ยวพันหนาแน่น (Dense connective tissue) หรือเรียกโดยทั่วไปว่า เนื้อเยื่อเส้นใย (fibrous connective tissue) รวมตัวกันเป็นเอ็น (ligament) และเอ็นกล้ามเนื้อ (tendon) เส้นใยคอลลาเจนจะเรียงตัวกันหนาแน่นทำให้สามารถทนแรงตึงได้ดี - เนื้อเยื่อเกี่ยวพันตาข่าย (Reticular connective tissue) เป็นโครงข่ายของเส้นใยเรติคูลาร์ (reticular fibre) (เส้นใยคอลลาเจน ชนิด III) รวมตัวกันเพื่อเป็นโครงให้อวัยวะน้ำเหลือง (lymphoid organ) ยึดเกาะ (เช่น ต่อมน้ำเหลือง (lymph node) , ไขกระดูก (bone marrow) , และม้าม (spleen)) - เนื้อเยื่อไขมัน (Adipose tissue) ประกอบด้วยเซลล์ไขมัน (adipocyte) ทำหน้าที่ป้องกันแรงกระทบกระเทือน เป็นฉนวนกันการสูญเสียความร้อน และช่วยหล่อลื่น (โดยเฉพาะในเยื่อหุ้มหัวใจ (pericardium) และเก็บสะสมพลังงานในรูปไขมันเนื้อเยื่อเกี่ยวพันพิเศษ (Specialized connective tissues)เนื้อเยื่อเกี่ยวพันพิเศษ (Specialized connective tissues). - เลือด ทำหน้าที่ในการขนส่งสารต่างๆ ในร่างกาย สารองค์ประกอบนอกเซลล์ (extracellular matrix) คือ พลาสมา หรือ น้ำเลือด (blood plasma) ที่ซึ่งทำละลายและลำเลียงสารอาหาร, ฮอร์โมน และ คาร์บอนไดออกไซด์ในรูปของไบคาร์บอเนต เซลล์ที่เป็นองค์ประกอบส่วนใหญ่ คือ เม็ดเลือดแดง - กระดูก ประกอบกันขึ้นเป็นโครงร่างกายในสัตว์มีกระดูกสันหลังที่โตเต็มที่ - กระดูกอ่อน เป็นโครงร่างกายในสัตว์จำพวกปลากระดูกอ่อน (chondrichthyes) ในสัตว์มีกระดูกสันหลังอื่นๆ มักพบกระดูกอ่อนตามข้อต่อเพื่อช่วยในการป้องกันการกระทบเสียดสี สารองค์ประกอบนอกเซลล์ของกระดูกอ่อนส่วนใหญ่คือคอลลาเจนเนื้อเยื่อเกี่ยวพันตัวอ่อน (Embryonic connective tissues)เนื้อเยื่อเกี่ยวพันตัวอ่อน (Embryonic connective tissues). - มีเซนไคม์ (Mesenchyme or Mesenchymal connective tissue) - เนื้อเยื่อเกี่ยวพันมิวคัส (Mucous connective tissue)ชนิดของเส้นใย ชนิดของเส้นใย. ในเนื้อเยื่อเกี่ยวพันพบเส้นใยต่างๆ ดังนี้- เส้นใยคอลลาเจน (collagenous fibers) - เส้นใยอีลาสติก (elastic fibers) - เส้นใยร่างแห (reticular fibers)</doc>
