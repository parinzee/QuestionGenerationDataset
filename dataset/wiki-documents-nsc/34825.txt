<doc id="34825" url="https://th.wikipedia.org/wiki?curid=34825" title="นพคุณ ทองใหญ่ ณ อยุธยา">นพคุณ ทองใหญ่ ณ อยุธยา ศาสตราจารย์ ท่านผู้หญิง นพคุณ ทองใหญ่ ณ อยุธยา ป.ช., ป.ม., ท.จ.ว. นามเดิม โนบุโกะ ทาคากิ อดีตอาจารย์ประจำคณะอักษรศาสตร์ จุฬาลงกรณ์มหาวิทยาลัย เป็นผู้ประพันธ์คำร้องภาษาอังกฤษในเพลงพระราชนิพนธ์ Falling Rain (สายฝน), Near Dawn (ใกล้รุ่ง), Lullaby (ค่ำแล้ว)ประวัติ ประวัติ. ท่านผู้หญิงนพคุณเกิดเมื่อวันที่ 17 กันยายน พ.ศ. 2455 ณ มลรัฐโรดไอแลนด์ (Rhode Island) ประเทศสหรัฐอเมริกา เป็นธิดาของนายโรกุจิโร ทาคากิ ชาวญี่ปุ่น กับ นางลูลู์เบล วินนี ชาวอเมริกันเชื้อสายไอริช ท่านเติบโตในเมืองอีธากา รัฐนิวยอร์ก สำเร็จการศึกษาระดับปริญญาตรีเกียรตินิยมด้านอักษรศาสตร์และวิทยาศาสตร์ วิชารองครุศาสตร์จากมหาวิทยาลัยคอร์แนล ที่ซึ่งท่านได้พบกับคู่สมรสชาวไทยคือ หม่อมราชวงศ์จักรทอง ทองใหญ่ โอรสของ พลตรี หม่อมเจ้าทองฑีฆายุ ทองใหญ่ และหม่อมลุดมิลา ทองใหญ่ ณ อยุธยา (ลุดมิลา อิวานอฟนา บาร์ซูคอฟ) อดีตรัฐมนตรีกระทรวงเกษตรในสมัยของจอมพลถนอม กิตติขจร มีบุตรธิดา 4 คน คือ- หม่อมหลวงประจักษศิลป ทองใหญ่ (2482-ปัจจุบัน) สมรสกับ ผ.ศ. วันดี ทองใหญ่ ณ อยุธยา อดีตคณบดีคณะครุศาสตร์ สถาบันราชภัฏสวนสุนันทา มีบุตร 3 คนคือ- นายประวาลทอง ทองใหญ่ ณ อยุธยา - นายประคองศิลป์ ทองใหญ่ ณ อยุธยา - นางประวีณศรี ไตรประคอง (ทองใหญ่ ณ อยุธยา) - หม่อมหลวงนีลนารา ชิโมมุระ สมรสกับ นายยาซุโอะ ชิโมมุระ นักวิทยาศาสตร์ทางด้านพลังงานนิวเคลียร์ ชื่อดังชาวญี่ปุ่น มีบุตร 3 คนคือ- นายฮิโรโนบุ ชิโมมุระ - นายบุนจิโร ชิโมมุระ - นายมิโนรุ ชิโมมุระ - หม่อมหลวงจักรานพคุณ ทองใหญ่ นักวิชาการทางการเกษตร (ถึงแก่กรรม) - ผู้ช่วยศาสตราจารย์ ดร.หม่อมหลวงสุนทรานี ทองใหญ่ ศาสตรจารย์ ท่านผู้หญิงนพคุณ ทองใหญ่ ณ อยุธยา ท่านเป็นผู้มีความสามารถทางภาษาอย่างยิ่ง และมีอัธยาศัยที่ดี มีความจงรักภักดีกับการรับราชการสูงสุด และมีคติประจำใจว่า ยิ่งได้รับเกียรติยศสูงขึ้นเท่าใด ก็ยิ่งต้องทำงานให้สมกับเกียรติยศมากขึ้นเท่านั้น ท่านยังเป็นสตรีคนแรกของไทยที่เป็นศาสตราจารย์อีกด้วย ศาสตรจารย์ ท่านผู้หญิงนพคุณ ทองใหญ่ ณ อยุธยา ได้รับพระราชทานเครื่องราชอิสริยาภรณ์ ทุติยจุลจอมเกล้าวิเศษ จึงใช้คำนำหน้าท่านผู้หญิง ท่านผู้หญิงนพคุณถึงแก่อนิจกรรม ในวันที่ 26 มีนาคม พ.ศ. 2533 สิริอายุ 78 ปี โดยมีพิธีพระราชทานเพลิงศพ ณ เมรุหลวงหน้าพลับพลาอิสริยาภรณ์ วัดเทพศิรินทราวาส เมื่อวันที่ 5 เมษายน พ.ศ. 2533เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) - พ.ศ. 2505 - เครื่องราชอิสริยาภรณ์จุลจอมเกล้า ชั้นตติยจุลจอมเกล้า (ต.จ.)</doc>
