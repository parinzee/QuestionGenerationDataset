<doc id="832174" url="https://th.wikipedia.org/wiki?curid=832174" title="หนี้รักชำระแค้น">หนี้รักชำระแค้น หนี้รักชำระแค้น (; ) ละครโทรทัศน์เกาหลีแนวเมโลดรามาและหักเหลี่ยมเฉือนมุม ออกฉายในปี ค.ศ. 2011 ทางช่องมุนฮวา ระหว่างวันที่ 2 มีนาคม ถึง 28 เมษายน ค.ศ. 2011 ทุกคืนวันพุธและวันพฤหัสบดีเวลา 21:55 น. จำนวนทั้งสิ้น 18 ตอน ออกอากาศต่อจาก My Princess ในประเทศไทยออกอากาศทางสถานีโทรทัศน์ทีวีเคแชนแนล ในเครือพีเอสไอ ด้วยเสียงต้นฉบับ มีคำบรรยายไทย ในต้นปี ค.ศ. 2016เนื้อเรื่อง เนื้อเรื่อง. ฮัน จี-ฮุน เติบโตขึ้นมาอย่างยากลำบากในบ้านเด็กกำพร้า และตกเป็นผู้ต้องหาในคดีฆาตกรรมเนื่องจากตุ๊กตาหมีของเขาไปตกอยู่ในที่เกิดเหตุ แต่ได้ทนายมือดีจากคิม อิน-ซุก ผู้หญิงลึกลับคนหนึ่งส่งมาช่วยว่าความให้ จนกระทั่งจี-ฮุน พ้นผิด ต่อมาเขาได้กลายเป็นอัยการหนุ่มมือดีที่กำลังมาแรง จึงทำให้จี-ฮุน ฝังใจว่าอิน-ซุก เป็นผู้มีพระคุณและคิดจะตอบแทนบุญคุณ ซึ่งอิน-ซุก ใช้ชีวิตในครอบครัวจองกาวอน หรือ เจเค ซึ่งเป็นอาณาจักรธุรกิจใหญ่โตระดับประเทศ มีเครือข่ายมากมาย ณ ที่นี่เธอต้องอดทนกล้ำกลืนมาตลอด 18 ปี โดยเฉพาะกับ กง ซุน-โฮ ผู้เป็นแม่ของสามีเธอที่เสียชีวิตไปแล้วจากอุบัติเหตุเฮลิคอปเตอร์ตก กง ซุน-โฮ ไม่เห็นด้วยกับการแต่งงานกับคิม อิน-ซุก ของลูกชายเธอมาตั้งแต่ต้น เมื่อลูกชายเธอตายไป เธอจึงเย็นชาใส่อิน-ซุก ตลอด และไม่แม้แต่จะเรียกชื่อจริงของเธอ แต่ไปเรียกว่า เค (ซึ่งหมายถึง หมา ในภาษาเกาหลี) จี-ฮุน จึงพยายามช่วยเหลืออิน-ซุก ทุกอย่างเพื่อให้เธอมีที่ยืนในครอบครัวและธุรกิจ โดยที่ไม่ทราบความจริงว่ามันซับซ้อนกว่าที่คิด และคิม อิน-ซุก ต้องการจะแก้แค้นนักแสดงและตัวละครนักแสดงและตัวละคร. - จี ซ็อง...ฮัน จี-ฮุน อัยการหนุ่มผู้มาแรงแห่งยุค นับถืออิน-ซุก เป็นแม่ทูนหัว พยายามช่วยเหลืออิน-ซุก ทุกวิถีทาง - ยอม จอง-อา...คิม อิน-ซุก สะใภ้รองแห่งตระกูลจองกาวอน เธอเป็นผู้ที่ถูกรังเกียจและไม่หวังดีจากผู้เป็นแม่สามีที่เสียชีวิตไปแล้ว แต่เป็นผู้ที่มีอดีตที่ลึกลับและกำลังลงมือวางแผนเพื่อแก้แค้นด้วยการก้าวขึ้นมาเป็นประธานธุรกิจคนใหม่ - คิม ยอง-อา...กง ซุน-โฮ ประธานบริษัทเจเคกรุ๊ป และเป็นประมุขของตระกูลจองกาวอน เป็นคนบุคคลิกเย็นชา เห็นทุกอย่างเป็นธุรกิจและผลประโยชน์ แม้แต่การแต่งงานของลูก ๆ ก็มองเป็นผลประโยชน์ - ชา เยร-ยอน...โจ ฮยอน-จิน ลูกสาวคนเล็กของครอบครัวเจเค และเป็นที่รักยิ่งของผู้เป็นแม่ เป็นรุ่นน้องของฮัน จี-ฮุน เป็นคนเดียวในครอบครัวที่หลั่งน้ำตาให้กับการเสียชีวิตของพี่ชายตัวเอง เป็นที่เคารพอย่างดีของบุคลลากรในบริษัท เป็นผู้ที่เห็นความขัดแย้งระหว่างแม่ตัวเองกับพี่สะใภ้มาตลอด แต่ต้องทนกับความเย็นชาจากผู้เป็นแม่ ซึ่งเธอคิดว่านี่คือค่าที่ต้องตอบแทนในฐานะลูกสาวคนเล็ก และต้องใช้ความพยายามพิสูจน์ตัวเองให้แม่ยอมรับ - จอน โน-มิน...ออม กิ-โด หรือ พ่อบ้านออม พ่อบ้านวัยกลางคนของตระกูลจองกาวอน เป็นคนสนิทของกง ซุน-โฮ รู้ความลับทั้งหมดภายในครอบครัว แต่อดีตเคยรู้จักกับคิม อิน-ซุก มาก่อน และก็ยังให้ความช่วยเหลืออย่างลับ ๆ มาตลอด - จอน มี-เซือน...อิม ยุน-ซอ สะใภ้ใหญ่แห่งตระกูลจองกาวอน เป็นลูกสาวของกลุ่มธุรกิจที่เป็นคู่แข่งของเจเค มีความปราถนาที่จะเป็นผู้สืบทอดกิจการเจเคต่อ แต่เมื่อรู้ว่าแม่สามีไม่ให้ จึงหันไปร่วมมือกับคิม อิน-ซุก ที่เคยเป็นศัตรูกันมาก่อนเพื่อแก้แค้นความนิยม ความนิยม. ข้อมูล: TNS Media Korea</doc>
