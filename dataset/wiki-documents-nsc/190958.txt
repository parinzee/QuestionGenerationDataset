<doc id="190958" url="https://th.wikipedia.org/wiki?curid=190958" title="สุมิตร สุนทรเวช">สุมิตร สุนทรเวช สุมิตร สุนทรเวช หัวหน้าพรรคประชากรไทย น้องชายของ สมัคร สุนทรเวช นายกรัฐมนตรีคนที่ 25 ของประเทศไทยประวัติ ประวัติ. สุมิตร สุนทรเวช เกิดเมื่อวันที่ 17 พฤศจิกายน พ.ศ. 2480 ที่กรุงเทพมหานคร เป็นบุตรของ เสวกเอก พระยาบำรุงราชบริพาร (เสมียน สุนทรเวช) กับ คุณหญิงบำรุงราชบริพาร (อำพัน จิตรกร:2445-2524) เป็นหลานลุงของ มหาเสวกตรี พระยาแพทย์พงศาวิสุทธาธิบดี (สุ่น สุนทรเวช) นายแพทย์ประจำพระองค์พระบาทสมเด็จพระมงกุฎเกล้าเจ้าอยู่หัว และเป็นหลานตาของ มหาเสวกตรี พระยาอนุศาสน์จิตรกร (จันทร์ จิตรกร) จิตรกรประจำสำนัก สุมิตรเป็นบุตรคนที่ 6 ในจำนวนพี่น้อง 6 คน ดังนี้- พ.อ. (พิเศษ) พ.ญ.มยุรี พลางกูร - อดีตรองผู้อำนวยการ โรงพยาบาลพระมงกุฎเกล้า - นางเยาวมาลย์ ราชวังเมือง - ประกอบธุรกิจส่วนตัว - พล.อ.อ.สมมต สุนทรเวช - อดีตที่ปรึกษา ทอ. (ถึงแก่กรรมแล้ว) - นายสมัคร สุนทรเวช - นายกรัฐมนตรีคนที่ 25 ของประเทศไทย (ถึงแก่อสัญกรรมแล้ว) - นายมโนมัย สุนทรเวช - พนักงานรัฐวิสาหกิจ - นายสุมิตร สุนทรเวชประวัติการศึกษา ประวัติการศึกษา. สุมิตร สุนทรเวช จบการศึกษาชั้นประถมศึกษา จากโรงเรียนเทเวศน์ศึกษา ชั้นมัธยมศึกษา จากโรงเรียนวัดบวรนิเวศ ชั้นเตรียมอุดม จากโรงเรียนเตรียมอุดมศึกษา จากนั้นจึงได้ศึกษาต่อในระดับปริญญาตรี วิศวกรรมศาสตร์บัณฑิต ที่จุฬาลงกรณ์มหาวิทยาลัย ระดับปริญญาโท ศิลปศาสตร์มหาบัณฑิต มหาวิทยาลัยรามคำแหง (สาขารัฐศาสตร์) และได้เข้ารับการอบรมประกาศนียบัตรชั้นสูงวิชาการปกครองระบอบประชาธิปไตย (ปปร.) รุ่นที่ 1ตำแหน่งทางการเมือง ตำแหน่งทางการเมือง. สุมิตร สุนทรเวช เป็นผู้ร่วมก่อตั้งพรรคประชากรไทย เป็นกรรมการบริหารพรรค รองหัวหน้าพรรค และหัวหน้าพรรคประชากรไทย ในปี พ.ศ. 2544 โดยสุมิตร สุนทรเวช เป็น ส.ส. กรุงเทพมหานคร ในปี พ.ศ. 2522 , 2526, 2531, 2538 และ พ.ศ. 2539 เคยเป็นประธานคณะกรรมาธิการคมนาคม สภาผู้แทนราษฎร และเคยเป็นที่ปรึกษารัฐมนตรีว่าการกระทรวงคมนาคม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาลงสมัครรับเลือกตั้งในระบบบัญชีรายชื่อของพรรคประชากรไทย แต่การเลือกตั้งครั้งดังกล่าว เป็นโมฆะตามคำวินิจฉัยของศาลรัฐธรรมนูญเครื่องราชอิสริยาภรณ์เครื่องราชอิสริยาภรณ์. - พ.ศ. 2541 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2538 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
