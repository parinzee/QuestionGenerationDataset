<doc id="342611" url="https://th.wikipedia.org/wiki?curid=342611" title="เทวดาตกสวรรค์">เทวดาตกสวรรค์ เทวดาตกสวรรค์ เป็นละครโทรทัศน์ไทย ประพันธ์โดย ประภาส ชลศรานนท์ ออกอากาศครั้งแรกวันที่ 4 สิงหาคม - 12 กันยายน พ.ศ. 2529 ทางช่อง 9 อ.ส.ม.ท. ผลิตโดย ไนท์สปอตโปรดักชั่น และ เจเอสแอล ต่อมาในปี พ.ศ. 2532 ไฟว์สตาร์โปรดักชั่น ได้นำมาทำเป็นภาพยนตร์ไทย โดยมี ชนะ คราประยูร เป็นผู้กำกับภาพยนตร์ และสร้างเป็นละครอีก 2 ครั้งในปี พ.ศ. 2541 ออกอากาศเดือนตุลาคม - พฤศจิกายน ทาง ททบ.5 โดย เทเลไฟฟ์ และ โซพ โอเปอรเรชั่น และในปี พ.ศ. 2559 ออกอากาศทาง เวิร์คพอยท์ทีวี ผู้แสดงนำเรื่อง เทวดาตกสวรรค์ ในครั้งแรก ได้แก่ ธเนศ วรากุลนุเคราะห์ ในบทเทวดาตกสวรรค์นามว่า "เทพ" พงษ์พัฒน์ วชิรบรรจง ในบท "แอ๊ด" นักข่าวหนุ่มไฟแรง พรสุดา ต่ายเนาว์คง ในบท "ดอกแก้ว" หญิงสาวตาบอด เมื่อเป็นภาพยนตร์ได้เปลี่ยนผู้แสดงเป็น สถาพร นาควิลัย สันติสุข พรหมศิริ จินตหรา สุขพัฒน์ และละครโทรทัศน์ครั้งที่สองเป็น ศักดิ์สิทธิ์ แท่งทอง สัญญา คุณากร เชอรี่ ผุงประเสริฐ ตามลำดับ มีเพลงนำชื่อเดียวกับเรื่องซึ่งแต่งโดย ประภาส ชลศรานนท์ ยกเว้นฉบับภาพยนตร์ แต่งดนตรีประกอบโดย จำรัส เศวตาภรณ์ เฉพาะละครโทรทัศน์ครั้งแรก ได้รับรางวัลโทรทัศน์ทองคำ ปี พ.ศ. 2529 ประเภทบทละครโทรทัศน์ดีเด่น และละครสะท้อนสังคมดีเด่น รวมถึงรางวัลเมขลา ประเภทบทละครโทรทัศน์ดีเด่น ในปีเดียวกันนักแสดงนำ</doc>
