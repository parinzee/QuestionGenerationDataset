<doc id="180537" url="https://th.wikipedia.org/wiki?curid=180537" title="เฮนรี แมนซินี">เฮนรี แมนซินี เฮนรี แมนซินี () (16 เมษายน ค.ศ. 1924- 14 มิถุนายน ค.ศ. 1994) เป็นนักประพันธ์เพลง คอนดักเตอร์ และนักเรียบเรียงเพลง ชาวอเมริกัน เคยได้รับรางวัลออสการ์มาแล้ว และเคยได้รับรางวัลแกรมมี่หลายรางวัลรวมถึงสาขาประสบความสำเร็จในอาชีพการงานในปี 1995 ผลงานที่มีชื่อเสียงของเขาเช่นธีมเพลงประกอบภาพยนตร์ซีรีส์เรื่อง The Pink Panther และเพลง Moon River เฮนรี แมนซินี จบการศึกษาวิชาดนตรีจากสถาบันดนตรีที่มีชื่อเสียงแห่งมหานครนิวยอร์กที่ชื่อ The Carnegie Institute Of Technology Music School และเรียนต่อที่ Juilliard School of Music เป็นลูกศิษย์ของอาจารย์ดนตรีที่มีชื่อเสียงอย่าง Castelnuovo -Tedesco และ Krenek งานของเขาส่วนมากเป็นงานแต่งเพลงและเป็นผู้อำนวยการเพลงประกอบภาพยนตร์และโทรทัศน์ และเพลง Moon River ที่โด่งดังเขาเป็นผู้แต่งทำนอง</doc>
