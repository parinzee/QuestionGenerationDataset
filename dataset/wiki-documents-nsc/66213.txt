<doc id="66213" url="https://th.wikipedia.org/wiki?curid=66213" title="ยุ่งชะมัด เป็นสัตวแพทย์">ยุ่งชะมัด เป็นสัตวแพทย์ ยุ่งชะมัด เป็นสัตวแพทย์ () เป็นการ์ตูนญี่ปุ่น ผลงานของ โนริโกะ ซาซากิ เรื่องราวเกี่ยวกับเหล่านักศึกษาสัตวแพทย์ และสัตว์เลี้ยงน้อยใหญ่หลายชนิด เคยลงตีพิมพ์ในนิตยสาร ฮานะ โตะ ยูเมะ ตั้งแต่ พ.ศ. 2530 ถึง 2536 รวมความยาวทั้งสิ้น 119 ตอน ส่วนฉบับรวมเล่มมี 12 เล่มจบ ซึ่งได้รับความนิยมมาก จนมียอดขายมากกว่า 20 ล้านเล่ม ในประเทศญี่ปุ่น ต่อมาได้ถูกสร้างเป็นละครโทรทัศน์ ออกอากาศทางสถานี ทีวีอาซาฮี ด้วย ในประเทศไทย ยุ่งชะมัด เป็นสัตวแพทย์ ได้ลิขสิทธิ์จัดพิมพ์โดยสยามอินเตอร์คอมิกส์ ส่วนฉบับละครโทรทัศน์เคยออกอากาศทางไอทีวีเรื่องย่อ เรื่องย่อ. คืนวันหนึ่งในฮอกไกโด สองหนุ่มนักเรียนไฮสคูล นิชิเนะ มาซากิ (ทุกคนเรียกเขาว่า ฮามึเทรึ) และ นิไคโด อาคิโอะ ที่กำลังจะเอ็นทรานซ์ กลับบ้านโดยใช้เส้นทางที่ผ่านคณะสัตวแพทยศาสตร์ของมหาวิทยาลัย H พวกเขาได้เดินผ่านห้องที่นักศึกษากำลังทำการผ่าศพสัตว์ พวกเขาถึงกับวิ่งเตลิดไป ซึ่งตอนนั้นเองฮามึเทรึได้เจอกับลูกสุนัขพันธ์ไซบีเรียนฮัสกี้ หน้าตาดุตัวหนึ่งที่ตรงป้ายหลุมศพ ติดตามมาด้วยโปรเฟสเซอร์อุรุชิฮาระที่แต่งตัวเป็นอินเดียนแดงเพื่อตามจับเจ้าลูกสุนัข เมื่อโปรเฟสเซอร์เห็นฮามึเทรึก็รีบยัดเยียดลูกสุนัขตัวนั้นให้ทันที และบอกว่าเขาจะต้องเป็นสัตวแพทย์แน่นอน หลังจากนั้นเขาก็เลี้ยงเจ้าลูกหมาตัวเมียตัวนั้น โดยมีนิไคโดตั้งชื่อให้แบบมั่วๆ ว่า "โจบิ" ฮามึเทรึอาศัยอยู่กับคุณยายของเขา เพราะพ่อแม่ของเขาอาศัยอยู่ที่ยุโรป และในบ้านของฮามึเทรึนั้นมีสัตว์เลี้ยงเจ้าถิ่นอยู่แล้วหลายตัว เช่น มิเกะ แมวตัวเมียของคุณยาย และ ฮิโยะ เจ้าไก่ขาลุย เป็นต้น ดังนั้น โจบิจึงเติบโตขึ้นมาเป็นหมาที่มีระเบียบมาก เพราะได้รับการอบรมจากมิเกะ เจ้าแม่แมวในย่านนั้น ทั้งฮามึเทรึและนิไคโดสอบติดที่มหาลัย H ตามที่คาดหวัง เขาได้เข้าเป็นนักเรียนสัตวแพทย์ โดยมีนิไคโดตามไปด้วย ทั้งๆ ที่นิไคโดเป็นคนที่เกลียดหนูมาก เห็นเมื่อไหร่จะต้องสลบทุกที แต่เขาก็ยังเลือกคณะสัตวแพทย์ พวกเขาได้เจอโปรเฟสเซอร์อุรุชิฮาระจอมเพี้ยนอีกครั้ง ซึ่งทุกครั้งพวกเขาก็ต้องโดนโปรเฟสเซอร์ปั่นหัวตลอด นอกจากนี้ยังมีรุ่นพี่เซโกะ ที่พูดยานคางมากและมีร่างกายอึดเหนือมนุษย์ รวมถึงเพื่อนๆ จอมป่วนในคณะที่คอยมาสร้างความป่วนตลอดเวลาตัวละครรายชื่อตอน</doc>
