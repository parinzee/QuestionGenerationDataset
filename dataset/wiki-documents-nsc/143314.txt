<doc id="143314" url="https://th.wikipedia.org/wiki?curid=143314" title="นิกายในศาสนาคริสต์">นิกายในศาสนาคริสต์ นิกายในศาสนาคริสต์ () คือการแบ่งสาขาของศาสนาคริสต์ตามแนวปรัชญาและหลักการปฏิบัติ ในแต่ละนิกาย (denomination) ก็แบ่งย่อยเป็นคริสตจักร (church) รายการข้างล่างนี้เป็นเพียงส่วนหนึ่งเท่านั้น- นิกายคาทอลิก (Catholicism) เป็นนิกายสายอนุรักษนิยมในศาสนาคริสต์ตะวันตก เช่น- คริสตจักรโรมันคาทอลิก (Roman Catholic Church) ได้แก่- คริสตจักรละติน (Latin Church) - คริสตจักรคาทอลิกตะวันออก (Eastern Catholic Church) - คริสตจักรคาทอลิกเก่า (Old Catholic Church) - คริสตจักรคาทอลิกแห่งอัครทูต (Apostolic Catholic Church) - นิกายออร์ทอดอกซ์ (Orthodoxy) เป็นนิกายสายอนุรักษนิยมในศาสนาคริสต์ตะวันออก ประกอบด้วย- คริสตจักรอีสเทิร์นออร์ทอดอกซ์ (Eastern Orthodox Church) เช่น- คริสตจักรกรีกออร์ทอดอกซ์ (Greek Orthodox Church) - คริสตจักรรัสเซียออร์ทอดอกซ์ (Russian Orthodox Church) - คริสตจักรเซอร์เบียนออร์ทอดอกซ์ (Serbian Orthodox Church) เป็นต้น - คริสตจักรออเรียนทัลออร์ทอดอกซ์ (Oriental Orthodox Church) เช่น- คริสตจักรคอปติกออร์ทอดอกซ์ (Coptic Orthodox Church) - คริสตจักรซีเรียกออร์ทอดอกซ์ (Syriac Orthodox Church) เป็นต้น- นิกายโปรเตสแตนต์ (Protestantism) เป็นนิกายสายเสรีนิยม คริสตจักรย่อยที่จัดอยู่ในกลุ่มนี้ก็ได้แก่- คริสตจักรลูเทอแรน (Lutheran Church) - คริสตจักรแองกลิคัน (Anglican Churches) - คริสตจักรอนาแบปทิสต์ (Anabaptist Church) - คริสตจักรแบปทิสต์ (Baptist Church) - คริสตจักรเมทอดิสต์ (Methodist Church) - คริสตจักรเพนเทคอสต์ (Pentecostal Church) - คริสตจักรเพรสไบทีเรียน (Presbyterian Church) - คริสตจักรปฏิรูป (Reformed Churchs)- คริสตจักรปฏิรูปสหพันธ์เยอรมนี () - คริสตจักรปฏิรูปเนเธอร์แลนด์ () - คริสตจักรปฏิรูปฟื้นฟู () - ลัทธิเอกภาพนิยม ()ความแตกต่างระหว่างโรมันคาทอลิกกับโปรเตสแตนต์ความแตกต่างระหว่างโรมันคาทอลิกกับโปรเตสแตนต์. - 1. การนับถือแม่พระและนักบุญ คริสตจักรโรมันคาทอลิกนับถือทั้งพระเยซูและพระนางมารีย์พรหมจารี โดยเชื่อว่าพระแม่มารีย์พระมารดาพระเยซูเป็นพรหมจารีเสมอ และให้เกียรติพระนางมารีย์เป็นพิเศษ โดยเรียกว่า "แม่พระ" หมายถึงพระมารดาพระเจ้า นอกจากนี้ยังมีการยกย่องนักบุญ คือวีรบุรุษและวีรสตรีทางศาสนา หรือบุคคลที่ดำเนินชีวิตตามแบบอย่างพระเยซูอย่างดีมากจนเชื่อว่าได้ไปสวรรค์และเป็นผู้คุ้มครองผู้คน อาจเปรียบเทียบให้เข้าใจง่ายว่า พระเยซูเสมือนพระมหากษัตริย์ แม่พระเสมือนพระราชชนนี และเหล่านักบุญเสมือนขุนนางองครักษ์- 2. ความรอด คริสตจักรโรมันคาทอลิกเชื่อว่าเมื่อผู้เชื่อล่วงลับไปแล้วนั้น การได้ไปสวรรค์หรือไม่ ไม่ได้ขึ้นอยู่แค่ความเชื่อเพียงอย่างเดียว แต่ต้องบวกกับการกระทำด้วย หากเป็นคนดีพร้อมสามารถเข้าสู่สวรรค์ได้ แต่หากเป็นผู้เชื่อที่ยังมีบาปอยู่นั้น จะไปอยู่ "แดนชำระ" ก่อนเพื่อให้ได้ทำความดีหรือสารภาพบาปเรียบร้อยก่อนจึงได้ไปสวรรค์- 3. คัมภีร์ไบเบิล คัมภีร์ไบเบิลภาคพันธสัญญาเดิมของนิกายโรมันคาทอลิก มี 46 เล่ม ขณะที่ของนิกายโปรเตสแตนต์ มี 39 เล่ม คัมภีร์ 7 เล่มที่ฝ่ายโปรเตสแตนต์ไม่ยอมรับเข้าในสารบบนั้นเรียกว่าคัมภีร์อธิกธรรม (Deutero-Canonical Scripture)- 4. พิธีศักดิ์สิทธิ์ นิกายโรมันคาทอลิก มีศีลศักดิ์สิทธิ์อยู่ 7 ศีล ได้แก่ 1. ศีลล้างบาป 2. ศีลกำลัง 3. ศีลมหาสนิท 4. ศีลอนุกรม 5. ศีลสมรส 6. ศีลอภัยบาป และ 7. ศีลเจิมผู้ป่วย- 5 ประมุขสูงสุด คริสตจักรโรมันคาทอลิกมีพระสันตะปาปาเป็นพระประมุขสูงสุด มีศูนย์กลางอำนาจอยู่ที่สันตะสำนักในนครรัฐวาติกัน กรุงโรม ตำแหน่งพระสันตปาปาสืบทอดมาตั้งแต่สมัยอัครทูต โดยถือว่านักบุญเปโตรเป็นพระสันตะปาปาองค์แรกและสืบทอดเรื่อยมาถึงปัจจุบัน โดยสมเด็จพระสันตะปาปาฟรานซิสเป็นพระสันตะปาปาองค์ปัจจุบัน ถือเป็นองค์ที่ 266- 6 วันสำคัญ นิกายโรมันคาทอลิกโดยสำนักวาติกัน มีการกำหนดวันฉลองมากกว่านิกายอื่น (มักเกี่ยวกับพระแม่มารีย์และนักบุญ) ซึ่งถูกบรรจุไว้ในปฏิทินโรมันทั่วไป- 7 คำเรียกคริสต์ศาสนิกชน (ในภาษาไทย) ในภาษาอังกฤษเรียกคริสต์ศาสนาทุกนิกายเหมือนกันว่า "คริสเตียน" ซึ่งแปลตรงตัวว่า "คริสต์ศาสนิกชน" แต่ในประเทศไทย มักเรียกคริสต์ศาสนิกชนนิกายโรมันคาทอลิกว่า "คริสตัง" และเรียกนิกายโปรเตสแตนต์ว่า "คริสเตียน" เนื่องจากนิกายโรมันคาทอลิก เข้ามาเผยแพร่ตั้งแต่ก่อนสมัยสมเด็จพระนารายณ์มหาราช โดยบาทหลวงชาวโปรตุเกส ซึ่งในภาษาโปรตุเกสคำว่าคริสต์ศาสนิกชนออกเสียงว่า "คริสตัง" ชาวไทยจึงติดปากเรียกผู้นับถือนิกายโรมันคาทอลิกว่า "คริสตัง"ความแตกต่างระหว่างอีสเทิร์นออร์ทอดอกซ์กับโรมันคาทอลิก ความแตกต่างระหว่างอีสเทิร์นออร์ทอดอกซ์กับโรมันคาทอลิก. 1.พระแม่มารีย์ ทางโรมันคาทอลิกจะถือว่าแม่พระปฏิสนธินิรมล แต่ทางศาสนจักรออร์ทอดอกซ์ปฏิเสธหลักข้อเชื่อนี้เพราะถือว่าพระนางทรงเป็นมนุษย์อย่างเช่นคนอื่น ๆ และตามที่พระคัมภีร์ศักดิ์สิทธิ์กล่าวไว้ว่ามนุษย์ทุกคนนั้นมีบาป โดยทางศาสนจักรออร์ทอดอกซ์ถือว่าพระนางนั้นทรง "ปราศจากบาปทางโลก" เพราะพระอานุภาพของพระเจ้าสถิตกับพระนาง พระนางจึงไม่ทำบาปอีกเลย 2.หลักข้อเชื่อและพระจิตเจ้า (พระวิญญาณบริสุทธิ์) ทางโรมันคาทอลิกนั้นได้เปลี่ยนแปลงหลักข้อเชื่อไนซีนในเรื่องการบังเกิดของพระจิตเจ้า ว่า "ทรงเนื่องมาจากพระบิดาและพระบุตร" ซึ่งทางศาสนจักรออร์ทอดอกซ์มองว่าเป็นสิ่งที่ไม่ถูกต้อง เพราะตามข้อตกลงในสภาสังคายนาเอเฟซัสครั้งที่หนึ่ง (สภาสังคายนาสากลครั้งที่ 3 ซึ่ง สภาสังคายนาสากลมี 7 ครั้ง) นั้นห้ามไม่ให้มีผู้ใดเปลี่ยนแปลงหลักข้อเชื่ออีก แต่ทางโรมันคาทอลิกได้เปลี่ยนหลักข้อเชื่อ ซึ่งเรียกเป็นภาษาลาตินว่า "Filioque" ทางศาสนจักรออร์ทอดอกซ์จึงประณามเรื่องนี้ สรุป ได้ว่าทางศาสนจักรออร์ทอดอกซ์นั้นเชื่อว่าพระจิตเจ้าทรงบังเกิดจากพระบิดาเท่านั้น แต่ทางโรมันคาทอลิกเชื่อว่าบังเกิดจากพระบิดาและพระบุตร 3.แดนชำระ คริสเตียนออร์ทอดอกซ์ส่วนใหญ่นั้นไม่เชื่อในการมีอยู่ของแดนชำระ เพราะไม่ได้มีกล่าวโดยตรงในพระคัมภีร์ศักดิ์สิทธิ์ ถึงแม้ทางศาสนจักรออร์ทอดอกซ์จะไม่ได้มีข้อห้ามหรือมีการขัดขว้างสำหรับคนที่จะเชื่อในเรื่องนี้ แต่คริสเตียนออร์ทอดอกซ์ส่วนใหญ่ก็ปฏิเสธที่เชื่อในเรื่องนี้ 4.คัมภีร์ไบเบิล คัมภีร์ไบเบิลในภาคพัธสัญญาเดิมของนิกายออร์ทอดอกซ์นั้น มี 50 เล่ม ซึ่งมากกว่าทางโรมันคาทอลิก 4 เล่ม 5.อำนาจสูงสุง (ประมุข) แต่ละเขตสังฆมณฑลจะมีประมุขหรือผู้นำสูงสุดคืออัครบิดร ซึ่งเป็นตำแหน่งสูงสุดของมุขนายก แต่อัครบิดรนั้นไม่สามารถชี้ขาดหลักต่าง ๆ ของศาสนจักรได้ อำนาจสูงสุดที่จะชี้ขาดได้นั้นเป็นของสภาเท่านั้น ซึ่งการประชุมสภาจะมีการเรียกอัครบิดรของแต่ละศาสนจักรในศาสนจักรอิสเทิร์นออร์ทอดอกซ์มาประชุมกัน อัครบิดรของศาสนจักรใดศาสนจักรหนึ่งไม่สามารถชี้ขาดอะไรได้ทั้งสิ้น</doc>
