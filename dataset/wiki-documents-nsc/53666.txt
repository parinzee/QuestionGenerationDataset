<doc id="53666" url="https://th.wikipedia.org/wiki?curid=53666" title="คณะสัตวศาสตร์และเทคโนโลยีการเกษตร มหาวิทยาลัยศิลปากร">คณะสัตวศาสตร์และเทคโนโลยีการเกษตร มหาวิทยาลัยศิลปากร คณะสัตวศาสตร์และเทคโนโลยีการเกษตร มหาวิทยาลัยศิลปากร () จัดตั้งขึ้นในปี พ.ศ. 2544 เป็นคณะลำดับที่ 11 ของมหาวิทยาลัยศิลปากร มหาวิทยาลัยศิลปากร มีนโยบายในการกระจายโอกาสทางการศึกษาไปสู่ภูมิภาค จึงขยายเขตการศึกษาไปยังวิทยาเขตแห่งใหม่ที่จังหวัดเพชรบุรี ใช้ชื่อว่า "วิทยาเขตสารสนเทศเพชรบุรี" โดยมีจุดมุ่งหมายที่จะผลิตบุคลากรทางสัตวศาสตร์และเทคโนโลยีการเกษตรที่มีพื้นฐานความรู้ทั้งภาคทฤษฎีและภาคปฏิบัติ รวมทั้งการฝึกทักษะการปฏิบัติงานให้เกิดความชำนาญในห้องปฏิบัติการของหน่วยงานทั้งภาครัฐและเอกชน ตลอดจนเสริมสร้างประสบการณ์ในการทำงานในฟาร์มของเกษตรกร เพื่อเตรียมบัณฑิตให้มีความพร้อมที่จะปฏิบัติงานได้อย่างมีประสิทธิภาพเมื่อจบการศึกษา นอกจากนี้ คณะสัตวศาสตร์และเทคโนโลยีการเกษตร ได้ดำเนินโครงการวิจัยเพื่อพัฒนาประสิทธิภาพการผลิตสัตว์และพืช รวมทั้งให้บริการวิชาการแก่เกษตรกรในรูปแบบที่หลากหลายอย่างต่อเนื่อง โดยเป็นแหล่งในการฝึกอบรมและถ่ายทอดเทคโนโลยีให้แก่เกษตรกรในบริเวณโดยรอบและใกล้เคียงกับมหาวิทยาลัย และให้โอกาสกับชุมชนได้มีส่วนร่วมในการจัดการศึกษา โดยการจัดทำฟาร์มสาธิต เพื่อเป็นสถานที่ฝึกปฏิบัติงานสำหรับนักศึกษาประวัติ ประวัติ. คณะสัตวศาสตร์และเทคโนโลยีการเกษตร มหาวิทยาลัยศิลปากร จัดตั้งขึ้นในปี พ.ศ. 2544 เป็นคณะลำดับที่ 11 ของมหาวิทยาลัยศิลปากร ตามนโยบายขยายการศึกษาสู่ภูมิภาคทางวิทยาศาสตร์ประยุกต์และเทคโนโลยีของรัฐบาลในรูปของวิทยาเขตสารสนเทศ (Information Technology Campus) มหาวิทยาลัยศิลปากร จึงจัดตั้งคณะสัตวศาสตร์และเทคโนโลยีการเกษตรขึ้นเป็นคณะแรกในวิทยาเขตสารสนเทศเพชรบุรี อำเภอชะอำ จังหวัดเพชรบุรี เนื่องจากประชากรโดยรอบมหาวิทยาลัยทั้งในจังหวัดเพชรบุรี จังหวัดประจวบคีรีขันธ์ และจังหวัดใกล้เคียง ประกอบอาชีพเกษตรกรรม ซึ่งมีทั้งการเลี้ยงสัตว์และปลูกพืช ได้แก่ การเลี้ยงโคนม โคเนื้อ สัตว์ปีก สัตว์น้ำ ทำสวนผักและผลไม้ เป็นต้น คณะสัตวศาสตร์และเทคโนโลยีการเกษตร มหาวิทยาลัยศิลปากร มีวัตถุประสงค์ที่จะผลิตบัณฑิตให้มีพื้นความรู้ทางวิทยาศาสตร์และเทคโนโลยีการเกษตร วิทยาศาสตร์ชีวภาพพื้นฐาน เพื่อให้มีทักษะและความสามารถในการเป็นผู้จัดการฟาร์มของตนเองให้เป็นฟาร์มมาตรฐานโดยรักษาสิ่งแวดล้อมและมีความรู้ด้านชีววิทยาของสัตว์เพื่อให้มีศักยภาพในการผลิตสัตว์และขยายพันธุ์สัตว์ในประเทศไทยอย่างยั่งยืนนอกจากนี้ คณะสัตวศาสตร์และเทคโนโลยีการเกษตร มหาวิทยาลัยศิลปากร มีความตั้งใจในการพัฒนาชุมชนให้มีความเข้มแข็ง โดยเป็นแหล่งในการฝึกอบรมและถ่ายทอดถ่ายทอดเทคโนโลยีให้แก่เกษตรกรในบริเวณโดยรอบและใกล้เคียงกับมหาวิทยาลัย และให้โอกาสกับชุมชนได้มีส่วนร่วมในการจัดการศึกษาในระดับอุดมศึกษา โดยมีแผนการจัดทำฟาร์มมาตรฐานสาธิต และพิพิธภัณฑ์ธรรมชาติเพื่อให้เป็นแหล่งข้อมูลเกี่ยวกับเทคโนโลยีการผลิตสัตว์และพืช และส่งเสริมให้เป็นแหล่งท่องเที่ยวแก่นักเรียนนักศึกษา ชุมชน และประเทศ คณะสัตวศาสตร์และเทคโนโลยีการเกษตร มหาวิทยาลัยศิลปากร มุ่งมั่นที่จะผลิตบัณฑิตทางสัตวศาสตร์และเทคโนโลยีการเกษตร ให้มีพื้นฐานความรู้ทั้งทางทฤษฎีและภาคปฏิบัติใน 4 ภาคการศึกษาแรกและเน้นการปฏิบัติและการศึกษาเฉพาะทางใน 4 ภาคการศึกษาหลัง รวมทั้งการฝึกทักษะการปฏิบัติงานให้เกิดความชำนาญในห้องปฏิบัติการของหน่วยงานทั้งภาครัฐและเอกชน ตลอดจนเสริมสร้างประสบการณ์การทำงานในฟาร์มของเกษตรกร เพื่อให้บัณฑิตมีความสามารถในการใช้เครื่องมือและอุปกรณ์ที่เกี่ยวข้อง และพร้อมที่จะปฏิบัติงานได้อย่างมีประสิทธิภาพ เมื่อสำเร็จการศึกษาสามารถประกอบอาชีพเป็นเจ้าของฟาร์มเลี้ยงสัตว์ ประกอบธุรกิจปศุสัตว์ แปรรูปผลิตภัณฑ์สัตว์ ธุรกิจอาหารสัตว์เป็นนักวิจัย อาจารย์ และนักวิชาการ ซึ่งรวมไปถึงการค้นคว้าและประยุกต์ใช้ความรู้ที่เรียนมาในการปรับปรุง หรือแก้ไขปัญหาให้ลุล่วงอย่างมีระบบและมีประสิทธิภาพ สามารถรับใช้สังคมและประเทศชาติอย่างดียิ่งด้วยศักยภาพวิทยาการที่ได้บ่มเพาะจากมหาวิทยาลัยศิลปากรแห่งนี้หน่วยงานหน่วยงาน. - สำนักงานคณบดี - สาขาวิชาสัตวศาสตร์และเทคโนโลยีการเกษตร - สาขาวิชาเทคโนโลยีการผลิตสัตว์น้ำ - สาขาวิชาเทคโนโลยีการผลิตพืช - สาขาวิชาเทคโนโลยีการสัตวแพทย์ - สาขาวิชาพื้นฐานสัตวศาสตร์ - ฟาร์มสาธิตหลักสูตรทำเนียบคณบดีทำเนียบคณบดี. - หมายเหตุ ตำแหน่งทางวิชาการในระหว่างที่ดำรงตำแหน่งในขณะนั้น</doc>
