<doc id="47183" url="https://th.wikipedia.org/wiki?curid=47183" title="สึงกุ">สึงกุ สึงกุ (ญี่ปุ่น: つんく / อังกฤษและโรมะจิ: Tsunku) หรือ มิสึโอะ เทราดะ (ญี่ปุ่น: 寺田 光男 / อังกฤษและโรมะจิ: Terada Mitsuo) (เกิดวันอังคารที่ 29 ตุลาคม พ.ศ. 2511) คือ โปรดิวเซอร์ดนตรี นักประพันธ์เพลง และนักร้องชายชาวญี่ปุ่น ปัจจุบัน สสึงกุทำหน้าที่เป็นนักร้องนำของวงดนตรี "ชารัม คิว" เป็นผู้ผลิตและประพันธ์เพลงหลักให้กับศิลปินในสังกัดเฮลโล! โปรเจกต์ และเป็นผู้ก่อตั้งบริษัทด้านการบันเทิงที่ชื่อ "ทีเอ็นเอ็กซ์"ประวัติการทำงาน ประวัติการทำงาน. สึงกุ หรือ เทะระดะ มิสึโอะ เคยทำหน้าหน้าที่เป็นนักร้องนำให้แก่วงดนตรี ชารัม คิว ซึ่งประสบความสำเร็จมากในช่วงปีพ.ศ. 2535 ถึง 2543 ในปีพ.ศ. 2540 ได้มีการคัดเลือกนักร้องหญิงหน้าใหม่ให้เข้ามาร่วมวงกับชารัม คิว ซึ่งผลการคัดเลือกในครั้งนั้น เฮอิเกะ มิจิโยะ เป็นผู้ที่คว้าตำแหน่งชนะเลิศไป แต่กระนั้นเอง สึงกุก็ได้เล็งเห็นศักยภาพที่ยิ่งใหญ่กว่าในตัวของผู้ที่พลาดหวังจากการคัดเลือกครั้งนั้นอีกห้าคน ซึ่งได้แก่ ยูโกะ นากาซาวะ, คาโอริ อีดะ, อายะ อิชิงูโระ, นัตสึมิ อาเบะ และ อาซูกะ ฟูกูดะ เขาจึงนำทั้งห้าคนนี้มารวมเป็นกลุ่มนักร้องภายใต้ชื่อ มอร์นิงมุซุเมะ และท้าทายพวกเธอให้สร้างยอดขายของซีดีเพลงซิงเกิลแรกของพวกเธอให้ได้อย่างน้อย 50,000 ก๊อปปี้ภายใน 5 วัน ซึ่งเพียงวันที่ 4 เท่านั้น พวกเธอก็สามารถทำได้จริงตามคำท้า ทำให้สึงกุตกลงให้พวกเธอทั้งห้าเข้ามาร่วมงานกับเขาได้อย่างเป็นทางการ และตั้งแต่นั้นมา มอร์นิงมุซุเมะก็กลายเป็นกลุ่มนักร้องหญิงที่โด่งดังและประสบความสำเร็จอย่างสูงเรื่อยมาจนกระทั่งปัจจุบัน ในปัจจุบัน สึงกุทำหน้าที่เป็นผู้ผลิต ผู้ริเริ่มโครงการ และผู้ประพันธ์เพลงให้กับนักร้องคนอื่น ๆ ทั้งในและนอกสังกัดเฮลโล! โปรเจกต์ นอกจากนั้น เขายังทำหน้าที่เป็นพิธีกรร่วมในรายการโทรทัศน์ที่ชื่อ ป็อปแจม และสร้างผลงานเพลงของตัวเองออกมาบ้างเป็นครั้งคราว และยังรับเป็นโปรดิวเซอร์ให้แก่กลุ่มนักร้องอื่น ๆ เช่น อีอีจัมพ์ เป็นต้น สึงกุได้ออกสมุดรวมภาพถ่ายของตนเองจำนวน 2 อัลบั้มด้วยกัน ซึ่งได้แก่ สึงกุ โฟโตกิฟท์อินลาสเวกัสแอนด์ฮาวาย ~คูล~ และ สึงกุ โฟโตกิฟท์อินลาสเวกัสแอนด์ฮาวาย ~เนเจอรัล~ ซึ่งวางจำหน่ายไปวันที่ 6 กันยายน พ.ศ. 2548 และในฤดูใบไม้ผลิปี พ.ศ. 2549 สึงกุได้ประกาศจะวางขายสมุดรวมภาพถ่าย ในวันที่ 28 มิถุนายน พ.ศ. 2549 เป็นอัลบั้มที่ 3 วันที่ 24 เมษายน พ.ศ. 2549 สึงกุได้ประกาศผ่านทางเว็บไซต์อย่างเป็นทางการของตนเองว่า ในเดือนกรกฎาคมปีเดียวกัน เขาจะเข้าสู่พิธีวิวาห์กับอิเดมิตสึ คานาโกะ อดีตนางแบบวัย 25 ปี จากฟูกูโอกะ ในวันที่ 1 ตุลาคมปีเดียวกัน สึงกุได้เปิดตัวบริษัทใหม่ขึ้นมาอีกหนึ่งบริษัท โดยใช้ชื่อว่า ทีเอ็นเอ็กซ์ สมาชิกของบริษัทนี้จะประกอบไปด้วยนักร้องหลาย ๆ คน เช่น อะมิ โทะกิโต และบุคคลจากหลายสายอาชีพ อย่างเช่น ทะสึยะ นะกะ นักมายากลผู้ที่เคยไปปรากฏตัวในรายการเฮลโล! มอร์นิง (รายการโทรทัศน์ประจำกลุ่มมอร์นิงมุซุเมะ) มาแล้ว ปี พ.ศ. 2550 สึงกุได้ออกผลงานอัลบั้มรวมเพลงชุด "'ชารัมคิว ~ มอร์นิงมุซุเมะ' ~สึงกุ 15 เยียรส์อินเอนเตอร์เทนเมนต์คอมเมโมเรชันอัลบัม~" ในวันที่ 26 กันยายน และชุด "สึงกุเบสต์คอลเลคชัน" ในวันที่ 5 ธันวาคม โดยอัลบั้มชุดแรกเป็นงานรวมเพลงจากทั้งของวงชารัม คิว และมอร์นิงมุซุเมะมาไว้ด้วยกัน ส่วนอัลบั้มชุดที่ 2 นั้น เป็นงานรวมเพลงต่าง ๆ ที่สึงกุได้ร้องเอาไว้เองผลงานอัลบั้มเพลงซิงเกิลงานประพันธ์เพลงเฮลโล! โปรเจกต์ งานประพันธ์เพลง. เฮลโล! โปรเจกต์. ในสังกัดเฮลโล! โปรเจกต์ สึงกุมีหน้าที่รับผิดชอบการประพันธ์เพลงและคำร้องให้กับศิลปินส่วนใหญ่ของสังกัด โดยผลงานการประพันธ์ของเขาที่ปรากฏชัดที่สุดก็คือผลงานของกลุ่มนักร้องหญิงมอร์นิงมุซุเมะ ผลงานเพลงที่เขาได้ประพันธ์ส่วนจะเป็นเพลงแนวป็อปที่มีทำนองสนุกสนานจดจำง่าย และมีคำร้องโรแมนติคสามารถดึงดูใจผู้ฟังวัยหนุ่มสาวได้- ตัวอย่างกลุ่มนักร้องที่สึงกุประพันธ์เพลงให้ :- มอร์นิงมุซุเมะ (ยกเว้นเพลงในอัลบั้มซิงเกิลที่ 17 (มอร์นิงมุซุเมะโนะเฮียกโกะริเฮียวตันจิมะ) หน้าเอ และอัลบั้มซิงเกิลที่ 30 (แอมบิเชียส! ยะชินเตะกิเดะอิจัง) กับ 32 (เอะงะโอะเยสนูด) หน้าบี) - เบอร์รีซ์โคโบ - คิวท์ - แกม - เมล็อนคิเน็มบิ (เฉพาะเพลงที่เปิดตัวในช่วงก่อนปี พ.ศ. 2549 ยกเว้นเพลงในอัลบั้มซิงเกิลที่ 4 กับ 12 หน้าเอ และ 5 กับ 6 หน้าบี) - วี-ยู-เด็น (ยกเว้นเพลงในอัลบั้มซิงเกิลที่ 1 และ 3 หน้าเอ) ฯลฯ</doc>
