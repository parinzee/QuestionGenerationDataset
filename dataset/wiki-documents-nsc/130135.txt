<doc id="130135" url="https://th.wikipedia.org/wiki?curid=130135" title="เอเวอร์เรสต์เวียดนาม">เอเวอร์เรสต์เวียดนาม เอเวอร์เรสต์เวียดนาม () เป็นรายการโทรทัศน์เรียลลิตี้โชว์ของประเทศเวียดนาม จัดโดยสถานีโทรทัศน์นครโฮจิมินห์ (HTV) สถานีโทรทัศน์ท้องถิ่นของรัฐ เพื่อที่จะนำนักปีนเขาชาวเวียดนามกลุ่มแรก ขึ้นไปบนยอดเขาเอเวอเรสต์ประมาณเดือนเมษายน-มิถุนายน พ.ศ. 2551 ตัวแทนชาวเวียดนามที่จะปีนขึ้นสู่ยอดเขา มีจำนวน 4 คน คัดเลือกจากผู้สมัครทั่วประเทศ โดยมีการฝึกซ้อมและคัดตัวผู้สมัครที่ร่างกายไม่สมบูรณ์ออก แบ่งเป็น 2 ระยะคือช่วงเตรียมความพร้อมช่วงเตรียมความพร้อม. - ช่วงที่ 1 คัดเลือกผู้สมัครเหลือ 20 คนจากทั่วประเทศ ทดสอบความแข็งแกร่งของร่างกาย จิตใจ และการทำงานเป็นทีมเวิร์ก โดยการปีนยอดเขาฟานซีปัง เวียดนาม ยอดเขาสูงที่สุดในอินโดจีน ความสูง 3,143 เมตร และคัดตัวผู้สมัครเหลือ 8 คน- ช่วงที่ 2 ผู้สมัครจำนวน 8 คน ปีนยอดเขากีนาบาลู มาเลเซีย ยอดเขาสูงเป็นอันดับสองในเอเชียตะวันออกเฉียงใต้ ความสูง 4,095 เมตร เป็นเวลา 7 วัน และคัดตัวผู้สมัครเหลือ 6 คน- ช่วงที่ 3 ผู้สมัครจำนวน 6 คน ปีนยอดเขาคิลิมันจาโร แทนซาเนีย ยอดเขาสูงที่สุดในทวีปแอฟริกา ความสูง 5,895 เมตร เป็นเวลา 15 วัน และคัดตัวผู้สมัครเหลือ 5 คน- ช่วงที่ 4 ผู้สมัครจำนวน 5 คน ปีนยอดเขาไอแลนด์พีก เนปาล ความสูง 6,189 เมตร เป็นเวลา 21 วัน และคัดตัวผู้สมัครเหลือ 4 คน- ช่วงที่ 5 ตัวแทน 4 คน เดินทางกลับเวียดนาม เพื่อฝึกซ้อมและเสริมสร้างความแข็งแกร่งของร่างกาย เป็นเวลา 2 เดือน (เนื่องจากบริเวณภูเขาหิมาลัยอยู่ในฤดูหนาว)ช่วงปีนเขาเอเวอเรสต์ ช่วงปีนเขาเอเวอเรสต์. ตัวแทน 4 คน เริ่มปีนยอดเขาเอเวอเรสต์ตั้งแต่เดือนเมษายน พ.ศ. 2551 และเดินทางกลับเวียดนามในเดือนมิถุนายน ใช้เวลาประมาณ 2 เดือนเศษ โดยผู้ที่ขึ้นถึงยอดเขา เมื่อวันที่ 22 พฤษภาคม พ.ศ. 2551 เวลา 8:00 น. ตามเวลาท้องถิ่นเนปาล ประกอบด้วย วิทิตนันท์ โรจนพานิช นักปีนเขาชาวไทย กับนักปีนเขาชาวเวียดนาม 3 คน ชื่อ Phan Thanh Nhien, Bui Van Neogi และ Nguyen Mau Linh โดยวิทิตนันท์ ปีนเขาในฐานะหัวหน้าทีม และผู้อำนวยการผลิตรายการ</doc>
