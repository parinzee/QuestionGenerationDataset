<doc id="61690" url="https://th.wikipedia.org/wiki?curid=61690" title="สีเขียว">สีเขียว สีเขียว เป็นสีสีหนึ่งบนคลื่นที่ตามองเห็น ตั้งอยู่ระหว่างสีน้ำเงินและสีเหลือง สีเขียวเกิดจากแสงที่ความยาวคลื่นประมาณ 495-570 นาโนเมตร สีเขียวในแม่สีเชิงลบที่ใช้สำหรับระบายสีและพิมพ์สีเกิดจากสีเหลืองผสมกับสีน้ำเงิน หรือสีเหลืองผสมกับสีน้ำเงินอมเขียว ในระบบสี RGB ที่พบในโทรทัศน์และจอคอมพิวเตอร์ เป็นสีที่มาจากแม่สีเชิงบวก ร่วมกับสีแดงและสีน้ำเงิน ซึ่งต่างก็ผสมกันจนกลายเป็นสีอื่น ๆ ได้ ในภาษาอังกฤษใหม่ คำว่า green (สีเขียว) มาจากคำภาษาอังกฤษกลางว่า grene จากรากศัพท์ภาษาเยอรมันเดียวกันกับคำว่าคำว่า "grass" และ "grow" สีเขียวเป็นสีของการปลูกหญ้าและใบไม้ ด้วยเหตุนี้สีเขียวจึงเป็นสีของฤดูใบไม้ผลิ ความเจริญเติบโต และธรรมชาติ สิ่งที่ให้สีเขียวมากที่สุดในธรรมชาติคือคลอโรฟิลล์ สารเคมีที่พืชสังเคราะห์ด้วยแสงและแปลงแสงอาทิตย์เป็นพลังงาน สิ่งมีชีวิตจำนวนมากใช้ประโยชน์จากสีเขียวเพื่ออำพรางตัวให้เข้ากับสิ่งแวดล้อมสีเขียว แร่หลายชนิดมีสีเขียว เช่น มรกต ซึ่งเป็นสีเขียวจากธาตุโครเมียม ในการสำรวจในทวีปยุโรปและสหรัฐอเมริกา สีเขียวเป็นสีที่สามารถแทนธรรมชาติ เยาวชน ฤดูใบไม้ผลิ ความหวัง และความอิจฉา ในยุโรปและสหรัฐฯ สีเขียวอาจหมายถึงความตาย ความเจ็บป่วย หรือปีศาจ แต่ในประเทศจีน สีเขียวมีความหมายดีมากเนื่องจากเป็นสัญลักษณ์ของความอุดมสมบูรณ์ เนื่องจากสีเขียวสามารถแทนเยาวชน บางครั้งสามารถใช้บรรยายผู้ที่อ่อนประสบการณ์ก็ได้ ในยุคกลางและยุคฟื้นฟูศิลปวิทยา สีเสื้อผ้าบ่งบอกสถานะทางสังคมของผู้ใส่ ผู้ใส่เสื้อสีเขียวจะเป็นพ่อค้า นายธนาคาร และสุภาพชน ขณะที่สีเหลืองและสีแดงเป็นสีที่แสดงถึงความสูงส่ง ภาพวาดโมนาลิซาของเลโอนาร์โด ดา วินชี ใส่เสื้อสีเขียว แสดงว่าเธอไม่ได้มาจากครอบครัวชั้นสูง ที่นั่งในสภาสามัญชนอังกฤษเป็นสีเขียว แต่ที่นั่งในสภาขุนนางเป็นสีแดง สีเขียวยังเป็นสีดั้งเดิมของความปลอดภัยและการอนุญาต สัญญาณไฟสีเขียวหมายถึงให้ไปข้างหน้า บัตรสีเขียว (กรีนการ์ด) อนุญาตให้มีที่อยู่อาศัยถาวรในสหรัฐอเมริกา สีเขียวเป็นสีที่สำคัญที่สุดของศาสนาอิสลาม เป็นสีของสัญลักษณ์ของมุฮัมมัด และพบได้ในธงชาติของประเทศอิสลามทุกประเทศ และยังแทนพืชพรรณเขียวชอุ่มแห่งแดนสวรรค์ด้วย สีเขียวยังเกี่ยวข้องกับวัฒนธรรมของยุคเกลิกไอร์แลนด์ และเป็นสีของธงชาติไอร์แลนด์ด้วย เนื่องจากสีเขียวเป็นสีของธรรมชาติ จึงเป็นสีที่แสดงความเคลื่อนไหวทางสิ่งแวดล้อม กลุ่มนักการเมืองที่สนับสนุนการปกป้องสิ่งแวดล้อมและความยุติธรรมในสังคมบรรยายตนเองว่าเป็นความเคลื่อนไหวสีเขียว บางกลุ่มตั้งชื่อกลุ่มตนเองว่าพรรคกรีน นำไปสู่การรณรงค์ในการโฆษณา โดยบริษัทต่าง ๆ จะขายผลิตภัณฑ์สีเขียวหรือผลิตภัณฑ์ที่เป็นมิตรต่อสิ่งแวดล้อมการใช้งานและสัญลักษณ์การใช้งานและสัญลักษณ์. - สีเขียว เป็นสีแทนสัญลักษณ์ของความสดชื่น และความรู้ - สีเขียว เป็นสีของเลือดแมงมุม - ในทางลบ สีเขียวเป็นสัญลักษณ์ของบาปริษยา ดั่งสำนวนอังกฤษที่ว่า "อิจฉาจนตาเขียว (Green-eyed monster)" - เป็นสีประจำวันพุธ - เป็นสีตัวแทนประจำราศีกันย์ - ลูกสนุกเกอร์สีเขียวมีค่าเท่ากับ 3 แต้ม - เป็นสีประจำทีมชาติไอร์แลนด์, ทีมชาติไนจีเรีย - ในประเทศไทย สีเขียวขี้ม้า หรือสีเขียวเข้ม เป็นสีประจำกองทัพบก และทีมอาร์มียูไนเต็ด - เป็นสีประจำหนังสือพิมพ์ไทยรัฐ, เทสโก้ โลตัส, บิ๊กซี ซูเปอร์เซ็นเตอร์ - เป็นสีประจำธนาคารกสิกรไทยสีประจำสถาบันการศึกษาสีประจำสถาบันการศึกษา. - สีเขียวใบไม้ เป็นสีประจำมหาวิทยาลัยเกษตรศาสตร์ - สีเขียวตั้งแช (สีเขียวเวอร์ริเดียน) เป็นสีประจำมหาวิทยาลัยศิลปากร และบัณฑิตวิทยาลัย มหาวิทยาลัยศิลปากรสรุปมติที่ประชุมคณะกรรมการบริหารมหาวิทยาลัยศิลปากร ครั้งที่ 4/2560 เมื่อวันอังคารที่ 21 กุมภาพันธ์ 2560 (โดยมีอาจารย์ ดร. ไพโรจน์ พิทยเมธี อาจารย์ประจำภาควิชาออกแบบนิเทศศิลป์ คณะมัณฑนศิลป์ มหาวิทยาลัยศิลปากร ผู้จัดทำสีไทยโทน ในการควบคุมและประสานงานเพื่อปรับสีประจำคณะวิชา) - สีเขียวมะกอก เป็นสีประจำคณะเภสัชศาสตร์ มหาวิทยาลัยศิลปากร - สีเขียวไข่ครุฑ เป็นสีประจำคณะวิทยาการจัดการ มหาวิทยาลัยศิลปากร - สีเขียวคู่กับสีขาว เป็นสีประจำโรงเรียนทวีธาภิเศก กรุงเทพมหานคร, โรงเรียนเพชรพิทยาคม จังหวัดเพชรบูรณ์ และโรงเรียนมุกดาหาร จังหวัดมุกดาหาร - สีเขียวคู่กับสีชมพู เป็นสีประจำโรงเรียนสามเสนวิทยาลัย กรุงเทพมหานครธงชาติที่มีสีเขียวธงชาติที่มีสีเขียว. - ธงชาติอิตาลี - ธงชาติแอฟริกาใต้ - ธงชาติอิรัก - ธงชาติเคนยา - ธงชาติปาเลสไตน์ - ธงชาติเม็กซิโก - ธงชาติอัฟกานิสถาน - ธงชาติทาจิกิสถาน - ธงชาติปากีสถาน - ธงชาติบังกลาเทศ - ธงชาติลิเบียความเชื่อ ความเชื่อ. สีเขียว เป็นกลุ่มสีโทนเย็น ให้ความรู้สึกสดชื่น สบายตา ผ่อนคลาย ปลอดภัย เป็นสีที่ให้ความหมายถึงความอุดมสมบูรณ์ ในหมู่ชาวจีน สีเขียวถือเป็นสีที่ไม่เป็นมงคล ซึ่งตรงกันข้ามกับสีแดงเฉดสีเว็บ</doc>
