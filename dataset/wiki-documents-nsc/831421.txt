<doc id="831421" url="https://th.wikipedia.org/wiki?curid=831421" title="BOOM! Thailand">BOOM! Thailand BOOM! Thailand หรือ บูม! ไทยแลนด์ เป็นรายการโทรทัศน์ประเภทเกมโชว์แนวควิซโชว์ โดยซื้อลิขสิทธิ์รูปแบบของรายการ "" ซึ่งเป็นลิขสิทธิ์ของบริษัท Keshet จากประเทศอิสราเอล นำมาทำเป็นรูปแบบรายการของประเทศไทย ผลิตรายการโดยบริษัท เนกซ์ สเตจ จำกัด (มหาชน) เริ่มออกอากาศครั้งแรกในวันที่ 4 กุมภาพันธ์ พ.ศ. 2560 โดยออกอากาศทุกวันเสาร์และวันอาทิตย์ เวลา 18.20 - 19.00 น. ทางช่อง 9 เอ็มคอตเอชดี (ช่องโทรทัศน์ระบบดิจิตอลหมายเลข 30) ดำเนินรายการโดย เริงฤทธิ์ แมคอินทอช (วิลลี่ แมคอินทอช)กติกาของรายการ กติกาของรายการ. ในแต่ละเกม ทีมผู้เข้าแข่งขัน 3 คนจะต้องกู้ระเบิดเวลา 6 ลูก โดยในระเบิดแต่ละลูกจะมีคำถามและเงินรางวัลติดไว้ และเส้นชนวนระเบิดแต่ละสีจะมีคำตอบเชื่อมอยู่ โดยแต่ละคำถามจะมีหมวดหมู่ เมื่อได้รับหมวดหมู่ของแต่ละคำถาม จะต้องส่งสมาชิกในทีม 1 คนที่ยังไม่โดนระเบิดออกมากู้ระเบิดลูกนั้น (สมาชิกในทีมทุกคนจะต้องออกมากู้ระเบิดอย่างน้อย 1 ลูก) โดยเมื่อผู้เข้าแข่งขันที่จะกู้ระเบิดได้รับคำตอบที่เชื่อมต่อกับชนวนแต่ละสีและคำถามที่ติดกับระเบิดแล้ว จะต้องทำการกู้ระเบิดโดยการตัดชนวนสีที่เชื่อมกับคำตอบที่ถูกต้องทุกเส้นภายในเวลาที่กำหนด (ทุกครั้งที่ตัดชนวน เวลาจะหยุดชั่วคราว และจะนับถอยหลัง 5 วินาที ก่อนจะทราบผลว่าคำตอบนั้นถูกต้องหรือไม่ ถ้าถูกต้อง เวลาจะเดินต่อ จนกว่าจะกู้ระเบิดสำเร็จ) ซึ่งถ้าสามารถตัดชนวนทุกสีที่เชื่อมกับคำตอบที่ถูกต้องทุกเส้นได้สำเร็จก่อนหมดเวลา ถือว่ากู้ระเบิดสำเร็จ และทีมจะได้รับเงินรางวัลที่ติดกับระเบิดลูกนั้น แต่ถ้าหากว่าตัดชนวนเส้นเดียวที่เชื่อมต่อกับคำตอบที่ผิด หรือหมดเวลาก่อนกู้ระเบิดสำเร็จ ระเบิดจะทำงานทันที โดยการระเบิดสสารปริศนาใส่ผู้เข้าแข่งขัน ทำให้ผู้เข้าแข่งขันท่านนั้นหมดสิทธิ์ในการกู้ระเบิดทันที และไม่ได้รับเงินรางวัลที่ติดกับระเบิดลูกนั้น และถ้าผู้เข้าแข่งขันทั้ง 3 ท่านโดนระเบิดในการกู้ระเบิด 6 ลูกแรก เกมจะจบทันที และทีมนั้นจะต้องกลับบ้านมือเปล่า ถ้าหลังจากการกู้ระเบิด 6 ลูกแรก ยังมีผู้เข้าแข่งขันอย่างน้อย 1 ท่านที่ยังไม่โดนระเบิด ทีมผู้เข้าแข่งขันนั้นจะได้เงินรางวัลที่สะสมจากการกู้ระเบิด 6 ลูกแรก และมีสิทธิ์เลือกที่จะเล่นระเบิด Mega Money Bomb ได้ ซึ่งในระเบิดลูกนี้ จะมีชนวน 10 เส้น ซึ่งมีเพียง 7 เส้นเท่านั้นที่เชื่อมกับคำตอบที่ถูกต้อง โดยสมาชิกในทีมทั้ง 3 ท่านจะได้มาร่วมกันกู้ระเบิดลูกนี้ (โดยจะมีผู้เข้าแข่งขันคนเดียวเท่านั้นที่สามารถตัดชนวนระเบิดได้ ส่วนผู้เข้าแข่งขันอีก 2 ท่านสามารถช่วยผู้เข้าแข่งขันที่ตัดชนวนได้) โดยถ้าสามารถตัดชนวนทั้ง 7 เส้นก่อนหมดเวลา แจ๊คพอตแตก เงินรางวัลที่สะสมมาทั้งหมดจะคูณด้วย 4 (สูงสุด 100,000 บาท) แต่ถ้าตัดชนวน 1 ใน 3 เส้นที่เชื่อมต่อกับคำตอบที่ผิด หรือหมดเวลาก่อนกู้ระเบิดสำเร็จ ระเบิดจะทำงานทันที โดยการระเบิดสสารปริศนาใส่ทีมผู้เข้าแข่งขัน และทีมนั้นจะต้องกลับบ้านมือเปล่าขั้นเงินรางวัลและเส้นชนวนระเบิดของระเบิดแต่ละลูกในเกมการแข่งขัน</doc>
