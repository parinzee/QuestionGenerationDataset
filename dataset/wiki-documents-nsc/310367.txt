<doc id="310367" url="https://th.wikipedia.org/wiki?curid=310367" title="ปาทริส เอวรา">ปาทริส เอวรา ปาทริส ลาตีร์ เอวรา () เกิดเมื่อวันที่ 15 พฤษภาคม ค.ศ. 1981 เป็นนักฟุตบอลชาวฝรั่งเศสเชื้อสายเซเนกัล ปัจจุบันเล่นให้กับเวสต์แฮมยูไนเต็ด เอวรามีบิดาเป็นนักการทูต เขาเกิดที่กรุงดาการ์ ประเทศเซเนกัล โดยมีพี่น้องถึง 26 คน เอวราได้ย้ายมาอยู่ในยุโรปโดยผ่านทางประเทศเบลเยียมเมื่ออายุได้ 6 ปี เขาเติบโตขึ้นที่เมืองเลซูว์ลิส (Les Ulis) จังหวัดเอซอน (Essonne) ชานกรุงปารีส ประเทศฝรั่งเศส ที่ซึ่งเขาอาศัยอยู่กับครอบครัวจนกระทั่งเขาย้ายไปเมืองมาร์ซาลา (Marsala) บนเกาะซิซิลี (Sicily) ของประเทศอิตาลี เพื่อเริ่มต้นอาชีพนักฟุตบอลในปี ค.ศ. 1998 (พ.ศ. 2541)เส้นทางอาชีพนักฟุตบอล เส้นทางอาชีพนักฟุตบอล. ช่วงเริ่มต้นของการเล่นฟุตบอล ในช่วงที่เป็นวัยรุ่น เอวราเริ่มต้นเล่นในตำแหน่งปีกให้กับทีมเยาวชนของปารีแซ็ง-แฌร์แม็ง ถึงแม้ว่าเขาจะไม่ได้รับสัญญาให้เล่นในระดับอาชีพ เขายังได้รับความสนใจจากแมวมองของสโมสรฟุตบอลเล็ก ๆ แห่งหนึ่งของอิตาลีที่ชื่อว่ามาร์ซาลา ซึ่งต่อมาเอวราได้เซ็นสัญญากับสโมสรแห่งนี้ ที่ซึ่งเขาได้เล่นตำแหน่งปีกตัวรุก เอวราได้รับโอกาสลงสนาม 27 นัด และยิงไป 6 ประตู ในฤดูกาลต่อมาเขาย้ายไปอยู่กับสโมสรมอนซาในเซเรียเบของอิตาลี แต่ได้ลงสนามเพียงแค่ 3 นัดเท่านั้นนีซ นีซ. เอวรากลับมาเล่นในฝรั่งเศสกับสโมสรนิสในดิวิชัน 2 ในช่วงแรก ๆ เขาเล่นเป็นกองหน้า แต่เนื่องด้วยสโมสรประสบปัญหาผู้เล่นบาดเจ็บ ทำให้เขาต้องเปลี่ยนตำแหน่งมาเล่นแบ็กซ้ายเป็นครั้งแรกในระหว่างนัดที่พบกับสตาดลาวาลัว (Stade Lavallois) ซึ่งในนัดต่อ ๆ มา ซานโดร ซัลโวนี ผู้จัดการทีมได้ลองให้เอวราเล่นตำแหน่งต่าง ๆ ในแนวรับ จนกระทั่งเขาสร้างผลงานได้ดีในการเล่นตำแหน่งในแนวรับและได้ถูกเสนอชื่อให้เป็นแบ็กซ้ายยอดเยี่ยมของดิวิชัน 2 ฝรั่งเศสอาแอ็สมอนาโก อาแอ็สมอนาโก. ดีดีเย เดช็อง ผู้จัดการทีมสโมสรอาแอ็สมอนาโกในขณะนั้นประทับใจฟอร์มการเล่นของเอวราในตำแหน่งแบ็กซ้าย เอวราจึงได้ย้ายมาอยู่กับสโมสรอาแอ็สมอนาโก ที่ซึ่งเขากลายเป็นนักเตะตัวหลักในแนวรับของทีมร่วมกับเซบัสเตียง สกีลาซี, กาแอล ฌีแว และฌูว์เลียง โรกรีเกซ เพียงแค่ในฤดูกาลแรกเขาได้มีส่วนร่วมในการนำสโมสรเข้าถึงรอบชิงชนะเลิศยูฟ่าแชมเปียนส์ลีก ในปี ค.ศ. 2004 (พ.ศ. 2547) ซึ่งพ่ายต่อสโมสรโปร์ตูไป 0-3 โดยเอวราได้เล่นครบ 90 นาทีในนัดนั้น จากฟอร์มการเล่นที่ยอดเยี่ยมของเขาทำให้เขาถูกเรียกตัวติดทีมชาติฝรั่งเศส ต่อมาในปีค.ศ. 2005 (พ.ศ. 2548) เอวราได้รับโอกาสเป็นกัปตันทีมในบางครั้ง แต่สโมสรอาแอ็สมอนาโกมีผลงานที่ไม่ดีตลอดทั้งฤดูกาล และยังตกรอบคัดเลือกยูฟ่าแชมเปียนส์ลีกอีกด้วยแมนเชสเตอร์ยูไนเต็ด แมนเชสเตอร์ยูไนเต็ด. เอวราเซ็นสัญญากับแมนเชสเตอร์ยูไนเต็ดเมื่อวันที่ 10 มกราคม ค.ศ. 2006 (พ.ศ. 2549) ด้วยค่าตัว 5.5 ล้านปอนด์ โดยเซอร์ อเล็กซ์ เฟอร์กูสัน ผู้จัดการทีมแมนเชสเตอร์ ยูไนเต็ดตัดสินใจที่จะเซ็นสัญญากับเอวราในขณะนั้นเนื่องจากประสบปัญหาผู้เล่นในแนวรับบาดเจ็บ โดยเฉพาะกาเบรียล เอย์นเซ แบ็กซ้ายชาวอาร์เจนตินา ซึ่งภายหลังเอย์นเซได้ย้ายออกจากทีมไปอยู่กับเรอัลมาดริด ประกอบกับฟอร์มการเล่นที่ดีของเอวรา ทำให้เอวราได้กลายเป็นผู้เล่นหลักในตำแหน่งแบ็กซ้ายของแมนเชสเตอร์ยูไนเต็ดมานับตั้งแต่นั้นยูเวนตุส ยูเวนตุส. เอวรา เข้าร่วมงานกับยูเวนตุสด้วยสัญญา 2 ปี ในวันที่ 6 มิถุนายน 2015 เอวราลงเตะฟุตบอลแชมเปี้ยนลีกนัดชิงชนะเลิศระหว่างยูเวนตุสกับบาร์เซโลนา ซึ่งผลการแข่งขันบาร์เซโลนาเป็นฝ่ายชนะไป 3-1 นับเป็นการลงเตะนัดชิงชนะเลิศในถ้วยนี้ครั้งที่ 5 ของเขา โดยเป็นนักเตะคนแรกที่แพ้ในรอบชิงดังกล่าวถึง 4 ครั้งมาร์แซย์ มาร์แซย์. เอวราเข้าร่วมงานกับมาร์แซย์ด้วยสัญญา 18 เดือน ในวันที่ 2 พฤศจิกายน 2017 เอวรามีปัญหากระทบกระทั่งกับแฟนบอลของมาร์แซย์ในระหว่างการอบอุ่นร่างกายในการแข่งขันฟุตบอลยูฟา ยูโรป้าลีก กับวิตอเรีย กิมาไรช์ ของโปรตุเกส ทำให้โดนใบแดงตั้งแต่ยังไม่เริ่มแข่งขัน ซึ่งต่อมาทางยูฟาได้ลงโทษห้ามเขาลงแข่งขันในรายการของยูฟาจนจบฤดูกาลและมาร์แซย์ได้ยกเลิกสัญญากับเขาในเวลาต่อมาอีกด้วยเวสต์แฮม เวสต์แฮม. เอวราได้เซ็นสัญญากับเวสต์แฮมเมื่อวันที่ 7 กุมภาพันธ์ 2018 โดยสัญญาจะสิ้นสุดในเดือนมิถุนายน 2018 ทำให้เขาได้กลับไปร่วมงานกับเดวิด มอยส์อีกครั้งเกียรติประวัติสโมสรเกียรติประวัติ. สโมสร. - อาซอซียาซียงสปอร์ตีฟว์เดอมอนาโก - Coupe de la Ligue (1) : 2002–03- แมนเชสเตอร์ยูไนเต็ด - พรีเมียร์ลีก (5) : 2006-2007, 2007-2008, 2008-2009, 2010-2011, 2012-2013 - ฟุตบอลลีกคัพ (3) : 2005-2006, 2008-2009, 2009-2010 - เอฟเอคอมมูนิตีชีลด์ (5) : 2007, 2008, 2010, 2011, 2013 - ยูฟ่าแชมเปียนส์ลีก (1) : 2007-2008 - ฟุตบอลชิงแชมป์สโมสรโลก (1) : 2008- ยูเวนตุส - เซเรียอา (2): 2014–15, 2015–16 - โกปปาอีตาเลีย (2): 2014–15, 2015–16 - ซูแปร์โกปปาอีตาเลียนา (1): 2015ส่วนตัวส่วนตัว. - UNFP Ligue 1 Young Player of the Year (1): 2003–04 - UNFP Ligue 1 Team of the Year (1): 2003–04 - PFA Premier League Team of the Year (3): 2006–07, 2008–09, 2009–10 - FIFA FIFPro World XI (1): 2009 - UEFA Team of the Year (1): 2009</doc>
