<doc id="358701" url="https://th.wikipedia.org/wiki?curid=358701" title="โรงเรียนเทศบาลวัดธรรมโศภิต">โรงเรียนเทศบาลวัดธรรมโศภิต โรงเรียนเทศบาลวัดธรรมโศภิต ให้การศึกษาในระดับชั้นอนุบาลถึงประถมศึกษา สังกัดเทศบาลเมืองอุทัยธานี กระทรวงมหาดไทย โดยมีที่ตั้งของโรงเรียนในเขตเทศบาลเมืองอุทัยธานี เลขที่ 775 ถนนศรีอุทัย ตำบลอุทัยใหม่ อำเภอเมืองอุทัยธานี จังหวัดอุทัยธานี 61000 โทรศัพท์ : 056-3511398 คำขวัญ คือ " เรียนดี สุขภาพดี วิสัยทัศน์กว้างไกล จิตใจมีคุณธรรม " วิสัยทัศน์ คือ " โรงเรียนบริหารจัดการอย่างมีระบบและมีประสิทธิภาพ มุ่งผลิตผู้เีรียนให้มีความรู้ความสามารถแก้ปัญหาได้ มีคุณธรรมจริยธรรม เป็นเด็กดีและมีความสุข "ประวัติโรงเรียน ประวัติโรงเรียน. โรงเรียนเทศบาล 2 วัดธรรมโศภิต ได้เริ่มก่อตั้งเมื่อวันที่ 1 กรกฎาคม 2499 โดย พระครูอุทานธรรมโศภิต เจ้าอาวาสวัดธรรมโศภิต ในสมัยนั้น และนางป๊อ ตัณฑกูล “ป๊อมูลนิธิ” ครั้งแรกได้อาศัยศาลาการเปรียญของวัดธรรมโศภิตเป็นสถานที่เรียน เปิดสอนตั้งแต่ชั้นประถมศึกษาปีที่ 1 ถึงชั้นประถมศึกษาปีที่ 4 ได้รับอุปการะโต๊ะนักเรียนและม้านั่ง กระดานดำ ไม้ เสื่อรำแพน โต๊ะ เก้าอี้ครู จากพระครูอุทานธรรมโศภิต นางป๊อ ตัณฑกูล และนายเยี่ยม พรพิบูลย์ จนถึงวันที่ 6 ตุลาคม พ.ศ. 2505 ได้ขยายโรงเรียนจากศาลาการเปรียญ มาเรียนอาคารสร้างใหม่ ตามงบประมาณ 60,000 บาท สร้างตามแบบ 04 ของกรมสามัญศึกษา เป็นอาคารชั้นเดียวใต้ถุนสูงหลังคามุงกระเบื้อง ในการก่อสร้างนายสุวรรณ เจนสาริกรณ์ ศึกษาธิการอำเภอเมืองอุทัยธานี นายบรรหาร อุทโยภาส นายอำเภอเมืองอุทัยธานี พระครูอุทานธรรมโศภิตเป็นหัวหน้า เริ่มก่อสร้างวันที่ 2 กรกฎาคม พ.ศ. 2505 ถึงวันที่ 3 กันยายน พ.ศ. 2505 รวม 90 วัน ในวันที่ 20 มีนาคม 2506 โรงเรียนได้โอนจากสังกัดกระทรวงศึกษาธิการ มาสังกัดเทศบาล กรมการปกครอง กระทรวงมหาดไทย ปัจจุบันโรงเรียนเทศบาลวัดธรรมโศภิต มีอาคารเรียน 2 หลัง อาคารโรงอาหาร 1 หลัง โรงจอดรถ 2 หลัง ห้องสุขาสำหรับนักเรียน 2 หลัง (3 ที่) โรงเรียนเปิดทำการสอน ตั้งแต่ระดับปฐมวัย ถึงชั้นประถมศึกษาปีที่ 6 สังกัดเทศบาลเมืองอุทัยธานีขนาดและที่ตั้ง ขนาดและที่ตั้ง. โรงเรียนเทศบาลวัดธรรมโศภิต ตั้งอยู่ในเขตเทศบาลเมืองอุทัยธานี เลขที่ 775 ถนนศรีอุทัย ตำบลอุทัยใหม่ อำเภอเมืองอุทัยธานี จังหวัดอุทัยธานี สถานที่ตั้ง โรงเรียนตั้งอยู่ตรงข้ามวัดธรรมโศภิต โดยมีถนนศรีอุทัย ผ่านระหว่างวัดและโรงเรียนและมีอาณาเขตติดต่อ ดังนี้- ทิศเหนือ ติดต่อกับบริเวณพื้นที่ของทางญาติ “ป๊อมูลนิธิ” และ บ้านของประชาชน - ทิศใต้ ติดต่อกับถนนซอยเทศบาล และ บ้านของประชาชน - ทิศตะวันออก ติดต่อกับถนนศรีอุทัย และ วัดธรรมโศภิต - ทิศตะวันตก ติดต่อกับบ้านของประชาชน พื้นที่และขนาด ตั้งอยู่ทางทิศตะวันตกของวัดธรรมโศภิตกิจกรรมภายในโรงเรียน</doc>
