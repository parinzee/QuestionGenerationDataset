<doc id="676326" url="https://th.wikipedia.org/wiki?curid=676326" title="ชุติกาญจน์ พลไชย">ชุติกาญจน์ พลไชย ชุติกาญจน์ พลไชย (ชื่อเล่น: น้ำ; 6 พฤษภาคม พ.ศ. 2537 — ) เป็นนักกีฬาวอลเลย์บอลหญิงชาวไทย ผู้ทำหน้าที่ในตำแหน่งมือเซ็ต และเธอเคยเป็นผู้เล่นตัวหลักของทีมสโมสรช้างประวัติ ประวัติ. เดือนมกราคม พ.ศ. 2552 ชุติกาญจน์ พลไชย ได้เป็นนักกีฬาวอลเลย์บอลให้กับมหาวิทยาลัยภาคตะวันออกเฉียงเหนือ ในการแข่งขันกีฬามหาวิทยาลัยแห่งประเทศไทย ครั้งที่ 36 ในปี พ.ศ. 2555 ชุติกาญจน์ซึ่งเป็นตัวแทนโรงเรียนหนองเรือวิทยา ได้เป็นหนึ่งในผู้ได้รับการคัดเลือกให้ทำหน้าที่ร่วมกับทีมชาติไทย ในการแข่งขันวอลเลย์บอลระดับนานาชาติ วันที่ 30 พฤศจิกายน พ.ศ. 2556 ชุติกาญจน์ได้ทำหน้าที่ร่วมสังกัดสโมสรวอลเลย์บอลไอเดีย-ขอนแก่น ในการแข่งขันวอลเลย์บอลการกุศลนัดพิเศษ เพื่อมอบรายได้แก่โรงเรียนโสตศึกษา จังหวัดขอนแก่น โดยได้พบกับทีมสโมสรวีทีวี บินห์เดียนลองอัน จากประเทศเวียดนาม ซึ่งการแข่งขันนัดดังกล่าว ทีมของเธอเป็นฝ่ายชนะได้ทั้ง 3 เซ็ต ส่วนในเดือนมกราคม พ.ศ. 2557 เธอได้เป็นตัวแทนมหาวิทยาลัยภาคตะวันออกเฉียงเหนือ ในการแข่งขันกีฬามหาวิทยาลัยแห่งประเทศไทย ครั้งที่ 41 ซึ่งทีมของเธอเป็นฝ่ายแพ้ทีมมหาวิทยาลัยรัตนบัณฑิต ในรอบชิงชนะเลิศ ที่ 1-3 เซ็ต และในเดือนมกราคม พ.ศ. 2558 เธอได้เป็นตัวแทนมหาวิทยาลัยภาคตะวันออกเฉียงเหนือ เข้าการแข่งขันกีฬามหาวิทยาลัยแห่งประเทศไทย ครั้งที่ 42 โดยทีมของเธอได้เป็นฝ่ายชนะทีมมหาวิทยาลัยกรุงเทพ ในรอบชิงอันดับ 3 ที่ 3-2 เซ็ต</doc>
