<doc id="422852" url="https://th.wikipedia.org/wiki?curid=422852" title="ปัญญา เรณู 2">ปัญญา เรณู 2 ปัญญา เรณู 2 เป็นภาพยนตร์ไทย เริ่มออกฉายวันที่ 26 มกราคม พ.ศ. 2555 กำกับภาพยนตร์ เขียนบท และบริหารงานสร้างโดย บิณฑ์ บรรลือฤทธิ์ เป็นภาพยนตร์ภาคต่อจากเรื่อง ปัญญา เรณู เป็นผลงานกำกับเรื่องที่ 6 ของบิณฑ์ บรรลือฤทธิ์ โดยผลงานก่อนหน้านี้ได้แก่ ปัญญา เรณู (2554), เดอะโกร๋น ก๊วน กวน ผี (2547), ช้างเพื่อนแก้ว (2546), ตำนานกระสือ (2545), มนต์รักเพลงลูกทุ่ง (2538) ในภาค 2 นี้ ผู้กำกับยังคงคิดเรื่อง, เขียนบท, กำกับการแสดงเองทั้งหมดเหมือนเคย โดยเรื่องราวส่วนใหญ่จะเป็นประสบการณ์ในวัยเด็กของตนแทบทั้งสิ้น ปัญญา เรณู ทั้งสองภาค เป็นภาพยนตร์ไทยที่มีซับไตเติ้ลภาษาไทยด้วย เพราะหนังพูดภาษาอีสานเกือบทั้งเรื่อง ในภาคนี้ถ่ายทำกันที่ อำเภอวารินชำราบ จังหวัดอุบลราชธานี กันแทบทั้งเรื่อง ผู้กำกับฯ ยังคงสอดแทรกวัฒนธรรมอีสานที่มีความเป็นอยู่อย่างเรียบง่ายผ่านฉากต่างๆ ไม่ว่าจะเป็นฉากเลี้ยงควาย, ฉากแข่งจับปลาไหล, ฉากลงแขกเกี่ยวข้าว, ฉากตลาดควาย, ฉากร้องเพลง-ซ้อมเต้นกลางทุ่งนา, ฉากหนังกลางแปลง ฯลฯ ภาพยนตร์ทำรายได้ 19 ล้านบาทตัวละครตัวละคร. - ปัญญา หนุ่มน้อยคนซื่อ ร้องเพลงเพราะ รักเพื่อน มีน้ำใจงาม คอยช่วยเหลือเพื่อนทุกคนที่มีปัญหาอยู่เสมอ แต่บนโลกที่โหดร้ายทำให้บางครั้งความมีน้ำใจดีของปัญญากลับนำพาความเดือดร้อนมาสู่ตัวเขาด้วยความรู้เท่าไม่ถึงการณ์ และแน่นอน ปัญญายังคงเป็นหนุ่มที่เรณูหมายตาพร้อมจะมอบหัวใจให้เพียงคนเดียว- เรณู สาวน้อยสุดก๋ากั่น แสนมั่นใจ ใสแซบเว่อร์ ร้องเล่นเต้นระเบิดไม่แพ้สาวใดในโลกหล้า เธอยังคงแอบรักปัญญาอย่างไม่มีวันเปลี่ยนแปลง ยิ่งภาคนี้ได้สาวอภัสรามาเป็นคู่หูพี่เลี้ยง ยิ่งทำให้เธอได้แสดงแสนยานุภาพความโดดเด้งที่สุดแห่งบ้านโคกสะอาดแทบทะลุจอกันเลยทีเดียว- พี่กิ๋ง ชายหนุ่มผู้เคยขี่รถแมงกะไซค์ผ่านทางไปส่งปัญญาในภาคแรก ในภาคนี้เขาก็ได้ย้ายเข้าอยู่ในหมู่บ้านโคกสะอาดนี้ด้วย ประกอบอาชีพเผาถ่าน เป็นเพื่อนคู่หูรุ่นพี่ที่ได้สอนอะไรหลายๆ อย่างให้กับปัญญา พี่กิ๋งเป็นคนปากร้ายใจดี รวมทั้งเป็นคนปากหนักแอบชอบอภัสราแต่กลับชอบชวนทะเลาะทุกครั้งที่เจอกัน - อภัสรา อดีตสาวรำวงที่ได้มาอยู่บ้านเดียวกับเรณูโดยบังเอิญ จนกลายเป็นเพื่อนรุ่นพี่คู่ซี้ตัวติดกัน เฮไหนเฮนั่น คอยวางแผนและช่วยเหลือเรณูอยู่เสมอ อภัสราจะเป็นสาวที่บ้าฟุตบอลมาก คอสตูมของเธอก็เลยเป็นชุดฟุตบอลทุกเมื่อเชื่อวัน เธอเป็นคนมั่นใจในความสวยของตัวเองมาก ชอบกัดกับพี่กิ๋งจนตกหลุมรักกันโดยไม่รู้ตัว - จอบ หนุ่มน้อยหน้าซื่อผู้มีฟันเหยินเป็นเอกลักษณ์ประจำตัว ช่างพูด เป็นจอมวางแผนตัวยงและเป็นเพื่อนสนิทของปัญญา แต่เป็นคู่กัดกับเรณู เพราะเขามักจะกันท่าไม่ให้เรณูเข้าใกล้ปัญญา แต่กลับให้ปัญญาชิดใกล้คุณมิวมากกว่า งานนี้จอบเลยโดนเอาคืนจากเรณูและอภัสราอย่างเจ็บแสบจนแทบอยากจะร้องไห้ เพราะเอาไม่อยู่แล้วเด้อ - คุณมิว สาวน้อยสุดน่ารักจากกรุงเทพฯ มีความคิดสร้างสรรค์และมุ่งมั่นในการประกวดร้องเพลงรอบชิงชนะเลิศ จึงเดินทางมาขอความช่วยเหลือจากปัญญาและเรณูให้ใช้ความเป็นลูกทุ่งอันมีเอกลักษณ์เข้าร่วมวงแข่งขันด้วย อีกด้านหนึ่ง เธอก็เหมือนเป็นศัตรูหัวใจของเรณูโดยที่เธอเองก็ไม่รู้ตัว- กี่ เป็นกระเทยที่แสบซ่าท้ามิติที่แอบชอบปัญญาแต่เป็นดวงใจของจอบในภาคแรก และก็เดินทางมาขอช่วยเหลือกับคุณมิว แต่ครั้งนี้เธอมาแบบพิเศษๆในปัญญา เรณู ภาค2 และเป็นศัตรูกับอีเรณูเหมือนกันนักแสดงนักแสดง. - ปัญญา รับบทโดย โชติทิวัตถ์ ผลรัศมี (ทิว) - เรณู รับบทโดย สุธิดา หงษ์สา (น้ำขิง) - พี่กิ๋ง รับบทโดย เพ็ชรทาย วงษ์คำเหลา (หม่ำ จ๊กม๊ก) - อภัสรา รับบทโดย สุดารัตน์ บุตรพรม (ตุ๊กกี้ สามช่า) - จอบ รับบทโดย บุญฤทธิ์ จันทร์แก้ว (เปเล่) - คุณมิว รับบทโดย ธฤศวรรณ กาหาวงษ์ (มิว) - กี่ รับบทโดย พงษ์สิทธิ์ นาเวียง (แซก) - พ่อของปัญญา รับบทโดย สายสิน วงษ์คำเหลาทีมงานภาพยนตร์ทีมงานภาพยนตร์. - กำกับภาพยนตร์ - บินฑ์ บรรลือฤทธิ์ - อำนวยการสร้าง - สมศักดิ์ เตชะรัตนประเสริฐ, ปัญญา นิรันดร์กุล, บิณฑ์ บรรลือฤทธิ์ - ควบคุมการสร้าง - วราภรณ์ พิบำรุง - บทภาพยนตร์ - บิณฑ์ บรรลือฤทธิ์ - กำกับภาพ - พีระพันธ์ เหล่ายนตร์ - ลำดับภาพ - มานุสส วรสิงห์, กมลธร เอกวัฒนกิจ, ภราดร เวศอุรัย, ศนิพงศ์ สุทธิพันธุ์ - ออกแบบงานสร้าง - สุวัฒน์ชัย สุทธิรักษ์ - ออกแบบเครื่องแต่งกาย - ธนสรร ไอยเรศกร - ดนตรีประกอบ - ธิปไตย ภิรมย์ภักดิ์ - เพลงประกอบภาพยนตร์ - กิมเฮง เขียวอ่อนโชติ - คัดเลือก-สอนการแสดง - สุรชัย เที่ยงธรรม - ออกแบบท่าเต้น - พิลานันท์ มาตรเลิง - ที่ปรึกษาด้านภาษา - สุรศรี กลางสุพันธ์ - ฟิล์มแล็บ - สยามพัฒนาฟิล์ม - บันทึกเสียง - ห้องบันทึกเสียงรามอินทรางานเปิดตัวภาพยนตร์ งานเปิดตัวภาพยนตร์. งานเปิดรอบปฐมทัศน์ภาพยนตเรื่อง “ปัญญาเรณู 2” ของผู้กำกับ บิณฑ์ บรรลือฤทธิ์ เมื่อวันที่ 24 มกราคม พ.ศ. 2555 ณ โรงภาพยนตร์ SF World Cinema ชั้น 8 Central World ในบรรยากาศสุดม่วนคึกคัก จัดหนักฮาล้ายหลายตลอดงาน ซึ่งเปิดงานด้วย VDO Presentation ศึกชิงฮักบักปัญญา ก่อนที่จะต่อด้วยโชว์ 6 เพลง 6 ท่าลีลาแดนซ์จาก ด.ญ. สุธิดา หงษา, ด.ญ. ธฤศวรรณ กาหาวงษ์, ด.ช.โชติทิวัตถ์ ผลรัศมี, ด.ช.บุญฤทธิ์ จันทร์แก้ว และ ด.ช.พงษ์สิทธิ์ นาเวียง จากนั้นทีมรุ่นใหญ่ทั้งผู้กำกับบิณฑ์ บรรลือฤทธิ์, หม่ำ จ๊กม๊กและตุ๊กกี้ ชิงร้อย ก็ขึ้นมาคล้องพวงมาลัยลัคกี้กับทีมนักแสดงรุ่นเล็กและพูดคุยกัน พร้อมชมตัวอย่างภาพยนตร์ก่อนที่จะไปชมเต็มๆ กันในโรงภาพยนตร์ ปิดท้ายงานด้วยการมอบของรางวัลให้กับสื่อมวลชนผู้โชคดีและถ่ายภาพร่วมกันของทีมงานภาพยนตร์และทีมผู้บริหารเป็นที่ระลึกภาคต่อภาคต่อ. - ผู้กำกับ บิณฑ์ บรรลือฤทธิ์ ยังคงมีโครงการสร้างภาคต่อจากภาพยนตร์เรื่องนี้อยู่ สร้างความสนุกสนานสานต่อความประทับใจยิ่งขึ้นไปอีกกับว่าที่ โปรเจกต์ “ปัญญา เรณู 3 รูปูรูปี” สร้างในแบบ อินเดีย</doc>
