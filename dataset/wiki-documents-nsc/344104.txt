<doc id="344104" url="https://th.wikipedia.org/wiki?curid=344104" title="มะลิลา บราซิลเลี่ยน">มะลิลา บราซิลเลี่ยน มะลิลา บราซิลเลี่ยน คือชื่อกลุ่มศิลปินสัญชาติไทย ที่มีสมาชิกเป็นชาย 3 คน หญิง 2 คน ประกอบด้วย วิระ บำรุงศรี, นึกคิด บุญทอง, อิศราคม เอื้อพงษ์พันธ์, อังคณา ทิมดี และ ปาริกา เทพสุขดี โดยมีผลงานเพลงภายใต้สังกัดคีตา เรคคอร์ดส ในปี พ.ศ. 2533-2536 จำนวน 3 ชุด คือ มะลิลา บราซิลเลี่ยน, ไม่อ้วนเอาเท่าไร และ มะลิลา ปาร์ตี้สวิง วงมะลิลา บราซิลเลี่ยน มีเพลงที่สร้างชื่อเสียงโด่งดัง ได้แก่ กล้าได้กล้าเสีย, ปลายฟ้า, ไม่อ้วนเอาเท่าไร, ฟองสบู่ และ เธอก็แค่โซดา ด้วยจังหวะดนตรีสนุกสนานที่ได้รับอิทธิพลจากประเทศบราซิล กับลีลาการเต้นรำของสมาชิกวงทั้งหมด ทำให้เป็นที่ยอมรับของผู้ฟังที่แสวงหาแนวเพลงใหม่ๆ บ้าง ปัจจุบัน สมาชิกวงแยกย้ายกันไปตามแนวทางของแต่ละคน โดย วิระ เป็นข้าราชการตำรวจและยังคงรับงานร้องเพลง ปาริกา เป็นประชาสัมพันธ์บริษัทแห่งหนึ่ง นึกคิด และ อังคณา ยังคงรับงานแสดงตามละครและภาพยนตร์ ส่วน อิศราคม เสียชีวิตหลังการแยกวงไปเกือบสิบปี โดยสมาชิกที่เหลือได้กลับมารวมตัวในคอนเสิร์ต "Kita Back To The Future Concert" เมื่อต้นปี พ.ศ. 2550 ณ พารากอน ฮออล์ สยามพารากอนผลงานเพลงสตูดิโออัลบั้ม</doc>
