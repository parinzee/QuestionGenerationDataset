<doc id="138457" url="https://th.wikipedia.org/wiki?curid=138457" title="พระเจ้าเยจงแห่งโชซอน">พระเจ้าเยจงแห่งโชซอน พระเจ้าเยจง (예종, 睿宗 ค.ศ. 1450 - ค.ศ. 1469) เป็นกษัตริย์องค์ที่ 8 ของราชวงศ์โชซอน (พ.ศ. 2011 ถึง พ.ศ. 2012)แต่ครองราชย์ได้ปีเดียวก็สิ้นพระชนม์ ทำให้องค์ชายชาซาน พระนัดดาขึ้นครองราชย์เป็นพระเจ้าซองจง พระเจ้าเยจงประสูติเมื่อค.ศ. 1450 เป็นพระโอรสขององค์ชายซูยาง (수양대군, 首陽大君) และพระชายานังนัง ตระกูลยุน (,樂浪府大夫人 尹氏) ในค.ศ. 1455 เมื่อองค์ชายซูยางยึดอำนาจจากพระเจ้าทันจงและขึ้นครองราชสมบัติเป็นพระเจ้าเซโจ (세조, 世祖) พระเจ้าเยจงจึงทรงได้รับพระนามว่า องค์ชายแฮยาง (해양대군, 海陽大君) และต่อมาในค.ศ. 1457 องค์ชายรัชทายาท พระเชษฐาสิ้นพระชนม์ ได้รับพระนามว่า องค์ชายรัชทายาทอีกยอง (의경세자, 懿敬世子) องค์ชายแฮยางจึงได้รับการสถาปนาเป็นองค์ชายรัชทายาทแทนที่พระเชษฐา เมื่อค.ศ. 1460 ทรงอภิเษกกับพระชายาสกุลฮัน ธิดาของฮันมยองฮี ขุนนางคนสำคัญที่ช่วยเหลือพระเจ้าเซโจพระราชบิดาในการยึดอำนาจ มีพระโอรสองค์หนึ่ง แต่พระชายาฮันก็สิ้นพระชนม์ไปในค.ศ. 1462 (ภายหลังได้รับการสถาปนาเป็นพระมเหสีจังซุน) จึงอภิเษกกับพระชายาใหม่จากตระกูลฮันเช่นกัน ภายหลังคือ พระมเหสีอันซุน ต่อมาในค.ศ. 1463 พระโอรสในพระมเหสีจางซุนก็สิ้นพระชนม์ ภายหลังได้รับแต่งตั้งเป็น องค์ชายอินซอง (인성군, 仁城君) เมื่อพระเจ้าเซโจสวรรคตในค.ศ. 1468 องค์ชายรัชทายาทจึงขึ้นครองราชสมบัติต่อจากพระราชบิดา ด้วยพระชนมายุเพียงสิบเก้าชันษา จึงต้องให้พระราชมารดา คือ พระมเหสีจองฮี (정희왕후, 貞熹王后) หรือ พระพันปีจาซอง ว่าราชการแทนอยู่หลังม่าน (수렴청정, 垂簾聽政) เป็นครั้งแรกของราชวงศ์โจซอนที่มีสตรีกำกับราชการแทนกษัตริย์ที่ทรงพระเยาว์ ในปีแรกของรัชกาลเกิดเหตุการณ์ใส่ร้ายนัมอี (남이, 南怡) ในค.ศ. 1469 ห้ามการค้าขายกับญี่ปุ่น พระเจ้าเยจงอยูในราชสมบัติได้เพียงสิบสี่เดือน ก็สวรรคต องค์ชายเจอันพระราชโอรสอีกพระองค์ที่ประสูติแต่พระมเหสีอันซุน ก็มีพระชนมายุเพียงแค่สองชันษา พระพันปีจาซอง ร่วมกับชินซุกจูและฮันมยองฮี จึงตัดสินใจยกราชบัลลังก์ให้แก่องค์ชายจัลซาน (잘산군, 乽山君) พระโอรสขององค์ชายรัชทายาทอีกยอง ขึ้นครองราชสมบัติเป็นพระเจ้าซองจง (성종, 成宗) พระเจ้าเยจง มีพระสุสานชื่อว่า ชังนึง (창릉, 昌陵)พระนามเต็ม พระนามเต็ม. สมเด็จพระราชา เยจง ยางโด ฮุมมุน ซองมู อึยอิน โซฮโย แห่งเกาหลีพระบรมวงศานุวงศ์พระบรมวงศานุวงศ์. - พระราชบิดา: พระเจ้าเซโจ (세조 世祖) - พระราชมารดา : พระมเหสีจองฮี สกุลยุย แห่งพาพยอง (소헌왕후 심씨 ,貞熹王后 尹氏 September 28, 1395-March 24, 1446) พระมเหสี- พระมเหสีจางซุน สกุลฮัน แห่งชองจู (한냉이 장순왕후,章順王后 韓氏 1445-December 1461) พระนามเดิมว่า ฮัน แนงอี - พระมเหสีอันซุน สกุลฮัน แห่งชองจู (안순왕후 한씨, 安順王后 韓氏 1445(?)-December 23, 1498) พระสนม- พระสนมเอกคงบิน สกุลชเว แห่งจอนจู (공빈 최씨 ,恭嬪 崔氏) - ซึงอึนซังกุง สกุลคี แห่งพูลซัง (상궁 기씨 ,承恩尚宮 奇氏) - นางใน สกุลอี (이씨 ,后宮 李氏) พระราชโอรส- ลี บุน,องค์ชายอินซอง พระราชโอรสของพระมเหสีจางซุน ตระกูลฮัน แห่งชองจู - ลี ฮยอน,องค์ชายเจอัน พระราชโอรสของพระมเหสีอันซุน ตระกูลฮัน แห่งชองจู - ลี ฮยอล,องค์ชายจัลซาน พระราชโอรสบุญธรรมของพระมเหสีอันซุน ตระกูลฮัน แห่งชองจู (พระราชโอรสขององค์ชายอึยคยองพระเชษฐาของพระเจ้าเยจง) พระราชธิดา- องค์หญิงฮยอนซุก พระราชธิดาของพระมเหสีอันซุน ตระกูลฮัน แห่งชองจู - องค์หญิงฮเยซุน พระราชธิดาของพระมเหสีอันซุน ตระกูลฮัน แห่งชองจู</doc>
