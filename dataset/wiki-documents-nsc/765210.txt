<doc id="765210" url="https://th.wikipedia.org/wiki?curid=765210" title="สุริยุปราคาบนดาวอังคาร">สุริยุปราคาบนดาวอังคาร ดวงจันทร์บริวารของดาวอังคาร คือ โฟบอสและดีมอส มีขนาดเล็กกว่าดวงจันทร์ ทำให้ขนาดของสุริยคราสบนดาวเคราะห์ลดลงอุปราคาที่เกิดจากโฟบอส อุปราคาที่เกิดจากโฟบอส. เนื่องจากขนาดที่เล็กของโฟบอส (ประมาณ 20 × 25 กิโลเมตร หรือ 12 × 16 ไมล์) และการโคจรที่เร็วมากของมัน ผู้สังเกตการณ์อยู่บนพื้นผิวของดาวอังคารจะไม่สามารถมองเห็นสุริยุปราคาได้นานเกินสามสิบวินาที โฟบอสใช้เวลา 7 ชั่วโมง 39 นาทีในการโคจรรอบดาวอังคาร ขณะที่หนึ่งวันบนดาวอังคารมีความยาว 24 ชั่วโมง 37 นาที หมายความว่าโฟบอสสามารถทำให้เกิดอุปราคาได้สองครั้งต่อวันดาวอังคาร โดยเป็นสุริยุปราคาชนิดวงแหวน เพราะว่าโฟบอสมีขนาดใหญ่ไม่เพียงพอหรือเกือบพอที่จะสร้างสุริยุปราคาชนิดเต็มดวงบนดาวอังคารอุปราคาที่เกิดจากดีมอส อุปราคาที่เกิดจากดีมอส. ดวงจันทร์ดีมอสมีขนาดเล็ก (ประมาณ 15 × 10 กิโลเมตร หรือ 9.3 × 6.2 ไมล์) และอยู่ห่างจากดาวอังคารเกินกว่าที่จะทำให้เกิดอุปราคาขึ้น อย่างมากที่สุด ผู้สังเกตการณ์บนดาวอังคารจะเห็นวัตถุขนาดเล็กผ่านหน้าดวงอาทิตย์ไปเท่านั้นมองจากโลก มองจากโลก. ดวงจันทร์ทั้งสองดวงมีขนาดเล็กเกินกว่าที่เงาที่ทอดลงบนดาวอังคารจะสามารถมองเห็นจากโลกได้ อย่างไรก็ตาม เงาของดวงจันทร์โฟบอสก็เคยปรากฏในภาพที่ส่งมายังโลก</doc>
