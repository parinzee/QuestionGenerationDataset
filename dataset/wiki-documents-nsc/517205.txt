<doc id="517205" url="https://th.wikipedia.org/wiki?curid=517205" title="ยรรยง พวงราช">ยรรยง พวงราช นายยรรยง พวงราช (14 เมษายนพ.ศ. 2495-) เป็นอดีตรัฐมนตรีช่วยว่าการกระทรวงพาณิชย์ ในรัฐบาลนางสาวยิ่งลักษณ์ ชินวัตร และเป็นอดีตปลัดกระทรวงพาณิชย์ อดีตอธิบดีกรมการค้าภายในประวัติ ประวัติ. นายยรรยง พวงราช เกิดเมื่อวันที่ 14 เมษายน พ.ศ. 2495 ที่อำเภอยางชุมน้อย จังหวัดศรีสะเกษ จบการศึกษาชั้นมัธยมตอนต้นจากโรงเรียนศรีสะเกษวิทยาลัย จบชั้นมัธยมศึกษาตอนปลายจากโรงเรียนเทคนิคศรีสะเกษ สำเร็จการศึกษาระดับปริญญาตรี นิติศาสตรบัณฑิต (เกียรตินิยมอันดับ 2) จากคณะนิติศาสตร์ จุฬาลงกรณ์มหาวิทยาลัย และสอบได้เป็นเนติบัณฑิตไทยในปีเดียวกัน (พ.ศ. 2517) ระดับปริญญาโท Master of Laws จากมหาวิทยาลัยนิวยอร์ก สหรัฐอเมริกา (2521) (ทุนรัฐบาลไทย) และผ่านการศึกษาอบรมหลักสูตร วปรอ. 4212 จากวิทยาลัยป้องกันราชอาณาจักรประวัติการทำงาน ประวัติการทำงาน. ยรรยง พวงราช เริ่มทำงานเป็นที่ปรึกษากฎหมายประจำสำนักงานไพร้ซ์สานนท์และสหาย เมื่อปี พ.ศ. 2517 ต่อมาได้เข้ารับราชการเป็นอาจารย์ตรี ประจำคณะนิติศาสตร์ จุฬาลงกรณ์มหาวิทยาลัย ในปี พ.ศ. 2518 จากนั้นเขาได้รับทุนรัฐบาลไทยให้ไปศึกษาที่ประเทศสหรัฐอเมริกา กระทั่งในปี พ.ศ. 2530 จึงได้โอนย้ายมารับหน้าที่ผู้เชี่ยวชาญด้านกฎหมายพาณิชย์ ประจำกระทรวงพาณิชย์ และได้รับแต่งตั้งเป็นรองอธิบดีกรมเศรษฐกิจการพาณิชย์ ในปี พ.ศ. 2534 และเป็นที่ปรึกษากฎหมายกระทรวงพาณิชย์ ระดับ 10 ในปี พ.ศ. 2539 เป็นผู้ตรวจราชการกระทรวงพาณิชย์ ในปี พ.ศ. 2541 เป็นรองปลัดกระทรวงพาณิชย์ ในปี พ.ศ. 2543 จากนั้นในปีถัดมาได้รับแต่งตั้งเป็นอธิบดีกรมทรัพย์สินทางปัญญา และกลับไปรับตำแหน่งรองปลัดกระทรวงพาณิชย์ ในปี พ.ศ. 2546 จนถึงปี พ.ศ. 2550 ได้รับแต่งตั้งเป็นอธิบดีกรมการค้าภายใน และเป็นปลัดกระทรวงพาณิชย์ ในปี พ.ศ. 2552ประสบการณ์อื่น ๆประสบการณ์อื่น ๆ. - เป็นกรรมการกฤษฎีกา (2549 - ปัจจุบัน) - เป็นผู้พิจารณาขององค์การการค้าโลก (WTO Panel) คดีทรัพย์สินทางปัญญาและคดีทุ่มตลาด รวม 3 คดี (2540 - 2543) - เป็นผู้พิพากษาสมทบในศาลทรัพย์สินทางปัญญาและการค้าระหว่างประเทศกลาง (2540 - 2544) - เป็นผู้บรรยายพิเศษวิชากฎหมายทรัพย์สินทางปัญญาและการค้าระหว่างประเทศที่สำนักอบรมกฎหมายแห่งเนติบัณฑิตยสภา จุฬาฯ ธรรมศาสตร์ ฯลฯ (2525-ปัจจุบัน) - เป็นประธาน รองประธานกรรมการและกรรมการองค์การคลังสินค้า (2547 - ปัจจุบัน) - ทำหน้าที่ประธานคณะกรรมการควบคุมธุรกิจของคนต่างด้าว (2548 - 2550)งานการเมือง งานการเมือง. นายยรรยง มีบทบาทโดนเด่นเป็นที่รู้จักในวงการการเมือง ในช่วงที่ดำรงตำแหน่งปลัดกระทรวงพาณิชย์ ได้มีการแถลงข่าวตอบโต้กันกับนายชวนนท์ อินทรโกมาลย์สุต โฆษกพรรคประชาธิปัตย์ ต่อมาหลังเกษียณอายุราชการได้เข้ารับตำแหน่งรัฐมนตรีช่วยว่าการกระทรวงพาณิชย์ ในรัฐบาลนางสาวยิ่งลักษณ์ ชินวัตรเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
