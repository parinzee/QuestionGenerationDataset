<doc id="11486" url="https://th.wikipedia.org/wiki?curid=11486" title="หมายเลขเบคอน">หมายเลขเบคอน หมายเลขเบคอน (Bacon number) เป็นหมายเลขที่ใช้เล่นกันในการเล่น Six Degrees of Kevin Bacon นิยมเล่นในกันในหมู่นักศึกษามหาวิทยาลัย แนวคิดของเกมมาจากการแสดงเรื่อง Six Degrees of Separation และ หมายเลขแอร์ดิช ชื่อของหมายเลขเบคอนมาจากนักแสดง เควิน เบคอน (Kevin Bacon) โดยการเล่นเกมจะให้ผู้เล่นค้นหาหมายเลขเบคอน (Bacon number) ของนักแสดงคนอื่น โยงมาที่ เควิน เบคอนการเล่นเกม การเล่นเกม. หมายเลขเบคอน ถูกกำหนดไว้ดังนี้- ตัว เควิน เบคอน เอง มี หมายเลขเบคอน เท่ากับ ศูนย์ - หมายเลขเบคอนของนักแสดงหญิงหรือชาย A จะเท่ากับ หมายเลขเบคอนที่น้อยที่สุดของนักแสดงหญิงหรือชายใดๆ ที่ A ได้เคยปรากฏตัวร่วมกันในภาพยนตร์ที่สร้างโดยสตูดิโอหลัก บวก หนึ่ง หลักฐานทั่วไปที่ใช้ในการพิจารณาว่าภาพยนตร์เรื่องใดเรื่องหนึ่งจะใช้ในการนับหมายเลขเบคอนได้หรือไม่ ก็โดยการดูว่าภาพยนตร์เรื่องนั้นอยู่ใน Internet Movie Databse (IMDb) หรือไม่ ด้วยคำนิยามนี้ จะมีนักแสดงใน IMDb อย่างน้อยหนึ่งคนที่ไม่มีหมายเลขเบคอน นั่นก็คือ เฟร็ด อ็อตต์ (Fred Ott) เขาแสดงหนังเพียงแค่ 2 เรื่อง และเป็นนักแสดงคนเดียวในหนังทั้งสองเรื่องนั้น ซึ่งเป็นการลบล้างทฤษฎี Six Degrees of Kevin Bacon ที่ว่าทุกคนที่เคยปรากฏในภาพยนตร์เรื่องใดเรื่องหนึ่งจะต้องมีหมายเลขเบคอนค่าใดค่าหนึ่ง (โธมัส เอดิสัน - Thomas Edison - ก็อาจจะเป็นอีกหนึ่งในตัวอย่างทำนองเดียวกัน ถ้าหากว่าเราจะนับว่าเขาเคยแสดงหนัง) อย่างไรก็ตาม นักแสดงส่วนใหญ่จะมีหมายเลขเบคอน และมีค่าประมาณ 2 หรือ 3 นักแสดงคนใดมีหมายเลขเบคอนค่าสูงมากขึ้นเท่าใด ก็หมายถึงว่าเขามีความเชื่อมโยงกับนักแสดงคนอื่นน้อยลงเท่านั้น ถ้าเราใช้นักแสดงที่มีหมายเลขเบคอนที่สูงที่สุดที่หาได้ (8) วิลเลียม รูฟัส ชาฟเตอร์ เป็นศูนย์กลางของจักรวาลของนักแสดงแทนเควิน เบคอน เราจะพบนักแสดงที่มี หมายเลขรูฟัส ชาฟเตอร์เท่ากับ 15 ถึง 2 คน เป็นที่น่าสังเกตว่า เควิน เบคอน ไม่ใช่นักแสดงที่มีความเชื่อมโยงกับนักแสดงคนอื่นๆ มากที่สุด ผู้ที่ได้เกียรตินั้นไปคือ รอด สไตเกอร์ (Rod Steiger) (ณ วันที่ 30 ธันวาคม พ.ศ. 2547) โดยมีค่าเฉลี่ยของหมายเลขสไตเกอร์ เท่ากับ 2.679 ในทางกลับกันค่าเฉลี่ยของ หมายเลขเบคอน จะอยู่ที่ประมาณ 2.955.หมายเลขแอร์ดิช หมายเลขแอร์ดิช. หมายเลขเบคอน เป็นการประยุกต์แนวความคิดจาก หมายเลขแอร์ดิช (Erdős number) ในวงการคณิตศาสตร์ มาสู่วงการอุตสหกรรมภาพยนตร์ ตัวพอล แอร์ดิชเอง เชื่อกันว่ามีหมายเลขเบคอนเท่ากับ 4 เนื่องจากเขาเคยเล่นเป็นตัวเองในภาพยนตร์เรื่อง N Is a Number ในปี 1993 แต่ปัจจุบันนี้เชื่อกันว่าเป็นข้อผิดพลาดเนื่องจากความสับสนกับคนที่มีชื่อคล้ายกับเขา นักแสดงที่ได้รับการบันทึกว่ามีหมายเลขเบคอนที่มากที่สุด แต่มีข้อสังเกตจาก Oracle of Bacon at Virginia ว่า ประมาณ 12% ของนักแสดงทั้งหมด จะไม่สามารถเชื่อมโยงกับคนที่เหลือในจักรวาลของภาพยนตร์ได้ ทั้งนี้อาจจะเนื่องจากพวกเขาปรากฏตัวในรายการโทรทัศน์เท่านั้น หรือในภาพยนตร์ที่ทำเพื่อเป็นวิดีโอ ซึ่งออราเคิลไม่ได้นำเข้ามาพิจารณา หรือไม่พวกเขาก็ไม่ปรากฏตัวในรายการซึ่งมีนักแสดงมาจากวงการภาพยนตร์ฮอลลีวูด"</doc>
