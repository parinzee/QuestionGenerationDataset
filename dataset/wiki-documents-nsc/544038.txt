<doc id="544038" url="https://th.wikipedia.org/wiki?curid=544038" title="โรงเรียนเทศบาล ๑ (เอ็งเสียงสามัคคี)">โรงเรียนเทศบาล ๑ (เอ็งเสียงสามัคคี)ประวัติของโรงเรียน ประวัติของโรงเรียน. โรงเรียนเทศบาล ๑ เอ็งเสียงสามัคคี ถือกำเนิดจากท่านหลี เอ็งเสียง แซ่หลี ได้บริจาคที่ดินจำนวน 21 ไร่ 70 ตารางวา เพื่อจัดตั้งเป็นโรงเรียนฝึกหัดครูประกาศนียบัตรมณฑลนครศรีธรรมราช เมื่อ พุทธศักราช 2472 ซึ่งต่อมาได้ล้มเลิกไป ในปีพุทธศักราช 2483 อาจารย์ประเสริฐ กาญจนดุลย์ นายอำเภอหาดใหญ่ และนายนวล บุญสนอง ศึกษาธิการ อำเภอหาดใหญ่ ได้จัดตั้งโรงเรียนนี้เป็นโรงเรียนประชาบาลตำบลคอหงส์ 3 เปิดสอนชั้นประถมศึกษาปีที่ 1 ถึงชั้นประถมศึกษาปีที่ 4 ต่อมาเมื่อวันที่ 24 ตุลาคม พ.ศ. 2483 ได้เปลี่ยนชื่อเป็นโรงเรียนโคกเสม็ดชุน และโรงเรียนนิพัทธิ์สงเคราะห์ ตามลำดับ ทุกครั้งที่เปลี่ยนชื่อจะต้องมีคำว่า "เอ็งเสียงสามัคคี" ต่อท้ายเสมอ เนื่องจากท่านหลี เอ็งเสียง แซ่หลี ไม่มีบุตรชายสืบสกุล ท่านได้กล่าวกับคณะครูว่า “โรงเรียนเปรียบเสมือนบุตรชายที่สืบสกุล” ดังนั้นในวันที่ 19 กันยายนของทุกปี โรงเรียนได้กำหนดให้เป็นวันกตัญญู เพื่อทำบุญอุทิศส่วนกุศลให้ท่านเจ้าของที่ดินซึ่งถึงแก่อนิจกรรมในวันที่ 19 กันยายน พ.ศ. 2541 เมื่อวันที่ 1 เมษายน พ.ศ 2506 โรงเรียนได้โอนการดำเนินการตามมติคณะรัฐมนตรีที่ให้โอนโรงเรียนประชาบาลในเขตเทศบาลทั่วประเทศ ไปสังกัดสังกัดสำนักการศึกษา เทศบาลนครหาดใหญ่ ดังนั้นจึงได้เปลี่ยนชื่อเป็น "โรงเรียนเทศบาล 1 (เอ็งเสียงสามัคคี)" สังกัดสำนักการศึกษาเทศบาลนครหาดใหญ่ จังหวัดสงขลา ต่อมาปีการศึกษา 2547 โรงเรียนได้ขยายโอกาสทางการศึกษา ในช่วงชั้นที่ 3 คือ มัธยมศึกษาปีที่ 1- 3 ในสมัยนายไพร พัฒโน เป็นนายกเทศมนตรีนครหาดใหญ่ ปีการศึกษา 2550 โรงเรียนได้ขยายโอกาสทางการศึกษา ในระดับช่วงชั้นที่ 4 คือ มัธยมศึกษาปีที่ 4-6 และ ปวช. สาขาคอมพิวเตอร์สัญลักษณ์ประจำโรงเรียนสัญลักษณ์ประจำโรงเรียน. - ปรัชญาของโรงเรียน' สุขา สงฺฆสฺส สามคฺคี (ความสามัคคีแห่งหมู่คณะทำให้เกิดสุข) - สีประจำโรงเรียน สีฟ้าและสีขาวทำเนียบผู้บริหารโรงเรียน</doc>
