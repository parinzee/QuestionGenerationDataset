<doc id="150264" url="https://th.wikipedia.org/wiki?curid=150264" title="แคว้นโรนาลป์">แคว้นโรนาลป์ โรนาลป์ (; ฟร็องโก-พรอว็องซาล: Rôno-Arpes; ) เป็นอดีตแคว้นในประเทศฝรั่งเศส (ปัจจุบันเป็นส่วนหนึ่งของแคว้นโอแวร์ญ-โรนาลป์) ตั้งอยู่บริเวณภาคตะวันออกเฉียงใต้ของประเทศฝรั่งเศส ทิศเหนือติดกับแคว้นบูร์กอญและฟร็องช์-กงเต ทิศตะวันตกติดกับแคว้นโอแวร์ญ ทิศใต้ติดกับแคว้นล็องก์ด็อก-รูซียงและพรอว็องซาลป์โกตดาซูร์ ส่วนทางทิศตะวันออกติดกับประเทศสวิตเซอร์แลนด์และอิตาลี แคว้นโรนาลป์ได้ชื่อมาจากแม่น้ำโรนและเทือกเขาแอลป์ มีเมืองหลวงคือลียง ซึ่งเป็นเมืองที่ใหญ่เป็นลำดับที่สองของประเทศฝรั่งเศส รองลงมาจากกรุงปารีส แคว้นโรนาลป์นี้ยังเป็นสถานที่ตั้งของยอดเขาที่สูงที่สุดในทวีปยุโรปตะวันตกอีกด้วยซึ่งก็คือยอดเขามงบล็อง ภายในแคว้นมีแม่น้ำสองสายไหลผ่านคือแม่น้ำโรนและแม่น้ำโซน ซึ่งมาบรรจบกันที่เมืองหลวงลียง ทั้งยังมีแม่น้ำอาร์แด็ชอีกด้วย และยังพรมแดนติดต่อกับทะเลสาบเจนีวาและทะเลสาบอานซี ภาษาฝรั่งเศสเป็นภาษาราชการในแคว้นโรนาลป์ แต่มีภาษาท้องถิ่นที่พูดกันมากอยู่สองภาษาคือภาษาฟร็องโก-พรอว็องซาล ซึ่งถูกจัดว่าเป็นภาษาใกล้สูญพันธุ์และภาษาอ็อกซิตัน ประชาชนบางส่วนเป็นประชาชนอพยพมาจากประเทศโปแลนด์ อิตาลี โปรตุเกส และแอฟริกาเหนือจังหวัดประวัติ ประวัติ. แม้ว่าจะมีประชาชนอาศัยอยู่ในแคว้นโรนาลป์มาตั้งแต่ยุคก่อนประวัติศาสตร์ แต่ผู้ที่อาศัยอยู่บนผืนแผ่นดินนี้ที่ได้มีการบันทึกไว้ชนชาติแรกคือ กอล เมืองอย่างเช่น "ลียง" (Lugdunum ในภาษาละติน มีชื่อมาจากเทพเจ้าลูของชาวกอล) ถูกค้นพบโดยพวกกอลและเป็นเมืองค้าขายระหว่างทางเหนือและใต้ ดินแดนส่วนมากได้กลายเป็นของอาณาจักรโรมันเมื่อจูเลียส ซีซาร์ได้เข้าโจมตีและยึดครอง ซึ่งทำให้เมืองลียงเป็นเมืองสำคัญแห่งหนึ่งของโรมัน ทั้งแคว้น (ยกเว้นจังหวัดซาวัว) เคยเป็นส่วนหนึ่งของอาณาจักรเมโรแว็งเชียงและกาโรแล็งเชียง ก่อนที่จะไปเป็นดินแดนภายใต้ราชวงศ์กาเปเตียง และเมื่อได้เป็นส่วนหนึ่งของดินแดนของฝรั่งเศสแล้ว ประวัติศาสตร์ของแคว้นโรนาลป์จึงไม่ต่างจากแคว้นอื่น ๆ ที่เป็นส่วนหนึ่งของประเทศฝรั่งเศสการขนส่ง การขนส่ง. แคว้นโรนาลป์เป็นศูนย์กลางการขนส่งและเดินทางของยุโรปที่สำคัญแห่งหนึ่ง โดยเชื่อมประเทศฝรั่งเศสตอนเหนือและยุโรปเข้ากับดินแดนบริเวณทะเลเมดิเตอร์เรเนียน ประชากรหลายล้านคนเดินทางผ่านมอเตอร์เวย์ในช่วงฤดูร้อนจากกรุงปารีสสู่ทะเลเพื่อพักผ่อน ถนนยุโรปสาย E15 (จากสหราชอาณาจักรไปยังสเปน) พาดตัวลงผ่านแคว้นโรนาลป์นี้ ทั้งยังมีสนามบินนานาชาติที่เมืองลียง แซ็งเตเตียน เกรอนอบล์ และสนามบินภายในประเทศอีกหลายแห่งอีกด้วย แคว้นแห่งนี้ยังเป็นศูนย์กลางของการขนส่งโดยรถไฟอีกด้วย เนื่องจากรถไฟฟ้าเตเฌเว (TGV) แล่นผ่านกลางเมืองลียงจากเมืองหลวงปารีสอีกด้วย ทั้งนี้ยังมีการก่อสร้างรถไฟข้ามประเทศจากเมืองลียงไปยังตูรินอีกด้วยเศรษฐกิจ เศรษฐกิจ. แคว้นโรนาลป์เป็นแคว้นหนึ่งที่มีความร่ำรวย เพราะเศรษฐกิจของแคว้นนี้อยู่ในลำดับที่ 2 รองลงมาจากแคว้นอีล-เดอ-ฟร็องส์ ที่เป็นเช่นนี้ก็เนื่องมาจากผลผลิตที่หลากหลายและแตกต่างกันภายในแคว้น เช่นอุตสาหกรรมขนาดเบา เทคโนโลยีระดับสูงและเครื่องยนต์ เป็นต้น ทั้งยังเป็นสถานที่ท่องเที่ยวที่สำคัญของประเทศฝรั่งเศส เพราะมีเทือกเขาแอลป์อยู่ภายในบริเวณแคว้น การศึกษาของแคว้นโดยมหาวิทยาลัยชั้นนำที่เมืองลียงและเกรอนอบล์เป็นสถานที่ดึงดูดให้มีผู้คนหลั่งใหลเข้ามาแลกเปลี่ยนเศษสตางค์กัน ณ แคว้นแห่งนี้ และเป็นที่น่าสนใจว่า บริเวณพื้นที่ที่ติดกับประเทศสวิตเซอร์แลนด์ จะมีเศรษฐกิจคล้ายคลึงกับนครเจนีวาเป็นอย่างมาก ซึ่งทำให้หน้าที่เป็นเสมือนสถานที่ส่งสินค้าและอุตสาหกรรมของเจนีวาไปโดยปริยายกีฬา กีฬา. แคว้นโรนาลป์เป็นเสมือนบ้านของสโมสรฟุตบอลที่สำคัญของประเทศฝรั่งเศส ซึ่งรวมถึงสโมสรออแล็งปิกลียอแน (แชมป์ปัจจุบัน) และอาแอ็สแซ็งเตเตียน</doc>
