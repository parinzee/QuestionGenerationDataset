<doc id="171024" url="https://th.wikipedia.org/wiki?curid=171024" title="มหาวิทยาลัยราชพฤกษ์">มหาวิทยาลัยราชพฤกษ์ มหาวิทยาลัยราชพฤกษ์ () เป็นสถาบันการศึกษาระดับอุดมศึกษาสถาบันที่ 9 ของสถาบันในเครือตั้งตรงจิตร ที่เกิดจากปณิธานของ ดร.กมล ชูทรัพย์ ผู้ก่อตั้งสถาบันในเครือตั้งตรงจิตร และ ดร.วิภาพรรณ ชูทรัพย์ ประธานคณะกรรมการ บริหารสถาบัน ในเครือตั้งตรงจิตร จัดตั้งขึ้นเมื่อวันที่ 20 เมษายน พ.ศ. 2549 เปิดสอนในระดับปริญญาตรีและระดับปริญญาโทประวัติ ประวัติ. มหาวิทยาลัยราชพฤกษ์ จัดตั้งขึ้นเป็นสถาบันอุดมศึกษาเอกชน เมื่อวันที่ 20 เมษายน พ.ศ. 2549 และได้ก่อสร้างอาคารเรียนหลังแรกเป็นอาคาร 5 ชั้น โดยใช้ชื่อว่า "อาคารเฉลิมพระเกียรติฉลองสิริราชสมบัติครบ 60 ปี" ประกอบไปด้วยห้องเรียน ห้องปฏิบัติการคอมพิวเตอร์ ศูนย์การเรียนรู้การค้นคว้าและวิจัย (Learning and Research Center) สำนักงานอธิการบดี ฯลฯ และในปีการศึกษา 2552 มหาวิทยาลัยได้เปิดอาคาร ดร.กมล ชูทรัพย์ ซึ่งเป็นอาคารเรียน 8 ชั้น เพื่อรองรับนิสิต คณะบริหารธุรกิจ สาขาการจัดการโรงแรมและการท่องเที่ยว คณะนิเทศศาสตร์ และคณะวิทยาศาสตร์ อีกทั้งได้จัดสร้างศูนย์ค้นคว้าและนวัตกรรมการเรียนรู้ (สำนักหอสมุด) เพื่อให้บริการแก่นิสิต คณาจารย์ และบุคลากรของมหาวิทยาลัย ต่อมาในปี พ.ศ. 2557 ได้รับอนุญาตให้เปลี่ยนประเภทจากวิทยาลัยเป็น "มหาวิทยาลัยราชพฤกษ์" ตั้งแต่วันที่ 19 มิถุนายน พ.ศ. 2557สัญลักษณ์ประจำมหาวิทยาลัยตราประจำมหาวิทยาลัย สัญลักษณ์ประจำมหาวิทยาลัย. ตราประจำมหาวิทยาลัย. 1. วงกลม หมายถึง องค์ความรู้ที่เกิดปัญญาในการพัฒนาทักษะวิชาชีพซึ่งเป็นพลวัตรสร้างสรรค์คุณค่าต่อสังคมและประเทศชาติอย่างไม่หยุดยั้ง 2. รูปหนังสือแฉกมีความหมายได้ 3 ประการ คือ - หนังสือเปรียบเหมือนสรรพวิชาต่าง ๆ - แสงสว่างเจิดจ้าเปรียบเหมือนการพัฒนาปัญญาอย่างต่อเนื่อง - กิ่งก้านของต้นราชพฤกษ์เปรียบเสมือนความเป็นมงคลความดีงาม ความมีเกียรติ มีศักดิ์ศรี 3. รูปหมวกปริญญา หมายถึง ความเป็นสถาบัน 4. รูปเทียน หมายถึง แสงสว่างเจิดจ้าจากการได้รับความรู้จากมหาวิทยาลัยราชพฤกษ์ ทำให้ชีวิตเจิดจรัสดังแสงเทียนที่สว่างไสว สรุปความหมายรวม “ความสว่างเจิดจ้าในสรรพวิชาต่างๆ ที่พัฒนาอย่างไม่หยุดยั้งและจรรโลงไว้ซึ่ง คุณธรรมประจำตน”ต้นไม้ประจำมหาวิทยาลัย ต้นไม้ประจำมหาวิทยาลัย. ต้นไม้ประจำมหาวิทยาลัย คือ ต้นราชพฤกษ์หรือต้นคูน เป็นไม้ประจำชาติไทย โดยชื่อมีความหมายว่าเป็นราชาแห่งต้นไม้ เป็นไม้ยืนต้น มีความอดทนสูง เหมาะที่จะปลูกทั่วไปในทุกภูมิภาคของประเทศ ออกดอกประมาณเดือนกุมภาพันธ์ถึงเดือนเมษายน เป็นไม้มงคลแสดงถึงความมีคุณธรรม ความสงบ ความเจริญรุ่งเรือง สรุปความหมายรวม ความสว่างเจิดจ้าในสรรพวิชาต่างๆ ที่พัฒนาอย่างไม่หยุดยั้งและจรรโลงไว้ซึ่งคุณธรรมประจำตนสีประจำมหาวิทยาลัย สีประจำมหาวิทยาลัย. สีเหลือง หมายถึง ความมีคุณธรรม จริยธรรม สีเงิน หมายถึง ความเจริญรุ่งเรืองคณะที่เปิดสอน คณะที่เปิดสอน. ปัจจุบันมหาวิทยาลัยราชพฤกษ์ เปิดสอนนิสิตในระดับปริญญาตรี จำนวน 6 คณะ 11 สาขาวิชา คือ1. คณะบริหารธุรกิจ ประกอบด้วย 5 สาขาวิชา คือ สาขาวิชาคอมพิวเตอร์ธุรกิจ สาขาวิชาการตลาด สาขาวิชาการจัดการ สาขาวิชาอุตสาหกรรมท่องเที่ยว และสาขาวิชาการจัดการโลจิสติกส์ 2. คณะบัญชี ประกอบด้วย สาขาวิชาการบัญชี 3. คณะนิติศาสตร์ ประกอบด้วย สาขาวิชานิติศาสตร์ 4. คณะนิเทศศาสตร์ ประกอบด้วย สาขาวิชาการโฆษณาและการประชาสัมพันธ์ 5. คณะวิทยาศาสตร์สาธารณสุข ประกอบด้วย 2 สาขาวิชา คือ สาขาวิชาเทคโนโลยีสารสนเทศ และสาขาวิชาสาธารณสุขชุมชน 6. คณะศิลปศาสตร์ ประกอบด้วย สาขาวิชาภาษาอังกฤษธุรกิจ และเปิดสอนนิสิตในระดับสูงกว่าปริญญาตรี จำนวน 4 หลักสูตร คือ1. หลักสูตรบริหารธุรกิจมหาบัณฑิต 2. หลักสูตรศึกษาศาสตรมหาบัณฑิต 3. หลักสูตรรัฐประศาสนศาสตรมหาบัณฑิต 4. หลักสูตรประกาศนียบัตรบัณฑิตวิชาชีพครู (ป.บัณฑิต) ทั้งนี้ ในปัจจุบันมหาวิทยาลัยราชพฤกษ์จัดการเรียนการสอนแบ่งเป็น 3 แห่ง ได้แก่1. มหาวิทยาลัยราชพฤกษ์ นนทบุรี เปิดสอนนิสิตในระดับปริญญาตรีและปริญญาโท 2. มหาวิทยาลัยราชพฤกษ์ นพวงศ์ เปิดสอนเฉพาะนิสิตระดับปริญญาตรี 3. มหาวิทยาลัยราชพฤกษ์ ศูนย์ภูเก็ต เปิดสอนเฉพาะนิสิตระดับปริญญาตรี</doc>
