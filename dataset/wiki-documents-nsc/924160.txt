<doc id="924160" url="https://th.wikipedia.org/wiki?curid=924160" title="เบาหวานระหว่างตั้งครรภ์">เบาหวานระหว่างตั้งครรภ์ เบาหวานระหว่างตั้งครรภ์ () คือภาวะที่หญิงตั้งครรภ์ที่ไม่ได้เป็นเบาหวานอยู่ก่อน เกิดมีระดับน้ำตาลในเลือดสูงขึ้นกว่าปกติในขณะตั้งครรภ์ ส่วนใหญ่จะไม่มีอาการหรือมีอาการเพียงเล็กน้อย แต่จะเพิ่มความเสี่ยงในการเกิดครรภ์เป็นพิษ โรคซึมเศร้า และมีโอกาสต้องผ่าตัดคลอดสูงขึ้น ทารกที่เกิดจากมารดาที่มีภาวะเบาหวานระหว่างตั้งครรภ์จะมีความเสี่ยงที่จะมีขนาดตัวใหญ่ผิดปกติ น้ำตาลต่ำหลังเกิด และตัวเหลืองได้ หากไม่ได้รับการรักษาอย่างเหมาะสมอาจทำให้ทารกเสียชีวิตก่อนคลอดได้ ในระยะยาวทารกเหล่านี้มีโอกาสสูงกว่าคนทั่วไปที่จะมีภาวะอ้วนหรือเกิดเบาหวานชนิดที่สองขึ้นได้</doc>
