<doc id="140390" url="https://th.wikipedia.org/wiki?curid=140390" title="วงศ์ปลาหมอช้างเหยียบ">วงศ์ปลาหมอช้างเหยียบ วงศ์ปลาหมอช้างเหยียบ () เป็นวงศ์ปลาน้ำจืดวงศ์หนึ่ง ในอันดับปลากะพง (Perciformes) ใช้ชื่อวิทยาศาสตร์ว่า Pristolepididae มีลักษณะสำคัญ คือ มีรูปร่างแบนข้างมากเป็นรูปไข่หรือวงรี เกล็ดสาก เส้นข้างลำตัวขาดตอนแบ่งออกเป็น 2 ส่วน มีปากเล็ก มุมปากยาวถึงนัยน์ตา ดวงตากลมโต หนังขอบกระดูกแก้มติดต่อกันถึงส่วนใต้ปาก ริมกระดูกแก้มชิ้นกลางเป็นหนามแหลม 2 ชิ้น มีเพียงสกุลเดียว คือ Pristolepis จำแนกออกได้ทั้งหมด 6 ชนิด- Pristolepis fasciata (ปลาหมอช้างเหยียบ) - Pristolepis grootii (ปลาหมอช้างเหยียบแดง) - Pristolepis malabarica - Pristolepis marginata - Pristolepis pentacantha - Pristolepis rubripinnis พบกระจายพันธุ์ในภูมิภาคเอเชียใต้และเอเชียอาคเนย์ นิยมตกเป็นเกมกีฬาและใช้บริโภคในท้องถิ่น และเลี้ยงเป็นปลาสวยงาม หมายเหตุ: ปลาในวงศ์นี้ถูกแยกออกมาจากวงศ์ Nandidae</doc>
