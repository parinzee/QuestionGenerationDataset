<doc id="442026" url="https://th.wikipedia.org/wiki?curid=442026" title="นกติ๊ดสีน้ำเงิน">นกติ๊ดสีน้ำเงิน นกติ๊ดสีน้ำเงิน (; ชื่อวิทยาศาสตร์: Cyanistes caeruleus หรือ Parus caeruleus) เป็นนกขนาดเล็กในสกุลนกติ๊ด นกชนิดนี้เป็นที่จดจำได้โดยง่ายจากขนสีฟ้าและสีเหลืองของมัน นกติ๊ดสีน้ำเงินเป็นนกประจำถิ่นและไม่ใช่นกอพยพย้ายถิ่น มีการพบพ่อพันธุ์แม่พันธุ์ในทวีปยุโรปและเอเชียตะวันตก ในป่าเต็งรังหรือป่าผสมที่มีไม้โอ๊คเป็นจำนวนมาก พวกมันจะทำรังอยู่ในรูตามต้นไม้ ถึงกระนั้น พวกมันก็สามารถปรับตัวเข้ากับรังนกกล่องไม้เมื่อจำเป็น คู่แข่งหลักในการสร้างรังและหาอาหารของพวกมันคือนกติ๊ดใหญ่ ซึ่งมีขนาดใหญ่กว่า นกติ๊ดสีน้ำเงินชอบกินแมลงและแมงมุมเป็นอาหาร ส่วนนอกฤดูผสมพันธุ์ พวกมันจะกินเมล็ดพืชและอาหารที่เป็นพืชชนิดอื่นๆ นกติ๊ดสีน้ำเงินมีชื่อเสียงจากทักษะของพวกมัน ที่สามารถยึดกิ่งด้านนอกสุดและกลับตัวห้อยหัวลงเพื่อมองหาอาหารได้รูปพรรณสัณฐาน รูปพรรณสัณฐาน. ขนาดโดยปกติของนกติ๊ดสีน้ำเงิน จะอยู่ที่ 12 เซนติเมตร (4.7 นิ้ว) และช่วงปีกกว้าง 18 เซนติเมตร (7.1 นิ้ว) ในทุกเพศภาวะ และมีน้ำหนักประมาณ 11 กรัม (0.39 ออนซ์)การอนุรักษ์ การอนุรักษ์. นกติ๊ดสีน้ำเงิน จัดเป็นสิ่งมีชีวิตที่มีความเสี่ยงต่ำต่อการสูญพันธุ์ในบัญชีแดงของสหภาพเพื่อการอนุรักษ์ธรรมชาติ (เวอร์ชัน 3.1) และเป็นสิ่งมีชีวิตที่ระดับกรีนสเตตัสของราชสมาคมเพื่อการคุ้มครองนกในสหราชอาณาจักร</doc>
