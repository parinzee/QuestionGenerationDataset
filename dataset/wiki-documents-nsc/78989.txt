<doc id="78989" url="https://th.wikipedia.org/wiki?curid=78989" title="เลิศรัตน์ รัตนวานิช">เลิศรัตน์ รัตนวานิช พลเอก เลิศรัตน์ รัตนวานิช กรรมการในคณะกรรมการปฏิรูปประเทศด้านพลังงาน สมาชิกสภาขับเคลื่อนการปฏิรูปประเทศ ในรัฐบาล พลเอก ประยุทธ์ จันทร์โอชา ประธานกรรมการ บริษัท จี สตีล จำกัด (มหาชน) อดีตจเรทหารทั่วไป อดีตสมาชิกวุฒิสภาแบบสรรหาตามรัฐธรรมนูญแห่งราชอาณาจักรไทย พุทธศักราช 2550อดีตประธานกรรมการ สถาบันคุณวุฒิวิชาชีพ (องค์การมหาชน)การศึกษาการศึกษา. - โรงเรียนกรุงเทพคริสเตียนวิทยาลัย (ประถมปีที่ 1- มัธยมศึกษาปีที่ 3) พ.ศ. 2497-2507) - โรงเรียนเตรียมทหาร รุ่นที่ 7 (พ.ศ. 2507-2509, ตท.7-ร่วมรุ่นเดียวกับ พล.อ.สพรั่ง กัลยาณมิตร, พล.อ.ปฐมพงษ์ เกษรศุกร์, พล.ร.อ.บรรณวิทย์ เก่งเรียน) - โรงเรียนนายร้อยพระจุลจอมเกล้ารุ่นที่ 18 (จปร.18, จบปีที่ 1 พ.ศ. 2510 สอบได้ลำดับที่ 1 ได้รับทุนกองทัพบกไปศึกษา ณ ประเทศสหรัฐอเมริกา - ปริญญาตรีวิศวกรรมโยธา (BSCE) The Citadel, สหรัฐอเมริกา (พ.ศ. 2510-2514) - ปริญญาโทวิศวกรรมโยธา (SMCE) สถาบันเทคโนโลยีแมสซาชูเซตส์, สหรัฐอเมริกา (พ.ศ. 2516) - โรงเรียนเสนาธิการทหารบก ชุดที่ 56 (พ.ศ. 2521) สอบได้ลำดับที่ 1 - โรงเรียนเสนาธิการทหารบกสหรัฐอเมริกา (พ.ศ. 2523) สอบได้ลำดับที่ 1 - ปริญญาโทการบริหารระบบ (MSSM) มหาวิทยาลัยเซาเทิร์นแคลิฟอร์เนีย, สหรัฐอเมริกา (พ.ศ. 2524) - วิทยาลัยป้องกันราชอาณาจักร (ปรอ.รุ่น 5) (พ.ศ. 2536) - มินิ เอ็มบีเอ รุ่นที่ 5 มหาวิทยาลัยหอการค้าไทย (พ.ศ. 2544) - National Security and International Security, มหาวิทยาลัยฮาร์วาร์ด, สหรัฐอเมริกา (พ.ศ. 2544) - ปริญญาเอกศิลปศาสตรดุษฎีบัณฑิตกิตติมศักดิ์ (สาขาบริหารการพัฒนา) จากมหาวิทยาลัยแม่โจ้ (พ.ศ. 2546) - Senior Managers in Government, มหาวิทยาลัยฮาร์วาร์ด, สหรัฐอเมริกา (พ.ศ. 2547) - ในปี พ.ศ. 2553 ได้รับปริญญาปรัชญาดุษฎีบัณฑิตกิตติมศักดิ์ (เทคโนโลยีและการจัดการพลังงานและสิ่งแวดล้อมอย่างยั่งยืน) จากมหาวิทยาลัยเทคโนโลยีราชมงคลรัตนโกสินทร์ (มทร.รัตนโกสินทร์)ประวัติ ประวัติ. พล.อ.เลิศรัตน์ เป็นบุตรคนที่ 5 ในจำนวนบุตรทั้ง 6 คน ของนายบุญเที่ยงและนางเย็นใจ รัตนวานิช ซึ่งพี่น้องคนอื่น ๆ ล้วนแต่รับราชการทหารอีกถึง 4 คน ชีวิตส่วนตัว พล.อ.เลิศรัตน์ มีชื่อที่สื่อมวลชนนิยมเรียกกันเล่น ๆ ว่า "เสธ.อู้" สถานภาพครอบครัวสมรสกับ นางมยุรพันธ์ รัตนวานิช มีบุตรด้วยกันทั้งหมด 3 คน คือ น.ส.สุวลักษณ์ รัตนวานิช, นายภูรีรัตน์ รัตนวานิช และ น.ส.โสมรัศมิ์ รัตนวานิชการทำงาน การทำงาน. พล.อ.เลิศรัตน์ เริ่มต้นชีวิตราชการด้วยการเป็นอาจารย์ประจำที่โรงเรียนนายร้อยพระจุลจอมเกล้า ในปี พ.ศ. 2516 และต่อมาเป็นอาจารย์ที่โรงเรียนเสนาธิการทหารบก จนถึงปี พ.ศ. 2526 จากนั้นก็ได้เจริญในหน้าที่ราชการขึ้นเรื่อย ๆ ดำรงตำแหน่งสำคัญ อาทิ ราชองครักษ์เวร ในปี พ.ศ. 2538, เจ้ากรมกิจการพลเรือนทหารบก ในปี พ.ศ. 2541, ผู้อำนวยการวิทยาลัยป้องกันราชอาณาจักร สถาบันวิชาการป้องกันประเทศ ในปี พ.ศ. 2544, ผู้ช่วยผู้บัญชาการทหารบก ในปี พ.ศ. 2548 เป็นต้น ก่อนที่จะเกษียณอายุราชการในตำแหน่งจเรทหารทั่วไปงานการเมือง งานการเมือง. หลังเกษียณ ได้รับแต่งตั้งให้ดำรงตำแหน่งสมาชิกวุฒิสภา (ส.ว.) แบบสรรหา ถือเป็นนายทหารคนหนึ่งที่มีชื่อเสียงและบทบาทในทางการเมือง ซึ่งในระหว่างรัฐบาลที่มี พ.ต.ท.ทักษิณ ชินวัตร เป็นนายกรัฐมนตรี มีข่าวว่าอาจจะได้รับแต่งตั้งเป็นผู้บัญชาการทหารบก (ผบ.ทบ.) ต่อจาก พล.อ.ประวิตร วงษ์สุวรรณ แต่แล้วตำแหน่งนี้ก็ตกเป็นของ พล.อ.สนธิ บุญยรัตกลิน ในเหตุการณ์การชุมนุมของกลุ่มแนวร่วมประชาธิปไตย ต่อต้านเผด็จการแห่งชาติ หรือ นปช. ในปี พ.ศ. 2551 ก่อนที่จะเกิดการสลายการชุมนุมเมื่อวันที่ 19 พฤษภาคม นั้น พล.อ.เลิศรัตน์ ได้เสนอตัวเป็นคนกลางอาสาเข้าไปพูดคุยเจรจากับทางฝ่ายผู้ชุมนุมถึงสถานที่ชุมนุมด้วยตนเอง แต่ก็ไม่สำเร็จ เพราะเกิดการสลายการชุมนุมขึ้นเสียก่อน ทั้งที่พลเอกเลิศรัตน์ ได้มีโอกาสพูดคุยกับแกนนำ นปช. แล้ว หลังรัฐประหารในประเทศไทย พ.ศ. 2557 ได้รับการแต่งตั้งเป็นกรรมการในคณะกรรมการปฏิรูปประเทศด้านพลังงาน สมาชิกสภาขับเคลื่อนการปฏิรูปประเทศเครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
