<doc id="625459" url="https://th.wikipedia.org/wiki?curid=625459" title="ลานา เดล เรย์">ลานา เดล เรย์ สำหรับอัลบั้มเพลงในชื่อเดียวกันนี้ ดูที่ ลานาเดลเรย์ (อัลบั้ม) อีลิซาเบท วูลริดจ์ แกรนต์ () เกิดเมื่อวันที่ 21 มิถุนายน พ.ศ. 2528 หรือที่รู้จักกันโดยทั่วไปในชื่อของ ลานา เดล เรย์ () เป็นนักร้องแนวป็อป นักแต่งเพลง นักดนตรี และนางแบบชาวอเมริกัน เดลเรย์เริ่มประพันธ์เพลงตอนอายุ 18 ปี และลงนามสัญญาครั้งแรกกับค่าย 5 พอยต์ส เรคคอร์ดส () ในปี พ.ศ. 2550 และปล่อยสตูดิโออัลบั้มของเธอเป็นครั้งแรก ใช้ชื่ออัลบั้มว่า ลานาเดลเรย์ () ในเดือนมกราคม พ.ศ. 2553 แต่ไม่ได้รับความสนใจเท่าที่ควร หลังจากนั้นเธอได้เซ็นสัญญากับอินเตอร์สโคป () โพลีดอร์ () และสเทรนเจอร์ () ในเดือนกรกฎาคม พ.ศ. 2554 อัลบั้มหลักเปิดตัวของเธอมีชื่อว่า บอร์นทูดาย () ได้วางจำหน่ายในเดือนมกราคมต่อมา โดยได้รับความช่วยเหลือจากซิงเกิลที่สร้างความฮือฮาเป็นวงกว้าง "วิดิโอเกมส์" () เป็นผลให้อัลบั้มเปิดตัวที่อันดับ 2 ในชาร์ตบิลบอร์ด 200 สหรัฐอเมริกา และอยู่ในอันดับที่ 5 ของอัลบั้มที่ขายดีที่สุด ในปี 2555 เวอร์ชันรีมิกซ์ของเพลง "ซัมเมอร์ไทม์แซดเนสส์" () ซิงเกิ้ลที่ 5 จากอัลบั้ม โดยเซดริค เจอร์เวียส กลายเป็นแทร็กที่ติดอันดับสูงสุดของเธอในบิลบอร์ด ฮอต 100 สหรัฐอเมริกาที่อันดับ 6 ต่อมาเดลเรย์ปล่อยอีพีที่สามของเธอ พาราไดซ์ () ซึ่งเป็นอีพีแบบแยก และรุ่นขยายของอัลบั้ม บอร์นทูดาย ชื่อว่า เดอะพาราไดซ์อิดิชั่น () ในเดือนพฤศจิกายน อีพีนี้ส่งผลให้เดลเรย์มีชื่อเข้าชิงรางวัลแกรมมีเป็นครั้งแรก ในสาขาอัลบั้มเพลงป๊อปยอดเยี่ยม โดยมีสามเพลงที่ได้นำไปใช้ในภาพยนตร์สั้น ทรอปิโค () ที่เปิดตัวในเดือนธันวาคม สตูดิโออัลบั้มที่สามของเธอ อัลตราไวโอเลนซ์ () ออกวางจำหน่ายในเดือนมิถุนายน พ.ศ. 2557 และเปิดตัวในอันดับหนึ่งบนชาร์ตบิลบอร์ต 200 และในปี 2558 เดลเรย์ได้ปล่อยสตูดิโออัลบั้มที่สี่ ฮันนีมูน () เพลงของเดลเรย์มีความโดดเด่นในการใช้เทคนิคเสียงแบบ Cinematic และการอ้างอิงถึงความหลากหลายแง่มุมวัฒนธรรมป๊อปของอเมริกาโดยเฉพาะอย่างยิ่ง ในช่วงคริสต์ทศวรรษ 1950 และ ช่วงคริสต์ทศวรรษ 1960 และเธอได้อธิบายว่าตัวเธอคือ "แนนซี ซินาตรา ในรูปแบบ Gangsta" งานดนตรีของเธอได้รับอิทธิพลจากศิลปินที่เธอคิดว่าเป็น "ต้นแบบของแต่ละแนวเพลง" (masters of their genr) รวมถึงการใช้บทกวีและฟิล์มนัวร์ เดลเรย์เป็นศิลปินหญิงที่มีกระแสมากที่สุดใน สปอติฟาย () ของประเทศสหรัฐอเมริกาชีวิตช่วงแรก ชีวิตช่วงแรก. ลานา เดล เรย์ หรือ อีลิซาเบท วูลริดจ์ แกรนต์ เกิดเมื่อวันที่ 21 มิถุนายน พ.ศ. 2528 ที่ นครนิวยอร์ก เป็นบุตรของนักโฆษณาบริษัทโฆษณา Grey Group ที่หันมาเป็นนักธุรกิจ โรเบิร์ต อิงแลนด์ แกรนต์ จูเนียร์ และ อดีตนักบริหารบัญชีของ Grey ปัจจุบันเป็นอาจารย์ระดับมัธยม แพตทริเซีย แอน "แพต" (ฮิลล์) เธอมีน้องสาวชื่อ แคโรไลน์ แกรนต์ อายุน้อยกว่าเธอสามปี และน้องชายชื่อ ชาร์ลี อายุน้อยกว่าเธอแปดปี ปู่ของเธอ โรเบิร์ต อิงแลนด์ แกรนต์ ซีเนียร์ เป็นนักวณิชธนกิจของบริษัท Kidder, Peabody & Co. รองประธานบริษัทและผู้ร่วมลงทุนของบริษัท Schering-Plough และบริษัท Textron นอกจากนี้เธอยังมีเชื้อสายสกอตแลนด์อีกด้วย เดลเรย์เติบโตในชนบท ที่Lake Placid ในรัฐนิวยอร์ก เธอเรียนจบระดับประถมจากโรงเรียนคาทอลิก และเข้าศึกษาต่อหนึ่งปี ที่โรงเรียนมัธยมที่แม่ของเธอสอนอยู่ เธอเริ่มร้องเพลงในคณะนักร้องประสานเสียงคริสตจักรตั้งแต่เด็ก ในตำแหน่งต้นเสียง ตอนเธออายุ 15 ปี พ่อและแม่ของเดลเรย์ได้ส่งเธอไปที่โรงเรียนประจำเคนท์ ในรัฐคอนเนตทิคัต เพื่อรักษาปัญหาการติดแอลกอฮอล์ของเธอ โดยลุงของเดลเรย์เป็นเจ้าหน้าที่รับสมัครที่โรงเรียนแห่งนี้ และยังได้เข้ามาช่วยเหลือในด้านความปลอดภัยทางการเงินให้แก่เธอ หลังจากจบการศึกษา เดลเรย์ตัดสินใจที่จะไม่เข้าศึกษาในมหาวิทยาลัยแห่งรัฐนิวยอร์กที่เจเนเซโอ แต่ได้ใช้เวลาช่วงหนึ่งปีที่เขตลองไอแลนด์แทนกับลุงและป้าของเธอ ในขณะเดียวกันก็ทำงานเป็นพนักงานเสิร์ฟไปด้วย ในช่วงเวลานี้ลุงของเดลเรย์ได้สอนวิธีการเล่นกีต้าร์ให้แก่เธอ และเธอ "ตระหนัก(ว่าเธอ)อาจจะเขียนเพลงเป็นล้านเพลงจากคอร์ดหกคอร์ด" หลังจากนั้นไม่นานเธอก็ได้เริ่มประพันธ์เพลงและเปิดการแสดงต่อหน้าสาธารณชนตามไนต์คลับ รอบ ๆ เมือง ภายใต้ชื่อการแสดงที่หลากหลาย เช่น "Sparkle Jump Rope Queen" และ "Lizzy Grant and the Phenomena" เป็นต้น "ฉันร้องเพลงอยู่เสมอ แต่ก็ไม่ได้วางแผนที่จะไล่ตามมันอย่างจริงจัง" เดลเรย์กล่าว "ช่วงที่ฉันอยู่ที่นิวยอร์กซิตี้ ตอนอายุ 18 ปี ฉันเริ่มเล่นที่สโมสรในบรุกลิน—ฉันมีเพื่อนที่ดี และเหล่าแฟน ๆ ที่ศรัทธาในตัวฉันในตอนที่ฉันยังเป็นนักร้องใต้ดิน แต่พวกเราต่างก็เล่นดนตรีเพื่อกันและกัน—และมันก็แค่นั้น" ในช่วงฤดูใบไม้ร่วงต่อมา เธอเข้าศึกษาต่อที่มหาวิทยาลัยฟอร์ดแฮมในนครนิวยอร์ก เอกปรัชญา เดลเรย์กล่าวว่าที่เธอได้เลือกศึกษาในวิชานี้ด้วยเหตุผลว่า "สะพานที่เชื่อมช่องว่างระหว่างพระเจ้าและวิทยาศาสตร์ ... ฉันมีความสนใจในพระเจ้า และวิทยาการทางเทคโนโลยีที่ทำให้เราเข้าใกล้ในการตามหาว่าเรามาจากที่ไหน และทำไม" ทั้งนี้ เดลเรย์มีปัญหาในการสร้างความสัมพันธ์กับเพื่อน ๆ ที่โรงเรียนประจำ และที่มหาวิทยาลัย เธอกล่าวว่า "นั่นคือช่วงที่ประสบการณ์ทางดนตรีได้เริ่มต้นขึ้น ฉันได้พบกับผู้คนสำหรับตัวของฉันเอง" เธออาศัยอยู่ในเดอะบร็องซ์และต่อมาย้ายไปอยู่ที่รัฐนิวเจอร์ซีย์ ในขณะที่ยังศึกษาอยู่ที่มหาวิทยาลัย และได้เป็นอาสาสมัครเพื่อเยาวชนไร้ที่อยู่ และเข้าร่วมการเผยแพร่ ประชาสัมพันธ์ เกี่ยวกับเครื่องดื่มแอลกอฮอล์และยาเสพติด รวมทั้งการช่วยทาสีและสร้างบ้านให้ในเขตพื้นที่อาศัยสำหรับชาวอินเดียทางชายฝั่งตะวันตกของสหรัฐอเมริกา หลังจากจบมหาวิทยาลัย เธอย้ายไปที่บรุกลิน และอาศัยอยู่ที่นั่นอีกสี่ปีผลงานเพลงสตูดิโออัลบั้มผลงานเพลง. สตูดิโออัลบั้ม. - ลานาเดลเรย์ (2553) - บอร์นทูดาย (2555) - อัลตราไวโอเลนซ์ (2557) - ฮันนีมูน (2558) - ลัสท์ฟอร์ไลฟ์ (2560)อีพีอีพี. - คิลล์คิลล์ (2551) - ลานาเดลเรย์ (2555) - พาราไดซ์ (2555) - ทรอปิโค (2556)ทัวร์คอนเสิร์ตทัวร์คอนเสิร์ต. - ดิเอนเลสส์ซัมเมอร์ทัวร์ (2558)ผลงานการแสดง</doc>
