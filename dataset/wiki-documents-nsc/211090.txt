<doc id="211090" url="https://th.wikipedia.org/wiki?curid=211090" title="ควน โคเซ ลันดาเอตา">ควน โคเซ ลันดาเอตา ควน โคเซ ลันดาเอตา () นักมวยสากลชาวเวเนซุเอลา เกิดเมื่อ 7 ตุลาคม พ.ศ. 2521 ที่เมืองมาตูริน ประเทศเวเนซุเอลา สถิติการชก 33 ครั้ง ชนะ 25 (น็อค 19) เสมอ 1 แพ้ 7ประวัติ ประวัติ. ลันดาเอตาขึ้นชกมวยสากลครั้งแรกเมื่อ 7 ธันวาคม พ.ศ. 2542 ชนะน็อค มานูเอล เซเกรา ยก 1 จากนั้นขึ้นชกชนะรวด มีแพ้คะแนน มิเกล บาร์เรราที่โคลัมเบียเมื่อ พ.ศ. 2543 เพียงครั้งเดียว จน ได้ครองแชมป์ WBA Fedelatin รุ่นมินิมัมเวทเมื่อ 16 ธันวาคม พ.ศ. 2543 ชนะน็อค ไคโร อารังโก ยก 6 ที่เวเนซุเอลา แต่พอป้องกันแชมป์ครั้งแรก ก็เป็นฝ่ายแพ้คะแนน โนเอล อารามบูเล็ต เมื่อ 18 พฤษภาคม พ.ศ. 2545 เสียแชมป์ไป แต่ลันดาเอตาก็ได้ครองแชมป์ WBA Fedebol เมื่อเป็นฝ่ายชนะน็อค โฮเซ่ อาร์โรโย ยก 1 เมื่อ 17 ตุลาคม พ.ศ. 2546 หลังจากได้แชมป์ WBA Fedebol ลันดาเอตาก็ได้ชิงแชมป์เฉพาะกาลรุ่นมินิมัมเวท WBA ที่เวเนซุเอลาเมื่อ 31 มกราคม พ.ศ. 2547 ซึ่งลันดาเอตาเป็นฝ่ายชนะคะแนนชนะ ป.เปาอินทร์ อดีตแชมป์โลกในรุ่นนี้ไปอย่างเป็นเอกฉันท์ ฝ่ายชนะข้องใจขอแก้มือ ทั้งคู่จึงชกกันอีกครั้งเมื่อ 5 พฤษภาคม พ.ศ. 2547 ซึ่งปรากฏว่าเสมอกันไป ลันดาเอตาป้องกันแชมป์เฉพาะกาลไว้ได้ จากนั้น ลันดาเอตาเดินทางไปชิงแชมป์จริงในรุ่นนี้ที่ประเทศญี่ปุ่นเมื่อ 30 ตุลาคม พ.ศ. 2547 ปรากฏว่าเป็นฝ่ายแพ้คะแนนยูทากะ นิอิดะไป จากนั้น ลันดาเอตาได้ขึ้นชกตัดเชือกเพื่อหาผู้ชนะขึ้นชิงแชมปืโลกรุ่นมินิมัมเวท WBA ซึ่งลันดาเอตาเป็นฝ่ายชนะคะแนน คาร์ลอส เมโล เมื่อ 28 พฤษภาคม พ.ศ. 2548 ที่อาร์เจนตินา จากนั้นลันดาเอตาได้ขึ้นชิงแชมป์โลกรุ่นไลท์ฟลายเวท WBA ที่ญี่ปุ่นเมื่อ 2 สิงหาคม พ.ศ. 2549 ซึ่งเป็นฝ่ายแพ้คะแนนโกกิ คาเมดะ ไปอย่างค้านสายตา จึงได้ชกแก้มือกันอีกครั้งเมื่อ 20 ธันวาคม พ.ศ. 2549 แต่คราวนี้ลันดาเอตาเป็นฝ่ายแพ้คะแนน ชิงแชมป์โลกไม่สำเร็จ หลังจากนั้น ลันดาเอตายังไม่แขวนนวมแต่เลื่อนรุ่นมาชกในรุ่นฟลายเวท จนได้ชิงแชมป์ WBA Fedelatin รุ่นฟลายเวทที่ว่างเมื่อ 7 มิถุนายน พ.ศ. 2551 ชนะคะแนน โรนัลด์ บาร์เรรา จากนั้นลันดาเอตาหยุดชกไป 2 ปี มาขึ้นชกอีกครั้งในการชกตัดเชือกเพื่อหาผู้ชนะไปชิงแชมป์โลกรุ่นไลท์ฟลายเวท WBA เมื่อ 30 มกราคม พ.ศ. 2553 ที่เม็กซิโก ซึ่งลันดาเอตาเป็นฝ่ายแพ้คะแนน ฟรานซิสโก โรซัส ไป หลังจากนั้น ลันดาเอตาก็ไม่ได้ขึ้นชกมวยอีกเกียรติประวัติเกียรติประวัติ. - แชมป์ WBA Fedelatin รุ่นมินิมัมเวท- ชิง 16 ธันวาคม 2543 ชนะน็อค ไยโร อารันโก ยก 6 ที่ เวเนซุเอลา - เสียแชมป์ 18 พฤษภาคม 2545 แพ้คะแนน โนเอล อารามบูเล็ต - แชมป์ WBA Fedebol รุ่นมินิมัมเวท- ชิง 17 ตุลาคม 2546 ชนะน็อค โฮเซ่ อาร์โรโย ยก 1 ที่ เวเนซุเอลา - สละแชมป์ - แชมป์โลกรุ่นมินิมัมเวท WBA- ชิงแชมป์เฉพาะกาล 31 มกราคม 2547 ชนะคะแน ชนะ ป.เปาอินทร์ ที่ เวเนซุเอลา - ป้องกันแชมป์ครั้งที่ 1, 5 พฤษภาคม 2547 เสมอกับ ชนะ ป.เปาอินทร์ ที่ เวทีราชดำเนิน - ชิงแชมป์จริง 30 ตุลาคม 2547 แพ้คะแนน ยูทากะ นิอิดะ ที่ ญี่ปุ่น - แชมป์ WBA Fedelatin รุ่นฟลายเวท- ชิง 7 มิถุนายน 2551 ชนะคะแนน โรนัลด์ บาร์เรรา ที่ เวเนซุเอลา - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมัมเวท WBA เมื่อ 18 พฤษภาคม 2545 แพ้คะแนน โนเอล อารามบูเล็ต ที่ เวเนซุเอลา - ชิงแชมป์โลกรุ่นไลท์ฟลายเวท WBA เมื่อ 2 สิงหาคม 2549 แพ้คะแนน โกกิ คาเมดะ ที่ ญี่ปุ่น - ชิงแชมป์โลกรุ่นไลท์ฟลายเวท WBA เมื่อ 12 ธันวาคม 2549 แพ้คะแนน โกกิ คาเมดะ ที่ ญี่ปุ่น</doc>
