<doc id="107443" url="https://th.wikipedia.org/wiki?curid=107443" title="อำเภอเชียงคำ">อำเภอเชียงคำ เชียงคำ () เป็นอำเภอหนึ่งในจังหวัดพะเยา ตั้งอยู่ในบริเวณที่ราบลุ่มน้ำลาว น้ำยวน และน้ำแวน ซึ่งเป็นลุ่มน้ำย่อยของลุ่มน้ำอิง ในอดีตเป็นแอ่งอารยธรรมของชุมชนที่มีวิถีชีวิตที่ผูกพันกับสายน้ำประวัติศาสตร์ ประวัติศาสตร์. ความเป็นมาของอำเภอเชียงคำปรากฏในรูปแบบตำนาน 2 ตำนานในสมัยพุทธกาลที่เกี่ยวข้องกับพระพุทธเจ้า ตามตำนานพระธาตุดอยคำ ฉบับวัดหนองร่มเย็น เมืองเชียงคำมีชื่อเดิมว่าเชียงชะราว ตั้งอยู่ในพื้นที่บ้านคุ้มหมู่ 6 ตำบลร่มเย็น อำเภอเชียงคำ พระยาผู้ปกครองเมืองได้สร้างพระธาตุไว้บนดอยนอกเมืองเพื่อล้างบาป ต่อมามีผู้พบแหล่งทองคำขนาดใหญ่ ในลำธารหลังดอย ดอยนั้นได้ชื่อว่า “ดอยคำ” พระธาตุบนดอยก็ชื่อว่า”พระธาตุดอยคำ” เมืองเชียงชะราวก็เปลี่ยนชื่อเป็น “เมืองเชียงคำ” แต่ตำนานพระเจ้านั่งดิน พญาผู้สร้างเมืองชื่อว่า “พญาคำแดง” และเมืองนั้นชื่อ “พุทธรส” ประชาชนชาวเมืองมีความเลื่อมใสในพระพุทธศาสนา ได้สร้างพระพุทธรูปมีนามว่า “พระเจ้านั่งดิน” พระพุทธเจ้าทำนายว่า สืบไปภายหน้าเมืองจะเจริญรุ่งเรือง และอุดมไปด้วยสินทรัพย์และจะได้ชื่อว่า “เมืองเชียงคำ” ในรัชสมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 ประเทศไทยจัดระบบการปกครองแผ่นดินส่วนภูมิภาคเป็นแบบมณฑลเทศาภิบาล จังหวัด อำเภอ ตำบล หมู่บ้าน ครั้งนั้นอำเภอเชียงคำอยู่ในแขวงน้ำลาว (รวมพื้นที่อำเภอเทิง จังหวัดเชียงรายอยู่ด้วย) พื้นที่ในเขตการปกครองของจังหวัดน่าน โดยมีเจ้าสุริยวงศ์ดำรงตำแหน่งข้าหลวงประจำแขวง ที่ว่าการแขวงตั้งอยู่ ณ วัดพระแก้ว บ้านเวียง ม.6 ตำบลเวียง อำเภอเชียงคำ ต่อมาทางราชการ ได้ยุบและปรับปรุงแขวงน้ำลาว โดยจัดเป็นบริเวณน่านเหนือ มีเขตการปกครองครอบคลุมพื้นที่อำเภอเชียงคำ อำเภอปง จังหวัดพะเยา อำเภอเทิง และบางส่วนของอำเภอเชียงของจังหวัดเชียงราย เมื่อปี พ.ศ. 2450 กระทรวงมหาดไทยได้ยกเลิกตำแหน่งข้าหลวง ตำแหน่งเจ้าเมือง ตั้งเป็นจังหวัด อำเภอ ตำบล หมู่บ้านเหมือนกันทั่วประเทศ จัดตั้งจังหวัดเชียงราย แขวงน้ำลาวถูกยุบและแยกเป็นเมืองเทิง และเมืองเชียงคำ เมืองเชียงคำมีฐานะเป็นอำเภอหนึ่งขึ้นกับจังหวัดเชียงราย ตั้งพระยาพิศาลคีรี ดำรงตำแหน่ง นายอำเภอเชียงคำเป็นคนแรก เมื่อวันที่ 28 สิงหาคม 2520ได้มีพระราชบัญญัติจัดตั้งจังหวัดพะเยาขึ้น แบ่งเขตการปกครองจากจังหวัดเชียงราย โดยโอนอำเภอพะเยา อำเภอแม่ใจ อำเภอดอกคำใต้ อำเภอจุน อำเภอปง อำเภอเชียงม่วน และอำเภอเชียงคำ รวม 7 อำเภอ จัดตั้งเป็นจังหวัดพะเยา เมื่อวันที่ 26 มิถุนายน 2539 กระทรวงมหาดไทยได้ออกพระราชกฤษฎีกา แบ่งพื้นที่อำเภอเชียงคำเป็น กิ่งอำเภอภูซาง ประกอบด้วย 5 ตำบล คือ ตำบลสบบง ตำบลภูซาง ตำบลเชียงแรง ตำบลทุ่งกล้วยและตำบลป่าสัก โดยมีผลบังคับใช้ตั้งแต่วันที่ 15 กรกฎาคม 2539 เมื่อวันที่ 24 สิงหาคม พ.ศ. 2550 กระทรวงมหาดไทยได้ออกพระราชกฤษฎีกายกฐานะ กิ่งอำเภอภูซาง ขึ้นเป็น อำเภอภูซาง โดยมีผลบังคับใช้ตั้งแต่วันที่ 8 กันยายน 2550ที่ตั้งและอาณาเขตที่ตั้งและอาณาเขต. - ทิศเหนือ ติดต่อกับอำเภอเทิง (จังหวัดเชียงราย) และอำเภอภูซาง - ทิศตะวันออก ติดต่อกับแขวงไชยบุรี (ประเทศลาว) และอำเภอสองแคว (จังหวัดน่าน) - ทิศใต้ ติดต่อกับอำเภอสองแคว (จังหวัดน่าน) และอำเภอปง - ทิศตะวันตก ติดต่อกับอำเภอจุน และอำเภอเทิง (จังหวัดเชียงราย)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอเชียงคำแบ่งพื้นที่การปกครองออกเป็น 10 ตำบล 135 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอเชียงคำประกอบด้วยองค์กรปกครองส่วนท้องถิ่น 11 แห่ง ได้แก่- เทศบาลตำบลเชียงคำ ครอบคลุมพื้นที่บางส่วนของตำบลหย่วน - เทศบาลตำบลเวียง ครอบคลุมพื้นที่ตำบลเวียงทั้งตำบล - เทศบาลตำบลฝายกวาง ครอบคลุมพื้นที่ตำบลฝายกวางทั้งตำบล - เทศบาลตำบลหย่วน ครอบคลุมพื้นที่ตำบลหย่วน (นอกเขตเทศบาลตำบลเชียงคำ) - องค์การบริหารส่วนตำบลน้ำแวน ครอบคลุมพื้นที่ตำบลน้ำแวนทั้งตำบล - องค์การบริหารส่วนตำบลเจดีย์คำ ครอบคลุมพื้นที่ตำบลเจดีย์คำทั้งตำบล - องค์การบริหารส่วนตำบลร่มเย็น ครอบคลุมพื้นที่ตำบลร่มเย็นทั้งตำบล - องค์การบริหารส่วนตำบลเชียงบาน ครอบคลุมพื้นที่ตำบลเชียงบานทั้งตำบล - องค์การบริหารส่วนตำบลแม่ลาว ครอบคลุมพื้นที่ตำบลแม่ลาวทั้งตำบล - องค์การบริหารส่วนตำบลอ่างทอง ครอบคลุมพื้นที่ตำบลอ่างทองทั้งตำบล - องค์การบริหารส่วนตำบลทุ่งผาสุข ครอบคลุมพื้นที่ตำบลทุ่งผาสุขทั้งตำบลการคมนาคมรถโดยสารประจำทางการคมนาคม. รถโดยสารประจำทาง. - สาย 2160 พะเยา-เชียงคำ (พะเยา-ดอกคำใต้-จุน-เชียงคำ) บริษัท ดอกคำใต้เดินรถ จำกัด - สาย 620 เชียงราย-เชียงคำ (เชียงราย-เทิง-เชียงคำ) บริษัท ก.สหกิจเดินรถ จำกัด - สาย 686 เชียงราย-เชียงคำ (เชียงราย-แม่ลอยไร่-ร่องแมด-เชียงคำ) บริษัท บุญณัฐเดินรถ จำกัด - สาย 611 เชียงราย-น่าน (เชียงราย-เทิง-เชียงคำ-น่าน) บริษัท ก.สหกิจเดินรถ จำกัด - สาย 671 เชียงใหม่-เชียงของ (เชียงใหม่-แม่ขะจาน-วังเหนือ-พะเยา-ดอกคำใต้-จุน-เชียงคำ-เทิง-เชียงของ) บริษัท ไทยพัฒนกิจขนส่ง จำกัด - สาย 962 กรุงเทพ-เชียงของ บริษัทผู้เดินรถได้แก่ บริษัท ขนส่ง จำกัด(บขส 999,99) สมบัติทัวร์ โชครุ่งทวีทัวร์ สยามเฟิร์สทัวร์ บุษราคัมทัวร์ เชิดชัยทัวร์ถนนสายสำคัญถนนสายสำคัญ. - ทางหลวงแผ่นดินหมายเลข 1021 (แยกถนนพหลโยธิน (บ้านแม่ต๋ำ) อำเภอเมืองพะเยา - เทิง) - ทางหลวงแผ่นดินหมายเลข 1093 (แยกทางหลวงแผ่นดินหมายเลข 1021 (บ้านสบบง) อำเภอภูซาง - ดอยผาตั้ง) - ทางหลวงแผ่นดินหมายเลข 1148 (ท่าวังผา-เชียงคำ) - ทางหลวงแผ่นดินหมายเลข 1160 (แยกทางหลวงแผ่นดินหมายเลข 1148 (บ้านแฮะ) อำเภอเชียงคำ - บ้านน้ำมิน) - ทางหลวงแผ่นดินหมายเลข 1179 (แยกทางหลวงแผ่นดินหมายเลข 1148 (บ้านทุ่งหล่มใหม่) อำเภอเชียงคำ - แยกทางหลวงแผ่นดินหมายเลข 1092 (บ้านดอนเงิน) อำเภอปง) - ทางหลวงแผ่นดินหมายเลข 1186 (แยกทางหลวงแผ่นดินหมายเลข 1021 (บ้านแวนวัฒนา) อำเภอเชียงคำ - แยกทางหลวงแผ่นดินหมายเลข 1179 (บ้านทุ่งหล่มใหม่) อำเภอเชียงคำ) - ทางหลวงแผ่นดินหมายเลข 1210 (แยกทางหลวงแผ่นดินหมายเลข 1148 (ห้าแยกธนาคารกสิกรไทย) อำเภอเชียงคำ - แยกทางหลวงแผ่นดินหมายเลข 1093 (บ้านก๊อหลวง) อำเภอภูซาง) - ทางหลวงแผ่นดินหมายเลข 1345 (แยกทางหลวงแผ่นดินหมายเลข 1210 (บ้านสบสา) อำเภอเชียงคำ - บ้านปางถ้ำ)การสาธารณสุขโรงพยาบาลการสาธารณสุข. โรงพยาบาล. - โรงพยาบาลเชียงคำโรงพยาบาลส่งเสริมสุขภาพตำบลสถานที่ท่องเที่ยวสถานที่ท่องเที่ยว. - อุทยานแห่งชาติภูซาง - วัดพระนั่งดิน - วัดพระธาตุดอยคำ - วัดพระธาตุสบแวน - วัดนันตาราม - วัดแสนเมืองมา - อนุสรณ์ผู้เสียสละ พตท.2324 - น้ำตกน้ำมิน - น้ำตกคะแนง - ศูนย์วัฒนธรรมไทลื้อสินค้าหนึ่งตำบลหนึ่งผลิตภัณฑ์สินค้าหนึ่งตำบลหนึ่งผลิตภัณฑ์. 1. ผ้าทอไทลื้อ 2. กาละแมโบราณ 3. เสื้อผ้าสำเร็จรูปจากผักตบชวาและผ้าปักโครเชสถานศึกษาในพื้นที่ระดับประถมศึกษา สถานศึกษาในพื้นที่. ระดับประถมศึกษา. ตำบลหย่วน ตำบลเวียง ตำบลเชียงบาน ตำบลน้ำแวน ตำบลฝายกวาง ตำบลทุ่งผาสุข ตำบลแม่ลาว ตำบลอ่างทอง ตำบลเจดีย์คำ ตำบลร่มเย็นระดับมัธยมศึกษาระดับอาชีวะศึกษาระดับอุดมศึกษาหน่วยงานราชการในพื้นที่หน่วยงานราชการในพื้นที่. - กองพันทหารราบที่ 4 กรมทหารราบที่ 17 - กรมทหารพรานที่ 31 - กองร้อยตำรวจตระเวนชายแดนที่ 326 - แขวงการทางเชียงรายที่ 2 - หมวดการทางเชียงคำ - ศาลจังหวัดเชียงคำ - หน่วยป้องกันรักษาป่าที่ พย.9 (เชียงคำ) - โครงการบ้านเล็กในป่าใหญ่อันเนื่องมาจากพระราชดำริธนาคารและรัฐวิสาหกิจธนาคารและรัฐวิสาหกิจ. - การไฟฟ้าส่วนภูมิภาคอำเภอเชียงคำ - บริษัท ไปรษณีย์ไทย จำกัด สาขาเชียงคำ - บริษัท ทีโอที จำกัด (มหาชน) สาขาเชียงคำ - ธนาคารเพื่อการเกษตรและสหกรณ์การเกษตร สาขาเชียงคำ - ธนาคารเพื่อการเกษตรและสหกรณ์การเกษตร สาขาบ้านทราย - ธนาคารเพื่อการเกษตรและสหกรณ์การเกษตร สาขาน้ำแวน - ธนาคารออมสิน สาขาเชียงคำ - ธนาคารกรุงไทย สาขาเชียงคำ - ธนาคารกรุงไทย สาขาเทสโก้โลตัสเชียงคำ - ธนาคารไทยพานิชย์ สาขาเชียงคำ - ธนาคารกรุงเทพ สาขาเชียงคำ - ธนาคารกรุงเทพ สาขาเทสโก้โลตัสเชียงคำ - ธนาคารกสิกรไทย สาขาเชียงคำ - สถานีเดินรถเชียงคำ (บริษัท ขนส่ง จำกัด (999,99)</doc>
