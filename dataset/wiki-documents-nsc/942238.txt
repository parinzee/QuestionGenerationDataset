<doc id="942238" url="https://th.wikipedia.org/wiki?curid=942238" title="Wake Up ชะนี The Series">Wake Up ชะนี The Series Wake Up ชะนี The Series เป็นละครชุด (ซีรีส์) ประเภทคอมเมดี้ มีเค้าโครงมาจากหนังสือ Wake Up ชะนี! "ตื่นเถอะค่ะ! ชะนีขา" ของหมอตุ๊ด (นายแพทย์อุเทน บุญอรณะ) ผลิตโดยจีเอ็มเอ็มทีวี และภาพดีทวีสุข ออกอากาศทางช่องวัน ทุกวันเสาร์ เวลา 22.15 น. - 23.15 น. ตั้งแต่วันที่ 17 มีนาคม พ.ศ. 2561 ถึงวันที่ 16 มิถุนายน พ.ศ. 2561เรื่องย่อ เรื่องย่อ. เมื่อ 4 ชะนี*เพื่อนสาวกำลังมีปัญหาความรัก เจน (อคัมย์สิริ สุวรรณศุข) ชะนีมีอายุที่อยากแต่งงาน แต่แฟนก็ยังคงยุ่งแต่กับงานที่ต้องเดินทางไปมาในต่างประเทศ ทำให้ไม่ค่อยมีเวลาอยู่ด้วยกัน จนวันหนึ่งได้ไปพบกับหนุ่มน้อยที่พยายามตามจีบตัวเองให้ติด แม้จะรู้ว่าเจนมีแฟนอยู่แล้ว เจนจึงต้องเลือกระหว่าง ผู้ชายรู้ที่อาจรู้ใจแต่มักไม่มีเวลาให้ กับ เด็กชายที่ยังไม่รู้ใจแต่คอยมีเวลาให้เสมอ กล้วย (อภิษฎา เครือคงคา) ชะนีวันไนท์สแตนด์ที่หวังรอคอยรักแท้จากคนที่นอนด้วยในแต่ละวัน ได้แต่เล่ามโนเพ้อฝันให้เพื่อน ๆ ในกลุ่มฟังถึงคู่นอนที่อยู่ด้วยกันเพียงคืนเดียวและจากไป จนไม่เคยรู้เลยว่าความรักที่แท้จริงนั้นมันเป็นอย่างไร เอ๋ย (มณีรัตน์ คำอ้วน) ชะนีที่อายุเข้าเลข 3 ไปแล้วแต่ไม่อยากขึ้นคาน จึงพยายามทำทุกวิธีทางเพื่อให้ได้ผู้ชายมาเป็นคู่ครอง ซึ่งผลลัพธ์ในแต่ละครั้งก็ไม่เป็นไปตามที่คิดไว้ตลอด ต้องกลับมาพร้อมความเศร้าเหงาหงอยให้เพื่อนชะนีคอยปลอบใจแทบจะทุกครั้ง ตาต้า (ทิพนารี วีรวัฒโนดม) ชะนีเด็ก อายุน้อยสุดในกลุ่ม อ่อนต่อโลก ไร้ประสบการณ์ ไม่เคยมีแฟนมาก่อน เพราะถูกตีกรอบตั้งแต่เด็กว่าห้ามมีความรัก แม้สมัยเรียนจะมีผู้ชายมาจีบตัวเองก็วิ่งหนี จนเมื่อเรียนจบย่างเข้าวัยทำงาน หม่าม๊า (แม่) ก็บอกให้รีบหาแฟนมาไว้ช่วยดูแลกิจการที่บ้านในอนาคต และถ้าหาไม่ได้ก็จะจับคลุมถุงชนกับลูกชายของครอบครัวคู่ค้าที่สนิทกัน สารพัดปัญหาของชะนีเหล่านี้จะแก้ได้หรือไม่ เมื่อ ณัฐ (นิติ ชัยชิตาทร) หมอตุ๊ดเพียงคนเดียวในกลุ่มที่ต้องปวดหัวกับคนไข้ในแต่ละวันและยังบอบช้ำกับความรักครั้งเก่าในอดีต ต้องมาคอยช่วยให้คำปรึกษากับเพื่อนชะนีทั้ง 4 ที่กำลังมีปัญหา พร้อมทั้งยอมเปิดใจตัวเองเพื่อรับความรักครั้งใหม่ที่เข้ามาในชีวิต เรื่องราวของกลุ่มเพื่อน 4 ชะนี 1 ตุ๊ดจะเป็นอย่างไรต่อไป ติดตามได้ในซีรีส์เรื่องนี้รายชื่อนักแสดงนักแสดงนำรายชื่อนักแสดง. นักแสดงนำ. - นิติ ชัยชิตาทร รับบท นายแพทย์ณัฐ สิริสุขมหาอนันต์ (หมอณัฐ) - อคัมย์สิริ สุวรรณศุข รับบท เจน - อภิษฎา เครือคงคา รับบท กล้วย - มณีรัตน์ คำอ้วน รับบท เอ๋ย - ทิพนารี วีรวัฒโนดม รับบท ตาต้า - ภพธร สุนทรญาณกิจ รับบท โจ - ฐานัฐพ์ โล่ห์คุณสมบัติ รับบท สายฟ้า - คณพันธ์ ปุ้ยตระกูล รับบท เล้ง/ริว - เบนจามิน วาร์นี รับบท บอย - ศิณะ อุ่นทรพันธุ์ รับบท กอล์ฟ - ทองภูมิ สิริพิพัฒน์ รับบท ต้น - ณัฐวุฒิ เจนมานะ รับบท ตูนนักแสดงสมทบนักแสดงสมทบ. - พีร์ พิกุลเงิน รับบท แยม - วชิรวิชญ์ จารุเรืองพงศ์ รับบท อั๊พ - ฤทัยวรรณ วงศ์สิรสวัสดิ์ รับบท ป้าจารุณี - สุนทร มีศรี รับบท ลุงสมาน (สามีป้าจารุณี) - ปริยา วงษ์ระเบียบ รับบท แม่ของตาต้า - สุวิมล ศิริโพธิ์สพ รับบท อาม่าฮวง - กิตติพงศ์ ทุมวิภาต รับบท เฮียเก๊า - ธนภัทร วรานุภาพ รับบท หมอเจมส์ - สุธา สุนทรสุจริต รับบท พ่อของเล้ง - อภิษฐา ศรีสุพรรณ์ รับบท แม่ของเล้ง - ลัดดาวรรณ วรรณะ รับบท น้ำมนต์ - สวรรยา ทรัพย์ไพศาล - พิชามญชุ์ ดีเสมอ รับบท จอย (เพื่อนร่วมงานเอ๋ย) - ภพธร กิตติวราพล รับบท เชษฐ์ (เพื่อนร่วมงานเอ๋ย) - พรทิพย์ อุ้ยสว่าง รับบท คนไข้หมอณัฐ (ตอนที่ 1) - สุรพล พูนพิริยะ รับบท พ่อของกล้วยนักแสดงรับเชิญWake Up นางอาย Wake Up นางอาย. เป็นช่วงพิเศษไม่เกี่ยวเนื่องกับเนื้อเรื่องหลัก ออกอากาศตั้งแต่ตอนที่ 5 จนถึงตอนที่ 12 กำกับโดย หลุง ล้อจิตรอำนวย- จิรกิตติ์ ถาวรวงศ์ รับบท ภัทร - พลอยชมพู ศุภทรัพย์ รับบท นิวเพลงประกอบเพลงประกอบ. - บทเรียนของความเชื่อใจ - ชลาทิศ ตันติวุฒิ</doc>
