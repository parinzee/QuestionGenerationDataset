<doc id="554772" url="https://th.wikipedia.org/wiki?curid=554772" title="รถไฟฟ้าโมโนเรล สายบางปู-สุวรรณภูมิ">รถไฟฟ้าโมโนเรล สายบางปู-สุวรรณภูมิ รถไฟฟ้าโมโนเรล สายบางปู-สุวรรณภูมิ เป็นโครงการรถไฟฟ้าเพื่อเชื่อมต่อระบบขนส่งมวลชนทางรางระหว่าง รถไฟฟ้าบีทีเอส สายสุขุมวิท และ รถไฟฟ้าเชื่อมท่าอากาศยานสุวรรณภูมิ เข้าด้วยกันในพื้นที่ด้านตะวันออกของจังหวัดสมุทรปราการ แนวคิดโครงการเกิดจาก อบจ. สมุทรปราการ มีนโยบายลงทุนโครงการรถไฟฟ้าขนาดเบา เพื่อร่นระยะการเดินทางของคนในพื้นที่ นักท่องเที่ยว รวมถึงชาวต่างชาติที่ลงจากท่าอากศยานสุวรรณภูมิ สามารถเดินทางโดยรถไฟฟ้าเข้าสู่ใจกลางกรุงเทพมหานครและสมุทรปราการได้อย่างรวดเร็ว ขณะเดียวกันพื้นที่สมุทรปราการเริ่มเกิดวิกฤติจราจรที่ทำให้การเดินทางต้องใช้เวลานานขึ้น และยังช่วยสนับสนุนแผนการพัฒนาสมุทรปราการให้ก้าวไปสู่เมืองท่องเที่ยวเชิงประวัติศาสตร์และธรรมชาติชายฝั่ง โครงการเริ่มต้นจากสถานีบางปู (E28) รถไฟฟ้าบีทีเอส สายสุขุมวิท ของ การรถไฟฟ้าขนส่งมวลชนแห่งประเทศไทย บนถนนสุขุมวิท วิ่งไปตามแนว ถนนตำหรุ-บางพลี ถนนกิ่งแก้ว แล้วไปสิ้นสุดที่ ท่าอากาศยานสุวรรณภูมิ รวมระยะทางประมาณ 23.39 กิโลเมตรพื้นที่ที่เส้นทางผ่านพื้นที่ที่เส้นทางผ่าน. - จังหวัดสมุทรปราการแนวเส้นทางรายชื่อสถานีอย่างเป็นทางการรูปแบบโครงการ</doc>
