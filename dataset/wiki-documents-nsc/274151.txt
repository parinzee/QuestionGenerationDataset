<doc id="274151" url="https://th.wikipedia.org/wiki?curid=274151" title="แฮนเดิลวิทแคร์">แฮนเดิลวิทแคร์ แฮนเดิลวิทแคร์ () คือ สตูดิโออัลบั้มเดี่ยวชุดที่สอง ของ "พัดชา เอนกอายุวัฒน์" ศิลปินไทยหญิง ออกวางจำหน่ายทั่วประเทศ เมื่อวันที่ 18 พฤศจิกายน พ.ศ. 2551 อัลบั้มนี้มีเพลงที่ได้รับความนิยม ได้แก่ เพลง "ไม่เสียใจ...ที่ได้รักเธอ"ข้อมูลอัลบั้ม ข้อมูลอัลบั้ม. อัลบั้ม Handle With Care เป็นผลงานอัลบั้มเดี่ยวชุดที่ 2 ของ พัดชา เอนกอายุวัฒน์ ในรูปแบบของ "มินิอัลบั้ม" มีทั้งหมด 6 เพลง จำหน่ายพร้อมกับวีซีดีคาราโอเกะ ซึ่งทางต้นสังกัด ทรูแฟนเทเชีย ได้ปรับเปลี่ยนนโยบายการผลิตอัลบั้มเต็ม เป็นรูปแบบดังกล่าวตั้งแต่ต้นปี พ.ศ. 2551 โดยอัลบั้มชุดนี้มีความพิเศษอีกหนึ่งอย่างคือ รูปแบบแพ็คเกจของอัลบั้ม ซีดีและวีซีดีจะบรรจุอยู่ในซองสีเงินคล้ายซองขนม ซึ่งเป็นการตอบโจทย์ความหมายของชื่ออัลบั้มนี้นั่นเอง สำหรับความหมายของชื่ออัลบั้ม Handle With Care คือ การดูแลใส่ใจในความรู้สึก ให้ความรัก ความห่วงใย ต่อคนที่คุณรัก เป็นการสื่อถึงมุมมองบางมุมที่หลายคนอาจยังไม่เคยเห็นจากพัดชา จากอัลบั้มและผลงานก่อนๆ มักจะสื่อถึงบุคลิกที่มีความมั่นใจ เข้มแข็ง ในตัวเธอ แต่เมื่อเวลาผ่านไปหลายปี จากประสบการณ์ทำให้พัดชามีมุมมองที่โตขึ้น อัลบั้มนี้จึงได้นำเสนออีกมุมมองหนึ่ง มุมที่มีความอ่อนโยนและเป็นผู้หญิงมากขึ้น โดยเฉพาะการปรับเปลื่ยนภาพลักษณ์ใหม่ ทั้งการแต่งกาย และ ทรงผม ก็สื่อให้เห็นถึงความอ่อนหวาน เข้ากับคอนเซปของอัลบั้มชุดนี้เป็นอย่างดี นอกจากการปรับเปลี่ยนการแต่งกายและทรงผมแล้ว วิธีการร้องในอัลบั้มชุดนี้ได้เปลี่ยนไป พัดชาได้เลือกเสียงในแต่ละเพลงแตกต่างกันไป ตามความหมายและอารมณ์ของเพลง โดยเพลงโปรโมทมีทั้งหมด 4 เพลง ซิงเกิลแรกที่ใช้ในการเปิดตัว คือ เพลง "ไม่เสียใจ...ที่ได้รักเธอ" เพลงนี้ได้รับเกียรติจากคุณ "โก้ มิสเตอร์แซกแมน" หรือ "เศกพล อุ่นสำราญ" มาร่วมกันถ่ายทอดเสียงแซกโซโฟนที่มีความอบอุ่น เนื้อหาของเพลงเกี่ยวกับ การมีความรักให้กันโดยไม่มีการคาดหวังว่าจะได้รับการตอบแทน มีความสุขที่จะทำทุกสิ่งให้กับคนที่รัก ซึ่งมิวสิกวิดีโอเพลงนี้เป็นการเล่าเรื่องราวความรักของคนสองคน นำแสดงโดย "บอย - ปกรณ์ ฉัตรบริรักษ์" และ "ก้อย - รัชวิน วงศ์วิริยะ" ซิงเกิลถัดมาเป็นเพลงจังหวะสนุกๆ เนื้อหาสดใสน่ารัก ได้แก่ เพลง "แค่มีเธอ" ซึ่งเพลงนี้พัดชาได้เล่นเป็นนางเอกมิวสิกวิดีโอด้วยตนเอง ซิงเกิลที่สาม คือ เพลง "ความจริงที่ปวดใจ" เพลงป็อปร็อกเนื้อหาบาดใจ ถ่ายทอดมุมมองอีกมุมหนึ่งของผู้หญิงกับความรู้สึกเจ็บปวดจากคนรัก และซิงเกิลสุดท้าย เป็นเพลงพิเศษ Theme Song ของ บริษัท เมืองไทยประกันชีวิต ชื่อเพลง "ประกาศรัก" เพลงนี้มีแขกรับเชิญพิเศษซึ่งเป็นแบรนด์แอมบาสเดอร์ "เมืองไทยประกันชีวิต" เช่นเดียวกับเธอ ได้แก่ ศุภณัฐ เฉลิมชัยเจริญกิจ ,พิษณุ นิ่มสกุล และ ภคมน บุณยะภูติ มาร่วมถ่ายทอดบทเพลงความหมายดีๆ เพลงนี้ด้วยรางวัลที่ได้รับ รางวัลที่ได้รับ. หลังจากได้รับการเสนอชิงรางวัลจากหลายสถาบันในอัลบั้มก่อน สำหรับอัลบั้มนี้ Handle With Care ได้รับการเสนอชื่อเข้าชิงรางวัลทั้งด้านเพลง และ รางวัลศิลปิน เช่น การได้รับเสนอชื่อเข้าชิงรางวัล จาก Kazz Awards 2009 ในสาขา "ศิลปินหญิงยอดเยี่ยม" และ "มิวสิกวิดีโอยอดเยี่ยม" เพลง ไม่เสียใจ...ที่ได้รักเธอ , รางวัล สาขา "ศิลปินหญิง Hot แห่งปี" จากงาน TV Inside Hot Awards 2009 และ รางวัล "Seventeen Choice Music Female Artist" จากงาน Seventeen Teen Choice Awards 2009 เป็นต้น สำหรับรางวัลที่ "พัดชา เอนกอายุวัฒน์" ได้รับจากอัลบั้มชุดนี้ ได้แก่ "รางวัลศิลปินไทยหญิงยอดนิยม" จาก งานประกาศรางวัลของคนดนตรีทั้งเบื้องหน้าและเบื้องหลัง งาน Channel [V] Thailand Music Video Awards 2009 ไทยประดิษฐ์ จัดโดยช่อง แชนแนลวีไทยแลนด์ เมื่อวันเสาร์ที่ 22 สิงหาคม พ.ศ. 2552 ณ รอยัลพารากอนฮอลล์  รายชื่อเพลงทีมงานเพลงทีมงานเพลง. - Executive Production Director - กิติกร เพ็ญโรจน์ - Producer - Philosophy , เพชรพราว - Lyrics Director - Bearrie - Vocal Director - เพชรพราว , รสิก ดุษฎีพรรณ์ , Jugnaroo - Vocal Guide - แป๋ว , ตาล - All Guitars - Kingfisher , Y moto , หมง , ยศพร ประสาทศิลป์ , เมธี ทวีทรัพย์ - All Bass - Pattrick Lee - All Keyboards - Bearrie , สัจจพล อินทรสมบัติ - All Drums - Philosophy - ตรีเพชร พึ่งละออ - Chorus - Whiteshock , พัดชา เอนกอายุวัฒน์ - Digital Editing - Pattrick Lee , Philosophy , เพชรพราว , แชมป์ , อ๊อด เมืองช้าง - Mixed Down - Bomb - Recording Studio - Casa ville , Ping pie Studio - Mastering - Bomb , Tom Coyne - Featuring - เศกพล อุ่นสำราญ (โก้ Mr.Saxman) เพลง "ไม่เสียใจ...ที่ได้รักเธอ"ชาร์ตเพลงในอัลบั้มเพลง "ไม่เสียใจ...ที่ได้รักเธอ"เพลง "ความจริงที่ปวดใจ"</doc>
