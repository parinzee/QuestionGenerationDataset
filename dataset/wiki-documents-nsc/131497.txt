<doc id="131497" url="https://th.wikipedia.org/wiki?curid=131497" title="สุรชัย สมบัติเจริญ">สุรชัย สมบัติเจริญ สุรชัย สมบัติเจริญ (25 สิงหาคม พ.ศ. 2499 - ) นักร้องเพลงลูกทุ่งและนักแสดงชาวไทย เป็นบุตรชายคนที่สามของสุรพล สมบัติเจริญประวัติ ประวัติ. สุรชัย สมบัติเจริญ มีชื่อเล่นว่า แอ๊ด เกิดที่จังหวัดสุพรรณบุรี เติบโตที่ธนบุรีที่บ้านย่านคลองสาน วงเวียนใหญ่ จบไฮสกูลจากประเทศอังกฤษ และอนุปริญญาด้านดนตรีสากล สถาบันราชภัฏจันทรเกษม ปริญญาตรี คณะวิทยาการจัดการ ภาควิชาบริหารธุรกิจ สาขาการบริหารทรัพยากรมนุษย์ ปริญญาโท คณะรัฐศาสตร์ สาขาวิชารัฐประศาสนศาสตร์ มหาวิทยาลัยกรุงเทพธนบุรี ปริญญาโทใบที่2 คณะบริหารการศึกษา มหาวิทยาลัยนอร์ทกรุงเทพ เริ่มเข้าสู่วงการตั้งแต่ปี พ.ศ. 2522 โดย เจนภพ จบกระบวนวรรณ โดยร้องเพลงลูกทุ่ง แสดงภาพยนตร์ และละครโทรทัศน์ มีผลงานแสดงภาพยนตร์เรื่อง โก๋บ้านนอก กี๋บางกอก (2521), ทายาทลูกทุ่ง (2523), เพลงรักก้องโลก (2526), ขอโทษที ที่รัก (2527) และ บอดี้การ์ดหน้าเหลี่ยม 2 (2550) ส่วนละครโทรทัศน์ ได้แก่ ละครชีวประวัติเรื่อง สุรพล(คนจริง) สมบัติเจริญ (2541) โดยรับบทเป็นคุณพ่อของตัวเอง, หัวใจไกลปืนเที่ยง (2545), หมอลำซัมเมอร์ (2546) และ เคยแสดงใน Guest หม่ำ On Stage Show ณ ธันเดอร์โดม เมืองทองธานี (2552) ฯลฯ สุรชัย มีผลงานเพลงที่เป็นที่นิยม เช่น สาวเอวต่ำลำซิ่ง, ฝนตกรถติด, เทพธิดาเทวี, สาวมอญคนสวย และเพลงที่เป็นรู้จักอย่างกว้างขวาง นอกวงการเพลงลูกทุ่ง คือเพลง "ไอ้หนุ่มผมยาว" ของดนู ฮันตระกูล เมื่อ พ.ศ. 2537 มีเพลงร้องแก้ ชื่อ "จดหมายจากเพียงจันทร์" ขับร้องโดย ฉัตรศรินทร์ อินทรโยธา เมื่อ พ.ศ. 2539 สุรชัย สมบัติเจริญ สมรสกับ นางอัฐพรพิมพ์ สมบัติเจริญ มีบุตร 4 คน คือ สุรบดินทร์ สมบัติเจริญ (ร็อกกี้) นักจัดรายการวิทยุ และ นักแสดง, สิตาภา สมบัติเจริญ (แพตตี้), ชินาภา สมบัติเจริญ (พีช) และ กมลชนก สมบัติเจริญ (ดิ๊ง) และสุรชัยมีน้องชายคนหนึ่งซึ่งเป็นนักร้องลูกทุ่งเช่นกัน คือ สุรชาติ สมบัติเจริญ (อุ้ม) ในการเลือกตั้ง พ.ศ. 2550 สุรชัย สมบัติเจริญ ลงสมัครรับเลือกตั้งในนามพรรคมัชฌิมาธิปไตย ในเขต 9 กรุงเทพมหานคร ซึ่งประกอบด้วยเขตบางกอกใหญ่ เขตธนบุรี เขตคลองสาน และเขตราษฎร์บูรณะ ปัจจุบัน สุรชัยไม่ค่อยมีอัลบั้มเพลงออกมาอีก แต่รับงานแสดงละคร และจัดรายการวิทยุ ผลงานแสดงในระยะหลัง ๆ เช่น ละครโทรทัศน์และภาพยนตร์ โดยมักรับบทเป็นพ่อของพระเอกหรือนางเอกหรือไม่ก็ตัวร้าย นอกจากนี้สุรชัยได้เป็นศิลปินรับเชิญให้กับเพลง Beautiful (สวย) ของ ฟักกลิ้ง ฮีโร่ ในปี พ.ศ. 2556 อีกด้วย และ ปัจจุบันก็มีเพลงใหม่ออกมา "หัวใจผมกว้าง" และ "ผมบางไม่จางรัก" กลางเดือนกุมภาพันธ์ 2559 สุรชัย สมบัติเจริญได้ผ่าตัดเปลี่ยนใบหน้าให้ดูหนุ่มขึ้นด้วยวิธีการที่เรียกว่า เฟซ ออฟ โดยเป็นการผ่าตัดตั้งแต่บริเวณทั้งใบหน้า ตา คิ้ว คาง คอ ไปจนถึงศัลยกรรมกล้ามเนื้อให้ตึง สุรชัย ยังเผยตัดสินใจที่จะทำตั้งแต่อายุ 50 และเมื่อ เมษายน พ.ศ. 2560 ได้ตั้งวงดนตรีขึ้น "รำวงลูกทุ่งขวัญใจ สุรชัย สมบัติเจริญ" โดยมี น้องดิ๊ง กมลชนก สมบัติเจริญ เป็นนักร้องหญิงคู่ สืบทอดทายาทสมบัติเจริญ รุ่นต่อไปผลงานละครโทรทัศน์ผลงาน. ละครโทรทัศน์. - สุรพล คนจริง สมบัติเจริญ (2541) - หัวใจไกลปืนเที่ยง (2545) - หมอลำซัมเมอร์ (2546) - เพลงรักข้ามภพ (2552) (รับเชิญ) - โคกอีเลิ้งหรรษา (2552) - แฟกทอรีที่รัก (2552) - กุหลาบร้ายกลายรัก (2554) - ท่าประชา (2554) - เสน่ห์บางกอก (2554) - ไข่ลูกเขย (2555) - สายฟ้ากับสมหวัง (2555) - ราชินีลูกทุ่ง (2555) - ทนายสื่อรัก (2555-2556) - โทน (2556) - โคกอีเลิ้งเริงร่า (2556) - คุณแม่เฉพาะหน้า คุณย่าเฉพาะกิจ (2556) - แสงดาวกลางใจ (2557) - รถไฟ เรือเมล์ ลิเก กองถ่าย (2557) - เทวดาฟันน้ำนม (2558) - จับกัง (2558) - ดอกไม้ลายพาดกลอน (2558) - คู่หู (2559) - หอเฮ้วขนหัวลุก (2559) - แหวนปราบมาร (2560) - ว่าความตามรัก (2560) - หมอเทวดา (2560) - นายร้อยสอยดาว (2561)ภาพยนตร์ภาพยนตร์. - บอดี้การ์ดหน้าเหลี่ยม 2 รับบท สุรชัยเพลง</doc>
