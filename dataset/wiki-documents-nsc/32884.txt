<doc id="32884" url="https://th.wikipedia.org/wiki?curid=32884" title="รสนา โตสิตระกูล">รสนา โตสิตระกูล นางสาวรสนา โตสิตระกูล (27 กันยายน พ.ศ. 2496 - ) เป็นนักรณรงค์ด้านสุขภาพและสิทธิผู้บริโภค มีบทบาทสำคัญในการเปิดโปงขบวนการทุจริต กรณีการจัดซื้อยาและเวชภัณฑ์ในกระทรวงสาธารณสุข เมื่อ พ.ศ. 2541 ยับยั้งการแปรรูปรัฐวิสาหกิจ การไฟฟ้าฝ่ายผลิตแห่งประเทศไทย เมื่อ พ.ศ. 2548 พ.ศ. 2549 น.ส.รสนาได้รับเลือกตั้งเป็นสมาชิกวุฒิสภา กรุงเทพมหานคร โดยได้รับคะแนนเป็นอันดับ 4 (แต่ไม่ได้ปฏิบัติหน้าที่ เพราะเกิดรัฐประหาร 19 กันยา เสียก่อน) ปัจจุบัน (พ.ศ. 2551) ลงรับสมัครรับเลือกตั้งเป็นสมาชิกวุฒิสภา กรุงเทพมหานคร หมายเลข 5 โดยได้รับคะแนนเป็นอันดับที่ 1 ซึ่งมีคะแนนนำอันดับที่ 2 นายนิติพงษ์ ห่อนาค นักแต่งเพลงชื่อดังอย่างขาดลอย (น.ส.รสนา โตสิตระกูล ได้คะแนนทั้งหมด 743,397 คะแนน) (นายนิติพงษ์ ห่อนาค ได้คะแนนประมาณ 200,000 คะแนน) ได้รับรองจาก กกต. แล้วการศึกษา การศึกษา. น.ส.รสนาจบชั้นมัธยมศึกษาจากโรงเรียนสตรีมหาพฤฒาราม และจบปริญญาตรีจากคณะวารสารศาสตร์และสื่อสารมวลชน มหาวิทยาลัยธรรมศาสตร์ เมื่อ พ.ศ. 2517 ชีวิตส่วนตัวสมรสและมีบุตรแล้ว แต่มิได้จดทะเบียนสมรสจึงยังใช้คำนำหน้านามว่า "นางสาว" อยู่การทำงาน การทำงาน. บทบาทการทำงานที่ผ่านมา ส่วนใหญ่จะเกี่ยวกับเรื่องสิทธิผู้โภคและการมีส่วนร่วมของผู้บริโภค หรือเป็นกรรมการในฐานะตัวแทนผู้บริโภค- เลขาธิการ มูลนิธิสุขภาพไทย - กรรมการอิสระ บริษัท อสมท จำกัด (มหาชน) - กรรมการผู้จัดการ มูลนิธิโกมลคีมทอง - แกนนำเครือข่าย 30 องค์กรพัฒนาเอกชนเพื่อผู้บริโภค - กรรมการเตรียมการจัดตั้งสภาพัฒนาการเมือง และยกร่างแผนแม่บทพัฒนาการเมือง สำนักเลขาธิการนายกรัฐมนตรี - กรรมาธิการวิสามัญศึกษาและติดตามกระบวนการและมาตรการป้องกันและปราบปรามการทุจริตและประพฤติมิชอบ สภานิติบัญญัติ - กรรมการผู้ทรงคุณวุฒิ สภาการหนังสือพิมพ์แห่งชาติ - ประธาน สหพันธ์องค์กรผู้บริโภค (2 สมัย) - สมาชิกวุฒิสภา กรุงเทพมหานคร ปี 2551 (จากการเลือกตั้ง 2 มีนาคม 2551)ผลงานด้านสังคมผลงานด้านสังคม. - เข้าร่วมโครงการพัฒนาชนบทเมื่อเป็นนักศึกษาชั้นปีที่ 1 ที่ธรรมศาสตร์ ซึ่งถือเป็นจุดเริ่มต้นแห่งปณิธานในการอุทิศตนเพื่อชาติ - ตรวจสอบทุจริตยา หนึ่งในแกนนำในการเคลื่อนไหวล่ารายชื่อ 50,000 รายชื่อ เพื่อยื่นตรวจสอบการทุจริตยาของกระทรวงสาธารณสุข จนเป็นเหตุให้รัฐมนตรีว่าการกระทรวงสาธารณสุขในขณะนั้น นายรักเกียรติ สุขธนะ ถูกศาลตัดสินจำคุกเป็นเวลา 15 ปี และถูกยึดทรัพย์เป็นจำนวน 233.8 ล้านบาท (รวมเวลาการเคลื่อนไหวทั้งสิ้นกว่า 6 ปี) - ยับยั้งการแปรรูปการไฟฟ้าฝ่ายผลิตแห่งประเทศไทย (กฟผ.) ยื่นเรื่องต่อศาลปกครองในการยับยั้งการแปรรูปของ กฟผ. อันนำมาสู่คำสั่งเพิกถอนพระราชกฤษฎีกาแปรรูป กฟผ. ทั้ง 2 ฉบับ - เป็นหนึ่งในแกนนำฟ้องร้องคดีของบริษัทปิโตรเลียมแห่งประเทศไทย หรือ ปตท. จนส่งผลให้ตลาดหลักทรัพย์แห่งประเทศไทยได้รับความเสียหายเป็นมูลค่าหลายพันล้านบาท - จากเหตุการณ์ที่พันธมิตรเพื่อประชาธิปไตย (พธม.) ได้ดำเนินการการเรียกร้องต่อรัฐบาลทักษิณ ชินวัตร ให้ลาออกตั้งแต่ปี 2548 รสนาได้ให้การสนับสนุนกลุ่มดังกล่าว ตั้งแต่ปี 2548 ในปี 2551 ได้อยู่ระหว่างการดำรงตำแหน่งสมาชิกวุฒิสภา จึงได้มีวิธีการเรียกร้องสิทธิให้กับประชาชนในนาม กลุ่ม 40 สว.ผลงานเขียนและแปลผลงานเขียนและแปล. - ปฏิวัติยุคสมัยด้วยฟางเส้นเดียว แปลจาก The One Straw Revolution ของ มาซาโนบุ ฟูกูโอกะ - ภูมิปัญญาท้องถิ่นกับการจัดการความรู้ เขียนร่วมกับ เอกวิทย์ ณ ถลาง, นิธิ เอียวศรีวงศ์, วิจารณ์ พานิช และ ม.ร.ว. นงคราญ ชมพูนุช - จุดเปลี่ยนแห่งศตวรรษ โดย ฟริตจ๊อป คราปร้า (แปลร่วม) - คำตอบอยู่ที่หมู่บ้าน โดย มหาตมะ คานธี (บรรณาธิการ) - เดิน : วิถีแห่งสติ โดย ติช นัท ฮันห์ - คือเมฆสีขาวทางก้าวเก่าแก่ 1-3 โดย ติช นัท ฮันห์ (แปลร่วม) - สัมผัสแห่งรักเพื่อสุขภาพลูกน้อย (คู่มือและดีวีดีเกี่ยวกับการนวดสัมผัสทารก) - วีรชนต้านคอร์รัปชั่นเครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
