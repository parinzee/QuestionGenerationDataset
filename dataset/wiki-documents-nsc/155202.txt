<doc id="155202" url="https://th.wikipedia.org/wiki?curid=155202" title="เดอะวอร์ออฟเดอะเวิลด์ส">เดอะวอร์ออฟเดอะเวิลด์ส เดอะวอร์ออฟเดอะเวิลด์ส เป็นนิยายวิทยาศาสตร์ที่เขียนโดย เอช.จี. เวลส์ นักเขียนชาวอังกฤษ ตีพิมพ์ครั้งแรกเมื่อ ค.ศ. 1898 เนื่อเรื่องบรรยายถึงเหตุการณ์ที่มนุษย์ต่างดาวจากดาวอังคาร ส่งยานอวกาศเข้ามาโจมตีกรุงลอนดอน เป็นนวนิยายเรื่องแรกที่กล่าวถึงการรุกรานโลกจากต่างดาว นวนิยายถูกนำมาดัดแปลงเป็นละครวิทยุ ความยาว 60 นาที โดย ออร์สัน เวลส์ ออกอากาศทางเครือข่ายซีบีเอส ของสหรัฐอเมริกา เมื่อคืนวันที่ 30 ตุลาคม ค.ศ. 1938 เนื่องในวันฮาโลวีน ส่งผลให้เกิดความโกลาหลในหลายรัฐทางตะวันออก ผู้ฟังรายการที่ไม่ได้ฟังประกาศจากสถานีตอนต้นของรายการ ว่าเป็นเรื่องแต่ง ต่างเข้าใจว่ามีมนุษย์ต่างดาวโจมตีโลกจริงๆ และออกจากบ้านเพื่อหนีตายด้วยความตื่นตระหนก เนื่องจากในขณะนั้นเกิดความตึงเครียดว่าจะเกิดสงครามโลกครั้งที่สอง มีผู้วิจัยว่า จากจำนวนผู้ฟัง 6 ล้านคน มี 1.7 ล้านคน คิดว่าเป็นเหตุการณ์จริง ในจำนวนนี้ 1.2 ล้าน เกิดความตื่นตระหนก หลังจากนั้น ได้มีผู้นำนวนิยายเรื่องนี้ไปออกอากาศทางวิทยุอีกหลายครั้ง เช่นในปี ค.ศ. 1944 ที่กรุงซานเตียโก ประเทศชิลี ปี ค.ศ. 1949 ที่กรุงกีโต ประเทศเอกวาดอร์ และ ค.ศ. 1950 ทางสถานีวิทยุบีบีซี ภาพยนตร์ถูกนำมาสร้างเป็นภาพยนตร์ ในปี ค.ศ. 1953 ได้รับรางวัลออสการ์ในสาขาเทคนิคพิเศษ และนำมาสร้างใหม่อีกครั้งในปี ค.ศ. 2005 กำกับโดย สตีเวน สปีลเบิร์ก (ใช้ชื่อว่า War of the Worlds ชื่อไทย "อภิมหาสงครามล้างโลก") นำแสดงโดย ทอม ครูซ ดาโกตา แฟนนิง และทิม ร็อบบินส์ =inn= ฉบับภาษาไทย ==- "สงครามระหว่างโลก" แปลโดย ปรีชา ส่งสัมพันธ์, สำนักพิมพ์บรรณกิจ, พ.ศ. 2523, 168 หน้า  - "สงครามล้างพิภพ" แปลโดย วิษุวัต, สำนักพิมพ์ไออิ, พ.ศ. 2548, 304 หน้า, ISBN 974-92962-8-1 - หนังสือชุด หนังสือภาพเพื่อการศึกษา"สงครามล้างโลก" จัดพิมพ์โดย ซีเอ็ดยูเคชั่น ประมาณพ.ศ. 2525 (ข้อมูลจาก ชมรมนิยายวิทยาศาสตร์ไทย)</doc>
