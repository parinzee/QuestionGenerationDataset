<doc id="877350" url="https://th.wikipedia.org/wiki?curid=877350" title="ศิริศักดิ์ อ่อนละมัย">ศิริศักดิ์ อ่อนละมัย นายศิริศักดิ์ อ่อนละมัย (เกิด 15 สิงหาคม พ.ศ. 2493) อดีตสมาชิกสภาผู้แทนราษฎรจังหวัดชุมพร 6 สมัยประวัติ ประวัติ. ศิริศักดิ์ อ่อนละมัย เกิดเมื่อวันที่ 15 สิงหาคม พ.ศ. 2493 เป็นบุตร คนสุดท้อง ของนายศักดิ์สิทธิ์ กับนางกรองแก้ว อ่อนละมัย มีพี่น้อง 10 คน สำเร็จการศึกษาระดับปริญญาตรี ศิลปศาสตรบัณฑิต จาก สถาบันราชภัฏสุราษฎร์ธานี และ ระดับปริญญาโท รัฐศาสตรมหาบัณฑิต สาขาการเมืองการปกครอง จาก มหาวิทยาลัยธรรมศาสตร์ สมรสกับรุ่งรัตน์ อ่อนละมัย อดีตข้าราชการโรงเรียนศรียาภัยมีบุตรชาย คือนายสราวุธ อ่อนละมัยการทำงาน การทำงาน. ศิริศักดิ์เริ่มทำงานครั้งแรกด้วยการทำหน้าที่จองคิวภาพยนตร์เพื่อมาป้อนให้กับโรงภาพยนตร์ และเป็นผู้จัดการโรงภาพยนตร์ตามลำดับ ซึ่งหลังจากทำงานเป็นผู้จัดการโรงภาพยนตร์ได้ 2 ปี จึงตัดสินใจหันมาทำธุรกิจหนังกลางแปลงรับจัดงานสวนสนุกตามวัดต่างๆ จนประสบความสำเร็จในอาชีพ ขณะเดียวกัน ศิริศักดิ์เคยเป็นนักจัดรายการของกรมประชาสัมพันธ์ ที่สถานีวิทยุกองพลที่ 1 รักษาพระองค์ กรุงเทพมหานคร ในช่วงปี พ.ศ. 2515 ถึง พ.ศ. 2516 และได้จัดรายการวิทยุในขณะที่ทำงานเป็นผู้จัดการโรงภาพยนตร์ไปด้วยพร้อมกัน จนเป็นที่รู้จักของคนทั้งจังหวัดชุมพร ในนาม "พรมาลัย"งานการเมือง งานการเมือง. ศิริศักดิ์เข้าสู่วงการการเมืองด้วยการเป็นสมาชิกสภาจังหวัด ในปี พ.ศ. 2533 ก่อนที่จะได้เลือกตั้งเป็นสมาชิกสภาผู้แทนราษฎรครั้งแรกในเดือนมีนาคม พ.ศ. 2535 สังกัดพรรคประชาธิปัตย์ และได้รับติดต่อกันรวม 6 ครั้ง ก่อนที่จะวางมือทางการเมืองสมาชิกสภาผู้แทนราษฎร สมาชิกสภาผู้แทนราษฎร. ศิริศักดิ์ อ่อนละมัย ได้รับการเลือกตั้งเป็นสมาชิกสภาผู้แทนราษฎรทั้งหมด 6 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดชุมพร สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดชุมพร สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 จังหวัดชุมพร สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดชุมพร สังกัดพรรคประชาธิปัตย์ 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดชุมพร สังกัดพรรคประชาธิปัตย์ 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดชุมพร สังกัดพรรคประชาธิปัตย์</doc>
