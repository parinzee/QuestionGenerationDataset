<doc id="154404" url="https://th.wikipedia.org/wiki?curid=154404" title="หม่อมหลวงศรีฟ้า มหาวรรณ">หม่อมหลวงศรีฟ้า มหาวรรณ หม่อมหลวงศรีฟ้า มหาวรรณ (26 มกราคม พ.ศ. 2473 - 16 เมษายน พ.ศ. 2556) นักเขียนนวนิยาย เรื่องสั้น และสารคดีเกี่ยวชีวิตเจ้านายในวัง เจ้าของนามปากกา "ศรีฟ้า ลดาวัลย์" "สีฟ้า" และ "จุลลดา ภักดีภูมินทร์" ได้รับการเชิดชูเกียรติเป็นศิลปินแห่งชาติ สาขาวรรณศิลป์ ประจำปี พ.ศ. 2539ประวัติกำเนิด ประวัติ. กำเนิด. หม่อมหลวงศรีฟ้า มหาวรรณ มีนามเดิมว่า หม่อมหลวงศรีฟ้า ลดาวัลย์ เกิดเมื่อวันที่ 26 มกราคม พ.ศ. 2473 ที่วังมหาสวัสดิ์ เป็นธิดาของหม่อมราชวงศ์สนั่น ลดาวัลย์ (โอรสหม่อมเจ้าเพิ่ม ลดาวัลย์ กับหม่อมห่วง ลดาวัลย์ ณ อยุธยา) กับนางบัวจันทร์ ลดาวัลย์ ณ อยุธยา โดยมารดาเสียชีวิตไปตั้งแต่ท่านอายุได้ 5 ขวบ หม่อมหลวงศรีฟ้ามีน้องสาว คือ หม่อมหลวงศรีทอง ลดาวัลย์ ซึ่งเป็นนักเขียนเช่นกัน ใช้นามปากกาว่า "ข.อักขราพันธ์" เป็นผู้เขียนนวนิยายเรื่อง ภาพอาถรรพณ์ , ดาวพระศุกร์ , ดอกโศก , พลับพลึงสีชมพู , มรสุมสวาท , โรงแรมวิปริต และ สายรักสายสวาทการศึกษา การศึกษา. หม่อมหลวงศรีฟ้า มหาวรรณ จบการศึกษาจากโรงเรียนเซนต์โยเซฟคอนแวนต์ และศึกษาต่อที่คณะพาณิชยศาสตร์และการบัญชี จุฬาลงกรณ์มหาวิทยาลัย แต่เลิกเรียนเมื่ออยู่ชั้นปีที่ 3 แล้วไปเป็นครูสอนหนังสือที่โรงเรียนเซนต์โยเซฟศรีราชา โรงเรียนพณิชยการพระนคร และโรงเรียนพณิชยการบพิตรพิมุข จนถึงปี พ.ศ. 2516 จึงลาออกมาเป็นนักเขียนอาชีพจนถึงแก่กรรมงานเขียน งานเขียน. หม่อมหลวงศรีฟ้า มหาวรรณ เริ่มงานเขียนเรื่องสั้นตั้งแต่สมัยเรียนมัธยมปลายเมื่อ พ.ศ. 2489 ใช้นามปากกา "ภัฏฏินวดี" ตีพิมพ์ในนิตยสารเดลิเมล์ และไทยใหม่ ต่อมาได้ใช้นามปากกา "จุลลดา ภักดีภูมินทร์" เขียนนวนิยายเรื่อง "ปราสาทมืด" ตีพิมพ์ในนิตยสารศรีสัปดาห์ เมื่อ พ.ศ. 2498 ได้รับความนิยมมาก ตีพิมพ์ใหม่หลายสิบครั้ง และมีผู้นำไปสร้างภาพยนตร์ไทยและละครโทรทัศน์หลายครั้ง ต่อมาได้ใช้นามปากกา "ศรีฟ้า ลดาวัลย์" เขียนเรื่องสั้น และนวนิยาย ส่วนนามปากกา "จุลลดา ภักดีภูมินทร์" ใช้เขียนนวนิยายชีวิตครอบครัว ในระยะหลังได้ใช้นามปากกานี้ เขียนสารคดีเกี่ยวกับชีวิตของเชื้อพระวงศ์ในวัง ตีพิมพ์ในนิตยสารสกุลไทย หม่อมหลวงศรีฟ้า มหาวรรณ เขียนนวนิยายสะท้อนสังคม โดยใช้นามปากกาว่า "สีฟ้า" ตั้งแต่ พ.ศ. 2499 ตั้งให้โดยมานิต ศรีสาคร (สีน้ำ) เป็นนามปากกาที่สร้างชื่อเสียง ผลงานได้รับรางวัล และถูกนำไปสร้างภาพยนตร์เป็นจำนวนมาก เช่นเรื่อง "วงเวียนชีวิต" "ข้าวนอกนา" "ทำไม" "แผ่นดินนี้ยังรื่นรมย์" "ใต้ฟ้าสีคราม" "เศรษฐีนี" "ตะวันไม่เคยเลยลับ" โดยเฉพาะเรื่องข้าวนอกนา และ ใต้ฟ้าสีคราม ได้รับการแปลเป็นภาษาญี่ปุ่นโดยมูลนิธิโตโยต้า และถูกนำไปสร้างเป็นภาพยนตร์สมรส สมรส. หม่อมหลวงศรีฟ้า มหาวรรณ สมรสกับนายบุญทัศน์ มหาวรรณ นักธุรกิจ เมื่อวันที่ 23 พฤศจิกายน พ.ศ. 2504ถึงแก่กรรม ถึงแก่กรรม. หม่อมหลวงศรีฟ้า มหาวรรณ ถึงแก่กรรมเมื่อเวลา 17.45 น. ของวันที่ 16 เมษายน พ.ศ. 2556 ด้วยอาการเส้นเลือดในสมองตีบ ที่โรงพยาบาลพระมงกุฎเกล้า สิริอายุได้ 83 ปี 2 เดือน 21 วัน โดยทายาทและลูกศิษย์ได้กำหนดจัดสวดพระอภิธรรมที่ศาลาภาณุรังษี วัดเทพศิรินทราวาสราชวรวิหาร ถนนกรุงเกษม แขวงวัดเทพศิรินทร์ เขตป้อมปราบศัตรูพ่าย ตั้งแต่วันที่ 18-24 เมษายน โดยมีพิธีพระราชทานน้ำหลวงอาบศพ และเก็บศพไว้บำเพ็ญกุศลเป็นเวลา 100 วัน และขอพระราชทานเพลิงศพผลงานผลงาน. - ขมิ้นกับปูน - ปราสาทมืด - ริษยา - บ่วง (2534) - ข้าวนอกนา (2516) - ทำไม (2518) - แผ่นดินนี้ยังรื่นรมย์ (2519) - ใต้ฟ้าสีคราม (2520) - เศรษฐีนี (2525) - ตะวันไม่เคยเลยลับ (2526) - ตะวันในดวงใจ (2522) - คอนโดมิเนียม - กนกลายโบตั๋น (2534) - แก่นกระพี้ (2532) - เครื่องแบบสีขาว - ใครกำหนด - ตุ๊กตามนุษย์ (2533) - ผู้มีชัย (2512) - พรหมไม่ได้ลิขิต (2522) - ไม้อ่อน (2528) - รักเร่ เร่ร้างรัก - วงเวียนชีวิต (2515) - สมการวัย (2531) - สาวแก่ - หัวใจนั้นอ่อนนุ่ม - นายอำเภอที่รัก (2516) - โสนบานเช้า คัดเค้าบานเย็น - ความเอย...ความรัก (2539) - อรุณสวัสดิ์ - เรือนแรม (2536) - ชลาลัย - หลง - ชัยชนะ - โอ้...โลกีย์สุข - บ้านโลกย์ (2511) - เหตุเกิดในครอบครัว (2522) - บ้านเกิด (2518) - ผู้เป็นที่รัก...นิรันดร์ (2524)- สามอนงค์ (2508) - หลานสาวคุณหญิง - ประทีปอธิษฐาน - ช่องที่ไม่ว่าง (2522) - คุณหมอ...ช่วยด้วย (2519) - บุญบรรพ์ (2549) - ตำหนิในดวงจันทร์ (2507) - กุหลาบไร้หนาม (2523) - เกาะแก้วกรุงอินทร์ (2553) - ครอบ (บ้าน) ครัว (เดียว) (2545) - มหาสมุทรสุดลึกล้นฯ - อันความดี - วันนี้ที่โลกแคบ (2545) - คนกลางเมือง (2530) - กิ่งไผ่ (2510) - อีสา (2512) - รวีช่วงโชติ (2537) - โอ้มาดา (2514) - แม่ม่าย (2509) - หลอน - เพื่อนรัก - ลางรัก - เวียงวัง - วันหนึ่ง - ทางโค้ง - เปลือก (2524) - เท้งเต้ง (2535) - สวรรค์ยังมีที่ (2530) - ฤๅสักแต่ว่าเป็นนารี - เมืองแก้ว (2514) - ความรักสีเพลิง (2517) - เก้าอี้ทอง (2532) - พิกุลแกมเกดแก้ว (2531) (เข้ารอบสุดท้ายรางวัลซีไรต์ พ.ศ 2534) - เกิดแล้วเป็นคน (2520) - คนบาป (2517) - หุ้นชีวิต - มุกดามะดัน (2531) - อรุณรุ่ง...ทุกพรุ่งนี้ - เจ้าหล่อน (ครูซ่อนกลิ่น)</doc>
