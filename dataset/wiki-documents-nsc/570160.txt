<doc id="570160" url="https://th.wikipedia.org/wiki?curid=570160" title="วงศ์กุหลาบป่า">วงศ์กุหลาบป่า วงศ์กุหลาบป่า () เป็นวงศ์ของไม้พุ่มหรือไม้ต้น ใช้ชื่อวงศ์ว่า Ericaceae ลักษณะเด่นประจำวงศ์ คือ ไม่มีหูใบ ใบเป็นแบบใบเดี่ยว ติดแบบเรียงเวียนสลับ มีต่อมด้านล่าง มีเส้นใบออกจาก 2 ข้างของเส้นกลางใบแบบขนนก บางครั้งมีเส้นใบออกจากโคนใบ 3 เส้น หรือมากกว่านั้น ดอกมีลักษณะสมมาตรตามรัศมี ดอกเป็นดอกแบบสมบูรณ์เพศ กลีบดอกเป็นรูปท่อหรือรูปโถ เกสรเพศผู้มี 10 อัน อับเรณูแตกโดยมีรูเปิดที่ปลาย ก้านเกสรเพศเมียมี 1 อัน รังไข่มี 5 ช่อง เมล็ดมีจำนวนมาก บางชนิดเป็นพืชกินซาก ใบมีเกล็ดรังแค หรือมีต่อมที่ขอบใบตอนโคน ดอกแบบดอกสมบูรณ์เพศ กลีบดอกเป็นรูปท่อหรือรูปโถ เกสรเพศผู้มี 10 อัน เป็นพืชที่พบกระจายพันธุ์ไปทั่วโลก มีมากกว่า 4,000 ชนิด ประมาณ 126 สกุล ไม้ที่อยู่ในวงศ์นี้ เช่น แครนเบอร์รี, บลูเบอร์รี, ฮักเกิลเบอร์รี, กุหลาบป่า, กุหลาบพันปี เป็นต้น สำหรับในประเทศไทย พบทั้งหมด 7 สกุล เช่น- Agapetes เช่น ประทัดดอย - Craibiodendron เช่น ดาวราย - Rhododendron คือ กุหลาบพันปี พบตามยอดเขาสูงจากระดับน้ำทะเลนับพัน ๆ เมตร ทั้งภาคเหนือ, ภาคตะวันออกเฉียงเหนือ และภาคใต้ ขยายพันธุ์ด้วยการโดยช่อละอองเกสรโดยแมลงและนกที่มากินน้ำหวาน - Gaultheria พบในป่าดิบเขาทางภาคเหนือ ให้น้ำมันเป็นสมุนไพร - Vaccinium พบได้ทั่วไป ส่วนมากพบในป่าดิบเขา ทั้งป่าเดิมและป่ารุ่น สามารถรับประทานผลและใบได้ เช่น บลูเบอร์รี - Lyonia พบในป่าดิบเขาทั้งภาคเหนือ และภาคตะวันออกเฉียงเหนือ</doc>
