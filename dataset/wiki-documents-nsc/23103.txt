<doc id="23103" url="https://th.wikipedia.org/wiki?curid=23103" title="เขตสาทร">เขตสาทร เขตสาทร เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพใต้ ถือเป็นเขตศูนย์กลางธุรกิจ การค้า การบริการ และการทูตที่ตั้งและอาณาเขต ที่ตั้งและอาณาเขต. ตั้งอยู่บริเวณทางฝั่งตะวันออกของแม่น้ำเจ้าพระยาหรือฝั่งพระนคร มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกาดังนี้- ทิศเหนือ ติดต่อกับเขตบางรักและเขตปทุมวัน มีคลองสาทรและถนนพระรามที่ 4 ฝั่งใต้เป็นเส้นแบ่งเขต - ทิศตะวันออก ติดต่อกับเขตคลองเตยและเขตยานนาวา มีแนวทางรถไฟสายช่องนนทรี ซอยเชื้อเพลิง 4 (ศรีรุ้ง) และถนนเย็นอากาศเป็นเส้นแบ่งเขต - ทิศใต้ ติดต่อกับเขตยานนาวาและเขตบางคอแหลม มีถนนนางลิ้นจี่ ถนนจันทน์เก่า คลองช่องนนทรี ถนนจันทน์ ถนนสาธุประดิษฐ์ ซอยสาธุประดิษฐ์ 12 (ทวีสิทธิ์) ซอยจันทน์ 43 แยก 33 ซอยจันทน์ 43 (วัดไผ่เงิน) ซอยจันทน์ 43 แยก 14 (อยู่ดี) ซอยเจริญราษฎร์ 5 (อยู่ดี) ซอยเจริญราษฎร์ 8 (อยู่ดี) คูน้ำข้างซอยจันทน์ 34/2 (มิตรสามัคคี) และซอยจันทน์ 49 และคลองกรวยเป็นเส้นแบ่งเขต - ทิศตะวันตก ติดต่อกับเขตคลองสาน มีแนวกึ่งกลางแม่น้ำเจ้าพระยาเป็นเส้นแบ่งเขตประวัติศาสตร์ ประวัติศาสตร์. พื้นที่เขตสาทรเดิมขึ้นอยู่กับอำเภอบ้านทะวาย จังหวัดพระประแดง ต่อมาอำเภอบ้านทะวายย้ายมาขึ้นกับจังหวัดพระนคร และเปลี่ยนชื่อเป็นอำเภอยานนาวาและเขตยานนาวา กรุงเทพมหานครในสมัยต่อมา ภายหลังพื้นที่เขตยานนาวามีความเจริญและมีประชากรหนาแน่นขึ้น พื้นที่บางแห่งอยู่ไกลจากสำนักงานเขต กรุงเทพมหานครจึงได้รวมแขวงยานนาวา แขวงทุ่งวัดดอน และแขวงทุ่งมหาเมฆให้อยู่ในการดูแลของสำนักงานเขตยานนาวา สาขา 1 (แขวงยานนาวา) และท้องที่ดังกล่าวได้ยกฐานะเป็น เขตสาธร ในวันที่ 9 พฤศจิกายน พ.ศ. 2532 ตามประกาศกระทรวงมหาดไทยเปลี่ยนแปลงพื้นที่เขตยานนาวา ตั้งเขตสาธรและเขตบางคอแหลม โดยนำชื่อคลองและถนนสาธรมาตั้งเป็นชื่อของเขตโดยอนุโลม ต่อมาในวันที่ 23 เมษายน พ.ศ. 2542 ได้มีประกาศกระทรวงมหาดไทย เปลี่ยนแปลงชื่อ "เขตสาธร" เป็น เขตสาทร เนื่องจากคำว่าสาธรไม่มีความหมายในพจนานุกรม ส่วนคำว่าสาทรมีความหมายว่า เอื้อเฟื้อ เอาใจใส่ และเพื่อเป็นการให้เกียรติแก่ "หลวงสาทรราชายุตก์ (ยม)" ขุนนางและคหบดีในสมัยรัชกาลที่ 5 ซึ่งเป็นผู้ขุดคลองอันเป็นที่มาของชื่อเขต ดังนั้นชื่อเขตสาธร คลองสาธร ถนนสาธรเหนือ ถนนสาธรใต้ และซอยย่อยของถนนสาธร จึงต้องเขียนเป็น "สาทร" ทั้งหมดการแบ่งเขตการปกครอง การแบ่งเขตการปกครอง. เขตสาทรแบ่งเขตการปกครองย่อยออกเป็น 3 แขวง (khwaeng) ได้แก่ประชากรการคมนาคม การคมนาคม. ในพื้นที่เขตสาทรมีทางสายหลัก ได้แก่- ถนนนราธิวาสราชนครินทร์ - ถนนพระรามที่ 4 - ถนนสาทรใต้ - ถนนเจริญกรุง - ถนนเจริญราษฎร์ - ถนนจันทน์ - ถนนนางลิ้นจี่ - ทางพิเศษศรีรัช - ทางพิเศษเฉลิมมหานคร ส่วนทางสายรอง ได้แก่- ถนนสวนพลู (สาทร 3) - ถนนเย็นจิต - ซอยเจริญกรุง 57 (ดอนกุศล) - ซอยสาทร 1 (อรรถการประสิทธิ์) - ซอยสาทร 11 / ซอยจันทน์ 18/7 (เซนต์หลุยส์ 3) - ซอยงามดูพลี - ซอยสุวรรณสวัสดิ์ และยังมีสะพานข้ามแม่น้ำเจ้าพระยา 1 แห่ง คือ สะพานสมเด็จพระเจ้าตากสินสถานที่สำคัญสถานที่สำคัญ. - บ้าน ม.ร.ว. คึกฤทธิ์ ปราโมช - บ้านหนังสือวัดดอน - วัดยานนาวา - วัดปรก - วัดวิษณุ - โบสถ์เซนต์หลุยส์ - โรงเรียนสตรีศรีสุริโยทัย - โรงเรียนวัดสุทธิวราราม - โรงเรียนพระแม่มารีสาทร - วัดบรมสถลศรีสุทธิโสภณรังสรรค์ (วัดดอน) - วัดลุ่มเจริญศรัทธา - วัดสุทธิวราราม- พิพิธภัณฑ์กรุงเทพประกันภัย - พิพิธภัณฑ์จักรเย็บผ้า - ย่านบ้านเก่าริมถนนสาทร - สะพานปลากรุงเทพ - สุสานแต้จิ๋ว - อาคารหอการค้าไทย-จีน - เดอะซิตี้วีว่า</doc>
