<doc id="239363" url="https://th.wikipedia.org/wiki?curid=239363" title="รัดเกล้า อามระดิษ">รัดเกล้า อามระดิษ รัดเกล้า อามระดิษ (เกิด 16 ตุลาคม พ.ศ. 2512) เป็นนักร้องและนักแสดงชาวไทย ด้านการร้องเพลง รัดเกล้าเป็นศิลปินหญิงสุดยอดคุณภาพระดับแนวหน้าของประเทศไทย และเป็น 1 ใน 3 นักร้องสมัครเล่นยอดเยี่ยมแห่งเอเซีย (อีกสองท่านคือ นันทิดา แก้วบัวสาย และมณีนุช เสมรสุต) มีผลงานเพลงเป็นที่รู้จัก เช่น "ลมหายใจ", "โปรดเถอะ" และ"บีบมือ" ด้านการแสดงรัดเกล้าได้รับรางวัลนาฏราชสาขานักแสดงนำหญิงยอดเยี่ยม จากละครสุดแค้นแสนรักใน พ.ศ. 2558 และได้รับรางวัลนักแสดงประกอบหญิงยอดเยี่ยม รางวัลภาพยนตร์ไทยชมรมวิจารณ์บันเทิง จากภาพยนตร์เรื่อง ‘อุโมงค์ผาเมือง’ ในปี พ.ศ. 2554 นอกจากนั้นรัดเกล้ายังทำหน้าที่เป็นโค้ชในรายการเดอะวอยซ์คิดส์ ซีซั่น 4 และ 5 อีกด้วย และเป็นเจ้าของเสียงประกาศบนรถไฟฟ้า BTS รุ่นปัจจุบันประวัติ ประวัติ. รัดเกล้า อามระดิษ มีความสนใจในด้านดนตรีตั้งแต่วัยเด็ก ได้เริ่มเรียนเปียโนที่โรงเรียนดนตรีสยามกลการ นอกจากนี้ยังเรียนการเต้นบัลเล่ต์ กับท่านผู้หญิงวราพร ปราโมช ศึกษาในระดับประถมศึกษาและมัธยมศึกษาที่โรงเรียนสาธิตจุฬาลงกรณ์มหาวิทยาลัย ต่อมารัดเกล้าได้ศึกษาในคณะอักษรศาสตร์ จุฬาลงกรณ์มหาวิทยาลัยสาขาวิชาวรรณคดีอังกฤษ วิชาโทศิลปการละคร ในขณะที่ศึกษาอยู่ที่จุฬาลงกรณ์มหาวิทยาลัย รัดเกล้า สมัครเข้ารับการคัดเลือกเป็นนักร้องนำ ของชมรมดนตรีสากล สโมสรนิสิตจุฬาลงกรณ์มหาวิทยาลัย (C.U.Band) โดยได้รับตำแหน่งนักร้องนำประเภทเพลงสากล และอยู่ในวงตลอดเวลา 4 ปีจนจบการศึกษาระดับปริญญาตรีด้วยคะแนนเกียรตินิยมอันดับหนึ่ง ภายหลังจบการศึกษา รัดเกล้าได้เข้าทำงานในบริษัทคอมพิวเตอร์แห่งหนึ่ง แต่ในด้านงานการแสดงเธอได้แสดงละครให้กับภาควิชาศิลปการละคร และร้องคอรัสให้กับศิลปินค่ายต่าง ๆ มากมาย และเข้าสู่วงการบันเทิงด้วยการเป็นนักร้องคอรัสให้กับ พงษ์พัฒน์ วชิรบรรจง ในอัลบัม พงษ์พัฒน์ ภาคพิสดาร (พ.ศ. 2534) ต่อมา ถูกรับเลือกให้เป็นหนึ่งนักร้องของอัลบัม Z-Zomkiat ของ สมเกียรติ อริยชัยพาณิชย์ ในปี พ.ศ. 2535 ซึ่งในอัลบัมดังกล่าว รัดเกล้าได้ร้องเพลง ‘ใจต่างใจ’ ก่อนที่จะเริ่มเป็นที่รู้จักในหมู่คนฟังเพลง ในซิงเกิล ‘ลมหายใจ’ ของ บอย โกสิยพงษ์ จากอัลบัม Rhythm & Boyd ในปี พ.ศ. 2538 ด้านการแสดง รัดเกล้ารับงานแสดงเป็นครั้งแรกในภาพยนตร์เรื่อง ‘รักแท้บทที่ 1’ ในปี พ.ศ. 2538 และมีงานแสดงทั้งภาพยนตร์ ละครโทรทัศน์ และ ละครเวทีมาตั้งแต่นั้น ภายหลังเมื่องานเพลงมากขึ้น รัดเกล้า จึงลาออกจากบริษัทคอมพิวเตอร์ หันมาทำงานเพลงเพียงอย่างเดียว ซึ่งคือการร้องคอรัสในห้องบันทึกเสียงและบนเวทีคอนเสิร์ต ร้องเพลงโฆษณา อ่านบทโฆษณา สารคดี และแสดงละครเวทีทั้งละครเพลง ละครแนวดราม่า และละครตลก รัดเกล้ามีโอกาสเข้ารับการทดสอบเพื่อคัดเลือกนักร้องนำในอัลบั้ม สมเกียรติ ซีมิกซ์ และได้รับการคัดเลือกทำให้เธอได้ร่วมงานกับ สมเกียรติ อริยะชัยพาณิชย์ กมล สุโกศล แคลปป์ และ บอย โกสิยพงษ์ และได้เซ็นสัญญาเป็นนักร้องในสังกัดเบเกอรี่ มิวสิก มีผลงานเพลงมากมาย และได้ออกผลงานอัลบั้มของเธอเองมาแล้ว 3 ชุด คือ “Request” (พ.ศ. 2541), “Released” (พ.ศ. 2542) และ “Relax” (พ.ศ. 2543) นอกจากงานเพลงกับทางเบเกอรี่ มิวสิกแล้ว รัดเกล้ายังเป็นนักร้องรับเชิญของวงบางกอกซิมโฟนีออร์เคสตราและวงเฉลิมราชย์ รวมทั้งมีโอกาสร้องเพลงในงานสำคัญของกระทรวงต่างประเทศ สถานทูต การท่องเที่ยวแห่งประเทศไทย งานสโมสรไลออนภาคพื้นเอเชีย งานโรตารี่ภาคพื้นเอเชียแปซิฟิค งานประชุมแพทย์เฉพาะทางของโลก และคอนเสิร์ตการกุศลต่างๆ อีกจำนวนมาก รัดเกล้ายังทำหน้าที่เป็นโค้ชในรายการเดอะวอยซ์ คิดส์ ไทยแลนด์ ซีซั่น 4 และ 5 และเป็นเจ้าของเสียงประกาศบนรถไฟฟ้า BTS รุ่นปัจจุบัน รัดเกล้า อามระดิษ มีพี่สาวคือ ดร.ใกล้รุ่ง อามระดิษ เป็นอาจารย์ประจำคณะอักษรศาสตร์ จุฬาลงกรณ์มหาวิทยาลัย ซึ่งรัดเกล้าเคยศึกษานั่นเองผลงานเพลงผลงานเพลง. - โปรดเถอะ ซิงเกิ้ล จากละคร "เก็บใจไว้เพื่อรัก" (รัดเกล้า อามระดิษ, โยคี เพลย์บอย) 1997 (พ.ศ. 2540) - ร้องคอรัสเพลง "ดาว" ของ คริสติน มารี นีเวล (พ.ศ. 2540) - Request (พ.ศ. 2541) - Released (พ.ศ. 2542) - Relax (พ.ศ. 2543) - เพลง "แม่น้ำ" เพลงประกอบละคร แม่น้ำ (พ.ศ 2543) - Rudklao Amratisha - Ultimate Collection 2006 (พ.ศ. 2549) - Love Moment With RUDKLAO AMRATISHA (พ.ศ. 2554) - เพลง "ภาพนั้น" เพลงประกอบละคร ภาพอาถรรพณ์ (พ.ศ. 2556) - เพลง "เหตุเกิดจากความรัก" Ost. Club Friday The Series 7 เหตุเกิดจากความรัก - เพลง "ฉันจะตามเธอไป" เพลงประกอบละคร เจ้าบ้าน เจ้าเรือน (พ.ศ. 2559)ผลงานการแสดงละครโทรทัศน์ละครเวทีผลงานการแสดง. ละครเวที. - ละครเพลง ซินเดอเรลล่า - นางพญางูขาว - คู่กรรม เดอะมิวสิคัล พ.ศ. 2546 - แม่นาค เดอะมิวสิคัล (ดรีมบอกซ์) (พ.ศ. 2552) - ข้างหลังภาพ เดอะมิวสิคัล (พ.ศ. 2551) - ลมหายใจ เดอะมิวสิคัล (พ.ศ. 2552-2553) - กินรีสีรุ้ง (พ.ศ. 2553) - สี่แผ่นดิน เดอะมิวสิคัล (พ.ศ. 2554-2555) - พุทธะราชะ เดอะมิวสิคัล (พ.ศ. 2555-2556) - Women of Asia (พ.ศ. 2556) - เลือดขัตติยา เดอะมิวสิคัล (พ.ศ. 2556-2557) - "มหาชาติ มหาบุรุษ ละครเพลงแห่งการดับทุกอันยิ่งใหญ่" - สี่แผ่นดิน เดอะมิวสิคัล (พ.ศ. 2557) - แผ่นดินของเรา เดอะมิวสิคัล (พ.ศ. 2558) - วันสละโสดกับโจทก์เก่า ๆ เดอะมิวสิคัล (พ.ศ. 2558) - ละครเพลง ดุจดวงใจไทยทั้งผอง เดอะมิวสิคัล (13 ตุลาคม พ.ศ. 2560)ภาพยนตร์ภาพยนตร์. - รักแท้บทที่ 1 (พ.ศ. 2538) - ชั่วฟ้าดินสลาย (พ.ศ. 2553) (รับเชิญ) - อุโมงค์ผาเมือง (พ.ศ. 2554) - จันดารา ปฐมบท (2555) - จันดารา ปัจฉิมบท (2556) - แผลเก่า (2557) - แม่เบี้ย (2558) รับบท แม่เลี้ยงชนะชล คู่กับ เกรียงไกร อุณหะนันท์ (รับเชิญ) - อาม่า (2559) รับบท อาม่าคอนเสิร์ตคอนเสิร์ต. - คอนเสิร์ต เคนนี่ การ์เร็ตต์ แอท ไพร์ม เนเจอร์ฯ - คอนเสิร์ต เลิฟอินสไปร์เลิฟ โดยแสนศิริ - คอนเสิร์ต ชมแจ๊ส ชิมไวน์ - Ford&Friends Concert - Be a Woman Concert (28 พ.ย. 2552) ร่วมกับ วิยะดา โกมารกุล ณ นคร นันทิดา แก้วบัวสาย มัม ลาโคนิค และสุธาสินี พุทธินันทน์ - ทีวี ทันเดอร์ กรีน เอนเตอร์เทนเมนท์ แอนด์ ซัมซุง พรีเซนท์ วันซ์ อิน อะ ไลฟ์ไทม์ คอนเสิร์ต - คอนเสิร์ต What Women Worth เพราะโลกนี้ผู้หญิงมีค่า (19 ก.ค. 2552) ร่วมกับ ศรัณย่า ส่งเสริมสวัสดิ์ มาลีวัลย์ เจมีน่า สุกัญญา มิเกล หฤทัย ม่วงบุญศรี และสินจัย เปล่งพานิช - TRUE Interactive concert - Boy Story Concert ฉลองครบรอบ 20 ปี บอย ถกลเกียรติ - The Dreamgirls Concert คอนเสิร์ตสุดยอดศิลปินหญิงคุณภาพ (19 ก.พ. 2554) ร่วมกับ มณีนุช เสมรสุต และนันทิดา แก้วบัวสาย - คอนเสิร์ต Bie Love ไม่กลัว กลัวไม่ Love - Three Men and the Dreamgirls Concert (26-27 ม.ค. 2556) ร่วมกับมณีนุช เสมรสุต นันทิดา แก้วบัวสาย เบน ชลาทิศ ออฟ ปองศักดิ์ และบอย พีซเมคเกอร์ - คอนเสิร์ตเล็กจนเวอร์ 4D (7 พ.ค. 2556) - คอนเสิร์ต P.O.P Party of the Bakerian (แขกรับเชิญ) (29-30 มิ.ย. 2556) - กาชาดคอนเสิร์ต ครั้งที่ 40 (18-19 ก.ค. 2556) - คอนเสิร์ต Born to be Ben ฉันเกิดมาเพื่อสิ่งนี้ (แขกรับเชิญ) (5 ต.ค. 2556) - คอนเสิร์ต BoydKo Family Christmas Together (28 ธ.ค. 2556) - แขกรับเชิญคอนเสิร์ตนิว-จิ๋ว We Belong Together (14-16 พ.ย. 2557) - 10ปีเมืองไทยรัชดาลัยผลงานอื่นๆผลงานอื่นๆ. - แสดงละครเวทีพุทธะ ราชะ เดอะมิวสิคัล รับบท พระนางปชาบดี งานสวดมนต์ข้ามปี ครั้งที่ ๓ /๒๕๕๕ - ๒๕๕๖ ณ มณฑลพิธีท้องสนามหลวง กรุงเทพมหานคร- เสียงประกาศในระบบรถไฟฟ้าบีทีเอส และบีอาร์ที - เสียงโหยหวน ของดนตรีประกอบรายการ ชมรมขนหัวลุก - ร้องเพลงประกอบในการ์ตูนเพลงประกอบภาพยนตร์เรื่อง นาค เพลงลูกแม่ - ให้เสียงพากย์และร้องเพลงประกอบในการ์ตูนวอลต์ดิสนีย์เรื่อง Hercules พากย์เป็น เมลพอมินี เทพีมิวส์ - ให้เสียงพากย์และร้องเพลงประกอบในการ์ตูนวอลต์ดิสนีย์เรื่อง โฉมงามกับเจ้าชายอสูร ตอน มหัศจรรย์วันอลเวง พากย์เป็น แองจลีค - ร่วมร้องเพลงบทเพลงให้กำลังใจผู้ประสบภัยจากอุทกภัยน้ำท่วม ๒๕๕๔ (ถ้าเรารักกันมากพอ)ร่วมกับ กมลา สุโกศล เสาวลักษณ์ ลีละบุตร เจนนิเฟอร์ คิ้ม ภัครมัย โปตระนันท์ พัดชา เอนกอายุวัฒน์ วิชญาณี เปียกลิ่น  - เสียงตอบรับระบบโทรศัพท์อัตโนมัติ Interactive Voice Response (IVR) บมจ.ธนาคารกสิกรไทย โทร. 02-8888888 (ภาษาไทยและภาษาอังกฤษ) - เสียงโฆษณาผลิตภัณฑ์สินค้าต่าง ๆ ทาง วิทยุและโทรทัศน์ - เดี่ยว 3 (เป็นคอรัสในเดี่ยว 3 ของโน้ต อุดม ได้โชว์ร้องเพลง "ลมหายใจ") - เป็นคอรัสของ พงษ์พัฒน์ วชิรบรรจง ในอัลบั้ม พงษ์พัฒน์ ภาคพิสดาร ปี 2534 - โฆษณา samsung galaxy s6 ร่วมกับ อารยา เอ ฮาร์เก็ต - โค้ชเดอะวอซคิสไทยแลน ซีซัน4,5 - ให้เสียงพากย์ในภาพยนตร์วอลต์ดิสนีย์เรื่อง เมาคลีลูกหมาป่า (ภาพยนตร์ พ.ศ. 2559) พากย์เป็น รัคชาร์รางวัลรางวัล. - เข้าชิงรางวัลสุพรรณหงส์ ครั้งที่ 21 สาขานักแสดงสมทบหญิงยอดเยี่ยม จากภาพยนตร์เรื่อง อุโมงค์ผาเมือง (2554) - รางวัลชมรมวิจารณ์บันเทิง สาขานักแสดงสมทบหญิงยอดเยี่ยม จากภาพยนตร์เรื่อง อุโมงค์ผาเมือง (2554) - สยามดารา สตาร์ส อวอร์ดส์ 2015 สาขาร้ายได้ใจ จากละครเรื่อง สุดแค้นแสนรัก (2558) - สีสันบันเทิงอวอร์ด 2015 สาขานักแสดงนำหญิงยอดเยี่ยม จากละครเรื่อง สุดแค้นแสนรัก (2558) - เข้าชิงรางวัลโทรทัศน์ทองคำ ครั้งที่ 30 สาขาดารานำหญิงดีเด่น จากละครเรื่อง สุดแค้นแสนรัก (2559) - คมชัดลึก อวอร์ด ครั้งที่ 13 สาขานักแสดงนำหญิงยอดเยี่ยม จากละครเรื่อง สุดแค้นแสนรัก (2559) - เอ็มไทยท็อปทอล์กอะเบาต์ 2016 สาขานักแสดงหญิงที่ถูกกล่าวถึงมากที่สุด จากละครเรื่อง สุดแค้นแสนรัก (2559) - รางวัลฮาวอวอร์ด สาขาป๊อปปูลาร์อวอร์ด นักแสดงขวัญใจมหาชน จากละครเรื่อง สุดแค้นแสนรัก (2559) - รางวัลนาฏราช ครั้งที่ 7 สาขานักแสดงนำหญิงยอดเยี่ยม จากละครเรื่อง สุดแค้นแสนรัก (2559)</doc>
