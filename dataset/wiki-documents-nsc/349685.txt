<doc id="349685" url="https://th.wikipedia.org/wiki?curid=349685" title="วิถีคนกล้า">วิถีคนกล้า วิถีคนกล้า เป็นภาพยนตร์ไทยที่ออกฉายในปี พ.ศ. 2534 กำกับโดย ยุทธนา มุกดาสนิท ซึ่งสร้างจากบทประพันธ์ชื่อเรื่องเดียวกันของ มาลา คำจันทร์(นักกวีซีไรต์) นำแสดงโดย นรินทร์ ทองคำ, ณหทัย พิจิตรา, ธิศวรรณ สุวรรณโพธิ์, จรัล มโนเพ็ชร และ พุฒิชัย (อครา) อมาตยกุล โดยมีประโยคจั่วหัวของเรื่องคือ "ทำให้คนอื่นกลัว ทำให้ไม่กลัวคนอื่น" ภาพยนตร์ได้รับรางวัลมากมายจาก 3 สถาบัน แต่กลับไม่ประสบผลสำเร็จในแง่รายได้ ถึงแม้จะเป็นภาพยนตร์ที่ลงทุนสูงที่สุดในรอบปีเรื่องย่อ เรื่องย่อ. วิถีคนกล้า เป็นเรื่องราวของชาวเขาเผ่าสมมติแห่งหนึ่ง ซึ่งการปกครองโดยยึดเอาผู้ชายเป็นใหญ่ ส่วนเพศหญิงเป็นเพียงแรงงานและเครื่องให้กำเนิดลูกเท่านั้น เมื่อจ่อปา (นรินทร์) ชายหนุ่มกล้าหาญที่ล้มล้างความงมงายของผู้นำคนเก่าด้วยคมดาบและความกล้า ดูเหมือนกำลังจะประสบความสำเร็จกับการเป็นผู้นำ ผิดกับจ่อมุ (พุฒิชัย) น้องชายที่ขี้ขลาด และต้องจบชีวิตเพราะความขลาดกลัวของตัวเองก่อนวัยอันควร แต่สุดท้าย จ่อปาแปรเปลี่ยนความกล้าหาญเป็นความบ้าอำนาจ และทำให้เขาต้องพบจุดจบด้วยความอหังการ์ของตัวเองรางวัลรางวัล. - รางวัลพระราชทานพระสุรัสวดี ครั้งที่ 15 ประจำปี พ.ศ. 2534- ภาพยนตร์ยอดเยี่ยม - ผู้กำกับการแสดงยอดเยี่ยม - บทภาพยนตร์ดัดแปลงยอดเยี่ยม - ลำดับภาพและตัดต่อยอดเยี่ยม - ออกแบบและสร้างฉากยอดเยี่ยม - เพลงประกอบยอดเยี่ยม - ดาวรุ่งฝ่ายชาย (นรินทร์ ทองคำ) - รางวัลภาพยนตร์ไทย ชมรมวิจารณ์บันเทิง ครั้งที่ 2 ประจำปี พ.ศ. 2534- ภาพยนตร์ไทยยอดเยี่ยม - ผู้กำกับการแสดงยอดเยี่ยม - บทภาพยนตร์ยอดเยี่ยม - กำกับศิลป์ยอดเยี่ยม - ดนตรีประกอบยอดเยี่ยม - รางวัลสมาพันธ์ภาพยนตร์แห่งชาติ ครั้งที่ 1 ประจำปี พ.ศ. 2534- กำกับศิลป์ยอดเยี่ยม</doc>
