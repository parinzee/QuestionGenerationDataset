<doc id="40941" url="https://th.wikipedia.org/wiki?curid=40941" title="ฮอนด้า อินสไปร์">ฮอนด้า อินสไปร์ ฮอนด้า อินสไปร์ (Honda Inspire) หรือ แอคคอร์ด อินสไปร์ เป็นรถขนาดกลางแบบหรูหราพิเศษ ผลิตและวางตลาดเมื่อปี 2532 ถึงปัจจุบัน ยกระดับมาจากแอคคอร์ด แต่รองลงมาจากเลเจนด์ แพลทฟอร์มเดียวกันกับแอคิวรา วิกกอร์ เทียบกับ เล็กซัส อีเอส, โตโยต้า วินดอม, นิสสัน เซดริค อินสไปร์มีขายในญี่ปุ่นและยุโรป ส่วนประเทศอื่นมักยังไม่รู้จัก เพราะราคารถที่แพง หลายประเทศจึงไม่นำไปขาย หรือขายเป็นระยะสั้นๆ แล้วยกเลิกไป อินสไปร์รุ่นปัจจุบันใช้แพลทฟอร์มเดียวกันกับแอคคอร์ดรุ่นปัจจุบัน แต่มีออปชั่นประสิทธิภาพสูงกว่า และมีขายในประเทศญี่ปุ่นเท่านั้น มีวิวัฒนาการแบ่งตามช่วงเวลาได้ 5 Generaion (โฉม) ดังนี้Generation ที่ 1 (พ.ศ. 2532-2538) Generation ที่ 1 (พ.ศ. 2532-2538). ฮอนด้า อินสไปร์ เริ่มผลิตขึ้นเมื่อวันที่ 12 ตุลาคม พ.ศ. 2532 ในช่วงนี้ใช้แพลตฟอร์ม(การออกแบบพื้นฐาน)เดียวกับ ฮอนด้า เลเจนด์ (ซึ่งแพลตฟอร์มของอินสไปร์โฉมต่างๆ ก็ได้ถูกนำไปใช้ใน ฮอนด้า วิกกอร์ (Honda Vigor) ซึ่งเป็นรุ่นพี่น้องของอินสไปร์) ใช้เครื่องยนต์ 5 สูบ 2.5 FF-MIDSHIP STRAIGHT-5 PGM-FI รหัส G25A วางตามยาวแบบขับเคลื่อนล้อหน้า ประตูเปลือยไม่มีครอบหน้าต่าง Hardtop Door อินสไปร์โฉมนี้เป็นโฉมเดียวที่มีเกียร์ธรรมดาขาย ก่อนที่จะถูกยกเลิกในโฉมถัดไป และมีการตั้งสโมสรแฟนคลับของอินสไปร์(เฉพาะโฉมแรก)ขึ้นในญี่ปุ่นGeneration ที่ 2 (พ.ศ. 2538-2541) Generation ที่ 2 (พ.ศ. 2538-2541). อินสไปร์โฉมนี้ มีขนาดที่ใกล้เคียงกับเลเจนด์โฉมแรก คือ มีขนาดใหญ่กว่า และมีระบบความปลอดภัยที่สูงกว่าด้วยการมีถุงลมนิรภัยคู่ของสองที่นั่งด้านหน้า และระบบแอนตี้ล็อกเบรก อย่างไรก็ตาม โฉมนี้ประสบปัญหาการขายเพราะเป็นช่วงที่ตรงกับวิกฤติเศรษฐกิจต้มยำกุ้งในเอเชีย ทำให้รถที่หรูมากๆ (รุ่นนี้หรูกว่าแอคคอร์ด) ขายไม่ออกนักGeneration ที่ 3 (พ.ศ. 2541-2546) Generation ที่ 3 (พ.ศ. 2541-2546). โฉมนี้มีจุดเด่นตรงที่ระบบเกียร์เป็นเกียร์อัตโนมัติ 4 หรือ 5 สปีด แล้วแต่จะเลือก (ในขณะที่รถรุ่นอื่นๆ ในฮอนด้า ใช้เกียร์อัตโนมัติ 4 สปีดเพียงอย่างเดียวต่อเนื่องมาอีกเกือบสิบปี และ โตโยต้าแทบทุกรุ่นในไทยในปัจจุบันนี้ ก็ยังเป็นอัตโนมัติ 4 สปีด ไม่ใช่ 5 สปีด) อินสไปร์โฉมถัดนี้ ได้ยกเลิกการใช้แพลตฟอร์มจากเลเจนด์แบบเดิม แล้วเปลี่ยนมาใช้แพลตฟอร์มของ ฮอนด้า แอคคอร์ดGeneration ที่ 4 (พ.ศ. 2546-2550) Generation ที่ 4 (พ.ศ. 2546-2550). อินสไปร์ตั้งแต่โฉมนี้เป็นต้นไป จะมีรูปทรงคล้ายแอคคอร์ด เป็นเหมือนแอคคอร์ดที่มีอุปกรณ์ออปชั่น และการตกแต่งที่ดีกว่า ในโฉมนี้จะเห็นชัดเจนว่ามาจากแอคคอร์ดโฉมที่ 7 (โฉมปลาวาฬ) โฉมนี้ เกียร์อัตโนมัติ 4 สปีดถูกยกเลิกการผลิต เหลือระบบเกียร์แบบเดียวคืออัตโนมัติ 5 สปีดGeneration ที่ 5 (พ.ศ. 2550-ปัจจุบัน) Generation ที่ 5 (พ.ศ. 2550-ปัจจุบัน). เป็นโฉมปัจจุบัน มาจากแอคคอร์ดรุ่นล่าสุด โดยรูปทรงนี้ในตลาดโลก จะใช้ชื่อ Accord ส่วนในญี่ปุ่น Accord จะใช้ตัวถังอีกแบบ โฉมนี้ใช้เกียร์อัตโนมัติ 5 สปีดและเครื่องยนต์มีให้เลือกคือ 3.5 V6 อย่างเดียวเท่านั้น โฉมนี้หยุดจำหน่ายที่ญี่ปุ่นเมื่อเดือนกันยายน พ.ศ. 2555- Honda Inspire แค็ตตาล็อก </doc>
