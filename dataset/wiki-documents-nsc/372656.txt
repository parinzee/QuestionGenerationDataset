<doc id="372656" url="https://th.wikipedia.org/wiki?curid=372656" title="แผ่นดินไหวในจังหวัดฟุกุชิมะ เมษายน พ.ศ. 2554">แผ่นดินไหวในจังหวัดฟุกุชิมะ เมษายน พ.ศ. 2554 แผ่นดินไหวในจังหวัดฟุกุชิมะ เมษายน พ.ศ. 2554 เป็นแผ่นดินไหวตามภายในแผ่นเปลือกโลกความรุนแรง 6.6 โมเมนต์แมกนิจูด ซึ่งเกิดขึ้นเมื่อเวลา 17.16 น. ตามเวลามาตรฐานญี่ปุ่น (08:16 UTC) ของวันที่ 11 เมษายน พ.ศ. 2554 จุดศูนย์กลางแผ่นดินไหวอยู่ในแผ่นดินห่างจากเมืองอิวะกิไปทางตะวันตก 36 กิโลเมตร และอยู่ลึกลงไปใต้ดินเพียง 10 กิโลเมตร ทำให้เกิดแรงสั่นสะเทือนซึ่งสร้างความเสียหายปานกลางเป็นวงกว้าง แผ่นดินไหวครั้งนี้นับเป็นหนึ่งในแผ่นดินไหวตามจำนวนมากที่เกิดขึ้นหลังแผ่นดินไหวในโทโฮะกุเมื่อวันที่ 11 มีนาคม และเป็นครั้งรุนแรงที่สุดที่มีจุดศูนย์กลางแผ่นดินไหวอยู่ในแผ่นดิน แผ่นดินไหวครั้งนี้เกิดขึ้นเป็นผลมาจากการเลื่อนปกติไปทางตะวันตกของอิวะกิ และทำให้เกิดดินถล่มในเขตภูเขาที่อยู่ติดกัน มีรายงานการเกิดอัคคีภัยบางแห่ง และบ้านเรือนราว 220,000 ครัวเรือนไม่มีกระแสไฟฟ้าใช้ ถึงแม้ว่าจะมีประกาศเตือนภัยสึนามิในท้องถิ่น แต่ไม่มีรายงานคลื่นขนาดใหญ่ผิดปกติเลย ยังไม่มีรายงานเบื้องต้นเกี่ยวกับความเสียหายที่เกิดขึ้นแก่อาคาร แต่ทำให้มีผู้เสียชีวิตแล้วหกศพ และอีกหลายคนได้รับบาดเจ็บ ที่จังหวัดอิบารากิ มีผู้เสียชีวิต 1 คน บาดเจ็บ 5 คน</doc>
