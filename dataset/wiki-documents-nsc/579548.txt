<doc id="579548" url="https://th.wikipedia.org/wiki?curid=579548" title="กลุ่มอาการทารกในครรภ์ได้รับแอลกอฮอล์">กลุ่มอาการทารกในครรภ์ได้รับแอลกอฮอล์ กลุ่มอาการทารกในครรภ์ได้รับแอลกอฮอล์ () เป็นชุดของความบกพร่องทางร่างกายและจิตใจที่เกิดกับทารกในครรภ์มารดาที่ดื่มแอลกอฮอล์เป็นปริมาณมากระหว่างตั้งครรภ์ แอลกอฮอล์สามารถผ่านรกไปถึงทารก ทำให้การเจริญเติบโตช้าลง น้ำหนักน้อย มีลักษณะเฉพาะเห็นได้จากใบหน้า สมองและเซลล์ประสาทถูกทำลาย ซึ่งอาจทำให้มีปัญหาทางพฤติกรรมและทางจิตได้ รวมทั้งอาจทำให้เกิดความผิดปกติอื่นๆ ทางร่างกาย FAS เป็นสาเหตุที่พบบ่อยมากอย่างหนึ่งของภาวะสติปัญญาบกพร่องในประเทศทางตะวันตก ความชุกของ FAS ในสหรัฐอเมริกาและยุโรปอยู่ที่ประมาณ 0.2-2 ใน 1000 การเกิดมีชีพ ทั้งนี้ไม่ควรสับสน FAS กับ Fetal Alcohol Spectrum Disorder หรือ FASD (กลุ่มของโรคที่เกี่ยวข้องกับทารกในครรภ์ได้รับทางแอลกอฮอล์ ที่มีลักษณะความรุนแรงหลากหลาย (เป็น spectrum) ) ซึ่งนับรวมโรคหลายโรครวมถึง FAS ด้วย กลุ่มโรคนี้ทั้งหมดพบได้ 1% ของการเกิดมีชีพในสหรัฐอเมริกา (ประมาณ 10 ใน 1000 การเกิดมีชีพ) ประมาณการณ์กันว่าในการดูแลผู้ป่วย FAS คนหนึ่งตลอดชีวิต จะมีค่าใช้จ่ายทั้งด้านการแพทย์และด้านสังคมสูงสุดถึง 800,000 เหรียญสหรัฐฯ (ประมาณ 25 ล้านบาท) ผลสำรวจผู้ตั้งครรภ์ในสหรัฐอเมริกาพบว่าผู้ตั้งครรภ์ 10-15% ยังดื่มแอลกอฮอล์อยู่ และเกือบ 30% เคยดื่มแอลกอฮอล์อย่างน้อยครั้งหนึ่งระหว่างตั้งครรภ์ ปัจจุบัน Surgeon General of the United States, British Department of Health และ Australian Government National Health and Medical Research Council แนะนำตรงกันว่าผู้ตั้งครรภ์ควรงดดื่มแอลกอฮอล์เด็ดขาดตลอดการตั้งครรภ์การวินิจฉัย การวินิจฉัย. มีการทำระบบวินิจฉัยขึ้นในในอเมริกาเหนือหลายระบบ- แนวทางเวชปฏิบัติของสถาบันอายุรศาสตร์ (The Institute of Medicine) ซึ่งเป็นระบบแรกที่สร้างขึ้นเพื่อสร้างมาตรฐานการวินิจฉัยผู้ป่วยที่เคยได้รับแอลกอฮอล์ตั้งแต่อยู่ในครรภ์</doc>
