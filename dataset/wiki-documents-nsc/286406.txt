<doc id="286406" url="https://th.wikipedia.org/wiki?curid=286406" title="มนันยา ธนะภู">มนันยา ธนะภู มนันยา เป็นนามปากกาของ มนันยา ธนะภูมิ (นามสกุลเดิม วิทยานนท์) นักเขียนเรื่องสั้น สารคดี และนักแปลนวนิยายจากภาษาอังกฤษ ผลงานที่มีชื่อเสียงคือเรื่องสั้นชุด "ชาวเขื่อน" ที่เขียนจากประสบการณ์จริงขณะติดตามสามีที่เป็นวิศวกรกรมชลประทาน ควบคุมงานก่อสร้างเขื่อนกิ่วลม จังหวัดลำปาง เมื่อ พ.ศ. 2516 ตีพิมพ์เป็นตอนในนิตยสารสตรีสาร และรวมเล่มในชื่อ "เอ แมน คอลด์ เป๋ง", "ลาก่อนกิ่วลม" และ "ก่อนจะจากกิ่วลม" ปัจจุบันลาออกจากราชการก่อนเกษียณอายุ มนันยาเกิดที่กรุงเทพมหานคร จบการศึกษาจากโรงเรียนราชินี โรงเรียนเตรียมอุดมศึกษา และคณะอักษรศาสตร์ จุฬาลงกรณ์มหาวิทยาลัย จากนั้นได้รับทุนไปอบรม สาขารัฐประศาสนศาสตร์ จาก Institut Internationale'd Administration Publique ที่ปารีส ประเทศฝรั่งเศส จากนั้นได้ทำงานที่บริษัทการบินไทย และรับราชการกรมชลประทาน พร้อมกับทางานเขียนและบทประพันธ์ต่างๆ</doc>
