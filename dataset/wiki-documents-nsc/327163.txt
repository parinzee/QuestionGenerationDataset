<doc id="327163" url="https://th.wikipedia.org/wiki?curid=327163" title="ณิชภูมิ ชัยอนันต์">ณิชภูมิ ชัยอนันต์ ณิชภูมิ ชัยอนันต์ (ณิชชี่) เกิดเมื่อวันที่ 1 สิงหาคม พ.ศ. 2528 ที่จังหวัดเชียงใหม่ จบการศึกษาระดับมัธยมจากโรงเรียนมงฟอร์ตวิทยาลัย ระดับอุดมศึกษาจาก คณะการสื่อสารมวลชน สาขาวิทยุโทรทัศน์ มหาวิทยาลัยเชียงใหม่ มีผลงานกำกับภาพยนตร์ไทยเรื่อง “ฝันฉันคือผู้กำกับ” , “รงค์ วงษ์สวรรค์” และ “พี่ชาย My Bromance”ประวัติ ประวัติ. ณิชภูมิ เป็นคนเชียงใหม่โดยกำเนิด เป็นลูกคนโตในพี่น้อง 2 คน มีน้องสาว 1 คน ชื่อเล่นจริงๆ ชื่อว่า แบงค์ พ่อและแม่มีอาชีพค้าขาย ในวัยเด็กได้เข้าศึกษาที่โรงเรียนมงฟอร์ตวิทยาลัย ตั้งแต่ชั้นป.1 จนระดับชั้น ม.6 ต่อมาได้เข้าศึกษาระดับชั้นอุดมศึกษาที่คณะการสื่อสารมวลชน มหาวิทยาลัยเชียงใหม่ พออยู่ชั้นปี 2 ได้เริ่มทำภาพยนตร์สั้นเรื่องแรก ชื่อเรื่อง "เฟรชเฉิ่ม" ให้กับมหาวิทยาลัยเชียงใหม่ เพื่อฉายให้นักศึกษาชั้นปีที่ 1 ดูในงานเฟรชชี่เดย์จนมาชั้นปีที่ 4 ทำภาพยนตร์สั้นเรื่องที่สอง เรื่องเฟรชเฉิ่ม 2 เพื่อมอบให้ มหาวิทยาลัยเชียงใหม่ พอเรียนจบ ในช่วงที่รอรับปริญญา ได้ไปทำงานกับ สันติ แต้พานิช และ อุดม แต้พานิช เป็นผู้ช่วยผู้กำกับในหนังอิสระเรื่อง แอบถ่ายเดี่ยว 7 ต่อมาได้เป็นหนึ่งในทีมผู้ลำดับภาพดีวีดีการแสดง เดี่ยวไมโครโฟน ครั้งที่ 7.5 เมื่อถึงเวลารับปริญญาจึงกลับมาเชียงใหม่เพื่อทำหนังอิสระขนาดยาวเรื่องแรกคือ ฝันฉันคือผู้กำกับ (2553) เข้าฉายที่โรงภาพยนตร์สยามพารากอนในเทศกาลภาพยนตร์โลกแห่งกรุงเทพฯ ครั้งที่ 7และฉายทั่วไปที่โรงภาพยนตร์ลิโด้มัลติเพล็กซ์ ตามลำดับ ปัจจุบันเป็นประธานกรรมการบริษัท วายุฟิล์มโปรดักชั่น ซึ่งเป็นโปรดักชั่นเฮาส์อยู่ที่จังหวัดเชียงใหม่ ทำเกี่ยวกับการผลิตหนังอิสระ ผลงานล่าสุดที่เข้าฉายในโรงภาพยนตร์ปี 2557 คือภาพยนตร์เรื่อง พี่ชาย My Bromance ซึ่งเป็นหนังที่แจ้งเกิดณิชภูมิในฐานะผู้กำกับหนังไทยอิสระที่อายุน้อยที่สุด ที่ประสบความสำเร็จด้านรายได้ภาพยนตร์จากการฉายจำกัดโรง และภาพยนตร์ของเขากลายเป็นปรากฏการณ์หนังไทยในต้นปี 2557  โดยมีนักแสดงคู่บุญคือ พงศธร ศรีปินตา และ ธีรภัทร โลหนันทน์ ทั้งสองเข้าวงการจากการชักชวนและผลักดันของณิชภูมิในปี พ.ศ. 2555ผลงานภาพยนตร์สั้นผลงาน. ภาพยนตร์สั้น. - “เฟรชเฉิ่ม” (2549) - “เฟรชเฉิ่ม 2” (2550) - “เสมือนฝันร้ายที่หลอกหลอน” (2553) - ภาพยนตร์สั้นในรายการสิบปากกาหน้าเลนส์ (Season 1) ควบคุมการผลิตโดย บริษัทอุดมงาน อำนวยการผลิตและออกอากาศโดย สถานีโทรทัศน์ทีวีไทยภาพยนตร์ขนาดยาวภาพยนตร์ขนาดยาว. - “ฝันฉันคือผู้กำกับ” (2553) - ฉายในเทศกาลภาพยนตร์โลกแห่งกรุงเทพฯ ครั้งที่ 7 และโรงภาพยนตร์ลิโด้มัลติเพล็กซ์ ก่อนเข้าฉายในโรงภาพยนตร์ ได้มีการจัดฉายเปิดตัวโดยกลุ่ม Third Class citizen ที่ห้องสมุดวิลเลี่ยมวอเรนท์ บ้านจิมป์ทอมสัน- “รงค์ วงษ์สวรรค์” (2555) - ฉายที่โรงภาพยนตร์ลิโด้มัลติเพล็กซ์ วันที่ 17-18 มีนาคม พ.ศ. 2555 - “พี่ชาย My Bromance” (2557) - เข้าฉาย 20 กุมภาพันธ์ พ.ศ. 2557 ในโรงภาพยนตร์เครือเมเจอร์ซีนีเพล็กซ์ - “เมื่อฝนหยดลงบนหัว” (2559) - "แซ้ป แสบโลกแตก" (อยู่ในระหว่างการเตรียมงาน)มิวสิกวิดีโอมิวสิกวิดีโอ. - "ทลายกำแพง" (2554) - The Passion of Annaเทศกาลภาพยนตร์เทศกาลภาพยนตร์. - ภาพยนตร์ขนาดยาว “ฝันฉันคือผู้กำกับ” (I am The Director)- 7th World film festival of Bangkokรางวัลรางวัล. - ศิษย์เก่าดีเด่น โรงเรียนมงฟอร์ตวิทยาลัย ประจำปี 2555 (รุ่น MC'43) - Bioscope Awards 2014 สาขาคนทำหนังแห่งปี (บริษัท วายุฟิล์มโปรดักชั่น จำกัด)</doc>
