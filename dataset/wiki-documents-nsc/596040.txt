<doc id="596040" url="https://th.wikipedia.org/wiki?curid=596040" title="ศิริจันทร์ ทองประเสริฐ">ศิริจันทร์ ทองประเสริฐ ศาสตราจารย์กิตติคุณ ศิริจันทร์ ทองประเสริฐ หรือ ดร.ศิริจันทร์ ทองประเสริฐ เกิด 19 พฤศจิกายน พ.ศ. 2493 ถึงแก่อนิจกรรม 27 ธันวาคม พ.ศ. 2556 เป็นผู้ทรงคุณวุฒิด้านวิศวกรรมอุตสาหการ สำเร็จการศึกษาดุษฐีบัณฑิต สาขาวิศวกรรมอุตสาหการ จาก Texus Tech University ประเทศสหรัฐอเมริกา ได้รับพระราชทานเครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก เป็นอาจารย์ภาควิชาวิศวกรรมอุตสาหการ คณะวิศวกรรมศาสตร์ จุฬาลงกรณ์มหาวิทยาลัย มีผลงานการแต่งและเรียบเรียงตำราที่เป็นประโยชน์อย่างมากต่อวงการ วิศวกรรมอุตสาหการผลงานผลงาน. - ได้รับรางวัลผลงานวิจัยดีเด่นเงินทุนวิจัยรัชดาภิเษกสมโภช พ.ศ. 2527 - ได้รับรางวัลวิศวกรดีเด่นสาขาวิศวกรรมอุตสาหการ จากวิศวกรรมสถานแห่งประเทศไทย พ.ศ. 2546 - ได้รับเลือกให้เป็นศิษย์เก่าดีเด่นของโรงเรียนเซนต์ฟรังซีสซาเวียร์คอนแวนต์ประวัติการทำงานประวัติการทำงาน. - อาจารย์ภาควิชาวิศวกรรมอุตสาหการ จุฬาลงกรณ์มหาวิทยาลัย - เลขาธิการข่ายงานวิศวกรรมอุตสหการ - อนุกรรมการวิชาการสาขาอุตสาหกรรมเกษตร กระทรวงวิทยาศาสตร์และเทคโนโลยี - กรรมการบริหารสำนักรับรองคุณภาพ สถาบันวิจัยวิทยาศาสตร์และเทคโนโลยีแห่งประเทศไทย - อนุกรรมการสนับสนุนงานวิจัยร่วมภาครัฐและเอกชนในเชิงพาณิชย์ สำนักงานคณะกรรมการอุดมศึกษา - กรรมการสภาสถาบันเทคโนโลยีไทย-ญี่ปุ่น - ที่ปรึกษาสถาบันส่งเสริมขีดความสามารถของมนุษย์ สภาอุตสาหกรรมแห่งประเทศไทย</doc>
