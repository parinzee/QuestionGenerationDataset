<doc id="218077" url="https://th.wikipedia.org/wiki?curid=218077" title="ชีซ่า.คอม">ชีซ่า.คอม ชีซ่าดอตคอม () ก่อตั้งเมื่อ พ.ศ. 2550 พร้อมกับการเปิดตัวค่ายกามิกาเซ่ โดย URL คือ www.zheza.com โดยมีผู้เข้าชมต่อวันประมาณ 60,000 - 70,000 คน/วัน ปัจจุบันได้ปิดทำการลงแล้วประวัติ ประวัติ. ชีซ่าดอตคอม เป็นเว็บไซต์ที่ทางบริษัทอาร์เอสจัดตั้งขึ้น โดยมีเป้าหมายในเบื้องต้นคือให้ศูนย์รวมของกลุ่มวัยรุ่น โดยเน้นไปที่กลุ่มเด็กผู้หญิงมัธยมต้น เพื่อให้ทำกิจกรรมสอดรับกับการเปิดตัวค่ายเพลงสำหรับวัยรุ่นอย่าง กามิกาเซ่ ไปพร้อม ๆ กัน ซึ่งได้รับการตอบรับที่ดีจนทำให้มีการพัฒนาเนื้อหาและรูปแบบของเว็บไซต์ตามความต้องการของผู้เล่นเพิ่มขึ้นเรื่อย ๆ เช่น การเปิดตัวเกมส์ออนไลน์ "ชีซ่าไฟท์ติ้ง", การปรับรูปแบบเว็บตามกระแสของ Social Network ในนาม "มายชีซ่า" และการเข้าสู่กระแสของโลกสังคมเสมือนจริงใน "ชีซ่าเวิลด์"ชีซ่า เร็คคอร์ด ชีซ่า เร็คคอร์ด. จากความสำเร็จในการทำกิจกรรมร่วมกับค่ายเพลงกามิกาเซ่ ทำให้ผู้บริหารของเว็บไซต์มีความคิดที่จะเปิดค่ายเพลงในนามของชีซ่าขึ้นมาเอง เพื่อเป็นการเปิดโอกาสให้กลุ่มผู้ใช้ของชีซ่าได้มีโอกาสนำเสนอผลงานในแนวทางของเว็บไซต์เอง จึงได้มีการเตรียมที่จะเปิดค่ายเพลง "ชีซ่า เรคคอร์ด" ขึ้นในปี 2552 โดยมีศิลปินที่รอเปิดตัวพร้อมกับค่ายในตอนนี้ 4 กลุ่ม คือ "ลินนา ลี" (สาวน้อย Handmade), "Simon" (The Rapper), ทอมหล่อ "ซี" และ แก๊งกระเทยมหัศจรรย์ "Wonder Gay"</doc>
