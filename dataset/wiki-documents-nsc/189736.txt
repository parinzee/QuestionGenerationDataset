<doc id="189736" url="https://th.wikipedia.org/wiki?curid=189736" title="อู๋ เอี้ยนจู่">อู๋ เอี้ยนจู่ อู๋ เอี้ยนจู่ หรือที่รู้จักกันดีในชื่อ แดเนียล วู (; ) เกิดเมื่อวันที่ 30 กันยายน ค.ศ. 1974 เป็นนักแสดง ผู้กำกับ ผู้สร้างภาพยนตร์ เกิดที่สหรัฐอเมริกา ผลงานของเขาเป็นที่รู้จักในฮ่องกง ตั้งแต่มีผลงานแสดงภาพยนตร์เรื่องแรกในปี 1998ประวัติ ประวัติ. แดเนียล วู เกิดที่ซานฟรานซิสโก รัฐแคลิฟอร์เนีย โดยถือสัญชาติอเมริกัน เขาจึงเป็นคนอเมริกันเชื้อสายจีน โดยครอบครัวอพยพมาจากเซี่ยงไฮ้แผ่นดินใหญ่ไปตั้งรกรากอยู่ที่สหรัฐอเมริกา เขาเป็นลูกชายคนสุดท้องมีพี่สาว 2 คน เมื่อตอนเด็กเขาสนใจศิลปะการป้องกันตัว เล่นวูซูตั้งแต่ 11 ปี โดยได้รับแรงบันดาลใจจากเจ็ท ลี เขาจบการศึกษาจากคณะสถาปัตยกรรมศาสตร์ มหาวิทยาลัยโอเรกอน เขาพูดได้ทั้งภาษาอังกฤษ จีนกลาง และกวางตุ้ง เขาชอบรับประทานอาหารอิตาเลียน จีน และญี่ปุ่น ซึ่งเขาเองก็อยากไปเที่ยวชมประเทศที่มาของอาหารเหล่านั้นด้วย แดเนี่ยล วูเล่นกีฬาว่ายน้ำ แข่งรถ ฟิตเนส มีภาพยนตร์ที่ชื่นชอบ 3 เรื่อง คือ Godfather, Pulp fiction กับหนังในอดีต Citizen Kane ชอบดนตรีแนวร็อคที่มาตั้งแต่อายุ 13 ปี งานอดิเรกชอบท่องเที่ยว ถ่ายภาพ เล่นอินเทอร์เน็ต ทั้งเพื่อค้นหาความรู้ใหม่ๆ และติดต่อสื่อสารกับแฟนๆ ทั่วโลก นอกจากทักษะคอมพิวเตอร์อยู่ในระดับดี เขายังชื่นชอบกังฟูและเคยแข่งขันจนสามารถคว้ารางวัลชนะเลิศการแข่งขันการต่อสู้ปี ค.ศ. 1998 มาได้ด้วย เขาก้าวเข้าสู่วงการบันเทิงในฮ่องกงหลังจากเป็นสถาปนิก โดยเริ่มจากการเป็นนายแบบ หลังจากนั้นมีผลงานภาพยนตร์เรื่องแรกคือ Young and Dangerous: The Prequel (1998) และมีผลงานอีกหลายเรื่อง ทั้งยังมีผลงานระดับฮอลลีวูดในภาพยนตร์คอมเมดี้เรื่อง 80 วัน จารกรรมฟัดข้ามโลก (Around The World In 80 Days) ยังมีงานกำกับฯ ผลงานที่ออกโชว์ใน MTV ของวงดนตรีแร็ป LMF และเป็นโปรดิวเซอร์รวมถึงร่วมแสดงภาพยนตร์อิสระภาพยนตร์FilmTelevision</doc>
