<doc id="388379" url="https://th.wikipedia.org/wiki?curid=388379" title="ชูชาติ หาญสวัสดิ์">ชูชาติ หาญสวัสดิ์ นายกองเอก ชูชาติ หาญสวัสดิ์ อดีตรัฐมนตรีช่วยว่าการกระทรวงมหาดไทย ในรัฐบาลของนางสาวยิ่งลักษณ์ ชินวัตร เป็นสมาชิกสภาผู้แทนราษฎร จังหวัดปทุมธานี สังกัดพรรคเพื่อไทย เป็นน้องชายของนายชูชีพ หาญสวัสดิ์ อดีตรัฐมนตรีประวัติ ประวัติ. ชูชาติ หาญสวัสดิ์ เกิดเมื่อวันที่ 12 เมษายน พ.ศ. 2489 จบการศึกษาชั้นมัธยมศึกษาจากโรงเรียนอำนวยศิลป์ พระนคร สำเร็จการศึกษาระดับปริญญาตรี สาขาวิศวกรรมโยธา จากมหาวิทยาลัยลองบีช รัฐแคลิฟอร์เนีย ประเทศสหรัฐอเมริกา เมื่อวันที่ 5 ธันวาคม 2555 ชูชาติ หาญสวัสดิ์ ได้คัดค้านการจัดงานวันพ่อแห่งชาติที่ตัวจังหวัดปทุมธานี ชาญ พวงเพ็ชร์ เป็นนายกองค์การบริหารส่วนจังหวัดในตอนนั้นทำให้ชาวบ้านในละแวกนั้นรวมไปถึงชาวจังหวัดปทุมธานีไม่พอใจที่ไม่ให้จัดงานวันพ่อแห่งชาติการทำงาน การทำงาน. ชูชาติ หาญสวัสดิ์ เคยทำงานเป็นครูที่โรงเรียนอนุบาลสาริน และโรงเรียนไผทอุดมศึกษา ต่อมาย้ายมาทำงานที่ธนาคารกรุงเทพ จากนั้นได้เข้าสู่งานการเมือง ได้รับเลือกตั้งเป็นสมาชิกสภาผู้แทนราษฎร จังหวัดปทุมธานี ในการเลือกตั้ง พ.ศ. 2529 เป็นครั้งแรก และได้รับเลือกตั้งต่อมาอีกหลายสมัย ในการเลือกตั้ง พ.ศ. 2531, พ.ศ. 2535, พ.ศ. 2538, พ.ศ. 2539, พ.ศ. 2548 เขายังเป็นสมาชิกกลุ่ม 16 อีกด้วย ในปี พ.ศ. 2554 เขาได้รับแต่งตั้งเป็นรัฐมนตรีช่วยว่าการกระทรวงมหาดไทย ในรัฐบาลของนางสาวยิ่งลักษณ์ ชินวัตร และถูกปรับออกจาตำแหน่งในเดือนตุลาคม พ.ศ. 2555 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 28เครื่องราชย์อิสริยาภรณ์เครื่องราชย์อิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
