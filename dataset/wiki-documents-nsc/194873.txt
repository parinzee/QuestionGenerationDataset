<doc id="194873" url="https://th.wikipedia.org/wiki?curid=194873" title="โทระโดระ! ยายเสือใสกับนายหน้าโหด">โทระโดระ! ยายเสือใสกับนายหน้าโหด โทระโดระ! ยายเสือใสกับนายหน้าโหด () เป็นไลท์โนเวล แต่งโดย ยูยูโกะ ทาเคมิยะ และวาดภาพประกอบโดย ยาสึ วางจำหน่ายเล่มแรกเมื่อวันที่ 10 มีนาคม 2006 ส่วนเล่ม 10 เป็นเล่มจบของฉบับไลท์โนเวล วางจำหน่ายเมื่อวันที่ 10 มีนาคม 2009 โดยสำนักพิมพ์ เด็งเงคิ บุงโกะ ในเครือ ASCII มีเดียเวิร์กส และมีนิยายที่มีเนื้อเรื่องแยกออกมาจากเนื้อเรื่องหลัก ใช้ชื่อว่า โทระโดระ สปริน-ออฟ! วางจำหน่ายเล่มแรกเมื่อวันที่ 10 พฤษภาคม 2007 และมังงะวาดโดย เซคเคียว ลงในนิตยสาร Dengeki Comic Gao! ในวันที่ 27 กรกฎาคม 2007 สำนักพิมพ์ เด็งเงคิ คอมิคส์ โดยหลังจากนิตยสาร Dengeki Comic Gao! ปิดตัวลง วันที่ 27 มกราคม 2008 ก็ได้รับการตีพิมพ์ต่อในนิตยสาร Dengeki Daioh ในวันที่ 21 มีนาคม 2008 มีการจัดทำรายการวิทยุทางอินเทอร์เน็ต โดยเริ่มเมื่อเดือนกันยายน 2008 จัดรายการโดย Animate TV ส่วนอะนิเมะ เรื่องนี้ผลิตโดย J.C.Staff ฉายทางช่อง TV Tokyo เริ่มฉายในวันที่ 2 ตุลาคม 2008, ส่วนเกมวิชช่วลโนเวล พัฒนาโดย Namco Bandai Games ลงในเครื่อง เพลย์สเตชันพอร์เทเบิล จะวางจำหน่ายในวันที่ 30 เมษายน 2009 ในชื่อเรื่อง โทระโดระ! เป็นการนำชื่อสองตัวละครหลัก ไอซากะ ไทกะ กับ ทาคาสุ ริวจิ โดยชื่อของไทกะ มาจากคำว่า ไทเกอร์ แปลว่า เสือ ในภาษาอังกฤษ ซึ่ง เสือในภาษาญี่ปุ่นก็คือ โทระ () ในส่วนแรกของชื่อริวจิก็คือ ริว () แปลว่า มังกร ในภาษาญี่ปุ่น และ ดราก้อนในภาษาญี่ปุ่นจะอ่านว่า โดรากอน ()เนื้อเรื่อง เนื้อเรื่อง. โทระโดระ! เป็นเรื่องราวเกี่ยวกับ ทาคาสุ ริวจิ ชายหนุ่มผู้มีดวงตาแข็งกร้าว ดุจนักเลงจนใครๆเกรงกลัว (จนยากจะหาแฟนได้ และมีเพื่อนสนิทอยู่ไม่กี่คน) แต่จริงๆแล้วริวจิมีนิสัยสุภาพ อ่อนโยน ชอบทำงานบ้าน ชอบทำอาหาร และไอซากะ ไทกะ สาวตัวน้อย (ตัวเล็กจนดูเหมือนตุ๊กตา) แต่นิสัยดุเหมือนเสือ จนใครๆเรียกเธอว่า ยัยเสือมือถือ (Palmtop tiger - เสือขนาดฝ่ามือ) โทระโดระ! เปิดเรื่องในวันขึ้นไฮสคูลปีสองของริวจิ เขามาถึงโรงเรียนด้วยความดีใจ เมื่อพบว่าได้อยู่ห้องเดียวกับเพื่อนสนิท คิทามุระ ยูซาคุ ชายหนุ่มสวมแว่นตา นิสัยดี หนึ่งในไม่กี่คนผู้มองเห็นความอ่อนโยน ภายใต้ดวงตาที่น่ากลัวของริวจิ นอกจากนี้เขายังได้อยู่ห้องเดียวกันกับ คุชิเอะดะ มิโนริ สาวสวยผมแดงตาโตร่าเริง ผู้ไม่ค่อยจะอยู่นิ่ง (พูดคุย-เล่นกีฬา-งานชมรม-ทำงานพิเศษตลอด) และเป็นผู้หญิงที่ริวจิ แอบหลงรัก ทุกครั้งที่ขึ้นชั้นใหม่ ริวจิต้องมาหาวิธีทำให้เพื่อนๆเข้าใจ ว่าเขาก็เป็นคนน่าคบ ไม่ได้ดูดุเหมือนแววตา ซึ่งปีนี้ภารกิจนี้ดูจะง่ายขึ้น เพราะเขาได้บังเอิญมาชนเข้ากับไทกะ ผู้เกรี้ยวกราด และไม่ลังเลที่จะขึ้นเสียง ตลอดจนลงไม้ลงมือกับคนรอบข้าง ไทกะเป็นเพื่อนสนิทของมิโนริ มาจากครอบครัวที่ร่ำรวย เช่าอพาร์ทเมนใหญ่โตอยู่ข้างบ้านเช่าของริวจิ เมื่อริวจิทราบว่าไทกะแอบชอบยูซาคุ และไทกะพบว่าริวจิแอบหลงใหลมิโนริ ริวจิจึงเสนอ ให้ร่วมมือกันช่วยเหลือกัน ให้แต่ละฝ่ายได้ใกล้ชิดคนที่ตนแอบชอบ แต่กลายเป็นว่า ไทกะใช้จุดอ่อนนี้ทำให้ริวจิ ยอมเป็นเหมือนสัตว์เลี้ยงส่วนตัว ในขณะที่แผนการให้ได้ใกล้ชิดกับคนที่พวกเขาหลงใหล ไม่คืบหน้าเท่าไร แต่ริวจิกับไทกะกลับใช้เวลาอยู่ด้วยกันมากขึ้นเรื่อยๆ ริวจิต้องคอยปลุกไทกะทุกเช้า ทำอาหารให้ทาน เตรียมมื้อกลางวันให้ ทำความสะอาดห้องให้ไทกะ ดูทีวีด้วยกันจนดึกดื่น ไป-กลับโรงเรียนด้วยกัน กลายเป็นว่าเพื่อนๆ เริ่มจะสงสัยในความสัมพันธ์ของริวจิและไทกะ และทุกอย่างวุ่นวายมากขึ้นเมื่อ คาวาชิมะ อามิ สาวสวยระดับนางแบบ เพื่อนสมัยเด็กของ คิทามุระ ยูซาคุ ก้าวเข้ามาตัวละครตัวละคร. - ทาคาสุ ริวจิ - ไอซากะ ไทกะ- คุชิเอะดะ มิโนริ- คิทามุระ ยูซาคุ- คาวาชิมะ อามิ- ทาคาสุ ยาซึโกะ- โคอิงาคุโบะ ยูริ- คาโน สึมิเระ- คาโน ซาคุระ- โทมิอิเอะ โคตะ- โนโตะ ฮิซามิสึ- ฮารุตะ โคจิ- คิฮาระ มายะ- คาชิอิ นานาโกะ- คุรุมะสื่อรูปแบบต่างๆไลท์โนเวล สื่อรูปแบบต่างๆ. ไลท์โนเวล. โทระโดระ! แต่งโดย ยูยูโกะ ทาเคมิยะ และวาดภาพประกอบโดย ยาสึ โดยสำนักพิมพ์ เด็งเงคิ บุงโกะ ของบริษัท ASCII มีเดียเวิร์กส วางจำหน่ายระหว่างวันที่ 10 มีนาคม 2006 ถึง 10 มีนาคม 2009 จำนวน 10 เล่มจบ มี 4 ตอนพิเศษที่ไม่ได้ตีพิมพ์ลงในฉบับรวมเล่มปกติ โดย 3 ตอน ปรากฏอยู่ในฉบับรวมเล่มพิเศษ วางจำหน่ายโดย MediaWorks ในเดือน พฤศจิกายน 2006 มีนาคม 2007 และ พฤศจิกายน 2007 และตอนสุดท้าย ในชื่อ โทระโทระ! โดยมาพร้อมกับตุ๊กตาเสือ วางจำหน่ายครั้งแรก เมษายน 2007 สำหรับ โทระโดระ สปริน-ออฟ! () วางจำหน่ายเล่มแรกวันที่ 10 พฤษภาคม 2007 รวม 4 ตอน โดย 3 ตอนเคยตีพิมพ์ลงในนิตยสารของ MediaWorks ชื่อ Dengeki hp ระหว่างวันที่ 10 มิถุนายน 2006 ถึง 10 กุมภาพันธ์ 2007 ซึ่งปัจจุบันเลิกตีพิมพ์แล้ว และตอนสุดท้ายแต่งขึ้นมาเป็นพิเศษสำหรับเล่มนี้ เล่มที่สอง วางจำหน่ายวันที่ 10 มกราคม 2009 ในประเทศไทย โทระโดระ! ยายเสือใสกับนายหน้าโหด ได้ลิขสิทธิ์ตีพิมพ์โดย บลิส พับลิชชิ่ง (อยู่ในหมวด J-Light ) แปลโดย วีณา เจริญวิบูลย์พันธุ์มังงะ มังงะ. มังงะเรื่อง โทระโดระ! ได้ตีพิมพ์ครั้งแรกลงในนิตยสาร Dengeki Comic Gao! ในวันที่ 27 กรกฎาคม 2007 ของสำนักพิมพ์ MediaWorks โดย เนื้อเรื่องในมังงะ จะดำเนินเหมือนในไลท์โนเวล ซึ่งวาดโดย เซคเคียว จากนั้นก็ได้หยุดตีพิมพ์ลงใน Dengeki Comic Gao! ในวันที่ 27 มกราคม 2008 ได้เปลี่ยนมาตีพิมพ์ลงในนิตยสาร Dengeki Daioh ของสำนักพิมพ์ ASCII Media Works ในวันที่ 21 มีนาคม 2008 ฉบับรวมเล่ม เล่มแรกได้วางจำหน่ายในวันที่ 27 กุมภาพันธ์ 2008 สำนักพิมพ์ Dengeki Comics ในเครือ ASCII มีเดียเวิร์กส ส่วนในประเทศไทยทางสำนักพิมพ์ สยามอินเตอร์คอมิกส์ ได้ลิขสิทธิ์เรื่องนี้ โดยใช้ชื่อไทยว่า "ยัยตัวร้ายกะนายหน้าโหด" วางจำหน่ายเล่มแรกเมื่อวันที่ 14 สิงหาคม 2009รายการวิทยุทางอินเทอร์เน็ต รายการวิทยุทางอินเทอร์เน็ต. รายการวิทยุนี้จัดเพื่อโปรโมตอะนิเมะและสินค้าอื่นๆของเรื่อง โทระโดระ! ซึ่งเรียกว่า โทระโดเรดิโอ! () เริ่มเมื่อวันที่ 4 กันยายน 2008 จัดโดย Animate TV.รายการวิทยุจะออนไลน์ให้ผู้ฟังได้ฟังทุกๆวันพฤหัสบดี โดยมีพิธีกรได้แก่ จุนจิ มาจิมะ และ เอริ คิทามุระ ซึ่งเป็นผู้พากย์เสียง ทาคาสึ ริวจิ และ คาวาชิมะ อามิ จากอะนิเมะ และ ทุกๆครั้งจะมีการเชิญนักพากย์จากในอะนิเมะมาเป็นแขกรับเชิญอีกด้วยอนิเมะ อนิเมะ. ได้มีการโฆษณาลงในไลท์โนเวล ในนิตยสาร Dengeki Bunko ฉบับเดือนเมษายน 2008 เกี่ยวกับการสร้างอะนิเมะเรื่องนี้ ซึ่งสร้างโดย J.C.Staff และกำกับโดย ทาสึยูคิ นางาอิ ได้ฉายครั้งแรก ในช่อง TV Tokyo เมื่อวันที่ 2 ตุลาคม 2008 จนถึงวันที่ 26 มีนาคม 2009 รวม 25 ตอน และยังมีช่องโทรทัศน์อื่นๆ เช่น AT-X, TV Aichi, TV Hokkaido, TV Osaka, TV Setōchi, และ TVQ Kyushu Broadcasting ฉายอีกด้วย โดยมีเพลงเปิดสองเพลงคือเพลง "พรี-พาเรด" () ขับร้องโดย ริเอะ คุกิมิยะ, เอริ คิทามุระ, และ ยูอิ โฮริเอะ และ เพลง "Silky Heart" ขับร้องโดย ยูอิ โฮริเอะ ส่วนเพลงปิดก็คือเพลง "วานิลา ซอลท์" () ขับร้องโดย ยูอิ โฮริเอะ และเพลง "Orange" () ขับร้องโดย ริเอะ คุกิมิยะ, เอริ คิทามุระ, และ ยูอิ โฮริเอะ ซาวด์แทร็คประกอบอะนิเมะ จำหน่ายวันที่ 7 มกราคม 2009 ส่วนการจำหน่ายดีวีดีนั้น ในแผ่นแรกจะมี 4 ตอน จำหน่ายในวันที่ 21 มกราคม 2009 ในรูปแบบธรรมดาและลิมิตเต็ด เอดิชัน โดย King Records และอีก 7 แผ่นจะมีแผ่นละ 3 ตอน โดยจะจำหน่ายระหว่างวันที่ 25 กุมภาพันธ์ ถึง 26 สิงหาคม 2009 ในรูปแบบธรรมดาและลิมิตเต็ด เอดิชัน สำหรับในประเทศไทย การ์ตูนเรื่อง โทระโดระ ได้ลิขสิทธิ์โดย DEX โดยผลิตในรูปแบบ VCD (เฉพาะบอกซ์เซตเท่านั้น), และ DVD จำหน่ายครั้งแรกเมื่อวันที่ 16 กรกฎาคม 2010วิชวลโนเวล วิชวลโนเวล. สำหรับเกมวิชวลโนเวลของโทระโดระ! นั้นพัฒนาโดย Guyzware ผลิตและจำหน่ายโดย Namco Bandai Games โดยเป็นเกมสำหรับเครื่อง เพลย์สเตชันพอร์เทเบิล วางจำหน่ายเมื่อวันที่ 30 เมษายน 2009 โดยผู้เล่นจะสวมบทบาทเป็น ทาคาสึ ริวจิ ดำเนินผ่านเนื้อเรื่องต่างๆ ภายในเกม โดยมีฉากจบหลายแบบ อีกทั้งในเกมยังประกอบด้วย มินิเกม มากมายเช่นกันปรากฏในสื่ออื่น ปรากฏในสื่ออื่น. ไทกะนั้นเป็นตัวละครที่สามารถเล่นได้ในเกม RPG ชื่อ ของเครื่อง นินเทนโดดีเอส วางจำหน่ายเมื่อวันที่ 19 มีนาคม 2009</doc>
