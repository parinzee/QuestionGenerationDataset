<doc id="167236" url="https://th.wikipedia.org/wiki?curid=167236" title="มาร์ก รอนสัน">มาร์ก รอนสัน มาร์ก ดาเนียล รอนสัน () เกิดเมื่อวันที่ 4 กันยายน ค.ศ. 1975 เป็นศิลปินที่เป็นทั้งโปรดิวเซอร์และผู้ก่อตั้งค่าย ออลไอดู เรกคอร์ดส (Allido Records) รอนสันเป็นโปรดิวเซอร์นำพาผลงาน ฝากไว้กับศิลปินแถวหน้าคว้ารางวัลแกรมมี่ อย่าง Amy Winehouse, Adele, Bruno Marsประวัติ ประวัติ. มาร์ก เกิดที่อังกฤษแต่ย้ายไปอยู่นิวยอร์ก ประเทศสหรัฐอเมริกา กับครอบครัวตั้งแต่อายุได้ 8 ขวบ เป็นลูกชายของนางแบบชาวอังกฤษ แอน เด็กซ์เตอร์ (Ann Dexter) และเป็นลูกบุญธรรมของ มิก โจนส์ (Mick Jones) แห่งวงร็อก เดอะ ฟอเรนเนอร์ (The Foreigner) ในช่วงวัยรุ่นเขาเป็นดีเจเปิดแผ่นในคลับนิวยอร์กจนมีชื่อเสียง ผลงานการแต่งและโปรดิวซ์เพลงของเขาเช่น ทำงานร่วมกับ คริสติน่า อากีเลร่า และ ร็อบบี้ วิลเลียมส์ เป็นต้น สำหรับในอัลบั้มของ คริสติน่า อากีเลร่า ในอัลบั้ม Back To Basics เขาเป็น มิกซ์เสียงให้กับเพลง Hurt และ Slow Down Baby รวมทั้งอีกหลายเพลงในอัลบั้ม เขามีผลงานอัลบั้มชุดแรก Here Comes the Fuzz ในปี 2003 และต่อมากับผลงานชุดที่ 2 ชุด Version ซึ่งเป็นการนำเพลงดังทั้งป็อปและร็อกมาทำใหม่ โดยแต่ละเพลงที่เลือกมา จะเริ่มต้นจากการเรียบเรียงดนตรีใหม่ เปลี่ยนอารมณ์ของเพลงและแนวดนตรี จากร็อกไปเป็นโซล ฟังก์ โมทาวน์ หรือแม้แต่บิ๊กแบนด์ เขาสร้างซาวน์ใหม่ๆ และบิดดนตรีให้เป็นดนตรีในแบบของเขา ซึ่งมีเพลงดังอย่าง Stop Me (อันดับ 2 ในอังกฤษ) เป็นการนำเอาเพลง You Keep Me Hanging On ของ เดอะ สุพรีมส์ (The Supremes) และ Stop Me If You've Heard This One Before ของ เดอะ สมิธส์ (The Smiths) มามิกซ์ใหม่ โดยมีแดเนียล เมอรี่เวเธอร์ ศิลปินแนวอาร์แอนด์บีในสังกัด ออลไอดู เรกคอร์ดส ของ มาร์ก มาร้องให้ ส่วนเพลงอื่นในอัลบั้มเช่น Toxic ของ บริตนี่ย์ สเปียร์ส , God Put a Smile upon Your Face ของ โคลด์เพลย์ เป็นต้น 2014 รอนสัน ได้ปล่อยซิงเกิ้ล Uptown Funk ร่วมกับ Bruno Mars และซิงเกิ้ลนี้ทยานขึ้นชาร์ตอย่างรวดเร็ว และอยู่อันดับ 1 ในบิลบอร์ดถึง 14 สัปดาห์ อัลบั้ม Uptown Special ในปี 2015 ได้แขกรับเชิญพิเศษ อาทิ นักดนตรีมือทองอย่าง Stevie Wonder โปรดิวเซอร์สุดฮิตของยุค Jeff Bhasker, Andrew Wyatt, Kevin Parker และแร็พเปอร์ยุค 90' อย่าง Mystikalผลงานผลงาน. - สตูดิโอ อัลบั้ม - Here Comes the Fuzz (2003) - Version (2007) - Record Collection (2010) - Uptown Special (2015)</doc>
