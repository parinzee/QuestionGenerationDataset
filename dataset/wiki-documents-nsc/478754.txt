<doc id="478754" url="https://th.wikipedia.org/wiki?curid=478754" title="คมกฤษณ์ ดวงสุวรรณ์">คมกฤษณ์ ดวงสุวรรณ์ คมกฤษณ์ ดวงสุวรรณ์ เกิดวันที่ 9 ธันวาคม พ.ศ. 2534 เป็นนักยิงธนูทีมชาติไทยผู้มีผลงานโดดเด่น และเป็นตัวหลักในการแข่งขันซีเกมส์ 2009 ผู้ซึ่งได้รับรางวัลเหรียญทองกีฬายิงธนูในซีเกมส์ 2009 ร่วมทีมเดียวกันกับเด่นชัย เทพนา และวิทยา ทำว่องประวัติ ประวัติ. คมกฤษณ์ ดวงสุวรรณ์ เริ่มยิงธนูมาตั้งแต่สมัยเป็นนักเรียนระดับมัธยมศึกษาปีที่ 1 ที่โรงเรียนกีฬาจังหวัดลำปาง โดยฝึกซ้อมที่โรงเรียนในช่วงบ่ายทุกวัน และได้รับเลือกตัวเข้าร่วมทีมชาติไทยในเวลาต่อมา ซึ่งเขาเป็นหนึ่งในนักยิงธนูรุ่นใหม่ที่มีระเบียบวินัย เช่นเดียวกับ วิทยา ทำว่อง และ เด่นชัย เทพนา ที่สมาคมกีฬายิงธนูแห่งประเทศไทยได้เลือกให้พวกเขาทำหน้าที่แทนนักกีฬาเหรียญเงินซีเกมส์ชุดเดิม และทางสมาคมได้ส่งนักยิงธนูทั้งสามไปฝึกซ้อมอย่างจริงจัง ณ ประเทศเกาหลีใต้ ในเดือนธันวาคม พ.ศ. 2552 คมกฤษณ์ ดวงสุวรรณ์ เข้าแข่งขันซีเกมส์เป็นครั้งแรก ในกีฬายิงธนูในซีเกมส์ 2009 ประเภทคันธนูโค้งกลับทีมชาย ร่วมกับ เด่นชัย เทพนา และ วิทยา ทำว่อง ในฐานะทีมชาติไทย ซึ่งสามารถชนะทีมชาติลาวซึ่งเป็นเจ้าภาพในรอบแรกที่คะแนน 224-184 ก่อนที่จะพบกับทีมเมียนมาร์ในรอบถัดมา ซึ่งทีมชาติไทยเป็นฝ่ายชนะที่คะแนน 215 ต่อ 214 และได้พบกับทีมชาติมาเลเซียในรอบชิงชนะเลิศ โดยทีมชาติไทยเป็นฝ่ายชนะที่คะแนน 214 ต่อ 212 และได้รับรางวัลเหรียญทองจากการแข่งขันดังกล่าว นับเป็นเหรียญทองแรกของทีมชาติไทยในรอบ 8 ปีจากการแข่งยิงธนูในซีเกมส์ วันที่ 22 พฤศจิกายน พ.ศ. 2553 คมกฤษณ์ ดวงสุวรรณ์ เข้าแข่งขันกีฬายิงธนูในเอเชียนเกมส์ 2010 ประเภททีมชายร่วมกับ เด่นชัย เทพนา และ วิทยา ทำว่อง ซึ่งสามารถชนะทีมมองโกเลียในรอบแรกที่คะแนน 214 ต่อ 212 อย่างไรก็ตาม นักยิงธนูทีมชาติไทยได้แพ้ต่อทีมเกาหลีใต้ในรอบ 8 ทีมสุดท้ายที่คะแนน 208 ต่อ 229 และในวันที่ 24 พฤศจิกายน ของปีเดียวกัน คมกฤษณ์เข้าแข่งขันประเภทบุคคลชาย ในรอบ 16 คน ซึ่งคมกฤษณ์เป็นฝ่ายแพ้ต่อนักยิงธนูอิหร่าน 0-4 เกม และปัจจุบันเป็นนักแสดงสังกัดช่อง7ผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7เพลงประกอบละครเพลงประกอบละคร. - "ชาติลำชี " เพลงประกอบละคร ชาติ ลำชีเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญเงินดิเรกคุณาภรณ์ (ร.ง.ภ.)ระเบียงภาพ</doc>
