<doc id="333569" url="https://th.wikipedia.org/wiki?curid=333569" title="รุ่งเรือง อิศรางกูร ณ อยุธยา">รุ่งเรือง อิศรางกูร ณ อยุธยา รุ่งเรือง อิศรางกูร ณ อยุธยา อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลของพลเอกสุรยุทธ์ จุลานนท์ หลังการรัฐประหารในประเทศไทย พ.ศ. 2549ประวัติ ประวัติ. รุ่งเรือง อิศรางกูร ณ อยุธยา เกิดเมื่อวันที่ 13 พฤศจิกายน พ.ศ. 2481 ที่จังหวัดนครสวรรค์ เป็นบุตรของพระยารามราชภักดี กับคุณหญิงชื่นแช่ม รามราชภักดี สำเร็จการศึกษาระดับปริญญาตรี ด้านวิทยาศาสตร์การเกษตร จากมหาวิทยาลัยโอคลาโฮมาสเตต ประเทศสหรัฐอเมริกา ในปี พ.ศ. 2508 ระดับปริญญาโทสาขาเดียวกัน จากมหาวิทยาลัยเคนทักกีสเตต และระดับปริญญาเอก ด้านการเกษตร จากมหาวิทยาลัยเคนทักกีสเตต เช่นเดียวกัน ด้านครอบครัวสมรสกับชัชสรัญ อิศรางกูร ณ อยุธยา (สกุลเดิม: เจริญศิริ) มีบุตรด้วยกัน 2 คน คือ ปิยนิตย์ ขวัญพูลศรี (ญ.) และกฤตินาท อิศรางกูร ณ อยุธยา (ช.)การทำงาน การทำงาน. รุ่งเรือง อิศรางกูร ณ อยุธยา รับราชการในสังกัดกระทรวงเกษตรและสหกรณ์ เคยดำรงตำแหน่งผู้อำนวยการกองโครงการเศรษฐกิจ ในปี พ.ศ. 2530 และดำรงตำแหน่งรองปลัดกระทรวงเกษตรและสหกรณ์ ตั้งแต่ปี พ.ศ. 2536 จนเกษียณอายุราชการในปี พ.ศ. 2542 จากนั้นจึงได้รับตำแหน่งเป็นที่ปรึกษาด้านสินเชื่อเกษตรและชนบท ธนาคารกรุงเทพ จำกัด (มหาชน) จนถึงปี พ.ศ. 2549 รุ่งเรือง อิศรางกูร ณ อยุธยา ได้รับตำแหน่งรัฐมนตรีช่วยว่าการกระทรวงเกษตรและสหกรณ์ ในรัฐบาลหลังการรัฐประหาร พ.ศ. 2549 นำโดยพลเอกสุรยุทธ์ จุลานนท์ นายกรัฐมนตรีเครื่องราชอิสริยาภรณ์</doc>
