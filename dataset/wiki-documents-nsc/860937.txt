<doc id="860937" url="https://th.wikipedia.org/wiki?curid=860937" title="คัง พัน-ซ็อก">คัง พัน-ซ็อก คัง พัน-ซ็อก (; 21 เมษายน พ.ศ. 2435 – 31 กรกฎาคม พ.ศ. 2475) เป็นมารดาของคิม อิล-ซ็อง เป็นย่าของคิม จ็อง-อิล และเป็นทวดของคิม จ็อง-อึน ผู้นำประเทศเกาหลีเหนือ เธอเป็นทั้งนักปฏิวัติและนักการเมืองคอมมิวนิสต์ชาวเกาหลี ทุกวันที่ 21 เมษายนของทุกปีในประเทศเกาหลีเหนือจะมีพิธีวางพวงมาลาเพื่อแสดงความรำลึกถึงเธอ ณ พื้นที่ปฏิวัติชิลก็อล (Chilgol Revolutionary Site) หรือชิลก็อลรี เมืองหนึ่งในจังหวัดพย็องอันที่ปัจจุบันเป็นส่วนหนึ่งของกรุงเปียงยาง ในประเทศเกาหลีเหนือ คัง พัน-ซ็อกจะได้รับการเทิดทูนว่าเป็น "มารดาแห่งเกาหลี" (Mother of Korea) หรือ "มารดาผู้ยิ่งใหญ่ของเกาหลี" (Great Mother of Korea) ซึ่งคิม จ็อง-ซุก (; ) มารดาของคิม จ็อง-อิลก็ถูกเทิดทูนแบบเดียวกันนี้ ทั้งนี้คัง พัน-ซ็อกถือเป็นสมาชิกในครอบครัวคนแรกของคิม อิล-ซ็องที่มีลัทธิบูชาบุคคล เพื่อสนับสนุนความสำคัญของบุตรชายมาตั้งแต่ปลายทศวรรษที่ 1960 เป็นต้นมา ในปี พ.ศ. 2510 หนังสือพิมพ์แรงงาน (; ) ได้ยกย่องให้เธอเป็น "แม่ของทุกคน" (mother of all) ในปีเดียวกันนั้นกลุ่มสตรีประชาธิปไตย (Democratic Women's League) ริเริ่มการรณรงค์ "เรียนรู้จากท่านคัง พัน-ซ็อก" (Learning from Madame Kang Pan-sŏk) และแต่งเพลง "แม่แห่งเกาหลี" เพื่อเป็นเกียรติแก่เธอ นอกจากนี้ยังมีภาพยนตร์ชีวประวัติธรรมิกชน (hagiographic biography) ชื่อว่า "แม่แห่งเกาหลี" (The Mother of Korea) เมื่อปี พ.ศ. 2511 ปัจจุบันมีโบสถ์ชิลก็อลในเปียงยางเป็นอนุสรณ์ที่ถูกสร้างเพื่อรำลึกถึงเธอโดยเฉพาะ เพราะส่วนตัวเธอนับถือศาสนาคริสต์นิกายเพรสไบทีเรียน ซึ่งชื่อของเธอมีความหมายว่า "หิน" ที่สื่อถึงนามของนักบุญเปโตร</doc>
