<doc id="94072" url="https://th.wikipedia.org/wiki?curid=94072" title="สไปซ์เกิลส์">สไปซ์เกิลส์ สไปซ์เกิลส์ () เป็นกลุ่มศิลปินหญิงจากอังกฤษ เริ่มก่อตั้งวงในปี ค.ศ. 1994 ในลอนดอน หลังจากออกซิงเกิลแรก "Wannabe" ก็สร้างปรากฏการณ์ในวงการเพลงป็อปไปทั่วโลก ยอดขายมีมากกว่า 55 ล้านชุดทั่วโลก ถือว่าเป็นกลุ่มศิลปินหญิงที่ประสบความสำเร็จที่สุด สไปซ์เกิลส์ ได้ออกอัลบั้มทั้งหมด 3 สตูดิโออัลบั้ม กับ 10 ซิงเกิล ซึ่งมีซิงเกิลที่ขึ้นอันดับ 1 ในสหราชอาณาจักรถึง 9 เพลง, ซิงเกิลที่ขึ้นอันดับ 1 ช่วงคริสต์มาสติดต่อกันสามปีซ้อนในสหราชอาณาจักร และซิงเกิลเพลง Wannabe ซึ่งเป็นซิงเกิลที่ขายดีที่สุดเท่าที่เคยมีมาของวงหญิงล้วน และมีภาพยนตร์เรื่อง Spiceworld ที่ทำรายได้ 75 ล้านดอลลาร์สหรัฐ พวกเธอยังได้รับรางวัลต่างๆหลายเวที รวมถึง บริท อวอร์ดส ในปี 2016 Spice Girls ได้รวมตัวกันใหม่อีกครั้งเพื่อฉลองที่วงครบรอบ 20 ปี โดยสมาชิกทีตอบรับกลับมารวมตัวใหม่อีกครั้งมีเพียงแค่ เอ็มม่า บันทัน, เมล บี และ เจรี ฮัลลิเวลล์ โดยทั้ง 3 จะเปิดตัวในนาม "Spice Girls GEM" ในเร็วๆนี้ซึ่งคำว่า GEM มาจากชื่อแรกของทั้ง 3 สมาชิกที่กลับมารวมตัวใหม่ในครั้งนี้นำมาประกอบกันใหม่ โดย G ย่อมาจาก Geri, E ย่อมาจาก Emma และ M ย่อมาจาก Mel Bประวัติ ประวัติ. เดือนมีนาคม 1993 ได้มีการประกาศออดิชั่นโดยมีเด็กสาวร่วมร้อยคนเข้ามาสมัคร ผู้ที่ผ่านการออดิชั่นในรอบแรกมีอยู่ด้วยกัน 4 คนก็คือ เมลานี คิสชอล์ม, มิเชลล์ สตีเฟนสัน (เข้ามาแทนโดยเอ็มม่า บันทัน), เมลานี บราวน์ และ วิกตอเรีย เบคแฮม (นามสกุลเดิม อดัมส์) ต่อมาได้มีการออดิชั่นอีกรอบ โดยจากเด็กสาวทั้ง 12 คนมีผู้ที่ผ่านการออดิชั่นในรอบนี้เพียงคนเดียวคือ เจรี ฮัลลิเวลล์ และนั่นก็ทำให้วงมีสมาชิกด้วยกันทั้งหมด 5 คนนั้นเองโดยเริ่มแรกได้ตั้งเป็นวงหญิงล้วนที่ชื่อ "Touch" และได้เริ่มมีการบันทึกเสียง ต่อมา มิเชลล์ สตีเฟนสันได้ออกจากวง และเอ็มม่า บันทันเข้ามาแทน พร้อมกับทั้งได้ทำการเปลี่ยนชื่อวงว่า "Spice" หลังจากที่เอ็มม่าได้ฝึกฝนจากสมาชิกที่เหลือ จากจุดนี้ถึงเดือน มีนาคม 1994 สมาชิกทั้ง 5 คนได้อยู่ด้วยกันในบ้านหลังเล็กๆในเมือง Maidenhead ที่พวกเขาทำงานในชุดเดโม่รวมถึงการฝึกซ้อมเต้น หลังจากประสบความสำเร็จในการแสดงโชว์ในเซสชั่นจากนักวิจารณ์เพลงและโปรดิวเซอร์ พวกเธอทั้ง 5 ตัดสินใจไล่ผู้จัดการออก และได้ติดต่อ Eliot Kennedy มาทำหน้าที่แทน ตุลาคม 1994 ทางวงได้ถูกแนะนำให้กับโปรดิวเซอร์เพลงอย่าง Simon Fuller ก็ได้เซ็นสัญญากันกับเวอร์จินเรเคิดส์ในเดือนกันยายน 1995 พร้อมกับเปลี่ยนชื่อวงเป็น "Spice Girls" เพราะเนื่องจากชื่อ "Spice" มีศิลปินคนอื่นใช้ชื่อนี้ไปก่อนหน้านี้แล้ว และ สไปซ์ เกิลส์ก็ได้ทำการเขียนเพลงสำหรับอัลบั้มเปิดตัว 8 กรกฎาคม ค.ศ. 1996 สไปซ์ เกิร์ลส์ได้ออกซิงเกิลแรกในสหราชอาณาจักรเพลง "Wannabe" (กำกับมิวสิกวิดีโอโดย โจฮัน คามิทซ์ และถ่ายทำที่ Pancras Chambers ใน London) โดยเข้าชาร์ทในสัปดาห์แรกที่อันดับ 3 ก่อนที่จะขึ้นสู่อันดับ 1 เป็นเวลา 7 สัปดาห์ และเพลงนี้ก็ขึ้นอันดับ 1 ใน 31 ประเทศ ไม่เพียงสร้างสถิติซิงเกิลจากวงหญิงล้วนที่ขายดีที่สุด แต่ยังเป็นซิงเกิลเปิดตัวที่มียอดขายมากที่สุดตลอดการ สไปซ์เกิลส์ยังสามารถบุกตลาดอเมริกา โดยเข้าชาร์ทสัปดาห์แรกที่อันดับ 11 ซึ่ง ณ ตอนนั้นถือเป็นกลุ่มจากอังกฤษที่เข้าชาร์ทในสัปดาห์แรกได้สูงที่สุด ทำลายสถิติเพลง "I Want to Hold Your Hand" ของเดอะ บีทเทิลส์ที่เข้าชาร์ทอันดับ 12 และ Wannabe ก็สามารถขึ้นอันดับ 1 ในอเมริกาในเวลาต่อมาเป็นเวลา 4 สัปดาห์ พฤศจิกายน 1996 ได้ออกอัลบั้มแรก โดยมียอดขาย 1.8 ล้านเฉพาะในสหราชอาณาจักร ใน 7 สัปดาห์แรกของการวางขาย และมียอดขายรวม 3 ล้านชุดในสหราชอาณาจักร ขึ้นชาร์ทสูงสุดที่อันดับ 1 ติดต่อกันนาน 16 สัปดาห์ และ ถือว่าเป็นอัลบั้มที่ขายดีที่สุดในปี 1997 เช่นเดียวกับในอเมริกาที่มียอดขายอัลบั้มมากที่สุดในปี 1997 สูงสุดที่อันดับ 1 และ ขายได้มากกว่า 7 ล้านชุดในอเมริกา ซิงเกิลต่อมา "Say You'll Be There" ในเดือนตุลาคม และ"2 Become 1" ในเดือนธันวาคม ก็ตอกย้ำชื่อเสียงของวงด้วยการขึ้นอันดับ 1 ทั่วโลก 53 ประเทศ ส่วนเพลงสุดท้ายจากอัลบั้ม 'Spice' เป็น double A-side ซิงเกิล "Mama"/"Who Do You Think You Are" ก็สามารถขึ้นอันดับ 1 ในอังกฤษเช่นกัน พฤศจิกายน 1997 สไปซ์เกิลส์ ออกอัลบั้มที่ 2 "Spiceworld" กับซิงเกิลแรก "Spice Up Your Life" สร้างสถิติใหม่ด้วยการมียอดขายเร็วที่สุดใน 2 สัปดาห์แรกสามารถมียอดชิปป์ถึง 7 ล้านชุด ยอดขายในยุโรปรวมถึง แคนาดาและ อเมริกาขายได้ 10 ล้านชุด ซิงเกิลต่อมาคือ "Too Much", "Stop" และ "Viva Forever" เพลง "Stop" ซิงเกิลนี้หยุดที่อันดับ 2 เป็นเพลงแรก มิถุนายน 1997 พวกเธอได้ถ่ายภาพยนตร์เรื่องแรกเรื่อง Spiceworld: The Movie ในภาพยนตร์เรื่องนี้รวมดาราดังอย่าง โรเจอร์ มัวร์ ,เอลตัน จอห์น,เจนนิเฟอร์ ซอนเดอร์ส,ริชาร์ด อี แกรนด์,ไมเคิล แบรรีมัวร์ และ มีท โลฟ และได้เข้าสู่โรงเดือนธันวาคม 1997 ด้วยรายได้ 30 ล้านดอลลาร์สหรัฐในตารางบ็อกซ์ออฟฟิส และ 70 ล้านเหรียญทั่วโลก 7 พฤศจิกายน 1997 พวกเธอได้ไล่ผู้จัดการออก คือ Simon Fuller ด้วยเหตุผลที่ว่ามีข้อบังคับและควบคุมพวกเธอจากเสรีภาพมากเกินไป ต้นปี 1998 พวกเธอเริ่มทัวร์รอบโลกทั้งในยุโรปและอเมริกาเหนือ 31 พฤษภาคม 1998 เจรี ฮัลลิเวลล์ประกาศที่จะแยกออกจากวง ด้วยเหตุผลที่เธอบอกว่าเธอดูแตกต่างจากพวกเธอ ถือเป็นข่าวช็อคสำหรับแฟนเพลง เพลง "Viva Forever" ซิงเกิลสุดท้ายจากอัลบั้ม Spiceworld ซึ่งวิดีโอเพลงนี้ได้ทำก่อนการออกไปของเจรี แต่อย่างไรก็ดีเพลงนี้ก็ไม่ได้ตัดเสียงเจรี และภาพเจรีในแอนิเมชันมิวสิกวิดีโอชิ้นนี้ ขณะที่พวกเธอทัวร์อยู่ในอเมริกา สไปซ์เกิลส์ได้บันทึกเสียงเพลงใหม่ "Goodbye" สำหรับคริสต์มาสปี 1998 เพลงนี้ไม่ได้กล่าวถึงการจากไปหรืออุทิศให้เจรีแต่อย่างไร เพลงนี้ขึ้นอันดับ 1 ในช่วงคริสต์มาสในอังกฤษเป็นปีที่ 3 ของวงสไปซ์เกิลส์ ในแคนาดาเพลงนี้ขึ้นอันดับ 1 นาน 16 สัปดาห์ พฤศจิกายน 2000 สไปซ์เกิลส์ ได้ออกอัลบั้มสุดท้าย "Forever" ที่มีสไตล์อาร์แอนด์บีเพิ่มมากขึ้น ในอเมริกาขึ้นชาร์ทสูงสุดอันดับ 39 ส่วนในอังกฤษได้ออกวางขายพร้อมกับอัลบัม Coast To Coast ของเวสท์ไลฟ์ทำให้หยุดอยู่ที่อันดับ 2 ส่วนซิงเกิลแรก "Holler" / "Let Love Lead The Way" ประสบความสำเร็จขึ้นอันดับ 1 เป็นเพลงที่ 9 ของพวกเธอ มิถุนายน 2007 สไปซ์เกิลส์ออกมาประกาศการรวมหัวของ 5 สาวอีกครั้ง เพื่อการทัวร์คอนเสิร์ตรอบโลกจำนวน 11 รอบเพื่อสนับสนุนอัลบัมรวมฮิตชุดแรกของวงที่จะออกมาในช่วงปลายปี โดยคอนเสิร์ตที่จะถึงนี้จะเป็นการโชว์ครั้งแรกของ สไปซ์เกิลส์ หลังจากที่ประกาศยุบวงไปเมื่อปี 2000 และเป็นครั้งแรกที่กลับมาโชว์กับแบบครบวง หลังจากที่ เจอรี "จินเจอร์ สไปร์ซ" ฮัลลิเวลล์ ขอออกจากวงไปเป็นศิลปินเดี่ยวเมื่อปี 1998 โดยออกอัลบั้มรวมฮิตที่มีเพลงซิงเกิลใหม่Headlines (Friendship Never Ends) ที่มอบให้เป็นเพลงประจำงาน 2007 Children In Need ซึ่งเป็นงานการกุศลของสถานีบีบีซีที่จัดขึ้นเพื่อช่วยเหลือมูลนิธิเด็กในสหราชอาณาจักร พวกเธอจะบริจาคกำไรทั้งหมดจากเพลง Headlines (Friendship Never Ends) ให้แก่งานการกุศลครั้งนี้ วันที่ 31 สิงหาคม 2012 สไปซ์เกิลส์กลับมารวมตัวกันอีกครั้งในรอบ 100 ปี เพื่อแสดงคอนเสิร์ตในพิธีปิดการแข่งขันกีฬาโอลิมปิกฤดูร้อน 2012 สไปซ์เกิลส์ แสดงเมดเลย์ 2 เพลง ได้แก่ "Wannabe" และ "Spice Up Your Life" ซึ่งการแสดงของพวกเธอทำให้คนทั่วโลกกล่าวถึง มีการทวีตข้อความในทวิตเตอร์มากกว่า 116,000 ข้อความต่อนาที ในช่วงเวลาที่พวกเธอกำลังทำการแสดง อีกทั้งยังได้รับความนิยมในเว็บไซต์ยูทูบอีกด้วย ในปี 2016 Spice Girls ได้รวมตัวกันใหม่อีกครั้งเพื่อฉลองที่วงครบรอบ 20 ปี แต่มีสมาชิกที่ตอบรับกลับมารวมตัวใหม่อีกครั้งมีเพียงแค่ 3 คนเท่านั้นคือ เอ็มม่า บันทัน,เมล บี และ เจรี ฮัลลิเวลล์ เท่านั้นในขณะที่เมลานี ซี และ วิกตอเรีย เบคแฮม ไม่สามารถมารวมกลุ่มกันได้เนื่องติดงานส่วนตัวของตัวเองอยู่สมาชิกสมาชิก. - เจรี ฮัลลิเวลล์ หรือ เจรี ฮอร์เนอร์- เมลานี เจย์น คิสชอล์ม หรือ เมลานี ซี- วิกตอเรีย อดัมส์ หรือ วิกตอเรีย เบคแฮม- เมลานี จานีน บราวน์ หรือ เมล บี- เอ็มม่า ลี บันทัน หรือ เอ็มม่า บันทันผลงานอัลบั้มผลงาน. อัลบั้ม. - Spice (1996) - Spiceworld (1997) - Forever (2000)ซิงเกิลซิงเกิล. - "Wannabe" - "Say You'll Be There" - "2 Become 1" - "Who Do You Think You Are" / "Mama" - "Spice Up Your Life" - "Too Much" - "Stop" - "Viva Forever" - "Goodbye" - "Holler" / "Let Love Lead The Way" - "Headlines (Friendship Never Ends)"ทัวร์คอนเสิร์ตทัวร์คอนเสิร์ต. - Girl Power! Live in Istanbul (1997) - Spiceworld Tour (1998) - Christmas in Spiceworld (1999) - The Return of the Spice Girls (2007-2008)</doc>
