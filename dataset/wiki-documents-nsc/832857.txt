<doc id="832857" url="https://th.wikipedia.org/wiki?curid=832857" title="โรงเรียนสัตหีบวิทยาคม">โรงเรียนสัตหีบวิทยาคม โรงเรียนสัตหีบวิทยาคม (อักษรย่อ: ส.ว.) เป็นโรงเรียนมัธยมศึกษาขนาดกลางในอำเภอสัตหีบ สังกัดสำนักงานเขตพื้นที่การศึกษามัธยมศึกษา เขต18 ของกระทรวงศึกษาธิการ ตั้งอยู่บนถนนสุขุมวิท เลขที่ 181 หมู่ 9 ตำบลนาจอมเทียน อำเภอสัตหีบ จังหวัดชลบุรี มีเนื้อที่จำนวน 28 ไร่ 1 งาน 99 ตารางวาประวัติ ประวัติ. โรงเรียนสัตหีบวิทยาคม เลขที่ 181 หมู่ 9 ถนนสุขุมวิท เทศบาลตำบลนาจอมเทียน อำเภอสัตหีบ จังหวัดชลบุรี โรงเรียนตั้งขึ้นตามความต้องการและแรงผลักดันของชาวบ้านอำเภอ โดยกลุ่มผู้ริเริ่มประกอบด้วย นายประสิทธิ์ สายนภา,นายแสวง เริ่มศิริ, นายเยื้อน ไพรอนันต์, นายหยิบ นาคศิริ, นายเกษม รับสุข,นายธง สายนภา, นายเฉลิม ขวัญฉาย, นายสุคนธ์ มากมี และนายถิรศักดิ์ เพชรดี ทั้งนี้โดยได้รับคำปรึกษาจากนาวาเอกผล คชา ซึ่งได้ช่วยติดต่อประสานงานกับจังหวัด และกรมสามัญศึกษา ขอใช้ที่ดินสาธารณะประโยชน์ติดเขตวิทยาลัยเกษตรกรรมชลบุรี ตำบลนาจอมเทียน เนื้อที่ 16 ไร่ 1 งาน 14 ตารางวา ซึ่งเป็นที่ลุ่ม เป็นลำห้วยหนองน้ำ และป่าไผ่ เป็นสถานที่สร้างโรงเรียน และนอกจากนี้ นายละมัย ลบแย้มผู้มีจิตศรัทธาในการศึกษายังได้บริจาคที่ดินส่วนตัวซึ่งเป็นเขตติดต่อที่สาธารณะประโยชน์ดังกล่าวเพิ่มเติมให้อีก 10 ไร่ รวมเป็นที่ดิน 26 ไร่ 1 งาน 14 ตารางวา และต่อมา นายละมัยและ นางเชือน ลบแย้มเห็นว่าสนามกีฬา ยังไม่ได้มาตรฐานจึงบริจาคเพิ่มเติมอีก 1 งาน 69 ตารางวา รวมที่ดินทั้งหมด 28 ไร่ 1 งาน 99 ตารางวา กรมสามัญศึกษาได้อนุญาตให้เปิดรับสมัครนักเรียนชั้นมัธยมศึกษาปีที่ 1 ในปีแรก 1 ห้องเรียน จำนวนนักเรียน 50 คน เมื่อวันที่ 16 พฤษภาคม 2517 โดยขอใช้หอนอนของวิทยาลัยเกษตรและเทคโนโลยี ชลบุรี เป็นห้องเรียนชั่วคราวทั้งนี้โดยได้รับความอนุเคราะห์เป็นอย่างดีจากอาจารย์นพคุณ ศิริวรรณ ผู้อำนวยการวิทยาลัยในขณะนั้นอย่างไรก็ตามในการเปิดทำการครั้งแรกนี้ กรมสามัญศึกษาได้ดำเนินการในฐานะโรงเรียนสาขาของโรงเรียนชลราษฏรอำรุงไปพลางก่อน ต่อมาเมื่อวันที่ 22 มกราคม 2518 กรมสามัญศึกษาได้ประกาศจัดตั้งให้เป็นโรงเรียนมัธยมศึกษาประจำอำเภอสัตหีบ ตั้งชื่อว่า “ โรงเรียนสัตหีบวิทยาคม ”โดยใช้อักษรย่อว่า “ส.ว.”ซึ่งโรงเรียนได้ถือเอาวันที่ 22 มกราคมนี้ เป็นวันสถาปนาโรงเรียนตลอดมาสัญลักษณ์ตราประจำโรงเรียน สัญลักษณ์. ตราประจำโรงเรียน. เรือใบ คือ นาวาที่ล่องลอยไปในน่านน้ำเพื่อนำพาบุคคลจากที่หนึ่งไปสู่อีกที่หนึ่ง เมื่อเรือใบกางใบเต็มที่ ก็จะช่วยให้นาวาลำนั้นแล่นฉิวไปได้เร็วขึ้น มั่นคงและปลอดภัย มุ่งสู่จุดมุ่งหมายปลายทางได้สำเร็จ เรือใบจึงเปรียบ เสมือนนาวาชีวิตที่ครูโรงเรียนสัตหีบวิทยาคมทุกท่าน ต้องมุมานะพยายามที่จะนำนาวาชีวิตลำนี้ฝ่าคลื่นลมมรสุม ทั้งหลาย เพื่อส่งลูก ส.ว. ทั้งหมดขึ้นสู่ฝั่งให้ได้ด้วยความปลอดภัย และสำเร็จตามจุดมุ่งหมายทุกประการพระพุทธรูปประจำโรงเรียน พระพุทธรูปประจำโรงเรียน. พระพุทธศากยมุนีศรีสัตหีบวิทยาคมสีประจำโรงเรียน สีประจำโรงเรียน. ฟ้า-ขาว หมายถึงจิตใจที่บริสุทธิ์ ย่อมก่อให้เกิดปัญญา แห่งการริเริ่ม สร้างสรรค์เพื่อสังคม และประเทศชาติ ฟ้า หมายถึง ปัญญาแห่งการคิดริเริ่มสร้างสรรค์ ขาว หมายถึง ความบริสุทธิ์ของจิตใจวันสถาปนาโรงเรียน วันสถาปนาโรงเรียน. 22 มกราคม พ.ศ. 2518 และได้มีการกำหนดเป็นวันคืนถิ่นฟ้าขาวของทุกปีทำเนียบผู้บริหารเกียรติประวัติโรงเรียนเกียรติประวัติโรงเรียน. - พ.ศ. 2528 นักเรียนชั้นมัธยมศึกษาตอนปลาย สอบชิงทุนพระราชทานนักเรียนเรียนดีของเขตการศึกษา 12 ได้ - พ.ศ. 2530 - นักเรียนชั้นมัธยมศึกษาตอนปลาย สอบชิงทุนพระราชทานนักเรียนเรียนดีของเขตการศึกษา 12 ได้เป็นครั้งที่ 2 โรงเรียนได้รับคัดเลือกเป็นโรงเรียนกิจกรรมเสริมสร้างวินัยดีเด่นของจังหวัดชลบุรี- พ.ศ. 2537 นักเรียนชั้นมัธยมศึกษาตอนต้น ได้รับคัดเลือกจากกระทรวงศึกษาธิการให้เป็นนักเรียนดีเด่นอันดับ 2 ได้รับรางวัลพระราชทานประเภทนักเรียนโรงเรียนมัธยมขนาดกลาง - พ.ศ. 2544 โรงเรียนได้รับคัดเลือกจากชุมชนอำเภอสัตหีบให้เข้าโครงการ หนึ่งอำเภอ หนึ่งโรงเรียนในฝัน - พ.ศ. 2559 - เด็กหญิงชนิดาภา เชื้อวงศ์ และเด็กหญิงอุริสยา บุญแผน ได้รับรางวัลเหรียญทอง จากการแข่งขันการสร้างหนังสืออิเล็กทรอนิกส์ (E-book) ระดับมัธยมต้น</doc>
