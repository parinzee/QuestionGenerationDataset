<doc id="150022" url="https://th.wikipedia.org/wiki?curid=150022" title="เบน สติลเลอร์">เบน สติลเลอร์ เบนจามิน เอ็ดเวิร์ด สติลเลอร์ () เกิดเมื่อวันที่ 30 พฤศจิกายน ค.ศ. 1965 เป็นนักแสดง ผู้กำกับ ผู้สร้างภาพยนตร์ ชาวอเมริกัน เป็นบุตรชายของ เจอร์รี่ สติลเลอร์ และ แอนน์ เมียร่า ดาราดังจากรายการ The Ed Sullivan Show พออายุได้ 10 ปี เขาก็ได้ถ่ายหนังของเขาเองหลายเรื่องด้วยกล้องซูเปอร์เอท เขาได้เริ่มอาชีพในวงการบันเทิง กับซีรีส์เรื่อง Kate McShane ซึ่งแม่ของเขาเป็นดารานำแสดง ต่อมาเขาเข้าเรียนวิชาการภาพยนตร์ที่ UCLA แต่ก็เรียนไม่ถึงปีก็ออกจากมหาวิทยาลัย มาเน้นด้านการแสดง เบนได้แสดงละครบรอดเวย์เรื่อง The House of Blue Leaves ซึ่งเป็นละครที่ได้รับรางวัลโทนี่อวอร์ดส และในระหว่างที่ แสดงละครนั้น เขาได้เริ่มเล่นบทตลก โดยมีภาพยนตร์เรื่อง Empire of the Sun และละครทีวีตามมา และยังได้แสดงละครสั้น เรื่อง The Color of Money จากนั้นเขา ได้เขียนบทและแสดงในรายการ Saturday Night Live จากนั้นเขามีรายการทางช่อง MTV เป็นของตัวเอง ชื่อรายการ The Ben Stiller Show ซึ่งแม้รายการจะอยู่ได้ไม่แน่ แต่ก็ทำให้เขาได้รับรางวัลเอ็มมี่ในปี 1993 ต่อมาเบน สติลเลอร์ หันมากำกับภาพยนตร์เรื่องแรกคือ Reality Bites ซึ่งประสบความสำเร็จทั้งด้านรายได้และเสียงวิจารณ์ที่ดี และได้กำกับอีกเรื่อง คือ The Cable Guy และต่อมาได้แสดงในภาพยนตร์เรื่อง Flirting with Disaster ก่อนที่จะได้เซ็น สัญญากับฟ็อกซ์ในปี 1997 เพื่อผลิตภาพยนตร์ให้กับ ฟ็อกซ์ 2000 อย่างน้อยสองเรื่อง ในปี 1998 เมื่อเขาได้แสดงนำในภาพยนตร์สามเรื่อง ในบทบาทที่ต่างกันไปไม่ว่าจะเป็น บทชายหนุ่มผู้แสนดีในภาพยนตร์เรื่อง There’s Something About Mary, บทเสือผู้หญิงในเรื่อง Your Friends and Neighbors และบทคนติดเฮโรอีนในเรื่อง Permanent Midnightผลงานด้านการแสดง</doc>
