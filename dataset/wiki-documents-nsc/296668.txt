<doc id="296668" url="https://th.wikipedia.org/wiki?curid=296668" title="พีจีเอ็ม">พีจีเอ็ม พีจีเอ็ม () เป็นบริษัทค่ายเพลงไทยชื่อดังในอดีต ก่อตั้งขึ้นเมื่อประมาณปี พ.ศ. 2530 โดยคุณชัยรัตน์ ตั้งนิรันดร โดยเป็นบริษัทที่ทำธุรกิจเพลงไทยแบบครบวงจร ตั้งแต่การผลิต การทำโปรโมชั่น การจัดจำหน่าย และการผลิตรายการโทรทัศน์ประวัติ ประวัติ. ผลงานเพลงในยุคเริ่มต้นของพีจีเอ็ม มักเป็นการนำเอาผลงานเพลงดังในอดีตมาทำดนตรีและขับร้องใหม่ โดยผลงานที่สร้างชื่อเสียงให้กับบริษัทอย่างมากจนเป็นภาพจำติดตา คือ ผลงานเพลงดังอมตะจากเสียงร้องของ หยาด นภาลัย ซึ่งเมื่อเทปชุดใดวางตลาด เมื่อนั้นจะได้ฟังเสียงร้องพร้อมกับชมมิวสิกวิดีโอที่แสดงโดย สมมาตร ไพรหิรัญ ต่อมาได้รับผลิตผลงานเพลงของศิลปินนักร้องอีกมากมาย หลากหลายแนว อาทิ วิสา คัญทัพ ฉันทนา กิติยพันธ์ ชรัส เฟื่องอารมย์ ทิพวรรณ ปิ่นภิบาล อรวรรณ เย็นพูนสุข ตั้งนิรันดร(อดีตสมาชิกสาว สาว สาว) ภูสมิง หน่อสวรรค์ นิตยา บุญสูงเนิน สุนทรี เวชานนท์ เพลิน พรหมแดน ยอดรัก สลักใจ สุรชัย สมบัติเจริญ ยุ้ย ญาติเยอะ ยิ่งยง ยอดบัวงาม จ่าหรีด อุดร เจเน็ต เขียว รวมถึง ร็อกสะเดิด และ ศิริพร อำไพพงษ์ เจ้าของเสียงร้องเพลง "โบว์รักสีดำ" อันลือลั่นจากค่ายนี้ ก่อนจะย้ายไปเติบใหญ่ที่แกรมมี่ โกลด์ความโชคร้ายของสังกัด ความโชคร้ายของสังกัด. ปัจจุบัน พีจีเอ็ม ได้หยุดดำเนินการผลิตผลงานเพลงแล้ว เนื่องจากต้องประสบกับปัญหาเทปผีซีดีเถื่อน เช่นเดียวกับค่ายโฟร์เอสที่ต้องปิดตัวลงไป โดยศิลปินรายสุดท้ายของค่าย คือ เหินฟ้า หน้าเลื่อม</doc>
