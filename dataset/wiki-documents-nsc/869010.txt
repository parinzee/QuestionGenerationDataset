<doc id="869010" url="https://th.wikipedia.org/wiki?curid=869010" title="ปู่สมบูรณ์">ปู่สมบูรณ์ ปู่สมบูรณ์ เป็นภาพยนตร์ไทย ที่ออกฉายเมื่อปี พ.ศ. 2557 ซึ่งเป็นภาพยนตร์แนวโรแมนติก-สารคดี เป็นหนังสารคดีเรื่องแรกได้รับเลือกเป็นหนังเปิดเทศกาลภาพยนตร์โลก กรุงเทพฯ ครั้งที่ 12 (World Film Bangkok Festival) และยังเป็นหนังไทยขนาดยาวเรื่องแรกที่เข้าประกวดถึงรอบสุดท้ายบนเวทีระดับโลก เทศกาลภาพยนตร์สารคดีนานาชาติ อัมสเตอร์ดัม ประเทศเนเธอร์แลนด์ (IDFA) ภาพยนตร์ยังได้รับการตอบรับอย่างดีจากนักวิจารณ์ รวมทั้งเพจหนังดังอย่าง อวยไส้แตกแหกไส้ฉีก และยังสร้างปรากฏการณ์ที่มีผู้ชมออกมาดูหนังสารคดีในโรงภาพยนตร์อย่างมากเรื่องย่อ เรื่องย่อ. ภาพยนตร์สารคดีเล่าถึงความรักของปู่สมบูรณ์ที่มีต่อเมียดผู้เป็นภรรยาในช่วงอายุสุดท้ายของชีวิต เป็นเวลากว่า 45 ปี แล้วที่สองสามีภรรยาดูแลซึ่งกันและกัน จนถึงตอนที่ย่าเมียดได้ล้มป่วยด้วยโรคไต และไม่สามารถช่วยเหลือตัวเองได้อีกต่อไป ปู่สมบูรณ์ก็คอยอยู่เคียงข้างย่าเมียดเสมอ แม้การร่วมชีวิตคู่จะมาจากขณบประเพณีคลุมถุงชน แต่นั่นก็ไม่ใช่ปัญหาในการใช้ชีวิตคู่ของทั้งสอง เพราะต่างฝ่ายต่างทำหน้าที่สามีภรรยาที่ดีต่อกัน รวมทั้งเป็นพ่อแม่ของลูก และปู่ย่าของหลาน ตลอดเส้นทางชีวิตพวกเขาได้สร้างความรักขึ้นมาและรักษามันไว้ชั่วนิรันดร์ แม้นไม่มีคำหวานใดๆเอ่ยจากปากของทั้งสอง แต่สิ่งที่เป็นอยู่มันสามารถสัมผัสรับรู้ได้ด้วยหัวใจนักแสดงนำนักแสดงนำ. - สมบูรณ์ ฤกษ์กำยี รับบทเป็น ปู่สมบูรณ์ - ละเมียด ฤกษ์กำยี รับบทเป็น ย่าเมียดเพลงประกอบภาพยนตร์เพลงประกอบภาพยนตร์. - ฉันจะฝันถึงเธอ คำร้อง ทำนอง เรียบเรียง โดย ดนู ฮันตระกูล ขับร้อง โดย สุภัทรา อินทรภักดี</doc>
