<doc id="72669" url="https://th.wikipedia.org/wiki?curid=72669" title="ยิ่งยง ยอดบัวงาม">ยิ่งยง ยอดบัวงาม ยิ่งยง ยอดบัวงาม เป็นนักร้องลูกทุ่งชาย ที่มีผลงานเพลงออกมามากมายหลายชุด นอกจากนั้นเขาก็ยังได้ร่วมแสดงภาพยนตร์และละครอีกหลายเรื่อง ยิ่งยง โด่งดังอย่างมากจากเพลง " สมศรี 1992 " และเพลงนี้นี่เอง ที่ช่วยปลุกกระแสเพลงลูกทุ่งที่ซบเซาอย่างหนัก ให้กลับมาคึกคักอยู่ได้ จวบจนทุกวันนี้ประวัติ ประวัติ. ประมัน ยอดบัวงาม มีชื่อจริงว่า ประยงค์ บัวงาม เป็นบุตรนายพลอย นางใน บัวงาม เกิดเมื่อวันอังคารที่ 25 ธันวาคม พ.ศ. 2505 ที่บ้านเลขที่ 39 หมู่ 3 บ้านโคกโพน ตำบลกันทรารมย์ อำเภอขุขันธ์ จังหวัดศรีสะเกษ ในครอบครัวเกษตรกรที่มีฐานะยากจน เข้ารับการศึกษาในชั้นประถมที่โรงเรียนประชาบาลกันทรารมย์ ต้องหาเช้ากินค่ำ ทำให้ไม่ค่อยมีเวลาเรียนหนังสือ เมื่อต้องออกไปทำงานช่วยครอบครัว จึงต้องเรียนซ้ำชั้น ประยงค์มีพี่น้อง 5 คน สมัยเรียนอยู่ชั้น ป.3 หลังจากที่ได้ดูหนังเรื่อง " นักเลงสามสลึง " ประยงค์เริ่มชอบร้องเพลง และพอถึง ป.6 ก็เริ่มประกวดร้องเพลง หลังจบ ป.6 ประคงได้บวชเป็นสามเณร และระหว่างที่มาเที่ยวที่กรุงเทพ ก็ได้พบกับ "ภมร อโนทัย " นักแต่งเพลง และนักจัดรายการวิทยุชื่อดังเป็นครั้งแรก ด้วยความช่วยเหลือของพระที่วัดประยงค์บวช สามเณรประยงค์ได้เรียนต่อจนจบชั้น ม.3 ที่โรงเรียนขุขันราษฎร์บำรุง และลาสิกขาบทในปี 2524 เพราะหลงใหลในเสียงของสายัณห์ สัญญา จนถึงกับแอบร้องเพลงอยู่บ่อยๆช่วงที่เป็นเณร จากนั้นก็เดินทางเข้ากรุงเทพฯ และมาฝากเนื้อฝากตัวกับภมร แต่ยังไม่ได้รับการตอบรับ จึงไปทำงานเป็นจับกัง และรับจ้าง ก่อนจะกลับบ้านเมื่อท้อแท้ หลังจากหายท้อ เขาก็ลงมากรุงเทพฯอีก โดยไปสมัครเป็นนักร้องตามวงดนตรีต่างๆ และได้ไปอยู่กับวงของคนที่ประยงค์เรียกว่า " เจ๊หมวย " และเปลี่ยนมาใช้ชื่อว่า " เสียงสน มนต์ไพร " จากการตั้งให้ของบรรจง มนต์ไพร ประมัน ยอดบัวงาม ประยงค์จบปริญญา มหาวิทยาลัยกรุงเทพธนบุรีได้อัดแผ่น ได้อัดแผ่น. ประยงค์ อยู่กับเจ๊หมวยราว 6 เดือนก็ลาออกเพราะไม่มีงาน เขากลับไปหาภมรอีก ซึ่งภมรก็ได้หางานประเภททำงานบ้านทำสวน แต่เขาก็ทำได้เพียง 2 เดือนก็ลาออก และมาพักช่วยงานภมรอยู่ที่ สถานีวิทยุกรมทหารรักษาดินแดน เขาทำอยู่ที่นี่ได้ 2 ปี ในปี 2528 ภมร ก็ให้เพลงประยงค์มาบันทึกเสียง 2 เพลง คือ " ไอ้หนุ่มเลี้ยงควาย " และ "รัก รัก รัก " ที่ภมร อโนทัย แต่งให้ " ศิริ สินชัย " แต่ศิริร้องไม่ถูกใจ โดยเพลง " ไอ้หนุ่มเลี้ยงควาย " แต่เดิม ภมรตั้งใช้จะให้ใช้ชื่อว่า " สัญญารักมั่น " หลังบันทึกเสียงเสร็จ ภมร ตั้งชื่อให้กับนักร้องใหม่ว่า " ยิ่งยง ยอดบัวงาม " หลังจากที่เพลงของยิ่งยงถูกเปิดทางวิทยุ คนในวงการหลายคนก็เริ่มถามหาคนที่ร้องเพลงเหล่านี้ และระหว่างที่เพลงเริ่มเป็นที่รู้จัก วันชนะ เกิดดี ก็ได้มาติดต่อให้ยิ่งยงไปร้องเพลงที่คาเฟ่แทนเขา ที่ติดธุระทำผลงานเพลงชุดใหม่ และหลังยิ่งยงได้เข้ามาทำงานที่สถานีวิทยุรักษาดินแดนเต็มตัว เขาก็ถือโอกาสนำผลงานเพลงของตัวเองออกเผยแพร่ทางวิทยุอยู่บ่อยๆ ต่อมาวันหนึ่ง คุณสากล อนันตวิชัย นักจัดรายการชื่อดังจากภาคใต้ แห่งสถานีวิทยุ จส.2 อ.พุนพิน จ.สุราษฎร์ธานี ได้มีโอกาสฟังเพลงของยิ่งยง ก็เกิดชอบใจ และตกลงเป็นนายทุนตั้งวงดนตรีให้ โดยให้ค่าร้องเขาคืนละ 3,000 บาท ทำให้ภมรต้องเร่งทำเพลงเพิ่มให้ยิ่งยงอีก 8 เพลง ก่อนจะนำมารวมตัดเป็นแผ่นเต็มใช้ชื่อว่า " ไอ้หนุ่มเลี้ยงควาย " นับเป็นผลงานชุดแรกของ ยิ่งยง ยอดบัวงาม จากนั้นก็ตามมาด้วยชุด " วิมานรัก " , " ขอบคุณแฟนเพลง " , และ " หนุ่มชาวเรือ "เดินสาย เดินสาย. หลังเพลงเริ่มติดตลาดทางใต้ ยิ่งยงก็ออกเดินสายทางใต้ และได้รับการต้อนรับเป็นอย่าง ยิ่งยงเดินสายอยู่ราว 6 เดือนก็หยุดวง พร้อมกับมีปัญหากับภมร เรื่องเงินๆทองๆ จากนั้นเขาหันกลับมาร้องเพลงตามคาเฟ่อีกประมาณครึ่งปี พอดี เอกพจน์ วงศ์นาคจะเปิดวง เด๋อ ดอกสะเดา จึงชวนไปอยู่วงเอกพจน์ จากนั้นก็ออกเดินสายกับสายัณห์ สัญญา และพุ่มพวง ดวงจันทร์ หลังจากที่หมดสัญญากับต้นสังกัดเดิม ยิ่งยงก็กลับไปหา ภมรอีกครั้งตำนานสมศรี ตำนานสมศรี. จากนั้นทั้งสองก็ตั้งหน้าตั้งตาผลิตผลงานเพลงชุดใหม่ โดยในชุดนี้ ยิ่งยงได้แสดงฝีมือการแต่งเพลงด้วยเพลงหนึ่งชื่อว่าเพลง " ยิ่งยงมาแล้ว " ระหว่างนั้นได้พบกับ ปัญญา กตัญญู ที่เคยร้องเพลงตามคาเฟ่ด้วยกัน และปัญญา ได้มอบเพลง " สมศรีขายตัว "ผลงานประพันธ์ของ วุฒิ วรกานต์ ให้ยิ่งยงเอาไปบันทึกเสียง หลังบันทึกเสียงเสร็จช่วงนั้นเป็นปี 2535 ภมรจึงเปลี่ยนชื่อเพลงนี้เป็น " สมศรี 1992 " และเป็นเพลงแรกของหน้า 2 เพราะไม่มีใครคิดว่ามันจะดังเป็นพลุแตกหลังจากนำออกเผยแพร่ตามสถานีวิทยุ และนับตั้งแต่นั้นมา ชื่อของ ยิ่งยง ยอดบัวงาม ก็เป็นชื่อของหนึ่งในนักร้องลูกทุ่งที่คนไทยรู้จักกันดี กระแสความโด่งดังของเขา ทำให้มีการผลิตนักร้องลอกเลียนแบบ ชื่อ ยิ่งยง ยอดบัวบาน พร้อมกับผลงานเพลงชุด สมศรีไปญี่ปุ่นผลงานเพลงดังผลงานเพลงดัง. - สมศรี 1992 - พลอยมาแล้ว - ไอ้หนุ่มเลี้ยงควาย - ช่างทองร้องไห้ - อกหักเพราะรักเมีย - พูดให้รู้เรื่องบ้าง - หนุ่มสุรินทร์รักสาวสุราษฎร์ - ผมถูกปรักปรำ - กินยาผิดซอง - ขอเงินเมียไปเสียค่าห้อง กันตรึมสกา โนกันตรึมผลงานการแสดงผลงานการแสดง. - เฮง เฮง เฮง - 2545 นางมาร ช่อง 8 - 2546 โฉมตรูครูเถื่อน ช่อง ITV - 2547 คุณชายจอมยุ่ง ช่อง 3 - 2548 เทพธิดาโรงงาน ช่อง 9 - 2549 โก๊ะจ๋า ป่านะโก๊ะ ช่อง 7 - 2549 ผู้พิทักษ์รักเธอ ช่อง 5 - 2549 สายรัก สาละวิน ช่อง 7 - 2551 เจาะเวลาหาโก๊ะ ช่อง 7 - 2551 เพลงดินกลิ่นดาว ช่อง 7 - 2551 ผ่าโลกบันเทิง ช่อง 7 - 2551 ดาวจรัสฟ้า ช่อง 3 - 2552 พยัคฆ์ยี่เก ช่อง 7 - 2552 ลูกสาวกำนัน ช่อง 3 - 2553 หมู่ 7 เด็ดสะระตี่ ช่อง 7 - 2554 สืบสวนป่วนรัก ช่อง 3 - 2554 ชื่นชีวานาวี ช่อง 3 - 2554 มนต์รักแม่น้ำมูล ช่อง 7 (รับเชิญ) - 2555 เถ้าแก่แซ่จอห์น ช่อง 7 - 2555 ราชินีลูกทุ่ง ช่อง 8 - 2555 สายฟ้ากับสมหวัง ช่อง 5 - 2555 กู้ภัยหัวใจแหวว ช่อง 7 - 2555 ปัญญาชนก้นครัว ช่อง 3 - 2556 โทน ช่อง 7 - 2556 นางมาร ช่อง 8 - 2556 ซินเดอเรลล่ารองเท้าแตะ ช่อง 7 - 2557 หางเครื่อง ช่อง 7 - 2557 หวานใจนายกระจอก ช่อง 3 - 2558 เพลงรักข้ามคลอง ช่อง ทรูโฟร์ยู - 2558 จับกัง ช่อง 7 - 2558 หมอผีไซเบอร์ ช่อง 3 - 2558 ทางผ่านกามเทพ ช่อง 3 (รับเชิญ) - 2559 สัญญาเมื่อสายยัณห์ ช่อง พีพีทีวี - 2559 นางฟ้าเปื้อนฝุ่น ช่อง 7 - 2560 เตียงนางไม้ ช่อง 3 - 2560 มาวัดกันมั้ย ช่องวัน (รับเชิญ) - 2561 สุภาพบุรุษสุดซอย ช่องวัน - 2561 รักกันมันแจ๋ว ช่อง 7 - 2561 เฮฮาเมียนาวี ช่อง 3 - 2561 ฟ้าฝากรัก ช่อง 3มิวสิควีดีโอมิวสิควีดีโอ. - เพลง แก้วตาขาร็อค ( นครินทร์ กิ่งศักดิ์ ) พ.ศ. 2545ชีวิตส่วนตัว ชีวิตส่วนตัว. ยิ่งยง ยอดบัวงาม มีบุตรสองคนที่เกิดกับยศยา ภูนาแร่ คือ พรศิริ (ต่อมาเปลี่ยนชื่อเป็น พิมพ์นารา; ชื่อเล่น: น้ำฝน) และวุฒิไกร บัวงาม (มีชื่อในวงการนักร้องว่า อ้น นิธิพัฒน์) ต่อมายิ่งยงได้สมรสกับมณฑาทิพย์ บัวงาม ทั้งคู่มีลูกสาวด้วยกันหนึ่งคน ชื่อศิมลมาศ วิชิตงานเขียน งานเขียน. ประคง เขียนหนังสือออกมาเล่มหนึ่งชื่อ " ประคง คงทน...คนเย้ยคลื่นชีวิต" เพื่อบอกเล่าเรื่องราวชีวิตของเขา</doc>
