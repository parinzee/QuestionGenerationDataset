<doc id="944" url="https://th.wikipedia.org/wiki?curid=944" title="ตุลาคม พ.ศ. 2548">ตุลาคม พ.ศ. 2548วันจันทร์ ที่ 31 ตุลาคม 2548วันจันทร์ ที่ 31 ตุลาคม 2548. - พระบาทสมเด็จพระเจ้าอยู่หัว มีพระบรมราชโองการ โปรดเกล้าฯ ให้นายพินิจ จารุสมบัติ รองนายกรัฐมนตรี พ้นจากความเป็นรัฐมนตรี และให้แต่งตั้งนายสุชัย เจริญรัตนกุล เป็นรองนายกรัฐมนตรี และนายพินิจ จารุสมบัติ เป็น รมว.กระทรวงสาธารณสุข หลังจากนายสุชัย เจริญรัตนกุล ได้ลาออกจากตำแหน่ง รมว.กระทรวงสาธารณสุข (กรมประชาสัมพันธ์) - คณะกรรมการการเลือกตั้งสรุปผลการเลือกตั้ง ส.ส. ทั้ง 4 เขต ปรากฏว่าพรรคไทยรักไทยแพ้การเลือกตั้งให้ฝ่ายค้านถึง 3 เขต มีผู้มาใช้สิทธิเกินร้อยละ 60 ทุกจังหวัด แต่ยังพบบัตรเสียจำนวนมาก (กรมประชาสัมพันธ์) - ประธานาธิบดีจอร์จ ดับเบิลยู. บุช ผู้นำสหรัฐฯ เสนอชื่อนายแซมมูเอล อลิโต เข้ารับตำแหน่งผู้พิพากษาศาลฎีกาต่อจากนางแซนดรา เดย์ โอคอนเนอร์ (กรมประชาสัมพันธ์) - นักดาราศาสตร์ประกาศค้นพบวัตถุที่อาจเป็นดวงจันทร์บริวารใหม่ของดาวพลูโตเพิ่มอีก 2 ดวง รวมเป็น 3 ดวง นาซาวันเสาร์ที่ 29 ตุลาคม 2548วันเสาร์ที่ 29 ตุลาคม 2548. - นายอภิรักษ์ โกษะโยธิน ผู้ว่าราชการกรุงเทพมหานคร เป็นประธานในพิธีเปิดสวนทวีวนารมย์ สวนสาธารณะแห่งใหม่ของกรุงเทพมหานคร ที่เขตทวีวัฒนา ใกล้กับตลาดธนบุรี (สนามหลวง 2) (กรุงเทพมหานคร)วันศุกร์ ที่ 28 ตุลาคม 2548วันศุกร์ ที่ 28 ตุลาคม 2548. - หลังเหตุแผ่นดินไหวในแคชเมียร์ ความช่วยเหลือจากนานาชาติได้หลั่งไหลเข้าสู่ปากีสถานอย่างต่อเนื่อง แต่มีรายงานว่า ผู้รอดชีวิตที่ได้รับบาดเจ็บจากเหตุแผ่นดินไหวเริ่มป่วยและล้มตายลงแล้ว ล่าสุดพบผู้เสียชีวิตเนื่องจากบาดแผลติดเชื้อบาดทะยัก 22 คน - สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินไปทรงเปิดงาน "เพชรรัตน-สุวัทนา สองราชนารีในรัชกาลที่ ๖" ณ พระราชวังพญาไท ภายในโรงพยาบาลพระมงกุฎเกล้า ซึ่งกรมแพทย์ทหารบท กองทัพบก ร่วมกับ ชมรมคนรักวัง ในพระอุปถัมภ์ สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดีจัดขึ้นเพื่อเฉลิมพระเกียรติ สมเด็จพระเจ้าภคินีเธอ เจ้าฟ้าเพชรรัตนราชสุดาฯ พระราชธิดาในรัชกาลที่ ๖ ในโอกาสฉลองพระชนมายุ ๘๐ พรรษา ๒๔ พฤศจิกายน ๒๕๔๘ และพระนางเจ้าสุวัทนา พระวรราชเทวีในรัชกาลที่ ๖ ในโอกาสวันประสูติครบ ๑๐๐ ปี เมื่อวันที่ ๑๕ เมษายน ๒๕๔๘ โดยในงานมีการแสดงมหาดุริยางค์ระนาด ๘๑ ราง และการบรรเลงเพลง โหมโรงเพชรรัตน-สุวัทนา ซึ่ง ณรงค์ฤทธิ์ โตสง่า มือระนาดชื่อดังในนาม "ขุนอิน" เป็นผู้ประพันธ์ขึ้นเฉลิมพระเกียรติสองราชนารีในรัชกาลที่ ๖วันอังคาร ที่ 18 ตุลาคม 2548วันอังคาร ที่ 18 ตุลาคม 2548. - วันออกพรรษา ตรงกับวันขึ้น 15 ค่ำ เดือน 11 ตามปฏิทินจันทรคติไทยวันจันทร์ ที่ 17 ตุลาคม 2548วันจันทร์ ที่ 17 ตุลาคม 2548. - โฆษกของประธานาธิบดีจาลัล ตาลาบานี ผู้นำอิรักแถลงว่า อิรักจะจัดการเลือกตั้งสมาชิกรัฐสภาในวันที่ 15 ธันวาคมนี้ ซึ่งถือเป็นขั้นตอนการปรับเปลี่ยนทางการเมืองที่สำคัญอีกขั้นหนึ่ง หลังจากที่อิรักจัดการลงประชามติรับรองร่างรัฐธรรมนูญฉบับใหม่ครั้งประวัติศาสตร์เมื่อวันที่ 15 ตุลาคม - ยานเสินโจว 6 เดินทางกลับถึงโลกโดยปลอดภัยหลังโคจรอยู่นาน 5 วัน ยานลงจอด พร้อมนักบินอวกาศสองคนเมื่อเวลา 04:32 น. ตามเวลาท้องถิ่นวันนี้ในเขตมองโกเลียใน จีนประกาศจะส่งยานสำรวจอีกในสองปีข้างหน้า - เนื่องในวันอาหารโลก มีรายงานว่าสถานการณ์ทางโภชนาการในรอบสองปีที่ผ่านมาเลวร้ายลงมาก ประชาชนชาวมาลาวี ในอัฟริกากลางกว่าสิบล้านคนต้องประสบกับภาวะทุภโภชนาการ และในโลกเรามีเด็กเสียชีวิต 1 คนทุกๆสี่วินาที จากการขาดสารอาหาร - ภายหลังการลงประชามติรับรองร่างรัฐธรรมนูญฉบับใหม่ของอิรักเมื่อวันเสาร์ที่ผ่านมา การนับคะแนนได้เริ่มขึ้นแล้ว แต่จะทราบผลราววันที่ 20 เดือนนี้ ส่วนที่กรุงแบกแดด ได้มีการยิงปืนใหญ่สองนัดในเขตสีเขียวอันเป็นเขตรักษาความปลอดภัยสูงสุด ราวกับเป็นการคัดค้านต่อคำชมขององค์การสหประชาชาติว่า การลงประชามติดังกล่าวเป็นไปด้วยความเรียบร้อย - ดร.คอนโดลีซซา ไรซ์ รัฐมนตรีว่าการกระทรวงการต่างประเทศของสหรัฐ ได้กล่าวระหว่างการเยือนกรุงลอนดอนว่า คาดว่าผลการลงประชามติรับร่างรัฐธรรมนูญในอิรักจะออกมาในแง่บวก และยังได้กล่าวถึงปัญหานิวเคลียร์ในอิหร่านว่า สหรัฐและอังกฤษ เห็นพ้องต้องกันว่าไม่ต้องการให้อิหร่านมีอาวุธนิวเคลียร์ในครอบครอง - ที่กรุงเตหะราน อิหร่านประกาศไม่ยอมยับยั้งกิจกรรมทางนิวเคลียร์ที่เสี่ยงต่อความมั่นคง โดยเฉพาะอย่างยิ่งในโรงปฏิกรณ์นิวเคลียร์แห่งหนึ่งที่เปิดดำเนินการตั้งแต่เดือนมิถุนายนที่ผ่านมา ในขณะที่สหภาพยุโรปจะพยายามเปิดการเจรจากับอิหร่านอีกครั้ง เพื่อไม่ให้อิหร่านต้องถูกยื่นเรื่องต่อคณะมนตรีความมั่นคงแห่งสหประชาชาติ - สองสัปดาห์หลังเกิดเหตุแผ่นดินไหวในเอเชียใต้ ยอดผู้เสียชีวิตในปากีสถานอยู่ที่ 39,000 คน และมีผู้ได้รับบาดเจ็บราว 65,000 คน ฝนที่ตกลงมา และอากาศที่เย็นจัดทางตอนเหนือของปากีสถานทำให้ประชาชนต้องหาที่กำบัง และหน่วยกู้ภัยได้เร่งแจกจ่ายเต็นท์และผ้าห่มแก่ผู้ประสบภัย - หลังถูกโคลนถล่มจากฝนที่ตกหนักอันเนื่องมาจากพายุเฮอริเคนสแตนที่พัดผ่านกัวเตมาลาเมื่อสัปดาห์ที่แล้ว มีหมู่บ้านบางแห่งถูกถล่มหายไปทั้งหมู่บ้าน โดยเฉพาะในเขตที่พักอาศัยของชาวอินเดียนแดงที่ยากไร้ สรุปยอดผู้เสียชีวิตขณะนี้อยู่ที่ 2,500 คน และยังมีผู้สูญหายอีกจำนวนมาก - พบผู้ต้องสงสัยติดเชื้อไข้หวัดนกรายแรกในบัลแกเรีย ซึ่งขณะนี้กำลังอยู่ระหว่างการตรวจหาเชื้อ ส่วนที่ตุรกีและโรมาเนียที่มีการระบาดของไข้หวัดนกสองประเทศแรกในยุโรป ได้มีการสังหารสัตว์ปีกเป็นจำนวนมาก - ชาวอัฟริกันผู้หลบหนีเข้าเมืองกว่า 2,200 ในโมรอคโคถูกทางการโมรอคโคขับออกนอกประเทศแล้ว ส่วนใหญ่เป็นชาวเซเนกัลและมาลี แต่ยังต้องใช้เวลาอีกหลายวันกว่าพวกเขาเหล่านั้นจะเดินทางกลับถึงบ้านเกิด และทางการโมรอคโคยังระบุว่ามีผู้หลบหนีเข้าเมืองในดินแดนของตนอีกกว่า 15,000 คน โดยมีบางส่วนสามารถหลบหนีข้ามไปยังเขตเมดิญญา อาณานิคมโพ้นทะเลของสเปนได้ - นายโรมาโน โพรดี อดีตประธานคณะกรรมาธิการยุโรป เป็นตัวเต็งในการสรรหาผู้สมัครชิงตำแหน่งนายกรัฐมนตรีอิตาลีของพรรคฝ่ายค้านปัจจุบัน ในการลงคะแนนเมื่อวันเสาร์ที่ผ่านมา โดยได้มีการจัดตั้งหน่วยเลือกตั้งกว่า 10,000 แห่งทั่วประเทศ - เฟอร์นันโด อลอนโซ นักแข่งรถฟอร์มูลาวันชาวสเปน ได้นำรถของทีมเรย์โนลด์เข้าเส้นชัยในการแข่งขันรายการไชนีสกรังปรีซ์ อันเป็นสนามสุดท้ายของฤดูกาล ทำให้ทีมเรย์โนลด์ ได้แชมป์โลกในการจัดอันดับผู้ผลิตรถ ส่วนอลอนโซได้ตำแหน่งแชมป์โลกนักขับประจำปีนี้ - ปีเตอร์ ซาวเบอร์ ผู้จัดการทีมแข่งรถซาวเบอร์ เปโตรนาส และผู้มีอิทธิพลในวงการรถสูตรหนึ่ง ประกาศเกษียณอายุแล้ว - ดิสนีย์แลนด์ได้รุกเข้าประเทศจีนด้วยการเปิดสาขาในฮ่องกงมาเกือบหนึ่งเดือนแล้ว โดยใช้เงินลงทุนถึงสองพันล้านยูโร ซึ่งก็มีชาวจีนจำนวนมากเดินทางข้ามประเทศมาเยี่ยมชมที่อัตรา 3,000 คนต่อวัน แต่ก็ยังห่างไกลกับยอดผู้เข้าชมสูงสุดที่สามารถรับได้ 30,000 คนต่อวัน และยังมีชาวจีนบางกลุ่มต่อต้านดิสนีย์แลนด์ว่าเป็นการรุกรานของวัฒนธรรมอเมริกันอีกด้วยวันอาทิตย์ ที่ 16 ตุลาคม 2548วันอาทิตย์ ที่ 16 ตุลาคม 2548. - รัฐบาลสหรัฐฯ รอลุ้นผลการนับคะแนนลงประชามติรับรองร่างรัฐธรรมนูญของชาวอิรัก ที่เพิ่งเสร็จสิ้นไปเมื่อวันที่ 15 ตุลาคม ซึ่งจะมีผลต่อการตัดสินใจถอนทหารสหรัฐฯ จำนวนนับหมื่นคนออกจากอิรัก (เอเอฟพี)วันเสาร์ ที่ 15 ตุลาคม 2548วันเสาร์ ที่ 15 ตุลาคม 2548. - อิรักเตรียมจัดการลงประชามติ ว่าจะรับรองร่างรัฐธรรมนูญฉบับถาวรของประเทศหรือไม่ โดยระดมใช้มาตรการรักษาความปลอดภัยอย่างเข้มงวด หวังปิดโอกาสที่ผู้ก่อความไม่สงบจะแผลงฤทธิ์ขัดขวางการออกเสียงของประชาชน (ผู้จัดการออนไลน์) (เอพี)วันศุกร์ ที่ 14 ตุลาคม 2548วันศุกร์ ที่ 14 ตุลาคม 2548. - การพบเชื้อไข้หวัดนกสายพันธุ์ H5N1 ที่ตุรกี ทำให้บรรดาผู้เชี่ยวชาญด้านสาธารณสุขกังวลว่า เชื้อโรคที่แพร่จากสัตว์สู่คนและทำให้คนในเอเชียตะวันออกตายมาแล้วร่วม 60 คน จะไม่หยุดที่ชายขอบยุโรป (บีบีซีไทย)วันพฤหัสบดี ที่ 13 ตุลาคม 2548วันพฤหัสบดี ที่ 13 ตุลาคม 2548. - นายมาร์คอส คีเปรียนู กรรมาธิการด้านสาธารณสุขของสหภาพยุโรปหรืออียูแถลงว่า ไวรัสต้นเหตุที่ทำให้เป็ดไก่ในตุรกีเสียชีวิตคือไวรัสไข้หวัดนก H5N1 สายพันธุ์เดียวกับที่ระบาดในเอเชียตะวันออกเฉียงใต้ ที่ทำให้มีคนเสียชีวิต 60 กว่าคน (บีบีซีไทย)วันพุธ ที่ 12 ตุลาคม 2548วันพุธ ที่ 12 ตุลาคม 2548. - จรวดลองมาร์ชได้นำพายานเสินโจว 6 ทะยานขึ้นอวกาศจากสถานยิงดาวเทียมจิ่วเฉวียน มณฑลกันซู่ ทางตะวันตกเฉียงเหนือของประเทศจีนแล้ว เมื่อเวลา 08.00 น. ที่ผ่านมาตามเวลาประเทศไทย โดยมีเฟ่ยจวิ้นหลงและเนี่ยไห่เซิ่ง 2 นักบินอวกาศโดยสารไปด้วย นับเป็นการขนส่งมนุษย์สู่ห้วงอวกาศครั้งที่ 2 ของจีน (ผู้จัดการออนไลน์) - เอ็มเอสเอ็น และ ยาฮู! เมสเซนเจอร์ ประกาศร่วมมือกัน เพื่อให้ผู้ใช้สามารถคุยกันข้ามระบบเครือข่ายได้ภายในต้นปีพ.ศ. 2549วันอังคาร ที่ 11 ตุลาคม 2548วันอังคาร ที่ 11 ตุลาคม 2548. - สามสัปดาห์หลังการเลือกตั้งสมาชิกสภาปกครองสหพันธรัฐในเยอรมนี ในที่สุดก็ได้ข้อสรุปว่า นางแองเจลลา เมอร์เคล จากพรรคสหภาพคริสเตียนเดโมแครต จะขึ้นดำรงตำแหน่งนายกรัฐมนตรีของเยอรมนี ซึ่งนับเป็นสตรีคนแรกที่ขึ้นดำรงตำแหน่งนี้ ต่อจากนายแกร์ฮาร์ด ชโรเดอร์จากพรรคสังคมนิยมประชาธิปไตยที่จะได้ร่วมรัฐบาลเช่นกัน แต่ต้องรอถึงวันจันทร์จึงจะทราบรายชื่อคณะรัฐมนตรีของรัฐบาลเมอร์เคลหนึ่ง - จากเหตุการณ์แผ่นดินไหวในเอเชียใต้ ขณะนี้ยอดผู้เสียชีวิตในปากีสถานเพียงอย่างเดียว ก็อยู่ที่สามหมื่น ถึงสี่หมื่นคนแล้ว หน่วยกู้ภัยกำลังแข่งกับเวลา เพื่อค้นหาผู้ที่ยังคงติดอยู่ในซากปรักหักพัง โดยสามารถช่วยเหลือผู้รอดชีวิตได้จำนวนหนึ่งอย่างปาฏิหาริย์ ส่วนแคว้นแคชเมียร์ของอินเดียได้รับความเสียหายอย่างหนัก มียอดผู้เสียชีวิตอยู่ที่ราว 950 คน ในบางพื้นที่สามารถเข้าถึงได้ทางเฮลิคอปเตอร์เท่านั้น ทำให้ค่าใช้จ่ายในการกู้ภัยเพิ่มขึ้นอย่างมหาศาล และผู้เชี่ยวชาญจากกาชาดสากลระบุว่า การกู้ภัยอาจต้องหยุดชะงักลง - ทางการสหรัฐได้ประกาศมอบเงินช่วยเหลือให้ปากีสถาน เป็นมูลค่ากว่า 50 ล้านดอลลาร์สหรัฐแล้ว เพื่อเป็นการตอบแทนที่ปากีสถานได้เคยให้ความช่วยเหลือแก่ผู้ประสบภัยจากพายุเฮอริเคนคาทรินาอย่างทันท่วงที นอกจากนี้ สหรัฐยังได้ส่งอุปกรณ์รักษาพยาบาล เครื่องกรองน้ำ และผ้าห่มไปให้ เนื่องจากเริ่มมีอากาศหนาวเย็นในบางพื้นที่ - ทางการอินเดีย ประกาศว่า ปากีสถานยอมรับความช่วยเหลือจากอินเดียแล้ว เป็นสิ่งของบรรเทาทุกข์ รวมทั้งสิ้น 25 ตัน หลังจากที่ทั้งสองประเทศเป็นคู่อริกันมานานกว่าห้าสิบปี จากกรณีพิพาทแคว้นแคชเมียร์ ที่บัดนี้ถูกทำลายจนย่อยยับจากแผ่นดินไหว - สถานการณ์ในกัวเตมาลาหลังถูกพายุเฮอริเคนสแตน ถล่ม ทางตะวันตกของประเทศได้รับความเสียหายหนัก หน่วยกู้ภัยกำลังเร่งค้นหาประชาชนที่หายสาบสูญกว่า 1,400 คนจากหมู่บ้านสองแห่งที่ถูกโคลนถล่มอันเนื่องมาจากฝนตกหนัก รวมมูลค่าความเสียหายกว่า 800 ล้านดอลลาร์สหรัฐ - สเปนส่งผู้หลบหนีเข้าเมืองชาวอัฟริกันกลับประเทศบ้านเกิดแล้ว ด้วยการขนส่งทางอากาศ - ในการแถลงข่าวต่อสื่อมวลชนในนครเจนีวา นายโคฟี อันนัน เลขาธิการองค์การสหประชาชาติ ได้กล่าวประณามการลักพาตัวกองกำลังสหภาพอัฟริกันในแคว้นดาเฟอร์ และยังเรียกร้องให้ทางการซูดานเร่งเสริมมาตรการความปลอดภัยให้เข้มงวดขึ้นกว่าเดิม - วัยรุ่นปาเลสไตน์สามคนถูกทหารอิสราเอลยิงเสียชีวิต ใกล้กับด่านเข้าออกทิสซูฟีน ทางตอนใต้ของเขตฉนวนกาซ่า โดยกองกำลังอิสราเอลระบุว่า ได้ยิงถล่มเข้าใส่กลุ่มเงาเลือนราง โดยไม่ทราบว่าผู้ต้องสงสัยเป็นพลเรือน และไม่ติดอาวุธ ส่วนการประชุมครม.ระหว่างนายกรัฐมนตรีอาเรียล ชารอน ของอิสราเอล และนายมามุด อับบาส ผู้นำปาเลสไตน์ มีอันต้องเลื่อนไปเป็นปลายเดือนตุลาคมนี้ อันเนื่องมาจากความเห็นไม่ลงรอยเกี่ยวกับเรื่องนักโทษการเมือง - ผลการเลือกตั้งประธานาธิบดีโปแลนด์ ปรากฏว่าจะต้องจัดการเลือกตั้งรอบสองขึ้น เนื่องจากผู้สมัครที่มีคะแนนสูงสุดสองคน ได้แก่นายโดนัลด์ เชชก์ จากพรรคลิเบอรัล กับนายเลช คาซินสกี จากพรรคอนุรักษนิยม มีคะแนนต่างกันไม่ถึงห้าแสนคะแนน - เกาหลีเหนือจัดพิธีสวนสนามเนื่องในโอกาสครบรอบ 60 ปีพรรคกรรมกร อันเป็นโอกาสให้พรรคคอมมิวนิสต์ของเกาหลีเหนือเรียกร้องให้เพิ่มแสนยานุภาพทางทหาร - พบผู้ติดเชื้อไข้หวัดนกในตุรกีและโรมาเนีย ทำให้สหภาพยุโรปประกาศห้ามนำเข้าสัตว์ปีกจากตุรกีแล้ว ส่วนทางการโรมาเนีย ได้สั่งทำลายสัตว์ปีกไปกว่า 1,500 ตัว และมีชาวบ้านจำนวนหนึ่งถูกกักบริเวณรอเพื่อดูอาการ - รางวัลโนเบลสาขาเศรษฐศาสตร์ปีนี้ ตกเป็นของนายโรเบิร์ต เจ. โอมานน์ นักเศรษฐศาสตร์ชาวอเมริกันเชื้อสายยิว และนายธอมัส ซี. เชลลิง นักเศรษฐศาสตร์ชาวอเมริกันจากผลงานการวิเคราะห์ปรากฏการณ์ทางเศรษฐศาสตร์ด้วยทฤษฎีเกม ที่ทำให้สามารถอธิบายข้อพิพาททางเศรษฐกิจได้ เป็นต้นว่า สงครามตัดราคา หรือสงครามการค้าวันจันทร์ ที่ 10 ตุลาคม 2548วันจันทร์ ที่ 10 ตุลาคม 2548. - ยอดผู้เสียชีวิตจากเหตุแผ่นดินไหวในเอเชียใต้เมื่อวันเช้าเสาร์เพิ่มขึ้นเป็นกว่าสองหมื่นคนแล้ว โดยแคว้นแคชเมียร์ในปากีสถานได้รับความเสียหายหนักที่สุด เนื่องจากพื้นที่ส่วนใหญ่เป็นภูเขาเข้าถึงได้ยาก และเส้นทางถูกตัดขาด ประชาชนกำลังอยู่ในสภาพสิ้นหวัง - 24 ชั่วโมงหลังเหตุแผ่นดินไหวในเอเชียใต้ หน่วยกู้ภัยของอังกฤษและตุรกีได้เดินทางถึงปากีสถานแล้ว พร้อมด้วยอุปกรณ์อันทันสมัย โดยหน่วยกู้ภัยสามารถช่วยเหลือสตรีสองคนออกมาได้จากซากปรักหักพังของอาคารแห่งหนึ่งในกรุงอิสลามาบาด - หลังจากที่ประเทศในแถบอเมริกากลางถูกถล่มด้วยพายุเฮอริเคนสแตน ฝนที่ตกหนักทำให้เกิดโคลนถล่มที่ประเทศกัวเตมาลา และคาดว่ายอดผู้เสียชีวิต 500 คนในขณะนี้อาจเพิ่มขึ้นอีกถึงสามเท่า เนื่องจากมีประชาชนหายสาบสูญกว่า 1,400 คน - สิบห้าวันหลังการเลือกตั้งสมาชิกสภานิติบัญญัติแห่งชาติในโปแลนด์ เมื่อวันอาทิตย์วานนี้ก็ถึงคราวที่ชาวโปแลนด์กว่า 30 ล้านคนต้องไปใช้สิทธิ์เลือกตั้งประธานาธิบดีคนใหม่ แต่หลังเปิดหีบ หน่วยเลือกตั้งกว่า 25,000 แห่งกลับเงียบเหงา เนื่องจากเป็นธรรมเนียมของชาวคาธอลิกว่าจะไปลงคะแนนหลังพิธีมิสซาในช่วงเช้า ในจำนวนผู้สมัคร 12 คน มีตัวเต็งสองคนได้แก่นายเลช คาสซินสกี้ จากพรรคอนุรักษนิยม และนายโดนัล เชชก์ จากพรรคลิเบอรัล - เมื่อวานนี้ ประชาชนชาวอิตาลีกว่าหนึ่งแสนคนจากทั่วประเทศ ได้มาชุมนุมกันที่กรุงโรม เพื่อต่อต้านนายกรัฐมนตรีซิลวีโอ แบร์ลุสโกนี ซึ่งในการชุมนุมครั้งนี้ มีนายโรมาโน โพรดี อดีตประธานคณะกรรมาธิการยุโรป คู่แข่งทางการเมืองของแบร์ลุสโกนี รวมอยู่ด้วย - สเปนและโมร็อกโค กำลังขอความช่วยเหลือด้านมนุษยธรรมแก่ผู้หลบหนีเข้าเมืองชาวอัฟริกัน ที่พยายามข้ามเขตแดนเข้ามาในเมืองเมลิญญา อาณานิคมโพ้นทะเลของสเปน ทางตอนเหนือของทวีปแอฟริกา โดยกลุ่มผู้อพยพดังกล่าวถูกนำไปปล่อยในทะเลทรายให้เดินเท้าไปยังโมร็อกโค และอัลจีเรีย - บริษัทเดลฟี ของสหรัฐ ผู้นำด้านการผลิตอะไหล่รถยนต์ของโลก ต้องประกาศล้มละลาย เนื่องจากขาดดุลเมื่อปีที่แล้วถึง 747 ล้านดอลลาร์สหรัฐ ทั้งนี้เดลฟีมีการจ้างงานทั่วโลกกว่า 185,000 ตำแหน่ง - องค์การอวกาศของยุโรป ประสบความล้มเหลวในการส่งดาวเทียมสำรวจสภาพอากาศครีโอแซท ขึ้นสู่วงโคจร จากฐานปล่อยจรวดทางตะวันตกเฉียงเหนือของรัสเซีย เนื่องจากปัญหาเครื่องยนต์จรวดขัดข้อง และได้ตกลงทางตอนเหนือของเกาะกรีนแลนด์ ใกล้กับขั้วโลกเหนือ มีมูลค่าความเสียหายกว่า 143 ล้านยูโร จากการทำงานกว่าห้าปี ดาวเทียมดังกล่าวมีภารกิจสำรวจขนาดของก้อนน้ำแข็งขั้วโลกที่ละลาย เนื่องจากก๊าซคาร์บอนไดออกไซด์ และปรากฏการณ์เรือนกระจก - ในการแข่งขันรถฟอร์มูล่าวัน รายการแจแปนกรังปรีซ์ ที่สนามซูซูกะ อันเป็นรายการก่อนสุดท้ายของฤดูกาล คิมิ ไรโคเนน นักแข่งชาวฟินแลนด์นำรถของทีมแมคลาเรน เมอร์เซเดส เข้าเส้นชัย แต่อย่างไรก็ดี ตำแหน่งแชมป์โลกรถสูตรหนึ่งปีนี้ ตกเป็นของเฟอร์นันโด อลอนโซ จากทีมเรย์โนลด์ เป็นที่แน่นอนแล้ว - จอห์น กัลลีอาโน นักออกแบบเสื้อผ้าชื่อดังของห้องเสื้อดิออร์ ไม่ทำให้แฟนๆผิดหวัง ในการเปิดตัวคอลเลคชั่นใหม่ฤดูใบไม้ผลิและฤดูร้อนปีค.ศ. 2006ที่กรุงปารีส โดยการนำคนธรรมดามาแต่งตัวเดินแบบเป็นคู่ๆในแบบที่ไม่ธรรมดา เช่นสาวร่างท้วมกับหนุ่มร่างกำยำ หรือสาวร่างแคระกับหนุ่มผอมสูง แสดงให้เห็นถึงความแตกต่างที่สะดุดตา ภายใต้แนวคิดที่ว่า “ใครๆก็ดูดีได้”วันอาทิตย์ ที่ 9 ตุลาคม 2548วันอาทิตย์ ที่ 9 ตุลาคม 2548. - ทางการจีนจัดแถลงข่าวประกาศความสูงล่าสุดของยอดเขาเอเวอเรสต์ หรือที่เรียกในภาษาจีนว่า “จูหมู่หลังหม่า” ซึ่งเป็นยอดเขาที่สูงที่สุดในโลกบนเทือกเขาหิมาลัย จากการวัดครั้งล่าสุดเมื่อเร็วๆ นี้ ยอดเขาดังกล่าวมีความสูง 8,844.43 เมตร (29,017 ฟุต 2 นิ้ว) เหนือระดับน้ำทะเล (ซินหัวเน็ต) (สกายนิวส์)วันเสาร์ ที่ 8 ตุลาคม 2548วันเสาร์ ที่ 8 ตุลาคม 2548. - เกิดเหตุแผ่นดินไหวความรุนแรง 7.6 ริกเตอร์ มีจุดศูนย์กลางอยู่ห่างจากกรุงอิสลามาบาด ไปทางตะวันออกเฉียงเหนือ 95 กิโลเมตร ทำให้มีผู้เสียชีวิตกว่า 20,000 คน (และคาดว่าจะมีเพิ่มขึ้นอีก) - จอร์จ ดับเบิลยู บุชประธานาธิบดีสหรัฐ ได้หารือกับบรรดาผู้บริหารบริษัทผู้ผลิตวัคซีนป้องกันไข้หวัดนกที่ทำเนียบขาวและขอให้บริษัทเหล่านี้เพิ่มการผลิต ทั้งนี้ มีความกังวลกันมากขึ้นว่าจะเกิดโรคไข้หวัดนกระบาดในคน (บีบีซีไทย)วันศุกร์ ที่ 7 ตุลาคม 2548วันศุกร์ ที่ 7 ตุลาคม 2548. - คณะกรรมการรางวัลโนเบลได้ประกาศให้สำนักงานพลังงานปรมาณูระหว่างประเทศหรือไอเออีเอและผู้อำนวยการคือนายมุฮัมมัด อัลบะรอดะอีได้รับรางวัลโนเบลสาขาสันติภาพประจำปีนี้วันพฤหัสบดี ที่ 6 ตุลาคม 2548วันพฤหัสบดี ที่ 6 ตุลาคม 2548. - ทางการนิวยอร์กออกมาแถลงว่ามีการเพิ่มมาตรการรักษาความปลอดภัยหลังมีข่าวกรองที่ชี้ว่าระบบรถไฟใต้ดินในนิวยอร์กตกเป็นเป้าการโจมตีวันพุธ ที่ 5 ตุลาคม 2548วันพุธ ที่ 5 ตุลาคม 2548. - กาชาดสากลสรุปรายงานออกมาว่า ถ้าประชาชนได้รับการเตือนภัยอย่างรวดเร็วในช่วงที่เกิดคลื่นยักษ์สึนามิเมื่อปลายปีที่แล้ว จำนวนผู้เสียชีวิตจะน้อยกว่านี้หลายหมื่นคน (บีบีซีไทย)วันอังคาร ที่ 4 ตุลาคม 2548วันอังคาร ที่ 4 ตุลาคม 2548. - สหภาพยุโรปเปิดเจรจาอย่างเป็นทางการกับตุรกีแล้ว เรื่องการรับตุรกีเข้าเป็นสมาชิกของสหภาพยุโรป หลังจากที่รัฐมนตรีต่างประเทศอังกฤษซึ่งเป็นประธานการประชุมของอียูผ่าทางตันในประเด็นนี้ได้วันจันทร์ ที่ 3 ตุลาคม 2548วันจันทร์ ที่ 3 ตุลาคม 2548. - จากเหตุระเบิดสามครั้งซ้อนบนเกาะบาหลีเมื่อคืนวันเสาร์ ทำให้มีผู้เสียชีวิตกว่า 26 คน ทางการอินโดนีเซียพบวิดีโอสมัครเล่นแสดงให้เห็นชายผู้หนึ่งสะพายเป้เดินเข้าไปในร้านอาหารก่อนที่จะเกิดระเบิดเพียงไม่กี่วินาที ทำให้สันนิษฐานได้ว่าเป็นฝีมือของผู้ก่อเหตุระเบิดพลีชีพของกลุ่มเจไอ อิสลามิยา ในขณะที่สนามบินแออัดไปด้วยนักท่องเที่ยวที่ต้องการเดินทางออกจากเกาะ - รัฐบาลอิสราเอลเกรงก่อการร้ายบนคาบสมุทรไซไน ประกาศให้นักท่องเที่ยวชาวอิสราเอลที่มาร่วมเฉลิมฉลองเทศกาลปีใหม่ของชาวยิวเดินทางออกจากพื้นที่แล้ว - ทั่วโลกกำลังจับตามองผลการเลือกตั้งสมาชิกสภาสหพันธรัฐในเมืองเดรสเดน ทางตะวันออกของเยอรมนี ที่ได้เลื่อนกำหนดการมาจากเดิมสิบห้าวัน เนื่องจากมีผู้สมัครคนหนึ่งเสียชีวิตก่อนการเลือกตั้งเล็กน้อย การเลือกตั้งครั้งนี้เป็นการช่วงชิงสามที่นั่งในสภาปกครองสหพันธรัฐ ซึ่งจะสามารถชี้ขาดว่านางแองเจลลา เมอร์เคล หรือนายแกร์ฮาร์ด ชโรเดอร์ จะได้เป็นนายกรัฐมนตรี และเป็นแกนนำในการจัดตั้งรัฐบาล - เมื่อวานนี้ ในขณะที่รัฐมนตรีต่างประเทศของกว่า 25 ประเทศยุโรปกำลังประชุมที่ลักเซมเบิร์กเพื่อโน้มน้าวให้ออสเตรียเปลี่ยนใจหันมาสนับสนุนตุรกีเข้าร่วมสหภาพยุโรปอยู่นั้น กลุ่มรักชาติหัวรุนแรงชาวตุรกีกว่าหกหมื่นคนได้ออกมาชุมนุมประท้วงการเข้าร่วมอียูตามท้องถนนในกรุงอังการา - หลังเกิดเหตุระเบิดเรือโดยสารของกรมศุลกากรฝรั่งเศสที่ชายฝั่งเมืองท่าบาสเตีย บนเกาะคอร์ซิกา เมื่อวันเสาร์จากเหตุขัดแย้งเรื่องการแปรรูปรัฐวิสาหกิจของการเดินเรือข้ามฟากระหว่างเกาะคอร์ซิกากับประเทศฝรั่งเศส ขณะนี้สมาชิกสหภาพแรงงานที่ก่อเหตุประท้วงได้ยอมล้มเลิกการประท้วงปิดกั้นท่าเรือแล้ว ทำให้ผู้โดยสารกว่าห้าพันคน สามารถเดินทางกลับฝรั่งเศสได้ - พายุเฮอร์ริเคนโอติส ที่เข้าถล่มเม็กซิโกเมื่อวันก่อน ได้อ่อนกำลังลงแล้ว กลายเป็นพายุฤดูร้อนธรรมดา และกำลังมุ่งหน้าไปยังตอนใต้ของรัฐแคลิฟอร์เนีย ทางการสหรัฐได้ส่งสัญญาณเตือนภัย และห้ามเดินเรือในพื้นที่แล้ว - ที่ประเทศเอลซัลวาดอร์ ภูเขาไฟซานตา อานนา ที่สงบมานานเกือบหนึ่งร้อยปี ได้เปิดปะทุขึ้น ส่งผลให้แผ่นดินสะเทือนเป็นวงกว้าง และมีประชาชนเสียชีวิตสองคน ทางการเอลซัลวาดอร์ได้ประกาศเตือนภัย และอพยพประชาชนกว่าสี่พันคนออกจากหมู่บ้านใกล้เคียงแล้ว - นักวิทยาศาสตร์อเมริกันเตือนภูเขาน้ำแข็งขั้วโลกกำลังละลายเร็วที่สุดในรอบสี่ปีที่ผ่านมา เนื่องจากก๊าซคาร์บอนไดออกไซด์ และปรากฏการณ์เรือนกระจก และหากไม่รีบดำเนินการแก้ไขแล้ว อาจไม่เหลือน้ำแข็งขั้วโลกอีกเลยภายในสิ้นคริสต์ศตวรรษนี้ - ที่กรุงโตเกียว ได้มีการประดับประดาหอคอยโตเกียวด้วยแสงไฟสีชมพู เพื่อเป็นการรณรงค์ต่อต้านโรคมะเร็งทรวงอก ที่คร่าชีวิตผู้คนไปกว่าหนึ่งหมื่นคนในปีค.ศ. 2004วันอาทิตย์ ที่ 2 ตุลาคม 2548วันอาทิตย์ ที่ 2 ตุลาคม 2548. - เกิดเหตุระเบิดที่เกาะบาหลีของ อินโดนีเซีย มีผู้เสียชีวิต 26 คนและบาดเจ็บอีกร้อยกว่าคน เหตุระเบิดสามระลอกเกิดขึ้นในเวลาไล่เลี่ยกันบนเกาะบาหลี เหตุระเบิดเกิดขึ้นในภัตตาคารที่พลุกพล่านในย่านนักท่องเที่ยววันเสาร์ ที่ 1 ตุลาคม 2548วันเสาร์ ที่ 1 ตุลาคม 2548. - เกิดการปะทะกันระหว่างเจ้าหน้าที่ตำรวจปราบจลาจลกับชาวอินโดนีเซียที่มารวมตัวกันประท้วงการขึ้นราคาน้ำมันของรัฐบาลในกรุงจาการ์ตา ขณะที่ผู้นำอินโดนีเซียอ้างว่า การขึ้นราคาน้ำมันเป็นหนทางเดียวที่จะคลี่คลายวิกฤตเศรษฐกิจในประเทศลงได้ (ผู้จัดการออนไลน์)แหล่งข่าวหนังสือพิมพ์ แหล่งข่าว. หนังสือพิมพ์. รายวัน: ไทยรัฐ - เดลินิวส์ - ข่าวสด - แนวหน้า - กรุงเทพธุรกิจ - ผู้จัดการรายวัน - มติชนรายวัน - บางกอกโพสต์ รายสัปดาห์: ฐานเศรษฐกิจ - ประชาติธุรกิจโทรทัศน์ โทรทัศน์. ช่อง 3 - ช่อง 5 - ช่อง 7 - ช่อง 9 - ช่อง 11 - ไอทีวี - เนชั่นแชนแนลสำนักข่าวต่างประเทศ สำนักข่าวต่างประเทศ. ซีเอ็นเอ็น - บีบีซี - รอยเตอร์ - เอเอฟพี</doc>
