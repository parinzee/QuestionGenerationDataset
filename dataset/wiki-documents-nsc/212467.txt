<doc id="212467" url="https://th.wikipedia.org/wiki?curid=212467" title="ยักษ์วัดแจ้งพบจัมโบ้เอ">ยักษ์วัดแจ้งพบจัมโบ้เอ ยักษ์วัดแจ้งพบจัมโบ้เอ (; ) เป็นภาพยนตร์ที่ออกฉายในปี พ.ศ. 2517 เป็นผลงานการร่วมมือระหว่างไชโยภาพยนตร์ โดยสมโพธิ แสงเดือนฉาย และสึบุรายะโปรดักชั่น ของญี่ปุ่น โดยนำจัมโบ้เอ ซึ่งเป็นที่นิยมในประเทศไทย จากการฉายทางโทรทัศน์ในปี พ.ศ. 2516 มาต่อสู้กับยักษ์เฝ้าประตูเข้าพระอุโบสถวัดอรุณราชวรารามราชวรมหาวิหาร (วัดแจ้ง)เนื้อเรื่องย่อ เนื้อเรื่องย่อ. พวกมนุษย์ดาวอังคารนำโดยนางจังกลได้บุกรุกโลกส่งเหล่าสัตว์ประหลาดออกอาละวาดทำลายล้างบ้านเมือง นางจังกลต้องการทำลายล้างโลกให้สิ้นซากและทราบว่าที่วัดอรุณราชวนารามมีเพชรสุริยะคราส วัตถุที่ล้ำค่าเมื่อเป็นพลังงานจะมีแสนยานุภาพทำลายล้างสูงจึงส่งมนุษย์กลางหาวไปขโมยมา จากนั้นเมื่อขโมยเพชรสุริยะคราสมาได้ จึงนำไปติดตั้งบนดวงจันทร์เพื่อใช้รวมพลังแสงอาทิตย์ยิงไปที่โลก ยอดมนุษย์จัมโบ้เอ (ทาจิบานะ นาโอกิ) ต้องเหาะไปที่ดวงจันทร์ ร่วมมือกับยักษ์วัดแจ้งที่ต้องการเพชรสุริยะคราสกลับคืนสู่วัดอรุณฯ การต่อสู้ระหว่างจัมโบ้เอกับยักษ์วัดแจ้งปะทะนางจังกลกับมนุษย์กลางหาวจึงเกิดขึ้นเบื้องหลังและความสำเร็จ เบื้องหลังและความสำเร็จ. ยักษ์วัดแจ้งพบจัมโบ้เอ เกิดขึ้นจากการที่เอจิ สึบุระยะ ผู้ก่อตั้งบริษัทสึบุรายะโปรดักชั่น จำกัด ถึงแก่กรรมไป และได้ทิ้งหนี้สินไว้ให้แก่บุตรชายซึ่งเป็นทายาท 500,000 ดอลลาร์สหรัฐ บุตรชายของสึบุระยะจึงได้เดินทางมาประเทศไทยเพื่อขอพบกับสมโพธิ ซึ่งเคยร่วมงานกันมาก่อน เพื่อขอความช่วยเหลือ ในตอนแรกสมโพธิเสนอที่จะให้เงินช่วยเหลือ แต่ทางบุตรชายของสึบุระยะได้ปฏิเสธ ก่อนที่จะตกลงสร้างภาพยนตร์ชุดนี้ด้วยกัน ทั้งหมด 2 เรื่อง โดยอีกเรื่องหนึ่ง คือ หนุมานพบ 7 ยอดมนุษย์ ในปีเดียวกัน แต่เข้าฉายในช่วงปลายปี ภาพยนตร์ประสบความสำเร็จเป็นอย่างสูง จากการเข้าฉายที่โรงภาพยนตร์โคลีเซี่ยมเพียง 7 วัน ด้วยรายได้ 1 ล้านบาท นับเป็นภาพยนตร์เรื่องแรกที่นำเอาตัวละครแนวซูเปอร์ฮีโร่ของทั้ง 2 ชาติมาพบกัน จนมีการนำตัวละครโทคุซัทสึแนวฮีโร่ร่างยักษ์ มาสร้างอีกหลายเรื่อง สำหรับเรื่องนี้ใช้ฟุตเทจจัมโบ้เอตอนอวสานมารวมอยู่ด้วย โดยภาพยนตร์เรื่องนี้ได้ออกฉายยังต่างประเทศอีกด้วย เช่น ไต้หวัน, ฝรั่งเศส, อิตาลี, เยอรมนี, อังกฤษ</doc>
