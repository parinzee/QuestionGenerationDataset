<doc id="142420" url="https://th.wikipedia.org/wiki?curid=142420" title="SET50 Index และ SET100 Index">SET50 Index และ SET100 Index ดัชนีเซท 50 และ ดัชนีเซท 100 () คือ ดัชนีราคาหุ้นที่ตลาดหลักทรัพย์แห่งประเทศไทยจัดทำขึ้นอีกตัวหนึ่ง เพื่อใช้แสดงระดับและความเคลื่อนไหวของราคาหุ้นสามัญ 50 หรือ 100 ตัวที่มีมูลค่าตลาดสูงและการซื้อขายมีสภาพคล่องสูงอย่างสม่ำเสมอ เป็นดัชนีประเภท composite index มีสูตรและวิธีการคำนวณเป็นเช่นเดียวกับการคำนวณ SET Index แต่จะต่างกันในส่วนของวันฐานและค่าดัชนีเริ่มต้น ซึ่ง SET50 จะใช้วันที่ 16 สิงหาคม 2538 เป็นวันฐาน และ SET100 จะใช้วันที่ 30 เมษายน 2548 เป็นวันฐาน โดยทั้งคู่มีค่าดัชนีเริ่มต้นที่ 1,000 จุด ซึ่งดัชนี SET50 ถูกกำหนดฐานใหม่ จาก 100 จุด เป็น 1000 จุด ให้เท่ากันกับ SET100 ในวันที่ 3 พฤษภาคม 2548เกณฑ์การคำนวณ เกณฑ์การคำนวณ. คำนวณแบบถ่วงน้ำหนักด้วยมูลค่าหลักทรัพย์ตามราคาตลาด (Market Capitalization Weight) โดยใช้หุ้นสามัญจดทะเบียนในตลาดหลักทรัพย์แห่งประเทศไทย จำนวน 50 หรือ 100 อันดับแรกที่ผ่านเกณฑ์ และไม่นำหลักทรัพย์ที่ถูกขึ้นเครื่องหมาย SP เกิน 20 วันมารวมในการคำนวณการปรับฐาน การปรับฐาน. เมื่อมีการเปลี่ยนแปลงมูลค่าของหลักทรัพย์ที่ใช้ในการคำนวณ เนื่องจากการเปลี่ยนแปลงจำนวนหุ้นของหลักทรัพย์ที่เป็นผลมาจากเหตุการณ์ต่าง ๆ เช่น การเพิ่มทุนของบริษัท การแปลงสภาพหุ้นกู้เป็นหุ้นสามัญ และใช้สิทธิตามใบสำคัญแสดงสิทธิเพื่อซื้อหุ้นสามัญของบริษัท จะต้องมีการปรับฐานคำนวณเพื่อให้ค่าดัชนีมีความต่อเนื่องอยู่เสมอ ซึ่งเป็นวิธีการเดียวกับที่ใช้สำหรับการคำนวณ SET Index ในปัจจุบัน โดยการปรับฐานดัชนีจะดำเนินการในทำนองเดียวกันกับกรณีที่มีหลักทรัพย์ถูกเพิกถอนและมีหลักทรัพย์เข้าใหม่ตามแต่กรณี</doc>
