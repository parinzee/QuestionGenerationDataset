<doc id="25403" url="https://th.wikipedia.org/wiki?curid=25403" title="เอดมันด์ ฮิลลารี">เอดมันด์ ฮิลลารี เอดมันด์ ฮิลลารี () หรือ เซอร์ เอดมันด์ เพอร์ซิฝอล ฮิลลารี () (20 กรกฎาคม พ.ศ. 2462 - 11 มกราคม พ.ศ. 2551) นักสำรวจและนักปีนเขาชาวนิวซีแลนด์ เป็น 1 ใน 2 คนแรกของโลกที่สามารถขึ้นถึงยอดของยอดเขาเอเวอเรสต์ได้ อีกคนหนึ่งคือ เทียนซิง นอร์เก ชาวเชอร์ปา ซึ่งเป็นคู่ปีนเขาของเซอร์ เอดมันด์ (การปีกเขาสูงมักทำกันเป็นคู่เพื่อจะได้ช่วยเหลือกันเวลาเกิดปัญหา) ถึงแม้ว่าเซอร์ เอดมันด์ ฮิลลารีเป็นชาวนิวซีแลนด์และเทียนซิง นอร์เกเป็นชาวเชอร์ปา แต่ทั้งคู่ปีนยอดเขาเอเวอเรสต์ในคณะของอังกฤษ เซอร์เอดมันด์ ฮิลลารี กับ เทียนซิง นอร์เกขึ้นถึงยอดเขาเอเวอเรสต์ที่ความสูง 8850 เมตร เมื่อวันที่ 29 พฤษภาคม พ.ศ. 2496 ประมาณเวลา 11:30 น. ณ เวลาท้องถิ่น (UTC-04:00) ชื่อของเซอร์เอดมันด์ ฮิลลารี ถูกนำมาตั้งชื่อหน้าผาสูง 40 ฟุต ที่ระดับความสูง 28,840 ฟุตเหนือระดับน้ำทะเล ทางสันเขาด้านตะวันออกเฉียงใต้ของยอดเขาเอเวอเรสต์ ว่า ฮิลลารีสเตป (Hillary step) ซึ่งเป็นจุดที่ยากที่สุดของการปีนเขาช่วงสุดท้ายก่อนขึ้นถึงยอดเขา</doc>
