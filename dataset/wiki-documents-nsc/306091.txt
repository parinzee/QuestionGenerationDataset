<doc id="306091" url="https://th.wikipedia.org/wiki?curid=306091" title="ด้วงกว่างเฮอร์คิวลีส">ด้วงกว่างเฮอร์คิวลีส ด้วงกว่างเฮอร์คิวลีส เป็นด้วงกว่างที่มีความยาวและความใหญ่ที่สุดในโลก มีชื่อวิทยาศาสตร์ว่า Dynastes hercules อยู่ในวงศ์ Scarabaeidae พบกระจายพันธุ์ในป่าดิบชื้นตั้งแต่ภูมิภาคอเมริกากลางและทวีปอเมริกาใต้ นับเป็นด้วงที่มีขนาดใหญ่ที่สุดในสกุล Dynastes ที่มีอยู่ด้วยกันทั้งหมด 6 ชนิด เป็นด้วงที่มีความแตกต่างระหว่างตัวผู้กับตัวเมียมาก ตัวผู้มีเขายาว และมีความยาวตั้งแต่ปลายเขาจรดลำตัว 45-178 มิลลิเมตร ขณะที่ตัวเมียไม่มีเขา และมีความยาวเพียงครึ่งหนึ่งของตัวผู้ คือ 50-80 มิลลิเมตร ด้วงกว่างเฮอร์คิวลีส มีชนิดย่อยทั้งหมด 13 ชนิด โดยชนิดที่มีความยาวที่สุด คือ D. h. hercules พบในเฟรนซ์ กัวดาลูเป้และดอมินีกา ที่ตัวผู้ยาวได้ถึง 178 มิลลิเมตร และมีบันทึกไว้ว่ายาวที่สุดคือ 190 มิลลิเมตร ตัวหนอนกินซากผุของต้นไม้เป็นอาหาร และมีระยะการเป็นตัวหนอนยาวนานถึง 16 เดือน ด้วงกว่างเฮอร์คิวลีสนิยมเลี้ยงเป็นสัตว์เลี้ยงในต่างประเทศมาอย่างยาวนาน เช่นที่ ญี่ปุ่นและสหรัฐอเมริกา ได้รับความนิยมโดยเฉพาะในหมู่เด็ก ๆ สำหรับในประเทศไทย ผู้ที่จะเลี้ยงยังต้องนำสั่งเข้ามาจากต่างประเทศแต่ในกลางเดือนกุมภาพันธ์ พ.ศ. 2553 สามารถเพาะขยายพันธุ์เป็นผลสำเร็จครั้งแรกที่สวนแมลงสยาม ที่อำเภอแม่ริม จังหวัดเชียงใหม่ชนิดย่อยชนิดย่อย. - D. h. baudrii Pinchon, 1976 สถานที่พบ: มาร์ตินีก ขนาดตัวผู้: 50~100 มิลลิเมตร - ตัวเมีย: 45~55 มิลลิเมตร- D. h. bleuzeni Silvestre and Dechambre, 1995 สถานที่พบ: เวเนซุเอลา ขนาดตัวผู้: 55~155 มิลลิเมตร - ตัวเมีย: 45~75 มิลลิเมตร- D. h. ecuatorianus Ohaus, 1913 สถานที่พบ: โคลอมเบีย, เปรู, เอกวาดอร์, บราซิล ขนาดตัวผู้: 55~165 มิลลิเมตร - ตัวเมีย: 50~80 มิลลิเมตร- D. h. hercules Linnaeus, 1753 สถานที่พบ: กัวเดอลุป, ดอมินีกา ขนาดตัวผู้: 45~178 (สูงสุด : 190 มิลลิเมตร) - ตัวเมีย: 50~80 มิลลิเมตร- D. h. lichyi Lachaume, 1985 สถานที่พบ: โคลอมเบีย, เวเนซุเอลา, เปรู, เอกวาดอร์, โบลิเวีย, บราซิล ขนาดตัวผู้: 55~170 มิลลิเมตร - ตัวเมีย: 50~80 มิลลิเมตร- D. h. morishimai Nagai, 2002 สถานที่พบ: โบลิเวีย ขนาดตัวผู้: 55~140 มิลลิเมตร - ตัวเมีย: 50~75 มิลลิเมตร- D. h. occidentalis Lachaume, 1985 สถานที่พบ: โคลอมเบีย, เอกวาดอร์, ปานามา ขนาดตัวผู้: 55~145 มิลลิเมตร - ตัวเมีย: 50~80 มิลลิเมตร- D. h. paschoali Grossi and Arnaud, 1993 สถานที่พบ: บราซิล ขนาดตัวผู้: 55~140 มิลลิเมตร - ตัวเมีย: 50~70 มิลลิเมตร- D. h. reidi Chalumeau, 1977 สถานที่พบ: เซนต์ลูเซีย ขนาดตัวผู้: 50~110 มิลลิเมตร - ตัวเมีย: 50~65 มิลลิเมตร- D. h. septentrionalis Lachaume, 1985 สถานที่พบ: เม็กซิโก, เบลีซ, เอลซัลวาดอร์, ฮอนดูรัส, กัวเตมาลา, นิการากัว, คอสตาริกา, ปานามา ขนาดตัวผู้: 55~150 มิลลิเมตร- ตัวเมีย: 50~75 มิลลิเมตร- D. h. takakuwai Nagai, 2002 สถานที่พบ: บราซิล ขนาดตัวผู้: 55~140 มิลลิเมตร - ตัวเมีย: 50~75 มิลลิเมตร- D. h. trinidadensis Chalumeau and Reid, 1995 สถานที่พบ: ตรินิแดดและโตเบโก ขนาดตัวผู้: 55~140 มิลลิเมตร - ตัวเมีย: 50~75 มิลลิเมตร- D. h. tuxtlaensis Moron, 1993 สถานที่พบ: เม็กซิโก ขนาดตัวผู้: 55~110 มิลลิเมตร - ตัวเมีย: 50~65 มิลลิเมตร</doc>
