<doc id="757104" url="https://th.wikipedia.org/wiki?curid=757104" title="ออบีดุช">ออบีดุช ออบีดุช () เป็นเมืองและเทศบาลแห่งหนึ่งในภูมิภาคย่อยตะวันตก (Oeste Subregion) ของประเทศโปรตุเกส เฉพาะตัวเมืองมีจำนวนประชากรประมาณ 3,100 คน ในขณะที่เขตเทศบาลซึ่งกว้างกว่ามีจำนวนประชากร 11,772 คน ณ ปี ค.ศ. 2011 บนพื้นที่ 141.55 ตารางกิโลเมตร พื้นที่ตัวเมืองออบีดุชตั้งอยู่บนยอดเนินเขา ล้อมรอบด้วยป้อมปราการ ด้วยเหตุที่เมืองนี้ยังคงรักษาสิ่งก่อสร้างตามสถาปัตยกรรมยุคกลางไว้ได้อย่างดี ถนน จัตุรัส กำแพงเมือง และปราสาทของเมืองจึงเป็นสถานที่ท่องเที่ยวยอดนิยมแห่งหนึ่งในตอนกลางของประเทศ</doc>
