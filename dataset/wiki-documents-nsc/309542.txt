<doc id="309542" url="https://th.wikipedia.org/wiki?curid=309542" title="เมสเซอร์ชมิตต์">เมสเซอร์ชมิตต์ เมสเซอร์ชมิตต์ เอจี () เป็นบริษัทผู้ผลิตเครื่องบินสัญชาติเยอรมนี มีชื่อเสียงในฐานะผู้สร้างเครื่องบินขับไล่ให้กับกองทัพอากาศเยอรมัน ในช่วงสงครามโลกครั้งที่สอง โดยเฉพาะรุ่น บีเอฟ 109 ที่เป็นกำลังรบหลักของเยอรมนี และเอ็มอี 262 ที่เป็นเครื่องบินไอพ่นรุ่นแรกของโลก เมสเซอร์ชมิตต์ เอจี เดิมชื่อว่า "Bayerische Flugzeugwerke AG" (Bavarian Aircraft Works) ก่อตั้งมาตั้งแต่ปี ค.ศ. 1916 มีผลงานผลิตเครื่องบินรบสำหรับสงครามโลกครั้งที่หนึ่ง ต่อมาบริษัทได้มีหัวหน้าวิศวกรผู้ออกแบบชื่อ วิลลี เมสเซอร์ชมิตต์ เข้ามาร่วมงานตั้งแต่ ค.ศ. 1927 และได้พัฒนาเครื่องบินรบหลายรุ่น นำเสนอต่อกองทัพอากาศ และได้รับการคัดเลือกจากพรรคนาซีให้ดำเนินการผลิตจริง บริษัทได้เปลี่ยนชื่อเป็น "Messerschmitt AG" ตั้งแต่ปี ค.ศ. 1938 โดยวิลลี เมสเซอร์ชมิตต์ ดำรงตำแหน่งประธานบริษัท และกรรมการผู้จัดการ หลังจากเยอรมนีพ่ายแพ้สงครามโลกครั้งที่สอง บริษัทถูกห้ามไม่ให้ผลิตอากาศยาน จึงหันมาผลิตรถสามล้อรุ่นประหยัด Kabinenroller รุ่น KR175 / KR200 ต่อมาในปี 1968 เมสเซอร์ชมิตต์ เอจี ได้ควบรวมกิจการกับบริษัทการบินอีกหลายบริษัท และเปลี่ยนชื่อเป็น Messerschmitt-Bölkow-Blohm (MBB) มีผลงานผลิตเฮลิคอปเตอร์ บริษัทถูกซื้อกิจการโดย ดอยช์ แอโรสเปซ เอจี (DASA) ในปี ค.ศ. 1989 ซึ่งเปลี่ยนชื่อเป็น เดมเลอร์-เบนซ์ แอโรสเปซ ในปี ค.ศ. 1995 และควบรวมกิจการกับแอโรสปาติออง ของฝรั่งเศส เป็นบริษัทยักษ์ใหญ่ อีเอดีเอส ในปี 2000</doc>
