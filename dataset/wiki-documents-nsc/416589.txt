<doc id="416589" url="https://th.wikipedia.org/wiki?curid=416589" title="แม่น้ำเอะโดะ">แม่น้ำเอะโดะ แม่น้ำเอะโดะ () ชื่อเดิมแม่น้ำฟุโตะ () เป็นแม่น้ำในภูมิภาคคันโตของญี่ปุ่น แยกมาจากแม่น้ำโทะเนะทางตอนเหนือของเมืองนะริตะ ไหลผ่าน จังหวัดอิบะระกิ จังหวัดชิบะ จังหวัดไซตะมะ กรุงโตเกียว และไหลลงสู่ทะเลที่อ่าวโตเกียว มีความยาวทั้งสิ้น 59.5 กิโลเมตร เป็นเส้นแบ่งเขตจังหวัดชิบะ โตเกียว ไซตะมะ ราวปี ค.ศ. 1654 ในยุคของรัฐบาลโชกุนโทะกุกะวะ ได้ทำการขุดแยกแม่น้ำสายนี้ออกมาจากแม่น้ำโทะเนะ เพื่อช่วยแก้ปัญหาน้ำท่วมเมืองเอะโดะซึ่งเป็นศูนย์กลางอำนาจของฝ่ายโชกุน แม่น้ำเอะโดะมีความสำคัญทางด้านการขนส่งสินค้า จนถึงยุคศตวรรษที่ 20 จึงถูกลดความสำคัญด้านการขนส่งลงเนื่องจากการคมนาคมทางบกในภูมิภาคแห่งนี้เข้ามาทดแทน เช่น ถนน รถไฟ ในปัจจุบันแม่น้ำเอะโดะ เป็นแม่น้ำสายสำคัญในการระบายน้ำจากครัวเรือนของกรุงโตเกียวออกสู่ทะเล โตเกียวดิสนีย์แลนด์สถานที่ท่องเที่ยวระดับโลกก็ตั้งอยู่บริเวณปากแม่น้ำเอะโดะ</doc>
