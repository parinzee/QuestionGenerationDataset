<doc id="949296" url="https://th.wikipedia.org/wiki?curid=949296" title="พิพิธภัณฑ์ไวกิงโลโฟตร์">พิพิธภัณฑ์ไวกิงโลโฟตร์ พิพิธภัณฑ์ไวกิงโลโฟตร์ () เป็นพิพิธภัณฑ์ประวัติศาสตร์ที่อยู่บนพื้นฐานของการฟื้นฟูและการขุดค้นทางโบราณคดีของหมู่บ้านเผ่าไวกิงในหมู่เกาะนอร์เวย์เหนือของลูฟฟูเทน ประเทศนอร์เวย์ ซึ่งตั้งอยู่ในหมู่บ้านเล็ก ๆ ของบอร์ก ใกล้กับหมู่บ้านเบอสตัดของเกาะเวสต์วอกอยประวัติ ประวัติ. ค.ศ. 1983 นักโบราณคดีได้ค้นพบโรงเรือนหัวหน้าเผ่าที่บอร์ก (På Borg på Vestvågøya i Lofoten) ซึ่งเป็นอาคารขนาดใหญ่ในยุคไวกิงโดยเชื่อว่ามีการจัดสร้างขึ้นประมาณปี ค.ศ. 500 โครงการวิจัยร่วมของสแกนดิเนเวียได้ดำเนินการที่บอร์กตั้งแต่ ค.ศ. 1986 ถึง ค.ศ. 1989 ได้มีการขุดพบพบอาคารในช่วงยุคไวกิงที่ใหญ่ที่สุดเท่าที่เคยพบในประเทศนอร์เวย์ โครงสร้างพื้นฐานของโรงเรือนหัวหน้าเผ่าที่บอร์กวัดความยาวได้ 83 เมตร (272 ฟุต) และสูง 9 เมตร (30 ฟุต) ที่แห่งนี้คาดว่าได้ถูกทิ้งร้างไปในช่วงประมาณปี ค.ศ. 950การดำเนินการปัจจุบัน การดำเนินการปัจจุบัน. หลังจากการขุดค้นสิ้นสุดลง ซากของสิ่งที่เคยเป็นโรงเรือนหลังเก่ายังคงมองเห็นได้ โรงเรือนยาวหลังนี้ได้รับการปรับปรุงใหม่เล็กน้อยทางตอนเหนือของพื้นที่ขุดค้น ในปี ค.ศ. 1995 พิพิธภัณฑ์ไวกิงโลโฟตร์ได้เปิดทำการ พิพิธภัณฑ์ประกอบด้วยการสร้างใหม่เต็มรูปแบบของโรงเรือนหัวหน้าเผ่าที่มีความยาว 83 เมตร (272 ฟุต), โรงตีเหล็กของช่างตีเหล็ก, เรือสองลำ (แบบจำลองของเรือโกกสตัด หนึ่งในขนาดเต็มรูปแบบ) และห้องนอนของพวกเขา รวมถึงแบบจำลองต่าง ๆ ที่ให้ผู้เข้าชมได้ดื่มด่ำในวิถีชีวิตของชาวไวกิงยุคนั้น อาคารหลักได้รับการออกแบบโดยสถาปนิกชาวนอร์เวย์ผู้มีนามว่ากิเซล ยักเฮล ในเดือนกันยายน ค.ศ. 2006 ได้มีแผนขยายตัวของพิพิธภัณฑ์ไวกิงโลโฟตร์ โดยการสร้างอัฒจันทร์ขนาดใหญ่ลงไปในพื้นดินระหว่างอาคารรับเลี้ยงรับรองและโรงเรือนหัวหน้าเผ่า แผนนี้ได้ถูกเลื่อนออกไปเนื่องจากมีการค้นพบทางโบราณคดีของสถานที่ทำอาหาร 2,000 ปีและหลุมโพรง ปัจจุบัน พื้นที่ดังกล่าวได้รับการขุดขึ้นและสร้างอาคารขึ้นใหม่บนที่ดินจัดสรร ส่วนนี้ของพิพิธภัณฑ์ประกอบด้วยห้องแสดงนิทรรศการถาวร 2 แห่งและโรงภาพยนตร์ ห้องโถงจัดแสดงผ่านวิดีโอและสิ่งประดิษฐ์ที่มีเอกลักษณ์ จากการค้นพบและการขุดค้นของบอร์ก โบราณวัตถุทางโบราณคดีบางส่วนมีลักษณะโดดเด่น บริเวณกลางแจ้งของพิพิธภัณฑ์ที่กว้างขวางจะเชื่อมโยงกับเส้นทางเดินกรวด อันเป็นการเชิญชวนให้ผู้เยี่ยมชมสำรวจประวัติศาสตร์ที่มีขนาดใหญ่กว่าห้องแสดงนิทรรศการเพียงอย่างเดียว เพื่อดูโรงเรือนหัวหน้าเผ่าที่สร้างขึ้นใหม่บนเนินเขา, ไปขึ้นเรือไวกิง, เพื่อดูวิวโดยรอบ และพยายามที่จะให้เข้าใจในคุณค่าของภูมิทัศน์ ตลอดจนสิ่งที่นำเสนอในยุคไวกิง ซึ่งเป็นการเพิ่มประสบการณ์ พิพิธภัณฑ์เปิดให้บริการทุกวันตั้งแต่วันที่ 1 พฤษภาคมถึงวันที่ 15 กันยายน ส่วนกองอำนวยการพิพิธภัณฑ์ไวกิงโลโฟตร์ ตั้งอยู่ในอาคารเก่าแก่ของโบสถ์บอร์เก นอกจากนี้ โรงเรือนขนาดยาวยังเป็นจุดหยุดพักที่สี่ของการแข่งขันรายการดิอะเมซิงเรซ 23 พิพิธภัณฑ์ไวกิงโลโฟตร์ ได้รับการเสนอชื่อเข้าชิงพิพิธภัณฑ์แห่งปี ค.ศ. 2011 (ประเทศนอร์เวย์) และรางวัลพิพิธภัณฑ์ยุโรปแห่งปี ค.ศ. 2013</doc>
