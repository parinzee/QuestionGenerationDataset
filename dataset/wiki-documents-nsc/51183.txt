<doc id="51183" url="https://th.wikipedia.org/wiki?curid=51183" title="กีโต">กีโต กีโต () หรือชื่อทางการคือ ซานฟรันซิสโกเดกีโต () เป็นเมืองหลวงของประเทศเอกวาดอร์ทางภาคตะวันตกเฉียงเหนือของทวีปอเมริกาใต้ ตั้งอยู่ทางภาคเหนือของประเทศ ในแอ่งแม่น้ำกวายาบัมบาบนเนินเขาปีชินชา (15,728 ฟุต; 4,794 เมตร) ภูเขาไฟที่ยังทรงพลังในเทือกเขาแอนดีส ความสูงของเมืองที่ 9,300 ฟุต (2,850 เมตร) เหนือระดับน้ำทะเล (วัดจากปลาซาเดลาอินเดเปนเดนเซีย - Plaza de la Independencia) ทำให้กีโตเป็นเมืองหลวงที่ตั้งอยู่สูงที่สุดเป็นอันดับสองในโลก จากการสำรวจในปี พ.ศ. 2544 เมืองนี้มีประชากร 1,399,378 คน และมีพื้นที่ประมาณ 112 ตารางไมล์ (290 ตารางกิโลเมตร) เนื่องจากระดับความสูงและที่ตั้งของเมืองนี้ ทำให้ภูมิอากาศของเมืองมีลักษณะเย็น และค่อนข้างคงที่ตลอดทั้งปี โดยมีอุณหภูมิสูงสุด 67 องศาฟาเรนไฮต์ (20 องศาเซลเซียส) และลดต่ำลงที่ 49 องศาฟาเรนไฮต์ (10 องศาเซลเซียส) ในเวลากลางคืน เมืองนี้มีเพียงสองฤดูกาลเท่านั้นคือ ฤดูร้อน (ฤดูแห้ง) และฤดูหนาว (ฤดูฝน) กรุงกีโตเป็นเมืองที่มีประชากรมากที่สุดเป็นอันดับสองของเอกวาดอร์ รองจากเมืองกวายากิล กรุงกีโตเป็นเมืองเก่าตั้งอยู่บนภูเขา คนที่นี่เป็นชาวสเปนกับชาวอินเดียนผสมกัน ใช้เงินสกุล USDGuápulo, กีโต (สเปน: Quito)</doc>
