<doc id="580832" url="https://th.wikipedia.org/wiki?curid=580832" title="รีจัส">รีจัส รีจัส (อังกฤษ: Regus) เป็นบริษัทชั้นนำระหว่างประเทศที่ดำเนินธุรกิจเกี่ยวกับสำนักงาน ออฟฟิศสำเร็จรูปให้เช่า ห้องประชุม ห้องรับรองทางธุรกิจ (Business Lounge) และมีเครือข่ายห้องประชุมทางวิดีโอที่ใหญ่ที่สุดในโลก รีจัส กรุ๊ป นำเสนอวิธีในการทำงานแบบใหม่ไม่ว่าจะเป็นจากบ้าน ระหว่างทาง หรือจากในสำนักงานของรีจัส และมีสาขาอยู่ทั่วโลก มีสาขาในไทยภายใต้ชื่อ บริษัท รีจัส เซ็นเตอร์ (ประเทศไทย) จำกัดประวัติ ประวัติ. พ.ศ. 2532 Mark Dixon นักลงทุนชาวอังกฤษเดินทางไปทำธุรกิจในบรัสเซล และเห็นว่าเมืองนี้ยังขาดพื้นที่ออฟฟิศสำหรับนักธุรกิจที่เดินทางอยู่เสมอ ทำให้ต้องนั่งทำงานในโรงแรม เมื่อเล็งเห็นความจำเป็นในการหาออฟฟิศที่ได้รับการดูแลด้วยพนักงาน และสามารถให้บริษัทต่างๆมาใช้ได้อย่างยืดหยุ่น จึงได้ก่อตั้งบิสซิเนสเซ็นเตอร์แห่งแรก ณ กรุงบรัสเซล ประเทศเบลเยียม พ.ศ. 2537 รีจัสได้เข้าสู่ละตินอเมริกาด้วยการเปิดตัวบิสซิเนสเซ็นเตอร์ในเซาเปาโล และในปี 2542 ในกรุงปักกิ่ง ภูมิภาคเอเชีย พ.ศ. 2541 รีจัสเปิดดำเนินการในประเทศสหรัฐอเมริกา พ.ศ. 2543 รีจัสจดทะเบียนในตลาดหลักทรัพย์ โดยมีการเสนอขายหุ้นในตลาดหลักทรัพย์ลอนดอน พ.ศ. 2544 รีจัสซื้อกิจการ Stratis Business Centers เครือข่ายบิสซิเนสเซ็นเตอร์แบบเฟรนไชส์ และขยายตัวในตลาดสหรัฐอเมริกา พ.ศ. 2545 บริษัทได้ขายหุ้น 58% ของธุรกิจในสหราชอาณาจักรให้กับบริษัท Rex 2002 Limited พ.ศ. 2546 รีจัสซื้อกิจการ HQ Global Workplaces ผู้ให้บริการพื้นที่สำนักงานทั่วโลก ซึ่งมีสำนักงานใหญ่อยู่ในอเมริกา ในปี 2547 สำนักงานใหญ่ของ HQ ในเมืองแอดดิสัน มลรัฐ เท็กซัสกลายมาเป็นหนึ่งในสำนักงานใหญ่ของรีจัส รีจัสซื้อหุ้นกิจการในอังกฤษคืนในปี พ.ศ. 2549 ด้วยเงิน 88 ล้านปอนด์ และในปลายปียังเดินหน้าซื้อกิจการของ Laptop Lane ซึ่งเป็นเชนบิสซิเนสเซ็นเตอร์ในสนามบินของอเมริกา พ.ศ. 2549 ร่วมมือกับสายการบิน แอร์ฟรานซ์ เคแอลเอ็ม และอเมริกันแอร์ไลน์ เพื่อเข้าถึงกลุ่มเป้าหมายนักธุรกิจ และในปี 2550 รีจัสจับมือกับอเมริกันเอ็กซ์เพรส มอบอภิสิทธิ์ในการใช้ห้องรับรองธุรกิจให้แก่ผู้ถือบัตรแพลทินัมแบบธุรกิจ พ.ศ. 2550 ขยายตัวไปทั่วโลก เปิดบิสซิเนสเซ็นเตอร์ในบัลกาเรีย จอร์แดน เคนยา และการ์ตาร์ พ.ศ. 2551 รีจัสออกผลิตภัณฑ์บัตรสมาชิก Businessworld มอบสิทธิการเข้าใช้พื้นที่ทำงานแบบยืดหยุ่นทั่วโลกให้แก่สมาชิกผู้ถือบัตร ซึ่งช่วยอำนวยความสะดวกให้แก่ลูกค้านักธุรกิจที่ต้องเดินทางอยู่เสมอ ในวันที่ 14 ตุลาคม 2551 รีจัส กรุ๊ป จำกัด มหาชน กลายเป็น รีจัส จำกัด มหาชน ซึ่งเป็นบริษัทผู้ถือหุ้นของรีจัส กรุ๊ป จำกัด มหาชน และมีสำนักงานใหญ่อยู่ในเมืองลักซัมเบิร์ก และจดทะเบียนจัดตั้งบริษัทในเจอร์ซีย์ พ.ศ. 2555 เดวิด คาเมรอน นายกรัฐมนตรีของสหราชอาณาจักร ได้ประกาศว่ารีจัสสามารถช่วยสนับสนุนผู้ประกอบการอายุน้อยกว่า 30,000 รายทั่วประเทศอังกฤษ ให้มีพื้นที่และสิ่งอำนวยความสะดวกในการทำงานเพื่อเริ่มต้นธุรกิจใหม่ ซึ่งสอดคล้องกับนโยบายการให้กู้ยืมเงินเพื่อตั้งต้นธุรกิจของรัฐบาล พ.ศ. 2556 รีจัสครอบครองกิจการ MWB BE ซึ่งเป็นผู้ให้บริการพื้นที่สำนักงานที่ใหญ่อันดับสองของอังกฤษ ด้วยการประมูลเงินสดถึง 65.6 ยูโร แข่งกับ แอนสัน ชาน มหาเศรษฐีชาวฮ่องกง ในปีเดียวกัน รีจัสได้เปิดบิสซิเนสเซ็นเตอร์ในเนปาล ซึ่งเป็นประเทศที่ 100 และเปิดสาขาที่ 1500 ในพูเน ประเทศอินเดีย และปัจจุบันให้บริการลูกค้ากว่า 1.8 ล้านรายทั่วโลก พ.ศ. 2557 เปิดบิสซิเนสเซ็นเตอร์แห่งที่ 2,300 ในโบลเดอร์ รัฐโคโรลาโด และขยายสาขาอีกกว่า 50 แห่งในเมืองต่างๆ ในไตรมาสที่สอง ซึ่งรวมถึงการขยายเข้าไปในสนามบินฮีทโธรว์และแกตวิค ของประเทศอังกฤษ และในสิงค์โปร์ด้วยรีจัส เซ็นเตอร์ ประเทศไทย รีจัส เซ็นเตอร์ ประเทศไทย. ปัจจุบัน รีจัสให้บริการสำนักงานให้เช่าครบวงจรถึง 17 สาขา โดย 16 สาขาตั้งอยู่ในกรุงเทพฯ และอีก1 สาขาที่แหลมฉบัง ศรีราชา จังหวัดชลบุรี รองรับการเจริญเติบโตของภาคอุตสาหกรรมและการขนส่งทางเรือ บริการที่ครบวงจรและได้มาตรฐานของรีจัสจะช่วยให้ผู้ประกอบการสามารถดำเนินธุรกิจได้อย่างสะดวกสบาย ประหยัดเวลา มีความยืดหยุ่นในการทำงาน และนำมาสู่การสร้างความเติบโตให้ธุรกิจอย่างยั่งยืน • พ.ศ. 2543 รีจัสเปิดบิสซิเนสเซ็นเตอร์ 3 สาขาแรกในประเทศไทย ณ อาคารซีอาร์ซีทาวเวอร์ และอาคารเอ็มไทยทาวเวอร์ ณ ออลซีซั่นส์เพลส บนถนนวิทยุ และที่อาคารคิวเฮ้าส์ ลุมพินี บนถนนสาทรใต้ • พ.ศ. 2554 รีจัสเล็งเห็นศักยภาพและความต้องการของตลาดในประเทศไทย จึงเปิดดำเนินการสาขาที่ 4 ในย่านธุรกิจบนถนนสาทรเหนือ ณ อาคารสาทรแสควร์ • พ.ศ. 2555 รีจัสเติบโตอย่างโตเนื่อง และเปิดให้บริการสาขาที่ 5 ในย่านอโศกบนถนนสุขุมวิท ณ อาคารเอ็กเชนทาวเวอร์ • พ.ศ. 2556 รีจัสสีลมทาวเวอร์ รีจัสบางนาทาวเวอร์ และรีจัสสยามทาวเวอร์ เปิดดำเนินการเพื่อรองรับเทรนด์การทำงานที่ยืดหยุ่นในมุมเมืองต่างๆ • พ.ศ. 2557 รีจัส เติบโตอย่างสูงสุดด้วยการขยายตัวถึง 7 สาขา เริ่มจากรีจัสเกษรพลาซ่า รีจัสเดอะไนท์ทาวเวอร์ แยกรัชดา-พระรามเก้า รีจัสเฮอร์เบอร์มอลล์ แหลมฉบัง ศรีราชา รีจัสชาร์เตอร์ดสแควร์ เชิงสะพานตากสิน รีจัสเอสเจอินฟินิทวัน บิสซิเนส คอมเพล็กซ์ บนถนนวิภาวดีรังสิต (ห้าแยกลาดพร้าว) รีจัสเซนเวิลด์ทาวเวอร์ ณ ห้างศูนย์การค้าเซ็นทรัลเวิลด์ และรีจัสอินเตอร์เชนจ์ 21 ใจกลางแยกอโศก บนถนนสุขุมวิท • พ.ศ. 2558 รีจัสเปิดดำเนินการบิสซิเนสเซ็นเตอร์สาขาที่ 16 ในย่าน CBD แห่งใหม่ ณ อาคารเอไอเอ แคปปิตอล ทาวเวอร์ บนถนนรัชดาภิเษก และเปิดดำเนินการสาขาที่ 17 รีจัสภิรัชทาวเวอร์ ณ ศูนย์การค้าเอ็มควอเทียร์ ในกลางปีการดำเนินงานและการบริการ การดำเนินงานและการบริการ. รีจัสและแบรนด์อื่นๆ ที่อยู่ภายใต้ (HQ และ Regus Express) เป็นผู้ให้บริการสำนักงานสำเร็จรูปให้เช่า สำนักงานเสมือนจริง ห้องประชุม และการประชุมทางไกลผ่านวิดีโอ ผ่านการทำสัญญาเช่า บริษัทดำเนินงานใน 104 ประเทศ และมีบิสซิเนสเซ็นเตอร์ให้บริการมากกว่า 2,300 แห่ง ถือเป็นผู้ให้บริการด้านพื้นที่สำนักงานที่ใหญ่ที่สุดในโลกภายใต้เงื่อนไขแบบยืดหยุ่นสำนักงานใหญ่ สำนักงานใหญ่. รีจัสก่อตั้งสำนักงานอยู่ที่ Luxembourg City สำนักงานใหญ่เลขที่ 26 Boulevard Royal, L-2449ผู้บริหารระดับสูง ผู้บริหารระดับสูง. Mark Dixon ในฐานะ CEO ของบริษัท มอบค่าตอบแทนประจำปีราว 591,000 ปอนด์ ซึ่งคิดเป็นเงินเดือน 522,800 ปอนด์ และผลกำไร 68,200 ปอนด์ ในปี 2552</doc>
