<doc id="761266" url="https://th.wikipedia.org/wiki?curid=761266" title="จิตติชัย รุจนกนกนาฏ">จิตติชัย รุจนกนกนาฏ รองศาสตราจารย์ ดร.จิตติชัย รุจนกนกนาฏ (20 เมษายน พ.ศ. 2521 - ) รองผู้อำนวยการสถาบันการขนส่ง และอาจารย์ประจำภาควิชาวิศวกรรมโยธา คณะวิศวกรรมศาสตร์ จุฬาลงกรณ์มหาวิทยาลัยประวัติ ประวัติ. รองศาสตราจารย์ ดร.จิตติชัย รุจนกนกนาฏ เกิดเมื่อวันที่ 20 เมษายน พ.ศ. 2521 เข้าศึกษาระดับมัธยมศึกษาจากโรงเรียนสวนกุหลาบวิทยาลัย จนจบมัธยมศึกษาปีที่ 5 ในพ.ศ. 2538 และสอบเทียบเข้าศึกษาต่อที่คณะวิศวกรรมศาสตร์ จุฬาลงกรณ์มหาวิทยาลัย จากนั้นจบการศึกษาวิศวกรรมศาสตรบัณฑิต (วิศวกรรมโยธา) เกียรตินิยมอันดับหนึ่ง เหรียญทอง เมื่อปีพ.ศ. 2542 โดยได้เกรดเฉลี่ยสูงสุดในคณะวิศวกรรมศาสตร์ จุฬาฯ พร้อมกับจบการศึกษาเศรษฐศาสตรบัณฑิตจาก มหาวิทยาลัยสุโขทัยธรรมาธิราช เมื่อปีพ.ศ. 2541 และได้รับพระราชทานทุนมูลนิธิอานันทมหิดล แผนกวิศวกรรมศาสตร์ เพื่อไปศึกษาในต่างประเทศ จากนั้นจบการศึกษา M.S. & Ph.D. (Transportation) จาก University of California at Berkeley เมื่อปีพ.ศ. 2548 เมื่อจบการศึกษาแล้วได้ทำงานในตำแหน่ง Senior Transportation Planner and Traffic Engineer ที่บริษัท Parsons Brinkerhoff (PB America) ในเมืองลอสแอนเจลิส รัฐคาลิฟอร์เนีย ประเทศสหรัฐอเมริกา เป็นเวลา 2 ปีแล้วจึงกลับมาเป็นอาจารย์ประจำภาควิชาวิศวกรรมโยธา คณะวิศวกรรมศาสตร์ จุฬาลงกรณ์มหาวิทยาลัย ตั้งแต่ปีพ.ศ. 2550 รองศาสตราจารย์ ดร.จิตติชัย รุจนกนกนาฏ เป็นผู้เชี่ยวชาญด้านการคมนาคมขนส่ง โลจิสติกส์ การจราจร และโครงสร้างพื้นฐาน รวมไปถึงการค้าระหว่างประเทศ โดยมีผลงานเป็นบทความทางวิชาการจำนวนมากทั้งในระดับชาติและนานาชาติ เป็นที่ปรึกษาให้กับหน่วยงานภาครัฐและเอกชน และได้รับเชิญเป็นวิทยากรรับเชิญทั้งในไทยและต่างประเทศประวัติการศึกษาประวัติการศึกษา. - Ph.D. Transportation Engineering, University of California at Berkeley, United States of America, 2005 - Certificate of Logistics, University of California at Berkeley, United States of America, 2002 - M.S. Transportation Engineering, University of California at Berkeley, United States of America, 2001 - วิศวกรรมศาสตรบัณฑิต (วิศวกรรมโยธา) เกียรตินิยมอันดับหนึ่ง เหรียญทอง จุฬาลงกรณ์มหาวิทยาลัย 2542 - เศรษฐศาสตรบัณฑิต มหาวิทยาลัยสุโขทัยธรรมาธิราช 2541ประวัติการทำงานประวัติการทำงาน. - พ.ศ. 2556-ปัจจุบัน รองศาสตราจารย์ ภาควิชาวิศวกรรมโยธา คณะวิศวกรรมศาสตร์ จุฬาลงกรณ์มหาวิทยาลัย - พ.ศ. 2552-2556 ผู้ช่วยศาสตราจารย์ ภาควิชาวิศวกรรมโยธา คณะวิศวกรรมศาสตร์ จุฬาลงกรณ์มหาวิทยาลัย - พ.ศ. 2550-2552 อาจารย์ ภาควิชาวิศวกรรมโยธา คณะวิศวกรรมศาสตร์ จุฬาลงกรณ์มหาวิทยาลัย - พ.ศ. 2548-2550 Senior Transportation Planner and Traffic Engineer, PB America, Inc., Los Angeles, California, U.S.A.ตำแหน่งหน้าที่ในปัจจุบันตำแหน่งหน้าที่ในปัจจุบัน. - รองผู้อำนวยการฝ่ายวิชาการ สถาบันการขนส่ง จุฬาลงกรณ์มหาวิทยาลัย (พ.ศ. 2557-ปัจจุบัน) - รองศาสตราจารย์ประจำภาควิชาวิศวกรรมโยธา คณะวิศวกรรมศาสตร์ จุฬาลงกรณ์มหาวิทยาลัย - ประธานอนุกรรมการฝ่ายวิชาการ สมาคมวิทยาการจราจรและขนส่งแห่งประเทศไทย - กรรมการบริหารภาควิชาวิศวกรรมโยธา คณะวิศวกรรมศาสตร์ จุฬาฯ (ก.ย. 2552- ปัจจุบัน)ตำแหน่งหน้าที่สำคัญในอดีตตำแหน่งหน้าที่สำคัญในอดีต. - ผู้ช่วยคณบดี คณะวิศวกรรมศาสตร์ จุฬาลงกรณ์มหาวิทยาลัย (พ.ศ. 2556-2557) - กรรมการบริหาร คณะวิศวกรรมศาสตร์ จุฬาลงกรณ์มหาวิทยาลัย (พ.ศ. 2554-2556)เกียรติประวัติที่สำคัญเกียรติประวัติที่สำคัญ. - นักเรียนทุนพระราชทานมูลนิธิอานันทมหิดล แผนกวิศวกรรมศาสตร์ ประจำปี พ.ศ. 2542 (ไปศึกษาต่อระหว่างปีพ.ศ. 2543-2548) - เงินทุนภูมิพล คณะวิศวกรรมศาสตร์ จุฬาลงกรณ์มหาวิทยาลัย ประจำปี พ.ศ. 2542 - รางวัลเหรียญทองในการแข่งขันคณิตศาสตร์โอลิมปิกภาคพื้นเอเชียแปซิฟิก (Asian Pacific Mathematics Olympiad) ครั้งที่ 7 (1995) - รางวัลเหรียญทองแดงในการแข่งขันคณิตศาสตร์โอลิมปิกระหว่างประเทศ (International Mathematical Olympiad) ครั้งที่ 35 (1994) ที่ Hong Kong</doc>
