<doc id="633860" url="https://th.wikipedia.org/wiki?curid=633860" title="เกร์รียาวอร์ (วิดีโอเกม)">เกร์รียาวอร์ (วิดีโอเกม) เกร์รียาวอร์ () ได้รับการเปิดตัวที่ประเทศญี่ปุ่นในชื่อ เกบารา (ゲバラ) เป็นวิดีโอเกมประเภทวิ่งและยิง ที่ได้รับการผลิตโดยบริษัทเอสเอ็นเค โดยได้รับการเปิดตัวครั้งแรกในระบบอาเขคเมื่อปี ค.ศ. 1987 ในรูปแบบเกมตู้หยอดเหรียญ เกร์รียาวอร์ เป็นเรื่องราวการทำศึกของสองคอมมานโด ผู้เป็นกบฏนิรนาม (ในเวอร์ชันญี่ปุ่นใช้ชื่อเช เกบารา และฟีเดล กัสโตร) โดยพวกเขาได้บุกต่อสู้ในเกาะแคริบเบียนที่ไม่มีชื่อ เพื่อปลดแอกสู่อิสรภาพจากการปกครองของเผด็จการที่ไม่ได้ระบุชื่อ ซึ่งผู้เล่นทั้งสองได้เข้าปะทะกับขบวนทัพของศัตรูในขณะที่ได้มีการพยายามช่วยชีวิตของเหล่าตัวประกัน (ซึ่งจะมีการหักคะแนนครั้งใหญ่หากตัวประกันถูกฆ่าตายท่ามกลางการต่อสู้ของทั้งสองฝ่าย) การเก็บรวบรวมอาวุธจากเหล่าทหาร และรถถังปฏิบัติการการตอบรับ การตอบรับ. สำหรับเวอร์ชันอาร์เขด ที่ได้รับการเปิดตัวโดยบริษัทเอสเอ็นเคใน ค.ศ. 1987 ตามรูปแบบที่ประสบความสำเร็จอย่างสูงสำหรับเกมยิงระบบอาเขดซึ่งเป็นเกมบุกเบิกที่สำคัญอย่างอิคะริวอริเออร์ส (ค.ศ. 1986) โดยใช้จอยสติ๊กแบบหมุนแปดทิศทาง เกมให้ผู้เล่นสามารถเคลื่อนที่ไปในทิศทางเดียวกับจอยสติ๊กพร้อมกับการยิงโจมตีเหล่าศัตรู เกมนี้นับว่าประสบความสำเร็จพอสมควร และแปลงพอร์ตสู่วิดีโอเกมระบบบ้าน ใน ค.ศ. 1988 บริษัทเอสเอ็นเคได้เปิดตัวในระบบบ้านบนเครื่องคอมพิวเตอร์ส่วนบุคคล, อัมส์ตราดซีพีซี, คอมโมดอร์ 64 และแซดเอ็กซ์สเปกตรัม ซึ่งเป็นเครื่องคอมพิวเตอร์ประจำบ้าน รวมถึงเครื่องเล่นเกมแฟมิคอม 8 บิต แต่ก็มีข้อจำกัดของแพลตฟอร์มประจำบ้าน ที่ไม่ได้มีจอยสติ๊กแบบหมุน อย่างไรก็ตาม แม้ว่าจะไม่เหมือนกับอิคะริวอริเออร์ส รุ่นแฟมิคอมก็ได้แสดงให้เห็นว่ามีการปรับแต่งได้เป็นอย่างดีสำหรับระบบดังกล่าวและได้รับความนิยมมากกว่าเวอร์ชันอาเขด โดยรุ่นแฟมิคอมสามารถเล่นได้สองคนพร้อมกัน, ไม่จำกัดจำนวนคอนตินิว และภาพฉากแอ็คชันที่มีความเฉียบคมมากกว่ารุ่นอาเขดที่มีอยู่เดิม ภาพกล่องบรรจุเกมยังมีความโดดเด่นโดยฝีมือของ มาร์ค อีริคเซน ผู้ซึ่งมีส่วนในการรับผิดชอบภาพปกประกอบเกมอิคะริวอริเออร์ส III: เดอะเรสคิว และ พ.า.ว. ของบริษัทเอสเอ็นเค ซึ่งปัจจุบันยังคงหาได้ในระบบเพลย์สเตชัน เน็ตเวิร์กแพลตฟอร์มส่วนเกี่ยวข้องกับเช เกบารา ส่วนเกี่ยวข้องกับเช เกบารา. ตามชื่อเดิมที่บ่งบอก เกมจะอิงถึงการปฏิวัติของเช เกบารา และความพ่ายแพ้ของระบอบการปกครองแห่งบาติสตาในประเทศคิวบาช่วงปลายคริสต์ทศวรรษ 1950 นอกจากนี้ ผู้เล่นคนที่สองยังเป็นฟีเดล กัสโตร โดยกัสโตรยังได้รับการจัดให้อยู่ในอันดับห้าของหนึ่งในสิบสุดยอดนักการเมืองประจำนิตยสารอิเล็กทรอนิกส์เกมมิงมันธ์ลี แต่กระนั้น ความกลัวถึงการต่อต้านระบอบคอมมิวนิสต์ในประเทศตะวันตก ทางบริษัทได้จำกัดบทสนทนารวมถึงคู่มือการเล่นของเกมดังกล่าวสำหรับการเปิดตัวในทวีปอเมริกาและยุโรป ส่วนเวอร์ชันเกบารา ที่ได้รับการเปิดตัวในระบบแฟมิคอมที่ประเทศญี่ปุ่นนั้น ได้กลายเป็นที่ถวิลหาสำหรับนักสะสมเกมอย่างมาก</doc>
