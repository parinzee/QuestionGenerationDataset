<doc id="468944" url="https://th.wikipedia.org/wiki?curid=468944" title="วัดเดรปุง">วัดเดรปุง วัดเดรปุง ตั้งอยู่ห่างจากนครลาซาไปทางทิศตะวันตกเฉียงเหนือ ประมาณ 5 กิโลเมตร วัดเดรปุง (จีนเรียก เจ๋อปั้งซื่อ - Zepang Si) กล่าวกันว่า เป็นวัดที่นอกจากจะมี พื้นที่กว้างขวางที่สุดของทิเบต คือ 200,000 ตารางเมตร บนความสูงเฉลี่ย 3,900 เมตรแล้ว ยังเป็น วัดที่ร่ำรวยที่สุดในทิเบต ด้วย วัดเดรปุงเป็น 1 ใน 6 วัดสำคัญของนิกายเกลุกปะ สร้างในปี ค.ศ.1416 สมัยดาไลลามะองค์ที่ 2 ผู้เป็นลูกศิษย์ของพระอาจารย์จงคาปา มีขุนนางตระกูลใหญ่เป็นผู้อุปถัมภ์ ต่อมา สมัยดาไลลามะองค์ที่ 5 ขยายให้กว้างขวางขึ้น ชื่อของวัดมีความหมายว่า กองข้าว เนื่องจากอาคารของวัดทาสีขาว เมื่อมองจากระยะไกลจึงคล้ายกองข้าวอยู่บนเชิงเขา สมัยรุ่งเรืองสูงสุด มีพระอาศัยอยู่ถึง 10,000 รูป เป็นสถานที่ศึกษาและปฏิบัติธรรมของพระลามะชั้นสูงในลาซา ภายใน วัดเดรปุง มี วังการเดนโพทรัง ตั้งอยู่อิสระ ทางด้านตะวันตกเฉียงใต้ของวัด ใต้วงล้อมของกำแพงสูง สร้างสมัยดาไลลามะองค์ที่ 2 ในสมัยท่านและองค์ที่ 3 และ 4 ทรงใช้เป็นศูนย์กลางทางศาสนาและการเมืองของทิเบต ก่อนที่องค์ที่5 จะสร้างพระราชวังโปตาลาขึ้นใหม่และย้ายไปประทับที่นั่น เป็นวัดที่ร่ำรวยที่สุดในทิเบต ด้วย วัดเดรปุงเป็น 1 ใน 6 วัดสำคัญของนิกายเกลุกปะ</doc>
