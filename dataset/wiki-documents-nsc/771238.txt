<doc id="771238" url="https://th.wikipedia.org/wiki?curid=771238" title="แขวงอรุณอมรินทร์">แขวงอรุณอมรินทร์ อรุณอมรินทร์ [อะ-รุน-อำ-มะ-ริน] เป็นแขวงแขวงหนึ่งในเขตบางกอกน้อย กรุงเทพมหานคร สภาพทั่วไปเป็นย่านการค้าและเขตที่อยู่อาศัยหนาแน่นปานกลางถึงหนาแน่นมาก ผังเมืองรวมกรุงเทพมหานคร พ.ศ. 2556 ได้กำหนดให้พื้นที่บางแห่งในแขวงนี้เป็นพื้นที่อนุรักษ์เพื่อส่งเสริมเอกลักษณ์ศิลปวัฒนธรรมไทยที่ตั้งและอาณาเขต ที่ตั้งและอาณาเขต. แขวงอรุณอมรินทร์ตั้งอยู่ทางทิศเหนือของเขตบางกอกน้อย มีอาณาเขตติดต่อกับเขตการปกครองข้างเคียงดังนี้- ทิศเหนือ ติตต่อกับแขวงบางพลัดและแขวงบางบำหรุ (เขตบางพลัด) มีถนนบรมราชชนนีเป็นเส้นแบ่งเขต - ทิศตะวันออก ติดต่อกับแขวงบางยี่ขัน (เขตบางพลัด) มีถนนสมเด็จพระปิ่นเกล้าเป็นเส้นแบ่งเขต - ทิศใต้ ติดต่อกับแขวงพระบรมมหาราชวัง (เขตพระนคร) และแขวงศิริราช มีแนวกึ่งกลางแม่น้ำเจ้าพระยาและคลองบางกอกน้อยเป็นเส้นแบ่งเขต - ทิศตะวันตก ติดต่อกับแขวงบางขุนนนท์ แขวงคลองชักพระ และแขวงตลิ่งชัน (เขตตลิ่งชัน) มีคลองบางกอกน้อยเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงอรุณอมรินทร์ ได้แก่- ถนนจรัญสนิทวงศ์ - ถนนบรมราชชนนี - ถนนสมเด็จพระปิ่นเกล้า - ถนนอรุณอมรินทร์</doc>
