<doc id="634526" url="https://th.wikipedia.org/wiki?curid=634526" title="ท่าอากาศยานเกาะพะงัน">ท่าอากาศยานเกาะพะงัน ท่าอากาศยานเกาะพะงัน เป็นโครงการก่อสร้างที่สายการบินกานต์แอร์ ได้ดำเนินการก่อสร้างสนามบินในเขตพื้นที่อำเภอเกาะพะงัน จังหวัดสุราษฎร์ธานี บนเนื้อที่กว่า 100 ไร่ มีรันเวย์ขนาด 1,100 x 45 เมตร เพื่อขยายเส้นทางรองรับประชาชน นักเดินทางและ นักท่องเที่ยวให้สามารถเดินทางได้สะดวก รวดเร็วยิ่งขึ้น โดยเพิ่มทางเลือกในการเดินทางที่มากขึ้น เพื่อรองรับความต้องการของนักท่องเที่ยวที่เดินทางมาเพื่อผ่อนคลายไม่ต้องการเสียเวลาในการเดินทางเป็นเวลานาน แต่ต้องการใช้เวลาในการพักผ่อน และ สืบเนื่องจากการให้บริการทางอากาศในพื้นที่ไม่เพียงพอต่อความต้องการของผู้โดยสารที่ต้องการเดินทางมากกว่าเที่ยวบินที่มี โดยเริ่มก่อสร้างเมื่อปี พ.ศ. 2557 สนามบินเกาะพะงัน เป็นโครงการที่บริษัทเอกชน จะดำเนินการเพื่อรองรับนักท่องเที่ยวกว่า 3 แสนคนต่อปี ที่เดินทางเข้ามาเที่ยวเกาะพะงัน ในช่วง Full Moon Party, Back Moon Party และ Half Moon Party ที่เกิดขึ้นเดือนละ 4 ครั้ง ต่อมาในเดือนกันยายน 2558 โครงการดังกล่าวได้ระงับการดำเนินการก่อสร้างชั่วคราว เพื่อรอการตรวจสอบเรื่องเอกสารสิทธิที่ดิน จนกระทั่งในปี พ.ศ. 2560 กรมป่าไม้ ได้ดำเนินการสั่งให้ยุติการก่อสร้าง และดำเนินคดีกับผู้บุกรุกพื้นที่ป่าสงวนแห่งชาติดังกล่าว ปัจจุบัน ท่าอากาศยานเกาะพะงัน ยกเลิกการก่อสร้างเป็นที่เรียบร้อยแล้ว และจะไม่มีท่าอากาศยานเกาะพะงันในประเทศไทย เนื่องจากคำสั่งของกรมป่าไม้ เกี่ยวกับเรื่องการบุกรุกพื้นที่ป่าสงวน</doc>
