<doc id="311291" url="https://th.wikipedia.org/wiki?curid=311291" title="สไปซ์ (อัลบั้ม)">สไปซ์ (อัลบั้ม) สไปซ์ () เป็นอัลบั้มเปิดตัวของกลุ่มศิลปินอังกฤษ สไปซ์เกิลส์ ออกขายเมื่อวันที่ 4 พฤศจิกายน ค.ศ. 1996 กับสังกัดเวอร์จินเรเคิดส์ อัลบั้มบันทึกเสียงที่โอลิมปิกสตูดิโอในบาร์นส กรุงลอนดอน ระหว่างปี 1996 และ 1996 โดยมีโปรดิวเซอร์คือแมตต์ โรว์, ริชาร์ต สแตนนาร์ด, เอเลียต เคนเนดี และคู่โปรดิวเซอร์แอบโซลูต มีซิงเกิล 5 ซิงเกิลที่ออกคือ "Wannabe", "Say You'll Be There", "2 Become 1", "Who Do You Think You Are" และ "Mama" ซึ่งเพลง "Who Do You Think You Are" และ "Mama" ออกเป็นซิงเกิลหน้าเอคู่ ในสหราชอาณาจักร ไอร์แลนด์และประเทศอื่น ซิงเกิลแรก "Wannabe" ติดอันดับ 1 ใน 31 ประเทศ และซิงเกิลถัดมา "Say You'll Be There" และ "2 Become 1" ติดอันดับ 1 ใน 53 ประเทศ "Who Do You Think You Are" ยังเป็นซิงเกิลอย่างเป็นทางการของคอมมิกรีลีฟในสหราชอาณาจักร ในฐานะซิงเกิลหน้าเอคู่กับ "Mama" ทั้ง 2 เพลงติดชาร์ตท็อป 20 ในหลายประเทศในยุโรป ออสเตรเลียและนิวซีแลนด์ ส่วนชาร์ตเพลงในประเทศบ้านเกิด ทั้ง 4 ซิงเกิลขึ้นอันดับ 1 บนยูเคซิงเกิลส์ชาร์ต และในสหรัฐอเมริกาอัลบั้มมีซิงเกิลท็อป 5 อยู่ 3 ซิงเกิล อัลบั้ม สไปซ์ ประสบความสำเร็จด้านยอดขายทั่วโลก อัลบั้มได้รับแผ่นเสียงทองคำขาว 10 แผ่นในสหราชอาณาจักรโดย British Phonographic Industry และในแคนาดาโดย Canadian Recording Industry Association ยังทำให้สไปซ์เกิลส์เป็นศิลปินอังกฤษที่มียอดขายอัลบั้มเร็ซที่สุด หลังจากเดอะบีตเทิลส์ ขายได้ 3 ล้านชุดในสหราชอาณาจักร, ได้ 8 แผ่นเสียงทองคำขาว จาก International Federation of the Phonographic Industry ในงานแจกรางวัลดนตรียุโรปปี 1997 และ 7 แผ่นเสียงทองคำขาวในสหรัฐอเมริกาโดย Recording Industry Association of America อัลบั้มขายได้ 23 ล้านชุดทั่วโลก ถือเป็นอัลบั้มที่มียอดขายมากที่สุดในประวัติศาสตร์โดนตรีโดยกลุ่มศิลปินหญิงล้วน</doc>
