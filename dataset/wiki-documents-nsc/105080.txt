<doc id="105080" url="https://th.wikipedia.org/wiki?curid=105080" title="ท้าวจักรวรรดิ">ท้าวจักรวรรดิ ท้าวจักรวรรดิ ยักษ์ตนหนึ่งในเรื่องรามเกียรติ์ เป็นกษัตริย์แห่งกรุงมลิวัน สหายของทศกัณฐ์ ได้ร่วมมือกับ ไพนาสุริยวงศ์(โอรสทศกัณฐ์) เข้ากอบกู้กรุงลงกา โดยยกทัพไปทำศึก และจับพิเภก ก่อนที่จะจัดพิธี มอบราชสมบัติกรุงลงกาคืน แก่ไพนาสุริยวงศ์ และให้นามใหม่ว่า ท้าวทศพิน ต่อมา พระพรตจึงได้ยกทัพมาปราบ และยืดเยื้อมาถึงเมืองมลิวัน เกิดการต่อสู้อย่างต่อเนื่อง หลายครั้งหลายคราว แต่ก็ยังไม่สามารถ กำราบท้าวจักรวรรดิลงได้ กระทั่งพระพรต แผลงศรไปปักอก ส่วนแขน และขานั้นขาดสะบั้น ท้าวจักรวรรดิ จึงได้สำนึกผิด และขออโหสิกรรม ท้าวจักรวรรดิ เป็นหนึ่งในทวารบาลในพระบรมมหาราชวังคู่กับท้าวอัศกรรมมาลาลักษณะ ลักษณะ. ลักษณะมี ๔ พักตร์ ๘ กร ใบหน้ามีสีขาว ๔ หน้า แบ่งเป็น ๒ ชั้น ชั้นแรกเป็นหน้าปกติ ๑ หน้า ชั้นที่ ๒ เป็นหน้าเล็ก ๓ หน้า ปากแสยะตาโพลง แต่บางครั้ง ก็เห็นเป็นปากแสยะ ตาจระเข้ มีเขี้ยวโง้งแหลม สวมมงกุฎหางไก่ประวัติ ประวัติ. ท้าวจักรวรรดิเป็นเจ้าเมืองมลิวัน มีพระมเหสีชื่อนาง วัชนีสูร กายสีนวล ๑ หน้า ๒ มือ มงกุฎนาง มีพระราชโอรสด้วยกันสามพระองค์คือ- สุริยาภพ กายสีแดงชาด ๑ หน้า ๒ มือ มงกุฎและสัณฐานเหมือนอินทรชิต - บรรลัยจักร กายสีม่วงอ่อน ๑ หน้า ๒ มือ มงกุฎหางไก่ - นนยุพักตร์ กายสีเขียว ๑ หน้า ๒ มือ มงกุฎน้ำเต้ากลม และพระธิดาองค์สุดท้องคือ- พระนางรัตนมาลีกายสีนวลจันทร์ ๑ หน้า ๒ มือ มงกุฎนางข้อมูลเพิ่มเติมข้อมูลเพิ่มเติม. - ท้าวจักรวรรดิ - สูจิบัตรการแสดงโขนเรื่องรามเกียรติ์ ตอน ศึกสุริยาภพ ของสำนักการสังคีต กรมศิลปากร จัดแสดงเมื่อเดือนตุลาคม ๒๕๔๗ - เยี่ยมยักษ์อยู่ยามกลางกรุงรัตนโกสินทร์ - หัวโขน-สำนักงานคณะกรรมการวัฒนธรรมแห่งชาติ www.culture.go.th - สีที่ใช้กับหัวโขน  - จารีตนาฏศิลป์ไทย โดย นาย ประเมษฐ์ บุณยะชัย นิตยสารศิลปากร ปีที่ ๕๐ ฉบับที่ ๑ มกราคม-กุมภาพันธ์ ๒๕๕๐ หน้า ๕ - ๑๙ - โคลงรามเกียรติ์ รอบพระระเบียงวัดพระศรีรัตนศาสดาราม www.bloggang.com-praingpayear - โคลงภาพจิตรกรรมฝาผนังเรื่องรามเกียรติ์ ตู้หนังสือ เรือนไทย</doc>
