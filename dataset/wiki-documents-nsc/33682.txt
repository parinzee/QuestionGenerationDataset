<doc id="33682" url="https://th.wikipedia.org/wiki?curid=33682" title="ไพบูลย์ พันธุ์เมือง">ไพบูลย์ พันธุ์เมือง นายไพบูลย์ พันธ์เมือง นักเขียนนิยายและเรื่องสั้น ใช้นามปากกา ผกายฟ้า ประกาศิต, พันธุ์ ชุมพร, พร เมืองใต้, เทียน ส่องธรรม และชื่อจริงในผลงาน นายไพบูลย์ พันธุ์เมือง เกิดที่ ตำบลปากพูน อำเภอเมือง จังหวัดนครศรีธรรมราช จบการศึกษาปริญญาตรีศิลปศึกษา วาดเขียนเอก ได้เกียรตินิยมอันดับ 2 จากมหาวิทยาลัยศรีนครินทรวิโรฒ ประสานมิตร เคยเป็น ครูสอนโรงเรียนประถมศึกษา ตำแหน่งอาจารย์ 3 ระดับ 8 โรงเรียนบ้านดอนทราย อำเภอปะทิว จังหวัดชุมพร ปัจจุบันเป็นข้าราชการบำนาญที่ลาออกตามโครงการเกษียณราชการก่อนกำหนด เมื่อเดือนตุลาคม พ.ศ. 2542 วาดภาพเหมือน เขียนนิยาย และเรื่องสั้นเป็นอาชีพเสริม ปัจจุบันอาศัยอยู่ที่ ตำบลทะเลทรัพย์ อำเภอปะทิว จังหวัดชุมพรอาชีพประวัติการเป็นนักเขียนอาชีพประวัติการเป็นนักเขียน. - เขียนเรื่องสั้น “เขาเริ่มต้นที่นี่” ส่งนิตยสารฟ้าเมืองไทย ของ อาจินต์ ปัญจพรรค์ เมื่อปี พ.ศ. 2527 - พ.ศ. 2530 เรื่องสั้น “หมอดู” ประกวดใน น.ส.พ.เดลินิวส์ ได้รับรางวัลชมเชย - พ.ศ. 2531 เรื่องสั้น “อบายมุข” และ “บ้านเช่า” เข้ารอบการประกวดที่ฟ้าเมืองทอง - พ.ศ. 2542 เรื่องสั้น “เถาวัลย์บนต้นมะม่วง” ได้ “ประดับช่อการะเกด” จาก บก. สุชาติ สวัสดิ์ศรี - พ.ศ. 2543 เรื่องสั้น “ชายหลังค่อมในกระจกเงา” เข้ารอบการประกวดในหนังสือพิมพ์สยามรัฐสัปดาห์วิจารณ์ - พ.ศ. 2545 เรื่องสั้น “ฝุ่น” เข้ารอบการประกวดในหนังสือพิมพ์สยามรัฐสัปดาห์วิจารณ์ รอบที่ 3 เป็น 1 ใน 6 คนและ เรื่องสั้น “มองจากที่สูง” ได้รับรางวัลชมเชย เรื่องสั้นรัฐสภา เมื่อวันที่ 10 ธันวาคม พ.ศ. 2545 - พ.ศ. 2545 - 2546 เรื่องสั้นประกวดเข้ารอบ 50 คน (ไม่ได้รับการตีพิมพ์) คือประกวดเรื่องสั้นสุภา เทวกุล และ เรื่องสั้นช่อปาริชาต อีก 2 ครั้ง - มีเรื่องสั้นที่ผ่านการตีพิมพ์ในนิตยสารต่างๆ ประมาณ 70 เรื่อง - ผลงานรวมเล่ม พ.ศ. 2531 นิยายเรื่อง “ไม้เท้าสีชมพู” จัดพิมพ์โดยสำนักพิมพ์บางหลวง - พ.ศ. 2532 นิยายเรื่อง“จิตรกรเร่” จัดพิมพ์โดยสำนักพิมพ์บางหลวง - พ.ศ. 2535 นิยายเรื่อง “เทพเจ้าเขาแมว” จัดพิมพ์โดยสำนักพิมพ์ธนบรรณและหนังสืออ่านนอกเวลาสำหรับเด็กเรื่อง “คิดไม่ถึง” จัดพิมพ์โดยสำนักพิมพ์ต้นอ้อ - พ.ศ. 2542 รวมเรื่องสั้นเรื่อง “ลายข้างโลง” จัดพิมพ์โดยสำนักพิมพ์ประพันธ์สาส์น - พ.ศ. 2543 นิยายเรื่อง “เกาะลอยหมู่บ้านประหลาด” จัดพิมพ์โดยสำนักพิมพ์ประพันธ์สาส์น - พ.ศ. 2544 รวมเล่มเรื่องสั้นเรื่อง “ในวงล้อม” จัดพิมพ์โดยสำนักพิมพ์ประพันธ์สาส์น - พ.ศ. 2545 ได้รับรางวัลชมเชยเรื่องสั้นการเมือง “พานแว่นฟ้า” จากรัฐสภา เรื่อง “มองจากที่สูง” - พ.ศ. 2546 ได้รับรางวัลชมเชยบทกวีการเมือง “พานแว่นฟ้า” จากรัฐสภา เรื่อง “ปล่อยผีไปทีเถิด” - พ.ศ. 2546 รวมเล่มเรื่องสั้นเรื่อง “ในวงล้อม” ได้รางวัลชมเชย เซเว่นอะวอร์ด วันที่ ๒๗ มิถุนายน ๒๕๔๕ ได้รับโล่จากคณะกรรมการวัฒนธรรมแห่งชาติ ให้เป็นศิลปินดีเด่น จังหวัดชุมพร สาขาวรรณศิลป์ ด้านนักเขียนนวนิยาย สารคดี และเรื่องสั้น</doc>
