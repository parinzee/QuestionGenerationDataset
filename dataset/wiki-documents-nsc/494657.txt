<doc id="494657" url="https://th.wikipedia.org/wiki?curid=494657" title="ทรชนคนสวย">ทรชนคนสวย ทรชนคนสวยภาพยนตร์ไทยแนวสายลับผจญภัย ระบบ 35 มม. ซูเปอร์สโคป สีอีสต์แมน เสียง (พากย์)ในฟิล์ม ของละโว้ภาพยนตร์ กำกับและอำนวยการสร้างโดย หม่อมอุบล ยุคล ณ อยุธยา ฉายที่ โรงภาพยนตร์เฉลิมเขตร์ พ.ศ. 2510 นำแสดงโดย มิตร ชัยบัญชา และ มิสจิ้นหลู ดาราสาวชาวไต้หวัน ร่วมด้วย แมน ธีระพล ,รุจน์ รณภพ ฯลฯ ในยุคสายลับอังกฤษ เจมส์ บอนด์ 007 เริ่มปรากฏตัวบนจอเงิน ตั้งแต่ พ.ศ. 2505-2507 ตามด้วยคู่จารชนทางจอแก้ว จอมเพชฌฆาต 707 (The Man From U.N.C.L.E.) ทางสถานีกองทัพบทช่อง 7 (ขาวดำ) สนามเป้า-รัชฟิล์มทีวี และคู่นักสืบมาดผู้ดีใน ขวัญใจสายลับ (The Avengers) ทางไทยทีวีช่อง 4 บางขุนพรหม ช่วง พ.ศ. 2508-2510 มาถึงจุดสูงสุดทั่วโลกและเมืองไทย จนเกิดกระแสทั้งในและต่างประเทศตามมาอีกหลายเรื่อง เป็นหนึ่งในภาพยนตร์แนวดังกล่าวที่พยายามนำเสนอความแปลกใหม่ หลังจากความสำเร็จอย่างสูงของ เพชรตัดเพชร ของ สหการภาพยนตร์ไทย และ กระเบนธง ของ ส.อาสนจินดาภาพยนตร์ เมื่อ พ.ศ. 2509เรื่องย่อ เรื่องย่อ. อดีตนายตำรวจหนุ่มตัดสินใจออกตามล่าแก๊งค้ายาเสพติดเพียงลำพัง แม้จะเป็นการฝ่าฝืนกฎหมายที่เขาเคยรับใช้ก็ตาม กระทั่งได้พบหลิน ลูกสาวอดีตหัวหน้าแก๊งคนก่อน ผู้เข้ามาร่วมมือกับนายตำรวจหนุ่มในการทลายแก๊ง เพื่อล้างแค้นคนที่สังหารพ่อเธอแล้วขึ้นครองอำนาจแทน ในขณะเดียวกันนักสืบไทยจากหน่วยต้านยาเสพติด ก็เข้ามาพัวพันกับการตามล่าล้างแค้นภายในแก๊งครั้งนี้ด้วยงานสร้าง งานสร้าง. หนังไทยเรื่องแรกที่มีการทำทริคภาพระยะไกลของเรือดำน้ำขนาดใหญ่ และฉากภายในที่มีรายละเอียดของอุปกรณ์ต่างๆ (ออกแบบสร้างฉากโดย อาจารย์ทวีศักดิ์ เสนาณรงค์ ) ,ห้องติดตั้งเรดาร์เซ็นเซอร์ผู้บุกรุก เครื่องมือล้ำสมัยอื่นๆ สติ๊กเกอร์ยาสลบ ฯลฯ รวมทั้งฉากเรือดำน้ำระเบิดใต้ทะเล (ทำเทคนิคที่แล็บฮ่องกง) ตลอดจนเพลงฮิตรางวัลแผ่นเสียงทองคำพระราชทาน แมวเหมียว ของคณะสามศักดิ์ ใช้สถานที่ถ่ายทำที่โรงถ่ายวังละโว้ ซอยพร้อมมิตร ถ.สุขุมวิท ฉากภายนอกในกรุงเทพและจังหวัดทางภาคใต้ของเมืองไทยการตอบรับ การตอบรับ. แม้โครงเรื่องน่าติดตามแต่ไม่ประสบความสำเร็จทั้งการฉายครั้งแรกและสัปดาห์โปรแกรมพิเศษประจำปี เคยเผยแพร่เป็นแถบวีดิทัศน์ตลับ (Video Cassette) ของมูลนิธิหนังไทย เมื่อ พ.ศ. 2540เกร็ดเกร็ด. - สโลแกน "หนังสนุก มุขสะเด็ด เผ็ดสบัด" - หนังเรื่องเดียวของละโว้ที่ใช้คำเรียกระบบถ่ายทำว่า ซูเปอร์สโคป - มีศักดิ์ นาครัตน์ แห่งวงสามศักดิ์ และนักอ่านสปอตชื่อดังแห่งยุค ร้องเพลงโฆษณาหนังว่า "จิ้นหลู... จิ้นหลู ซัดยูโด มวยไทย คาราเต้ เห่ เฮ เฮ เฮ และไม้ตาย... โอ้ ทรชนคนสวย แต่รวยความอำมหิต พอมาเจอพ่อมิตร พระเอกเลยคิสทรชน"</doc>
