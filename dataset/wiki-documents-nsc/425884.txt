<doc id="425884" url="https://th.wikipedia.org/wiki?curid=425884" title="ชุ่ย ผิง">ชุ่ย ผิง ชุ่ย ผิง (; ) เป็นนักร้องหญิงชาวฮ่องกง มีชื่อเสียงในฐานะนักร้องเพลงป็อปภาษาจีนกลาง ระหว่างช่วงทศวรรษ 1950 ถึงต้นทศวรรษ 1970 เป็นเจ้าของสมญา "ปลาทอง" (Goldfish Beauty, 金魚美人) เนื่องจากมีนัยน์ตากลมโตงดงาม ครอบครัวของชุ่ย ผิง เป็นชาวมณฑลเจียงซู แต่เธอเกิดที่ฮาร์บินระหว่างที่บิดาเดินทางไปติดต่อธุรกิจที่นั่น ต่อมาครอบครัวย้ายไปอาศัยที่ฮ่องกง เธอเริ่มอาชีพนักร้องหลังจากได้ร้องเพลงในงานสังสรรค์แห่งหนึ่งเมื่ออายุ 15 ปี และสะดุดตานักแต่งเพลงชื่อ Wong Fuk Lin (王福齡) ซึ่งเป็นผู้แนะนำให้เธอเข้าทดสอบร้องเพลงและแสดงนำในภาพยนตร์ของบริษัทชอว์บราเดอส์ เธอได้รับเลือกให้รับบทนำในภาพยนตร์เรื่องหนึ่ง แต่ได้ตัดสินใจยึดอาชีพนักร้องเป็นหลัก Wong Fuk Lin ได้แต่งเพลงให้ชุ่ย ผิงร้องหลายเพลง เพลงที่ได้รับความนิยม ได้แก่ "This Precious Night" (今宵多珍重) และ "Nang Ping Evening Bells" (南屏晚鐘) ชีวิตส่วนตัว เธอสมรสกับ เจียง หง (江宏, Jiang Hong) นักร้องเพลงประกอบภาพยนตร์ของชอว์บราเดอส์ จนกระทั่งเขาเสียชีวิตในปี 1995 ชุ่ย ผิงประกาศอำลาวงการในปี 1971 แต่ยังกลับมาร้องเพลงในคอนเสิร์ตรอบพิเศษในปี 1997 และปรากฏตัวเป็นแขกรับเชิญรายการโทรทัศน์ในปี 2004</doc>
