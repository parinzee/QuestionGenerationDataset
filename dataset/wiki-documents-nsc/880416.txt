<doc id="880416" url="https://th.wikipedia.org/wiki?curid=880416" title="จูดิธแห่งฟลานเดอส์">จูดิธแห่งฟลานเดอส์ จูดิธแห่งฟลานเดอส์ ฺ(หรือจูดิธแห่งฝรั่งเศส) ภาษาอังกฤษ Judith of Flanders&nbsp;(หรือ&nbsp;Judith of France)&nbsp;เป็นราชินีจากการแต่งงานแห่งเวสเซ็กซ์และเคานเทสจากการแต่งงานแห่งฟลานเดอส์ เธอเป็นลูกสาวตนโตของกษัตริย์ของแฟรงค์ตะวันตกและต่อมาเป็นจักรพรรดิโรมันอันศักดิ์ ชาร์ลผู้หัวล้าน กับภรรยา เอร์เม็นทรูดแห่งออร์เลอ็ง จากการแต่งงานกับกษัตริย์แห่งเวสเซ็กซ์สองคน เอเธลวูล์ฟและเอเธลบาลด์ ทำให้เธอเป็นราชินีสองครั้ง การแต่งงานสองครั้งแรกไม่มีลูก แต่จากการแต่งงานครั้งที่สามกับบาลด์วิน ทำให้เธอกลายเป็นเคานเทสอันดับหนึ่งแห่งฟลานเดอส์ และบรรพบุรุษของเคานท์แห่งฟลานเดอส์คนต่อๆมา ลูกชายคนหนึ่งของเธอกับบาลด์วินแต่งงานกับเอลฟ์ธริธ ลูกสาวของน้องชายของเอเธลบาลด์ อัลเฟรดมหาราช เธอยังเป็นบรรพบุรุษของมาทิลด้าแห่งฟลานเดอส์ คู่แต่งงานของวิลเลี่ยมผู้พิชิต และพระมหากษัตริย์คนต่อๆมาของอังกฤษราชินีแห่งเวสเซ็กซ์ ราชินีแห่งเวสเซ็กซ์. ในปีค.ศ.855 กษัตริย์เอเธลวูล์ฟแห่งเวสเซ็กซ์ได้ทำการจาริกแสวงบุญไปโรม และระหว่างทางกลับในปีค.ศ.856 เขาอยู่ที่ราชสำนักของกษัตริย์ของแฟรงค์ตะวันตก ชาร์ลผู้หัวล้าน ในเดือนกรกฎาคมเอเธลวูล์ฟได้หมั้นหมายกับลูกสาวของชาร์ล จูดิธ ผู้ที่อายุไม่เกิน 14 ปี ขณะที่เอเธลวูล์ฟอายุราว 50 ปี ในวันที่ 1 ตุลาคม ค.ศ. 856 พวกเขาแต่งงานกันที่แวร์เบอรีในฝรั่งเศสตอนเหนือ การแต่งงานเป็นการเชื่อมสัมพันธ์ทางการทูต ชายทั้งสองคนทุกข์ทนจากการโจมตีของไวกิ้ง และสำหรับเอเธลวูล์ฟ การแต่งงานเปิดโอกาสให้เขาได้สานสัมพันธ์กับบารมีของการอแล็งเฌียง อนึ่งการแต่งงานถูกมองว่าเป็นเหตุการณ์ที่ไม่ปกติโดยคนร่วมสมัยและนักประวัติศาสตร์สมัยใหม่ เจ้าหญิงการอแล็งเฌียงน้อยคนที่แต่งงานและมักถูกส่งไปสำนักชี และไม่เคยเจอเลยว่าพวกเธอแต่งงานกับชาวต่างชาติ จูดิธได้รับการสวมมงกุฎเป็นราชินีและเจิมน้ำมันโดยฮิงค์มาร์ อาร์ชบิชอปแห่งแร็งส์ ในเวสเซ็กซ์ไม่มีธรรมเนียมว่าภรรยาของษัตริย์จะต้องเป็นราชินี แต่ชาร์ลยืนกรานให้ลูกสาวของเขาสวมมงกุฎราชินี แม้จักรพรรดินีจะเคยได้รับการเจิมน้ำมันมาก่อน แต่นี่เป็นครั้งแรกที่เจอการเจิมน้ำมันของราชินีการอแล็งแฌียง อนึ่งชาวเวสเซ็กซ์มีธรรมเนียมว่าภรรยาของกษัตริย์แห่งเวสเซ็กซ์ไม่สามารถได้รับการเรียกขานว่าราชินีหรือนั่งบนบัลลังก์ร่วมกับสามีได้ เธอเป็นแค่ภรรยาของกษัตริย์ การแต่งงานก่อให้เกิดการก่อกบฏโดยลูกชายที่ยังมีชีวิตอยู่คนโตของเอเธลวูล์ฟ เอเธลบาลด์ อาจเป็นเพราะเขากลัวว่าจะถูกแย่งตำแหน่งโดยน้องชายต่างมารดาที่มีชาติกำเนินสูงศักดิ์ ทว่าบิดาและลูกชายเจรจาประนีประนอมกับภายใต้เงื่อนไขที่ว่าเอเธลวูล์ฟเอาอาณาเขตทางตะวันออกของอาณาจักรไป ส่วนเอเธลบาลด์ก็ทางตะวันตก ไม่พบว่านี่หมายถึงว่าเอเธลวูล์ฟเอาเคนท์ไป ส่วนเอเธลบาลด์ก็เวสเซ็กซ์ หรือเวสเซ็กซ์เองถูกแบ่งออก จูดิธไม่มีลูกกับเอเธลวูล์ฟ ผู้ที่ตายในวันที่ 13 มกราคม ค.ศ.858 เขาได้รับการสืบทอดตำแหน่งโดยเอเธลบาลด์ ผู้ที่แต่งงานกับจูดิธ แม่เลี้ยงของตน อาจจะเพื่อเสริมสถานะของตน เพราะเธอเป็นลูกสาวของกษัตริย์แห่งแฟรงค์ตะวันตก การแต่งงานถูกประณามโดยแอสเซอร์ในชีวประวัติของอัลเฟรดมหาราชเมื่อกษัตริย์เอเธลวูล์ฟตาย เอเธลบาลด์ บุตรชาย ฝ่าฝืนข้อห้ามของพระเจ้าและเกียรติภูมิของชาวคริสต์ ทั้งยังขัดแย้งต่อวิถีปฏิบัติของชาวเพแกนทั้งหลาย รับช่วงต่อเตียงสมรสของบิดาและสมรสกับจูดิธ บุตรสาวของชาร์ล กษัตริย์แห่งแฟรงค์ ทำให้ได้รับความอัปยศอดสูจากทุกคนที่ได้ยินจูดิธยังคงไม่มีลูกเมื่อเอเธลบาลด์ตายในปีค.ศ.860 หลังครองราชย์ได้สองปีครึ่งการหนีตามบาลด์วินแห่งฟลานเดอส์ การหนีตามบาลด์วินแห่งฟลานเดอส์. หลังการตายของเอเธลบาลด์ จูดิธขายทรัพย์สินของตนในเวสเซ็กซ์และกลับไปฝรั่งเศส จากพงศาวดารของนักบุญเบอร์ต็อง บิดาของเธอส่งเธอไปอารามในซ็องลีส ที่ซึ่งเธอยังอยู่ภายใต้ "การอารักขาและคุ้มครองโดยสังฆนายกหลวงด้วยเกียรติในฐานะราชินี แม้ในยามนั้นเธอจะรักษาพรหมจารีไว้ไม่ได้แล้ว เธออาจแต่งงานตามแบบที่อัครทูตบอก นั่นคืออย่างเหมาะสมและถูกต้องตามกฎหมาย" เป็นไปได้ว่าชาร์ลอาจตั้งใจจะจัดการแต่งงานครั้งใหม่ให้ลูกสาว ทว่าราวคริสต์มาส ค.ศ.861 จูดิธได้หนีตามบาลด์วิน ที่ต่อมาได้เป็นเคานท์แห่งฟลานเดอส์ ทั้งสองคนอาจแต่งงานกันที่อารามแห่งซ็องลีสในตอนนั้น บันทึกของเหตุการณ์ในจดหมายเหตุอธิบายว่าจูดิธไม่ได้เป็นเหยื่อผู้ถูกกระทำของการขโมยตัวเจ้าสาว แต่เป็นผู้กระทำการ หนีตามตามการยั่วยุของบาลด์วินและเห็นชัดว่าได้รับอนุญาติจากน้องชายของเธอ หลุยส์ผู้ติดอ่าง บิดาของจูดิธโกรธมากอย่างไม่น่าแปลกใจและสั่งให้เหล่าบิชอปตัดทั้งคู่ออกจากศาสนา ต่อมาพวกเขาหนีไปอยู่ที่ราชสำนักของลูกพี่ลูกน้องของจูดิธ ลูแธร์ที่ 2 แห่งโลทาริงเกีย เพื่อขอการคุ้มกัน ก่อนจะไปหาโป๊ปนิโคลัสที่ 1 เพื่อวิงวอน โป๊ปดำเนินการทางการทูตและขอให้บิดาของจูดิธยอมรับการแต่งงานว่าเป็นพันธะที่ถูกต้องตามกฎหมายและต้อนรับคู่แต่งงานหนุ่มสาวเข้าสู่คริสตจักร ซึ่งสุดท้ายแล้วเขาก็ทำ จากนั้นคู่แต่งงานก็กลับสู่ฝรั่งเศสและแต่งงานกันอย่างเป็นทางการที่โอแซร์ในวันที่ 13 ธันวาคม ค.ศ.862 บาลด์วินได้รับที่ดินทางตอนใต้ของเชลท์ เช่น แคว้นฟลานเดอส์ (แม้ว่าพื้นที่จะมีขนาดเล็กกว่าแคว้นที่มีอยู่ในยุคกลางอันรุ่งเรือง) เพื่อป้องกันการโจมตีของไวกิ้ง เป็นที่โต้เถียงกันในหมู่นักประวัติศาสตร์ว่ากษัตริย์ชาร์ลทำเช่นนี้เพราะหวังให้บาลด์วินถูกสังหารในการต่อสู้กับพวกไวกิ้งที่ตามมาหรือไม่ ทว่าบาลด์วินจัดการสถานการณ์ได้อย่างดีเยี่ยมน่าจดจำ เขาประสบความสำเร็จในการระงับการคุกคามของไวกิ้ง ขยายทั้งกองทัพและอาณาเขตของตนอย่างรวดเร็ว และกลายเป็นผู้สนับสนุนที่ซื่อสัตย์ของกษัตริย์ชาร์ล ชายแดนบาลด์วินกลายเป็นที่รู้จักในฐานะแคว้นฟลานเดอส์และจะกลายเป็นหนึ่งในแคว้นที่มีอำนาจที่สุดของฝรั่งเศสอุปนิสัย อุปนิสัย. ในความเห็นของแพททริค วอร์มาลด์การแต่งงาน (ระหว่างเอเธลวูล์ฟกับจูดิธ) ย่อมสร้างชื่อเสียงในทางไม่ดีด้านพฤติกรรมที่ตามมาด้วยชื่อเสียงฉาวโฉ่ของจูดิธ หลังการตายของเอเธลวูล์ฟ เธอแต่งงานกับเอเธลบาลด์ ลูกชายคนโตของเขา เป็นการท้าทายของห้ามของคริสตศาสนา และไม่เพียงแค่นั้น เธอยังหนีตามบาลด์วินแห่งฟลานเดอส์เมื่อเอเธลบาลด์ตาย แต่จูดิธ เหมือนเจ้าหญิงชาวแฟรงค์ในศตวรรษที่ 9 ส่วนใหญ่ เป็นเลดี้ที่ได้รับการปลูกฝังมาอย่างดี และเป็นการคาดเดาที่สมเหตุสมผลว่าเธอได้นำตัวเองราชสำนักที่อัลเฟรดหนุ่มพัฒนาวัฒนธรรมให้อยู่ในระดับเดียวกับรัศมีของระบอบกษัตริย์ของการอแล็งเฌียงลูก ลูก. กับสามีคนที่ 3 บาลด์วินแห่งฟลานเดอส์ ลูกของจูดิธมีดังนี้- ชาร์ล (ค.ศ.864/865-ตายตั้งแต่ยังหนุ่ม) เห็นได้ว่าตั้งชื่อตามบิดาของจูดิธ ชาร์ลผู้หัวล้าน - บาลด์วินที่ 2 (ค.ศ.865/867-10 กันยายน ค.ศ.918) สืบทอดตำแหน่งเคานท์แห่งฟลานเดอส์ของบิดา แต่งงานกับเอลฟ์ธริธ ลูกสาวของอัลเฟรดมหาราช - ราอูล (โรดูลฟ์) ๖ค.ศ.867/870-ถูกสังหารวันที่ 17 มิถุนายน ค.ศ.896) ได้เป็นเคานท์แห่งคอมไบรราวปีค.ศ.888 และถูกสังหารโดยแอร์แบต์ที่ 1 แห่งเวอร์ม็องดัวส์ ในปีค.ศ.89ุบรรพบุรุษ</doc>
