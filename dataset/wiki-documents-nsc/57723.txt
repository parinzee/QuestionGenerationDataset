<doc id="57723" url="https://th.wikipedia.org/wiki?curid=57723" title="หนอนริบบิ้น">หนอนริบบิ้น หนอนริบบิ้น (Lineus longissimus) เป็นสัตว์ในไฟลัมนีเมอร์เทีย เป็นหนึ่งในสัตว์ที่มีลำตัวยาวที่สุดเท่าที่รู้จักกัน มีรายงานว่ามีการพบตัวอย่างสัตว์ชนิดนี้ที่มีความยาวมากกว่า 30 เมตร และมีการคาดคะเนว่าหนอนชนิดนี้อาจเติบโตได้ยาวถึง 60 เมตร ทำให้มันเป็นสัตว์ที่มีความยาวที่สุดในโลก ลำตัวของหนอนชนิดนี้มีสีน้ำตาล มีแถบริ้วเป็นสีสว่าง พบได้ทั่วไปตามชายฝั่งของเกาะบริเตน ตัวอย่างหนึ่งที่ถูกพบในปี 1864 ซึ่งเกยตื้นที่เซนต์แอนดรูว์ สกอตแลนด์ หลังจากเกิดพายุ สามารถวัดได้ความยาวมากกว่า 55 เมตร แต่การวัดความยาวต้องทำด้วยความระมัดระวังและละเอียดมาก เนื่องจากร่างกายของสัตว์จำพวก Nemertean มีความยืดหยุ่น และสามารถยืดออกมากกว่าความยาวปกติได้ง่าย</doc>
