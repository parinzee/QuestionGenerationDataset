<doc id="737752" url="https://th.wikipedia.org/wiki?curid=737752" title="เบอร์เกอร์มังสวิรัติ">เบอร์เกอร์มังสวิรัติ เบอร์เกอร์มังสวิรัติ () เป็นแฮมเบอร์เกอร์ชนิดที่ไม่มีเนื้อสัตว์ แต่อาจจะมีส่วนผสมของผลิตภัณฑ์อื่นจากสัตว์ เช่น ไข่ นม ไส้เบอร์เกอร์มังสวิรัติมักทำจากพืชผัก (เช่น ข้าวโพด) โปรตีนจากพืช (เช่น ถั่วเหลือง) ถั่ว เต้าหู้ เห็ด ธัญพืชหรือเมล็ดพืช เช่น ข้าวสาลี แฟลกซ์ประวัติ ประวัติ. อาหารที่มีลักษณะคล้ายคลึงกับไส้เบอร์เกอร์มังสวิรัติได้ปรากฏอยู่ในตำราอาหารของชาวยูเรเชียมาเป็นพันปีแล้ว โดยปรากฏอยู่ในรูปของลูกชิ้นหรือแผ่นปั้นทอดหรือย่าง อาจผสมเนื้อสัตว์บ้างหรือทำจากวัตถุดิบที่เป็นพืชล้วน ๆ เช่น ถั่ว โปรตีนจากพืช เป็นต้น แม้ว่าจะระบุไม่ได้ว่าใครเป็นผู้คิดค้นเบอร์เกอร์มังสวิรัติสมัยใหม่กันแน่ แต่ชื่อเรียกแฮมเบอร์เกอร์ชนิดนี้ (ในภาษาอังกฤษ) นี้ก็น่าจะมีที่มาจากนายเกรโกรี แซมส์ ชาวอังกฤษ ในปี พ.ศ. 2525 โดยเขาเรียกมันว่า "เว็จจีเบอร์เกอร์" (VegeBurger) เกรโกรีและเครก พี่ชายของเขา ได้เปิดร้านอาหารธรรมชาติในย่านแพดดิงตันของกรุงลอนดอนมาตั้งแต่คริสต์ทศวรรษ 1960 (พ.ศ. 2503-2512) แล้ว ห้างสรรพสินค้าคาร์ฟูร์ในเมืองเซาแทมป์ตันได้จำหน่ายเว็จจีเบอร์เกอร์ไปสองพันชิ้นหลังจากเปิดตัวไปได้สามสัปดาห์ร้านอาหาร ร้านอาหาร. มีเบอร์เกอร์มังสวิรัติแบบขายถาวรในร้านแมคโดนัลด์ของประเทศต่าง ๆ ดังนี้- อินเดีย - บาห์เรน - อียิปต์ - เยอรมนี - กรีซ - เนเธอร์แลนด์ - สวีเดน - สวิตเซอร์แลนด์ - สหรัฐอาหรับเอมิเรตส์ ในสหรัฐอเมริกา มีเบอร์เกอร์มังสวิรัติจำหน่ายในร้านเบอร์เกอร์คิง</doc>
