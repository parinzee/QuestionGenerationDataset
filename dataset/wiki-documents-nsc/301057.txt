<doc id="301057" url="https://th.wikipedia.org/wiki?curid=301057" title="การเรียกยานพาหนะคืนของโตโยต้า พ.ศ. 2552-2553">การเรียกยานพาหนะคืนของโตโยต้า พ.ศ. 2552-2553 การเรียกยานพาหนะคืนของโตโยต้า พ.ศ. 2552-2553 เป็นการเรียกรถยนต์คืน 3 ครั้งของบริษัท โตโยต้า มอเตอร์ ซึ่งเกิดขึ้นระหว่างปลายปี พ.ศ. 2552 จนถึงต้นปี พ.ศ. 2553 ในการเรียกคืนสองรอบแรก อยู่ภายใต้การช่วยเหลือของสำนักบริหารความปลอดภัยด้านการจราจรบนทางหลวงแห่งชาติ (NHTSA) ของสหรัฐอเมริกา ภายหลังตรวจพบว่ามียานพาหนะของโตโยต้าจำนวนมากเกิดปัญหาคันเร่งค้าง การเรียกคืนรอบแรกเกิดขึ้นเมื่อวันที่ 2 พฤศจิกายน พ.ศ. 2552 เพื่อแก้ไขปัญหาคันเร่งไปงัดกับพรมปูเท้าทางฝั่งคนขับด้านหน้า การเรียกคืนในรอบที่สองเกิดขึ้นเมื่อวันที่ 21 มกราคม พ.ศ. 2553 หลังจากเกิดปัญหาการชนหลายครั้งซึ่งมิได้เกิดจากปัญหาการล้ำตำแหน่งของพรมปูเท้า ปัญหาดังกล่าวในภายหลังได้มีการระบุว่าเป็นปัญหาคันเร่งค้าง โตโยต้าดำเนินการเบื้องต้นใน รายงานข้อมูลข้อบกพร่อง และหลังจากที่ได้มีการเรียกคืนพรมปูเท้าและคันเร่งแล้ว โตโยต้ายังได้ประกาศการเรียกคืนซอฟต์แวร์ระบบเบรกป้องกันล้อล็อก (ABS) ในเดือนกุมภาพันธ์ พ.ศ. 2553 เมื่อวันที่ 28 มกราคม พ.ศ. 2553 โตโยต้าประกาศเรียกคืนยานพาหนะที่ประสบปัญหาพรมปูเท้าอย่างน้อย 5.2 ล้านคัน และอีก 2.3 ล้านคันด้วยปัญหาคันเร่ง ในจำนวนนี้อย่างน้อย 1.7 ล้านคันมีรายงานว่ามีปัญหาทั้งสองอย่าง ในวันต่อมา โตโยต้าขยายการเรียกยานพาหนะคืน รวมไปถึงรถ 1.8 ล้านคันในทวีปยุโรป และอีก 75,000 คันในจีน จนถึงปัจจุบัน โตโยต้าได้ประกาศเรียกคืนรถยนต์ทั่วโลกแล้วกว่า 9 ล้านคันลำดับการเรียกรถยนต์คืนลำดับการเรียกรถยนต์คืน. - 26 กันยายน พ.ศ. 2550 - : มีการเรียกคืนรถแคมรี 55,000 คัน และอีเอส 350 คัน ด้วยปัญหาพรมปูเท้า - 2 เมษายน พ.ศ. 2552 - : รถโตโยต้าและเล็กซัส 3.8 ล้านคัน ถูกเรียกคืนด้วยปัญหาพรมปูเท้าของที่นั่งฝั่งคนขับทั้งสองข้าง - มกราคม พ.ศ. 2553 - : รถยนต์ของโตโยต้า 2.3 ล้านคัน ถูกเรียกคืนด้วยปัญหาคันเร่ง (ในจำนวนนี้มี 2.1 ล้านคันถูกเรียกคืนด้วยปัญหาพรมปูเท้าแล้ว) - 27 มกราคม พ.ศ. 2553 - : รถยนต์อีก 1.1 ล้านคันถูกเรียกคืนด้วยปัญหาพรมปูเท้า - 29 มกราคม พ.ศ. 2553 - , : โตโยต้าเรียกคืนรถยนต์อีก 1.8 ล้านคันด้วยปัญหาคันเร่ง - 8 กุมภาพันธ์ พ.ศ. 2553 - : รถยนต์ไฮบริดถูกเรียกคืนกว่า 436,000 คัน ภายหลังจากมีรายงานปัญหาขัดข้องในระบบเบรก - 9 กุมภาพันธ์ พ.ศ. 2553 - : รถแคมรี 7,300 คันถูกเรียกคืนด้วยปัญหาชิ้นส่วนเบรก - 13 กุมภาพันธ์ พ.ศ. 2553 - : รถกระบะทาโคมา 8,000 คัน ถูกเรียกคืนด้วยปัญหาเพลาขับหน้ามีรอยร้าว</doc>
