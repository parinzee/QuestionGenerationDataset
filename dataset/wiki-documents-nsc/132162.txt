<doc id="132162" url="https://th.wikipedia.org/wiki?curid=132162" title="หม่อมเจ้าชัชวลิต เกษมสันต์">หม่อมเจ้าชัชวลิต เกษมสันต์ หม่อมเจ้าชัชวลิต เกษมสันต์ (12 กรกฎาคม พ.ศ. 2437 - 6 มิถุนายน พ.ศ. 2517) เป็นพระโอรสองค์ที่ 31 ใน พระเจ้าบรมวงศ์เธอ พระองค์เจ้าเกษมสันต์โสภาคย์ กรมหลวงพรหมวรานุรักษ์และที่ 2 ในหม่อมทองสุก มีพระเชษฐา พระเชษฐภคินี พระอนุชาและพระขนิษฐา ร่วมพระมารดา 4 พระองค์ คือ- หม่อมเจ้าหญิงจันทรจำรัส เกษมสันต์ (พ.ศ. 2434 - พ.ศ. 2525) - หม่อมเจ้าบุญะฤทธิ์ เกษมสันต์ (พ.ศ. 2440 - พ.ศ. 2514) สมรสกับหม่อมสมหมาย และหม่อมมัณฑนา สุนทรเสวี - หม่อมเจ้ากิติเกริกไกร เกษมสันต์ (พ.ศ. 2449 - พ.ศ. 2464) - หม่อมเจ้าหญิงอรอำไพ เกษมสันต์ (พ.ศ. 2453 - พ.ศ. 2553) สมรสกับนายโฉลก โกมารกุล ณ นคร หม่อมเจ้าชัชวลิต เกษมสันต์เข้าถวายตัวเป็นมหาดเล็กในพระบาทสมเด็จพระมงกุฎเกล้าเจ้าอยู่หัวตั้งแต่วัยเด็ก สนองรับใช้ใต้เบื้องพระยุลบาทในตำแหน่ง เลขาธิการกรมบัญชาการมหาดเล็ก (ในช่วงปี พ.ศ. 2462 ถึง 2468 ) และเป็นหม่อมเจ้าที่ได้ทรงชุบเลี้ยงมาแต่เพียงผู้เดียวที่ได้ทรงขอให้บวชอุทิศกุศลให้แก่พระองค์ในปี พ.ศ. 2461 และในระหว่างปี พ.ศ. 2463 - 2465 ทรงรับตำแหน่งเป็นสภานายกคณะฟุตบอลแห่งสยาม หม่อมเจ้าชัชวลิต ทรงสมรสกับ หม่อมคล้อง (ณ ระนอง) เกษมสันต์ ณ อยุธยา มีธิดา 2 ท่าน คือ- หม่อมราชวงศ์สุประภาดา เกษมสันต์ หรือ ท่านผู้หญิงสุประภาดา เกษมสันต์ ท.จ.ว. ถึงแก่อนิจกรรม เมื่อวันที่ 19 กันยายน 2540 เนื่องจาก เฮลิคอปเตอร์ในขบวนเสด็จฯของสมเด็จพระนางเจ้าฯ พระบรมราชินีนาถ เครื่องที่ 2 ได้ประสบอุบัติเหตุตกที่จังหวัดนราธิวาส อดีตราชเลขานุการในสมเด็จพระนางเจ้าฯ พระบรมราชินีนาถ เป็นท่านผู้หญิงเนื่องจาก ได้รับเครื่องราชย์อิสริยาภรณ์ ชั้นทุติยจุลจอมเกล้าวิเศษ เป็น ท่านผู้หญิง- หม่อมราชวงศ์ทิพพาวดี เกษมสันต์ หรือ หม่อมราชวงศ์ทิพพาวดี ดุละลัมพะ จ.จ. ปัจจุบัน เป็นคุณหญิงเนื่องจาก ได้รับเครื่องราชย์อิสริยาภรณ์ ชั้นจตุตถจุลจอมเกล้า เป็น คุณหญิง</doc>
