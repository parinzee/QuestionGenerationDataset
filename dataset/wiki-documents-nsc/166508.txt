<doc id="166508" url="https://th.wikipedia.org/wiki?curid=166508" title="ปาราปารา">ปาราปารา ปาราปารา () คือ รูปแบบการเต้นที่กำเนิดขึ้นในญี่ปุ่นช่วงปลายศตวรรษที่ 20 โดยมีลักษณะเฉพาะคือ ใช้มือ แขน และการขยับเท้า 2 สเต็ป เป็นหลักลักษณะโดยสังเขป ลักษณะโดยสังเขป. ปาราปารา เป็นการเต้นที่ใช้ประกอบเพลงแนวยูโรบีทเป็นหลัก โดยมักเป็นการขยับเท้าซ้ายขวา และเคลื่อนไหวร่างกายท่อนบน. ในแต่ละเพลงจะมีท่าเต้นแตกต่างกัน. เริ่มมีการเต้นกันในคลับและดิสโก้มาตั้งแต่ครึ่งหลังของยุค 1980. ปัจจุบัน เพลงที่ใช้ประกอบมิได้มีเพียงแค่ยูโรบีทเท่านั้น แต่ยังมีแนวเพลงอื่นๆ เช่น ยูโรบีท แทรนซ์ เทคโน ป็อปอีกด้วย ปาราปาราที่เต้นประกอบแนวเทคโนจะเรียก เทคปารา ปาราปาราที่เต้นประกอบแนวแทรนซ์จะเรียก ทราปารา และยังใช้ในเพลงเปิดของ ยอดนักสืบจิ๋วโคนัน ท่าเต้นในเพลง 8ลักษณะเฉพาะ ลักษณะเฉพาะ. เป็นการเต้นอย่างพร้อมเพรียงกันในคลับหรือดิสโก้ โดยท่าเต้นจะแตกต่างกันไปตามแต่ละเพลง ท่าเต้นปาราปารา มักเกิดจากการรวมการเคลื่อนไหวร่างกายท่อนบนพื้นฐาน แบบ2จังหวะและ4จังหวะ หลายๆท่าเข้าด้วยกัน ร่างกายท่อนล่างมักเป็นการก้าวเท้าซ้ายขวา. ท่าเต้นแต่ละท่า ปกติแล้วจะถูกสร้างขึ้นมาสำหรับ 1 ห้องเพลง 4 จังหวะ (มีหลายร้อยประเภท) แล้วนำมาเรียงต่อกัน เมื่อนับทีละ 8 ห้องเพลง 32 จังหวะ จะนับชุดท่าเต้นเป็น อินโทร, ทำนองA, ทำนอง B, ซาบิ (ท่อนฮุค), อินโทร ตามลำดับ ท่าเต้นเหล่านั้นเน้นที่การขยับมือ มีบางเพลงที่อาจจะต้องขยับสะโพกหรือขาไปพร้อม ๆ กัน แต่ส่วนใหญ่จะแค่ก้าวเท้าซ้ายขวาเท่านั้นประวัติปี ค.ศ.1987-1990　เฟื่องฟูครั้งแรก ประวัติ. ปี ค.ศ.1987-1990　เฟื่องฟูครั้งแรก. ครึ่งหลังของยุค 1980(ยุคฟองสบู่) การเต้นปาราปาราได้แพร่หลายในหมู่สุภาพสตรีที่เป็นลูกค้าดิสโก้ชั้นสูงซึ่งเป็นที่สังสรรค์สำหรับผู้ใหญ่ ที่มีพนักงานร้านชายแต่ชุดดำคอยเรียกลูกค้า(สังกัดโนว่า21) ร้านเหล่านี้ ได้แก่ "King&Queen"ที่อาโอยาม่า, มหาราชา อาซาบุจูบัง เป็นต้น. ในขณะนั้นยังไม่มีวิดีโอสอนเต้นปาราปาราที่จัดทำโดยค่ายเพลง แต่ละร้านจะมีการสอนโดยพนักงานชุดดำ ซึ่งท่าอาจจะแตกต่างกัน และเผยแพร่ด้วยการบอกต่อกันไป ในเวลานั้นจึงกล่าวได้ว่าปาราปาราเป็นการแสดงของพนักงานชุดดำปี ค.ศ.1990-1992　ซบเซาครั้งแรก/ร้านจูเลียน่าโตเกียวเปิดทำการ, RaveTechnoเฟื่องฟู ปี ค.ศ.1990-1992　ซบเซาครั้งแรก/ร้านจูเลียน่าโตเกียวเปิดทำการ, RaveTechnoเฟื่องฟู. หลังปี ค.ศ.1990ที่ฟองสบู่แตก ในเดือนพฤษภาคม ปีค.ศ.1991 บริษัทนิชโชอิวาอิ ได้นำโกดังที่ชิบะอุระเบย์ไซด์มาดัดแปลงเป็นดิสโก้ขนาดยักษ์ สามารถจุคนได้หลายพันคน ชื่อจูเลียน่าโตเกียว โดยมี จอห์น โรบินสัน เป็นทำหน้าที่ดีเจ. จากนัน ลูกค้าจำนวนมากก็หลั่งไหลมาที่นี่ นำไปสู่ยุคเฟื่องฟูของการยืนเต้นโดยใช้พัด ประกอบแนวเพลงRaveTechnoหรือเรียกว่า จูเลียน่าบูม ทำให้ความนิยมในยูโรบีททั่วประเทศจืดจางลง ถึงกระนั้น อาโอยาม่า"King&Queen" มหาราชา อาซาบุจูบัง และแกนนำอื่นๆ ก็ยังคงเต้นปาราปารากันต่อไปปี ค.ศ.1992-1994　เฟื่องฟูครั้งที่ 2 ปี ค.ศ.1992-1994　เฟื่องฟูครั้งที่ 2. จากการปิดกิจการของจูเลียน่าโตเกียว ทำให้ลูกค้าของมหาราชาและร้านอื่นๆกลับมา นำไปสู่ยุคยูโรบีทเฟื่องฟูครั้งที่ 2 ในยุคนี้ก็ยังคงเหมือนกับยุคแรก ที่ปาราปาราเป็นเครื่องมือในการเรียกลูกค้าสุภาพสตรีของกลุ่มชุดดำ ช่วงระยะเวลาหนึ่งเอเว็กซ์ถึงขนาดใช้การจัดอิฟเว่นท์ที่โตเกียวโดมเป็นการรวบรวมเหล่าคนที่รักปาราปารา และยังสามารถเห็นสาวๆสอนเต้นปาราปาราให้กันในสถานีรถไฟใต้ดินรปปงหงิ เป็นภาพที่พบเห็นได้เป็นเรื่องปกติ แต่แล้วความเปลี่ยนแปลงก็เกิดขึ้น1. ทั้งการที่เอเว็กซ์วางจำหน่ายวิดีโอชุด"ปาราปาราเคียวเต็น" และการกระจายวิดีโอผลิตเองของคลับTwin Star XENON AREA ไปทั่วประเทศ ทำให้ท่าเต้นสำหรับเพลงใหม่ มีมาตรฐานเป็นหนึ่งเดียวกันและสามารถท่องจำได้ที่บ้าน การคิดท่าเต้นสามารถทำให้ซับซ้อนขึ้นได้ 2. จากการแข่งขันในการผลิตวิดีโอเพลงใหม่ๆเพื่อเรียกลูกค้า กลับทำให้สังกัดโนว่า21 (มหาราชา, King&Queen, EDEN ROC) สังกัดกลุ่มคุมาไง (Twin Star) สังกัดจอยแพ็ค (XENON) สังกัดนิตตาขุ (AREA, RONDE CLUB, ARX) สังกัดยามาโต้จิทซึเงียว (RADIO CITY) มีการออกวิดีโอที่มีเพลงเหมือนกันแต่ท่าเต้นต่างกันออกมา ซึ่งในแต่ละท้องถิ่นก็จะเต้นเพลงเดียวกันด้วยท่าที่แตกต่างกันออกไป 3. มีการตีพิมพ์นิตยสารดิสโก้ ชื่อ "Heaven's Door" ซึ่งจะมีการลงรูปถ่ายและแนะนำท่าเต้นเพลงใหม่ของแต่ละร้าน 4. แม้ว่าเหล่า GAL ซึ่งเป็นส่วนสำคัญในการสร้างยุคเฟื่องฟูครั้งที่ 3 และการแต่งตัวของพวกเธอ จะถือกำเนิดและแพร่หลายมาตั้งแต่ประมาณปลายยุคเฟื่องฟูครั้งที่ 2 แล้ว แต่ในสมัยนั้น หากแต่งตัวตามสบาย เช่น เสื้อยืด ถุงเท้าย่น อาจถูกปฏิเสธที่จะให้เข้าร้าน 5. ช่วงปี ค.ศ.1994 เริ่มคลับแนวเฮ้าส์ เร้กเก้ เกิดขึ้น ในขณะเดียวกัน วิดีโอปาราปาราในต่างจังหวัดเริ่มมีกลุ่มแยงกี้เข้ามาร่วมด้วย ทำให้ภาพลักษณ์ของปาราปาราเปลี่ยนไปในทางที่แย่ลง จากการแสดงของกลุ่มชุดดำเป็นการเต้นของพวกแยงกี้ ปี ค.ศ.1994-1995 ความนิยมหันไปสู่เฮ้าส์ เร้กเก้ และเทคโนแนวใหม่ ช่วงเฟื่องฟูครั้งที่ 2 จึงจบลงในปี 1995ปี ค.ศ.1994-1997　ซบเซาครั้งที่2/เทคโน เฮ้าส์ เรกเก้ได้รับความนิยม ปี ค.ศ.1994-1997　ซบเซาครั้งที่2/เทคโน เฮ้าส์ เรกเก้ได้รับความนิยม. ในยุโรปและอเมริกา เทคโนนั้นเริ่มได้รับความนิยมมาตั้งแต่ปี ค.ศ.1990 ส่วนในญี่ปุ่นเอง เทคโนแนวใหม่ เฮ้าส์ และในคันไซ เร้กเก้ ก็เข้ามายึดครองคลับตั้งแต่ปีค.ศ.1994 ดิสโก้ที่เป็นแนวยูโรบีททะยอยปิดกิจการไปตามลำดับ เข้าสู่ช่วงซบเซาครั้งที่2 นับจากค.ศ.1997 ในช่วงที่ไม่มีร้านที่มีปาราปาราอิฟเว่นท์ ปาราปาราหันไปได้รับความนิยมในปาร์ตี้คอสเพลย์แทน นอกจากนี้ปาราปาราอิฟเว่นท์ยังถูกจัดโดยเหล่านักซิ่งบริเวณท่าเรือโยะโกะฮะมะปี ค.ศ.1998-2001　เฟื่องฟูครั้งที่ 3 ปี ค.ศ.1998-2001　เฟื่องฟูครั้งที่ 3. ปี ค.ศ.1998 รายการที่SMAPออกมาเต้นปาราปารา มีการแพร่ภาพทางโทรทัศน์เพิ่มมากขึ้น รายการเหล่านี้สามารถสร้างเรตติ้งในหมู่สาวๆในยุค1980ถึงต้น1990ซึ่งเป็นยุคแรกของปาราปารา ได้เป็นอย่างมาก ทำให้เข้าสู่ยุคเฟื่องฟูของยูโรบีทและปาราปาราขึ้นอีกครั้งในช่วงปีค.ศ.1998-2001 โดยมีคลับอย่าง"Twin Star"แห่งคางุระซากะ "9LoveJ"(คุราบุเจ)แห่งชิบุยะ "velfarre"(เวลฟาเร)แห่งรปปงหงิ และ"VENUS TOKYO"แห่งชิบะอุระ เป็นศูนย์กลาง นอกจากนั้น ในการ์ตูนก็มีการเต้นประเภทนี้ด้วยเช่นกัน โดยในหน้าร้อนปี ค.ศ. 2000 จนถึงช่วงฤดูใบไม้ผลิีปี ค.ศ. 2001 อะนิเมะเรื่อง ยอดนักสืบจิ๋วโคนัน โดยขณะนั้นใช้เพลงเปิด คือ โคะอิ,วะ ทริว ซ็อก สะสุเพ็น () ร้องโดย รินะ อาอิอุชิ คนวาดได้นำโคนันมาเต้นปาราปารา ตั้งแต่ต้นจนจบเพลงเปิด แต่ทว่า นับจาก"คดีซูเปอร์ฟรี" ที่กลุ่มซูเปอร์ฟรีดังกล่าว ได้ใช้การจัดปาราปาราอิฟเว่นท์ เป็นตัวล่อหญิงสาวมาก่อคดีข่มขืน ทำให้เกิดภาพลักษณ์ไม่ดี และนำไปสู่การสิ้นสุดยุคเฟื่องฟูปี ค.ศ.2001-ปัจจุบัน ปี ค.ศ.2001-ปัจจุบัน. เอเว็กซ์ตั้งใจจะจุดกระแสความนิยมครั้งที่ 4 จึงได้ดำเนินแผน ทั้งจัดกะเซนปาราปาราทัวร์ทั่วประเทศ ผลิตศิลปินปาราปาราอย่างฮิโนอิ ทีม และออกเผยแพร่ทางโทรทัศน์ แต่ทว่าครั้งนี้ ไม่ได้มีวงSMAPที่สร้างความเฟื่องฟูในครั้งที่ 3 เข้าร่วมด้วย. จากนั้นในช่วงปี ค.ศ.2004 ความนิยมเริ่มหันเหไปทางทราปาราและเทคปารา อีกทั้งยังมีการตีพิมพ์ลงหนังสือ Ranzuki ซึ่งเป็นหนังสือแกลแฟชั่นของสำนักพิมพ์บุงกะ ในฉบับเดือนมีนาคมและกันยายน 2004 ปี ค.ศ.2005 การนิยมนำเพลงดราโกสเตยาดินเต (ชื่อภาษาญี่ปุ่น "โคอิ โนะ ไมยะฮิ")ของวงโอ-โซนมาเต้นปาราปารา และการที่ดาราตลกโจชู โคริคกิเต้นเพลง NIGHT OF FIRE ว่ากันว่าอาจเป็นสัญญาณว่า กระแสความนิยมจะเกิดขึ้นเป็นครั้งที่ 4 แต่เหตุการณ์ดังกล่าวก็มิได้ส่งอิทธิพลถึงเพียงนั้น ปี ค.ศ.2006 ไม่เพียงแต่เอเว็กซ์เท่านั้น ค่ายเพลงอื่นก็ได้ออก DVD สอนเต้นมาเป็นของแถมจาก CD จำนวนไม่น้อย แต่ภาพลักษณ์ต่างๆ ก็ยังไม่อาจเทียบได้กับยุคเฟื่องฟูครั้งที่ 3 ปัจจุบันจึงไม่อาจถือได้ว่าเฟื่องฟูปาราปาราสายต่างๆ ปาราปาราสายต่างๆ. มีทั้งทราปารา เทคปารา อนิปารา</doc>
