<doc id="784201" url="https://th.wikipedia.org/wiki?curid=784201" title="สิริมา ไชยปรีชาวิทย์">สิริมา ไชยปรีชาวิทย์ สิริมา ไชยปรีชาวิทย์ (12 พฤษภาคม พ.ศ. 2531 -) นักแสดงและช่างภาพ ชาวไทยประวัติชีวิตส่วนตัว ประวัติ. ชีวิตส่วนตัว. สิริมา ไชยปรีชาวิทย์ มีชื่อเล่นว่า ผ้าป่าน เกิดเมื่อวันพฤหัสบดีที่ 12 พฤษภาคม พ.ศ. 2531 สำเร็จการศึกษาระดับประถมศึกษาและมัธยมศึกษาจากโรงเรียนซางตาครู้สคอนแวนท์ และสำเร็จระดับอุดมศึกษาด้วยเกียรตินิยมอันดับ 1 จากมหาวิทยาลัยกรุงเทพ คณะนิเทศศาสตร์ เอกภาพยนตร์ และมีพี่สาว คือ พิมพ์ลดา ไชยปรีชาวิทย์เป็นนักแสดงในวงการบันเทิงสตอเบอรี่ชีสเค้ก สตอเบอรี่ชีสเค้ก. ก้าวแรกในวงการบันเทิงของ ผ้าป่าน สิริมา ไชยปรีชาวิทย์ คือการพิธีกรรายการสตอเบอรี่ชีสเค้ก ร่วมกับ 13 สาวและทุกคนจะใช้ชื่อเล่น ตามด้วยชื่อรายการทำให้คนทั่วไปจำจดชื่อ ผ้าป่าน สตอเบอรี่ชีสเค้ก ผ่านรายการซึ่งออกอากาศทางสถานีวิทยุโทรทัศน์กองทัพบก(พ.ศ. 2549) จนทำให้คนทั่วไปรู้จักและมักจดจำในชื่อ ผ้าป่าน สตอเบอรี่ชีสเค้ก และได้ร่วมแสดงภาพยนตร์เรื่อง มอ ๘ (พ.ศ. 2549) จนทำให้มีผลงานด้านภาพยนตร์โฆษณา และพิธีกรตามาอีกหลายชิ้น เช่น รายการ Cutie Diary ออกอากาศทาง Maxxi Tv (พ.ศ. 2555) จนได้รับบทบาทนางเอกมิวสิกวิดีโอเพลง นักประดาน้ำ ของศิลปปิน TERRA COTTA (พ.ศ. 2553)ช่างภาพสตรีทหญิง ช่างภาพสตรีทหญิง. นอกจากงานเบื้องหน้า ผ้าป่าน สิริมา ไชยปรีชาวิทย์ เป็นที่รู้จักในฐานะช่างภาพแนวสตรีท หรือช่างภาพสตรีทหญิง อันดับต้นๆ ของประเทศไทย โดยมีนิทรรศการภาพถ่ายเป็นของตัวเองในชื่อว่า NO[W]HERE MAN โดยจัดขึ้นที่เมืองนิวยอร์ก ประเทศสหรัฐอเมริกา และ Danse Macabre หรือ นิทรรศการระบำตันตรา ภาพถ่ายเมืองกาฐมาณฑุ จากประเทศเนปาล (5 มีนาคม – 30 เมษายน พ.ศ. 2559) และผลงานนิทรรศการด้านภาพถ่ายอื่นๆ อีกมากมาย ซึ่งทำให้ สิริมา ไชยปรีชาวิทย์ หรือ ผ้าป่าน เป็นที่รู้จักกันในฐานะช่างภาพสตรีทหญิงอันดับต้นๆ ทั้งในและต่างประเทศอีกด้วย รวมถึงงานด้านบรรณาธิการนิตยสาร ผ้าป่าน สิริมา เป็นหัวหน้าบรรณาธิการของนิตยสาร Free copy ภายในชื่อ The Jam Factory Magazine (นิตยสารแจกฟรีทุกวันอาทิตย์แรกของทุกเดือน) แต่ก็ยังไม่ได้ทิ้งงานเบื้องหน้าโดยใน พ.ศ. 2559 ได้รับบทบาทนางเอกมิวสิกวิดีโอในเพลง มนุษย์ลืม ของศิลปินอภิวัชร์ เอื้อถาวรสุข และมิวสิกวิดีโอเพลง เหตุผลที่ยังหายใจ ของศิลปิน แทนลิปตา ร่วมกับตุ๊กตา จมาพร แสงทอง (พ.ศ. 2560)เปิดเวทีสตรีทรุ่นเยาว์ เปิดเวทีสตรีทรุ่นเยาว์. ผ้าป่าน สิริมา ได้ร่วมกับนิตยสาร The Jam Factory และกลุ่ม Street Photo Thailand จัดการประกวดภาพถ่ายสตรีทกลุ่มเยาวชนไทย Young Street Phography Contest 2017 เป็นการประกวดภาพถ่ายแนวสตรีทอาร์ต สำหรับกลุ่มเยาวชนอายุไม่เกิน 25 ปี ผ้าป่าน สิริมา เป็นคณะกรรมการและผู้ดำเนินงาน โดยจัดขึ้นในวันที่ 15 กันยายน 2560ผลงานผู้ดำเนินรายการโทรทัศน์ผลงาน. ผู้ดำเนินรายการโทรทัศน์. - สตอเบอรี่ชีสเค้ก ทางสถานีวิทยุโทรทัศน์กองทัพบก ออกอากาศทุกวันอาทิตย์เวลา 09:30-10:30 น. (พ.ศ. 2549) - Wake Club ทางสถานีวิทยุโทรทัศน์กองทัพบก ออกอากาศทุกวันอาทิตย์เวลา 14.05 – 14.55 น. (พ.ศ. 2555) - Young MEA ทางMaxxi Tv (พ.ศ. 2555) - Cutie Diary ทางMaxxi Tv ออกอากาศทุกวันอังคารเวลา 22.30-23.30 น. (พ.ศ. 2555)ภาพยนตร์ภาพยนตร์. - มอ ๘ (กำหนดฉาย : 11 พฤษภาคม 2549)ภาพยนตร์โฆษณาภาพยนตร์โฆษณา. - แป้งจอห์นสัน ตอนหน้าขาวๆ - ทรอส ตอนวิ่งๆ - Internet True ตอนโฆษณา Party - รองเท้า P.S. Junior - One-2-Call - ออเดอร์พิซซ่า - ขนม Dazz Dazz - ไอศกรีมสเวนเซ่นส์ - The Greatest Grand Sale 2017 ช้อปสุดฟินมิวสิกวิดีโอมิวสิกวิดีโอ. - เพลง นักประดาน้ำ ของศิลปิน TERRA COTTA (พ.ศ. 2553) - เพลง มนุษย์ลืม ของศิลปิน อภิวัชร์ เอื้อถาวรสุข (พ.ศ. 2559) - เพลง เหตุผลที่ยังหายใจ (Still) ของศิลปิน แทน ลิปตา x ตุ๊กตา จมาพร แสงทอง (พ.ศ. 2560)นิทรรศการภาพถ่ายเดี่ยวนิทรรศการภาพถ่ายเดี่ยว. - DANSE MACABRE (พ.ศ. 2559) - NO[W]HERE MAN (พ.ศ. 2556)นิทรรศการภาพถ่ายกลุ่มนิทรรศการภาพถ่ายกลุ่ม. - Walk on the Wide Side (พ.ศ. 2559) - Bitterman and the Gentle Ladies (พ.ศ. 2558) - Long Long Yala - Halabala (พ.ศ. 2558) - ‘LENG’ with or without live (view) (พ.ศ. 2557) - The Other Room’s Exploring The Other’s Life (พ.ศ. 2557) - Long Long Yala (พ.ศ. 2556) - 180 YEARS OF FRIENDSHIP U.S. and Thailand relations (พ.ศ. 2556) - โอ..อัมพวานี่หนางามจริงหรือ? (พ.ศ. 2555) - Art Normal (พ.ศ. 2554)</doc>
