<doc id="230765" url="https://th.wikipedia.org/wiki?curid=230765" title="ตอร์ตียาเดปาตาตัส">ตอร์ตียาเดปาตาตัส ไข่เจียวสเปน () หรือ ไข่เจียวมันฝรั่ง () เป็นอาหารสเปนแบบต้นฉบับ ประกอบด้วยไข่เจียว ซึ่งนำไปทอดกับมันฝรั่ง แต่ในบางพื้นภาค สามารถใส่หัวหอมและกระเทียมได้ด้วยแล้วแต่ความชอบของผู้บริโภค ไข่เจียวสเปนคือหนึ่งในตาปา (ของว่างเรียกน้ำย่อย) ที่พบได้มากที่สุดทั่วไปในประเทศสเปน และเป็นอาหารจานโปรดเมื่อชาวสเปนไปปิกนิกเพราะสามารถรับประทานแบบร้อนหรือเย็นได้ บางครั้งเราเรียกแต่ละส่วนของไข่เจียวสเปนที่จัดเป็นตาปานี้ว่า "ปินโชเดตอร์ติยา" () เพราะแผ่นไข่เจียวมีการตัดออกเป็นชิ้นเล็ก ๆ โดยแต่ละชิ้นมีการเสียบด้วยไม้จิ้มฟันดั่งอาหารค็อกเทลวิธีทำโดยทั่วไป วิธีทำโดยทั่วไป. เริ่มต้นจากการตีไข่ดิบเตรียมทำไข่เจียวแล้วพักไว้ ซอยมันฝรั่งและหัวหอมแล้วนำไปทอดในน้ำมัน (นิยมใช้น้ำมันมะกอกเพราะสามารถทอดและต้มมันฝรั่งในตัวเสร็จได้) เมื่อสะเด็ดจากน้ำมัน ผสมมันฝรั่งและหัวหอมกับไข่ดิบที่ตีไว้แล้วทอดส่วนผสมก่อนด้านหนึ่ง แล้วกลับด้านเพื่อให้อีกด้านหนึ่งให้สุก สามารถกลับด้านโดยใช้อุปกรณ์ช่วย เช่น จาน หรือ "บูเอลเบตอร์ติยัส" (vuelvetortillas เป็นภาชนะเซรามิกที่เหมือนฝาปิด ซึ่งเป็นอุปกรณ์ทำไข่เจียวโดยเฉพาะ) หรือถ้ามันไม่ใหญ่เกินไป ก็โยนไข่เจียวขึ้นเพื่อกลับด้านจากกระทะแล้วรับด้วยกระทะ</doc>
