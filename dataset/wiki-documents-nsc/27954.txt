<doc id="27954" url="https://th.wikipedia.org/wiki?curid=27954" title="มหาวิทยาลัยสแตนฟอร์ด">มหาวิทยาลัยสแตนฟอร์ด มหาวิทยาลัยสแตนฟอร์ด ( อ่านว่า สแตนเฟิร์ด) มีชื่ออย่างเป็นทางการว่า มหาวิทยาลัยลีแลนด์สแตนฟอร์ดจูเนียร์ (Leland Stanford Junior University) เป็นมหาวิทยาลัยเอกชน ตั้งอยู่ที่เมือง สแตนฟอร์ด รัฐแคลิฟอร์เนีย สหรัฐอเมริกา อยู่ห่างจากซานฟรานซิสโกประมาณ 60 กม. (37 ไมล์) สแตนฟอร์ดตั้งอยู่ในศูนย์กลางของซิลิคอนแวลลีย์ในเคาน์ตีซานตาคลารา และมหาวิทยาลัยอยู่ในบริเวณเมืองพาโลอัลโต มหาวิทยาลัยก่อตั้งในปี พ.ศ. 2434 (ค.ศ. 1891) โดยเริ่มโครงการก่อสร้างตั้งแต่ปี 2429 (ค.ศ. 1885) มหาวิทยาลัยสแตนฟอร์ดได้รับการจัดอันดับเป็นมหาวิทยาลัยอันดับสองของโลกโดย Academic Ranking of World Universities ถูกจัดให้อยู่ในระดับ เดียวกับ Harvard, Yale, Princeton, MIT, Caltech บางครั้งเรียกย่อ ๆ ในกลุ่มเด็กนักเรียน High School ว่ากลุ่ม HYPSMC หมายถึงกลุ่มมหาวิทยาลัยที่สมัครเข้าเรียนยาก นอกจากนี้สแตนฟอร์ดยังได้รับการขนานนามให้เป็นหนึ่งในสามมหาวิทยาลัยชั้นนำทางเทคโนโลยี นอกเหนือจาก MIT และ Caltech และมีนักวิจัยรางวัลโนเบลจำนวนมาก โดยเฉพาะในสาขาฟิสิกส์ วิทยาศาสตร์การแพทย์ และเศรษฐศาสตร์ นอกจากนี้ สแตนฟอร์ดยังมีคลังข้อมูลและศูนย์เก็บเอกสารทางด้านศิลปศาสตร์ และสังคมศาสตร์์ที่มีชื่อเสียงระดับสากล เช่น US Federal Government Archive ห้องเก็บหนังสือโบราณ และยังมีบุคลากรชั้นแนวหน้าในสาขาต่างๆทุกสาขา นอกจากนี้ มหาวิทยาลัยสแตนฟอร์ดได้เตรียมพร้อมให้นักศึกษาเป็นผู้ประกอบการ ศิษย์เก่าของมหาวิทยาลัยสแตนฟอร์ดเป็นผู้ก่อตั้งบริษัทที่มีชื่อเสียงมากมาย อาทิ เช่น Nike, Hewlett-Packard, Electronic Arts, Sun Microsystems, Nvidia, Yahoo!, Cisco Systems, Silicon Graphics และ Google เป็นต้นการกีฬา การกีฬา. จุดเด่นของมหาวิทยาลัยสแตนฟอร์ดที่แตกต่างจากโรงเรียนชั้นนำอื่น ๆ คือ เป็นโรงเรียนที่มีชื่อเสียงทั้งในทางวิชาการและในด้านการกีฬา สแตนฟอร์ดอยู่ใน NCAA Division I-A อยู่ในแปซิฟิก-เทน และชนะเลิศการใน 70 รายการนับแต่ปี 1980 เป็นต้นมา และได้รางวัลถ้วย Director’s cup ซึ่งมอบให้กับมหาวิทยาลัยที่ประสบความสำเร็จสูงสุดในด้านการกีฬา เป็นเวลา 11 ปีติดต่อกันจากทั้งหมด 12 ปี ตั้งแต่ปี 1990 ถึง 2004 นักกีฬาของสแตนฟอร์ด ได้เหรียญรางวัลกีฬาโอลิมปิก 47 เหรียญ และชนะเลิศในระดับวิทยาลัย (NCAA Championship) 39 ครั้ง มหาวิทยาลัยสแตนฟอร์ดมีคู่แข่งในทางกีฬา คือ มหาวิทยาลัยแคลิฟอร์เนีย เบิร์กลีย์ โดยทุก ๆ ปีจะมีการแข่งขันกีฬาอเมริกันฟุตบอลกัน ชื่อว่า The Big Game ในวันอาทิตย์ของเดือนพฤศจิกายน ในช่วงสัปดาห์นั้นจะมีกิจกรรมเกี่ยวกับ Big Game ไปตลอดสัปดาห์ศิษย์เก่าที่มีชื่อเสียง ศิษย์เก่าที่มีชื่อเสียง. สแตนฟอร์ดมีศิษย์เก่าที่มีชื่อเสียงหลายท่าน อาทิ- วงการการเมือง - เฮอร์เบิร์ต ฮูเวอร์ (Herbert Hoover) ประธานาธิบดีสหรัฐอเมริกา คนที่ 31 - จอห์น เอฟ. เคนเนดี (John F. Kennedy) ประธานาธิบดีสหรัฐอเมริกา คนที่ 35- วงการทูต - ซูซาน ไรส์ (Susan Rice) ทูตของสหรัฐอเมริกาประจำสหประชาชาติ- วงการธุรกิจและผู้ประกอบการ - ชาร์ล ชวาบ (Charles Schwab) - วิลเลียม ฮิวเลตต์ และ เดวิด แพกการ์ด (William Hewlett & David Packard) ผู้ก่อตั้ง บริษัท ฮิวเลตต์-แพคการ์ด - เจอร์รี หยาง (Jerry Yang) ผู้ก่อตั้งบริษัท ยาฮู! - เซอร์เกย์ บริน และ แลร์รี เพจ (Sergey Brin & Larry Page) ผู้ก่อตั้งบริษัท กูเกิล - ฟิลิป ไนต์ (Philip H. Knight) ผู้ก่อตั้งบริษัท ไนกี้- วงการกีฬา - ไทเกอร์ วูดส์ (Tiger Woods) นักกีฬากอล์ฟ - จอห์น แมกเอนโร (John McEnroe) - จอห์น เอลเวย์ (John Elway)- ศิษย์เก่าชาวไทย - รศ. ดร. เจิมศักดิ์ ปิ่นทอง นักวิชาการ สื่อมวลชน สมาชิกวุฒิสภา กรุงเทพ - ผศ. ดร.วุฒิพงษ์ เพรียบจริยวัฒน์ นักวิชาการ ผู้อำนวยการสถาบันสหสวรรษ - ดร.กิตติพงษ์ กิตยารักษ์ ปลัดกระทรวงยุติธรรม - ดร.เจษฎ์ โทณวณิก นักกฎหมายมหาชน คณบดีคณะนิติศาสตร์ มหาวิทยาลัยสยาม - ธารินทร์ นิมมานเหมินท์ กรรมการสภาที่ปรึกษาพรรคประชาธิปัตย์ อดีตรัฐมนตรีว่าการกระทรวงการคลัง อดีตกรรมการผู้จัดการใหญ่ธนาคารไทยพานิชย์ - ภราดา ดร.ประทีป ม. โกมลมาศ ผู้บุกเบิกสำคัญและอดีตอธิการบดีมหาวิทยาลัยอัสสัมชัญ ในระหว่างปีพุทธศักราช 2521-2545 - วรมน รามางกูร ผู้พิพากษา นักวิชาการ</doc>
