<doc id="772361" url="https://th.wikipedia.org/wiki?curid=772361" title="สมัย เมษะมาน">สมัย เมษะมาน พ่อครูสมัย เมษะมาน (5 พฤษภาคม พ.ศ. 2457 — พ.ศ. 2541) เป็นผู้ก่อตั้งโรงเรียนสำนักดาบพุทไธสวรรย์ ที่กรุงเทพมหานคร และเป็นที่รู้จักอย่างกว้างขวางจนถึงปัจจุบัน ในฐานะผู้ฝึกสอนศิลปะการต่อสู้กระบี่กระบองประวัติ ประวัติ. พ่อครูสมัย เมษะมาน เป็นผู้สืบเชื้อสายโดยตรงจากนักรบผู้ปกป้องแผ่นดินสยามในสมัยโบราณ เขาเป็นผู้ศึกษาศิลปะการต่อสู้ จากวัดพุทไธศวรรย์ จังหวัดพระนครศรีอยุธยา พ่อครูสมัย ยังเป็นผู้ศึกษาศิลปะการต่อสู้ ทั้งมวยไทย, ยูโด, ฟันดาบสากล และกระบี่กระบอง โดยในวัยหนุ่ม เขาได้เป็นแชมป์การแข่งขันฟันดาบเซเบอร์ และการแข่งขันยูโด ครั้นเมื่อสำเร็จการศึกษาเอกพลศึกษา ที่กรุงเทพมหานคร เขาได้สำนึกต่อบุญคุณของแผ่นดินและบรรพบุรุษ ตลอดจนพระบารมีแห่งพระเจ้าอู่ทอง ที่ทรงเสียสละเพื่อแผ่นดินอยุธยา จึงนำเรื่องมาปรึกษากับสนั่น เทพหัสดิน ณ อยุธยา ผู้เป็นปลัดกระทรวงศึกษาธิการสมัยนั้น เพื่อขออนุญาตฝึกสอนศิลปะการต่อสู้ประจำชาติ แล้วเขาก็ได้รับการสนับสนุน โดยเริ่มฝึกสอนครั้งแรกที่บริเวณข้างวัดวัดระฆังโฆสิตาราม ต่อมา พ่อครูสมัยได้ทำการเปิดโรงเรียนสำนักดาบพุทไธสวรรย์ ที่บริเวณสี่แยกบ้านแขก ถนนอิสรภาพ โดยได้กราบบังคมทูลขอพระราชทานธงชัย และตราประจำโรงเรียนเมื่อวันที่ 7 ธันวาคม พ.ศ. 2500 พ่อครูสมัยเสียชีวิตลงในปี พ.ศ. 2541 สิริอายุได้ 84 ปีชีวิตส่วนตัว ชีวิตส่วนตัว. พ่อครูสมัย มีภรรยาชื่อขวัญยืน เมษะมาน ซึ่งเป็นผู้อำนวยการโรงเรียนสำนักดาบพุทไธสวรรย์ และมีบุตรชายชื่อปราโมทย์ เมษะมาน ซึ่งเป็นผู้ฝึกสอนศิลปะการต่อสู้ป้องกันตัวพุทไธสวรรย์เช่นกันเกียรติประวัติเกียรติประวัติ. - “ผู้เชี่ยวชาญด้านศิลปะการต่อสู้ประจำชาติ” สังกัดสำนักนายกรัฐมนตรี</doc>
