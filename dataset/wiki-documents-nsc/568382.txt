<doc id="568382" url="https://th.wikipedia.org/wiki?curid=568382" title="โซนี่ เอ็กซ์พีเรียแซด1">โซนี่ เอ็กซ์พีเรียแซด1 โซนี่ เอ็กซ์พีเรียแซด1 () เป็นสมาร์ตโฟน รุ่นระดับสูง ใช้ระบบปฏิบัติการแอนดรอยด์ ผลิตโดยโซนี่ โดยส่วนใหญ่รู้จัก แซด1 ในชื่อ "โฮนามิ" () ซึ่งเป็นชื่อรหัสสำหรับการพัฒนาและผลิตรุ่นนี้ โดยเปิดตัวในงาน ไอเอฟเอ 2013 เมื่อวันที่ 4 กันยายน พ.ศ. 2556 ซึ่งจะวางขายในสหราชอาณาจักรวันที่ 20 กันยายน พ.ศ. 2556 และในประเทศอื่นๆ ภายในเดือนตุลาคม พ.ศ. 2556 เอ็กซ์พีเรียแซด1 เป็นสมาร์ตโฟนที่สามารถกันน้ำ และ กันฝุ่น ได้รับมาตรฐานไอพี 55 และ 58 และมีกล้องความละเอียด 20.7 ล้านพิกเซล ใช้โซนี่ จีเลนส์ และหน่วยประมวลผลภาพ ไบออนซ์ (BIONZ) รวมไปถึงส่วนต่อประสานกับผู้ใช้ แบบใหม่ และการออกแบบที่ใช้อะลูมิเนียม และกระจก บนตัวเครื่องคุณสมบัติฮาร์ดแวร์ คุณสมบัติ. ฮาร์ดแวร์. โซนี่ เอ็กซ์พีเรียแซด1 มีคุณสมบัติที่คล้ายคลึงกับรุ่นก่อนหน้าอย่าง เอ็กซ์พีเรียแซด ซึ่งมีการออกแบบที่เรียกว่า "ออมนิบาลานซ์" (Omni-Balance) โดยมุ่งเน้นในการสร้างความสมดุลจากมุมมองในทุกๆ ทิศทาง เอ็กซ์พีเรียแซด1 มีขอบที่โค้งมน และมีผิวเรียบทุกด้าน โดยขอบเชื่อมต่อติดกันทั้งตัวเครื่อง ทำมาจากอะลูมิเนียม ส่วนด้านหน้าและด้านหลัง จะใช้กระจก ปุ่มเปิด-ปิด ทำมาจากอะลูมิเนียม อยู่ทางด้านขวาของตัวเครื่อง ซึ่งที่ตั้งของมันสามารถทำให้ใช้โทรศัพท์ด้วยมือเดียวได้อย่างสะดวก โดยมีแรงบันดาลใจมาจากปุ่มด้านข้างของนาฬิกาหรู แซด1 วางขายทั้งหมด 3 สี คือสีดำ, สีขาว และ สีม่วง โดยแซด1 มีตัวเครื่องที่ค่อนข้างหนา (หนา 8.5 มิลลิเมตร) และหนัก (169 กรัม) และมีส่วนของหน้าจอหนากว่า เอ็กซ์พีเรียแซด แม้ว่าจะมีขนาดหน้าจอเท่ากัน ซึ่งโซนี่กล่าวว่า ต้องขยายขนาดเนื่องจากต้องรองรับเซนเซอร์ของกล้องที่มีขนาดที่ใหญ่ขึ้น เอ็กซ์พีเรียแซด1 ได้รับการรับรองการกันน้ำ และ กันฝุ่น ด้วยค่าไอพี 55 และ 58 ซึ่งแตกต่างจากเอ็กซืพีเรียแซด เพราะว่าแซด1 ไม่มีฝาปิดรูหูฟังกันน้ำ แต่สามารถกันน้ำได้ โดยแซด1 ใช้สแนปดรากอน 800 ควอดคอร์ คล็อกที่ 2.2 จิกะเฮิรตซ์ ซึ่งเป็นหน่วยประมวลผลล่าสุดของควอล์คอมม์ และใช้แรม 2 จิกะไบต์ ส่วนหน้าจอนั้นมีขนาด 5 นิ้ว ใช้เทคโนโลยี โซนี่ ไตรลูมีนอส และ เอ็กซ์เรียลลีตีเอนจิน เพื่อช่วยในการรับชมรูปภาพ และวิดีโอ ได้สวยงามขึ้น และแบตเตอรีมีความจุ 3000 มิลลิแอมป์ซอฟต์แวร์ ซอฟต์แวร์. เอ็กซ์พีเรียแซด1 ทำงานบนแอนดรอยด์ 4.2.2 พร้อมกับโซนี่ลันเชอร์ ซึ่งจะประกอบด้วยซอฟต์แวร์เพิ่มเติมต่างๆ ของโซนี่ เช่น วอล์คแมน แอปพลิเคชันเล่นสื่อ รวมไปถึงแอปพลิเคชันอัลบัม และวิดีโอ โดยแซด1 จะมีเทคโนโลยีเนียร์ฟีลด์คอมมูนิเคชัน หรือเอ็นเอฟซี ซึ่งเป็นคุณสมบัติที่จะสามารถเชื่อมต่อสมาร์ตโฟนกับโทรทัศน์ที่รองรับ หรือเล่นเพลงผ่านลำโพงที่รองรับระบบเอ็นเอฟซี รวมไปถึงแบตเตอรีที่สามารถอยู่ได้ทนนานมากขึ้นกว่าเดิม ส่วนแอปพลิเคชันของกูเกิล (เช่น กูเกิล โครม, กูเกิล เพลย์, กูเกิล เสิร์ช, กูเกิล แมปส์, กูเกิล ทอล์ก) จะติดตั้งลงในเครื่องตั้งแต่วางจำหน่าย ส่วนซอฟต์แวร์กล้องจะถูกปรับเปลี่ยนใหม่ทั้งหมด โดยมีคุณสมบัติเด่นคือ ไทม์ชิฟต์ (TimeShift)รุ่น รุ่น. ทุกรุ่นรองรับ 2 จี จีเอสเอ็ม 4 เครือข่าย (850, 900, 1800, 1900) และ 3 จี ยูเอ็มทีเอส 5 เครือข่าย (850, 900, 1700, 1900, 2100) ยกเว้นรุ่น SO-01F โดยในประเทศไทยจะวางจำหน่ายโมเดล C6902 ก่อน ส่วนโมเดล C6903 ที่รองรับเครือข่าย 4G LTE จะนำเข้ามาในภายหลัง</doc>
