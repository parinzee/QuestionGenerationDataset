<doc id="901474" url="https://th.wikipedia.org/wiki?curid=901474" title="หลิว เจียฮุย">หลิว เจียฮุย หลิว เจียฮุย หรือ กอร์ดอน หลิว (อังกฤษ: Gordon Liu) เป็นนักแสดงชายชาวฮ่องกง ที่มีชื่อเสียงจากการแสดงภาพยนตร์ในสังกัดของ ชอว์บราเดอร์สประวัติ ประวัติ. หลิวเจียฮุย เกิดเมื่อวันที่ 22 สิงหาคม 1951 ที่กวางตุ้ง ประเทศจีน เขาได้เข้าเรียนที่โรงเรียนศิลปะการต่อสู้หงกัว โดยได้ฝากตัวเป็นลูกศิษย์ของ หวง เฟยหง (บิดาของหลิว เจียเหลียง) เขามักถูกเข้าใจผิดว่าเป็นพี่น้องกับหลิวเจียเหลียง และหลิวเจียหย่ง แต่ในความเป็นจริงแล้วพวกเขาไม่ได้มีความเกี่ยวข้องกันทางสายเลือดเลย เพียงแต่หลิวเจียฮุยรู้สึกนับถือหวงเฟยหงมาก เขาจึงใช้ชื่อว่า หลิวเจียฮุยเข้าสู่วงการบันเทิง เข้าสู่วงการบันเทิง. หลิวได้เข้าร่วมเป็นนักแสดงของชอว์บราเดอร์ส โดยได้รับบทสมทบเล็กๆในช่วงแรกจากเรื่อง 5 Shaolin Masters และ 4 Assassins และในปี ค.ศ. 1977 บทที่ส่งให้หลิวโด่งดังเป็นอย่างมากก็มาถึง เมื่อเขาได้แสดงเป็น หลวงจีนซานเต๊อะ แห่งวัดเส้าหลิน จากเรื่อง ยอดมนุษย์เส้าหลินผลงานจากความสำเร็จ ผลงานจากความสำเร็จ. จากนั้นหลิวก็มีผลงานต่อมาอีกหลายเรื่อง เช่น 18 เจ้าอาวุธมหาประลัย ฤทธิ์หมัดฝังเข็ม ฤทธิ์ไอ้ขอทาน และยังโด่งดังไปถึงฝั่งตะวันตกโดยมีฉายาว่า Iron Arms เนื่องจากสภาพร่างกายและกล้ามเนื้อที่สมบูรณ์แข็งแรงของเขาหลิว เจียฮุยในผลงานฮอลลีวูด หลิว เจียฮุยในผลงานฮอลลีวูด. และเนื่องจาก เควนติน ทาเรนติโน ผู้กำกับชื่อดังจากฮอลลีวูด ซึ่งเป็นแฟนคลับตัวยงของหลิวเจียฮุย ได้เชิญหลิวให้มาเล่นหนังเรื่อง Kill Bill ทั้งสองภาค ในบทของ จอห์นนี่ โหมว และ ปรมาจารย์ไป่เม่ย จากกระแสที่ดีของภาพยนตร์เรื่องนี้ ทำให้หลิวได้กลับมาเล่นละครทางช่อง TVB ของฮ่องกงอีกครั้งอาการเจ็บป่วย อาการเจ็บป่วย. ในปี พ.ศ. 2554 หลิวได้ป่วยเป็นโรคเส้นเลือดในสมองตีบ ส่งผลให้เขาเป็นอัมพฤกษ์ด้านขวาของร่างกาย และในระหว่างที่ป่วยนี้ หลิวได้หย่าขาดจากภรรยาคนที่สอง และให้อีวาฟุงผู้ช่วยของเขาเป็นคนดูแลทรัพย์สินของเขาทั้งหมด และในปี ค.ศ. 2014 หลังจากที่หลิวฟื้นตัวจากการเจ็บป่วย ได้มีการฟ้องร้องเอาทรัพย์สินคืนจากอีวาฟุง และได้ให้เอมี่ ฟาน เป็นคนจัดการดูแลทรัพย์สินของเขาทั้งหมดผลงานการแสดง</doc>
