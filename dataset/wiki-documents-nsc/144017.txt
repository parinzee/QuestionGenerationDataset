<doc id="144017" url="https://th.wikipedia.org/wiki?curid=144017" title="ธงชาติทาจิกิสถาน">ธงชาติทาจิกิสถาน ธงชาติทาจิกิสถาน (, /پرچم تاجیکستان) ประกาศใช้ธงผืนใหม่ของตนเองในวันที่ 18 พฤศจิกายน พ.ศ. 2535 และนับเป็นประเทศสุดท้ายในบรรดารัฐที่แยกตัวจากสหภาพโซเวียต ที่ประกาศใช้ธงชาติของตนเอง ลักษณะของธงเป็นธงสามสีรูปสี่เหลี่ยมผืนผ้ากว้าง 1 ส่วน ยาว 2 ส่วน พื้นธงแบ่งเป็นแถบแนวนอน สีแดง-ขาว-เขียว มีอัตราส่วนความกว้างต่อแถบเป็น 1:2:1 กลางแถบสีขาวนั้น มีรูปมงกุฎล้อมด้วยดาวห้าแฉก 7 ดวง รูปเหล่านี้เป็นสีทอง สีของธงชาติทาจิกิสถานในปัจจุบันนี้ มีลักษณะที่เชื่อมโยงกับธงชาติสาธารณรัฐสังคมนิยมทาจิกโซเวียต (ทาจิกิสถานภายใต้การปกครองของสหภาพโซเวียต) กล่าวคือ ใช้ธงสีแดง-ขาว-เขียว เช่นเดียวกัน (โปรดดูภาพประกอบ) ส่วนสีธงในปัจจุบันมีนิยามความหมายดังนี้- สีแดง หมายถึงเอกภาพชาติ - สีขาว เป็นสัญลักษณ์ของฝ้าย ซึ่งเป็นผลผลิตหลักทางการเกษตรในทาจิกิสถาน และ ความสามัคคีของประชาชน - สีเขียว หมายถึงทรัพยากรธรรมชาติอันอุดมสมบูรณ์ การเกษตรในแขนงอื่นๆ</doc>
