<doc id="58565" url="https://th.wikipedia.org/wiki?curid=58565" title="จำนง วิบูลย์ศรี">จำนง วิบูลย์ศรี รองศาสตราจารย์ จำนง วิบูลย์ศรี คณบดีคณะนิเทศศาสตร์ มหาวิทยาลัยสยาม ตั้งแต่ปี พ.ศ. 2544 จนถึงปี พ.ศ. 2551การศึกษาการศึกษา. - จบการศึกษาระดับมัธยมจากโรงเรียนกรุงเทพคริสเตียนวิทยาลัย - สำเร็จการศึกษาระดับปริญญาตรี สาขาสังคมศึกษา จากคณะครุศาสตร์ จุฬาลงกรณ์มหาวิทยาลัย เมื่อปี พ.ศ. 2506 - สำเร็จการศึกษาระดับปริญญาโท 3 สาขา จาก มหาวิทยาลัยฮาวาย สหรัฐอเมริกา โดยทุน East-West Center ของรัฐบาลอเมริกัน คือ ปริญญาโททางอเมริกันศึกษา (M.A. in American Studies) เมื่อปี พ.ศ. 2511 - ปริญญาโททางการสื่อสารด้านวาทนิเทศ (M.A. in Speech Communication) เมื่อปี พ.ศ. 2515 - ปริญญาโททางจิตวิทยาการศึกษา (M.Ed. in Educational Psychology) เมื่อปี พ.ศ. 2515 - ปริญญาเอกทางการสื่อสารด้านวาทนิเทศ (Ph.D. in Speech Communication) จาก มหาวิทยาลัยเดนเวอร์ สหรัฐอเมริกา โดยทุนของมหาวิทยาลัยเอง เมื่อปี พ.ศ. 2521การทำงาน การทำงาน. รศ.ดร.จำนง วิบูลย์ศรี เริ่มรับราชการเป็นอาจารย์ประจำคณะนิเทศศาสตร์ จุฬาลงกรณ์มหาวิทยาลัย เมื่อปี พ.ศ. 2517 เคยดำรงตำแหน่งหัวหน้าภาควิชาวาทวิทยา และสื่อสารการแสดง คณะนิเทศศาสตร์ จุฬาลงกรณ์มหาวิทยาลัย ได้รับวิทยะฐานะเป็น รองศาสตราจารย์ ระดับ 9 ประจำภาควิชาวาทวิทยาและสื่อสารการแสดง คณะนิเทศศาสตร์ และเป็นประธานกรรมการเฉพาะกิจพิจารณากิจกรรมรณรงค์เพื่อภาษาไทย จุฬาลงกรณ์มหาวิทยาลัย ภายหลังเกษียณ ดำรงตำแหน่งคณบดีคณะนิเทศศาสตร์ มหาวิทยาลัยสยาม ตั้งแต่ปี พ.ศ. 2544 จนถึงปี พ.ศ. 2551ผลงานทางด้านวิชาการ ผลงานทางด้านวิชาการ. มีงานวิจัยซึ่งตีพิมพ์เผยแพร่แล้วทั้งภาษาไทยและภาษาอังกฤษ ในวารสารนิเทศศาสตร์ และวารสารอื่น ๆ ที่เกี่ยวข้องหลายโครงการ รวมทั้งโครงการวิจัยเรื่อง "อิทธิพลของภาษาต่อการคิดเชิงเหตุผลในเด็กไทย : การวิจัยเชิงทดลอง" ซึ่งได้รับรางวัลประจำปี พ.ศ. 2527 จากเงินทุนวิจัยรัชดาภิเษกสมโภช สาขาสังคมศาสตร์ จุฬาลงกรณ์มหาวิทยาลัย</doc>
