<doc id="381281" url="https://th.wikipedia.org/wiki?curid=381281" title="สตาร์ วอร์ส: ไนทส์ออฟดิโอลด์รีพับลิค (หนังสือการ์ตูน)">สตาร์ วอร์ส: ไนทส์ออฟดิโอลด์รีพับลิค (หนังสือการ์ตูน) สตาร์ วอร์ส: ไนทส์ออฟดิโอลด์รีพับลิค () เป็นหนังสือการ์ตูนชุดจัดพิมพ์โดยสำนักพิมพ์ดาร์คฮอร์ส ฉบับแรกวางจำหน่ายเมื่อ 25 มกราคม ค.ศ. 2006 และตีพิมพ์ต่อเนื่องเป็นรายเดือน เขียนเรื่องโดยผู้เขียนคนเดียวคือ John Jackson Miller KotOR ดำเนินเรื่องในจักรวาลสตาร์ วอร์ส ยุคสาธารณรัฐเก่า ดำเนินเรื่องหลังจากเหตุการณ์ในหนังสือการ์ตูนชุด และเกม และ อยู่ในช่วงเหตุการณ์สงครามแมนดาลอเรียน เล่าเรื่องราวเกี่ยวกับพาดาวันคนหนึ่งชื่อเซย์น คาร์ริก ซึ่งรอดชีวิตและถูกจัดฉากให้เป็นผู้ต้องหาในเหตุการณ์การสังหารหมู่พาดาวันบนทาริส จนต้องหลบหนีจากนิกายเจได ได้เพื่อนใหม่ที่ไม่คาดฝัน ต้องต่อสู้เพื่อยืนยันความบริสุทธิ์ และได้ทราบถึงองค์กรลับของเจได เมื่อพยายามเปิดเผยเรื่องราวเกี่ยวกับองค์กรลับนี้ก็ต้องพบกับเหตุการณ์ไม่คาดคิด ที่จะเปลี่ยนชะตาของนิกายเจไดไปตลอดกาล หนังสือการ์ตูนชุดนี้ตีพิมพ์ต่อเนื่อง 50 ตอน ก่อนจะอวสานลงในวันที่ 17 กุมภาพันธ์ ค.ศ. 2010 มกราคม 2555 สำนักพิมพ์ Dark Horse เริ่มวางแผงหนังสือการ์ตูนชุด Star Wars: Knights of the Old Republic--War เล่มแรกจาก 4 เล่ม ดำเนินเรื่องต่อจาก KOTORฉบับรวมเล่มตัวละครตัวละคร. - เซย์น คาร์ริก (Zayne Carrick) : เป็นตัวละครในเรื่องแต่งชุดสตาร์ วอร์ส มีบทบาทเป็นตัวละครเอกในหนังสือการ์ตูนชุด เซย์น คาร์ริกเป็นพาดาวันเจไดมนุษย์ในช่วงสงครามแมนดาลอเรียน ถือกำเนิดในครอบครัวนายธนาคารและชาวสวน เซย์นเกือบไม่ได้รับคัดเลือกเข้าสู่นิกายเจไดเนื่องจากความมีสัมผัสแห่งพลังในระดับต่ำสุด แต่ก็ได้รับการฝึกในช่วงที่เป็นยังลิงบนค่ายฝึกเจไดบนแดนทูอีน ต่อมาได้เข้าเป็นพาดาวันต่ออาจารย์เจไดลูเซียน เดรย์ ซึ่งเป็นสมาชิกของกลุ่มเจไดลับที่ตั้งขึ้นเพื่อหยุดยั้งการกลับมาของซิธในทุกวิถีทาง ในขณะที่ได้รับการฝึกบนนครพิภพทาริสภายใต้การดูแลของลูเซียนและอาจารย์เจไดอีกสี่ท่าน เซย์นไม่เคยคิดที่จะฝึกฝนให้ตัวเองเก่งกาจขึ้น เขาขาดความมั่นใจในความสามารถของตัวเอง ปฏิบัติงานในฐานะอนาคตเจไดได้อย่างไม่น่าพึงพอใจ และถูกปฏิบัติคล้ายจะเป็นตัวตลก ไม่แม้แต่จะถูกคาดหวังว่าจะได้เป็นอัศวิน แต่เซย์นก็ยังไปร่วมพิธีแต่งตั้งอัศวิน แม้จะไปสายและพบว่าเพื่อนพาดาวันของเขานั้นถูกอาจารย์ของตัวเองฆ่าหมดสิ้น ต่อมาเซย์นพบว่าอาจารย์ของเขาได้เห็นภาพนิมิตที่ระบุว่าพาดาวันคนหนึ่งจะเป็นภัยคุกคามนิกายเจไดและสาธารณรัฐกาแลกติก ในฐานะพาดาวันคนเดียวที่รอดชีวิตและยังถูกเหล่าอาจารย์เจไดมองเป็นศัตรู เซย์นเข้าเป็นพวกกับมาร์น เฮียโรกริฟ พ่อค้าตลาดมืดแห่งทาริสที่เซย์นเคยตามล่าอยู่ก่อนหน้านี้ ร่วมกับลูกครึ่งอาร์เคเนียนคือแคมเปอร์และจาราเอลในภารกิจเพื่อแก้แค้นให้กับเพื่อนที่ถูกฆ่าและทำให้อาจารย์เจไดสารภาพความผิดของตนเองและแก้ต่างให้ตัวเซย์นเอง โดยไม่รู้เลยว่าระหว่างที่ตัวเองกำลังหลบหนีอยู่นั้นจะต้องตกไปอยู่กลางสมรภูมิสงครามแมนดาลอเรียน และต้องถูกตามล่าโดยทั้งสาธารณรัฐและชาวแมนดาลอเรียนเอง</doc>
