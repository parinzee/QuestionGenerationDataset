<doc id="48617" url="https://th.wikipedia.org/wiki?curid=48617" title="โมโตโรลา">โมโตโรลา โมโตโรลา อิงค์ () เป็นบริษัทด้านการสื่อสารข้ามชาติ เป็นที่รู้จักในฐานะผู้ผลิตวิทยุสื่อสาร เซมิคอนดักเตอร์ โทรศัพท์มือถือ สำนักงานใหญ่ตั้งอยู่ที่ เมืองชามเบิร์ก รัฐอิลลินอยส์ สหรัฐอเมริกาหน่วยธุรกิจหน่วยธุรกิจ. - Mobile Devices (MD) - โทรศัพท์มือถือ - Networks & Enterprise - สาธารณูปโภคด้านเครือข่าย - Connected Home Solutions (CHS) - Corporate (CORP)ประวัติ ประวัติ. โมโตโรลาเริ่มกิจการเมื่อ ค.ศ. 1928 ในชื่อ Galvin Manufacturing Corporation และเปลี่ยนชื่อมาเป็นโมโตโรลาในปี ค.ศ. 1947 ผู้ก่อตั้งคือนาย Paul Galvin ได้คิดชื่อโมโตโรลาเมื่อบริษัทของเขาเริ่มทำธุรกิจวิทยุติดรถยนต์ ช่วงแรกนั้นบริษัททำธุรกิจด้านวิทยุ, อุปกรณ์ทางเสียง โดยมีชื่อผลิตภัณฑ์ลงท้ายด้วยคำว่า "-ola" เช่น Victrola, Moviola เป็นต้น ชื่อ Motorola นั้นมาจากคำว่า "Motor" ซึ่งหมายถึงการที่บริษัททำธุรกิจอุปกรณ์ของรถยนต์นั่นเอง ผลิตภัณฑ์ส่วนมากของโมโตโรลาเกี่ยวข้องกับวิทยุ เช่น วิทยุสื่อสารแบบ Walkie-Talkie, อุปกรณ์สื่อสารทางการทหาร, โทรศัพท์มือถือ และอุปกรณ์เครือข่ายของโทรศัพท์มือถือ โมโตโรลายังเข้มแข็งในธุรกิจเซมิคอนดักเตอร์ เช่น แผงวงจรรวม (Integrated Circuit) และเป็นผู้ผลิตไมโครโพรเซสเซอร์รายใหญ่สำหรับคอมพิวเตอร์ในตระกูล Commodore Amiga และแมคอินทอชตั้งแต่รุ่นแรก - รุ่นที่ขายในปี 1994 นอกจากนี้ยังมีธุรกิจโมเด็ม, อุปกรณ์รับสัญญาณดาวเทียม และเคเบิลทีวี โมโตโรลาได้ประกาศแยกธุรกิจเซมิคอนดักเตอร์ออกเป็นบริษัทลูกในชื่อ Freescale Semiconductor เมื่อวันที่ 6 ตุลาคม ค.ศ. 2003 ตั้งแต่ปี 2007 เป็นต้นมา บริษัทประสบภาวะขาดทุนสะสมต่อเนื่องถึง 4.3 พันล้านดอลลาร์สหรัฐ จึงได้แยกหน่วยธุรกิจเป็นสองบริษัท มีผลตั้งแต่เดือนมกราคม 2011 คือ หน่วยงานโทรศัพท์เคลื่อนที่ แยกเป็นบริษัท โมโตโรลาโมบิลิตี และหน่วยงานที่เหลือแยกเป็นบริษัท โมโตโรลาโซลูชัน จากนั้น โมโตโรลาโมบิลิตี ได้เข้าเจรจากับกูเกิล เกี่ยวกับสิทธิบัตรหลายรายการของโมโตโรลา ซึ่งมีผลต่อการพัฒนาระบบปฏิบัติการแอนดรอยด์ของกูเกิล กูเกิลประกาศเข้าซื้อกิจการโทรศัพท์มือถือ โมโตโรลาโมบิลิตี เป็นผลสำเร็จเมื่อเดือนมีนาคม ค.ศ. 2012 ในเดือนมกราคม 2554 เลอโนโวประกาศเข้าซื้อกิจการโมโตโรลาโมบิลิตีจากกูเกิล การซื้อขายสำเร็จลงในเดือนตุลาคม 2014 ด้วยมูลค่า 2.91 พันล้านดอลลาร์สหรัฐ</doc>
