<doc id="55841" url="https://th.wikipedia.org/wiki?curid=55841" title="อำเภอบันนังสตา">อำเภอบันนังสตา บันนังสตา เป็นอำเภอหนึ่งของจังหวัดยะลาที่ตั้งและอาณาเขต ที่ตั้งและอาณาเขต. อำเภอบันนังสตาตั้งอยู่ทางตอนกลางของจังหวัด ห่างจากอำเภอเมืองยะลา 39 กิโลเมตร มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอยะหา อำเภอกรงปินัง และอำเภอรามัน - ทิศตะวันออก ติดต่อกับอำเภอรือเสาะและอำเภอศรีสาคร (จังหวัดนราธิวาส) - ทิศใต้ ติดต่อกับอำเภอธารโต - ทิศตะวันตก ติดต่อกับรัฐเกดะห์ (ประเทศมาเลเซีย)ประวัติ ประวัติ. อำเภอบันนังสตาเดิมชื่อว่า อำเภอบาเจาะ (ยาวี: باچوق; รูมี: Bachok) ขึ้นกับเมืองรามัน ตั้งเมื่อปี พ.ศ. 2450 ต่อมาได้ยกเลิกหัวเมืองต่าง ๆ จึงได้ย้ายอำเภอมาตั้งที่แห่งใหม่แล้วตั้งชื่อว่า อำเภอบันนังสตา (ยาวี: بنڠ ستار; รูมี: Benang Setar) เป็นภาษามลายูปัตตานี มาจากคำว่า บันนัง หรือ เบินดัง มีความหมายว่า "ที่นา" กับคำว่า สตา ที่หมายถึงต้นมะปราง รวมกันจึงมีความหมายว่า "นามะปราง" หรือ "ที่นาที่มองเห็นต้นมะปรางได้แต่ไกล" อำเภอบันนังสตาและอำเภอธารโตแวดล้อมไปด้วยภูเขาและป่าไม้ โดยเฉพาะบริเวณภูเขาจึงมีแหล่งแร่ธาตุ ทำให้เกิดการทำเหมืองดีบุก วุลแฟรม แมงกานีส ตะกั่ว ประมาณ 30 เหมือง และเป็นที่มาของตราประจำจังหวัดยะลาการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. การปกครองมี 6 ตำบล 50 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอบันนังสตาประกอบด้วยองค์กรปกครองส่วนท้องถิ่น 7 แห่ง ได้แก่- เทศบาลตำบลบันนังสตา ครอบคลุมพื้นที่บางส่วนของตำบลบันนังสตา - เทศบาลตำบลเขื่อนบางลาง ครอบคลุมพื้นที่ตำบลเขื่อนบางลางทั้งตำบล - องค์การบริหารส่วนตำบลบันนังสตา ครอบคลุมพื้นที่ตำบลบันนังสตา (เฉพาะนอกเขตเทศบาลตำบลบันนังสตา) - องค์การบริหารส่วนตำบลบาเจาะ ครอบคลุมพื้นที่ตำบลบาเจาะทั้งตำบล - องค์การบริหารส่วนตำบลตาเนาะปูเต๊ะ ครอบคลุมพื้นที่ตำบลตาเนาะปูเต๊ะทั้งตำบล - องค์การบริหารส่วนตำบลถ้ำทะลุ ครอบคลุมพื้นที่ตำบลถ้ำทะลุทั้งตำบล - องค์การบริหารส่วนตำบลตลิ่งชัน ครอบคลุมพื้นที่ตำบลตลิ่งชันทั้งตำบลประชากร ประชากร. ประชากรส่วนใหญ่ของอำเภอบันนังสตาประกอบอาชีพทำสวนยางพารา ทำสวนผลไม้ และค้าขาย</doc>
