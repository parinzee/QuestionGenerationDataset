<doc id="849241" url="https://th.wikipedia.org/wiki?curid=849241" title="ธงชาติลิกเตนสไตน์">ธงชาติลิกเตนสไตน์ ธงชาติลิกเตนสไตน์ เป็นธงสองสี คือสีน้ำเงินและสีแดง แบ่งครึ่งตามแนวนอน มุมบนด้านคันธงมีรูปมงกุฏ สีน้ำเงินแทนท้องฟ้า สีแดงแทน "ไฟในตอนเย็น" ที่มีการจุดทั่วไปในบ้านเรือน ส่วนมงกุฏแทน "ความเป็นอันหนึ่งอันเดียวของประชาชนและองค์พระประมุข" สีของมงกุฏยังไม่เป็นที่แน่ชัด โดย เดอะเวิลด์แฟกต์บุ๊ก และรอยเตอร์สระบุว่าเป็นสีทอง ในขณะที่แหล่งอื่น เช่น สารานุกรมบริตานิการะบุว่าเป็นสีเหลือง ลิกเตนสไตน์ได้รับการสถาปนาในปี ค.ศ. 1719 ในฐานะราชรัฐของจักรวรรดิโรมันอันศักดิ์สิทธิ์และได้รับเอกราชในปี ค.ศ. 1866 ในช่วงเวลาดังกล่าวมีการเลือกสีน้ำเงินและสีแดงมาประกอบธง ในเดือนตุลาคม ค.ศ. 1921 รัฐธรรมนูญของลิกเตนสไตน์ประกาศใช้ธงนี้อย่างเป็นทางการ ต่อมาในปี ค.ศ. 1936 ระหว่างการแข่งขันกีฬาโอลิมปิกในปีนั้น รัฐบาลลิกเตนสไตน์พบว่าธงชาติของตนคล้ายกับธงชาติเฮติ จึงเสนอให้มีการเพิ่มรูปมงกุฏที่มุมบนด้านคันธง ธงรูปแบบดังกล่าวประกาศใช้เมื่อวันที่ 24 มิถุนายน ค.ศ. 1937ธงในอดีต</doc>
