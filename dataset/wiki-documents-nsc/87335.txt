<doc id="87335" url="https://th.wikipedia.org/wiki?curid=87335" title="ทิวเขาอินทนนท์">ทิวเขาอินทนนท์ ทิวเขาอินทนนท์ หรือ ทิวเขาถนนธงชัยตะวันออก เป็นชื่อของทิวเขาที่อยู่ทางภาคเหนือของประเทศไทย เป็นทิวเขาที่มีระบบภูเขาเชื่อมต่อกับทิวเขาแดนลาว และเป็นส่วนหนึ่งของเทือกเขาฉานโยมา แต่วางตัวตามแนวเหนือ-ใต้ ขนานกับเทือกเขาถนนธงชัย บางครั้งเราจึงเรียกว่าทิวเขาถนนธงชัยตะวันออก ทิวเขาอินทนนท์ เป็นชื่อที่ตั้งตามชื่อดอยสูงสุดของทิวนี้ คือยอดดอยอินทนนท์ ปัจจุบันอยู่ในเขตอุทยานแห่งชาติดอยอินทนนท์ ซึ่งอัญเชิญมาจากพระนามของพระเจ้าอินทวิชยานนท์อีกทอดหนึ่ง</doc>
