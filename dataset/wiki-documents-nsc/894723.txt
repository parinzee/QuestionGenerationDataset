<doc id="894723" url="https://th.wikipedia.org/wiki?curid=894723" title="กาชีนา">กาชีนา "กาชีนา" () เป็นเพลงของนักร้องชาวเกาหลีใต้ ซ็อนมี เพลงเขียนโดยเท็ดดี พัก, ซ็อนมี, โจ รี และ 24 เพลงออกจำหน่ายในรูปแบบซีดีและดิจิทัลดาวน์โหลดเมื่อวันที่ 22 สิงหาคม ค.ศ. 2017 ผ่านสังกัดเมกอัสเอนเตอร์เทนเมนต์และเดอะแบล็กเลเบิล "กาชีนา" เป็นเพลงแรกของซ็อนมีหลังจากวันเดอร์เกิลส์ยุบวงและไม่ต่อสัญญากับสังกัดเจวายพีเอนเตอร์เทนเมนต์ เพลงขึ้นสู่อันดับสูงสุดบนแกออนดิจิทัลชาร์ต ด้วยยอดขายกว่า 7 แสนดาวน์โหลดในเดือนตุลาคม ค.ศ. 2017เบื้องหลัง เบื้องหลัง. "กาชีนา" เขียนโดยเท็ดดี พัก, ซ็อนมี, โจ รี และ 24 และผลิตโดยเดอะแบล็กเลเบิลซึ่งเป็นบริษัทในเครือของวายจีเอนเตอร์เทนเมนต์ "กาชีนา" เป็นเพลงแนวแดนซ์ฮอลล์และซินธ์ป็อปที่มีรูปแบบตะวันออกและเสียงเบสที่เป็นจังหวะบนชาร์ตเพลง บนชาร์ตเพลง. เพลงเปิดตัวที่อันดับที่ 2 บนแกออนดิจิทัลชาร์ตในชาร์ตของวันที่ 20–26 สิงหาคม ค.ศ. 2017 ด้วยยอด 174,383 ดาวน์โหลด และ 4,670,275 สตรีมส์ ในสัปดาห์ที่สอง เพลงขึ้นสู่อันดับสูงสุดบนชาร์ต ด้วยยอด 151,199 ดาวน์โหลด และ 7,201,441 สตรีมส์ ในชาร์ตประจำเดือนสิงหาคม เพลงติดอันดับที่ 15 ก่อนที่จะขึ้นไปถึงอันดับ 3 ในเดือนถัดมา ในเดือนกันยายน ค.ศ. 2017 เพลงขายได้มากกว่า 667,590 ดาวน์โหลด ในสหรัฐอเมริกา เพลงเปิดตัวที่อันดับที่ 3 บนชาร์ต บิลบอร์ด เวิลด์ดิจิทัลซองส์ ด้วยยอด 1,000 ดาวน์โหลด ในสัปดาห์ที่สิ้นสุดวันที่ 9 กันยายน ค.ศ. 2017ชาร์ต</doc>
