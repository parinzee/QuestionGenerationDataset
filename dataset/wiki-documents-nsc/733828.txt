<doc id="733828" url="https://th.wikipedia.org/wiki?curid=733828" title="โรงเรียนคงคาราม">โรงเรียนคงคาราม โรงเรียนคงคาราม (อังกฤษ: Kongkaram School) (อักษรย่อ:ค.ร.) เป็นโรงเรียนมัธยมศึกษาแบบสหศึกษาและเป็นโรงเรียนขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ  ตั้งอยู่ที่ ตำบลบ้านหม้อ อำเภอเมือง จังหวัดเพชรบุรีประวัติโรงเรียน ประวัติโรงเรียน. ในปี พ.ศ. 2444 โรงเรียนคงคารามสร้างขึ้นจากพระภิกษุ ในวัดคงคาราม ที่เปิดสอนอักขรวิธีให้ศิษย์สามเณรและเด็กที่อยู่ใกล้วัดคงคาราม          พ.ศ. 2445 ธรรมการมณฑลได้ประกาศรับไว้ในอุปถัมภ์ของรัฐบาลตั้งเป็นโรงเรียนตัวอย่าง ประจำจังหวัดเพชรบุรี(วัดคงคาราม) ต่อมาเปลี่ยนชื่อเป็น โรงเรียนประจำจังหวัดเพชรบุรี(วัดคงคาราม) และโรงเรียนเพชรบุรี(วัดคงคาราม) พ.ศ. 2498 ได้ย้ายโรงเรียนไปตั้งในพื้นที่ใหม่ และเปลี่ยนชื่อเป็น โรงเรียนพรหมานุสรณ์จังหวัดเพชรบุรี คณะศิษย์เก่าจึงดำเนินการจัดตั้งเป็นโรงเรียนราษฎร์ในพื้นที่เดิม โดยชื่อว่าโรงเรียนคงคาราม พ.ศ. 2525  สมัยที่นายผล แจ่มแจ้ง เป็นผู้บริหารโรงเรียนได้ปรึกษากับคณะศิษย์เก่าและพระครูญาณวิสุทธิ(เพชร) อดีตเจ้าอาวาสวัดคงคาราม  เห็นชอบมอบกิจการโรงเรียนให้กรมสามัญศึกษา กระทรวงศึกษาธิการเป็นผู้ดำเนินการต่อไป  โรงเรียนคงคารามจึงได้โอนเป็นโรงเรียนรัฐบาลอีกครั้งหนึ่ง เมื่อวันที่ 1 ตุลาคม 2525 เป็นต้นมาสัญลักษณ์ประจำโรงเรียนสัญลักษณ์ประจำโรงเรียน. - คติพจน์ : สุวิชาโน  ภวํ  โหติ  แปลว่า ผู้รู้ดีเป็นผู้เจริญ - คำขวัญ : รู้เวลา  รู้หน้าที่   มีวินัย   น้ำใจงาม - สีประจำโรงเรียน : สีฟ้า  สีชมพู</doc>
