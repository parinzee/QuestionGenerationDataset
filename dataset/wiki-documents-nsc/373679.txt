<doc id="373679" url="https://th.wikipedia.org/wiki?curid=373679" title="รถไฟใต้ดินมาดริด">รถไฟใต้ดินมาดริด ระบบการคมนาคมโดยรถไฟใต้ดินกรุงมาดริด () ประเทศสเปน ได้เริ่มเปิดให้บริการเป็นครั้งแรกเมื่อวันที่ 17 มีนาคม ค.ศ. 1919 ในรัชสมัยของพระเจ้าอัลฟอนโซที่ 13 ทางรถไฟสายแรกนั้นเป็นสายระหว่างสถานีกวาโตรกามีโนส (Cuatro Caminos) กับสถานีซอล (Sol) ในขณะนั้นมีสถานีอีกสถานีหนึ่งระหว่างสองสถานีนี้คือ สถานีชัมเบรี (Chamberí) แต่ปัจจุบันสถานีนี้ได้เลิกให้บริการและเปลี่ยนสภาพมาเป็นพิพิธภัณฑ์เมื่อวันที่ 25 มีนาคม ค.ศ. 2008) ตั้งแต่วันที่ 28 มีนาคม ค.ศ. 2011 ระบบรถไฟใต้ดินมาดริดประกอบด้วย 12 เส้นทางเดินรถไฟใต้ดิน และ 1 สายเชื่อม (ระหว่างสถานีโอเปรากับสถานีปรินซีเปปีโอ) สถานีให้บริการทั้งหมด 288 สถานี ด้วยเส้นทางเดินรถรวม 293 กิโลเมตร ทำให้นับได้ว่ามีระยะทางรวมเป็นอันดับที่สองของสหภาพยุโรป และอันดับที่แปดของโลกรองจากเซี่ยงไฮ้ ลอนดอน นิวยอร์ก โตเกียว โซล มอสโก และปักกิ่งตามลำดับรายชื่อเส้นทางเดินรถไฟใต้ดินมาดริดรายชื่อเส้นทางเดินรถไฟใต้ดินมาดริด. - ปีนาร์เดลชามาร์ติน – บัลเดการ์โรส - ลัสโรซัส – กวาโตรกามีโนส - บียาเบร์เดอัลโต – มองโกลอา - อาร์กูเอเยส – ปีนาร์เดลชามาร์ติน - อาลาเมดาเดโอซูนา – กาซาเดกัมโป - ซีร์กูลาร์ (วงกลม) - โอสปีตัลเดลเอนาเรส – เอสตาดีโอโอลิมปีโก – ปีติส - นวยโบสมีนิสเตรีโอส – อาเอโรปวยร์โตเตกวาโตร - มีราเซียร์รา – ปวยร์ตาเดอาร์กันดา – อาร์กันดาเดลเรย์ - โอสปีตัลอินฟันตาโซฟีอา – เตรสโอลีโบส – ปวยร์ตาเดลซูร์ - ปลาซาเอลิปตีกา – ลาฟอร์ตูนา - เมโตรซูร์ (วงกลม) - โอเปรา – ปรินซีเปปีโอ- ข้อสังเกต ในแต่ละเส้นทางการเดินรถจะมีการใช้สีที่ไม่ซ้ำกันเลย ดังนั้น ชาวมาดริดมักจะเรียกชื่อสีหรือหมายเลขของสายรถไฟใต้ดินแทนการกล่าวถึงชื่อเต็มของสายรถไฟใต้ดินนั้น ๆ เพื่อบอกเส้นทางการเดินรถให้สะดวกและง่ายต่อการเข้าใจแผนที่รถไฟใต้ดิน แผนที่รถไฟใต้ดิน. แผนที่เส้นทางเดินรถไฟใต้ดินมาดริดในแต่ละปีนั้นจะมีการปรับปรุงข้อมูลให้ทันสมัยอยู่เสมอ เราสามารถขอแผนที่กับเจ้าหน้าที่ที่ทำการรถไฟใต้ดินทุกสถานีได้โดยไม่เสียใช้จ่ายใด ๆ (ในส่วนที่เป็นห้องกระจกที่มีเจ้าหน้าที่รอให้บริการสอบถามข้อมูล)ตั๋วรถไฟใต้ดิน ตั๋วรถไฟใต้ดิน. สามารถซื้อได้ที่เครื่องขายตั๋วในทุกสถานี ประเภทของตั๋วมีทั้งแบบเที่ยวเดียว สิบเที่ยว ตั๋ววัน และตั๋วสนามบิน การชำระเงินทำได้โดยใช้เหรียญ ธนบัตร และบัตรเครดิต สกุลเงินที่ใช้คือยูโร ส่วนราคาของตั๋วจะมีการปรับเปลี่ยนราคาแตกต่างกันออกไปในแต่ละปี ซึ่งทั้งนี้จะมีการแจ้งเตือนล่วงหน้าก่อนเสมอ</doc>
