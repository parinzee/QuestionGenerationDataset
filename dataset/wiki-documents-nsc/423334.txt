<doc id="423334" url="https://th.wikipedia.org/wiki?curid=423334" title="หลิน ไต้">หลิน ไต้ ลินดา หลิน ไต้ (; ) เป็นนักแสดงหญิงชาวจีน ที่มีชื่อเสียงโด่งดังระดับเอเชีย ในวงการภาพยนตร์ฮ่องกงในช่วงทศวรรษ 1950 ถึง 1960 เป็นนางเอกภาพยนตร์ภาษาจีนกลางอันดับหนึ่งในสังกัดชอว์บราเดอส์ มีชื่อเสียงอย่างมากจากเรื่อง จอมใจจักรพรรดิ์ (The Kingdom and the Beauty, 江山美人) เมื่อปี ค.ศ. 1959 เคยได้รับรางวัลนักแสดงหญิงยอดเยี่ยมจากเทศกาลภาพยนตร์เอเชียแปซิฟิก ถึง 4 ครั้ง ช่วงที่เธอมีชีวิตอยู่ เธอได้ฉายาจากสื่อว่าเป็น ราชีนีจอเงินแห่งเอเชีย หลิน ไต้ เกิดที่เมืองกุ้ยหลิน มีชื่อจริงว่า เฉิง เยว์รู่ (Cheng Yueru, 程月如) เป็นบุตรสาวของนักการเมืองมณฑลกวางสี และย้ายไปอยู่ฮ่องกงพร้อมกับครอบครัว ในปี ค.ศ. 1958 เธอศึกษาต่อด้านการแสดงที่มหาวิทยาลัยโคลัมเบีย นิวยอร์ก สหรัฐอเมริกา และพบรักกับ หลง เฉิงซวิ่น บุตรชายของ หลง หยุ่น อดีตผู้ว่าการมณฑลยูนนาน ทั้งคู่แต่งงานกันในปี ค.ศ. 1961 หลิน ไต้ เสียชีวิตด้วยวัยเพียง 29 ปี จากการกินยานอนหลับเกินขนาด และฆ่าตัวตายด้วยการรมแก๊สในห้องพัก เนื่องจากปัญหาชีวิตสมรส</doc>
