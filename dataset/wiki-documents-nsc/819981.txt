<doc id="819981" url="https://th.wikipedia.org/wiki?curid=819981" title="รักไร้เสียง (ภาพยนตร์)">รักไร้เสียง (ภาพยนตร์) รักไร้เสียง (; ) เป็นอะนิเมะภาพยนตร์แนวชีวิตเกี่ยวกับวัยเรียนจากประเทศญี่ปุ่น ค.ศ. 2016 ที่ผลิตโดยเกียวโตแอนิเมชัน กำกับโดยนะโอะโกะ ยะมะดะ และเขียนบทโดยเรโกะ โยะชิดะ รวมถึงผลงานอันโดดเด่นจากการออกแบบตัวละครโดยฟุโตะชิ นิชิยะ และดนตรีประกอบโดยเค็นซุเกะ อุชิโอะ ภาพยนตร์เรื่องนี้อิงจากมังงะชื่อเดียวกันที่เขียนและวาดภาพประกอบโดยโยะชิโทะกิ โออิมะ และมีการจัดฉายรอบปฐมทัศน์ในประเทศญี่ปุ่นเมื่อวันที่ 17 กันยายน ค.ศ. 2016เนื้อเรื่องย่อ เนื้อเรื่องย่อ. เป็นเรื่องราวเกี่ยวกับโชยะ อิชิดะ จอมอันธพาลในโรงเรียนประถมผู้รังแกเพื่อนร่วมชั้นชื่อโชโกะ นิชิมิยะ ซึ่งเป็นเด็กหญิงหูหนวก ครั้นหลายปีต่อมา เขาได้พบกับเธออีกครั้งและพยายามที่จะลบล้างความผิดของตัวเองผู้ให้เสียงพากย์การผลิต การผลิต. ฉบับอะนิเมะดัดแปลงจากมังงะได้รับการประกาศในตอนสุดท้ายของมังงะที่วางแผง ณ วันที่ 19 พฤศจิกายน ค.ศ. 2014 โดยต่อมา ได้มีการระบุว่าจะมีการดัดแปลงเป็นอะนิเมะสำหรับโรงภาพยนตร์ในวันที่ 17 ธันวาคม ค.ศ. 2014 ในโชเน็นแม็กกาซีน ฉบับที่ 46 ค.ศ. 2015 ที่วางแผง ณ วันที่ 14 ตุลาคม ได้ประกาศว่า มีเกียวโตแอนิเมชันเป็นสตูดิโอแอนิเมชัน และนะโอะโกะ ยะมะดะ เป็นผู้กำกับฉบับภาพยนตร์ดัดแปลงตามลำดับ ส่วนโชชิกุ ซึ่งเป็นผู้จัดจำหน่ายภาพยนตร์เรื่องนี้ได้ทำรายการเปิดตัวภายในช่วง 4 เดือนสุดท้ายของปี ค.ศ. 2016 จากนั้น ในวันที่ 8 เมษายน ค.ศ. 2016 ก็ได้มีการเปิดเว็บไซต์ของภาพยนตร์ขึ้นอย่างเป็นทางการ โดยได้มีการประกาศว่าเรโกะ โยะชิดะ จะทำการเขียนสคริปต์สำหรับภาพยนตร์เรื่องนี้ ส่วนฟุโตะชิ นิชิยะ จะทำการออกแบบตัวละคร และภาพยนตร์ได้รับการกำหนดสำหรับการเปิดตัวในโรงภาพยนตร์ที่ประเทศญี่ปุ่น ณ วันที่ 17 กันยายน ค.ศ. 2016 ส่วนเค็นซุเกะ อุชิโอะ และโพนีแคนยอน ทำในส่วนของดนตรีประกอบและผลิตเพลงตามลำดับ รวมทั้งบทเพลงประกอบภาพยนตร์ชื่อ "โคะอิโวะชิตะโนะวะ" (恋をしたのは) ได้รับการขับร้องโดยไอโกะการตอบรับ การตอบรับ. ภาพยนตร์เปิดตัวติดอันดับ 2 ของบ็อกซ์ออฟฟิศประเทศญี่ปุ่นต่อจากหลับตาฝัน ถึงชื่อเธอ ของมะโกะโตะ ชิงไก โดยทำรายได้ทั้งหมด 283 ล้านเยน จากยอดจำหน่ายตั๋ว 200,000 ใบ ภายในวันที่สองของรอบปฐมทัศน์ทั่วโรงภาพยนตร์ 120 แห่ง ส่วนในวันที่ 7 พฤศจิกายน ค.ศ. 2016 ภาพยนตร์เรื่องนี้ทำรายได้รวมกว่า 2.1 พันล้านเยน จากยอดจำหน่ายตั๋ว 1.6 ล้านใบ ส่วนประเทศไทยได้ฉายเมื่อวันที่ 23 มีนาคม ค.ศ. 2560 โดยมีรายได้เปิดตัววันแรกที่ 1.45 ล้านบาท</doc>
