<doc id="372970" url="https://th.wikipedia.org/wiki?curid=372970" title="น้ำตกต้นตอง">น้ำตกต้นตอง น้ำตกต้นตอง ตั้งอยู่ในเขตอุทยานแห่งชาติดอยภูคา เป็นน้ำตกหินปูน 3 ชั้น มีความสูงประมาณ 60 เมตร บนโตรกผามีพืชชุ่มน้ำ เช่น ตะไคร่น้ำ เฟิร์นเกาะเขียวขจี ในหน้าฝนน้ำตกจะสีขุ่นแดง นอกจากนี้บริเวณน้ำตกยังเป็นที่อาศัยของไส้เดือนดินชนิด Amynthas tontong Panha & Bantaowong ซึ่งเป็นไส้เดือนดินชนิดใหม่ของโลก ตัวน้ำตกอยู่ริมทางหลวงจังหวัดหมายเลข 1256 ห่างจากที่ทำการอุทยานประมาณ 3 กิโลเมตร โดยเดินทางจากที่ทำการอุทยานถึงแยกบ้านเต๋ย เข้าไปอีกประมาณ 800 เมตร และเดินเท้าจากถนนเข้าไปถึงตัวน้ำตกประมาณ 500 เมตร ซึ่งเป็นทางเดินลาดชัน</doc>
