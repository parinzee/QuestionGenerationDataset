<doc id="615416" url="https://th.wikipedia.org/wiki?curid=615416" title="โรงเรียนนานาชาติเอกมัย">โรงเรียนนานาชาติเอกมัย โรงเรียนนานาชาติเอกมัย () เป็นโรงเรียนนานาชาติบริเวณเอกมัย ก่อตั้งในปี ค.ศ. 1946 เดิมเป็นศูนย์ฝึกอบรมเด็กของ "กลุ่มคริสเตียนวันเสาร์" (ชื่อกลุ่ม) ในประเทศไทย ต่อมาได้พัฒนาขึ้นเป็นโรงเรียนนานาชาติ เปิดสอนตั้งแต่ระดับอนุบาล ประถมศึกษา มัธยมศึกษา ไปจนถึงระดับอนุปริญญา ปัจจุบันตั้งอยู่ที่ 57 ซอยปรีดี พนมยงค์ 31 และ 37 ถนนสุขุมวิท 71 กรุงเทพมหานคร 10110 นอกจากนี้ดารา นักแสดง นักร้อง และพิธีกรในวงการบันเทิงหลายคนได้จบจากโรงเรียนแห่งนี้อีกด้วยประวัติ ประวัติ. โรงเรียนนานาชาติเอกมัยเดิมเป็นศูนย์ฝึกอบรมเด็กของ "กลุ่มคริสเตียนวันเสาร์" (ชื่อกลุ่ม) ในประเทศไทย ก่อตั้งเมื่อ ค.ศ. 1946 โดยมีเด็กที่อยู่ในการดูแลเพียง 4 คน โดยดัดแปลงห้องเรียนในโรงรถเป็นสถานที่เรียนบริเวณถนนพญาไท ต่อมาห้องเรียนถูกสร้างขึ้นใหม่โดยใช้ไม้ไผ่และหลังคาที่เป็นโลหะ ซึ่งถูกใช้เป็นสถานที่เรียน 2 ปี ค.ศ. 1957 โรงเรียนได้ซื้อที่ดินบริเวณเอกมัย ซึ่งห่างไกลจากบริเวณตัวเมืองออกมาเล็กน้อย และได้สร้างอาคารเรียนขึ้นมาในระดับมัธยมศึกษาเป็นอาคารแรก โดยใช้การเรียนการสอนเป็นภาษาอังกฤษ (นานาชาติ) โดยใช้ชื่อว่า Seventh Day Adventist School (เซเว่นเดย์แอดเวนติส) ค.ศ. 1992 โรงเรียนได้ใช้ชื่ออย่างเป็นทางการว่าโรงเรียนนานาชาติเอกมัย (Ekamai International School) โดยได้รับการรับรองจากรัฐบาลไทยและในปี ค.ศ. 1998 ได้รับการรับรองจากสมาคมโรงเรียนและวิทยาลัยตะวันตก (WASC) ในเมือง Burlingame รัฐแคลิฟอร์เนีย ประทศสหรัฐอเมริกา นักเรียนของที่นี่ส่วนใหญ่เป็นนักเรียนที่เป็นคนไทย และมีนักเรียนแลกเปลี่ยนจาก 23 ประเทศเข้ามาเรียนด้วยแผนการศึกษา แผนการศึกษา. หลักสูตรจะอิงตามระบบการศึกษาของประเทศสหรัฐอเมริกา และใช้ภาษาอังกฤษเป็นภาษาที่ใช้ในการเรียนการสอนเป็นหลัก- ระดับอนุบาลและประถมศึกษา: Pre-Kindergarten – Grade 5 - มัธยมต้น: Grades 6 – 8 - มัธยมปลาย: Grades 9 – 12 - อนุปริญญามี 3 สาขา ได้แก่ ธุรกิจ เภสัชกรรม และงานวิศวกรรมหน่วยงานที่ให้การรับรองให้การรับรองมาตรฐานหน่วยงานที่ให้การรับรอง. ให้การรับรองมาตรฐาน. - WASC - Western Association of Schools and Colleges in Burlingame, California, USA - AAA - Adventist Accrediting Association in Bangkok, Thailandอนุญาตให้เปิดการเรียนการสอนอนุญาตให้เปิดการเรียนการสอน. - กระทรวงศึกษาธิการโรงเรียนพันธมิตรโรงเรียนพันธมิตร. - ISAT - International Schools Association of Thailand in Bangkok, Thailand - EARCOS - East Asia Regional Council of Schools in Laguna, Philippinesศิษย์เก่าที่มีชื่อเสียงศิษย์เก่าที่มีชื่อเสียง. - บอย โกสิยพงษ์ - นักร้อง, นักแต่งเพลง - วิลลี่ แมคอินทอช - พิธีกร, นักแสดง - คัทลียา แมคอินทอช (แหม่ม) - นักแสดง - ศักดิ์สิทธิ์ เวชสุภาพร (โต๋) - นักร้อง - วุฒิสิทธิ์ สืบสุวรรณ (เต็ม) - นักร้อง และนักแต่งเพลง - นุศรา ผุงประเสริฐ (ซาร่า) - นักร้อง นักแสดง และพิธีกร - คาร์ล่า ปอร์ทเลอร์ (คาร์ล่า) - นางงาม, นางแบบ, DJ - DJ ริชาร์ด - DJ - ตรีรัตน์ ศิริจันทโรภาส (ปุ๊น) - นักร้อง และนักธุรกิจ - มณฑิรา เปี่ยมรัตนวงศ์ (แพร) - นางแบบ, นักแสดง - ฮารุ สุขประกอบ (ฮารุ ยามากูชิ) - นักแสดง และพิธีกร - วีณารัตน์ เลาหภคกุล (เผย) - ผู้ประกาศข่าว - อริต์ตา รามณรงค์ (ชาช่า) - นักร้อง และ DJ - ภคกัญญา เจริญยศ (แบม) - นักร้อง และนักแสดง - ชานน มกรมณี (แพทริค) - นักแสดง - เขมิศรา พลเดช (เบลล์) - นักแสดง และพิธีกร - ณัฐวรา มานิตศิริสุข (แบ๊ม) - นักร้อง</doc>
