<doc id="373758" url="https://th.wikipedia.org/wiki?curid=373758" title="ฟ็อกซ์คอนน์">ฟ็อกซ์คอนน์ ฟ็อกซ์คอนน์อินเตอร์เนชั่นแนลโฮลดิงส์ () เป็นบริษัทในเครือของ หองไห่พรีซีชันอินดัสทรี จำกัด () บริษัทสัญชาติไต้หวันที่เป็นผู้ผลิตอุปกรณ์อิเล็กทรอนิกส์รายใหญ่ที่สุดในโลก และเป็นผู้ผลิตแผ่นวงจรพิมพ์รายใหญ่ และมีแผนการเข้าซื้อหน่วยธุรกิจการผลิตจอแอลซีดีของฮิตาชิในประเทศญี่ปุ่น บริษัทหองไห่พรีซีชันอินดัสทรีก่อตั้งขึ้นในไต้หวันในปี พ.ศ. 2517 เดิมเป็นผู้ผลิตหัวต่ออุปกรณ์อิเล็กทรอนิกส์สำหรับเครื่องคอมพิวเตอร์ เช่นที่พบในเครื่องเล่นเกมอาตาริ โดยใช้เครื่องหมายการค้า "ฟ็อกซ์คอนน์" บริษัทได้ตั้งฐานการผลิตในจีนแผ่นดินใหญ่ ที่เมืองเซินเจิ้นตั้งแต่ปี พ.ศ. 2531 ปัจจุบันโรงงานแห่งนี้เป็นโรงงานขนาดใหญ่ที่สุด มีคนงานระหว่าง 300,000 ถึง 450,000 คน ปัจจุบันมีโรงงานอยู่ในสาธารณรัฐประชาชนจีน สาธารณรัฐเช็ก สโลวาเกีย โปแลนด์ อินเดีย เม็กซิโก และบราซิล โดยเป็นผู้ส่งออกรายใหญ่ที่สุดของจีน และรายใหญ่อันดับสองของสาธารณรัฐเช็ก ฟ็อกซ์คอนน์ เป็นผู้รับช่วงผลิตไอโฟน ไอพ็อด ไอแพด ให้กับแอปเปิลคอมพิวเตอร์ เป็นผู้ผลิตแอมะซอน คินเดิลให้กับแอมะซอน.คอม</doc>
