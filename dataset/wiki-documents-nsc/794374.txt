<doc id="794374" url="https://th.wikipedia.org/wiki?curid=794374" title="ศิวกรณ์ เตียตระกูล">ศิวกรณ์ เตียตระกูล ศิวกรณ์ เตียตระกูล ชื่อเล่น เฟย เป็นนักฟุตบอล สัญชาติไทย ปัจจุบันได้ลงเล่นให้กับเชียงราย ยูไนเต็ด ในตำแหน่งปีกซ้าย เฟย เกิดเมื่อวันที่ 7 กรกฎาคม พ.ศ. 2537 ปัจจุบันอายุ 22 ปี เป็นคนจังหวัด สระบุรี โดยเริ่มเล่นฟุตบอลกับ โควร์เวอร์ โค้ชชิ่ง ไทยแลนด์ ตั้งแต่อายุ 9 ขวบ ในตำแหน่งกองกลาง ก่อนจะเข้าเรียนชั้น ป.5 ที่โรงเรียนกรุงเทพคริสเตียน ซึ่งเจ้าตัวเล่นฟุตบอล ในรุ่นเดียวกับ เจนรบ สำเภาดี และได้ช่วยกันกวาดแชมป์มาไม่น้อย ทั้งกรมพละรุ่น 12 ปี,14ปี ก. รวมถึงเมื่อ 3 ปีที่แล้วยังช่วยทีม "ชงโคสีม่วง" คว้าแชมป์ จตุรมิตร ร่วมกับ สวนกุหลาบอีกด้วย จากเด็กน้อยที่มุ่งมั่นจะเป็นนักฟุตบอลอาชีพ เพราะได้แรงบันดาลใจจากการปีนรั้วเข้าไปดูเมืองทอง ที่ลงเล่นในดิวิชั่น 2 หลังจบ ม.6 เฟย ศิวกรณ์ ได้เซ็นสัญญาเข้ามาอยู่กับทีมเมืองทอง ยูไนเต็ด ทันทีในปี 2013 และเมื่อเซ็นสัญญากับทีมเมืองทองแล้ว ในปี 2013 เลกแรก เฟย ศิวกรณ์ ได้ถูกส่งไปเล่นในดิวิชั่น 2 กับนครนายก เอฟซี ก่อนที่เลกสองจะไปอยู่กับลูกอีสาน ในปี 2014 ศิวกรณ์ ได้โยกไปเล่นให้ศุลกากร ยูไนเต็ด ด้วยรูปแบบการยืมตัว 1 ฤดูกาลเต็ม จากนั้นได้ถูกพัทยา ยูไนเต็ดยืมตัวไปร่วมทีมในเลกแรกปี 2015 ก่อนที่จะกลับมาช่วยทีมเมืองทอง ยูไนเต็ดในเลกที่สองของฤดูกาล ในปี 2016 เฟย ย้ายไปอยู่กับบีอีซี เทโรศาสน และสามารถทำผลงานได้อย่างดีเยี่ยม จนมีชื่อติดทีมชาติไทยอีกครั้ง ในรอบ 9 ปีของเจ้าตัว โดย เฟย ถูกเรียกติดทีมชาติไทยชุดใหญ่ในเกมส์การอุ่นเครื่องกับเกาหลีใต้ เมื่อช่วงเดือนมีนาคมที่ผ่านมา และในฤดูกาล 2017 ศิวกรณ์ได้ย้ายไปอยู่ภายใต้ชายคาบ้านหลังใหม่คือสโมสรเชียงราย ยูไนเต็ด นับตั้งแต่เปิดฤดูกาลเป็นต้นไป</doc>
