<doc id="647279" url="https://th.wikipedia.org/wiki?curid=647279" title="ไอโอเอส 8">ไอโอเอส 8 ไอโอเอส 8 () คือระบบปฏิบัติการรุ่นที่ 8 ของ ไอโอเอส ออกแบบโดยแอปเปิล ซึ่งเป็นรุ่นต่อจาก ไอโอเอส 7 เปิดตัวครั้งแรกในงานดับเบิลยูดับเบิลยูดีซีเมื่อวันที่ 2 มิถุนายน พ.ศ. 2557 โดยมีแอปพลิเคชันใหม่ชื่อว่าสุขภาพ ซึ่งทำงานที่สอดคล้องกับ HealthKit ซีรี จะรองรับการใช้แฮนด์ฟรีและแยกแยะเพลงด้วยการใช้ชาแซม ข้อความเสียงและวีดีโอจะถูกลบโดยอัตโนมัติเว้นแต่ผู้ใช้งานจะบันทึกไว้เองเพื่อใช้ในอนาคตการแจ้งเตือนตอบโต้จะช่วยตอบสนองการใช้งานของผู้ใช้ได้โดยไม่ต้องออกจากแอปพลิเคชันที่กำลังใช้งานอยู่ประวัติ ประวัติ. รุ่นเบต้า 1 ได้รับการแนะนำในงานการประชุมนักพัฒนาระดับโลก เมื่อวันที่ 2 มิถุนายน พ.ศ. 2557 และได้รับการปล่อยให้นักพัฒนาได้ทดลองใช้ในวันถัดไป เรียกว่า "การเปลี่ยนแปลงครั้งใหญ่ที่สุดของไอโอเอส ตั้งแต่การเปิดตัวแอพสโตร์" ไอโอเอส 8 นั้นได้นำการปรับปรุงคุณสมบัติใหม่บางอย่างและมีการปรับปรุงส่วนติดต่อกับผู้ใช้งานมากกว่า ไอโอเอส 7 รุ่นโกลเด้นมาสเตอร์ (Golden Master) ของไอโอเอส 8 นั้น ถูกปล่อยให้นักพัฒนาได้ใช้งานในวันที่ 9 กันยายน พ.ศ. 2557 และจะมีการปล่อยการอัปเดตสาธารณะให้กับผู้ใช้งานทุกคนในวันที่ 17 กันยายน พ.ศ. 2557คุณสมบัติใหม่รูปและกล้องถ่ายรูป คุณสมบัติใหม่. รูปและกล้องถ่ายรูป. ในแอปพลิเคชันรูปนั้นมีการเพิ่มตัวเลือกการแก้ไขรูปให้มากขึ้น การตัดครอปรูปภาพ สามารถหมุนภาพทั้งตามเข็มนาฬิการและทวนเข็มนาฬิกาได้แล้ว นอกจากนี้ ผู้ใช้ยังสามารถตั้งค่าความสว่างและสีที่ต้องการสำหรับรูปถ่ายได้ สามารถตั้งเวลาถ่ายรูปได้ โดยสามารถตั้งได้ที่ 3 วินาที หรือ 10 วินาทีศูนย์การแจ้งเตือน ศูนย์การแจ้งเตือน. ศูนย์การพัฒนามีการพัฒนาที่ดีขึ้นมากเมื่อเทียบกับ ไอโอเอส 7 และ 7.1. ขณะนี้ผู้ใช้สามารถเพิ่มและลบเครื่องมือในศูนย์การแจ้งเตือนด้วยปุ่ม "แก้ไข" ตั้งแต่ ไอโอเอส 8 เบต้า 3 เป็นต้นไป มีการใช้ปุ่ม "เคลียร์" เพื่อลบการแจ้งเตือนทั้งหมดได้มากขึ้นข้อความ ข้อความ. ในแอปพลิเคชันข้อความ ผู้ใช้สามารถส่งข้อความเสียงและวีดีโอได้โดยกดปุ่มบันทึก ในการสนทนากลุ่ม ผู้ใช้สามารถเพิ่มหรือลบใครบางคนออกได้, ชื่อหัวข้อ, หรือแชร์พิกัดที่อยู่ให้กับทุกคนได้, สามารถดูสิ่งที่แนบมาทั้งหมดได้, และเปิด "Do Not Disturb" เพื่อที่จะไม่รับการแจ้งเตือนจากกลุ่มที่เจาะจงนั้นได้ ผู้ใช้ยังสามารถตั้งค่าให้ข้อความลบโดยอัตโนมัติหลังจากผ่านไป 30 วัน หรือ 1 ปีได้การออกแบบ การออกแบบ. ไอโอเอส 8 มีการออกแบบที่คล้ายคลึงกับ ไอโอเอส 7 อย่างไรก็ตาม มีการเปลี่ยนแปลงและเพิ่มการโปร่งแสงและเอฟเฟคอื่น ๆ เพิ่มเติม ในหน้าจอมัลติทาสกิ้ง สามารถแสดงรายชื่อของคนที่ติดต่อด้วยล่าสุดและอยู่ในรายการที่ชอบได้คีย์บอร์ด คีย์บอร์ด. ไอโอเอส 8 มีการเพิ่มคุณลักษณะการคาดการการพิมพ์ที่เรียกว่า QuickType มันจะแสดงคำให้เลือกอยู่เหนือคีย์บอร์ด โดยสามารถปิดได้ในการตั้งค่า นอกจากนี้ ไอโอเอส 8 ยังสามารถเพิ่มการใช้งานคีย์บอร์ดของบุคคลที่ 3 ได้ นักพัฒนาหลายคนกล่าวว่าพวกเขาจะพอร์ตคีย์บอร์ดของพวกเขาไปลงใน ไอโอเอส รวมทั้ง Minuum, Swype, SwiftKey, Fleksy และ Adaptxtการแชร์กันในครอบครัว การแชร์กันในครอบครัว. ผู้ใช้สามารถเพิ่ม 6 คนอื่นจากสมาชิกในครอบครัวได้ โดยสมาชิกในครอบครัวสามารถแชร์การซื้อแอพส์, เพลง และหนังสือได้ หากใช้บัตรเครดิตเดียวกัน ไอโอเอส 8 ยังสามารถอัพรูปภาพไปยังทุกคนในครอบครัวได้ บางครั้งปฏิทินอาจได้รับการซิงค์ระหว่างสมาชิกทุกคนได้ เด็กๆสามารถส่งคำร้องขอการดาวน์โหลดแอปพลิเคชัน, เพลง, ภาพยนตร์ และทั้งหมดไปยังผู้ปกครองเพื่อยอมรับการดาวน์โหลดก่อนได้iCloud Drive iCloud Drive. iCloud Drive คือบริการไฟล์โฮสติ้งของแอปเปิล สำหรับอุปกรณ์ที่ทำงานบนระบบปฏิบัติการ ไอโอเอส 8 หรือ OS X Yosemite คุณสมบัตินี้ทำให้ผู้ใช้สามารถที่จะบันทึกรูปภาพ, วีดีโอ, งานเอกสาร (คีย์โน้ต, เพจส์, และนัมเบอร์ส์), และเพลง และข้อมูลแอปพลิเคชันอื่น ๆ สู่ iCloud ผู้ใช้สามารถเริ่มการทำงานเหล่านั้นไปยังอุปกรณ์อื่นๆได้ โดยค่าเริ่มต้น ผู้ใช้จะได้รับพื้นที่เก็บข้อมูล 5 จิกะไบต์ฟรีHealthKit HealthKit. HealthKit คือบริการที่ช่วยให้นักพัฒนาทำให้ซอฟต์แวร์พัฒนาแอปพลิเคชันสุขภาพใหม่ๆได้ แอปพลิเคชันนี้จะช่วยติดตามการก้าวเดินของผู้ใช้, ออกซิเจน, ระดับการนอนหลับ, และข้อมูลสุขภาพอื่น ๆ นอกจากนี้ผู้ใช้ยังสามารถเพิ่มประวัติทางการแพทย์ของตนเองลงไปเพื่อให้แอปพลิเคชันสามารถช่วยเหลือพวกเขาได้ดีขึ้นสปอต์ไลท์ สปอต์ไลท์. ในไอโอเอส 8 สปอต์ไลท์จะรวมกับการบริการการค้นหาเว็บไซต์เพื่อให้ผู้ใช้สามารถค้นหาโดยการใช้วิกิพีเดีย, Bing, หรือกูเกิ้ล บริการอื่น ๆ ได้แก่ ข่าวสาร, สถานที่ใกล้เคียง, เว็บที่เสนอแนะ, ภาพยนตร์ที่ฉายอยู่, และเนื้อหาที่ไม่ได้อยู่บนอุปกรณ์จากไอจูนส์สโตร์ นอกจากนี้การค้นหาความสนใจที่เพิ่มอยู่ในเบราว์เซอร์ซาฟารี ซึ่งคุณสามารถคนหาสิ่งที่คุณต้องการตามที่คุณต้องการได้จากบริการสปอต์ไลท์โทรศัพท์ Wi-Fi โทรศัพท์ Wi-Fi. ไอโอเอส 8 แอปเปิลจะใช้การโทรแบบบูรณาการกับ Wi-Fi ซึ่งบริการนี้จะช่วยให้การใช้โทรศัพท์มือถือผ่าน Wi-Fiซีรี ซีรี. ตอนนี้ซีรีสามารถสื่อสารได้ถูกต้องมากขึ้นรวมถึงได้นับการสนับสนุนจากชาแซม กดปุ่มโฮมเพื่อเปิดการใช้งานซีรี และพูดว่า "What's playing?" จะมีการบอกชื่อของเพลงที่กำลังเล่นอยู่ หรือพูดคำว่า "Hey, Siri" เมื่อใดก็ตามที่มีการเชื่อมต่ออุปกรณ์เข้ากับแหล่งกำเนิดไฟฟ้า จะทำให้ซีรีเปิดขึ้นมาโดยอัตโนมัติ มีความเป็นไปได้ที่จะมีการซื้อคอนเทนต์ผ่านซีรี และตอนนี้ซีรีได้รองรับ 22 ภาษาใหม่อียู อินเทอร์เน็ต อียู อินเทอร์เน็ต. ตั้งแต่เบต้า 4 แอปเปิลได้เพิ่ม อียู อินเทอร์เน็ต ในเซลลูล่าร์เพื่อเปิดโรมมิ่งในสหภาพยุโรปเท่านั้นรายการอ้างอิง รายการอ้างอิง. www.apple.com company</doc>
