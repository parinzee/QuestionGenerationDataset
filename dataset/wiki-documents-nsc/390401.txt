<doc id="390401" url="https://th.wikipedia.org/wiki?curid=390401" title="ไอ้หนุ่มเหลือขอ">ไอ้หนุ่มเหลือขอ ไอ้หนุ่มเหลือขอ (, , พินอิน: Bai4 Jia1 Zi3) ภาพยนตร์กังฟูสัญชาติฮ่องกง ในปี ค.ศ. 1982 นำแสดงโดย หยวนเปียว, หง จินเป่า, หลิน เจิ้งอิง, เจมส์ เทียน, หลิน เจิ้งอิง, เฉิน ฟ่านฉี กำกับการแสดงโดย หง จินเป่าเนื้อเรื่อง เนื้อเรื่อง. เหลียงจ้าน (หยวนเปียว) เป็นลูกชายเศรษฐีหนุ่มที่อาศัยอยู่กับครอบครัว ที่เมืองฝ่อซาน มณฑลกวางตุ้ง ในกลางศตวรรษที่ 19 เหลียงจ้านฝึกกังฟูกับอาจารย์ที่ถูกจ้างมาสอนจนคิดว่าตัวเองเก่งที่สุด เพราะเมื่อประลองกับเหล่าคนรับใช้ ทุกคนต่างพ่ายแพ้หมด โดยไม่รู้ตัว ทุกคนแกล้งยอมแพ้ให้ วันหนึ่ง คณะงิ้วเร่มาเล่นที่ฝ่อซาน เอ้อตี้ (หลิน เจิ้งอิง) นักแสดงนำของคณะได้ประลองฝีมือกับเหลียงจ้าน เหลียงจ้านเป็นฝ่ายพ่ายแพ้อย่างยับเยิน เมื่อเหลียงจ้านรู้ว่าเป็นคำสั่งของพ่อตัวเองที่จ้างให้ทุกคนแกล้งแพ้เพื่อให้เหลียงจ้านชนะ เหลียงจ้านได้ไล่อาจารย์ออก และติดตามคณะของเอ้อตี้ไปด้วยทุกที่ แต่เอ้อตี้ก็ไม่รับเป็นศิษย์ หนีเฟย (เฉิน ฟ่านฉี) เป็นบุตรชายของท่านอ๋องที่หลงใหลกังฟู พร้อมด้วย 2 องครักษ์ ได้เที่ยวประลองฝีมือกับนักสู้ต่าง ๆ จนได้มาพบกับเอ้อตี้ หนีเฟยอยากทำความรู้จักกับเอ้อตี้ แต่ว่าทั้งคู่เกิดมีเรื่องเข้าใจผิดกัน 2 องครักษ์จึงลอบทำร้ายเอ้อตี้จนบาดเจ็บสาหัส เหลียงจ้านได้เข้ามาช่วย ทำให้เอ้อตี้รับเป็นศิษย์อย่างเต็มใจ เอ้อตี้พักรักษาตัวอยู่ใกล้บ้านของศิษย์ผู้พี่ (หง จินเป่า) ที่เป็นผู้ถ่ายทอดกังฟูให้ ที่สุดเอ้อตี้ก็ต้องตายเพราะ 2 องครักษ์ของหนีเฟย เหลียงจ้านบังเกิดความแค้น จึงต้องฝึกปรนวิชากังฟูเพื่อล้างแค้นเบื้องหลังและความสำเร็จ เบื้องหลังและความสำเร็จ. ไอ้หนุ่มเหลือขอ เป็นภาพยนตร์กังฟูที่กำกับการแสดงโดย หง จินเป่า ซึ่งเป็นทั้งนักแสดงและผู้กำกับฉากแอ๊คชั่นในเรื่องด้วย โดยมี หยวนเปียว ร่วมแสดงและร่วมกำกับฉากแอ๊คชั่นด้วยกัน และได้ หลิน เจิ้งอิง, เจมส์ เทียน และ เฉิน ฟ่านฉี ซึ่งเป็นนักแสดงประกอบที่ชำนาญกังฟูอยู่ด้วยแล้วร่วมแสดงในเรื่อง โดยมีเนื้อหาเกี่ยวกับ เหลียงจ้าน ปรมาจารย์กังฟูแบบหย่งชุนที่มีตัวตนจริง ซึ่งเป็นอาจารย์ของ เฉิน หว่านซุน ผู้เป็นอาจารย์ของยิปมัน ปรมาจารย์กังฟูหย่งชุนที่มีชื่อเสียง ภาพยนตร์ประสบความสำเร็จอย่างมากทั้งรายได้และเสียงวิจารณ์ โดยตัวละครเด่นในเรื่อง คือ เอ้อตี้ ที่รับบทโดย หลิน เจิ้งอิง นับเป็นบทบาทการแสดงที่ดีที่สุดชิ้นหนึ่งในชีวิตการแสดงของหลิน เจิ้งอิง ที่ต่อมาเป็นที่รู้จักกันเป็นอย่างดีจากบทอาจารย์ปราบผี จากภาพยนตร์เรื่อง ผีกัดอย่ากัดตอบ ในปี ค.ศ. 1985</doc>
