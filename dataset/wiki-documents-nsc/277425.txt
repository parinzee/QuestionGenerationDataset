<doc id="277425" url="https://th.wikipedia.org/wiki?curid=277425" title="คนเกี่ยวข้าว (เบรอเคิลผู้พ่อ)">คนเกี่ยวข้าว (เบรอเคิลผู้พ่อ) คนเกี่ยวข้าว (; ) เป็นงานจิตรกรรมที่เขียนโดยปีเตอร์ เบรอเคิล (ผู้พ่อ) (ค.ศ. 1525-1569) ผู้เป็นจิตรกรชาวเฟลมิชคนสำคัญของจิตรกรรมสมัยฟื้นฟูศิลปวิทยาแบบดัตช์และเฟลมิช ภาพ "คนเกี่ยวข้าว" เขียนขึ้นในปี ค.ศ. 1565 ปัจจุบันตั้งแสดงอยู่ที่พิพิธภัณฑ์ศิลปะเมโทรโพลิทันในนครนิวยอร์ก สหรัฐอเมริกา ภาพ "คนเกี่ยวข้าว" เป็นภาพเขียนสีน้ำมันบนไม้ที่เป็นหนึ่งในชุดที่มีด้วยกันหกภาพ ที่ยังคงเหลืออยู่ห้าภาพ แต่ละภาพในชุดเป็นภาพของช่วงเวลาต่าง ๆ ของปี ภาพเขียนนี้ก็เช่นเดียวกับภาพเขียนของเบรอเคิลส่วนใหญ่ที่เป็นภาพของชีวิตของเกษตรกรและงานเกษตรกรรม ข้อที่น่าสังเกตของภาพนี้คือเกษตรกรบางคนก็ทำงานเก็บเกี่ยวอยู่ในทุ่ง แต่บางคนก็นั่งกินอาหาร ซึ่งเป็นการแสดงลักษณะของเหตุการณ์ที่เกี่ยวข้องและมีผลต่อเนื่องกัน (diachronic) เช่นในภาพนี้ที่เป็นการผลิตอาหารเพื่อการบริโภค ภาพอื่นในชุดนี้ก็ได้แก่</doc>
