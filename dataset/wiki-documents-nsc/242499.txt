<doc id="242499" url="https://th.wikipedia.org/wiki?curid=242499" title="เทศบาลตำบลบางละมุง">เทศบาลตำบลบางละมุง เทศบาลตำบลบางละมุง เป็นองค์กรปกครองส่วนท้องถิ่น ตั้งอยู่ในอำเภอบางละมุง จังหวัดชลบุรี มีอาณาเขตพื้นที่ตำบลบางละมุง (เฉพาะนอกเขตเทศบาลนครแหลมฉบัง) ตำบลหนองปลาไหล (เฉพาะนอกเขตเมืองพัทยาและเทศบาลตำบลหนองปลาไหล) และบางส่วนของตำบลตะเคียนเตี้ยประวัติ ประวัติ. เดิมเริ่มแรกเมื่อมีฐานะเป็นสุขาภิบาลบางละมุง ตั้งแต่วันที่ 17 กันยายน พ.ศ. 2507 นั้น สำนักงานสุขาภิบาลบางละมุง ตั้งอยู่ที่ ที่ว่าการอำเภอบางละมุง และต่อมาได้รับการเปลี่ยนแปลงฐานะจากสุขาภิบาลบางละมุง เป็นเทศบาลตำบลบางละมุง เมื่อวันที่ 25 พฤษภาคม พ.ศ. 2542 ตามพระราชบัญญัติเปลี่ยนแปลงฐานะของสุขาภิบาลในเทศบาล พ.ศ. 2542 ทำให้สุขาภิบาลบางละมุง เปลี่ยนเป็นเทศบาลตำบลบางละมุง ตั้งแต่นั้นเป็นต้นมาขนาดพื้นที่และอาณาเขต ขนาดพื้นที่และอาณาเขต. ตั้งอยู่ในเขตอำเภอบางละมุง จังหวัดชลบุรี อยู่ห่างจากอำเภอบางละมุง 5 กิโลเมตร อยู่ห่างจากจังหวัดชลบุรี 45 กิโลเมตร มีขนาดพื้นที่รวมกันทั้งสิ้น 6.38 ตารางกิโลเมตร คิดเป็น 3,987 ไร่ มีจำนวนครัวเรือนทั้งสิ้น 6,356 ครัวเรือน- ทิศเหนือ ตั้งอยู่หลักเขตที่ 1 ซึ่งตั้งอยู่ปากคลองบางละมุง ติดกับเขตเทศบาลนครแหลมฉบัง ฝั่งใต้เป็นเส้นเลียบริมคลองบางละมุง ฝั่งใต้ไปทางทิศตะวันออกเฉียงเหนือถึงหลังเขตที่ 2 ซึ่งตั้งอยู่ริมคลองบางละมุง ฝั่งใต้ที่เส้นแบ่งเขตตำบลบางละมุง กับตำบลตะเคียนเตี้ย อำเภอบางละมุง จังหวัดชลบุรี - ทิศตะวันออก จากหลักเขตที่ 2 เป็นเส้นเลียบแบ่งเขตตำบลบางละมุง กับองค์การบริหารส่วนตำบลตะเคียนเตี้ยไปทางทิศใต้ถึงหลักเขตที่ 3 ซึ่งเป็นจุดแบ่งเขตตำบลบางละมุงกับเทศบาลตำบลตะเคียนเตี้ย และองค์การบริหารส่วนตำบลหนองปลาไหล - ทิศใต้ ติดกับเมืองพัทยาตำบลนาเกลือจากหลักเขตที่ 3 เป็นเส้นเลียบแบ่งเขตตำบลบางละมุง กับตำบลหนองปลาไหลไปทางทิศตะวันตกเฉียงใต้ถึงหลักเขตที่ 4 ซึ่งตั้งอยู่ที่จุดซึ่งเป็นที่ตั้งหลักเขตเมืองพัทยาหลักเขตที่ 3 จากหลักเขตที่ 4 เป็นเส้นเลียบเขตเมืองพัทยาไปทางทิศตะวันตกเฉียงเหนือถึงหลักเขตที่ 5 ซึ่งตั้งอยู่ที่จุดซึ่งเป็นหลักที่ตั้งเขตเมืองพัทยาหลักเขตที่ 2 - ทิศตะวันตก ติดกับอ่าวไทยจากหลักเขตที่ 5 เป็นเส้นเลียบริมทะเลไปทางทิศตะวันตกเฉียงเหนือจนบรรจบหลักเขตที่ 1ประชากร ประชากร. ประชากรปัจจุบัน 10,051 คน (สำรวจ ณ วันที่ 30 เมษายน พ.ศ. 2553) แบ่งเป็นชาย 4,899 คน คิดเป็นร้อยละ 48.74 แยกเป็นหญิง 5,152 คน คิดเป็นร้อยละ 51.25 ความหนาแน่นประชากร 1,575.39 คน/ตารางกิโลเมตรสถานศึกษา สถานศึกษา. สถานศึกษาในท้องที่เทศบาลตำบลบางละมุง มีสถาบันศึกษาอยู่ 5 แห่ง ศูนย์พัฒนาเด็กเล็กเทศบาลตำบลบางละมุง 1 แห่ง ศูนย์การศึกษานอกโรงเรียนตำบลบางละมุง 1 แห่ง ศูนย์การเรียนชุมชน 1 แห่ง ศูนย์การศึกษาอื่นๆ 2 แห่ง- โรงเรียนอนุบาลบางละมุง - โรงเรียนศรีสุวิช - โรงเรียนอนุบาลสุเฌอ - โรงเรียนอนุบาลทนาพรวิทยา - โรงเรียนบางละมุงอินเตอร์-เทค - ศูนย์พัฒนาเด็กเล็กเทศบาลตำบลบางละมุง - ศูนย์การศึกษานอกโรงเรียนตำบลบางละมุง - วิทยาลัยมหาดไทย สถาบันดำรงราชานุภาพ สำนักปลัดกระทรวงมหาดไทย - วิทยาลัยการพัฒนาชุมชน กรมการพัฒนาชุมชน กระทรวงมหาดไทยศาสนสถานศาสนสถาน. - วัดประชุมคงคา - วัดท่ากระดานสถานที่ราชการสถานที่ราชการ. - สำนักงานเขตพื้นที่การศึกษาประถมศึกษาชลบุรี เขต 3 - สถานตากอากาศบางละมุง สำนักงานตำรวจแห่งชาติ - สถานสงเคราะห์คนพิการ การุณยเวศม์ กรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ - ศูนย์พัฒนาการจัดสวัสดิการสังคมผู้สูงอายุบ้านบางละมุง กรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ - สถานสงเคราะห์เด็กชายบ้านบางละมุง กรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์ - ศูนย์ฝึกอาชีพเฉลิมพระเกียรติสมเด็จพระเทพรัตนราชสุดาฯ กรมพัฒนาสังคมและสวัสดิการ กระทรวงการพัฒนาสังคมและความมั่นคงของมนุษย์</doc>
