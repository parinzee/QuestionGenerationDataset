<doc id="737334" url="https://th.wikipedia.org/wiki?curid=737334" title="โรงเรียนเทพมงคลรังษี">โรงเรียนเทพมงคลรังษี โรงเรียนเทพมงคลรังษี (อังกฤษ: Thepmongkhonrangsri School) (อักษรย่อ:ท.ษ.) เป็นโรงเรียนมัธยมศึกษาแบบสหศึกษาและเป็นโรงเรียนขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ มีเนื้อที่ 14 ไร่ ตั้งอยู่ที่ ถนนเจ้าขุนเณร ตำบลบ้านเหนือ อำเภอเมืองกาญจนบุรี จังหวัดกาญจนบุรีประวัติโรงเรียน ประวัติโรงเรียน. โรงเรียนเทพมงคลรังษี ประกาศจัดตั้งเป็นโรงเรียนเมื่อวันที่ 2 พฤษภาคม พ.ศ. 2517 โดยถือจากการริเริ่มของ พระเดชพระคุณ พระเทพมงคลรังษี (ดี พุทธโชติ) อดีตเจ้าอาวาสวัดเทวสังฆารามและอดีตเจ้าคณะจังหวัดกาญจนบุรี ที่ได้เห็นความยากลำบากของผู้ปกครองเมื่อเด็กจบชั้นประถมศึกษาแล้ว เพราะโรงเรียนประจำจังหวัดอยู่ไกลจากชุมชนมาก และโรงเรียนระดับชั้นมัธยมศึกษาที่มีอยู่ก็รับเด็กเข้าเรียนได้ไม่หมด ท่านจึงมีความคิด ที่จะให้มีโรงเรียนมัธยมศึกษาในวัดเทวสังฆารามขึ้น จึงได้ดำเนินการจัดหาที่ดินที่ติดกับวัด เพื่อเป็นที่ตั้งโรงเรียน และเนื่องจากโรงเรียนการช่างกาญจนบุรีที่ตั้งอยู่ในวัด มีโครงการจะย้ายออกไปตั้งในสถานที่ใหม่ ดังนั้น จึงได้ที่ดินรวมทั้งอาคารต่างๆ เพื่อเป็นที่ตั้งของโรงเรียนมัธยมศึกษา ตามเจตนา ในช่วงแรก มีจำนวนนักเรียน 111 คน อาศัยเรียนที่ตึกรวิเทวนันท์ ซึ่งเป็นอาคารเรียนพระปริยัติธรรม และสอนพระพุทธศาสนา ต่อมาก็มีนักเรียนเพิ่มขึ้นตามลำดับ และได้เริ่มเปิดสอนชั้นมัธยมศึกษาตอนปลาย ในปีการศึกษา 2524 ในปี 2560 - 2561 ได้มีข่าว นายปรีชา ใคร่ครวญ ครูชำนาญการพิเศษของโรงเรียน แจ้งความว่าสลากกินแบ่งของตนเองสูญหายซึ่งสลากชุดนั้นถูกรางวัลที่ 1 ได้รางวัลเป็นเงินจำนวน 30 ล้านบาท ได้มีการสร้างหลักฐานเท็จ พยานเท็จ ต่างๆมาเพื่อหวังจะได้เงินจำนวนดังกล่าว แต่ในหลักฐานจริงที่ปรากฏ ตัวครูคนนี้ไม่ได้ทำหล่นและไม่ได้ถูกรางวัลแต่อย่างใด เมื่อวันที่ 28 ก.พ.2561 เวลาประมาณ 12.00 น. เจ้าหน้าที่ตำรวจกองปราบปรามได้เดินทางเข้าควบคุมตัว นายปรีชา ใคร่ครวญ อายุ 50 ปี ครูชำนาญการพิเศษ ที่ โรงเรียนเทพมงคลรังษี อ.เมือง จ.กาญจนบุรี ทั้งนี้เจ้าหน้าที่กองปราบปรามได้เดินทางเข้าพบผู้อำนวยการโรงเรียนเพื่อแสดงหมายจับนายปรีชา และขอนำตัวนายปรีชาออกจากโรงเรียน และขอเข้าตรวจค้นห้องพักของนายปรีชา วันที่ 2 มี.ค.2561 เวลา 10.45 น.เจ้าหน้าที่ตำรวจกองปราบปราบ ได้เบิกตัว นายปรีชา ใคร่ครวญ ผู้ต้องหาคดีล็อตเตอรี่ 30 ล้าน ไปส่งศาลอาญารัชดา เวลา 14.50 น. ศาลพิเคราะห์คำร้องและหลักทรัพย์ของทั้งสองแล้วมีคำสั่งอนุญาตให้นายปรีชา และ น.ส.รัตนาพร ประกันตัวไปโดยตีราคาประกันคนละ 1 แสนบาท โดยไม่กำหนดเงื่อนไข และให้ทั้งสองมารายงานตัวต่อศาลเมื่อครบกำหนดฝากขังในวันที่ 14 มี.ค.อาคารและสถานที่ภายในโรงเรียน</doc>
