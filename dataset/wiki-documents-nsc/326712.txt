<doc id="326712" url="https://th.wikipedia.org/wiki?curid=326712" title="เดอะบลูดานูบ">เดอะบลูดานูบ เดอะบลูดานูบ () เป็นชื่อที่รู้จักกันทั่วไปของ An der schönen blauen Donau op. 314 () เพลงวอลต์ซโดยโยฮันน์ ชเตราสส์ ที่สอง แต่งขึ้นในปี ค.ศ. 1866 และแสดงครั้งแรกเมื่อวันที่ 13 กุมภาพันธ์ ค.ศ. 1867 ที่สมาคมนักร้องประสานเสียงแห่งเวียนนา (; ) กรุงเวียนนา ประเทศออสเตรีย ได้รับการยอมรับว่าเป็นหนึ่งในเพลงคลาสสิกที่เป็นที่รู้จักมากที่สุด และถูกจัดให้เป็นเพลงชาติอย่างไม่เป็นทางการของประเทศออสเตรีย เพลงนี้ได้รับการแต่งคำร้องโดยโจเซฟ เวย์ล นักแต่งคำร้องของสมาคมนักร้องประสานเสียง ต่อมาชเตราสส์ได้ปรับปรุงทำนองใหม่ และเวย์ลก็ได้ปรับคำร้องใหม่อีกครั้งให้เหมาะสมยิ่งขึ้น โดยเนื้อร้องกล่าวชื่นชมความงามของแม่น้ำดานูบ และกรุงเวียนนา</doc>
