<doc id="307134" url="https://th.wikipedia.org/wiki?curid=307134" title="ดับโหด แอล.เอ.เมืองคนโฉด">ดับโหด แอล.เอ.เมืองคนโฉด ดับโหด แอล.เอ.เมืองคนโฉด ชื่อภาษาไทยของภาพยนตร์ฮอลลีวู้ดเรื่อง L.A. Confidential นำแสดงโดย เควิน สเปซีย์, กาย เพียร์ซ, รัสเซล โครว์, เจมส์ ครอมเวลล์, แดนนี เดอ วิโต และคิม บาซิงเจอร์ กำกับการแสดงโดย เคอร์ติส แฮนสันคำโปรยคำโปรย. - ทุกสิ่งมีราคา ทุกคนต้องสงสัย แต่ความจริงน่ากลัวกว่าที่คิดเนื้อเรื่อง เนื้อเรื่อง. ลอสแอนเจลิส ในปี ค.ศ. 1950 กรมตำรวจแอล.เอ. (LAPD) ภายใต้การดูแลของ สารวัตร ดัดลีย์ สมิธ (เจมส์ ครอมเวลล์) เหล่าตำรวจพยายามที่จะปราบปรามและกวาดล้างอาชญากรรมในทุกซอกทุกมุมของเมือง หนึ่งในตำรวจเหล่านั้นคือ เอ๊ด เอ๊กซชีย์ (กาย เพียร์ซ) นายตำรวจหนุ่มผู้ทะเยอทยานที่จะเดินตามรอยเท้าพ่อผู้ซึ่งได้รับความเคารพ เป็นอย่างสูงในวงการ และได้ตายในหน้าที่ เอ๊ด แม้เขาจะเปี่ยมไปด้วยความฉลาดและมากล้นด้วยความสามารถ แต่เขาก็เป็นคนชนิดที่พร้อมจะเหยียบหัวคนอื่นเพื่อเลื่อนชั้นตัวเอง เอ๊ดเป็นคนที่โดดเดี่ยวที่สุดในหน่วยงาน เนื่องจากตำรวจคนอื่น ๆ ต่างมุ่งหาเงินเล็ก ๆ น้อย ๆ จากหน้าที่ ในอีกด้านที่ตรงข้ามอย่างสุดฟากกับเอ๊ด ก็คือภาพของนายตำรวจที่ประสบความสำเร็จอย่างสุดขั้ว คือ แจ๊ค วินเซนท์ (เควิน สปเซีย์) นายตำรวจที่มีชื่อเสียงโด่งตังที่สุดในหมู่ตำรวจด้วยกัน แจ๊คประสบความสำเร็จเป็นอย่างสูงในการสร้างภาพพจน์ให้กับตัวเอง และองค์กร โดยการทำหน้าที่ที่ปรึกษาด้านเทคนิคให้กับละครประจำสัปดาห์ทางโทรทัศน์ ซึ่งแสนอภาพพจน์ของกรมตำรวจแอล.เอ.ในฐานะของหน่วยงานผู้รักษากฎหมายที่ดีที่ สุดแห่งหนึ่งของโลก เบื้องหลับเขาแอบร่วมมือกับ นักข่าวหนังสือพิมพ์ท้องถิ่น ซิด ฮัดเจียน (แดนนี เดอ วีโต) ของหนังสือพิมพ์แทบลอยด์และนิตยสารที่ชื่อ "Hush Hush" ในการทำธุรกิจค้าผู้หญิงอย่างผิดกฎหมาย และฮัดเจียนก็เป็นส่วนสำคัญที่ช่วยโปรโมทและสร้างชื่อเสียงให้กับแจ๊คไปด้วย เมื่อทำข่าวการจับกุมของเขาออกเผยแพร่ในทุกครั้ง บัท ไวท์ (รัสเซล โครว์) นายตำรวจเพียงคนเดียวที่ดูจะซื่อตรง และปราศจากเล่ห์เหลี่ยมอย่างตำรวจคนอื่น ๆ แต่เขาก็มีความเชื่อเช่นเดียวกับคู่หูของเขา ดิ๊ก สเตนส์แลนด์ (แกรแฮม เบคเคิล) นายตำรวจวัยใกล้เกษียณ ที่ชอบที่จะตัดสินคดีอย่างรวดเร็วในข้างถนน มากกว่าที่จะยอมปล่อยให้มีการตัดสินตามขั้นตอนของกฎหมาย การคอรัปชั่นระบาดไปทั่วสำนักงานตำรวจ เหล่าเจ้าหน้าที่ต่างก็ฉ้อฉลเหมือนกันทั้งสิ้น ทุกคนที่ได้รับผลประโยชน์ต่างพร้อมใจกันปิดปากเงียบ จนกระทึ่งคืนหนึ่ง มีขี้เมาคนหนึ่งถูกรุมทำร้ายจากเจ้าหน้าที่ตำรวจในคุก เอ็กซลี่ พยายามที่จะช่วยเหลือการกระทำอย่างป่าเถื่อนที่ผิดกฎหมายนั้น แต่ถูกกันให้ได้แต่มองดูอยู่นอกวง ดังนั้นเขาจึงขอเปลี่ยนสายงานเข้าไปเป็นนักสืบคดีอาชญากรรม โดยหวังที่จะพิชิตคดีอาชญากรรม กอบกู้ภาพลักษณ์ของตำรวจใหม่ให้ขาวสะอาด และที่สำคัญคือทำให้ตัวเขาเองได้เลื่อนขั้นขึ้น สเตนลีย์ยอมตามคำขอของ เอ๊ด สองวันหลังจากนั้น เขาก็พบศพถูกยิงตายอย่างลึกลับ การติดตามสืบคดีอย่างลับ ๆ จึงเริ่มต้นขึ้นโดย เอ๊กซลี่ และได้รับความร่วมมือจากสองนายตำรวจ วินเซนท์ และไวท์ ปมฆาตกรรมแรกถูกเปิดเผยและโยงไปพัวพันกับสาวสวยที่เป็นนางทางโทรศัพท์ ลิน แบรคเคน (คิม บาซิงเจอร์) ผู้ซึ่งเป็นที่ต้องสงสัยว่าเธอคือกุญแจตัวสำคัญที่จะเปิดเผยเรื่องราวทั้ง หมด แต่ไม่ช้าเขากลับพบว่าตกหลุมรักเธอเสียเอง ในขณะที่ เอ็ดเกิดความคิดเห็นขัดแยัง และแยกตัวออกหาหลักฐานเอง เขาพบร่องรอยทีละน้อย แต่เมื่อเงื่อนปมของคดีฆาตกรรมได้ถูกค้นพบมากขึ้นเรื่อย เอ๊ดเริ่มปะติดปะต่อจิ๊กซอว์ที่มีเป็นภาพใหญ่ ทำให้เขารู้ว่าเบื้องหลังของมัน ซับซ้อน และเลวร้ายเกินกว่าทุกจินตนาการที่พวกเขาเคยคิดถึงคำวิจารณ์และความสำเร็จ คำวิจารณ์และความสำเร็จ. L.A. Confidential เป็นภาพยนตร์ที่ดัดแปลงบทภาพยนตร์มาจากบทประพันธ์ชื่อเดียวกันของ เจมส์ แอลรอย กำกับการแสดงโดย เคอร์ติส แฮนสัน มีนักแสดงชื่อดังมากมายร่วมแสดง L.A. Confidential เป็นภาพยนตร์ประเภทฟิล์มนัวร์อาชญากรรม ที่ตอนจบหักมุมโดยเฉลยว่า สารวัตร สมิธ ที่ดูเหมือนจะเป็นคนดีมาตลอด แท้ที่จริงแล้วคือคนร้ายและเป็นผู้อยู่เยื้องหลังทั้งหมด เมื่อเข้าฉายแล้ว ภาพยนตร์ได้รับคำชมอย่างมากจากนักวิจารณ์หลายสถาบันและผู้ชมทั่วไป โดยถึงกับยกให้เป็นภาพยนตร์ที่ดีเยี่ยมที่สุดของปี ค.ศ. 1997 เลยทีเดียว ภาพยนตร์มีจุดเด่นอยู่ที่การแสดงของ เควิน สเปซีย์ และ คิม บาซิงเจอร์ ที่แม้เป็นเพียงบทประกอบปรากฏตัวเพียงสั้น ๆ ไม่กี่ฉาก แต่ก็มีความสำคัญต่อเรื่อง โดยเฉพาะอย่างยิ่งกับฉากการตายอย่างกะทันหันของ แจ๊ค วินเซนต์ ที่รับบทโดย เควิน สปเซีย์ ที่กระชากอารมณ์อย่างยิ่ง จนทางผู้สร้างต้องใส่ชื่อของตัวละครตัวนี้ไว้ในเครดิตตอนจบ หรือฉากที่ บัท ไวท์ ที่รับบทโดย รัสเซล โครว์ แสดงอารมณ์เมื่อได้รับรู้ความจริง เป็นต้น ภาพยนตร์ได้มีชื่อเข้าชิงรางวัลหลายรางวัล ทั้ง รางวัลลูกโลกทองคำ, รางวัลสมาคมนักแสดงภาพยนตร์และโทรทัศน์ และ รางวัลออสการ์ และประสบความสำเร็จอย่างยิ่งเมื่อสามารถคว้ารางวัลออสการ์ไปได้ถึง 2 รางวัล (มากที่สุดเป็นอันดับ 2 เป็นรองเพียงแค่ Titanic ภาพยนตร์ทุนสร้างมโหฬารแห่งปีที่ได้ไป 11 รางวัล รวมทั้งรางวัลภาพยนตร์ยอดเยี่ยม) เช่น รางวัลนักแสดงสมบทหญิงยอดเยี่ยม ที่เสมือนการกลับมาแจ้งเกิดอีกครั้งของ คิม บาซิงเจอร์ และรางวัลบทภาพยนตร์ดัดแปลงยอดเยี่ยม เป็นต้น ในเว็บไซต์IMDbได้ให้คะแนนภาพยนตร์เรื่องนี้ถึง 8.4 ดาว จากทั้งหมด 10 ดาว</doc>
