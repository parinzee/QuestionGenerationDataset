<doc id="205824" url="https://th.wikipedia.org/wiki?curid=205824" title="Naoko">Naoko Naoko เป็นภาพยนตร์ญี่ปุ่นที่ดัดแปลงมาจากการ์ตูนเรื่องดังเรื่องหนึ่งของญี่ปุ่น ของโนบุฮิโร่ ซาคาตะ และ ยู นากาฮาระ โดยมีชื่อเดียวกันทั้งในฉบับการ์ตูนและภาพยนตร์ เป็นเรื่องราวเกี่ยวกับตัวเอกซึ่งเป็นนักวิ่งมาราธอน ฉบับภาพยนตร์ออกฉายทั่วประเทศญี่ปุ่นในวันที่ 16 กุมภาพันธ์ 2551 นำแสดงโดย จุริ อุเอะโนะ และ ฮารุมะ มิอุระเนื้อเรื่อง เนื้อเรื่อง. ตอนอยู่ประถม 4 นาโอโกะ เคยได้รับการช่วยชีวิตจากพ่อของยูสุเกะ ตอนที่เธอพลัดตกจากเรือที่จะข้ามฟากไปยังเกาะนามิคิริชิมะ เธอปลอดภัย แต่พ่อของยูสุเกะโชคร้าย ไม่มีใครพบเห็นเขาอีกเลย ไม่ว่าจะระดมคนออกหาในทะเลกี่ครั้งก็ตาม ภาพของชายใจดีที่สละชีวิตเพื่อช่วยเธอไว้ ภาพของยูสุเกะผู้เป็นลูกชายที่ร่ำร้องให้เธอคืนชีวิตพ่อของเขากลับมา เรื่องนี้กลายเป็นความรู้สึกผิดฝังใจนาโอโกะมาตลอด แม้กระทั่งเมื่อเธอเติบโตขึ้นจนอยู่ชั้นมัธยมศึกษาปีที่ 6 และกำลังจะสอบเข้ามหาวิทยาลัยในปีหน้านี้แล้ว เธอก็ยังไม่เคยลืมเรื่องที่เกิดขึ้น รวมถึงภาพของยูสุเกะได้เลย นาโอโกะ เป็นสมาชิกชมรมกรีฑา ในช่วงปิดภาคฤดูร้อน เธออาสาสมัครมาช่วยงานในการแข่งขันกรีฑาประจำปี ที่นี่เองที่เธอได้มีโอกาสพบกับยูสุเกะอีกครั้ง ด้วยความเข้าใจและเห็นใจของอาจารย์นิชิอุระ ซึ่งเป็นอาจารย์ที่ปรึกษาชมรมวิ่งมาราธอน เขาให้นาโอโกะเข้ามาช่วยการเข้าค่ายเก็บตัวของนักกีฬาที่โรงเรียน เพื่อเปิดโอกาสให้ทั้งนาโอโกะ และยูสุเกะได้มีโอกาสทำความเข้าใจกันอีกครั้งตัวละครตัวละคร. - นาโอโกะ ชิโนมิยะ - จุริ อุเอะโนะ - ยูสุเกะ อิคิ -ฮะรุมะ มิอุระ - เทนเซน นิชิอุระ -ซึรุเบะ โชฟุคุเท</doc>
