<doc id="475334" url="https://th.wikipedia.org/wiki?curid=475334" title="เทสซาโลนีกี">เทสซาโลนีกี เทสซาโลนีกี (; ) หรือ เทสซาโลนีกา (Thessalonica) หรือ ซาลอนีกา (Salonica) เป็นเมืองใหญ่เป็นอันดับ 2 ของประเทศกรีซ เป็นเมืองหลวงของภูมิภาคเซนทรัลมาซิโดเนีย และเขตการปกครองกระจายอำนาจมาซิโดเนียและเทรซ (Decentralized Administration of Macedonia and Thrace) จากข้อมูลปี ค.ศ. 2011 เทศบาลเมืองเทสซาโลนีกีมีประชากร 322,240 คน ขณะที่เขตเมืองมีประชากร 790,824 คน ทำให้เป็นเมืองใหญ่เป็นอันดับ 5 และเป็นเมืองที่มีประชากรมากที่สุดในคาบสมุทรบอลข่าน และเป็นเมืองใหญ่เป็นอันดับ 2 ที่ไม่ใช่เมืองหลวง นอกจากนั้นเขตมหานครเทสซาโลนีกีมีพื้นที่ขยายไปมากกว่า 1,455.62 กม (562.02 ตร.ไมล์) และในปี ค.ศ. 2011 มีประชากรถึง 1,006,730 คน เทสซาโลนีกีเป็นเมืองสำคัญอันดับ 2 ของกรีซในด้านเศรษฐกิจ อุตสาหกรรม การค้าและการเมือง และมีเส้นศูนย์กลางการเดินทางไปสู่ยุโรปตะวันออกเฉียงใต้ เป็นเมืองท่าทางทะเลที่มีความสำคัญต่อกรีซและยุโรปตะวันออกเฉียงใต้ ปัจจุบันเมืองมีการจัดเทศกาล งานด้านวัฒนธรรม หลายครั้ง เช่นงานการค้าระหว่างประเทศเทสซาโลนี และงานเทศกาลภาพยนตร์นานาชาติเทสซาโลนี ในปี ค.ศ. 2014 ได้รับเลือกเป็นเมืองหลวงเยาวชนแห่งยุโรป พระเจ้าคัสแซนเดอร์แห่งมาซิโดเนียได้สร้างเมืองนี้ขึ้นเมื่อ 315 ปีก่อนคริสต์ศักราช เป็นเมืองสำคัญในยุคโรมัน เป็นเมืองใหญ่เป็นอันดับ 2 และร่ำรวยที่สุดในจักรวรรดิไบแซนไทน์ ถูกผนวกเข้าเป็นส่วนหนึ่งของอาณาจักรออตโตมันระหว่าง ค.ศ. 1430-1912 กลับมาเป็นของกรีซใน ค.ศ. 1913</doc>
