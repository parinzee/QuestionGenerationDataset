<doc id="565187" url="https://th.wikipedia.org/wiki?curid=565187" title="กระสือ (ละครโทรทัศน์)">กระสือ (ละครโทรทัศน์) กระสือ เป็นละครโทรทัศน์ไทย เป็นบทประพันธ์ของ บุราณ ที่เค้าโครงสร้างจาก "ผีกระสือ" ผีพื้นบ้านไทย ถูกนำมาสร้างครั้งแรกในปี พ.ศ. 2520 - พ.ศ. 2522 ในรูปแบบภาพยนตร์โทรทัศน์ สร้างโดยดาราฟิล์ม กำกับการแสดงโดย มานพ สัมมาบัต นำแสดงโดย รัชนู บุญชูดวง, เสกศักดิ์ สันติพงษ์, ละออ นพพรรณ, ป๊อกเขี้ยวเพชร, สวาท นาคศิริ, เมธี ด้วงบุญ, บังเละ, สุดเฉลียว เกิดผล ออกฉายทาง ช่อง 7 มีความยาวถึง 200 ตอน จากความโด่งดังจึงถูกนำมาสร้างเป็นภาพยนตร์ ในปี พ.ศ. 2525 กำกับโดย โกมินทร์ นำแสดงโดย พอเจตน์ แก่นเพชร, อาภาพร กรทิพย์, พิศมัย วิไลศักดิ์, รสริน จันทรา, รุ่งนภา กลมกล่อม, สามารถ พึ่งกิจ เข้าฉายเมื่อวันที่ 11 มิถุนายน พ.ศ. 2525 ครั้งที่ 2 ในปี พ.ศ. 2537 - พ.ศ. 2538 ผลิตโดย บริษัท ดาราวิดีโอ จำกัด กำกับการแสดงโดย จรูญ ธรรมศิลป์ นำแสดงโดย ศตวรรษ ดุลยวิจิตร, รชนีกร พันธุ์มณี, มนฤดี ยมาภัย, สุวัจนี ไชยมุกสิก, น้ำเงิน บุญหนัก ออกอากาศเมื่อวันที่ 20 ธันวาคม พ.ศ. 2537 - 21 มีนาคม พ.ศ. 2538 และครั้งที่ 3 ในปี พ.ศ. 2555 ได้นำกลับมาสร้างใหม่ ใช้ชื่อเรื่อง กระสือจำศีล นำแสดงโดย วรนันท์ พร้อมมูล, สุทัศสรณ์ สัจจะภูริภูมิ, รติพงษ์ ภู่มาลี, น้ำทิพย์ เสียมทอง, เยาวเรศ นิศากร, ฉัตรมงคล บำเพ็ญ ออกอากาศทางช่อง ทีวี จ๊ะทิงจา ออกอากาศเมื่อวันที่ 1 มีนาคม - 3 สิงหาคม 2555เนื้อเรื่องย่อ เนื้อเรื่องย่อ. มีผู้หญิงคนหนึ่งเป็นกระสือก่อนตายได้เรียกคุณยายสายไปหาและมอบสมบัติให้ แต่ขณะที่ยายสายเผลอผู้หญิงคนนั้นได้บ้วนน้ำลายใส่ในขันกินน้ำให้ยายสายกิน ยายสายก็เลยกลายเป็นกระสือแทนผู้หญิงคนนั้น ยายสายผู้นี้มีบุตรคนหนึ่งแต่งงานและมีลูกสาวหนึ่งคน แต่ทั้งลูกชายและลูกสะใภ้ก็หายหน้าหนีไปทิ้งลูกสาวไว้ให้ยายสายเป็นผู้ดูแล ยายสายก็เลยต้องเลี้ยงหลานสาวกำพร้าโดยลำพัง ใครจะเป็นผู้สืบทอดดวงวิญญาน ของกระสือต่อจากยายสายนักแสดง</doc>
