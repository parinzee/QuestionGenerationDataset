<doc id="404004" url="https://th.wikipedia.org/wiki?curid=404004" title="องค์การบริหารส่วนตำบลอินคีรี">องค์การบริหารส่วนตำบลอินคีรี องค์การบริหารส่วนตำบลอินคีรี เป็นองค์การบริหารส่วนตำบลหนึ่งในห้าขององค์การบริหารส่วนตำบล ในเขตพื้นที่อำเภอพรหมคีรี จังหวัดนครศรีธรรมราช โดยที่ทำการองค์การบริหารส่วนตำบลตั้งอยู่ในหมู่ที่ 2 ตำบลอินคีรี ห่างจากที่ว่าการอำเภอพรหมคีรี ประมาณ 12 กิโลเมตรประชากรในพื้นที่องค์การบริหารส่วนตำบลอินคีรี ส่วนใหญ่ประกอบอาชีพเกษตรกรรม คือ การทำนา เช่น ทำนาข้าวจ้าว และข้าวเหนียวดำ ทำสวน เช่น ทำสวนมังคุด สวนเงาะ สวนทุเรียน สวนลองกอง และ สวนยางพารา เป็นต้น ปลูกพืชไร่ เช่น มะเขือ แตงโม แตงกวา ฟักเขียว ถั่วฝักยาว และพืชอื่น ๆ รองลงมา คือ เลี้ยงสัตว์ ค้าขาย รับจ้างทั่วไปและหาปลาตามแหล่งน้ำต่างๆ ไม่มีตลาดรองรับผลผลิต เกษตรกรจะต้องไปหาตลาดขายผลิตผลนอกพื้นที่ ทำให้เพิ่มค่าพาหนะมากขึ้นและไม่สามารถกำหนดราคาได้เองต้องอาศัยพ่อค้าคนกลางในการค้าขาย เป็นปัญหาที่ทำให้ราษฎรมีรายได้ต่ำ และส่วนใหญ่ราษฎรประกอบอาชีพหลักเพียงอาชีพเดียว ไม่มีอาชีพเสริมประวัติ ประวัติ. ตำบลอินคีรี เป็นชุมชนย่อยราษฏรส่วนใหญ่นับถือศาสนาพุทธจึงได้สร้างวัดเพื่อประกอบพิธีทางศาสนา ชื่อว่า (อิน - ทะ - ระ - คี - รี) อินทรคีรี ต่อมาเป็นตำบลเรียกชื่อว่า อินคีรี (ไม่มี "ทร") ซึ่งอยู่ในความรับผิดชอบของ อ.เมืองนครศรีธรรมราช ต่อมาเมื่อปี 2517 กระทรวงมหาดไทยได้ประกาศให้ตำบลอินคีรี ตำบลบ้านเกาะ และ ตำบลพรหมโลก ยกฐานะเป็นกิ่งอำเภอพรหมคีรี ปัจจุบัน ต.อินคีรีเป็นตำบลที่อยู่ในความรับผิดชอบของ อ.พรหมคีรีสภาพทั่วไป สภาพทั่วไป. องค์การบริหารส่วนตำบลอินคีรี มีภูมิประเทศเป็นที่ราบและที่ราบลุ่มสภาพพื้นที่เป็นดินร่วน ดินร่วนปนทราย และดินเหนียว เหมาะสำหรับทำการเกษตร ทำนา ทำสวน ปลูกพืชไร่ และ เลี้ยงสัตว์ มีลำคลองไหลผ่านพื้นที่ 2 สาย คือ คลองน้ำแคบต้นน้ำจากน้ำตกพรหมโลก และคลองอ้ายเขียว ต้นน้ำจากน้ำตกอ้ายเขียว ซึ่งหมู่บ้านมีที่ราบลุ่มและอยู่ใกล้ริมคลอง ทำให้พื้นที่ตำบลอินคีรี มีภาวะน้ำท่วมทุกปีอาณาเขตติดต่อ อาณาเขตติดต่อ. องค์การบริหารส่วนตำบลอินคีรี ตั้งอยู่ทางทิศตะวันตกของตัวเมืองนครศรีธรรมราช- ทิศเหนือ ติดต่อกับ ตำบลทอนหงส์ อำเภอพรหมคีรี และตำบลดอนตะโก อำเภอท่าศาลา จังหวัดนครศรีธรรมราช - ทิศใต้ ติดต่อกับ ตำบลดอนตะโก อำเภอท่าศาลา และตำบลปากพูน อำเภอเมืองนครศรีธรรมราช จังหวัดนครศรีธรรมราช - ทิศตะวันออก ติดต่อกับ ตำบลนาเรียง อำเภอพรหมคีรี และตำบลท่างิ้ว อำเภอเมืองนครศรีธรรมราช จังหวัดนครศรีธรรมราช - ทิศตะวันตก ติดต่อกับ ตำบลนาเรียง และตำบลบ้านเกาะ อำเภอพรหมคีรี จังหวัดนครศรีธรรมราชหมู่บ้าน หมู่บ้าน. จำนวนหมู่บ้านในเขตองค์การบริหารส่วนตำบลอินคีรี มีทั้งหมด 7 หมู่บ้าน คือ- หมู่ที่ 1 บ้านน้ำแคบ - หมู่ที่ 2 บ้านสากเหล็ก - หมู่ที่ 3 บ้านนาสร้าง - หมู่ที่ 4 บ้านโปน - หมู่ที่ 5 บ้านบ่อตาพัน - หมู่ที่ 6 บ้านตีนคลอง - หมู่ที่ 7 บ้านน้ำใสสถานอนามัยสถานอนามัย. - รพ.สต.บ้านนาสร้าง - รพ.สต.บ้านน้ำแคบสถานศึกษาสถานศึกษา. - โรงเรียนบ้านเกาะวิทยา - โรงเรียนวัดโทเอก - โรงเรียนวัดสากเหล็ก - โรงเรียนวัดป่ากิ่ว - ศูนย์พัฒนาเด็กเล็กน่าอยู่บ้านน้ำแคบ - ศูนย์พัฒนาเด็กเล็กบ้านหญ้าปล้องวัด วัด. จำนวนวัดในเขตองค์การบริหารส่วนตำบลอินคีรี มีทั้งหมด 3 วัด คือ- วัดโทเอก (หัวตลิ่ง) - วัดป่ากิ่ว - วัดสากเหล็กมัสยิดมัสยิด. - มัสยิดบ้านน้ำใส</doc>
