<doc id="490534" url="https://th.wikipedia.org/wiki?curid=490534" title="เล็บขบ">เล็บขบ เล็บขบ หรือ เล็บคุด () เป็นรูปแบบทั่วไปของโรคเล็บ เล็บขบมักเป็นสภาวะที่เจ็บปวดซึ่งเล็บโตจนบาดเข้าไปในเนื้อใต้เล็บข้างหนึ่งหรือทั้งสองข้าง สภาวะนี้พบเฉพาะในวัฒนธรรมที่สวมรองเท้าและไม่พบในประชากรที่เดินเท้าเปล่าเป็นประจำ เพราะโรคนี้เกิดจากรองเท้าดันเล็บลงข้างล่าง สภาพดังกล่าวเริ่มต้นจากการอักเสบของเนื้อใต้เล็บอันเกิดจากจุลินทรีย์ รองจากกรานูโลมา ผลคือ เล็บถูกฝังอยู่ในกรานูโลมา แม้ว่าเล็บขบสามารถเกิดได้ทั้งในเล็บมือและเล็บเท้า แต่โดยทั่วไปพบเกิดกับเล็บเท้ามากกว่า เล็บขบแท้เกิดจากเล็บเจาะเข้าไปในเนื้อจริง เล็บขบไม่ควรสับสนกับสภาพของเล็บที่เจ็บปวดอื่น ๆ เช่น เล็บโค้ง (involuted nail) หรือมีตาปลา (corn) หนังหนาด้าน (callus) หรือเศษอยู่ใต้ร่องเล็บ (nail sulcus) หรือแผ่นเล็บ (nail plate) นอกจากนี้ยังไม่ควรสับสนกับความผิดปกติของเล็บที่คล้ายกันอย่างเล็บนูน (convex nail)</doc>
