<doc id="348766" url="https://th.wikipedia.org/wiki?curid=348766" title="ทางหลวงแผ่นดินหมายเลข 42">ทางหลวงแผ่นดินหมายเลข 42 ทางหลวงแผ่นดินหมายเลข 42 สายคลองแงะ–จุดผ่านแดนถาวรสุไหงโก-ลก (เขตแดนไทย/มาเลเซีย) หรือที่เรียกกันในช่วงจังหวัดปัตตานีถึงนราธิวาสว่า ถนนเพชรเกษมสายปัตตานี–นราธิวาส หรือ ถนนเกาหลี หรือ บาตะฮ กอลี ในภาษามลายูปัตตานี เป็นทางหลวงแผ่นดินที่เชื่อมจังหวัดสงขลาเข้ากับจังหวัดปัตตานี และจังหวัดนราธิวาสรายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 42 มีจุดเริ่มต้นบนถนนกาญจนวนิช (ทางหลวงแผ่นดินหมายเลข 4) ที่บ้านคลองแงะ ตำบลพังลา อำเภอสะเดา จังหวัดสงขลา เส้นทางมุ่งหน้าไปทางทิศตะวันออก ในช่วงแรกเป็นถนนขนาด 2 ช่องจราจร ผ่านอำเภอนาทวี อำเภอเทพา เข้าเขตจังหวัดปัตตานีที่อำเภอโคกโพธิ์ แล้วมุ่งขึ้นเหนือไปยังอำเภอหนองจิก ซึ่งหลังจากนี้ เส้นทางได้ขยายเป็น 4 ช่องจราจร และเป็นส่วนหนึ่งของทางหลวงเอเชียสาย 18 แล้วมุ่งไปทางตะวันออกเข้าอำเภอเมืองปัตตานี อำเภอยะหริ่ง ต่อจากนั้นก็มุ่งไปทางทิศใต้เข้าเขตอำเภอปะนาเระ อำเภอสายบุรี แล้วเข้าสู่จังหวัดนราธิวาสที่อำเภอบาเจาะ ผ่านอำเภอยี่งอ อำเภอเมืองนราธิวาส อำเภอตากใบ อำเภอเจาะไอร้อง และอำเภอสุไหงโก-ลก แล้วสิ้นสุดที่จุดผ่านแดนถาวรสุไหงโก-ลก บริเวณชายแดนมาเลเซีย-ไทย ที่ตำบลสุไหงโก-ลก เชื่อมต่อกับทางหลวงสหพันธ์มาเลเซียหมายเลข 3 ที่เมืองรันเตาปันจัง รัฐกลันตัน ประเทศมาเลเซียประวัติ ประวัติ. ก่อนที่จะมีการกำหนดหมายเลขทางหลวง ถนนในช่วงปัตตานี-นราธิวาสมีชื่อว่า ทางหลวงแผ่นดินสายปัตตานี–นราธิวาส ต่อมาได้รับการขนานนามว่า ถนนรามโกมุท เมื่อวันที่ 10 ธันวาคม พ.ศ. 2493 ในสมัยที่จอมพล ป. พิบูลสงครามเป็นนายกรัฐมนตรี เพื่อเป็นเกียรติแก่หลวงปริญญาโยควิบูลย์ (ชม-อุบล รามโกมุท) นายช่างควบคุมการสร้าง ในสมัยก่อนทางหลวงแผ่นดินหมายเลข 42 ในช่วงบ้านคลองแงะ อำเภอสะเดา จังหวัดสงขลา ถึงบ้านดอนยาง อำเภอหนองจิก จังหวัดปัตตานี เป็นเส้นทางสายหลักในการเดินทางระหว่างจังหวัดสงขลาสู่จังหวัดปัตตานี แต่เมื่อมีการก่อสร้างทางหลวงแผ่นดินหมายเลข 43 ขึ้น ทำให้รถที่สัญจรไปมาได้หันไปใช้เส้นทางนี้แทน เนื่องจากช่วยย่นเวลาและระยะทางได้ดีกว่า และยังเป็นทางหลวงขนาด 4 ช่องจราจร ขณะที่ทางหลวงแผ่นดินหมายเลข 42 ช่วงคลองแงะ–ดอนยาง เป็นทางหลวงขนาด 2 ช่องจราจร ทางหลวงแผ่นดินหมายเลข 42 เคยมีจุดสิ้นสุดอยู่ที่ตัวเมืองนราธิวาส มีระยะทางในตอนนั้นประมาณ 198 กิโลเมตร ต่อมาได้มีการรวมทางหลวงแผ่นดินหมายเลข 4084 และทางหลวงแผ่นดินหมายเลข 4057 เข้าเป็นส่วนหนึ่งของทางหลวงสายนี้ด้วย เพื่อเชื่อมต่อกับจุดผ่านแดนที่สุไหงโก-ลกรายชื่อทางแยกรายชื่อทางแยก. - จังหวัดสงขลา - กิโลเมตรที่ 0+000 (เริ่มต้น) ทางหลวงแผ่นดินหมายเลข 4 (ทางเหนือไปอำเภอหาดใหญ่ และอำเภอเมืองสงขลา) - กิโลเมตรที่ 29+183 ทางหลวงแผ่นดินหมายเลข 408 (ทางเหนือไปอำเภอจะนะ) - กิโลเมตรที่ 29+693 ทางหลวงแผ่นดินหมายเลข 408 (เดิม4113) (ทางใต้ไปด่านศุลกากรบ้านประกอบ) - กิโลเมตรที่ 60+132 ทางหลวงแผ่นดินหมายเลข 4085 (ทางเหนือไปอำเภอเทพา ทางใต้ไปอำเภอสะบ้าย้อย) - จังหวัดปัตตานี - กิโลเมตรที่ 82+600 ทางหลวงแผ่นดินหมายเลข 409 (ทางใต้ไปจังหวัดยะลา) - กิโลเมตรที่ 89+600 ทางหลวงแผ่นดินหมายเลข 43 (ทางตะวันตกไปอำเภอเทพา จังหวัดสงขลา ทางตะวันออกไปอำเภอยะหริ่ง) - กิโลเมตรที่ 100+236 ทางหลวงแผ่นดินหมายเลข 418 (ทางใต้ไปจังหวัดยะลา) - กิโลเมตรที่ 103+658 ทางหลวงแผ่นดินหมายเลข 410 (ทางใต้ไปอำเภอยะรัง และจังหวัดยะลา) - ทางหลวงแผ่นดินหมายเลข 4120 (ทางเหนือไปปากแม่น้ำปัตตานี) - กิโลเมตรที่ 126+208 ทางหลวงแผ่นดินหมายเลข 4075 (ทางตะวันออกไปอำเภอปะนาเระ) - กิโลเมตรที่ 135+108 ทางหลวงแผ่นดินหมายเลข 4061 (ทางตะวันตกไปอำเภอมายอ ทางเหนือไปอำเภอปะนาเระ) - กิโลเมตรที่ 145+325 ทางหลวงแผ่นดินหมายเลข 4074 (ทางใต้ไปอำเภอทุ่งยางแดง) - กิโลเมตรที่ 152+866 ทางหลวงแผ่นดินหมายเลข 4060 (ทางเหนือไปอำเภอสายบุรี ทางใต้ไปอำเภอกะพ้อ) - กิโลเมตรที่ 154+559 ทางหลวงแผ่นดินหมายเลข 4157 (ทางเหนือไปอำเภอสายบุรี) - จังหวัดนราธิวาส - กิโลเมตรที่ 159+042 ทางหลวงแผ่นดินหมายเลข 4136 (ทางตะวันออกไปอำเภอไม้แก่น จังหวัดปัตตานี) - กิโลเมตรที่ 160+461 ทางหลวงแผ่นดินหมายเลข 4167 (ทางตะวันออกไปบ้านดอนทราย) - กิโลเมตรที่ 160+461 ทางหลวงแผ่นดินหมายเลข 4168 (ทางตะวันตกไปอำเภอกะพ้อ จังหวัดปัตตานี) - กิโลเมตรที่ 171+196 ทางหลวงแผ่นดินหมายเลข 4155 (ทางตะวันออกไปท่าอากาศยานนราธิวาส) - ทางหลวงแผ่นดินหมายเลข 4058 (ทางใต้ไปบ้านมะรือโบตก) - กิโลเมตรที่ 193+536 ทางหลวงแผ่นดินหมายเลข 4084 (ทางตะวันออกไปจังหวัดนราธิวาส) - กิโลเมตรที่ 197+333 ทางหลวงแผ่นดินหมายเลข 4055 (ทางตะวันตกไปอำเภอระแงะ ทางตะวันออกไปจังหวัดนราธิวาส) - กิโลเมตรที่ 211+988 ทางหลวงแผ่นดินหมายเลข 4084 (ทางเหนือไปจังหวัดนราธิวาส) - กิโลเมตรที่ 229+962 ทางหลวงแผ่นดินหมายเลข 4327 (ทางตะวันออกไปอำเภอตากใบ) - กิโลเมตรที่ 262+929 ทางหลวงแผ่นดินหมายเลข 4056 (ทางตะวันตกไปอำเภอสุไหงปาดี) - กิโลเมตรที่ 263+779 (สิ้นสุด) ทางตะวันออกไป ทางหลวงสหพันธ์หมายเลข 3 ประเทศมาเลเซีย</doc>
