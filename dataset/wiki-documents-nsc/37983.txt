<doc id="37983" url="https://th.wikipedia.org/wiki?curid=37983" title="พระเจ้าบรมวงศ์เธอ พระองค์เจ้ากิติยากรวรลักษณ์ กรมพระจันทบุรีนฤนาถ">พระเจ้าบรมวงศ์เธอ พระองค์เจ้ากิติยากรวรลักษณ์ กรมพระจันทบุรีนฤนาถ มหาอำมาตย์เอก นายพลตรี พระเจ้าบรมวงศ์เธอ กรมพระจันทบุรีนฤนาถ มีพระนามเดิมว่า พระองค์เจ้ากิติยากรวรลักษณ์ ผู้ดำรงตำแหน่งสำคัญหลายตำแหน่ง ได้แก่ อภิรัฐมนตรี องคมนตรี สมุหมนตรี ราชองครักษ์พิเศษ เสนาบดีกระทรวงพระคลังมหาสมบัติ และนายทหารพิเศษกรมทหารราบที่ 1 มหาดเล็กรักษาพระองค์ และทรงเป็นต้นราชสกุลกิติยากรพระประวัติ พระประวัติ. พระเจ้าบรมวงศ์เธอ กรมพระจันทบุรีนฤนาถ เป็นพระราชโอรสองค์ที่ 12 ในพระบาทสมเด็จพระจุลจอมเกล้าเจ้าอยู่หัว กับเจ้าจอมมารดาอ่วม ประสูติเมื่อวันจันทร์ เดือน 7 ปีจอ ตรงกับวันที่ 8 มิถุนายน พ.ศ. 2417 ในพระบรมมหาราชวัง เนื่องจากเจ้าจอมมารดาอ่วมเป็นลูกจีน พระองค์เจ้ากิติยากรวรลักษณ์ จึงถูกล้อว่า "วันจันทร์ ปีจอ เดือนเจ็ด ลูกเจ้า หลานเจ๊ก" ซึ่งมาจากพระองค์ประสูติ "ปีจอ วันจันทร์ เดือนเจ็ด ลูกพระจุล หลานพระจอม ตัวเป็นเจ้า ตาเป็นเจ๊ก" (เจ้าจอมมารดาอ่วม เป็นธิดาของพระยาพิสณฑ์สมบัติบริบูรณ์ (เจ้าสัวยิ้ม) เป็นผู้คิดขุดลอกคลองภาษีเจริญในสมัยรัชกาลที่ 4 และยังเป็นเจ้าของเรือกลไฟชื่อ "เจ้าพระยา" เดินระหว่างกรุงเทพฯ-สิงคโปร์ รายแรกและรายเดียวในสมัยนั้น เป็นต้นตระกูล "พิศลยบุตร" กับ คุณปรางค์ ผู้เป็นภรรยา) พ.ศ. 2425 พระองค์ทรงเริ่มการศึกษาที่สำนักของพระยาศรีสุนทรโวหาร (น้อย อาจารยางกูร) ต่อมาในปี พ.ศ. 2426 ได้เสด็จไปศึกษาต่อที่โรงเรียนพระตำหนักสวนกุหลาบ โดยมี มหาปั้น เป็นผู้ถวายพระอักษร ต่อมาพระบาทสมเด็จพระจุลจอมเกล้าเจ้าอยู่หัว ได้ทรงพระกรุณาโปรดเกล้าฯ ให้จัดพระราชพิธีโสกันต์ขึ้นในพ.ศ. 2428 วันศุกร์ที่ 8 พฤษภาคม พ.ศ. 2428 ได้ทรงผนวชเป็นสามเณร ณ พระอุโบสถ วัดพระศรีรัตนศาสดาราม โดยมีพระเจ้าบรมวงศ์เธอ กรมพระปวเรศวริยาลงกรณ์ เป็นพระอุปัชฌาย์ ผนวชแล้วประทับ ณ วัดบวรนิเวศราชวรวิหาร แล้วลาสิกขาบทในวันศุกร์ที่ 29 พฤษภาคม ศกนั้น จากนั้นจึงเสด็จไปศึกษาต่อ ณ ประเทศอังกฤษ เมื่อ พ.ศ. 2428 นับเป็นพระราชโอรสรุ่นแรกในพระบาทสมเด็จพระจุลจอมเกล้าเจ้าอยู่หัวที่ได้เสด็จไปศึกษาต่างประเทศ ประกอบด้วย- พระเจ้าลูกยาเธอ พระองค์เจ้ากิติยากรวรลักษณ์ - พระเจ้าลูกยาเธอ พระองค์เจ้ารพีพัฒนศักดิ์ - พระเจ้าลูกยาเธอ พระองค์เจ้าประวิตรวัฒโนดม - พระเจ้าลูกยาเธอ พระองค์เจ้าจิรประวัติวรเดช ทรงสำเร็จสาขาบูรพคดีศึกษา (Oriental Studies) จากสถาบันตะวันออก มหาวิทยาลัยอ๊อกซฟอร์ด สาขาวิชาภาษาบาลีและสันสกฤต เมื่อ พ.ศ. 2437 ระหว่างศึกษาอยู่ พระองค์ทรงสังกัด วิทยาลัยแบเลียล (Balliol College) ของมหาวิทยาลัย วันที่ 15 กันยายน พ.ศ. 2438 ได้รับโปรดเกล้าฯ ให้เป็นองคมนตรี วันที่ 18 กรกฎาคม พ.ศ. 2442 ได้ทรงผนวชเป็นพระภิกษุ ณ พระอุโบสถ วัดพระศรีรัตนศาสดาราม โดยมีสมเด็จพระอริยวงศาคตญาณ สมเด็จพระสังฆราช (สา ปุสฺสเทโว) เป็นพระอุปัชฌาย์ พระเจ้าน้องยาเธอ กรมหมื่นวชิรญาณวโรรส เป็นพระกรรมวาจาจารย์ ผนวชแล้วประทับ ณ วัดบวรนิเวศราชวรวิหาร ผนวชอยู่ 15 วันจึงลาผนวช เมื่อเสด็จนิวัติกลับพระนคร ทรงรับราชการในกรมราชเลขานุการ จากนั้นมาทรงงานในตำแหน่งอธิบดีกรมศึกษาธิการ ต่อมาวันที่ 11 พฤศจิกายน พ.ศ. 2445 พระบาทสมเด็จพระจุลจอมเกล้าเจ้าอยู่หัวโปรดเกล้าฯ ให้สถาปนาพระองค์เจ้าต่างกรม มีพระนามว่า พระเจ้าลูกยาเธอ กรมหมื่นจันทบุรีนฤนาถ ทรงศักดินา 15000 ดำรงตำแหน่งเสนาบดีกระทรวงพระคลังมหาสมบัติ เมื่อพระบาทสมเด็จพระจุลจอมเกล้าเจ้าอยู่หัวเสด็จสวรรคตในวันที่ 23 ตุลาคม พ.ศ. 2453 สมเด็จพระเจ้าอยู่หัวโปรดให้เปลี่ยนคำนำพระนามเป็นพระเจ้าพี่ยาเธอ และในวันต่อมาพระองค์ท่านได้เข้าถือน้ำและรับตั้งเป็นองคมนตรี ณ พระอุโบสถวัดพระศรีรัตนศาสดาราม ต่อมาในวันที่ 11 พฤศจิกายน พ.ศ. 2454 พระบาทสมเด็จพระมงกุฏเกล้าเจ้าอยู่หัว โปรดเกล้าฯ ให้เลื่อนเป็น พระเจ้าพี่ยาเธอ กรมหลวงจันทบุรีนฤนารถ ทรงศักดินา 15000 ต่อมาในวันที่ 11 พฤศจิกายน พ.ศ. 2459 จึงโปรดเกล้าฯ ให้เลื่อนเป็น พระเจ้าพี่ยาเธอ กรมพระจันทบุรีนฤนาถ สุรเชษฐาธิราชกิตตยากร วรลักษณสุนทรวีรวิจิตร สรรพรัชดาธิกิจโกศล วิมลรัตนมหาโกศาธิบดี ธีรคุโณฬาร ศุภสมาจารสารสมบัติ มัทวเมตตาธยาศัย ไตรศรีรัตนสรณาคม อุดมศักดิ์บพิตร ทรงศักดินา 15000 ดำรงตำแหน่งเสนาบดีกระทรวงพาณิชย์ พระเจ้าบรมวงศ์เธอ กรมพระจันทบุรีนฤนาถ ทรงปรีชาสามารถในด้านการคลังและการเศรษฐกิจ, ทรงพระดำริจัดตั้งคลังออมสินให้ราษฎรได้นำเงินฝากเพื่อให้ปลอดจากโจรภัยและอัคคีภัยและส่งเสริมการออมทรัพย์, ทรงจัดตั้งกรมพาณิชย์และสถิติพยากรณ์ และจัดการตั้งสหกรณ์, ทรงร่างกฎหมายวางระเบียบวิธีการศุลกากร และทรงแก้ไขปรับปรุงภาษีสรรพากร รวบรวมหน่วยงานจัดเก็บภาษีให้มารวมอยู่ในบังคับบัญชากระทรวงเดียวกัน, ทรงจัดให้สุราและฝิ่นเป็นสิ่งผูกขาดของรัฐบาล เพื่อเตรียมการที่จะบังคับให้การสูบฝิ่นเป็นสิ่งต้องห้ามในเวลาต่อมา ในรัชกาลพระบาทสมเด็จพระปกเกล้าเจ้าอยู่หัว พระเจ้าบรมวงศ์เธอ กรมพระจันทบุรีนฤนาถ ทรงได้รับโปรดเกล้าฯ ให้เป็นอภิรัฐมนตรี ที่ปรึกษาในการบริหารราชการแผ่นดิน และทรงเป็นกรรมการราชบัณฑิตยสถาน ปลายปี พ.ศ. 2473 พระเจ้าบรมวงศ์เธอ กรมพระจันทบุรีนฤนาถได้เสด็จไปรักษาอาการประชวรพระศออักเสบที่กรุงปารีส ระยะแรกพระอาการดีขึ้น ต่อมากลับกำเริบอีก และสิ้นพระชนม์เมื่อวันที่ 27 พฤษภาคม พ.ศ. 2474 เวลา 11:05 น. สิริพระชันษาได้ 58 ปี กระทรวงพาณิชย์ได้ดำเนินการสร้างพระรูปพระองค์ท่านประดิษฐานไว้หน้าตึกที่ทำการกระทรวงกระทรวงพาณิชย์ ถนนสนามไชย เขตพระนคร กรุงเทพมหานคร เพื่อรำลึกพระเกียรติคุณในฐานะที่ทรงเป็นเสนาบดีกระทรวงพาณิชย์พระองค์แรก ปัจจุบันพระรูปของพระองค์ได้ย้ายไปประดิษฐานไว้ในสวนด้านในของอาคาร กระทรวงพาณิชย์ใหม่ สนามบินน้ำ จังหวัดนนทบุรีผลงานทางวิชาการอันโดดเด่น ผลงานทางวิชาการอันโดดเด่น. กรมพระจันทบุรีนฤนาถ ทรงพระปรีชาสามารถในภาษาบาลี ได้ทรงแปลเรื่อง "จันทกุมารชาดก" จากภาษาบาลีเป็นไทยจนทรงได้รับพระราชทานพัดเปรียญธรรม 5 ประโยคจาก พระบาทสมเด็จพระปกเกล้าเจ้าอยู่หัวเป็นกรณีพิเศษ ทั้งที่ทรงเป็นฆราวาส ทรงพระนิพนธ์ ปทานุกรม บาลี-ไทย-อังกฤษ-สันสกฤต โดยอาศัยพจนานุกรมบาลีของอาร์.ซี. ชิลเดอรส์ (R.C.Childers) ที่สมาคมบาลีปกรณ์ดำเนินการจัดพิมพ์มาก่อนหน้านี้แล้วเป็นหลัก แต่ต้นฉบับที่ทรงจัดทำไม่เรียบร้อยดีทุกส่วน ต่อมา พระบาทสมเด็จพระเจ้าอยู่หัวได้ทรงพระกรุณาโปรดเกล้าฯ ให้คณะสงฆ์วัดบวรนิเวศวิหาร ร่วมกับศาสตราจารย์ หม่อมหลวงจิรายุ นพวงศ์ องคมนตรี ตรวจชำระต้นฉบับที่พระองค์ทรงร่างขึ้นแล้วโปรดให้มูลนิธิมหามกุฏราชวิทยาลัย จัดพิมพ์ปทานุกรมดังกล่าวเพื่อเผยแผ่ นับแต่นั้น ปทานุกรมเล่มนี้จึงเป็นที่รู้จักกันอย่างแพร่หลายมากยิ่งขึ้นพระโอรส-ธิดาหม่อมเจ้าหญิงอัปสรสมาน เทวกุล พระโอรส-ธิดา. หม่อมเจ้าหญิงอัปสรสมาน เทวกุล. เมื่อเสด็จนิวัติพระนคร ทรงประทับอยู่ ณ วังเทเวศร์ ทรงอภิเษกสมรสกับหม่อมเจ้าหญิงอัปสรสมาน เทวกุล พระธิดาพระองค์ใหญ่ในสมเด็จพระเจ้าบรมวงศ์เธอ พระองค์เจ้าเทวัญอุไทยวงศ์ กรมพระยาเทวะวงศ์วโรปการ เสนาบดีกระทรวงต่างประเทศ เมื่อวันที่ 21 พฤษภาคม พ.ศ. 2438 มีพระโอรสพระธิดา 12 พระองค์- หม่อมเจ้าเกียรติกำจร กิติยากร (พระราชนัดดาองค์แรกในพระบาทสมเด็จพระจุลจอมเกล้าเจ้าอยู่หัว) (7 กันยายน 2439–18 กุมภาพันธ์ 2445) - หม่อมเจ้าอมรสมานลักษณ์ กิติยากร (18 มกราคม 2440–14 สิงหาคม 2511) สมรสกับหม่อมพิณ หม่อมเจ้าหญิงชวลิตโอภาส รพีพัฒน์ และ หม่อมเจ้าหญิงจีริกา กิติยากร- หม่อมราชวงศ์หญิงวีณา กิติยากร (10 เมษายน 2464–?) - หม่อมราชวงศ์กิตินัดดา กิติยากร (6 พฤษภาคม 2465–17 สิงหาคม 2509) - หม่อมราชวงศ์อมราภินพ กิติยากร (31 กรกฎาคม 2467–27 มิถุนายน 2548) สมรสกับชาวอังกฤษ- หม่อมหลวงกิติ กิติยากร - หม่อมหลวงชวลิต กิติยากร - หม่อมหลวงอมฤต กิติยากร - หม่อมหลวงนฤนาท กิติยากร - หม่อมราชวงศ์หญิงกิติอัจฉรา กิติยากร (21 เมษายน 2470 -) สมรสกับนายสมิธิ์ ปวนะฤทธิ์- พิมพ์อัจฉรา ปวนะฤทธิ์ - อัจฉราพร ปวนะฤทธิ์ - เอกฤทธิ์ ปวนะฤทธิ์ - ปิยกิจ ปวนะฤทธิ์ - หม่อมราชวงศ์กิติสมาน กิติยากร (10 กันยายน 2481–?) สมรสกับ ระเบียบ กิติยากร ณ อยุธยา- หม่อมหลวงจีริเกียรติ กิติยากร - หม่อมหลวงหญิงจีริหทัย กิติยากร - หม่อมหลวงจีริเนตร กิติยากร - หม่อมราชวงศ์หญิงจีริก กิติยากร (26 พฤษภาคม 2495–14 พฤษภาคม 2528) - หม่อมเจ้านักขัตรมงคล กิติยากร (4 มกราคม 2441–11 กุมภาพันธ์ 2496) (ได้รับสถาปนาเป็นพระวรวงศ์เธอ กรมหมื่นจันทบุรีสุรนาถ เมื่อ 5 พฤษภาคม 2495 สมรสกับหม่อมหลวงบัว สนิทวงศ์- หม่อมราชวงศ์กัลยาณกิติ์ กิติยากร สมรสกับ อรุณ สนิทวงศ์ ณ อยุธยา- หม่อมหลวงพลายชุมพล กิติยากร - หม่อมหลวงหญิงสิริณา กิติยากร - หม่อมราชวงศ์อดุลกิติ์ กิติยากร สมรสกับ หม่อมเจ้าพันธุ์สวลี ยุคล- หม่อมหลวงโสมสวลี กิติยากร (ปัจจุบันคือพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ) สมรสกับสมเด็จพระเจ้าอยู่หัวมหาวชิราลงกรณ บดินทรเทพยวรางกูร - หม่อมหลวงสราลี กิติยากร - หม่อมราชวงศ์สิริกิติ์ กิติยากร (ปัจจุบันคือสมเด็จพระนางเจ้าสิริกิติ์ พระบรมราชินีนาถ) อภิเษกสมรสกับพระบาทสมเด็จพระปรมินทรมหาภูมิพลอดุลยเดช- ทูลกระหม่อมหญิงอุบลรัตนราชกัญญา สิริวัฒนาพรรณวดี - สมเด็จพระเจ้าอยู่หัวมหาวชิราลงกรณ บดินทรเทพยวรางกูร - สมเด็จพระเทพรัตนราชสุดาฯ สยามบรมราชกุมารี - สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี - หม่อมราชวงศ์บุษบา กิติยากร (ปัจจุบันคือ ท่านผู้หญิงบุษบา สธนพงศ์) สมรสกับหม่อมหลวงทวีสันต์ ลดาวัลย์ และ นาวาเอกสุรยุทธ์  สธนพงษ์- ท่านผู้หญิงสุธาวัลย์ เสถียรไทย สมรสกับนายสุรเกียรติ เสถียรไทย - หม่อมเจ้าหญิงกมลปราโมทย์ กิติยากร (5 ธันวาคม 2441–28 พฤศจิกายน 2517) สมรสกับหม่อมเจ้ามรุพรพันธุ์ เทวกุล และหม่อมเจ้าวงศานุวัตร เทวกุล- หม่อมราชวงศ์มรุต เทวกุล สมรสกับ อุไร พู่เรือหงส์- หม่อมหลวงหญิงอัจโรบล เทวกุล - หม่อมราชวงศ์กมลิกา เทวกุล - หม่อมราชวงศ์นิศารัตน์ เทวกุล - หม่อมราชวงศ์เทพ เทวกุล สมรสกับ ขวัญตา ศิริวงศ์ ณ อยุธยา- หม่อมหลวงหญิงอาภาวดี เทวกุล - หม่อมหลวงหญิงขวัญกมล เทวกุล - หม่อมหลวงหญิงรดีเทพ เทวกุล - หม่อมเจ้ามาโนทย์มานพ กิติยากร (24 มกราคม 2443–24 สิงหาคม 2444) - หม่อมเจ้าขจรจบกิตติคุณ กิติยากร (15 มีนาคม 2444–28 มกราคม 2510) สมรสกับหม่อมราชวงศ์วิจิตรโฉม ชยางกูร- หม่อมราชวงศ์เกียรติคุณ กิติยากร สมรสกับ อาภัสรา หงสกุล และ เอมมา อูโล- หม่อมหลวงรุ่งคุณ กิติยากร - หม่อมราชวงศ์สฤษดิคุณ กิติยากร สมรสกับ หม่อมราชวงศ์เดือนเด่น สวัสดิวัตน์- หม่อมหลวงชาครีย์ กิติยากร - หม่อมหลวงทยา กิติยากร - หม่อมหลวงรมย์ กิติยากร - หม่อมราชวงศ์สุจิตคุณ กิติยากร (ท่านผู้หญิงสุจิตคุณ สารสิน) สมรสกับ อาสา สารสิน- กิตติยา สารสิน - พาที สารสิน - ปิยมา สารสิน - หม่อมเจ้าหญิงพิบูลย์เบญจางค์ กิติยากร (13 พฤศจิกายน 2445–27 เมษายน 2512) สมรสกับ หม่อมเจ้าวรรณไวทยากร วรวรรณ (พระเจ้าวรวงศ์เธอ กรมหมื่นนราธิปพงศ์ประพันธ์)- หม่อมราชวงศ์วิบูลย์เกียรติ วรวรรณ สมรสกับ หม่อมราชวงศ์ทิพพากร อาภากร- หม่อมหลวงเกียรติกร วรวรรณ - หม่อมหลวงสุทธิ์ธรทิพย์ วรวรรณ - หม่อมเจ้าหญิงกัลยางค์สมบัติ กิติยากร (28 มีนาคม 2447–4 กุมภาพันธ์ 2485) สมรสกับ หม่อมเจ้ามุรธาภิเศก โสณกุล- หม่อมราชวงศ์หญิงธีรา โสณกุล สมรสกับ ปีเตอร์ โคเมอร์- พีรวุฒิ โคเมอร์ - เมธิต โคเมอร์ - หม่อมราชวงศ์หญิงศรี โสณกุล สมรสกับ ประพจน์ ลิมปิชาติ- พจกร ลิมปิชาติ สมรสกับ สุธาสินี ชัยเกียรติ- ณัฐอร ลิมปิชาติ - ณพสิริ ลิมปิชาติ สมรสกับ แฟรงกี้ รุมัมบี- ภัสรพร ลิมปิชาติ - จารุพร ลิมปิชาติ - กิติสรา ลิมปิชาติ สมรสกับ สิทธิศักดฺ์ วิมุตตานนท์- กมลนันท์ วิมุตตานนท์ - จิราภัสร ลิมปิชาติ สมรสกับ วิชญกูล คงพูลศิลป์- พงษพล คงพูลศิลป์ - หม่อมราชวงศ์เศาณ โสณกุล - หม่อมเจ้าหญิงจิตรบรรจง กิติยากร (28 มกราคม 2449–29 ตุลาคม 2487) ทรงลาออกจากฐานันดรศักดิ์เพื่อเสกสมรสกับหม่อมราชวงศ์นักษัตร ลดาวัลย์- หม่อมหลวงอดุลยเดช ลดาวัลย์ สมรสกับ มัณฑนา ดีเหมือนวงศ์- กัณฑรา ลดาวัลย์ ณ อยุธยา - รักเกศ ลดาวัลย์ ณ อยุธยา - หม่อมเจ้าหญิงทรงอัปษร กิติยากร (22 กรกฎาคม 2450–28 มีนาคม 2531) สมรสกับหม่อมเจ้าเพลิงนภดล รพีพัฒน์- หม่อมราชวงศ์อคิน รพีพัฒน์ สมรสกับ จันทรา ปิตะชาติ และ บังเอิญ เกิดอารีย์- หม่อมหลวงหญิงกฤติกา รพีพัฒน์ - หม่อมหลวงหญิงณพอร รพีพัฒน์ - หม่อมราชวงศ์รพีพงศ์ รพีพัฒน์ สมรสกับ หม่อมหลวงศิริมา ศรีธวัช และ จริยา รอดประเสริฐ- หม่อมหลวงหญิงศิริธิดา รพีพัฒน์ - หม่อมราชวงศ์หญิงอัปสร รพีพัฒน์ สมรสกับ ทวีเกียรติ กฤษณามระ และ จอห์น โรก๊อช- นพรังสี กฤษณามระ - อรัญ โรก๊อช - หม่อมเจ้าหญิงสรัทจันทร์ กิติยากร (26 ธันวาคม 2451–30 กันยายน 2466) - หม่อมเจ้าพุฒ กิติยากร พระชนม์ 11 เดือน (8 กุมภาพันธ์ 2454–26 ธันวาคม 2454)หม่อมจอน วิชยาภัย หม่อมจอน วิชยาภัย. หม่อมจอน วิชยาภัย (- 29 ธันวาคม 2467)- หม่อมเจ้าหญิงพัฒนคณณา กิติยากร (30 กันยายน 2446–29 พฤษภาคม 2509) สมรสกับหม่อมเจ้าวิวัฒนไชย ไชยยันต์ (พระวรวงศ์เธอ พระองค์เจ้าวิวัฒนไชย)- หม่อมราชวงศ์กิติวัฒนา ไชยยันต์ สมรสกับนายวุธจิระ ปกมนตรี- อวัสดา ปกมนตรี - กีรดี ปกมนตรี - หม่อมเจ้าสมาคม กิติยากร (15 กันยายน 2448–1 ตุลาคม 2531) สมรสกับหม่อมราชวงศ์สมัยการ เทวกุล- หม่อมราชวงศ์ (ถึงแก่กรรมตั้งแต่เด็ก) - หม่อมราชวงศ์หญิงวิริยาภา กิติยากร สมรสกับ ไพบูลย์ ช่างเรียน- จิตตาภา ช่างเรียน - ภัสพิชญ์ ช่างเรียน - หม่อมราชวงศ์จิราคม กิติยากร สมรสกับ พิณน้อย ศรีสวัสดิ์- หม่อมหลวงนันทจิตร กิติยากร - หม่อมหลวงอรณิช กิติยากร - หม่อมราชวงศ์สมลาภ กิติยากร สมรสกับ เนาวรัตน์ โขมพัตร- หม่อมหลวงปวริศน์ กิติยากร - หม่อมหลวงหญิงภัทรสุดา กิติยากร - หม่อมเจ้าพรพิพัฒน์ กิติยากร (30 สิงหาคม 2450–7 กุมภาพันธ์ 2468) - หม่อมเจ้ากิติมตี กิติยากร (3 พฤษภาคม 2458–27 มกราคม 2525)หม่อมละออง วิชยาภัย หม่อมละออง วิชยาภัย. หม่อมละออง วิชยาภัย (เมษายน 2425–7 พฤษภาคม 2504)- หม่อมเจ้าชมชิด กิติยากร (16 ตุลาคม 2448–22 มกราคม 2491) - หม่อมเจ้าโกลิต กิติยากร (13 กรกฎาคม 2453–2 มกราคม 2519) สมรสกับ พระเจ้าวรวงศ์เธอ พระองค์เจ้าพิสิฐสบสมัย- หม่อมราชวงศ์หญิงพิลาศลักษณ์ กิติยากร สมรสกับนายบัณฑิต บุณยะปาณะ (สารสิน)- พิทูร บุณยะปาณะ - ศิถี บุณยะปาณะ - สิรี บุณยะปาณะหม่อมจั่น อินทุเกตุ หม่อมจั่น อินทุเกตุ. หม่อมจั่น อินทุเกตุ (2436–10 พฤศจิกายน 2465)- หม่อมเจ้าหญิงจีริกา กิติยากร (27 เมษายน 2456–8 พฤศจิกายน 2518) สมรสกับ หม่อมเจ้าอมรสมานลักษณ์ กิติยากร - หม่อมเจ้าจีรินันท์ กิติยากร (26 กุมภาพันธ์ 2458–9 เมษายน 2516) สมรสกับ สมลักษณ์ ทิพย์สมัย- หม่อมราชวงศ์จีริเดชา กิติยากร สมรสกับ หม่อมหลวงหญิงเอื้อมศุขย์ ศุขสวัสดิ- หม่อมหลวงหญิงวรีวรรณ กิติยากร สมรสกับ ไม่ระบุ***- นายอมฤต กิติยากร ณ อยุธยา - เด็กหญิง อนุตตรา กิติยากร ณ อยุธยา - หม่อมหลวงหญิงยุวันวรี กิติยากร - หม่อมหลวงพงศ์วริน กิติยากร - หม่อมราชวงศ์จีรินัดดา กิติยากร - หม่อมราชวงศ์หญิงจีริสุดา กิติยากร สมรสกับ พิศิษฐ์ วุฒิไกร- จีรสิทธิ์ วุฒิไกร - หม่อมราชวงศ์หญิงจีริกัญญา กิติยากร สมรสกับ หรรษา โชติกเสถียร- จิตีวันต์ โชติกเสถียร - อภิธร โชติกเสถียร - หม่อมเจ้าจีริดนัย กิติยากร (1 ธันวาคม 2459–24 กรกฎาคม 2523) สมรสกับ หม่อมเจ้าหญิงกิติปปียา กิติยากร- หม่อมราชวงศ์วงศ์ดนัย กิติยากรหม่อมละเมียด เปลี่ยนประยูร หม่อมละเมียด เปลี่ยนประยูร. หม่อมละเมียด เปลี่ยนประยูร (ตุลาคม 2439–5 สิงหาคม 2524)- หม่อมเจ้าหญิงวินิตา กิติยากร (2 ธันวาคม 2456–6 มีนาคม 2541) สมรสกับ หม่อมเจ้าวิมวาทิตย์ รพีพัฒน์- หม่อมราชวงศ์วิภากร รพีพัฒน์ สมรสกับ หม่อมเจ้าหญิงวุฒิวิทู วุฒิชัย และ เย็นจิตต์ สัมมาพันธ์ (เย็นจิตต์ รพีพัฒน์ ณ อยุธยา)- หม่อมหลงอิทธากร รพีพัฒน์ - หม่อมหลวงหญิงนิภาพร รพีพัฒน์ - หม่อมหลวงปกรวิช รพีพัฒน์ - หม่อมเจ้าสุวินิต กิติยากร (4 มีนาคม 2458–29 มีนาคม 2523) สมรสกับ พระวรวงศ์เธอ พระองค์เจ้าหญิงสุทธสิริโสภา- หม่อมราชวงศ์หญิงสุนิดา กิติยากร สมรสกับ สีหชาติ บุณยรัตพันธ์- สุชาดา บุณยรัตพันธ์ - หม่อมราชวงศ์หญิงเสาวนิต กิติยากร - หม่อมเจ้าหญิงกิตติปียา กิติยากร (6 ธันวาคม 2466–25 พฤษภาคม 2555) สมรสกับ หม่อมเจ้าจีริดนัย กิติยากร- หม่อมราชวงศ์วงศ์ดนัย กิติยากรพระเกียรติยศพระอิสริยยศพระเกียรติยศ. พระอิสริยยศ. - พระเจ้าลูกยาเธอ พระองค์เจ้ากิติยากรวรลักษณ์ (8 มิถุนายน พ.ศ. 2417–พ.ศ. 2445) - พระเจ้าลูกยาเธอ กรมหมื่นจันทบุรีนฤนาถ ทรงศักดินา 15000 (25 พฤศจิกายน พ.ศ. 2445–23 ตุลาคม พ.ศ. 2453) - พระเจ้าพี่ยาเธอ กรมหมื่นจันทบุรีนฤนาถ (23 ตุลาคม พ.ศ. 2453–พ.ศ. 2454) - พระเจ้าพี่ยาเธอ กรมหลวงจันทบุรีนฤนาถ (พ.ศ. 2454–พ.ศ. 2459) - พระเจ้าพี่ยาเธอ กรมพระจันทบุรีนฤนาถ สุรเชษฐาธิราชกิตติยากร วรลักษณสุนทรีวีรวิจิตร สรรพรัชดาธิกิจโกศล วิมลรัตนมหาโกศาธิบดี ธีรคุโณฬาร ศุภสมาจารสารสมบัติ มัทวเมตตาธยาศรัย ไตรศรีรัตนสรณาคม อุดมศักดิบพิตร (พ.ศ. 2459–พ.ศ. 2477) - พระเจ้าบรมวงศ์เธอ กรมพระจันทบุรีนฤนาถ (พ.ศ. 2477–ปัจจุบัน)เครื่องราชอิสริยาภรณ์ เครื่องราชอิสริยาภรณ์. พระองค์ได้รับพระราชทานเครื่องราชอิสริยาภรณ์ชั้นสูงสุดของตระกูลต่าง ๆ ดังต่อไปนี้- ภราดรแห่งเครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ (ภ.จ.ก.) - เครื่องราชอิสริยาภรณ์อันเป็นโบราณมงคลนพรัตนราชวราภรณ์ (น.ร.) - เครื่องราชอิสริยาภรณ์จุลจอมเกล้า ชั้นปฐมจุลจอมเกล้าวิเศษ (ป.จ.ว.) - เครื่องราชอิสริยาภรณ์รัตนวราภรณ์ (ร.ว.) - เครื่องราชอิสริยาภรณ์อันมีศักดิ์รามาธิบดี ชั้นเสนางคะบดี (ส.ร.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุด มหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎ (ม.ว.ม) - เหรียญรัตนาภรณ์ รัชกาลที่ 5 ชั้นที่ 2 (จ.ป.ร.2) - เหรียญรัตนาภรณ์ รัชกาลที่ 6 ชั้นที่ 1 (ว.ป.ร.1) - เหรียญรัตนาภรณ์ รัชกาลที่ 7 ชั้นที่ 1 (ป.ป.ร.1) - เหรียญดุษฎีมาลา เข็มศิลปวิทยา (ร.ด.ม. (ศ.ผ.))พงศาวลี</doc>
