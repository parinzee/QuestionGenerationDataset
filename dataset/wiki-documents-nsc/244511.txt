<doc id="244511" url="https://th.wikipedia.org/wiki?curid=244511" title="โดนัลด์ ดั๊ก">โดนัลด์ ดั๊ก โดนัลด์ ดั๊ก (; ออกเสียง: ดาเนิลฺด ดัก) เป็นตัวละครการ์ตูนจากบริษัท วอลต์ ดิสนีย์ โดนัลด์ ดั๊กเป็นเป็ดที่มีท่าทางเหมือนมนุษย์ ตัวสีขาวมีปาก ขาและเท้า สีเหลือง-ส้ม มักจะสวมชุดกะลาสี หมวกแค็ป และโบว์สีแดงหรือดำ แต่ไม่ใส่กางเกง (ยกเว้นถ้าไปว่ายน้ำ) โดนัลด์ ดั๊กเป็นเป็ดจอมโวย มีนิสัยขี้โมโหฉุนเฉียว ข้อมูลจากดิสนีย์ โดยเฉพาะจากภาพยนตร์สั้นเรื่อง Donald Gets Drafted ในปี 1942 โดนัลด์ ดั๊กมีชื่อเต็มว่า Donald Fauntleroy Duck วันเกิดอย่างเป็นทางการคือ 9 มิถุนายน ค.ศ. 1934 ซึ่งคือวันที่เปิดตัวภาพยนตร์ The Wise Little Hen แต่อย่างไรก็ตามใน The Three Caballeros (1944) ได้บอกว่าสั้น ๆ ว่าวันเกิดของเขาคือ "วันศุกร์ 13" ส่วนในตอน Donald's Happy Birthday ได้บอกวันเกิดไว้ว่าคือวันที่ 13 มีนาคม โดนัลด์ ดั๊ก เป็นที่รู้จักและโด่งดังในประเทศแถบสแกนดิเนเวีย เสียงของโดนัลด์ เป็นหนึ่งในเสียงที่มีเอกลักษณ์ที่สุดเสียงหนึ่งในแอนิเมชัน ให้เสียงโดย แคลเรนซ์ "ดักกี้" แนช จนถึงปี 1985 โดนัลด์ ดั๊ก ปรากฏตัวในภาพยนตร์มาแล้ว 18 เรื่อง การ์ตูนสั้น 150 เรื่อง ซีรีส์ทางโทรทัศน์ 8 เรื่อง และยังเป็นตัวการ์ตูนในวิดีโอเกมอีก 21 ชุด</doc>
