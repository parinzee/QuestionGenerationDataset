<doc id="625369" url="https://th.wikipedia.org/wiki?curid=625369" title="ธนา เมตตาริกานนท์">ธนา เมตตาริกานนท์ นายธนา เมตตาริกานนท์ (เกิด 4 กันยายน พ.ศ. 2489) อดีตรองประธานสภาผู้แทนราษฎร และอดีตสมาชิกสภาผู้แทนราษฎรจังหวัดอุบลราชธานี 3 สมัยประวัติ ประวัติ. ธนา เกิดเมื่อวันที่ 4 กันยายน พ.ศ. 2489 สำเร็จการศึกษา ระดับชั้นประกาศนียบัตรวิชาชีพ จาก วิทยาลัยช่างกลพระนครเหนือ (มหาวิทยาลัยเทคโนโลยีราชมงคลพระนคร วิทยาเขตพระนครเหนือ ในปัจจุบัน) สมรสกับ นางเก็จแก้ว เมตตาริกานนท์ และมีหลานชาย คือ พงศกร เมตตาริกานนท์ นักแสดงช่อง 3งานการเมือง งานการเมือง. ธนา เข้าสู่วงการการเมือง ด้วยการเป็นสมาชิกสภาจังหวัดอุบลราชธานี 2 สมัย คือ พ.ศ. 2518 และ พ.ศ. 2523 ก่อนที่จะได้รับเลือกตั้งเป็นสมาชิกสภาผู้แทนราษฏรครั้งแรกใน พ.ศ. 2526 สังกัดพรรคกิจสังคม และได้รับเลือกติดต่อกันรวม 3 ครั้ง ธนา ได้รับเลือกเป็นรองประธานสภาผู้แทนราษฎร คนที่ 1 ในสภาผู้แทนราษฎรไทย ชุดที่ 16 เมื่อ พ.ศ. 2531สมาชิกสภาผู้แทนราษฎร สมาชิกสภาผู้แทนราษฎร. ธนา เมตตาริกานนท์ ได้รับการเลือกตั้งเป็นสมาชิกสภาผู้แทนราษฎรทั้งหมด 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดอุบลราชธานี สังกัดพรรคกิจสังคม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดอุบลราชธานี สังกัดพรรคกิจสังคม 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดอุบลราชธานี สังกัดพรรคกิจสังคม</doc>
