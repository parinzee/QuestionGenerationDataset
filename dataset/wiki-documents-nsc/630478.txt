<doc id="630478" url="https://th.wikipedia.org/wiki?curid=630478" title="อาโลเดีย โกเชียงเฟียว">อาโลเดีย โกเชียงเฟียว อาโลเดีย อัลมีรา อาร์ไรซา โกเชียงเฟียว (; เกิด 9 มีนาคม 1988) เป็นนักคอสเพลย์ นางแบบ นักร้อง และนักแสดงชาวฟิลิปปินส์ชีวิตส่วนตัว ชีวิตส่วนตัว. อาโลเดียเกิดและพำนักในนครเกซอน ประเทศฟิลิปปินส์ เธอมีเชื้อฟิลิปปินส์ จีน และสเปน เอ็ด โกเชียงเฟียว (Ed Gosiengfiao) บิดา เป็นจีนฟิลิปปินส์ ส่วนมารีกลอร์ อาร์ไรซา (Mariglor Arraiza) มารดา เป็นสเปนฟิลิปปินส์ อาโลเดียมีน้องสาวหนึ่งคน คือ แอชลีย์ โกเชียงเฟียว (Ashley Gosiengfiao) ชื่อต้น "อาโลเดีย" แปลว่า ความรัก ส่วนชื่อกลาง "อัลมีรา" แปลว่า เจ้าหญิง มารดาเอาชื่อเหล่านี้มาจากสมุดแนะชื่อ อาโลเดียชื่นชอบศิลปะ สมัยนิยม การถ่ายภาพ เกมวีดิทัศน์ และการสะสมของเล่น ทั้งสามารถบรรเลงเปียโน เรียนระดับอนุบาลศึกษาจนประถมศึกษาปีที่ 2 ที่วิทยาลัยแอสซัมป์ชัน (Assumption College) จากนั้นจึงเรียนจนจบมัธยมศึกษาตอนปลายที่วิทยาลัยมีเรียม (Miriam College) และเรียนระดับอุดมศึกษาในสาขาออกแบบสารสนเทศที่มหาวิทยาลัยอาเตเนียวเดมะนิลา (Ateneo de Manila University) จนสำเร็จปริญญาตรีเมื่อปี 2009คอสเพลย์ คอสเพลย์. อาโลเดียเริ่มคอสเพลย์ในปี 2003 และเข้าประกวดคอสเพลย์หลายรายการในเขตมหานครมะนิลา คอสเพลย์ครั้งแรกเป็นนักพรตจากเกมแร็กนารอกออนไลน์ ต่อมาแต่งเป็นริกกุ (Rikku) ตัวละครจาก ไฟนอลแฟนตาซี X-2 เข้าประกวดเมื่อปี 2003 และชนะเป็นอันดับที่สาม จึงเริ่มเป็นที่สนใจ ทั้งได้ขึ้นปกนิตยสาร คัลเจอร์แครชคอมิกส์ (Culture Crash Comics) ฉบับที่ 14 ซึ่งเป็นนิตยสารมังงะในฟิลิปปินส์ นับแต่นั้น อาโลเดียจึงแต่งเป็นตัวละครหลายตัว เช่น ตัวละครจาก เค-อง! จีไอโจ แพราไดซ์คิส วิตช์เบลด และ อีวานเกเลียน และได้รับรางวัลอีกจำนวนมาก ฉะนั้น เธอจึงได้เป็นผู้ตัดสินในการประกวดคอสเพลย์มาตั้งแต่อายุสิบแปดปีด้วย เพราะเข้าร่วมสังคมคอสเพลย์ในฟิลิปินส์อย่างสม่ำเสมอ อาโลเดียจึงได้รับเชิญไปงานคอสเพลย์นอกบ้านเกิดเมืองนอนหลายครั้ง ทั้งในฐานะผู้ร่วมงาน ผู้แสดงในงาน และผู้ตัดการในการแข่งขัน งานต่างประเทศครั้งแรกเป็นเทศกาลอะนิเมะเอเชียที่สิงคโปร์ในเดือนพฤศจิกายน 2009 ที่ซึ่งเธอแต่งเป็นมะซะเนะ อะมะฮะ (Masane Amaha) จากเรื่อง วิตช์เบลด เพื่อเอารางวัลคอสเพลย์ระดับภูมิภาค แต่ไม่ได้</doc>
