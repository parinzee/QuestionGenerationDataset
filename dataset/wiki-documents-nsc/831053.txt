<doc id="831053" url="https://th.wikipedia.org/wiki?curid=831053" title="สะพานเป่ยผานเจียง">สะพานเป่ยผานเจียง สะพานเป่ยผานเจียง () เป็นสะพานขึงแห่งหนึ่งในประเทศจีน เปิดใช้ในปลายปี ค.ศ. 2016 สะพานเป่ยผานเจียงเป็นสะพานข้ามระหว่างช่องเขาข้ามแม่น้ำหนี่จู หรือแม่น้ำเป่ยผาน ได้ชื่อว่าเป็นสะพานขึงที่มีความสูงที่สุดในโลก ด้วยความสูง 565 เมตร สะพานเป่ยผานเจียง มีความยาว 1.328 กิโลเมตร มีช่องทางการจราจรแบ่งออกเป็น 4 ช่อง ตัวสะพานมีสายเคเบิลขึงโยงกับหอคอย 2 หอ ทำหน้าที่พยุงสะพาน โดยมีค่าความเบี่ยงเบน 5 มิลลิเมตร เชื่อมระหว่างเมืองซ่วนเหว่ย ในมณฑลยูนนาน กับเมืองฉุยเฉิง ในมณฑลกุ้ยโจว ทางตะวันตกเฉียงตอนใต้ของจีน ช่วยในการย่นระยะเวลาการเดินทางได้ถึง 4 ชั่วโมง สร้างเสร็จในเดือนกันยายน ค.ศ. 2016 และเปิดใช้อย่างเป็นทางการในปลายปีเดียวกัน โดยใช้เวลาก่อสร้างนาน 3 ปี ใช้งบประมาณ 150 ล้านเหรียญสหรัฐ (ประมาณ 5,244 ล้านบาท)</doc>
