<doc id="25739" url="https://th.wikipedia.org/wiki?curid=25739" title="ไอทูนส์">ไอทูนส์ ไอทูนส์ () ซอฟต์แวร์ประยุกต์สำหรับฟังเพลงและเปิดไฟล์วิดีโอ (รองรับไฟล์ .aac, .mp3, .mp4, .mov, .m4v, .wav, .midi) พัฒนาโดยบริษัทแอปเปิลคอมพิวเตอร์ ใช้สำหรับเล่นและจัดเก็บไฟล์เพลง รวมถึงเชื่อมต่อเข้ากับ ไอทูนส์สโตร์ ไอทูนส์ได้รับความนิยมเนื่องจากลักษณะการใช้งานที่เรียบง่าย และสามารถดาวน์โหลดได้ฟรีจากอินเทอร์เน็ต โดยมีความสามารถอื่นที่สำคัญในการเก็บและการจัดเรียงไฟล์เพลงภายในเครื่องคอมพิวเตอร์ส่วนบุคคล โดยทำงานบนระบบปฏิบัติการแม็คโอเอสเท็น วินโดวส์ 2000 วินโดวส์ XP วินโดวส์ วิสตา วินโดวส์ 7 วินโดวส์ 8 วินโดวส์ 8.1 และ วินโดวส์ 10คุณลักษณะ คุณลักษณะ. ผู้ใช้สามารถจัดระเบียบเพลงของตนเองได้ในรายการเพลง (playlist), แก้ไขข้อมูลของไฟล์, บันทึกซีดี, คัดลอกไฟล์ไปยัง เครื่องเล่นเพลงดิจิทัล, ซื้อเพลงผ่านร้านขายเพลงออนไลน์ที่มากับตัวโปรแกรม (iTunes Store) ซึ่งจะต้อง สมัคร Apple ID ก่อนเพื่อเข้าซื้อ, ดาวน์โหลดพอดคาสต์, สำรองไฟล์ลงในซีดีหรือดีวีดี, แสดงภาพกราฟิกที่สอดคล้องกับเพลง (visualizer), แสดงภาพปกอัลบัมแบบตาราง (grid) และแบบคัฟเวอร์โฟลว์ (Cover Flow)รายการเพลงรายการเพลง. - เราสามารถเล่นเพลงในรายการเพลงตามลำดับ หรือจะเล่นแบบสุ่มก็ได้ โดยในรุ่น 5.0 ได้เพิ่มคุณสมบัติให้รายการเพลง 'ลำเอียง' เล่นเพลงจากอัลบั้มชุดเดียวกันมากขึ้น - ปาร์ตี้ชัฟเฟิล (Party Shuffle) สามารถเล่นลำเอียงไปทางเพลงที่มีดาวเยอะ ๆ ได้ โดยโอกาสที่เพลงจะถูกเลือกจะเพิ่มขึ้น 4% ต่อดาวแต่ละดวงที่ให้ เพลงที่ไม่มีการให้ความสำคัญจะถูกเลือกเล่นน้อยกว่า - สมาร์ทเพลย์ลิสต์ (Smart playlists) คือรายการเพลงที่ผู้ใช้สามารถกำหนดให้ปรับปรุงตัวเองได้อัตโนมัติ เหมือนกับเลือกแสดงข้อมูลจากฐานข้อมูล</doc>
