<doc id="408808" url="https://th.wikipedia.org/wiki?curid=408808" title="โววีนัม">โววีนัม โววีนัม (; ) เป็นศิลปะการต่อสู้ป้องกันตัวจากเวียดนาม โววีนัมเป็นศาสตร์ที่ฝึกฝนโดยทั้งที่มีและปราศจากอาวุธ โดยจัดอยู่ในรูปแบบมวยแข็งและมวยอ่อน ซึ่งรวมถึงการฝึกทั้งทางร่างกายและจิตใจ โดยใช้กำลังและปฏิกิริยาสู้กับฝ่ายตรงข้าม โววีนัมสามารถใช้มือ, ศอก, เตะ เทคนิคการหลบหนีและใช้ไม้คาน เทคนิคการโจมตีและการป้องกันทั้งหมดต่างได้รับการฝึกฝน, ตลอดจนท่าร่ายรำและการปล้ำแบบดั้งเดิม มีเทคนิคการโจมตีที่หลากหลาย รวมถึงการชกและการเตะ ตลอดจนรูปแบบ, การปล้ำ, การใช้อาวุธอย่าง ดาบ, พลอง, ขวาน, พัดด้ามจิ๋ว และอื่นๆ เทคนิคการป้องกันตัวครอบคลุมการป้องกันการโจมตีแบบปราศจากอาวุธได้ด้วยวิธีการ เช่น การรัดคอ หรือป้องกันการโจมตีด้วยมีดหรือดาบ นักเรียนระดับสูงจะทำการเรียนรู้ในการผสมผสานเทคนิคในการป้องกันตัวจากการใช้อาวุธของฝ่ายตรงข้าม อาจารย์ผู้สอนจะฝึกการใช้อาวุธแบบดั้งเดิม ดังเช่น พลองยาว, พลองสั้น, มีด, ดาบ และกระบี่ ดังนั้นอาวุธเหล่านั้นจึงเป็นอุปกรณ์สำหรับการฝึกฝนสำหรับการเข้าถึงทั้งทางร่างกายและจิตใจ โววีนัมเป็นกีฬาที่ได้รับการยอมรับในเอเชียนอินดอร์เกมส์ 2009 และกลายมาเป็นกีฬาหลักอย่างเป็นทางการในสภากีฬาเอเชีย ซึ่งประเทศอินโดนีเซียผู้เป็นเจ้าภาพกีฬาซีเกมส์ 2011 ได้เห็นชอบในการจัดการแข่งขันดังกล่าว นอกจากนี้ บิ๊กเบน ช.พระราม 6 ซึ่งเป็นนักมวยไทยยังเคยร่วมแข่งขันในศิลปะการต่อสู้แขนงนี้ และได้รับเหรียญเงินจากการแข่งขันชิงแชมป์โลกมาแล้วเช่นกัน</doc>
