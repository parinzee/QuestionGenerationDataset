<doc id="368666" url="https://th.wikipedia.org/wiki?curid=368666" title="เตารังสีแสงอาทิตย์">เตารังสีแสงอาทิตย์ เตารังสีแสงอาทิตย์ () คือสิ่งก่อสร้างสำหรับจับแสงอาทิตย์เพื่อใช้สร้างอุณหภูมิสูงๆ โดยมากใช้ในงานอุตสาหกรรม วิธีการทำโดยใช้กระจกโค้ง (หรือแถบกระจกจำนวนมาก) ทำหน้าที่เป็นจานสะท้อนแบบพาราโบลา เพื่อรวมแสงให้อยู่ที่จุดโฟกัสจุดหนึ่ง อุณหภูมิที่จุดโฟกัสอาจสูงถึง 3,500 °C (6,330 °F) ได้ ความร้อนนี้จะนำไปใช้ในการผลิตไฟฟ้า หลอมเหล็ก ผลิตเชื้อเพลิงไฮโดรเจน หรือวัสดุนาโน (nanomaterials) คำว่า "เตารังสีแสงอาทิตย์" อาจหมายถึงงานที่พัฒนาขึ้นไป คือระบบความร้อนจากการรวมแสงอาทิตย์ โดยอาศัยกระจกพาราโบลาหรือ heliostat ซึ่งปัจจุบันสามารถทำอุณหภูมิได้ถึง 538 °C (1,000 °F) เตารังสีแสงอาทิตย์ขนาดใหญ่ที่สุดคือที่เมือง Odeillo จังหวัดปีเรเน-ออรีย็องตาล ประเทศฝรั่งเศส เปิดใช้งานเมื่อปี ค.ศ. 1970 มีแผงกระจกเรียบสำหรับใช้รวมแสงอาทิตย์เพื่อสะท้อนไปยังกระจกโค้งขนาดใหญ่ จากนั้นจึงจัดโฟกัสรังสีแสงอาทิตย์ไปยังพื้นที่ที่มีขนาดเท่าหม้อต้ม สามารถทำอุณหภูมิได้ถึง 3,500 °C (6,330 °F) ขึ้นกับกระบวนการที่ติดตั้ง ตัวอย่างเช่น- ประมาณ 1,000 °C (1,830 °F) สำหรับตัวรับโลหะที่ผลิตอากาศร้อนสำหรับหอแสงอาทิตย์ ซึ่งจะมีการทดสอบที่โรงไฟฟ้าพลังแสงอาทิตย์เทมิส (Themis) ในโครงการ Pegase - ประมาณ 1,400 °C (2,550 °F) ในการผลิตไฮโดรเจนโดยแตกโมเลกุลมีเทน - สูงถึง 2,500 °C (4,530 °F) ในการทดสอบวัสดุสำหรับสิ่งแวดล้อมที่มีสภาพรุนแรง เช่นสำหรับเตาปฏิกรณ์นิวเคลียร์ หรือยานอวกาศที่จะย้อนกลับเข้าสู่ชั้นบรรยากาศโลก - สูงถึง 3,500 °C (6,330 °F) ในการผลิต nanomaterials ด้วยแสงอาทิตย์ โดยกระตุ้น sublimation และควบคุมการหล่อเย็น เช่น carbon nanotube หรือ zinc nanoparticles</doc>
