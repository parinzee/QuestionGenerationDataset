<doc id="120484" url="https://th.wikipedia.org/wiki?curid=120484" title="วิภูแถลง พัฒนภูมิไท">วิภูแถลง พัฒนภูมิไท วิภูแถลง พัฒนภูมิไท ชื่อเดิม แถลง รองขุน อดีตสมาชิกสภาผู้แทนราษฎร แบบบัญชีรายชื่อ พรรคเพื่อไทย เป็นชาวพัทลุง ผู้ก่อตั้งและเป็นโฆษกกลุ่มคนวันเสาร์ไม่เอาเผด็จการ ที่ออกมาเคลื่อนไหวต่อต้าน คมช. เป็นแนวร่วมกับกลุ่มวิทยุชุมชนคนรักทักษิณของชินวัตร หาบุญผาด ต่อมาเข้าร่วมเป็น 1 ใน 8 แกนนำกลุ่ม นปก. ที่เคลื่อนไหวต่อต้าน คมช.ประวัติ ประวัติ. วิภูแถลง พัฒนภูมิไท เกิดเมื่อวันที่ 26 พฤษภาคม พ.ศ. 2494 ที่อำเภอเมือง จังหวัดพัทลุง เป็นบุตรของนายผอม รองขุน กับนางสวน รองขุน ชื่อเดิมว่า แถลง รองขุน ปัจจุบันนายวิภูแถลง มีสถานภาพหย่า มีบุตร 1 คน คือ นางสาววริษฐา พัฒนภูมิไทย นายวิภูแถลง เคยเป็นอาจารย์สอนที่โรงเรียนสตรีพัทลุง ต่อมาย้ายมาสอนที่โรงเรียนศรีพฤฒาที่อยู่ในหมู่บ้านนักกีฬา ลาออกจากอาจารย์มาทำธุรกิจอสังหาแถวดอนเมืองอยู่พักหนึ่ง ในการเลือกตั้ง พ.ศ. 2554 ได้ลงสมัครรับเลือกตั้ง ส.ส.แบบบัญชีรายชื่อ ลำดับที่ 46 สังกัดพรรคเพื่อไทย ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 45เครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
