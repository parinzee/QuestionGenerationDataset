<doc id="336245" url="https://th.wikipedia.org/wiki?curid=336245" title="วันเวิลด์เทรดเซ็นเตอร์">วันเวิลด์เทรดเซ็นเตอร์ วันเวิลด์เทรดเซ็นเตอร์ () หรือชื่อเดิมคือ ฟรีดอมทาวเวอร์ เป็นชื่อสิ่งปลูกสร้างสองหลังในโลว์เออร์แมนฮัตตัน นครนิวยอร์ก มักหมายถึงสิ่งปลูกสร้างหลักในกลุ่มเวิลด์เทรดเซ็นเตอร์ (World Trade Center complex) ใหม่ และยังเป็นสิ่งปลูกสร้างสูงสุดในซีกโลกตะวันตก วันเวิลด์เทรดเซ็นเตอร์ใช้ชื่อเดียวกับหอคอยแฝดเหนือของเวิลด์เทรดเซ็นเตอร์เดิมซึ่งถูกทำลายในเหตุวินาศกรรม 11 กันยายนและตั้งอยู่ ณ มุมตะวันตกเฉียงเหนือของที่ตั้งเวิลด์เทรดเซ็นเตอร์ 16 เอเคอร์ บนที่ตั้งของ 6 เวิลด์เทรดเซ็นเตอร์เดิม อาคารนี้ติดกับถนนเวสต์ทางตะวันตก ติดกับถนนวีซีทางเหนือ ติดกับถนนฟุลทอนทางใต้ และถนนวอชิงตันทางตะวันออก การก่อสร้างเริ่มเมื่อวันที่ 27 เมษายน พ.ศ. 2549 ความสูงหลังคาของอาคารสูง 104 ชั้นมาตรฐาน แต่มีชั้นจริง 94 ชั้น กลุ่มเวิลด์เทรดเซ็นเตอร์ใหม่ซึ่งวันเวิลด์เทรดเซ็นเตอร์เปิดเมื่อวันที่ 3 พฤศจิกายน พ.ศ. 2557 เดิมจะมีอาคารสำนักงานสูงหลายชั้นอื่นอีกสามหลัง ตั้งอยู่ ณ ถนนกรีนิชและอนุสรณ์และพิพิธภัณฑ์ 11 กันยายนแห่งชาติ ซึ่งตั้งอยู่ทางใต้ของวันเวิลด์เทรดเซ็นเตอร์และเคยเป็นที่ตั้งของหอคอยแฝดประวัติ ประวัติ. หลังจากเวิลด์เทรดเซ็นเตอร์เดิมถูกทำลายเมื่อวันที่ 11 กันยายน พ.ศ. 2544 ได้มีการประชุมหาข้อสรุปการสร้างเวิลด์เทรดเซ็นเตอร์หลังใหม่เกือบจะทันที ในปี พ.ศ. 2546 บริษัทพัฒนาโลว์เออร์แมนฮัตตัน (Lower Manhattan Development Corporation) ได้เสนอให้มีการแข่งขันการออกแบบอาคารเวิลด์เทรดเซ็นเตอร์ใหม่ในครั้งแรกภายใต้แนวคิดการออกแบบเบื้องต้น (Preli minary Design Concepts) แต่ไม่เป็นที่ยอมรับของประชาชน และครั้งที่ 2 Daniel Libeskind ได้มีการเสนอแนวคิดการศึกษาการออกแบบนวัตกรรม (Innovative Design Study) ในเดือนธันวาคม พ.ศ. 2545 และได้มีการเลือกเอาแนวความคิดนี้ แต่แนวความคิดนี้ก็ได้มีการปรับเปลี่ยนอีกหลายครั้งเนื่องจากนักพัฒนาไม่เห็นด้วยเรื่องการเช่าพื้นที่ของเวิลด์เทรดเซ็นเตอร์</doc>
