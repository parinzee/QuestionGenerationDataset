<doc id="523137" url="https://th.wikipedia.org/wiki?curid=523137" title="เทศบาลเมืองอ่างศิลา">เทศบาลเมืองอ่างศิลา เทศบาลเมืองอ่างศิลา หรือ อ่างศิลา ตั้งอยู่ในเขตอำเภอเมืองชลบุรี จังหวัดชลบุรี เดิมเป็นหมู่บ้านชาวประมงมีชื่อเสียงด้านการทำครกหินและผลิตภัณฑ์จากทะเลตากแห้ง ปัจจุบันเป็นมีการขยายตัวของหมู่บ้านจัดสรรในอ่างศิลาเพื่อรองรับการขยายตัวของเมืองชลบุรีประวัติ ประวัติ. เทศบาลเมืองอ่างศิลาก่อตั้งจากการที่กระทรวงมหาดไทยพิจารณาเห็นว่าสมควรยกฐานะท้องถิ่นตำบลอ่างศิลาและตำบลบ้านปึกทั้งตำบล บางส่วนของตำบลเสม็ด และบางส่วนของตำบลห้วยกะปิ ซึ่งเดิมอยู่ในพื้นที่ของสุขาภิบาลแสนสุข จัดตั้งเป็นสุขาภิบาลแห่งใหม่มีชื่อว่า สุขาภิบาลอ่างศิลา เมื่อวันที่ 22 เมษายน พ.ศ. 2530 จากนั้นในวันที่ 20 มกราคม พ.ศ. 2537 ได้มีการเปลี่ยนแปลงพื้นที่ โดยขยายออกไปถึงคลองบางโปรง ซึ่งแนวเขตสุขาภิบาลจะเลียบคลองบางโปรงจนถึงปากคลองบางโปรง และมีการเปลี่ยนแปลงฐานะครั้งแรกจากสุขาภิบาลเป็น เทศบาลตำบลอ่างศิลา เมื่อวันที่ 25 พฤษภาคม พ.ศ. 2542 และครั้งล่าสุดจากเทศบาลตำบลเป็น เทศบาลเมืองอ่างศิลา เมื่อวันที่ 10 กุมภาพันธ์ พ.ศ. 2554ที่ตั้งและอาณาเขตที่ตั้ง ที่ตั้งและอาณาเขต. ที่ตั้ง. เทศบาลเมืองอ่างศิลาอยู่ค่อนไปทางตะวันตกเฉียงใต้ของอำเภอเมืองชลบุรีมีลักษณะภูมิประเทศเป็นที่ราบลุ่มชายฝั่งทะเล มีอาณาเขตการปกครอง 18.60 ตารางกิโลเมตร ใน 4 ตำบล ได้แก่1. ตำบลอ่างศิลา (หมู่ 1-5) ประชากร 5,526 คน 2. ตำบลบ้านปึก (หมู่ 1-7) ประชากร 7,030 คน 3. ตำบลเสม็ด (หมู่ 3-8) ประชากร 10,835 คน 4. ตำบลห้วยกะปิ (หมู่ 4-5) ประชากร 7,147 คนอาณาเขตเทศบาลเมืองอ่างศิลาอาณาเขตเทศบาลเมืองอ่างศิลา. - ทิศเหนือ ติดต่อกับเทศบาลตำบลเสม็ด - ทิศใต้ ติดต่อกับเทศบาลเมืองแสนสุข - ทิศตะวันตก ติดต่อกับอ่าวไทย - ทิศตะวันออก ติดต่อกับ เทศบาลตำบลห้วยกะปิประชากร ประชากร. เทศบาลเมืองอ่างศิลามีประชากรทั้งสิ้น 34,929 คน ประกอบด้วย 20,651 หลังคาเรือน ความหนาแน่นของประชากรเฉลี่ย 1,843 คนต่อตารางกิโลเมตรจำนวนประชากรแบ่งตามหมู่บ้านชุมชน ชุมชน. เทศบาลเมืองอ่างศิลาแบ่งการปกครองออกเป็นชุมชนทั้งสิ้น 20 ชุมชน ดังนี้- ชุมชนที่ 1 ชุมชนบ้านไทย (หมู่ที่ 1 ตำบลอ่างศิลา) - ชุมชนที่ 2 ชุมชนมะเกลือสาม้คคี (หมู่ที่ 2 ตำบลอ่างศิลา) - ชุมชนที่ 3 ชุมชนคนหมู่ 3 (หมู่ที่ 3 ตำบลอ่างศิลา) - ชุมชนที่ 4 ชุมชนบ้านบนเข้มแข็ง (หมู่ที่ 4 ตำบลอ่างศิลา) - ชุมชนที่ 5 ชุมชนบ้านปากคลอง (หมู่ที่ 5 ตำบลอ่างศิลา) - ชุมชนที่ 6 ชุมชนบ้านปึกใหญ่สามัคคี (หมู่ที่ 1 ตำบลบ้านปึก) - ชุมชนที่ 7 ชุมชนบ้านสวนมะม่วง (หมู่ที่ 2 ตำบลบ้านปึก) - ชุมชนที่ 8 ชุมชนบ้านปึกเล็ก (หมู่ที่ 3 ตำบลบ้านปึก) - ชุมชนที่ 9 ชุมชนบ้านหนองยี่พร้า (หมู่ที่ 4 ตำบลบ้านปึก) - ชุมชนที่ 10 ชุมชนบ้านสวนหมาก (หมู่ที่ 5 ตำบลบ้านปึก) - ชุมชนที่ 11 ชุมชนบ้านหนองเพชร (หมู่ที่ 6 ตำบลบ้านปึก) - ชุมชนที่ 12 ชุมชนบ้านมาบหม้อ (หมู่ที่ 7 ตำบลบ้านปึก) - ชุมชนที่ 13 ชุมชนบ้านไร่ถั่ว (หมู่ที่ 3 ตำบลเสม็ด) - ชุมชนที่ 14 ชุมชนบ้านเสม็ดใน (หมู่ที่ 4 ตำบลเสม็ด) - ชุมชนที่ 15 ชุมชนบ้านหัวโพรง (หมู่ที่ 5 ตำบลเสม็ด) - ชุมชนที่ 16 ชุมชนบ้านเสม็ดนอก (หมู่ที่ 6 ตำบลเสม็ด) - ชุมชนที่ 17 ชุมชนบ้านเนินมะกอก (หมู่ที่ 7 ตำบลเสม็ด) - ชุมชนที่ 18 ชุมชนบ้านรักษ์เนินมะกอก (หมู่ที่ 8 ตำบลเสม็ด) - ชุมชนที่ 19 ชุมชนบ้านชากพุดซาร่วมใจ (หมู่ที่ 4 ตำบลห้วยกะปิ) - ชุมชนที่ 20 ชุมชนบ้านการุณย์ (หมู่ที่ 5 ตำบลห้วยกะปิ)ลักษณะโดยทั่วไปของประชากร ลักษณะโดยทั่วไปของประชากร. เทศบาลเมืองอ่างศิลาในปัจจุบันมีลักษณะเป็นชุมชนศูนย์กลางการเกษตร ให้บริการพาณิชยการ บริการสังคม เกษตรกรรมด้านการประมง โดยมีรายได้เฉลี่ยต่อคน 5,000 บาท/คน/เดือน มีความสัมพันธ์ใกล้ชิดกับการเกษตรกรรมชายฝั่งทะเล โดยจะทำการประมงเป็นส่วนใหญ่ศาสนาศาสนา. - ศาสนาพุทธ ร้อยละ 96 ของจำนวนประชากรทั้งหมดในเขตเทศบาล วัด จำนวน 5 แห่ง - ศาสนาอิสลาม ร้อยละ 1 ของจำนวนประชากรทั้งหมดในเขตเทศบาล มัสยิด จำนวน - แห่ง - ศาสนาคริสต์ ร้อยละ 3 ของจำนวนประชากรทั้งหมดในเขตเทศบาล โบสถ์ จำนวน 1 แห่งการท่องเที่ยวการท่องเที่ยว. - ชายหาดอ่างศิลาและสะพานปลาอ่างศิลา จะมีสินค้าท้องถิ่นและอาหารทะเลจำหน่าย โดยมีสินค้าที่สำคัญคือ ครกหินและการแกะสลักหินเป็นรูปต่างๆ และสะพานปลาอ่างศิลาซึ่งเดิมเรียกว่าสะพานหิน สร้างขึ้นในสมัยรัชกาลที่ 4 ใช้เป็นท่าเทียบเรือประมงขององค์การสะพานปลา ในเวลาเช้ามืดจะมีเรือประมงมาเทียบท่าที่สะพานปลาเพื่อขึ้นอาหารทะเลและจำหน่ายที่บริเวณสะพานปลาและส่งไปจำหน่ายทั่วไปตั้งอยู่ในหมู่ที่ 4 ตำบลอ่างศิลา- ศาลเจ้าหน่าจาซาไท้จื้อ สร้างขึ้นเมื่อเดือนมีนาคม พ.ศ. 2534 โดยอาจารย์สมชาย เฉยศิริ เดิมสร้างเป็นศาลเจ้าขนาดเล็กบนเนื้อที่ 200 ตารางวา ต่อมาศิษยานุศิษย์ พ่อค้า และประชาชนที่เคารพเลื่อมใส ร่วมบริจาคทุนสร้างศาลเจ้าหลังใหม่ขึ้น เมื่อวันอาทิตย์ที่ 18 กรกฎาคม พ.ศ. 2538 โดยอาจารย์สมชาย เฉยศิริ เป็นผู้ประกอบพิธีวางศิลาฤกษ์ โดยมีวัตถุประสงค์สร้างขึ้นเพื่อเฉลิมพระเกียรติครบรอบ 72 พรรษาของพระบาทสมเด็จพระเจ้าอยู่หัว ใช้ระยะเวลาก่อสร้างกว่า 4 ปี บนเนื้อที่ 4 ไร่ และเมื่อวันที่ 11 มกราคม พ.ศ. 2541 สมเด็จพระสังฆราชฯ เสด็จมาเป็นประธานพิธีเททองหล่อพระพุทธ 7 องค์ และประทานนามศาลเจ้าแห่งนี้ว่า วิหารเทพสถิตพระกิติเฉลิม โดยมีการขยายอาคารและเนื้อที่ประกอบด้วยอาคารหลัก จำนวน 3 หลัง และหอฟ้าดิน จำนวน 1 หลัง สถานที่ตั้ง 1/13 หมู่ที่ 5 ถนนอ่างศิลา-บางแสน ตำบลอ่างศิลา</doc>
