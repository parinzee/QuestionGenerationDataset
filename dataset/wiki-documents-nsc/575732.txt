<doc id="575732" url="https://th.wikipedia.org/wiki?curid=575732" title="การคืนน้ำ">การคืนน้ำ การคืนน้ำ () เป็นการรักษาภาวะขาดน้ำ ปกติใช้สารละลายน้ำเกลือแร่ (ORS) สารละลายสามัญประจำบ้าน ได้แก่ น้ำเกลือ เครื่องดื่มโยเกิร์ตผสมเกลือ ซุปผักและซุปไก่ใส่เกลือ ก็สามารถให้ได้เช่นกัน ส่วนสารละลายตามครัวเรือน เช่น น้ำที่ใช้เตรียมธัญพืช ซุปไม่ใส่เกลือ น้ำมะพร้าวอ่อน ชาอ่อน (ไม่ใส่สารให้ความหวาน) และน้ำผลไม้สดที่ไม่ใส่สารให้ความหวานสามารถเติมเกลือครึ่งถึงหนึ่งช้อนชา (1.5 ถึง 3 กรัม) ต่อลิตร น้ำจืดสะอาดยังสามารถเป็นของเหลวที่ให้ได้ชนิดหนึ่ง มีสารละลายพาณิชย์ เช่น พีเดียไลท์ (Pedialyte) และหน่วยงานบรรเทาทุกข์อย่างยูนิเซฟ ใช้การแจกจ่ายถุงเกลือและน้ำตาลอย่างกว้างขวาง สิ่งพิมพ์เผยแพร่สำหรับแพทย์ขององค์การอนามัยโลกแนะนำ ORS ทำเอง ซึ่งประกอบด้วยน้ำหนึ่งลิตร และเติมเกลือหนึ่งช้อนชา (3 กรัม) และน้ำตาลสองช้อนโต๊ะ (18 กรัม) (คือ ประมาณ "รสน้ำตา"). ) โครงการการคืนน้ำแนะนำให้เติมน้ำตาลปริมาณเท่ากันแต่เติมเกลือเพียงครึ่งช้อนชา โดยกล่าวว่า การเจือจางที่มากขึ้นนี้มีความเสี่ยงน้อยกว่าและเสียประสิทธิภาพน้อยมาก ทั้งสองหน่วยงานเห็นตรงกันว่า การดื่มน้ำตาลหรือเกลือมากเกินไปสามารถทำให้ภาวะขาดน้ำเลวลงได้ ควรให้สังกะสีและโพแทสเซียมเสริมในปริมาณที่เหมาะสมด้วยหากหาได้ แต่ความพร้อมของธาตุเหล่านี้ไม่ควรชะลอการคืนน้ำ องค์การอนามัยโลกชี้ว่า สิ่งสำคัญที่สุด คือ เริ่มต้นจากการป้องกันภาวะขาดน้ำให้เร็วที่สุด การอาเจียนเกิดบ่อยระหว่างชั่วโมงแรกหรือชั่วโมงที่สองของการรักษาด้วย ORS โดยเฉพาะอย่างยิ่งหากเด็กดื่มสารละลายเร็วเกินไป แต่การอาเจียนมักไม่มีผลต่อการคืนน้ำ เพราะของเหลวส่วนใหญ่ยังถูกดูดซึมได้ องค์การอนามัยโลกแนะนำว่าหากเด็กอาเจียน ให้รอห้าถึงสิบนาทีและเริ่มให้สารละลายอีกครั้ง แต่ให้ช้าลง องค์การอนามัยโลกแนะนำว่า เด็กที่ป่วยท้องร่วงให้ได้รับอาหารต่อไป การให้อาหารต่อเนื่องช่วยให้การทำงานของลำไส้ผิดปกติฟื้นตัวเร็วขึ้น ตรงกันข้าม เด็กที่ถูกจำกัดอาหาร มีระยะอาการท้องร่วงนานกว่าและฟื้นฟูการทำงานของลำไส้ช้ากว่า เด็กยังควรได้รับนมแม่ต่อไปด้วย</doc>
