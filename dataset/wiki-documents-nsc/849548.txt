<doc id="849548" url="https://th.wikipedia.org/wiki?curid=849548" title="อาร์ต คาร์นีย์">อาร์ต คาร์นีย์ อาร์เธอร์ วิลเลียม แมทธิว "อาร์ต" คาร์นีย์ (; 4 พฤศจิกายน ค.ศ. 1918 – 9 พฤศจิกายน ค.ศ. 2003) เป็นนักแสดงชาวอเมริกัน เขาเป็นที่รู้จักอย่างดีในบทเอ็ด นอร์ตัน ในละครซิตคอมเรื่อง The Honeymooners (1955) และได้รับรางวัลออสการ์ สาขานักแสดงนำชายยอดเยี่ยม จากบทบาทการแสดงในภาพยนตร์เรื่อง Harry and Tonto (1974)ชีวิตช่วงแรก ชีวิตช่วงแรก. อาร์ต คาร์นีย์ เกิดเมื่อวันที่ 4 พฤศจิกายน ค.ศ. 1918 เขาเป็นบุตรคนสุดท้องในจำนวน 6 คน (แจ็ก, เนด, โรเบิร์ต, เฟรด และฟิล) เกิดในเมานต์เวอร์นอน นิวยอร์ก เขาเป็นบุตรชายของเฮเลน (สกุลเดิม ฟาร์เรล) และ เอ็ดเวิร์ด ไมเคิล คาร์นีย์ เป็นนักหนังสือพิมพ์และนักประชาสัมพันธ์ ครอบครัวของเขาเป็นชาวอเมริกันเชื้อสายไอริชและศรัทธาในนิกายโรมันคาทอลิก เขาเข้าเรียนที่โรงเรียนมัธยมเมานต์เวอร์นอน คารนีย์เข้ารับราชการในกองทัพบกสหรัฐ ตำแหน่งทหารราบและพลปืนกลในสงครามโลกครั้งที่สอง ระหว่างเข้าร่วมการบุกครองนอร์ม็องดีในกองพันทหารราบที่ 28 เขาได้รับบาดเจ็บโดยถูกกระสุนยิงเข้าที่บริเวณขาขวาจนทำให้เขาถึงกับเดินขากะเผลกตลอดชีวิต ผลจากการบาดเจ็บยังทำให้ขาขวาของเขาสั้นกว่าข้างซ้าย 3/4 นิ้ว</doc>
