<doc id="342336" url="https://th.wikipedia.org/wiki?curid=342336" title="อุบัติเหตุเหมืองในโกเปียโป พ.ศ. 2553">อุบัติเหตุเหมืองในโกเปียโป พ.ศ. 2553 อุบัติเหตุเหมืองในโกเปียโป พ.ศ. 2553 เป็นอุบัติเหตุที่เกิดขึ้นเมื่อวันที่ 5 สิงหาคม พ.ศ. 2553 ในเหมืองทองและทองแดง ชื่อว่าซันโคเซ () ใกล้กับเมืองโกเปียโป ประเทศชิลี เหมือดังกล่าวถล่ม ทำให้ชาย 33 คนติดอยู่ในเหมืองใต้ดินด้านล่าง คนงานเหมืองใช้ชีวิตอยู่ข้างใต้นาน 69 วัน ในการช่วยเหลือคนงานเหมืองครั้งนั้น มีคนไทยสองคนที่ได้ไปร่วมช่วยชีวิตคนงานเหมืองด้วย เขาคือ วชิรพงษ์ นาสารีย์ และสมพงษ์ พงกันยา เหมืองซันโคเซ อยู่ทางเหนือของเมืองโกเปียโปราว 45 กิโลเมตร ทางตอนเหนือของประเทศชิลี คนงานเหมืองติดอยู่ลึกลงไป 700 เมตร และห่างจากทางเข้าหลักที่คดเคี้ยวราว 5 กิโลเมตร จากทางเข้าเหมือง ประวัติของเหมืองนี้ที่ไม่มั่นคง ซึ่งเคยมีอุบัติเหตุมาก่อนหน้านี้หลายครั้ง รวมถึงมีผู้เสียชีวิต 1 คน ก่อนหน้านี้ การช่วยเหลือชีวิตคนงานเหมืองคนแรกเมื่อวันอังคารที่ 12 ตุลาคม พ.ศ. 2553 เวลา 23:55 น. ตามเวลาท้องถิ่น ผู้ขึ้นมาคนแรกคือ โฟลเรนเซียว อาบาโลส () ด้วยการใช้แคปซูล ถึงบนพื้นดินในเวลา 16 นาทีต่อมาเมื่อวันที่ 13 ตุลาคม พ.ศ. 2553 เวลา 00:11 ตามเวลาท้องถิ่น จนช่วยเหลือชีวิตคนงานเหมืองทั้ง 33 คน ครบเมื่อวันที่ 13 ตุลาคม พ.ศ. 2553 เวลา 21:55 น. ตามเวลาท้องถิ่น มีหนึ่งคนที่ปอดบวม ส่วนคนอื่นมีติดเชื้อเกี่ยวกับฟันและมีปัญหาเกี่ยวกับกระจกตา</doc>
