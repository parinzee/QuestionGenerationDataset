<doc id="676143" url="https://th.wikipedia.org/wiki?curid=676143" title="หม่อมราชวงศ์รุจีสมร สุขสวัสดิ์">หม่อมราชวงศ์รุจีสมร สุขสวัสดิ์ หม่อมราชวงศ์รุจีสมร สุขสวัสดิ์ เป็นครูใหญ่โรงเรียนวรรณวิทย์ กรุงเทพมหานคร สังกัดสำนักงานคณะกรรมการส่งเสริมการศึกษาเอกชนประวัติ ประวัติ. หม่อมราชวงศ์รุจีสมร สุขสวัสดิ์ เป็นธิดาคนเล็กของ ร้อยเอก หม่อมเจ้าทินทัต สุขสวัสดิ์ กับหม่อมผิว สุขสวัสดิ์ ณ อยุธยา (สกุลเดิม: วสุวัต) มีพี่สาวสองคนคือ ท่านผู้หญิงทินะประภา อิศรเสนา และหม่อมราชวงศ์กานดาศรี สุขสวัสดิ์ ท่านมีชื่อเล่นว่า คุณหญิงอู้ โดยหม่อมมารดาจะเรียกว่า คุณอู้ ขณะที่มีอายุเพียงสองเดือน หม่อมเจ้าทินทัตพระบิดาก็สิ้นชีพิตักษัย หม่อมราชวงศ์รุจีสมร สำเร็จการศึกษาระดับมัธยมศึกษาจากโรงเรียนราชินี ก่อนสอบเข้าจุฬาลงกรณ์มหาวิทยาลัย แต่เรียนเพียงปีเดียวก็ลาออกเพราะไม่มีเงิน หลังจากนั้นจึงเข้ามาเป็นครูในโรงเรียนวรรณวิทย์ของมารดาพร้อมกับศึกษาต่อโรงเรียนฝึกหัดครู (ปัจจุบันคือมหาวิทยาลัยศรีนครินทรวิโรฒ ประสานมิตร) วิชาเอกภาษาไทย วิชาโทสังคมจนสำเร็จการศึกษา หม่อมราชวงศ์รุจีสมร สุขสวัสดิ์ ดำรงตำแหน่งครูใหญ่ของโรงเรียนวรรณวิทย์ เมื่อปี พ.ศ. 2497 ต่อจากหม่อมผิว สุขสวัสดิ์ ณ อยุธยา มารดา ซึ่งเป็นผู้ก่อตั้งโรงเรียนวรรณวิทย์มาตั้งแต่ปี พ.ศ. 2489 โดยหม่อมราชวงศ์รุจีสมรได้รับการยกย่องว่ามีจิตวิญญาณความเป็นครู ด้วยเก็บค่าเทอมราคาถูก</doc>
