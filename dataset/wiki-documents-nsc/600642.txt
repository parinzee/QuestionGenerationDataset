<doc id="600642" url="https://th.wikipedia.org/wiki?curid=600642" title="นูมมิ ราเพช">นูมมิ ราเพช นูมี ราพาซ (อังกฤษ: Noomi Rapace) เป็นที่จับตามองของวงการบันเทิงทั่วโลกจากการแสดงของเธอที่มีความโดดเด่นจนน่าตกใจและได้รับคำชมจากเหล่านักวิจารณ์ในการแสดงเป็น ลิสเบ็ธ ซาลานเดอร์ ในภาพยนตร์ที่เป็นการดัดแปลงของ สเตจ ลาร์สสัน เรื่อง Millennium Trilogy: The Girl With the Dragon Tattoo, The Girl Who Played With Fire และ The Girl Who Kicked The Hornet's Nest เมื่อไม่นานนี้ราพาซปรากฏตัวคู่กับโรเบิร์ต ดาวนีย์ จูเนียร์ และ จู้ด ลอว์ ในภาพยนตร์ภาคต่อของกาย ริตชี่ เรื่อง Sherlock Holmes: A Game of Shadows โดยรับบทแสดงเป็น ซิม หมอดูชาวยิปซีผู้เห็นอะไรมากกว่าที่เธอบอกออกไป ตอนนี้ราพาซกำลังแสดงในภาพยนตร์ของผู้กำกับไบรอัน เดอ พัลม่า เรื่อง Passion ที่แสดงร่วมกับราเชล แม็คอดัมส์ เธอรับบทเป็นอิซาเบล ผู้บริหารด้านโฆษณาผู้มีความลำบากที่วางแผนแก้แค้นเจ้านายและผู้ช่วยของเธอที่ขโมยไอเดีย ราพาซมีกำหนดแสดงภาพยนตร์แอ็คชั่นระทึกขวัญ เรื่อง Dead Man Down ที่เธอกลับมาร่วมงานกับผู้กำกับ นีลส์ อาร์เด็น ออปเลฟ และแสดงร่วมกับโคลิน ฟาร์เรล ราพาซจะรับบทแสดงเป็น บีตไรซ์ เหยื่อจากการก่ออาชญากรรมที่หาทางล้างแค้น ราพาซเริ่มอาชีพการแสดงของเธอตอนอายุ 7 ขวบที่ประเทศไอซ์แลนด์ด้วยเรื่อง In the Shadow of the Raven จากนั้นเธอแสดงในภาพยนตร์และมีผลงานทางทีวีมากกว่า 20 เรื่อง ในปี 2007 เธอสร้างความโดดเด่นบนจอภาพยนตร์ด้วยการแสดงที่แหวกแนวในภาพยนตร์ภาษาเดนมาร์กเมื่อปี 2007 เรื่อง Daisy Diamond ในภาพยนตร์เรื่องนั้นราพาซแสดงเป็นคุณแม่วัยรุ่นผู้ประสบปัญหาที่ต้องจากบ้านของเธอมาเพื่อตามหาความฝัน จนในที่สุดต้องพบกับความผิดหวังและเจอเรื่องเลวร้ายมาอย่างต่อเนื่อง จากการแสดงของเธอทำให้เธอได้รับเกียรติจากรางวัล Bodil Award (Danish Critics Award) และ Robert Award (Academy Award ของชาวเดนมาร์ก) สาขานักแสดงนำหญิงยอดเยี่ยม ราพาซได้รับการยกย่องอย่างยิ่งใหญ่จากการแสดงของเธอที่โดดเด่นในภาพยนตร์ เรื่อง The Girl with the Dragon Tattoo ภาพยนตร์ตอนแรกของ Millennium Trilogy ที่มีการเปิดตัวขึ้นเมื่อเดือนกุมภาพันธ์ 2009 ที่ประเทศสวีเดน เธอได้รับรางวัล Best Actress Guldbagge Award (Academy Award ของชาวสวีเดน) และรางวัล Actress International Jupiter Award (Germany) นอกจากนั้นเธอยังได้รับการเสนอชื่อเข้าชิงรางวัล Orange British Academy Film Award สาขานักแสดงนำหญิง และรางวัล Best Actress European Film Award จากบทบาทการแสดงของเธอ ราพาซได้รับคำชมจากการแสดงของเธอมาอย่างงต่อเนื่องในภาพยนตร์ภาคต่อตอนที่ 2 และ 3 เรื่อง The Girl Who Played With Fire และ The Girl Who Kicked The Hornet's Nest ผลงานที่มีชื่อเสียงของเธอนอกจากนั้นยังรวมถึงผลงานแรกของผู้กำกับเพอร์นิลล่า ออกัสต์ เรื่อง Beyond (Svinalägorna) ในประเทศสวีเดน ภาพยนตร์มีการฉายที่งาน Venice Film Festival เมื่อปี 2010 และได้รับรางวัล Venice Critic's Week prize ภาพยนตร์อิงมาจากนิยายขายดีซึ่งเป็นเรื่องราวที่สะเทือนอารมณ์เกี่ยวกับชีวิตวัยเด็กที่น่าเศร้าของหญิงสาวที่เติบโตขึ้นมาในบ้านที่มีการใช้ความรุนแรงและติดแอลกอฮอล์ ต่อจากเรื่อง Beyond ราพาซแสดงในภาพยนตร์ระทึกขวัญชาวนอร์เวย์ ผลงานของ Pål Sletaune เรื่อง Babycall เป็นเรื่องราวเกี่ยวกับคุณแม่ยังสาวที่เชื่อว่าเธอได้ยินเรื่องราวของการฆาตกรรมมาอย่างไม่ตั้งใจ จากการแสดงของราพาซทำให้เธอได้รับรางวัล Best Actress อันทรงเกียรติที่งาน Rome Film Festival เมื่อปี 2011 ราพาซเกิดที่ประเทศสวีเดน เธอเป็นลูกสาวของ โรเจลิโอ ดูแรน นักร้องวง Flamenco</doc>
