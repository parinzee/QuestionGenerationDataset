<doc id="133249" url="https://th.wikipedia.org/wiki?curid=133249" title="ศุภพร มาพึ่งพงศ์">ศุภพร มาพึ่งพงศ์ ศุภพร มาพึ่งพงศ์ (13 พฤศจิกายน พ.ศ. 2489 - 24 พฤศจิกายน พ.ศ. 2550) ผู้บรรยายกีฬาชื่อดัง เป็นผู้บุกเบิกการชมกีฬาอเมริกันฟุตบอลในประเทศไทย ในปี พ.ศ. 2521 ช่อง 3 ได้ลิขสิทธิ์การถ่ายทอดกีฬาอเมริกันฟุตบอลเป็นครั้งแรก ทำการพากย์โดย ชัยณรงค์ มณเฑียรวิเชียรฉาย ต่อมา ศุภพร ซึ่งจบการศึกษาจากสหรัฐอเมริกา โดยในขณะเรียนเป็นนักกีฬาอเมริกันฟุตบอลของมหาวิทยาลัย ในตำแหน่งตัวเตะ ได้เข้ามาเป็นผู้บรรยายร่วม และได้เป็นผู้บรรยายหลักในเวลาต่อมา โดยมีเทคนิคการพากย์ที่เน้นการอธิบายกฎกติกา เทคนิค และรายละเอียดปลีกย่อยของเกม นักกีฬา โค้ช รวมถึงแผนการเล่นต่างๆ จนกีฬาชนิดนี้เป็นรู้จัก ศุภพร มาพึ่งพงศ์ เป็นผู้บรรยายกีฬาชนิดนี้ติดต่อกันนานหลายปี ต่อมา ศุภพร มาพึ่งพงศ์ ได้เป็นผู้บุกเบิกการชมกีฬามวยปล้ำหญิง โดยนำเทปการแข่งขันจากประเทศญี่ปุ่น มาถ่ายทอดทางช่อง 7 เมื่อ พ.ศ. 2530 ปัจจุบันเป็นผู้จัดการสำนักงานส่งเสริมกีฬา บริษัท บุญรอด บริวเวอรี่ จำกัด มีหน้าที่ดูแลนักกอล์ฟสมัครเล่นในสังกัดของสโมสร สิงห์ ศุภพร มาพึ่งพงศ์ เสียชีวิตเมื่อคืนวันที่ 24 พฤศจิกายน พ.ศ. 2550 หลังจากนำนักกีฬากอล์ฟในสังกัดของบริษัท ไปฝึกซ้อม แล้วเกิดอาการไม่สบายกะทันหัน อายุได้ 61 ปี</doc>
