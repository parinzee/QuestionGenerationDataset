<doc id="151974" url="https://th.wikipedia.org/wiki?curid=151974" title="อาร์ชดัชเชสเอลิซาเบธ มารีแห่งออสเตรีย">อาร์ชดัชเชสเอลิซาเบธ มารีแห่งออสเตรีย อาร์ชดัชเชสเอลิซาเบธ มารีแห่งออสเตรีย (en.: Archduchess Elisabeth Marie of Austria, de.: Erzherzogin Elisabeth Marie von Österreich) (พระนามเต็ม: เอลิซาเบธ มารี เฮ็นเรียต สเตฟานี่ กิเซล่า, Elisabeth Marie Henriette Stephani Gisela von Habsburg-Lorraine) ทรงเป็นอาร์ชดัชเชสแห่งออสเตรีย เจ้าฟ้าหญิงแห่งฮังการีและโบฮีเมียพระราชประวัติ พระราชประวัติ. อาร์ชดัชเชสเอลิซาเบธ ประสูติเมื่อวันที่ 2 กันยายน พ.ศ. 2426 ณ เมืองแล็กเซนบูร์ก ประเทศออสเตรีย เป็นพระธิดาเพียงพระองค์เดียวในอาร์ชดยุกรูดอล์ฟ และอาร์ชดัชเชสสเตฟานี่ มกุฎราชกุมาร และมกุฎราชกุมารีแห่งออสเตรีย-ฮังการี พระองค์ได้รับการทำพิธีรับศีลล้างบาป ณ มหาวิหารเซนต์ ออกัสติน กรุงเวียนนา ซึ่งเป็นสถานที่ที่อาร์ชดยุก และเจ้าหญิงสเตฟานี่ทรงอภิเษกสมรสกัน เมื่อทรงพระเยาว์ พระบรมวงศานุวงศ์ทรงเรียกพระนามเล่นว่า เออร์ซี่ (Erzsi) โดยพระองค์เป็นพระราชนัดดาองค์โปรดของสมเด็จพระอัยกาของพระองค์ สมเด็จพระจักรพรรดิฟรานซ์ โจเซฟอภิเษกสมรส อภิเษกสมรส. เมื่อวันที่ 23 มกราคม พ.ศ. 2445 พระองค์ทรงอภิเษกสมรสกับเจ้าชายออตโต เวอริอานด์แห่งวินด์ดิช-แกร็ทส์ ทั้ง 2 พระองค์ มีพระโอรส 3 พระองค์ และพระธิดา 1 พระองค์ ดังนี้...- เจ้าชายฟรานซ์ โจเซฟ มารี ออตโต แอนโตนิอุส อิกเนเชียส อ๊อคทาเวียนุส ประสูติเมื่อวันที่ 22 มีนาคม พ.ศ. 2447 สิ้นพระชนม์เมื่อวันที่ 1 มกราคม พ.ศ. 2524 ทรงอภิเษกสมรสกับ เค้านท์เตสกิสเลนแห่งอาร์สค๊อต ชูนโฮเวน มีพระโอรส 1 พระองค์ และพระธิดา 1 พระองค์ - เจ้าชายเอิร์นส์ เวอริอานด์ มาเรีย ออตโต แอนโตนิอุส เอ็กซ์พีดิอุส แอนเซลมุส ประสูติเมื่อวันที่ 21 เมษายน พ.ศ. 2448 สิ้นพระชนม์เมื่อวันที่ 21 ธันวาคม พ.ศ. 2495 ทรงอภิเษกสมรสครั้งแรกกับเอ็ลเลน สกินเนอร์ มีพระโอรส 1 พระองค์ และพระธิดา 1 พระองค์ ต่อมาทรงหย่าเมื่อปีพ.ศ. 2481 และทรงอภิเษกสมรสอีกครั้งกับ เจ้าหญิงอีวาแห่งอิสบารี มีพระธิดาทั้งหมด 2 พระองค์ - เจ้าชายรูดอล์ฟ โจฮันเนส มาเรีย ออตโต โจเซฟ แอนตัน แอนเดรียส์ ประสูติเมื่อวันที่ 4 กุมภาพันธ์ พ.ศ. 2450 สิ้นพระชนม์เมื่อวันที่ 14 มิถุนายน พ.ศ. 2473 ไม่ทรงอภิเษกสมรส - เจ้าหญิงสเตฟานี่ เอลีนอร์ มาเรีย เอลิซาเบธ คามิลล่า ฟีโลมีน่า เวโรนิก้า ประสูติเมื่อวันที่ 9 กรกฎาคม พ.ศ. 2452 สิ้นพระชนม์เมื่อวันที่ 7 กันยายน พ.ศ. 2548 ทรงอภิเษกสมรสครั้งแรกกับ เค้านท์ปิแอร์แห่งอัลคันทาร่า ดี เควริว ต่อมาทรงอภิเษกสมรสครั้งที่ 2 กับ คาร์ล แอ็กเซล ยอร์คลุนด์ ทรงไม่มีพระโอรสหรือพระธิดาจากการอภิเษกสมรสทั้ง 2 ครั้ง ต่อมา ในช่วงต้นปีพ.ศ. 2491 ทั้ง 2 พระองค์ทรงหย่า และต่อมา เมื่อวันที่ 4 พฤษภาคม พ.ศ. 2491 ทรงอภิเษกสมรสอีกครั้งกับชายสามัญชน ลีโอโพลด์ เพ็ทส์เน็ค ซึ่งเป็นอาจารย์ และนักการเมืองสังกัดพรรคสังคมประชาธิปไตยแห่งเวียนนา ซึ่งเป็นตัวแทนในการประชุมในรัฐสภาบ่อยครั้ง นอกจากนี้ ลีโอโพลด์เคยถูกนาซ๊จับกุมคุมขังเป็นระยะหนึ่งอีกด้วย อาร์ชดัชเชสเอลิซาเบธจึงทรงเข้าร่วมสมาชิกพรรคสังคมประชาธิปไตยร่วมกับพระสวามีของพระองค์ พระองค์ทรงได้รับพระสมญานามว่า The Red Archduchess เพราะเนื่องจากการทำงานร่วมกับสวามีของพระองค์ อีกทั้งทรงเป็นแกนนำจัดตั้งนโยบายของพรรคอยู่บ่อยครั้งสิ้นพระชนม์ สิ้นพระชนม์. อาร์ชดัชเชสเอลิซาเบธทรงสิ้นพระชนม์เมื่อวันที่ 16 มีนาคม พ.ศ. 2506 สิริพระชันษา 80 ชันษา พระศพไม่ได้ถูกฝังไว้ในวิหารฮับส์บูร์ก ซึ่งเป็นสถานที่ที่ฝังพระศพพระบรมวงศานุวงศ์ออสเตรีย โดยพระองค์ทรงทูลขอให้ฝังพระศพของพระองค์ไว้ที่พระตำหนักส่วนพระองค์ใน พรตำหนักฮืทเท็ลดอร์ฟเฟอร์ ฟรีด์ฮอฟ ใกล้กรุงเวียนนา ซึ่งเป็นที่ที่พระองค์ทรงใช้เวลาช่วงสุดท้ายของพระชนม์ชีพของพระองค์ ที่ทรงประทับที่นั่นพร้อมกับสุนัขทรงเลี้ยงของพระองค์ราชตระกูล</doc>
