<doc id="298548" url="https://th.wikipedia.org/wiki?curid=298548" title="คริสติน ครูก">คริสติน ครูก คริสติน ลอรา ครูก (; 30 ธันวาคม ค.ศ. 1982 -) นักแสดงชาวแคนาดาเชื้อสายเนเธอร์แลนด์และจีน มีชื่อเสียงจากบทบาทการแสดงเป็นลานา แลงก์ แฟนสาวของคลาร์ก เคนต์ ในภาพยนตร์ซีรีส์สมอลวิลล์ เป็นเวลาแปดปีตั้งแต่ปี 2001 และได้รับบทนำในภาพยนตร์เรื่อง สงครามนักฆ่ามหากาฬ โดยรับบทเป็นชุนลี ซึ่งเป็นตัวละครจากสตรีทไฟท์เตอร์ คริสติน ครูก เกิดที่แวนคูเวอร์ บริติชโคลัมเบีย บิดาคือ ปีเตอร์ ครูก มีเชื้อสายดัตช์ ส่วนมารดาของเธอ ดิอันนา เช ซึ่งมีเชื้อสายจีนแต่เกิดที่ประเทศอินโดนีเซีย และยายของเธอเป็นชาวจาเมกาเชื้อสายจีน เธอฝึกฝนการเล่นยิมนาสติกตั้งแต่เด็ก และเริ่มมีผลงานแสดงจากซีรีส์แคนาดาเรื่อง Edgemont (2001-2005) และรับบทนำเป็นสโนว์ไวต์ ในภาพยนตร์ทางโทรทัศน์ของแคนาดาเรื่อง Snow White: The Fairest of Them All</doc>
