<doc id="191530" url="https://th.wikipedia.org/wiki?curid=191530" title="โรงเรียนศรีสวัสดิ์วิทยาคาร">โรงเรียนศรีสวัสดิ์วิทยาคารประวัติ ประวัติ. โรงเรียนศรีสวัสดิ์วิทยาคารจังหวัดน่าน เดิมมีชื่อว่า “ โรงเรียนสุริยานุเคราะห์ ” ตั้งขึ้นเมื่อ วันที่ 20 พฤษภาคม2450 ณ บริเวณวัด ช้างค้ำวรวิหาร ด้วยความอุปถัมภ์ ของ พระเจ้าสุริยพงษ์ผริตเดช เจ้าผู้ครองนครน่าน เมื่อแรก ตั้งเปิดสอน ตั้งแต่ชั้น ป.1 ถึง ป.3 ต่อมาในปี พ.ศ. 2457 - 2458 จึงได้เปิดสอนถึงชั้นมัธยมศึกษาปีที่3-4 (ม.3 และ ม.4 เดิม)ในปี พ.ศ. 2473 ได้ย้ายสถานที่ตั้งโรงเรียนไปที่ฝั่งแม่น้ำน่านในบริเวณท้องที่บ้านดอน ตำบลในเวียง อำเภอเมืองน่าน จังหวัดน่าน ซึ่งเป็นสถานที่ตั้งของ[โรงเรียนสตรีศรีน่าน]ปัจจุบัน มีเนื้อที่ 11 ไร่ ได้เปิดทำการสอนเมื่อวันที่ 1 พฤษภาคม 2475 ซึ่งตรงกับสมัยของพระยากรุงศรีสวัสดิการเป็นปลัดมณฑลประจำจังหวัดน่าน จึงได้เปลี่ยนชื่อโรงเรียนใหม่ตามราชทินนามของท่านว่า “โรงเรียนศรีสวัสดิ์วิทยาคาร” นับแต่นั้นเป็นต้นมา ในปี พ.ศ. 2479-2480 ได้ขยายชั้นเรียนถึงชั้น มัธยมศึกษาปีที่ 5-6 (ม.5 และ ม.6) ในปี พ.ศ. 2503 ได้ขยายชั้นเรียนถึงชั้นเตรียมอุดมศึกษา (แผนกวิทยาศาสตร์) และในปี พ.ศ. 2513 กรมสามัญศึกษาได้อนุมัติให้โรงเรียนเข้าอยู่ในโครงการ คมช. (โครงการพัฒนาโรงเรียนมัธยมในชนบท) เป็นรุ่นที่ 7 โรงเรียนได้ขยายตัวพัฒนาขึ้นมีจำนวนนักเรียนและครู-อาจารย์ มากขึ้น ทำให้สถานที่ของโรงเรียนคับแคบไม่สามารถรองรับความเจริญที่จะมีมากในอนาคตได้ ดังนั้นในปีงบประมาณ 2514 [สมาชิกสภาผู้แทนราษฎร]จังหวัดน่าน คือ คุณสมชาย โลหะโชติ และคุณสมบูรณ์ บัณฑิต ได้ติดต่อขอรับเงินจัดสรรจากงบประมาณแผ่นดิน จัดซื้อที่ดินบริเวณทุ่งนา บ้านดอนมูล ตำบลดู่ใต้ อำเภอเมืองน่าน จังหวัดน่าน มีเนื้อที่ 57 ไร่ มอบเป็นสมบัติของกรมสามัญศึกษา เพื่อใช้เป็นที่ตั้งของโรงเรียนศรีสวัสดิ์วิทยาคาร และกรมสามัญศึกษาได้จัดสรรงบประมาณสำหรับสร้างอาคารเรียนตึก 3 ชั้น จำนวน 24 ห้องเรียน 1 หลัง เมื่อสร้างอาคารเรียนเสร็จโรงเรียนจึงได้ย้ายมา ณ สถานที่แห่งใหม่ คือที่ตั้งปัจจุบันเมื่อวันที่ 15 มกราคม 2516 ในปี พ.ศ. 2519 กรมสามัญศึกษาได้อนุมัติให้โรงเรียนเข้าอยู่ในโครงการ คมภ.2 (โครงการพัฒนาโรงเรียนมัธยมในส่วนภูมิภาคกลุ่มที่ 2) รุ่นที่ 3 ทำให้โรงเรียนได้รับการปรับปรุงและพัฒนาในด้านการศึกษาอาคารสถานที่ และสิ่งแวดล้อมต่างๆตลอดจนสื่อประกอบการเรียนการสอนอย่างมากมาย ในปี พ.ศ. 2534 ได้รับอนุมัติจากกรมสามัญศึกษาให้เข้าโครงการขยายโอกาสทางการศึกษา และในปี พ.ศ. 2539 ได้เปิดรับนักเรียนหญิงในระดับชั้นมัธยมศึกษาตอนต้นเป็นรุ่นแรก ปี พ.ศ. 2553ได้เข้าร่วมโครงการโรงเรียนมาตรฐานสากลบริหารจัดการด้วยระบบคุณภาพ (Quality System Management) การจัดการเรียนการสอนเทียบเคียงมาตรฐานสากล (World – ClassStandard) เพื่อพัฒนาผู้เรียนให้มีศักยภาพเป็นพลโลก (World Citizen) [ เป็นเลิศวิชาการ,สื่อสารสองภาษา, ล้ำหน้าทางความคิด , ผลิตงานอย่างสร้างสรรค์] และในได้รับการประเมินเป็นโรงเรียนมาตรฐานสากลระดับ SCQAในปี 2559ปัจจุบัน เป็นโรงเรียนสหศึกษา มีนักเรียนจำนวน 2,207คน ครู-อาจารย์ จำนวน 123คน เปิดสอนตั้งแต่ชั้นมัธยมศึกษาปีที่ 1 ถึงชั้นมัธยมศึกษาปีที่ 6พระพุทธรูปประจำโรงเรียนพระพุทธรูปประจำโรงเรียน. - พระพุทธศรีสวัสดิ์สัตยาภิรักษ์มหิทธิศักดิ์มหามุนี โรงเรียนศรีสวัสดิ์วิทยาคาร ได้รับความเมตตาจากพระราชนันทาจารย์ (บุญชู ธมฺมสาโร) เจ้าคณะจังหวัดน่าน วัดพญาภู (พ.ศ. 2528) และนางสงวน เกษมสุวรรณ เจ้าของห้างขายยาลูกสาวหมอมี กรุงเทพมหานคร ซึ่งได้จัดสร้างพระพุทธรูป พระพุทธชินราชจำลองถวายแด่พระพุทธมหามณีรัตนปฏิมากร เนื่องในวันเกิดเป็นประจำทุกปี ปีละ 12 องค์- พระพุทธรูปปางมารวิชัย โรงเรียนศรีสวัสดิ์วิทยาคาร มีพระพุทธรูปอีกองค์หนึ่ง คือ พระพุทธรูปปางมารวิชัยเนื้อทองสำริด พระชยานันทมุนี อดีตเจ้าคณะจังหวัดน่านและอดีตเจ้าอาวาสวัดกู่คำ อำเภอเมือง จังหวัดน่าน มอบให้แก่โรงเรียนศรีสวัสดิ์วิทยาคาร พระพุทธรูปองค์นี้เป็นพระพุทธรูปที่นำขบวนคณะครูและนักเรียนโรงเรียนศรีสวัสดิ์วิทยาคาร เมื่อคราวย้ายโรงเรียนจากโรงเรียนเดิมที่ตั้งอยู่ริมฝั่งแม่น้ำน่าน มายังโรงเรียนที่ตั้งปัจจุบัน ณ บ้านเจดีย์ ตำบลดู่ใต้ อำเภอเมือง จังหวัดน่าน เมื่อวันที่ 15 มกราคม พ.ศ. 2516รายนามผู้บริหารโรงเรียนศรีสวัสดิ์วิทยาคารศิษย์เก่าที่มีชื่อเสียงศิษย์เก่าที่มีชื่อเสียง. - ไชยลังกา เครือเสน - ศิลปินแห่งชาติ สาขาศิลปะการแสดง (ดนตรีพื้นบ้าน) ประจำปี พ.ศ. 2530 - พิศิษฐ์ ปัทมสัตยาสนธิ - ประธาณกรรมการบริหาร บริษัทอินเด็กซ์ลิฟวิ่งมอลล์ จำกัด - จงศักดิ์ พานิชกุล - อดีตประธานคณะที่ปรึกษากระทรวงกลาโหม - ไพโรจน์ คำอ่อน- ประธานศาลอุทธรณ์ภาค 6 ผู้พิพากษาอาวุโส ในศาลอาญาธนบุรี - นิคม เกิดขันหมาก- อดีตผู้ว่าราชการจังหวัดนครพนม - นิวัตชัย สุจริตจันทร์ - ผู้อำนวยการโรงพยาบาลน่าน - พระชยานันทมุนี  - เจ้าอาวาสวัดพระธาตุแช่แห้ง พระอารามหลวง จังหวัดน่าน</doc>
