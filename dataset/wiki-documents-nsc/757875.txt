<doc id="757875" url="https://th.wikipedia.org/wiki?curid=757875" title="เวทีทอง เวทีเธอ">เวทีทอง เวทีเธอ เวทีทอง เวทีเธอ เป็นรายการโทรทัศน์ประเภทเกมโชว์ ของบริษัท เวิร์คพอยท์ เอ็นเทอร์เทนเมนท์ จำกัด (มหาชน) ที่ได้มีการนำกลับมาผลิตเป็นรูปแบบใหม่อีกครั้ง หลังจากยุติการออกอากาศไปตั้งแต่วันเสาร์ที่ 13 มกราคม พ.ศ. 2550 เป็นระยะเวลา 9 ปี โดยรายการในรูปแบบใหม่นี้ออกอากาศครั้งแรกเมื่อวันที่ 10 มกราคม พ.ศ. 2559 ทางสถานีโทรทัศน์ช่องเวิร์คพอยท์ ทุกวันอาทิตย์ เวลา 13.30 - 14.45 น. ดำเนินรายการโดย เกียรติศักดิ์ อุดมนาค (เสนาหอย) และ ผดุง ทรงแสง (แจ๊ส ชวนชื่น)ประวัติ ประวัติ. รายการเวทีทอง ออกอากาศครั้งแรกเมื่อวันเสาร์ที่ 14 ตุลาคม พ.ศ. 2532 โดยรูปแบบรายการเวทีทองในยุคแรก (ออกอากาศระหว่างวันที่ 14 ตุลาคม พ.ศ. 2532 - 25 สิงหาคม พ.ศ. 2533) เป็นการเปิดโอกาสให้นักแสดงอาชีพสมัครเล่น ที่มีความสามารถ มาแสดงอะไรก็ได้บนเวที หลังจากวันที่ 1 กันยายน พ.ศ. 2533 ได้ปรับรูปแบบรายการเป็นรายการเกมโชว์เกี่ยวกับภาษา ซึ่งรายการเวทีทองมีการปรับเปลี่ยนรูปแบบรายการอยู่หลายครั้ง หลังจากรายการเวทีทองได้ยุติการออกอากาศไปตั้งแต่วันเสาร์ที่ 13 มกราคม พ.ศ. 2550 เป็นระยะเวลา 9 ปี โดยในปี พ.ศ. 2559 ทางสถานีโทรทัศน์ช่องเวิร์คพอยท์ (ช่องเวิร์คพอยท์) ได้มีการผลิตรายการเพิ่มอีกหลายรายการ และหนึ่งในนั้นคือรายการ "เวทีทอง" โดยการกลับมาออกอากาศครั้งนี้จะใช้ชื่อรายการว่า "เวทีทอง เวทีเธอ" พร้อมกับรูปแบบรายการใหม่ ฉากใหม่ และผู้ดำเนินรายการชุดใหม่ลำดับช่วงของรายารลำดับช่วงของรายาร. 1. เปิดตัวผู้เข้าแข่งขัน 2. ภาพปริศนา 3. คำปริศนา 4. ข้อความปริศนา 5. รอบกล่องทองคำปริศนารูปแบบและกติกาของรายการภาพปริศนา รูปแบบและกติกาของรายการ. ภาพปริศนา. เกมนี้จะมีภาพปริศนาอยู่ทั้งหมด 2 ภาพ (หลังจากเทปที่ 9 ทางรายการได้เพิ่มเป็น 4 ภาพ) โดยแต่ละภาพจะสื่อถึงคำต่าง ๆ ผู้เข้าแข่งขันจะต้องทายคำศัพท์จากภาพนั้นให้ถูกต้อง โดยก่อนอื่นจะต้องแย่งกันกระโดดบนแท่นไฟ 9 ปุ่มให้ติด หากไฟติดที่ใคร ผู้นั้นจะได้สิทธิ์ในการตอบภาพปริศนาเป็นคนแรก และจะมีเวลาให้ตอบในแต่ละภาพ ภาพละ 7 วินาที (หลังจากเทปแรก ผู้เข้าแข่งขันที่กดไฟติดในแต่ละภาพ จะได้รับสิทธิพิเศษ โดยมีเวลา 10 วินาทีในการตอบ) ถ้าตอบถูกจะได้คะแนนสะสม 10 คะแนน (หลังจากเทปแรก คะแนนปรับลดเหลือ 5 คะแนน) และจะได้พัก (หลังจากเทปที่ 9 ผู้เข้าแข่งขันที่สะสมคะแนนได้ครบ 10 คะแนนก่อนจะได้พัก) ทั้งนี้ ถ้าหมดเวลา 7 วินาทีแล้ว ผู้เข้าแข่งขันคนถัดไปจะมีสิทธิ์ตอบบ้าง แต่เมื่อครบ 3 คน (หรือ 2 คน หากมีผู้ตอบภาพปริศนาถูกไปแล้ว 1 คน หรือมีคนสะสมคะแนนได้ครบ 10 คะแนน หลังจากเทปที่ 9) แล้วยังไม่มีใครตอบถูกอีก พิธีกรจะมีคำใบ้และให้ผู้เข้าแข่งขันตอบใหม่ และเกมก็จะวนเช่นนี้ไปเรื่อย ๆ จนกว่าจะมีผู้ตอบถูก และตั้งแต่วันที่ 13 มีนาคม พ.ศ. 2559 - 7 มกราคม 2561 ได้เปิดให้ผู้ชมทางบ้าน ส่งภาพปริศนามาทางแฟนเพจของทางรายการ ภาพปริศนาของใครได้ออกอากาศ จะได้รับของรางวัลจากทางรายการ เป็นเสื้อยืดที่มีลายสกรีนเป็นโลโก้ของรายการเวทีทอง เวทีเธอคำปริศนา คำปริศนา. ในรอบนี้ ผู้เข้าแข่งขันทั้ง 3 คนจะต้องแข่งขันกันทายคำปริศนา โดยจะมีชุดคำถามอยู่ 3 ชุด ชุดละ 10 ข้อ และผู้ที่ตอบภาพปริศนาได้คนแรกในรอบที่แล้วจะมีสิทธิ์เลือกก่อน (หลังจากเทปที่ 9 ผู้ที่สะสมคะแนนครบ 10 คะแนนก่อนจะได้เล่นเป็นคนแรก ตามด้วยผู้ที่สะสมคะแนนครบ 10 คะแนน เป็นคนที่สอง หากผู้เข้าแข่งขัน 2 คนที่เหลือตอบภาพปริศนาได้ 1 ภาพเท่ากัน (มีคะแนนสะสม 5 คะแนนเท่ากัน) คนที่ตอบภาพปริศนาได้ก่อนจะได้เล่นก่อน) ซึ่งคำถามจะถามถึงความหมายของคำปริศนา ซึ่งโจทย์จะมาในรูปของข้อความที่สื่อถึงคำศัพท์นั้น แล้วให้ผู้เข้าแข่งขันตอบออกมาเป็นคำปริศนา ถ้าตอบถูกข้อแรก พยางค์เริ่มต้นของคำนั้นจะเป็นพยางค์แรกของทุกคำที่เหลือในชุดนั้น แต่ถ้าผู้เข้าแข่งขันตอบคำถามข้อนั้นไม่ได้ สามารถพูดคำว่า "ข้าม" เพื่อข้ามไปยังคำถามข้อต่อไปในชุดได้ หากว่าพิธีกรถามครบ 10 ข้อแล้ว ข้อใดที่ข้ามจะถูกนำมาถามซ้ำอีกครั้ง ทั้งนี้ เกมนี้จะมีเวลาทั้งหมด 60 วินาที ในรอบนี้หากตอบถูกจะได้ข้อละ 1 คะแนนข้อความปริศนา ข้อความปริศนา. ในรอบนี้ ผู้เข้าแข่งขันทั้ง 3 คนจะต้องแข่นขันกันทายข้อความปริศนา โดยจะมีชุดคำถามอยู่ 3 ชุด ชุดละ 10 ข้อ และผู้ที่มีคะแนนสะสมจากรอบภาพปริศนาและศัพท์ปริศนาน้อยที่สุดจะมีสิทธิ์เลือกก่อน ซึ่งคำถามจะมีคำตอบเป็นคำแรกมาให้ และโจทย์จะมาในรูปข้อความที่สื่อถึงศัพท์หลังคำแรกที่กำหนดมาให้ ถ้าผู้เข้าแข่งขันตอบคำถามข้อนั้นไม่ได้ สามารถพูดคำว่า "ข้าม" เพื่อข้ามไปยังคำถามข้อต่อไปในชุดได้ หากว่าพิธีกรถามครบ 10 ข้อแล้ว ข้อใดที่ข้ามจะถูกนำมาถามซ้ำอีกครั้ง ทั้งนี้ เกมนี้จะมีเวลาทั้งหมด 60 วินาที ในรอบนี้หากตอบถูกจะได้ข้อละ 2 คะแนน ในเทปที่ 71 ได้ปรับเปลี่ยนรูปแบบเกมโดยเป็นรอบเกมคัดคนออกเพียง 1 คน หากใครได้คะแนนอยู่ที่อันดับ 3 จะตกรอบทันทีรอบกล่องทองคำปริศนา (รอบแจ็คพอต) รอบกล่องทองคำปริศนา (รอบแจ็คพอต). ในรอบสุดท้าย ผู้เข้าแข่งขันทั้ง 3 คนจะต้องเลือกกล่องที่มีทองอยู่ภายในตั้งแต่ 0-9 แท่ง จากกล่องทั้งหมด 4 ใบ โดยผู้ที่มีคะแนนสะสมจากทั้ง 3 รอบมากที่สุดจะได้เลือกก่อน (และรองลงมา ตามลำดับคะแนน) หลังจากที่ผู้เข้าแข่งขันได้เลือกกล่องครบทั้ง 3 คนแล้ว แต่ละคนจะเปิดกล่องที่ตนเองได้เลือกมา เมื่อเลือกครบทุกคนผู้เข้าแข่งขันสามารถเปลี่ยนกล่องกับผู้เข้าแข่งขันคนอื่นได้ (เรื่มจากผู้ที่มีคะแนนสะสมน้อยที่สุด และรองลงมา ตามลำดับคะแนน) ซึ่งผู้ที่มีคะแนนสะสมมากที่สุด จะมีสิทธิพิเศษในการแลกกล่องของตนเองกับกล่องที่ไม่มีใครเลือกได้ด้วย (หลังจากเทปแรก ผู้เข้าแข่งขันที่มีคะแนนมากที่สุดจะได้รับทองเพื่มอีก 1 แท่ง แยกต่างหากจากกล่องทองคำของตัวเองอีกด้วย) หลังจากที่ผู้เข้าแข่งขันทุกคนสลับกล่องแล้ว ผู้เข้าแข่งขันคนใดที่มีจำนวนทองแท่งมากที่สุด จะได้รับทองคำมูลค่า 30,000 บาท ทันที ในกรณีที่มีผู้แข่งขันที่มีทองแท่งมากที่สุดเท่ากัน 2 คน ทองคำมูลค่า 30,000 บาท จะถูกแบ่งให้ผู้เข้าแข่งขันทั้ง 2 คน ในเทปที่ 71 ได้ปรับเปลี่ยนรูปแบบเกมคือ ผู้เข้าแข่งขันที่เล่นเกมนี้เหลือ 2 คน โดยแต่ละคนจะมีกล่องทองคำจำนวน 2 กล่อง (กล่องเปล่า 1 กล่อง กล่องที่มีทองแท่ง 1 กล่อง) รูปแบบการเล่นยังคล้ายกล่องทองคำปริศนารูปแบบแรก แต่จะต่างตรงที่จำนวนทองในกล่องมี 1 แท่ง และผู้เล่นต้องสลับกล่องให้ได้ทอง 2 แท่ง หากผู้เข้าแข่งขันเปิดกล่องทองคำทั้ง 2 แท่ง จะได้รับทองคำมูลค่า 30,000 บาท แต่ถ้าเปิดกล่องแล้วได้ทองแท่งเพียง 1 กล่องทั้ง 2 คนก็ไม่ได้ทองคำทั้งคู่ ในเทปที่ 106 ได้เปลี่ยนกล่องละ 1 มีทองแท่ง 1 กล่องกับกล่องเปล่า 1 กล่อง ใครได้กล่องทองแท่ง จะได้รับทองคำมูลค่า 25,000 บาทในสื่ออื่นในสื่ออื่น. - เวทีทอง เวทีเธอ ออนโมบายล์</doc>
