<doc id="102259" url="https://th.wikipedia.org/wiki?curid=102259" title="ไรเฟิล .600 ไนโตรเอ็กสเปรส">ไรเฟิล .600 ไนโตรเอ็กสเปรส ไรเฟิล .600 ไนโตรเอ็กสเปรส (Rifle .600 Nitro Express) เป็นปืนที่ผลิตโดยบริษัท Holland & Holland Magnum ซึ่งเป็นบริษัทที่มีชื่อเสียงทางด้านผลิตปืนไรเฟิลและปืนลูกซองของประเทศอังกฤษ โดยคำว่า "ไนโตรเอ็กสเปรส" เป็นที่มาจากคำว่า "ไนโตร" ที่เป็นชื่อเรียกของดินปืนที่มีควันน้อย ที่นำมาใช้แทนดินปืนชนิดธรรมดาหรือดินดำเมื่อต้นศตวรรษ และคำว่า "เอ็กสเปรส" มาจากคำว่า Express Train ที่มีความหมายว่าความเร็ว โดยนำมาใช้เรียกปืนไรเฟิลแฝดที่ใช้กระสุนปืนที่มีความเร็วของวิถีกระสุนสูง ลำกล้องของปืนไรเฟิล .600 ไนโตรเอ็กสเปรส เป็นลำกล้องแฝด มีขนาดใหญ่หนาและหนักรวมทั้งมีราคาสูง สามารถประทับบ่ายิงได้แต่เกิดแรงปะทะจากการยิงค่อนข้างมาก ส่วนใหญ่จะเป็นปืนไรเฟิลประจำมือของพรานอาชีพในทวีปแอฟริกา ใช้กระสุนปืน 600 ไนโตร ที่ได้รับการสร้างและพัฒนาโดยบริษัท Jeffery ในปี ค.ศ. 1901 เป็นกระสุนปืนขนาดใหญ่และมีแรงปะทะสูงที่สุดในโลก หัวกระสุนในขนาด 900 เกรน ความเร็วของวิถีกระสุนประมาณ 2050 ฟิต/วินาที เกิดแรงปะทะ 8400 ฟุต-ปอนด์</doc>
