<doc id="7343" url="https://th.wikipedia.org/wiki?curid=7343" title="ศูนย์แสดงสินค้าและการประชุม อิมแพ็ค เมืองทองธานี">ศูนย์แสดงสินค้าและการประชุม อิมแพ็ค เมืองทองธานี ศูนย์แสดงสินค้าและการประชุม อิมแพ็ค เมืองทองธานี () เป็นศูนย์จัดแสดงสินค้าและการประชุมที่ใหญ่ที่สุดในประเทศไทย ตั้งอยู่ภายในพื้นที่ของเมืองทองธานี ในเขตอำเภอปากเกร็ด จังหวัดนนทบุรี โดยในแต่ละปีจะมีการจัดงานอีเวนท์ต่างๆ มากกว่า 400 งาน และมีผู้เยี่ยมชมมากกว่า 15 ล้านรายต่อปีประวัติ ประวัติ. บริษัท บางกอกแลนด์ จำกัด (มหาชน) ดำเนินการจัดสร้างศูนย์กีฬาเมืองทองธานีขึ้น เพื่อสนับสนุนการแข่งขัน กีฬาเอเชียนเกมส์ครั้งที่ 13 ส่วนมากเป็นกีฬาในร่ม เช่นมวยสากลสมัครเล่น และยิมนาสติก หลังจากนั้น มีการพัฒนาขึ้นเป็นศูนย์แสดงสินค้า และจัดประชุมขนาดใหญ่ โดยตั้งชื่อว่า อิมแพ็ค เมืองทองธานีพื้นที่จัดแสดง พื้นที่จัดแสดง. ปัจจุบันมีพื้นที่สำคัญ 6 ส่วน ได้แก่- อิมแพ็ค อารีน่า (IMPACT Arena) เป็นอาคารที่อยู่ด้านหน้าสำหรับงานแสดงที่ต้องการเวที เช่น คอนเสิร์ตทั้งในประเทศและต่างประเทศ รวมทั้งใช้เป็นสนามกีฬาในร่มได้ด้วย ตัวอาคารอารีนามีเพดานสูง 24 เมตร และมีความจุ 12,000 ที่นั่ง - อิมแพ็ค เอ็กซิบิชั่น เซ็นเตอร์ (IMPACT Exhibition Center) อาคารแสดงสินค้า 1 ถึง 8 พื้นที่รวมประมาณ 47,000 ตารางเมตร รองรับงานแสดงสินค้าและคอนเสิร์ต - อิมแพ็ค ฟอรั่ม (IMPACT Forum) ชื่อเดิม อิมแพ็ค คอนเวนชั่น เซ็นเตอร์ อาคารแสดงสินค้า 9 และห้องแกรนด์ไดมอนด์บอลรูม เป็นห้องประชุมขนาดใหญ่ ความจุสูงสุด 2,000 ที่นั่ง พร้อมกับห้องประชุมย่อยแซฟไฟร์อีก 26 ห้อง - อิมแพ็ค ชาเลนเจอร์ (IMPACT Challenger) อาคารขนาดใหญ่ที่สร้างแบบไม่มีเสากลางอาคารที่ใหญ่ที่สุดในโลก แบ่งออกเป็น 3 ฮอลล์ย่อย พื้นที่รวมทั้งหมด 60,000 ตารางเมตร รองรับการจัดงานระดับประเทศและระดับนานาชาติ ทั้งงานนิทรรศการ งานแสดงสินค้า คอนเสิร์ต และยังมีห้องรอยัล จูบิลี บอลรูม พื้นที่ 3,500 ตารางเมตร สำหรับการจัดเลี้ยงหรือกิจกรรมต่างๆ อีกด้วย - แอคทีฟ สแควร์ (Aktiv Square) ลานอเนกประสงค์บริเวณด้านหน้าอารีนาและชาเลนเจอร์ ใช้เป็นลานจอดรถ รวมถึงสถานที่จัดแสดงงานและกิจกรรมกลางแจ้ง - อิมแพ็ค เลคไซด์ (IMPACT Lakeside) ลานอเนกประสงค์บริเวณริมทะเลสาบ ใช้เป็นลานจอดรถ รวมถึงสถานที่แสดงคอนเสิร์ตและกิจกรรมกลางแจ้ง ปัจจุบันมีร้านอาหารที่ริมทะเลสาบ และสนามโกคาร์ทระบบไฟฟ้าแห่งแรกของไทย ชื่อ อิมแพ็ค สปีดพาร์ค (IMPACT Speed Park) เปิดให้บริการเมื่อเดือนธันวาคม 2559 นอกจากนี้ ในบริเวณอิมแพ็ค ยังมีสถานที่สำคัญอื่นๆ ได้แก่  เดอะ พอร์ทอล ไลฟ์สไตล์ คอมเพล็กซ์ - อาคารศูนย์การค้าซึ่งเชื่อมต่อ 3 อาคาร ได้แก่ อารีน่า, ชาเลนเจอร์, และอาคารศูนย์แสดงสินค้า  ธันเดอร์โดม  เอสซีจี สเตเดียม สนามเหย้าของสโมสรฟุตบอลเอสซีจี เมืองทอง ยูไนเต็ด  ศูนย์พัฒนากีฬาเทนนิสแห่งชาติ  โรงแรมโนโวเทล กรุงเทพ อิมแพ็ค มีห้องพักรวม 380 ห้อง และโรงแรมไอบิส กรุงเทพ อิมแพ็ค มีห้องพักรวม 587 ห้องการเดินทางแผนที่รถประจำทาง การเดินทาง. รถประจำทาง. เมืองทองธานีมีท่ารถประจำทาง ขสมก. สาย 166 รวมถึงรถเมล์เอกชนร่วมบริการ สาย 33, 52, 90, 150, 367 และ รถเมล์ท้องถิ่น สาย 356 มีรถสองแถว 3 สาย ได้แก่- สาย 1 คอนโดเมืองทองธานี - แจ้งวัฒนะ - สาย 2 คอนโดเมืองทองธานี - ติวานนท์ - สาย 3 ติวานนท์ - แจ้งวัฒนะ นอกจากนี้แล้ว เมืองทองธานี ยังมีบริการรถคิวตู้หลายสาย สำหรับให้บริการผู้ที่อยู่อาศัยในเมืองทองธานี โดยเฉพาะในส่วนของป็อปปูล่า คอนโดมีเนียม ซึ่งมีผู้อาศัยอยู่อย่างหนาแน่น และรองรับผู้ที่มาใช้บริการที่ศูนย์แสดงสินค้า อิมแพค เมืองทองธานี ประกอบด้วย- สายเมืองทองธานี - อนุสาวรีย์ชัยสมรภูมิ - สายเมืองทองธานี - เดอะมอลล์งามวงศ์วาน - สายเมืองทองธานี - มณฑลพิธีท้องสนามหลวง - สายเมืองทองธานี - เมเจอร์ ซินีเพล็กซ์ รังสิต - สายเมืองทองธานี - เดอะมอลล์บางกะปิ - สายเมืองทองธานี - สีลม (เฉพาะช่วงเช้าวันทำงาน) - สายเมืองทองธานี - เซ็นทรัลพลาซ่าปิ่นเกล้า และยังมีรถโดยสารปรับอากาศสายพิเศษ สายเมืองทองธานี - อิมแพค เมืองทองธานี - สถานีรถไฟฟ้าหมอชิต ซึ่งทางเมืองทอง ดำเนินการบริการด้วยตนเอง โดยจำหน่ายตั๋วโดยสารในรูปแบบคูปองใบละ 32 บาท เชื่อมต่อเส้นทางการเดินทางระหว่างสถานีรถไฟฟ้ามายังศูนย์แสดงสินค้าอิมแพคอีกด้วยรถไฟฟ้าสายสีชมพูรถไฟฟ้าสายสีชมพู. - สถานีอิมแพคชาเลนเจอร์ (เส้นทางสายแยก) อยู่ในระหว่างดำเนินการศึกษาผลกระทบสิ่งแวดล้อม (EIA)ถนนสายหลัก และ ทางด่วนถนนสายหลัก และ ทางด่วน. - ถนนติวานนท์ - ถนนแจ้งวัฒนะ - ถนนประชาชื่น - ถนนชัยพฤกษ์ - ถนนบอนด์สตรีท - ถนนป๊อปปูล่า - ถนนเมืองทองธานี - ทางพิเศษศรีรัช - ทางพิเศษอุดรรัถยา</doc>
