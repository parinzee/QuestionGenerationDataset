<doc id="670258" url="https://th.wikipedia.org/wiki?curid=670258" title="แกงกะหรี่ญี่ปุ่น">แกงกะหรี่ญี่ปุ่น แกงกะหรี่ญี่ปุ่น (, ) เป็นหนึ่งในอาหารที่นิยมในประเทศญี่ปุ่น โดยทั่วไปจะเสิร์ฟในสามรูปแบบหลักคือ ข้าวแกงกะหรี่ (แกงกะหรี่ที่ราดบนข้าว) อูดงแกงกะหรี่ (แกงกะหรี่ที่ราดบนเส้น) และขนมปังแกงกะหรี่ (แกงกะหรี่ที่มีไส้ในขนมปัง) ข้าวแกงกะหรี่โดยทั่วไปจะเรียกสั้น ๆ ว่า แกงกะหรี่ (カレー) การทำแกงกะหรี่ญี่ปุ่นมีผักและเนื้อสัตว์ที่ใช้แตกต่างกัน ผักพื้นฐานคือ หอมใหญ่ แคร์รอต และมันฝรั่ง สำหรับเนื้อสัตว์ได้แก่ เนื้อวัว เนื้อหมู และเนื้อไก่ซึ่งเป็นที่นิยม คัตสึกาเร (Katsu-karē) เป็นทงกัตสึที่ราดซอสแกงกะหรี่ แกงกะหรี่เข้าสู่ประเทศญี่ปุ่นในช่วงยุคเมจิ (ค.ศ. 1868–1912) ที่นำเข้ามาจากอังกฤษในช่วงที่อินเดียอยู่ภายใต้การปกครองของอังกฤษ แกงกะหรี่กลายเป็นที่นิยมและมีขายในซูเปอร์มาร์เก็ตและร้านอาหารในช่วงปลายคริสต์ทศวรรษ 1960 ได้มีการปรับปรุงมากขึ้นตั้งแต่มีการเผยแพร่ในประเทศญี่ปุ่นและมีการบริโภคกันอย่างแพร่หลายจนถูกเรียกว่าเป็นอาหารประจำชาติ</doc>
