<doc id="413031" url="https://th.wikipedia.org/wiki?curid=413031" title="ดิสทัต คำประกอบ">ดิสทัต คำประกอบ นายดิสทัต คำประกอบ (เกิด 9 พฤศจิกายน พ.ศ. 2501) อดีตสมาชิกสภาผู้แทนราษฎรจังหวัดนครสวรรค์ เขต 2 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. ดิสทัต คำประกอบ เกิดเมื่อวันที่ 9 พฤศจิกายน พ.ศ. 2501 เป็นบุตรของนายสวัสดิ์ คำประกอบ อดีตรัฐมนตรีหลายกระทรวงและ นางมะลิ คำประกอบ มีพี่ชาย 2 คน คือนายภาณุวัฒน์ และนายวีระกร คำประกอบ สมาชิกบ้านเลขที่ 111 สำเร็จการศึกษา Master of Business Administration Angelo State University และนิติศาสตรบัณฑิต มหาวิทยาลัยรามคำแหงงานการเมือง งานการเมือง. ดิสทัต ลงสมัครเลือกตั้งเป็นครั้งแรกในปี พ.ศ. 2550 กับพรรครวมใจไทยชาติพัฒนา โดยถือเป็นตัวแทนของบิดาที่วางมือทางการเมืองเนื่องจากอายุมากเกือบ 100 ปี แล้ว และพี่ชายที่ติดบ้านเลขที่ 111 แต่ได้รับเลือกตั้งในครั้งถัดมา ในปี พ.ศ. 2554 กับพรรคเพื่อไทย ในปี พ.ศ. 2555 เขาถูกคณะกรรมการการเลือกตั้งมีมติเพิกถอนสิทธิเลือกตั้ง (ใบแดง) เนื่องจากขาดคุณสมบัติลงสมัครรับเลือกตั้ง ที่ไม่ได้มีชื่ออยู่ในทะเบียนบ้านเกิน 5 ปี ในจังหวัดที่ลงสมัครรับเลือกตั้งนั้น โดยพบว่านายดิตทัส ถือบัตรประจำตัวประชาชน 2 ใบ ในชื่อว่า "ดิสทัต" และ "ดิสทัย" ซึ่งทั้งสองบุคคลเกิดวันเดือนเดียวกันแต่ห่างกัน 9 ปี ทั้งนี้นายดิสทัต มีชื่ออยู่ในทะเบียนบ้านเพียง 3 ปี แต่นายดิสทัย มีชื่ออยู่ในทะเบียน 37 ปี ต่อมาศาลฎีกาแผนกคดีเลือกตั้ง มีคำสั่งให้ยกคำร้องดังกล่าว โดยเห็นว่านายดิสทัต และนายดิสทัย เป็นบุคคลคเดียวกัน จึงถือว่าเขามีชื่ออยู่ในทะเบียนบ้านในจังหวัดที่ลงสมัครรับเลือกตั้งเกินกว่า 5 ปี ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 85สมาชิกสภาผู้แทนราษฎร สมาชิกสภาผู้แทนราษฎร. ดิสทัต คำประกอบ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดนครสวรรค์ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
