<doc id="413710" url="https://th.wikipedia.org/wiki?curid=413710" title="ศึกหุ่นเหล็กกำปั้นถล่มปฐพี">ศึกหุ่นเหล็กกำปั้นถล่มปฐพี ศึกหุ่นเหล็กกำปั้นถล่มปฐพี () เป็นภาพยนตร์แอ็คชั่นแนวนิยายวิทยาศาสตร์ นำแสดงโดยฮิวจ์ แจ็คแมน และกำกับโดยชอว์น เลวี ภาพยนตร์ชุดนี้อิงมาจาก "สตีล" ซึ่งเป็นเรื่องสั้น ค.ศ. 1956 ที่ประพันธ์โดย ริชาร์ด แมเธสัน โดยเลวี่ได้จัดฉากภาพยนตร์เป็นงานแสดงประจำรัฐของอเมริกา และสิ่งที่อยู่ในสมัยเก่าของอเมริกา ศึกหุ่นเหล็กกำปั้นถล่มปฐพี ได้รับการพัฒนาหลายปีก่อนที่การผลิตได้เริ่มขึ้นในวันที่ 11 มิถุนายน ค.ศ. 2010 การถ่ายทำภาพยนตร์ใช้รัฐมิชิแกนเป็นสถานที่หลักในการถ่ายทำ หุ่นแอนิเมทรอนิกส์ได้สร้างขึ้นสำหรับภาพยนตร์ และเทคโนโลยีโมชันแคปเจอร์ได้นำมาใช้ในช่วงที่หุ่นยนต์ต่อสู้กัน ศึกหุ่นเหล็กกำปั้นถล่มปฐพี ได้เปิดตัวสู่สาธารณชนที่ออสเตรเลียในวันที่ 6 ตุลาคม ค.ศ. 2011 และในสหรัฐอเมริกากับแคนาดาวันที่ 7 ตุลาคม ค.ศ. 2011 โดยได้รับคำวิจารณ์ในเชิงบวก โดยภาพยนตร์ชุดนี้ได้เปิดตัวทั้งในโรงภาพยนตร์แบบธรรมดารวมถึงในแบบไอแม็กซ์เนื้อเรื่องย่อ เนื้อเรื่องย่อ. ชาร์ลี เคนตัน ซึ่งเป็นนักมวยตกอับ เนื่องด้วยถูกแย่งงานไปโดยหุ่นยนต์ 8 ฟุต ซึ่งเขาไม่มีโอกาสได้เข้าร่วมแข่งขันใดๆ ชาร์ลีจึงจำต้องทำหน้าที่เป็นโปรโมเตอร์มวยหุ่นยนต์ระดับพื้นๆมาสู้กัน โดยเดินทางจากสังเวียนแห่งหนึ่งไปยังอีกสังเวียนหนึ่ง และแล้ว แม็กซ์ ซึ่งเป็นบุตรชายที่เคยเหินห่างจากเขาไปก็ได้กลับมาใช้ชีวิตกับเขาอีกครั้งโดยไม่ตั้งตัว ซึ่งสองพ่อลูกคู่นี้ ได้ร่วมกันซ่อมแซมหุ่นธรรมดาตัวหนึ่งให้กลายเป็นผู้ท้าชิงฝีมือเยี่ยม เพื่อเดิมพันในสังเวียนที่ไร้ความปรานี นี่เป็นโอกาสสุดท้ายที่ชาร์ลีจะได้หวนกลับสู่ความยิ่งใหญ่อีกครั้งนักแสดงนำนักแสดงนำ. - ฮิวจ์ แจ็คแมน รับบทเป็น ชาร์ลี เคนตัน - ดาโกตา โกโย รับบทเป็น แม็กซ์ เคนตันหุ่นยนต์ที่ปรากฏตัวหุ่นยนต์ที่ปรากฏตัว. - อะตอม - ซุส - นอยซี่ บอย - ไมดัส - แอมบุส - ทวิน ซิตี้ - อควอบ็อต - บลูบ็อต - ซิกชูเตอร์ - แบล็คแจ็ค - แม๊ทโทร - เบร็คทอป - เอาไบโน่ - กิว ร็อก - เอ็กเซวร็อดการสร้าง การสร้าง. การถ่ายทำภาพยนตร์เริ่มในเดือนมิถุนายน ค.ศ. 2010 และเสร็จสิ้นในวันที่ 15 ตุลาคม ค.ศ. 2010 สถานที่ในการถ่ายทำครอบคลุมพื้นที่โดยรอบของดีทรอยต์ รัฐมิชิแกน และโดยทั่วทั้งรัฐ สำหรับฉากหุ่นยนต์ต่อสู้กัน ได้มีการใช้เทคโนโลยีโมชันแคปเจอร์ที่พัฒนาขึ้นสำหรับภาพยนตร์ อวตาร เข้ามาใช้ นอกจากนี้ยังมีชูการ์ เรย์ เลนเนิร์ด ซึ่งเป็นนักมวยสากลที่มีชื่อเสียงมาเป็นที่ปรึกษาในฉากต่อสู้ของภาพยนตร์ชุดนี้อีกด้วยการตอบรับการตอบรับด้านคำวิจารณ์ การตอบรับ. การตอบรับด้านคำวิจารณ์. ศึกหุ่นเหล็กกำปั้นถล่มปฐพี ได้รับการตอบรับเชิงบวกจากนักวิจารณ์ เว็บไซต์รอทเทนโตเมโต้ระบุว่า 58 เปอร์เซ็นต์จาก 192 นักวิจารณ์มอบความเห็นในเชิงบวก โดยมีคะแนนเฉลี่ยที่ 5.8 จาก 10 คะแนน ส่วนเว็บไซต์เมต้าคริติค คิดค่าคะแนนเฉลี่ยจาก 100 ความเห็นของนักวิจารณ์หลัก โดยให้คะแนนภาพยนตร์ชุดนี้ที่ 56 คะแนน ซึ่งอิงจาก 34 ความเห็น ในขณะที่ผลสำรวจของซินีม่าสกอร์รายงานเกรดที่ผู้ชมมอบให้อยู่ที่ A บวก จากเกรด A ถึง Fบ็อกซ์ออฟฟิศ บ็อกซ์ออฟฟิศ. ศึกหุ่นเหล็กกำปั้นถล่มปฐพี ทำรายรับที่ 82,547,000 เหรียญในอเมริกาเหนือ และ 159,900,000 เหรียญในภูมิภาคอื่น ณ วันที่ 11 พฤศจิกายน ค.ศ. 2011 ซึ่งรวมทั้งหมดทั่วโลกได้ที่ 242,447,000 เหรียญ โดยคิดเป็นช่วงเปิดตัวทั่วโลกที่ 49.4 ล้านเหรียญ ในอเมริกาเหนือ ภาพยนตร์ชุดนี้อยู่ในอันดับสูงสุดของบ็อกซ์ออฟฟิศที่ 8.5 ล้านดอลลาร์สหรัฐในวันเปิดตัว และ 27.3 ล้านเหรียญรวมช่วงสุดสัปดาห์เปิดตัว และมีการอ้างว่าทำยอดนำภาพยนตร์เรื่องใหม่ที่เปิดตัว (การเมืองกินคน) รวมถึงเป็นฝ่ายครองส่วนแบ่งมากกว่า ภาพยนตร์ชุดนี้ได้ทำการเปิดตัวใน 11 ประเทศเป็นครั้งแรก ซึ่งรวมถึงบ้านเกิดที่ประเทศออสเตรเลียของ ฮิวจ์ แจ็คแมนภาคต่อ ภาคต่อ. ในเดือนเมษายน ค.ศ. 2011 ค่ายดรีมเวิร์กสได้ประกาศว่าจะพัฒนาภาคต่อของ(ภาคต่อเหี้ยไรนี่ปี2018ละ ยังไม่มีวี่แววเลย) ศึกหุ่นเหล็กกำปั้นถล่มปฐพี โดย จอห์น แกตินส์ ผู้มีส่วนร่วมในบทภาพยนตร์ภาคแรก ได้รับการว่าจ้างให้เขียนบทภาพยนตร์ภาคสองนี้</doc>
