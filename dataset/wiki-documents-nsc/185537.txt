<doc id="185537" url="https://th.wikipedia.org/wiki?curid=185537" title="ปีเตอร์ คอร์ป ไดเรนดัล">ปีเตอร์ คอร์ป ไดเรนดัล ปีเตอร์ คอร์ป ไดเรนดัล (; เกิด 1 มกราคม พ.ศ. 2518) เป็นนักร้องและนักแสดงลูกครึ่งไทย-เดนมาร์ก เกิดและโตที่เดนมาร์ก เข้าสู่วงการบันเทิงตั้งแต่อายุ 17 ปี กับผลงานการถ่ายนิตยสารและถ่ายโฆษณา หลังจากนั้นเขาได้เซ็นสัญญากับค่ายกลิทซ์ฯ ของมิ่งขวัญ แสงสุวรรณ แต่ต่อมาค่ายก็ปิดตัวลงปีเตอร์จึงเซ็นสัญญากับแกรมมี่จนได้ออกอัลบั้มชุดแรก หิน ผา กา ดาบ ตอนอายุ 21 ปี มีซิงเกิ้ลฮิตหลายเพลงอาทิ "เจ้าทุยอยู่ไหน" และมีอัลบั้มต่อมาคือ Magic Peter มีซิงเกิ้ลฮิต อาทิ "อยากเกิดเป็นเธอ" และ "ตัวประหลาด" เป็นต้นประวัติ ประวัติ. ปีเตอร์ คอร์ป ไดเรนดัล เกิดเมื่อวันที่ 1 มกราคม พ.ศ. 2518 ที่ประเทศเดนมาร์ก บิดาเป็นชาวเดนมาร์กทำงานอยู่ที่สายการบินสแกนดิเนเวียแอร์ไลน์ซิสเต็ม ส่วนมารดาทำงานอยู่การบินไทย พออายุได้ 2-5 ขวบมาอยู่เมืองไทย เรียนอนุบาลที่เมืองไทยได้ปีเดียวจึงกลับเดนมาร์ก จากนั้นพออายุ 19 ปีก็กลับมาเมืองไทยอีกครั้ง ตอนอายุได้ 17 ปี กลับมาเยี่ยมญาติที่เมืองไทย คุณน้าพาไปถ่ายแฟชั่นลงนิตยสารต่างๆ หลังจากนั้นก็กลับเดนมาร์กแต่กลับได้ไม่นานมีคนจากเมืองไทยโทรติดต่อมาถ่ายโฆษณา จึงพักการเรียน 1 ปี และเตรียมจะเข้ามหาวิทยาลัย จึงกลับมาถ่ายโฆษณา ถ่ายแบบหลายชิ้น หลังจากนั้นมีคนแนะนำไปเทสต์เสียง ไปเทสต์กับค่ายกลิทซ์ฯ ของมิ่งขวัญ แสงสุวรรณ และได้เซ็นสัญญา 2 อาทิตย์ค่ายก็ปิดตัวไป ต่อมาไปเทสต์ที่แกรมมี่และเซ็นสัญญา 2 ปี จนได้ออกอัลบั้มชุดแรก หิน ผา กา ดาบ ตอนอายุ 21 ปี มีซิงเกิ้ลฮิตหลายเพลงอาทิ "เจ้าทุยอยู่ไหน" และมีอัลบั้มต่อมาคือ Magic Peter มีซิงเกิ้ลฮิต อาทิ "อยากเกิดเป็นเธอ" และ "ตัวประหลาด" เป็นต้น ในปี 2543 กับผลงานชุดที่ 3 ชื่อชุด X-Ray มีซิงเกิ้ลแรก คือ "จะรักกันนานเท่าไหร่" และมีผลงานอัลบั้มชุดที่ 4 ที่ชื่อ Version 4.0 ที่ได้โสฬส ปุณกะบุตร มาเป็นโปรดิวเซอร์ และมีกอล์ฟ-รุ่งโรจน์ ผลหว้า (มือเบส Y Not 7- วายน็อตเซเว่น) มารับหน้าที่โค-โปรดิวเซอร์ ในปี 2546 ออกผลงานชุด Romantic Peter เป็นรวมเพลงจากทั้งสี่อัลบั้ม และเพลงประกอบละครที่เคยร้อง อย่างเช่น เพลง "กุมภาพันธ์" เพลงประกอบภาพยนตร์ เรื่อง กุมภาพันธ์, เพลง "ฉันไม่มีสิทธิ์" เพลงประกอบละคร เรื่อง ชายครับผมเป็นชาย, เพลง "ตัวเปล่า" เพลงประกอบละคร เรื่อง สายลมกับแสงดาว, เพลง "แค่ฝันก็ดีใจ", เพลง "ไม่เหนื่อยบ้างหรือ" ที่ละครเรื่องนี้ เตอร์ ได้แสดงคู่กับ มาช่า นอกจากนั้นยังเคยได้ร้องเพลงประกอบโฆษณาของ คอฟฟี่ เมต คู่กับ ตอง ภัครมัย อีกด้วย จนเมื่อปี 2547 ได้ก่อตั้งวงโฟร์กอตเทน ร่วมกับ ชวิน จิตรสมบูรณ์, รุ่งโรจน์ ผลหว้า และเทรุ มุรายาม่า มีผลงานอัลบัมแรก Rolling นอกจากนี้ยังเป็นนักแสดงรับเชิญจากซิทคอม เนื้อคู่ประตูถัดไป รับบท พี่ก้องชีวิตส่วนตัว ชีวิตส่วนตัว. ปีเตอร์เคยคบหาเป็นแฟนกับ โอซา แวง แต่งงานกับ พลอยพรรณ ทวีรัตน์ หรือ พลอย อดีตนักร้องค่ายสไปร์ซซี่ดิสก์ ปัจจุบันประกอบอาชีพแอร์โฮสเตสสายการบินไทย โดยได้มีพิธีหมั้นและแต่งงานวันที่ 29 กันยายน พ.ศ. 2556 และงานฉลองแต่งงานวันที่ 5 ตุลาคม พ.ศ. 2556มีบุตรชาย 2 คน ชื่อ แพนเตอร์ และ พูม่า ต่อมาในปี 2559 ทั้งคู่ก็ได้หย่าร้างกันผลงานเพลงผลงาน. เพลง. - พ.ศ. 2541 อัลบั้ม หิน ผา กา ดาบ สังกัด แกรมมี่แกรนด์ ในเครือ จีเอ็มเอ็มแกรมมี่ - พ.ศ. 2542 อัลบั้ม Magic Peter สังกัด แกรมมี่แกรนด์ ในเครือ จีเอ็มเอ็มแกรมมี่ - พ.ศ. 2543 อัลบั้ม X-Ray สังกัด อาร์พีจี ในเครือ จีเอ็มเอ็มแกรมมี่ - พ.ศ. 2544 อัลบั้ม Version 4.0 สังกัด อาร์พีจี ในเครือ จีเอ็มเอ็มแกรมมี่ - Romantic Peter - Rolling (โฟร์กอตเทน) - ฉันไม่มีสิทธิ์ เพลงประกอบละคร ชายครับ ผมเป็นชาย - ตัวเปล่า เพลงประกอบละคร สายลมกับแสงดาว - แค่ฝันก็ดีใจ เพลงประกอบละคร สายลมกับแสงดาว - นับดาว เพลงประกอบละคร หนุ่มบ้านไร่กับหวานใจไฮโซ - ข้อความสุดท้าย จากอัลบั้ม CALLING LOVE 3 : เมื่อความรักโทรหา - รัก ไม่รัก เพลงประกอบละคร นางร้ายสายลับ - คนที่ยืนตรงนี้ เพลงประกอบละคร แอบรักออนไลน์ - ถึงฉันจะเลวก็รักเธอ เพลงประกอบละคร ระเริงไฟผลงานเพลงอื่น ๆผลงานเพลงอื่น ๆ. - The Butterfly Revolution - H.M.BLUESละครโทรทัศน์ละครชุดละครชุด. - 2559 Melodies of Life ตอน ภาพลวงตา รับบทเป็น (คู่กับ มาช่า วัฒนพานิช) ช่องจีเอ็มเอ็ม 25 - 2560 Club Friday The Series 8 รักแท้ มีหรือ...ไม่มีจริง ตอน รักแท้ หรือแค่ความหวัง รับบทเป็น เดวิด ช่องจีเอ็มเอ็ม 25 - 2560 Love Songs Love Series ตอน แพ้คำว่ารัก รับบทเป็น เดย์ (คู่กับ มณีรัตน์ คำอ้วน, มนสภรณ์ ชาญเฉลิม) ช่องจีเอ็มเอ็ม 25ซิทคอมซิทคอม. - เนื้อคู่ประตูถัดไป รับบทเป็น พี่ก้อง (รับเชิญ) (2552)ภาพยนตร์ภาพยนตร์. - 30 กำลังแจ๋ว - ละติจูดที่ 6พิธีกรพิธีกร. - รายการท่องเที่ยวเชิงอนุรักษ์ Ride With Me ขี่ตามฝัน ทุกวันเสาร์ เวลา 22.00 - 23.00 น. ทางช่อง 8 (เริ่มตอนแรก วันเสาร์ที่ 14 พฤษภาคม พ.ศ. 2559)พากย์เสียงพากย์เสียง. - พากย์เสียงตัวละคร ทาร์ซาน</doc>
