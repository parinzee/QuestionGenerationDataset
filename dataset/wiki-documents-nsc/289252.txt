<doc id="289252" url="https://th.wikipedia.org/wiki?curid=289252" title="เจ้าชายเฮนริกแห่งเดนมาร์ก พระราชสวามี">เจ้าชายเฮนริกแห่งเดนมาร์ก พระราชสวามี เจ้าชายเฮนริกแห่งเดนมาร์ก พระราชสวามี ในสมเด็จพระราชินีนาถมาร์เกรเธอที่ 2 แห่งเดนมาร์ก (พระนามเต็ม: อ็องรี มารี ฌ็อง อ็องดร์ เดอ ลาบอร์ด เดอ มงเปอซา; 11 มิถุนายน พ.ศ. 2477 - 13 กุมภาพันธ์ พ.ศ. 2561) สมเด็จพระราชินีนาถแห่งเดนมาร์ก พระองค์ประสูติที่เมืองตาลงซ์ แคว้นกีรงด์ สาธารณรัฐฝรั่งเศส เป็นโอรสในเคาต์อ็องดร์ เดอ ลาบอร์ด เดอ มงเปอซา และเรอเน ดูร์เซโน อภิเษกสมรสกับเจ้าหญิงมาร์เกรเธอแห่งเดนมาร์ก เมื่อวันที่ 10 มิถุนายน ค.ศ. 1967 ในขณะที่มีพระอิสริยยศเป็นเจ้าหญิงผู้เป็นทายาทโดยสันนิษฐานแห่งราชบัลลังก์เดนมาร์กต้นพระชนม์ชีพ ต้นพระชนม์ชีพ. เจ้าชายเฮนริกเสด็จพระราชสมภพที่เมืองตาลงซ์ แคว้นกีรงด์ สาธารณรัฐฝรั่งเศส พระองค์เป็นพระราชโอรสในเคาต์อ็องดร์ เดอ ลาบอร์ด เดอ มงเปอซา กับเรอเน ดูร์เซโน พระองค์ทรงเข้ารีตคริสตจักรโรมันคาทอลิก พระองค์ทรงใช้ชีวิตช่วงต้น 5 ปีในอินโดจีนของฝรั่งเศสซึ่งขณะนี้คือประเทศเวียดนามที่ซึ่งพระบิดาของพระองค์ถูกกล่าวหาเกี่ยวกับผลประโยชน์ทางธุรกิจ ทรงกลับมายังฮานอยในปี พ.ศ. 2493 ทรงศึกษาที่นั่นที่โรงเรียนมัธยมศึกษาของฝรั่งเศสในปี พ.ศ. 2495 ในระหว่างปี พ.ศ. 2495 ถึง พ.ศ. 2500 พระองค์ทรงศึกษาด้านกฎหมายและรัฐศาสตร์พร้อมกันที่มหาวิทยาลัยปารีสในกรุงปารีสและศึกษาภาษาจีนและเวียดนามที่ แองสติตู นาซิองนาล เด ล้องก์ เอ ซิวิซาซิอง ออคเคียงตาล (Institut national des langues et civilisations orientales) พระองค์ยังทรงศึกษาที่ฮ่องกงในปี พ.ศ. 2500 และไซ่ง่อนในปี พ.ศ. 2501 หลังจากทรงเข้าร่วมกองทัพฝรั่งเศส ในสงครามแอลจีเรียระหว่างปี พ.ศ. 2502 ถึง พ.ศ. 2505 ในปี พ.ศ. 2505 ทรงเข้าร่วมกระทรวงต่างประเทศฝรั่งเศสและทรงเป็นเลขาธิการทูตในกรุงลอนดอนตั้งแต่ปี พ.ศ. 2506 ถึง พ.ศ. 2510อภิเษกสมรส อภิเษกสมรส. ในวันที่ 10 มิถุนายน พ.ศ. 2510 พระองค์อภิเษกสมรสกับเจ้าหญิงมาร์เกรเธอ ผู้เป็นรัชทายาทโดยสันนิษฐานแห่งราชบัลลังก์เดนมาร์ก ที่โบสถ์แห่งโคเปนเฮเกน พระนามของพระองค์จึงต้องเปลี่ยนเป็นภาษาเดนมาร์กคือ เฮนริกเจ้าชายพระราชสวามีแห่งเดนมาร์ก เจ้าชายพระราชสวามีแห่งเดนมาร์ก. เมื่อทรงได้พระอิสริยยศเป็นเจ้าชายเฮนริกแห่งเดนมาร์ก ซึ่งก่อนการอภิเษกสมรสพระองค์ทรงเปลี่ยนไปนับถือนิกายโปรเตสแตนต์จากการอนุญาตของสันตะสำนัก ต่อมาในปี พ.ศ. 2515 สมเด็จพระเจ้าเฟรเดอริกที่ 9 แห่งเดนมาร์ก พระราชบิดาในพระมเหสีของพระองค์ เสด็จสวรรคต พระมเหสีจึงเสด็จครองราชย์เป็น สมเด็จพระราชินีนาถแห่งเดนมาร์ก พระองค์จึงได้รับการสถาปนาที่ เจ้าชายเฮนริกแห่งเดนมาร์ก พระราชสวามีพระราชโอรส พระราชโอรส. สมเด็จพระราชินีนาถและเจ้าฟ้าชายมีพระโอรส 2 พระองค์ดังนี้- เจ้าชายเฟรเดอริก มกุฎราชกุมารแห่งเดนมาร์ก - เจ้าชายโจอาคิมแห่งเดนมาร์ก ภาษาของเจ้าชายเฮนริกคือภาษาฝรั่งเศส ทำให้พระองค์ต้องเรียนรู้ภาษาเดนมาร์กหลังการอภิเษกสมรส แต่พระองค์สามารถพูดภาษาจีน เวียดนาม อังกฤษได้อย่างคล่องแคล่ว ในปี พ.ศ. 2549 นิตยสารของเดนมาร์กชื่อ Ud&Se ได้ลงบทสัมภาษณ์ของเจ้าชายเฮนริก ที่ซึ่งทรงเล่าเกี่ยวกับสุนัขทรงเลี้ยง อาหาร พระชนม์ชีพวัยเยาว์ในเวียดนามและเรื่องราวต่าง ๆ มากมาย บางครั้งพระองค์ทรงกล่าวถึงการเคยเสวยเนื้อสุนัขที่นั่น ทำให้หนังสือพิมพ์ต่าง ๆ พาดหัวข่าวไว้ว่า "เจ้าชายเฮนริกเสวยสุนัข" และทำให้การบริโภคเนื้อสุนัขเป็นที่นิยมพระราชกรณียกิจพระราชกรณียกิจ. - พ.ศ. 2542 เสด็จพระราชดำเนินเยือน ราชอาณาจักรไทย เป็นการส่วนพระองค์ โดยทอดพระเนตรอุทยานแห่งชาติห้วยขาแข้ง โดยทรงมีพระราชดำรัสชมอุทยานแห่งนี้ว่า นี่มันสวยงามจริงๆ สวยจนมิน่าเชื่อเลย - พ.ศ. 2549 สมเด็จพระราชินีนาถมาร์เกรเธอที่ 2 แห่งเดนมาร์ก ทรงพระกรุณาโปรดเกล้าโปรดกระหม่อม ให้เสด็จพระราชดำเนินแทนพระองค์มายังราชอาณาจักรไทย เพื่อเข้าร่วม พระราชพิธีฉลองสิริราชสมบัติครบ 60 ปี ของ พระบาทสมเด็จพระปรมินทรมหาภูมิพลอดุลยเดชพระอาการประชวร พระอาการประชวร. สำนักพระราชวังของเดนมาร์กได้แถลงการณ์เรื่อง เจ้าชายเฮนริค พระราชสวามีในสมเด็จพระราชินีนาถมาร์เกรเธ่ที่ 2 เสด็จพระราชดำเนินไปประทับรักษาพระอาการประชวร ณ โรงพยาบาลรีย์ส มหาวิทยาลัยโคเปนเฮเกน โดยคณะแพทย์ได้รายงานว่า ทรงมีการตอบสนองลดลง อีกทั้งมีการเปลี่ยนแปลงทางพระราชจริยาวัตร (พฤติกรรม) ด้านการตัดสินพระราชหฤทัย และพระราชปฏิสัมพันธ์กับบุคคลรอบพระองค์ คณะแพทย์จึงได้ว่า ทรงประชวรด้วยโรคพระสมองเสื่อม จึงได้กราบบังคมทูลเชิญให้งดพระราชกรณียกิจลง อีกทั้งจะมีการพิจารณาการดำเนินงานขององค์กรต่างๆในพระราชูปถัมภ์สวรรคต สวรรคต. สำนักพระราชวังของเดนมาร์ก ได้ออกแถลงการณ์อย่างเป็นทางการว่า เจ้าชายเฮนริก เสด็จสวรรคตเมื่อวันที่ 13 กุมภาพันธ์ 2561 เวลา 23.18 น. ณ พระราชวังเฟรเดนส์โบร์ก เมืองเฟรเดนส์โบร์ก สิริพระชนมายุ 83 พรรษา โดยก่อนหน้านี้สำนักพระราชวังได้ออกแถลงการณ์ว่าทรงมีพระราชประสงค์ไม่ฝังพระบรมศพกับพระมเหสีซึ่งเกิดจากความน้อยพระราชหฤทัยที่ไม่ได้รับการถวายพระเกียรติที่เหมาะสม และมีพระราชประสงค์ให้จัดงานส่วนพระองค์ซึ่งในงานนั้นไม่มีพระราชอาคันตุกะจากต่างประเทศเสด็จพระราชดำเนิน เสด็จ หรือเดินทางร่วมงานเลยพระอิสริยยศพระอิสริยยศ. - พ.ศ. 2477 - พ.ศ. 2510: เคานต์เฮนรี เดอ ลาบอร์ด เดอ มงเปอซา - พ.ศ. 2510 - พ.ศ. 2515: เจ้าชายเฮนริกแห่งเดนมาร์ก - พ.ศ. 2515 - พ.ศ. 2561: เจ้าชายพระราชสวามี</doc>
