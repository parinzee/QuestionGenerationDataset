<doc id="36769" url="https://th.wikipedia.org/wiki?curid=36769" title="พัดลมไอน้ำ">พัดลมไอน้ำ พัดลมไอน้ำ () เป็นพัดลมที่พ่นหมอกหรือไอน้ำ มีทั้งใช้ภายนอกอาคาร และภายในอาคาร สามารถดัดแปลงเป็นรางพ่นไอน้ำ และในการลดค่าสารแอมโมเนียในอากาศ ลดไฟฟ้าสถิตย์ในงานสิ่งทอระบบการทำงาน ระบบการทำงาน. ใช้หลักการสร้างละอองหมอกด้วยปั๊มแรงดันสูง (high pressure pump) และหัวพ่นหมอก (Mist Nozzle) ใช้หลักการจ่ายน้ำผ่านรูขนาดเล็กมากๆ เพื่อให้หยดน้ำที่พ่นออกมามีการแตกตัวเป็นอณูเล็กๆ (Atomization) ซึ่งปั๊มแรงดันสูงที่ใช้มีแรงดันตั้งแต่ 35 บาร์ขึ้นไปจนถึง 3000 บาร์ หรือ 43511.321 PSI แต่แรงดันที่ผู้ผลิตส่วนใหญ่นิยมใช้สำหรับระบบพัดลมไอน้ำ คือ 70 บาร์ หรือ 1,000 PSI ส่วนการเลือกอัตราการไหลของปั๊มที่จะใช้ ขึ้นอยู่กับปัจจัย เช่น จำนวนของหัวพ่นหมอกในระบบ และความยาวรวมของท่อทางในระบบ เป็นหลัก หัวพ่นหมอก (Mist Nozzle) ที่นิยมใช้กันมาก มีขนาดเส้นผ่าศูนย์กลางรูพ่น (Orifice) ตั้งแต่ 0.1 - 0.4 mm รูพ่นที่มีขนาดเล็กนี้ ผลิตโดยวิธีการใช้เลเซอร์ยิง ทำให้สามารถเจาะรูที่มีขนาดเล็กกว่าเส้นผมถึง 10 เท่า หัวพ่นหมอกได้มีการพัฒนาอย่างต่อเนื่อง จากเดิมที่มีแค่ระบบกันหยด (มีสปริงทำหน้าที่เป็นตัวเชควาล์ว กันน้ำหยดในตัวของ nozzle) ปัจจุบันมีระบบไส้กรองภายใน ระบบถอดทำความสะอาดง่าย และอื่น ๆ หัวพ่นหมอกเป็นนาโนเทคโนโลยีชนิดหนึ่ง เมื่อจ่ายน้ำที่มีแรงดันสูงผ่าน จะทำให้เกิดละอองน้ำขนาด 5 ไมครอน ซึ่งเล็กมาก ทำให้สามารถระเหยได้โดยฉับพลัน (Flash Evaporation) ในกระบวนการระเหยนี้ ละอองหมอกจะดูดซับเอาความร้อนจากอากาศรอบตัว ทำให้อุณหภูมิของอากาศลดลง เรายังสามารถเพิ่มอัตราการระเหยได้ด้วยการเพิ่มพัดลม ทำให้ส่งไอน้ำได้ไกลขึ้นไปอีกด้วยแรงลมจากพัดลมพัดลมไอน้ำแบบเคลื่อนที่ได้ พัดลมไอน้ำแบบเคลื่อนที่ได้. สะดวกสบายในการเคลื่อนย้าย ใช้งานง่าย เพียงเติมน้ำแล้วเสียบปลั๊ก ก็สามารถเย็นสดชื่นทันใจ แบบธรรมชาติ นิยมใช้ตามระเบียงและสวนสวยหน้าบ้าน, ร้านอาหาร และสถานที่ๆ ต้องการปรับอากาศภายนอกอาคาร ระบบสร้างไอหมอกด้วยเทคนิดแรงเหวี่ยงหนีศูนย์กลาง ซึ่งเป็นเทคโนโลยีใหม่สำหรับการสร้างหมอกพัดลมไอน้ำแบบใช้ปั๊มแรงดันต่ำ พัดลมไอน้ำแบบใช้ปั๊มแรงดันต่ำ. พัดลมไอน้ำแบบใช้ปั๊มแรงดันต่ำ ประเภทปั๊มในเครื่องกรองน้ำ มีแรงดันประมาณ4bar ก็สามารถสร้างละอองน้ำได้เช่นกัน เพียงแต่ต้องนำสปริงที่มีค่านิจสูงออกไป เพื่อให้ปั๊มแรงดันต่ำนั้นสามารถดันน้ำผ่านรูหัวพ่นได้ และ สามารถทำได้เพียง1หัวเท่านั้น แต่ก็สามารถทำไอน้ำเพียงพอต่อการทำพัดลมไอน้ำ จากฐานวางหัวพ่นไอน้ำเพียงอันเดียวได้พัดลมไอน้ำแบบแรงเหวี่ยงหนีศูนย์ พัดลมไอน้ำแบบแรงเหวี่ยงหนีศูนย์. พัดลมไอน้ำแบบนี้ อาจจะไม่ละเอียดมากเท่ากับรุ่นปั๊มแรงดันสูง หรือปั๊มแรงดันต่ำ แต่หลักการทำงานนั้นจะใช้ปั๊มแรงดันต่ำมากๆเพียง1-2bar เท่านั้น เพราะจะใช้การจ่ายน้ำแรงดันต่ำๆแต่ผ่านแผ่นเหล็ก2แผ่นที่หมุนเกือบสนิท และ น้ำจะถูกดันออกทางจานนั้นโดยรอบ ทำให้เกิดการเหวี่ยงพร้อมน้ำที่ถูกดันออกมานั้น ไม่มีแรงดันสูง แต่ก็มีความละเอียดที่จะนำมาทำพัดลมไอน้ำได้ พัดลมไอน้ำแบบแรงเหวี่ยงหนีศูนย์นี้ ส่วนใหญ่นิยมนำมาใช้กับ "รุ่นเคลื่อนที่"การใช้พัดลมไอน้ำ การใช้พัดลมไอน้ำ. การใช้พัดลมไอน้ำที่ถูกต้อง ควรใช้ในสถานที่ที่อากาศถ่ายเทได้ดี ไม่ว่าในร่มหรือกลางแจ้ง ถ้าอากาศถ่ายเทไม่ดี จะทำให้ไอน้ำจับตัวเป็นหยดน้ำได้ ในขณะที่มีความชื้นในอากาศมาก เช่นก่อนฝนตก แต่ถ้ามีพัดลมช่วยจะทำให้โอกาสจับตัวเป็นหยดน้ำเป็นไปได้ยาก ระยะจับตัวของพัดลมไอน้ำทั่วไปจะมีค่าเฉลี่ยอยู่ที่ 0.8 M จากการทดลองที่หลากหลายระดับ พัดลมไอน้ำเป็นระบบกึ่งปิด ไม่ใช่ระบบปิดแบบแอร์ หรือระบบเปิด แบบปั๊มจ่ายน้ำแรงดันต่ำ จึงไม่สามารถคำนวณหัวพ่นได้จาก cc ของหัวพ่นได้เป็นมาตรฐานตายตัว ขึ้นอยู่กับความสามารถของปั๊มชนิดนั้น ๆ ปัจจุบันได้นำมาใช้ประโยชน์ได้หลากหลายจากไอน้ำ เช่นลดไฟฟ้าสถิตย์ และลดอุณหภูมิของคอนเดนเซอร์ของแอร์ ซึ่งทำให้ประหยัดไฟมากกว่าเครื่องปรับอากาศเบอร์ 5 ถึง 4 เท่า</doc>
