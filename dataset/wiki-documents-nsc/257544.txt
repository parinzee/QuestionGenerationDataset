<doc id="257544" url="https://th.wikipedia.org/wiki?curid=257544" title="ปิดตำนานสองคนสองคม">ปิดตำนานสองคนสองคม ปิดตำนานสองคนสองคม (จีนตัวเต็ม: 無間道III, จีนตัวย่อ: 无间道III, ) เป็นภาพยนตร์ภาคสามของภาพยนตร์ชุด Infernal Affairs และ Infernal Affairs II นำแสดงโดย หลิว เต๋อหัว, เหลียง เฉาเหว่ย, หลี่หมิง, เจิ้ง จื้อเหว่ย, เฉิน ฮุ่ยหลิน, เฉิน เต้าหมิง, ตู้ เหวินเจ๋อ กำกับโดย แอนดริว เลา และอลัน มักเนื้อเรื่อง เนื้อเรื่อง. ตุลาคม ค.ศ. 2003 10 เดือน หลังการเสียชีวิตของ หยั่น (เหลียง เฉาเหว่ย) ที่ หมิง (หลิว เต๋อหัว) ถูกสั่งสอบสวนภายใน และได้ข้อสรุปว่าเขาไม่มีความผิดต่อการตายของหยั่นและเจ้าหน้าที่วิลลี่บนดาดฟ้าอาคาร แต่ก็ถูกลดหน้าที่ให้ไปทำงานธุรการทั่วไปในออฟฟิศ ในขณะเดียวกัน หยาง (หลี่หมิง) ซึ่งเป็นตำรวจมือปราบฝ่ายป้องกันยาเสพติดก็เข้าหยางเป็นนายตำรวจที่ใช้วิธีการปราบปรามเช่นเดียวกับที่หมิงเคยทำ ทำให้หมิงสงสัยในตัวหยาง และเชื่อว่าอาจมีส่วนด้วยในการตายของหยั่น ด้วยความสงสัยในตัวหยางของหมิงว่า อาจเป็นมือที่สามแฝงตัวเข้ามาเหมือนกัน จึงเริ่มต้นการสืบสวนอย่างลับ ๆ ถึงที่มาของหยาง แต่กลับพบกับเงาลางๆ ของชายที่เรียกตนว่า เฉิน (เฉิน เต้าหมิง) ผู้ซึ่งที่หมิงได้รู้ต่อมาว่าเป็นอดีตหุ้นส่วนธุรกิจของ แซม (เจิ้ง จื้อเหว่ย) แต่ยังมีความสัมพันธ์เชื่อมโยงไปที่หยั่นอีกด้วย หมิงพยายามกลับตัวเป็นคนดี ด้วยการล้างบาปที่ได้ทำไว้ทั้งหมดในอดีต โดยการพยายามจะจับตัวหยาง แต่ว่ามันก็ไม่ง่ายนักเบื้องหลัง เบื้องหลัง. Infernal Affairs III นับเป็นภาพยนตร์ภาคสาม อันเป็นภาคสุดท้ายของภาพยนตร์ไตรภาคชุด Infernal Affairs ในปี ค.ศ. 2002 ซึ่งในภาคนี้นับเป็นภาคสุดท้าย และเป็นบทสรุปของเรื่องราวทั้งหมด โดยมีเนื้อหาว่าด้วยการพยายามกลับตัวกลับใจของหมิง ซึ่งตัวละครทั้งหมดนั้นเคยสัมพันธ์กันมาก่อนในอดีต แต่ทว่าก็ไม่อาจรอดพ้นเวรกรรมที่ตนเองเคยก่อไว้ได้ โดยที่ยังใช้ทีมงานสร้างชุดเดิม และเพิ่มตัวละครขึ้นมาหนึ่งตัว คือ หยาง ซึ่งแสดงโดย หลี่หมิง หนึ่งในสี่จตุรเทพแห่งฮ่องกง เช่นเดียวกับ หลิว เต๋อหัว และเหลียง เฉาเหว่ย</doc>
