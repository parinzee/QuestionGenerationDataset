<doc id="948420" url="https://th.wikipedia.org/wiki?curid=948420" title="อีวาโนโวดเตสตโว">อีวาโนโวดเตสตโว อีวาโนโวดเตสตโว ( Ivanovo detstvo) เป็นภาพยนตร์เรื่องยาวแนวชีวิตและสงครามจากสหภาพโซเวียต กำกับโดย อันเดรย์ ตาร์คอฟสกี และร่วมเขียนบทโดย Mikhail Papava ซึ่งไม่มีชื่อของตาร์คอฟสกีในกิตติประกาศ ภาพยนตร์ได้โครงเรื่องจากนิยายสั้นเรื่องเดียวกันในปี 1957 ของ Vladimir Bogomolov เรื่อง อีวาน ภาพยนตร์นำแสดงโดยนักแสดงเด็ก Nikolai Burlyayev, Valentin Zubkov, Evgeny Zharikov, Stepan Krylov, Nikolai Grinko และ Irma Raush ภรรยาของตาร์คอฟสกี อีวาโนโวดเตสตโว เล่าเนื้อเรื่องของเด็กกำพร้าที่ชื่ออีวานและประสบการณ์ของเขาในช่วงสงครามโลกครั้งที่สอง อีวาโนโวดเตสตโว เป็นหนึ่งในภาพยนตร์โซเวียตในยุคนั้น เหมือนกับ Letyat zhuravli และ บัลลาดาโอซอลดาเต ที่มองไปที่ค่าใช้จ่ายสงครามของมนุษย์และไม่ได้เชิดชูเกียรติยศในสงครามเช่นเดียวกับภาพยนตร์ที่ผลิตก่อนการผ่อนปรนครุชชอฟ ในการสัมภาษณ์ตาร์คอฟสกีในปี 1962 ตาร์คอฟสกีกล่าวว่าในการสร้างภาพยนตร์เรื่องนี้เขาต้องการ "สื่อถึงความเกลียดชังของสงครามทั้งหมด" และเขาเลือกวัยเด็ก "เพราะเป็นช่วงวัยที่เผชิญกับสงครามมากที่สุด" อีวาโนโวดเตสตโว ยังเป็นผลงานการกำกับภาพยนตร์ยาวเรื่องแรกของตาร์คอฟสกี และทำให้ตาร์คอฟสกีเป็นที่รู้จักในระดับนานาชาติ ภาพยนตร์ได้รับรางวัลสิงโตทองคำในงานเทศกาลภาพยนตร์เวนิสในปี 1962 และรางวัลโกลเดนเกตอวอร์ดในงานเทศกาลภาพยนตร์นานาชาติซานฟรานซิสโกในปีเดียวกัน นอกจากนี้ อีวาโนโวดเตสตโว ยังได้รับการคัดเลือกในฐานะภาพยนตร์ของสหภาพโซเวียตให้เข้าชิงรางวัลสาขาภาพยนตร์ภาษาต่างประเทศยอดเยี่ยม ในงานประกาศผลรางวัลออสการ์ ครั้งที่ 38 แต่ไม่ผ่านการคัดเลือกจากสถาบันศิลปะและวิชาการทางภาพยนตร์ ผู้สร้างภาพยนตร์ที่มีชื่อเสียงเช่น อิงมาร์ เบิร์กแมน, Sergei Parajanov และ กชึชตอฟ กีแยชลอฟสกี ได้ยกย่องภาพยนตร์เรื่องนี้และมีส่วนในอิทธิพลต่อการทำงานของพวกเขา</doc>
