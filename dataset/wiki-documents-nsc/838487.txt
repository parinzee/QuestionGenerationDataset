<doc id="838487" url="https://th.wikipedia.org/wiki?curid=838487" title="เชนด์ทูเดอะริทึม">เชนด์ทูเดอะริทึม "เชนด์ทูเดอะริทึม" () เป็นเพลงของนักร้องชาวอเมริกัน เคที เพร์รี เพลงมีนักร้องรับเชิญคือ สกิป มาร์ลีย์ นักร้องชาวจาไมกา และมีเสียงร้องของเซีย แต่ไม่ได้รับเครดิต สกิปและเซียร่วมแต่งเพลงกับเพร์รี และมีแมกซ์ มาร์ติน และอาลี พายามี เป็นโปรดิวเซอร์เพลง สังกัดแคปิตอลเรเคิดส์ออกจำหน่ายเพลงในวันที่ 10 กุมภาพันธ์ ค.ศ. 2017 เพลงเป็นแนวแดนซ์ฮอลล์ และดิสโก้ มีเนื้อเพลงเกี่ยวกับความตระหนักถึงสภาพแวดล้อมรอบตัวการออกจำหน่าย การออกจำหน่าย. ในวันที่ 8 กุมภาพันธ์ ค.ศ. 2017 มีโครงการรณรงค์เพลง "เชนด์ทูเดอะริทึม" ทั่วโลก แฟนเพลงทั่วโลกตามล่าลูกบอลดิสโก้และแบ่งปันสิ่งที่พวกเขาค้นพบเป็นส่วนหนึ่งของการสนับสนุนเพลง สังกัดแคปิตอลเรเคิดส์ออกเผยแพร่เพลงนี้ให้ดาวน์โหลดในสองวันถัดมา และตามสถานีวิทยุอเมริกันในวันที่ 14 กุมภาพันธ์ อะยะ ทะนิมุระ กำกับวิดีโอเนื้อเพลง วิดีโอนำเสนอหนูแฮมสเตอร์ตัวหนึ่งในบ้านตุ๊กตา และมือคู่หนึ่งคอยเตรียมอาหารเล็กจิ๋วให้หนูแฮมสเตอร์ อีริน แจนเซน จากยูเอสเอทูเดย์ วิเคราะห์วิดีโอว่า "เราได้เห็นภาพหนูแฮมสเตอร์วิ่งอย่างไม่เหน็ดเหนื่อยในวงล้อ ภาพที่พรรณนาสำนวนยอดนิยมที่หมายถึงการทำกิจกรรมซ้ำ ๆ โดยไม่มีความคืบหน้าใด ๆ" เธอยังกล่าวต่อไปว่า "ร่วมกับเนื้อเพลงของเพร์รีแล้ว มันมีข้อความให้ซึมซับอย่างแน่นอน"การประพันธ์เพลง การประพันธ์เพลง. เพร์รีร่วมแต่งเพลง "เชนด์ทูเดอะริทึม" กับสกิป มาร์ลีย์ เซีย เฟอร์เลอร์ และโปรดิวเซอร์สองคนคือ แมกซ์ มาร์ติน และอาลี พายามี เพลงมีความยาว 3 นาที 57 วินาที เป็นเพลงแนวแดนซ์ฮอลล์ และดิสโก้ที่มีจังหวะเทมโปปานกลาง เพลงมี "สแลปเบส" องค์ประกอบของกีตาร์ไฟฟ้าและเครื่องสังเคราะห์เสียง เพลงมีนักร้องรับเชิญคือ สกิป มาร์ลีย์ และมีเสียงร้องของเฟอร์เลอร์ แต่ไม่ได้ให้เครดิต ในท่อนคอรัส เพร์รีร้องว่า "Turn it up, it's your favorite song / Dance, dance, dance to the distortion / Come on, turn it up, keep it on repeat / Stumbling around like a wasted zombie / Yeah, we think we're free / Drink, this one is on me / We're all chained to the rhythm, to the rhythm, to the rhythm." เจสัน นิวแมนจากนิตยสารโรลลิงสโตน เขียนว่า "เพร์รีใส่องค์ประกอบบ่อนทำลายให้เพลงดูไร้สาระอย่างเห็นได้ชัด ใส่เนื้อเพลงที่มีแนวคิดสะดวกสบายและพึงพอใจที่เห็นแก่ตัว" ไมก์ วอสจากเว็บไอโดเลเตอร์บรรยายถึงเพลงว่าเป็น "ลูกผสมระหว่างดิสโก้และแดนซ์ฮอลล์ที่แปลก" นิตยสารสแลนต์แมกกาซีนกล่าวว่า "แม้ว่าจะมีอารมณ์เพลงเบา ๆ" แต่เพลงเป็น "การกล่าวถึงการเมืองอย่างตั้งใจ" ลาส์ แบรนดี จากนิตยสารบิลบอร์ดเขียนถึงเพลงว่า "สร้างด้วยคีย์ยุค 80 แสนอบอุ่นและมีพลังที่ปรับเข้ากับฟลอร์เต้นรำ" นิก เลอวีน จากเอ็นเอ็มอีมองเห็นคำวิจารณ์การเมืองในเนื้อเพลง โดยกล่าวว่าเนื้อเพลง "เป็นการเรียกร้องให้สังคมให้ดูเป็นการเมืองมากขึ้นและน่าพึงพอใจน้อยลง"</doc>
