<doc id="910850" url="https://th.wikipedia.org/wiki?curid=910850" title="เพลิงสีรุ้ง">เพลิงสีรุ้ง เพลิงสีรุ้ง เป็นละครโทรทัศน์ไทยทางสถานีวิทยุโทรทัศน์ไทยทีวีสีช่อง 3 แนว ดราม่า-โรแมนติก ผลิตโดย บริษัท บรอดคาซท์ ไทย เทเลวิชั่น จำกัด สร้างจากบทประพันธ์ของ อาริตา เขียนบทโทรทัศน์โดย ปาริชาติ กำกับการแสดงโดย ภวัต พนังคศิริ นำแสดงโดย กฤษฎา พรเวโรจน์, สุษิรา แน่นหนา ออกอากาศทุกวันศุกร์ เวลา 20.30 - 22.30 น. และวันเสาร์ - วันอาทิตย์ เวลา 20.15 - 22.30 น. เริ่มออกอากาศครั้งแรกเมื่อวันเสาร์ที่ 19 ธันวาคม พ.ศ. 2552 – วันอาทิตย์ที่ 17 มกราคม พ.ศ. 2553 และในปี พ.ศ. 2561 ทางช่อง 3 เอสดี ได้นำละครเรื่องนี้มาออกอากาศรีรันให้ชมกันอีกครั้ง ทุกวันจันทร์ - ศุกร์ เวลา 09.45 - 11.45 น. เริ่มออกอากาศตอนแรกวันอังคารที่ 2 - วันพฤหัสบดีที่ 18 มกราคม พ.ศ. 2561นักแสดงนักแสดง. - กฤษฎา พรเวโรจน์ รับบทเป็น ทินรัตน์ - สุษิรา แน่นหนา รับบทเป็น จอมขวัญ - ณัฐริกา ธรรมปรีดานันท์ รับบทเป็น คัทลียา (แคท) - หลุยส์ สก๊อต รับบทเป็น อัสนี (ใหม่) - เบญจวรรณ อาร์ดเนอร์ รับบทเป็น เสาวรส - ทรงสิทธิ์ รุ่งนพคุณศรี รับบทเป็น คณิต - อชิตะ วุฒินันท์สระสิทธิ์ รับบทเป็น สีนวล - ตรีพล พรมสุวรรณ รับบทเป็น หมออติ - ภรผกา เสียงสมบุญ รับบทเป็น มิ่งขวัญ - ชมพู่ ก่อนบ่ายฯ รับบทเป็น โฉมสุดา - จรรยา ธนาสว่างกุล รับบทเป็น สารภี- สรณัฐ ยุปานันท์ รับบทเป็น วิลลี่นักแสดงรับเชิญนักแสดงรับเชิญ. - อเล็กซ์ เรนเดล รับบทเป็น ขัตติยะ (ขวด)- สมภพ เบญจาธิกุล รับบทเป็น นายเทพ (พ่อของทินรัตน์)- เด่น ดอกประดู่ รับบทเป็น ป๋า - ปีเตอร์ ธูนสตระ รับบทเป็น ทอม ของมิ่งขวัญ)- ด.ช. มณฑล สุรวิทย์ธรรมะ รับบทเป็น อัสนี (ใหม่) (วัยเด็ก) - ด.ญ. ชาริสา โอแฮม รับบทเป็น จอมขวัญ (วัยเด็ก)บุคลิกตัวละคร บุคลิกตัวละคร. บุคลิกตัวละครเรื่องเพลิงสีรุ้ง ดังนี้- ทินรัตน์ หรือ ทิน รับบทโดย กฤษฎา พรเวโรจน์ ชายหนุ่มลูกเศรษฐีที่สมบูรณ์พูนสุข ทินรัตน์มีทุกอย่างที่ผู้ชายในวัยเดียวกันอยากมี และมีทุกอย่างที่ผู้หญิงต้องการ รูปหล่อ พ่อรวย สูงใหญ่ เรียนเก่ง มีความสามารถในการทำงาน สุภาพ อ่อนโยน มีบุคลิกภาพต้องตาสตรี เขาน่าจะเป็นผู้ชายที่โชคดีที่สุด เพราะนายเทพมหาเศรษฐีผู้เป็นบิดาทั้งรักทั้งเกรงใจ แต่เมื่อบิดาแต่งงานใหม่กับสาวสวยรุ่นพี่ ทินรัตน์จึงเหมือนตกอยู่ในนรกทั้งเป็น เขาต้องอยู่ในบ้านอย่างไร้ความสุข เพราะหลงรักแม่เลี้ยงรูปงามอย่างไม่อาจตัดใจได้ คัทลียาเป็นเสมือนนางในฝัน เป็นรักแรกที่ยากจะลืมเลือนของทินรัตน์ เมื่อบิดาเสียชีวิต ชายหนุ่มที่เพียบพร้อมอย่างทินรัตน์จึงต้องใช้ชีวิตอย่างคนที่มีปมซุกซ่อนอยู่ในใจ รักทั้งที่ไม่อาจรัก...ไม่ควรรัก ต้องต่อสู้กับความรับผิดชอบชั่วดี และรักษาเกียรติยศของวงศ์ตระกูล- จอมขวัญ หรือ ขวัญ รับบทโดย สุษิรา แน่นหนา สาวน้อยวัยรุ่นที่อ่อนต่อโลก เด็กสาวแสนสวยผู้งดงามผู้พยายามที่จะยืนหยัดบนขาตัวเอง ขวัญเป็นลูกเศรษฐี เป็นเด็กมีปัญหา เด็กบ้านแตกที่ตัดสินใจหนีออกจากบ้านมาเผชิญโลกเพียงลำพัง และด้วยหัวใจใฝ่ดี ขวัญพยายามที่จะเอาดีให้ได้ เพื่อนคนเดียวที่ขวัญไว้ใจคือขัตติยะ หนุ่มน้อยที่มีปัญหามากมายพอกัน ผู้ชายหนึ่งเดียวที่ขัตติยะชื่นชมบูชาคือพี่ชาย...นายทินรัตน์ ขวัญหลงรูปหลงชื่นชมทินรัตน์ทั้งที่ไม่เคยพบหน้า เมื่อขัตติยะตาย ทินรัตน์กลับโทษว่าเป็นความผิดของขวัญ ที่ชักนำให้ขัตติยะหลงผิดจนต้องตาย- คัทลียา (แคท) รับบทโดย ณัฐริกา ธรรมปรีดานันท์ หญิงสาวที่งดงามอ่อนหวาน ด้วยรูปลักษณ์ที่สวยสง่า และการวางตัวเป็นกุลสตรีที่ดี ทำให้เป็นที่ต้องตาต้องใจของหนุ่มน้อยหนุ่มใหญ่ แต่เพราะความยากจนในวัยเด็กทำให้แคทไขว่คว้าหาความร่ำรวย อุปนิสัยที่ทะเยอทะยาน อยากร่ำรวย และต้องการความเป็นอยู่ที่เลิศหรู แคทจึงเลือกที่จะแต่งงานกับนายเทพเศรษฐีหนุ่มใหญ่ โดยที่ไม่รู้ว่าเทพเป็นบิดาของทินรัตน์ หนุ่มรุ่นน้อง ผู้ชายคนเดียวที่แคทรักอย่างแท้จริง- อัสนี (ใหม่) รับบทโดย หลุยส์ สก๊อต ใหม่เป็นน้องชายคนเดียวของแคท เขาพยายามที่จะหนีเงาของตนเอง พยายามที่จะเรียนให้จบและช่วยเหลือตัวเองให้ได้ เขาเติบโตอย่างคับแค้นในบ้านของทินรัตน์ โดยที่แคทพี่สาวพยายามที่จะทำให้ใหม่อยู่ในกรอบของเธอ พยายามทำให้ทินรัตน์พอใจ พยายามที่จะให้ใหม่รู้สึกว่า...ทินรัตน์เป็นผู้มีบุญคุณ ให้ที่อยู่และส่งเสียให้ใหม่เรียนจนจบ แต่ใหม่สามารถเรียนรู้ชีวิตจากความผิดพลาดของคนรอบตัว และพาตัวเองพบความสำเร็จได้ในที่สุด- เสาวรส รับบทโดย เบญจวรรณ อาร์ดเนอร์ หญิงสาวสวย งดงาม อ่อนหวาน อ่อนโยน ฉลาด เข้าใจโลก และจิตใจดี รสเป็นหญิงสาวที่ได้รับการอบรมมาดี เป็นลูกสาวนักธุรกิจที่ฉลาดทันคน เธอเป็นผู้หญิงที่ทินรัตน์เลือกเป็นคู่หมั้น เพราะรู้สึกว่าอยู่กับเธอแล้วสบายใจ เธอเป็นเพื่อนที่ดี เป็นคู่รักที่น่าภาคภูมิ เพราะเป็นคนฉลาด มองโลกอย่างเท่าทัน และยอมรับความจริง ทำให้เสาวรสรู้ว่าทินรัตน์ซุกซ่อนปมบางอย่างไว้ในหัวใจ เมื่อแน่ใจว่าทินรัตน์ไม่มีหัวใจรักให้เธอ เสาวรสก็พร้อมที่จะเลือกทางเดินชีวิตใหม่ โดยรักษาความเป็นเพื่อนที่ดีกับทินรัตน์ไว้ได้ และพยายามที่จะทำให้ทินรัตน์ค้นพบตัวเองและยอมรับความจริง ยอมรับความผิดพลาดและเริ่มต้นใหม่ให้ถูกต้อง- ขัตติยะ (ขวด) รับบทโดย อเล็กซ์ เรนเดลล์ ขวดเป็นลูกชายคนเดียวของแคทและเทพ เป็นน้องชายต่างมารดาของทินรัตน์ เป็นหนุ่มน้อยวัยรุ่นหน้าตาดีที่เกิดมาอย่างเพียบพร้อมสมบูรณ์ไม่ต่างจากทินรัตน์ อาจเพราะแม่รักและคาดหวังที่จะให้ขวดเก่งกล้าสามารถเหมือนพี่ชาย ขวดดูพี่ชายเป็นแบบอย่าง อยากที่จะเป็นเช่นนั้น แต่เขาก็ไม่อาจเก่งเท่าทินรัตน์ สำหรับขวด ทินรัตน์จึงเป็นพี่ชายที่เขาทั้งรัก ทั้งเทิดทูน ทั้งหวาดกลัวที่สุดในเวลาเดียวกัน ที่สุดขวดกลายเป็นเด็กที่สับสน เก็บกด มีปัญหา และมีพฤติกรรมเบี่ยงเบนทางเพศในที่สุด เด็กหนุ่มมีปัญหาที่สับสนอย่างขวด ไม่มีใครสักคนที่จะเข้าใจ เพื่อนคนเดียวที่เขามีคือขวัญ ญาติคนเดียวที่เห็นใจคืออัสนีผู้เป็นน้า แต่ไม่มีใครช่วยเขาได้สักคน ขวดกลัวแม่จะเสียใจ กลัวพี่ชายจะผิดหวังในตัวเขา จึงปิดบังความจริงเรื่อยมา และที่สุดเขาเลือกที่จะตายเพื่อหนีปัญหาทั้งมวล</doc>
