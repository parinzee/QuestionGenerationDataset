<doc id="381059" url="https://th.wikipedia.org/wiki?curid=381059" title="ฮายาเตะ พ่อบ้านสั่งได้">ฮายาเตะ พ่อบ้านสั่งได้ ฮายาเตะ พ่อบ้านสั่งได้ () (旋風管家/Xuan Feng Guan Jia) เป็นละครแนวโรแมนติกคอมเมดี ที่อิงเนื้อหาจากการ์ตูนญี่ปุ่นเรื่อง ฮายาเตะ พ่อบ้านประจัญบาน ของ เค็นจิโร ฮะตะ ถ่ายทำและเขียนบทใหม่โดยประเทศไต้หวัน โดยมีการปรับเนื้อหาและตัวละครให้เหมาะสมกับการทำเป็นละคร มีการออกอากาศในประเทศไต้หวันและประเทศเกาหลี จากนั้นจึงออกอากาศที่ประเทศญี่ปุ่นในภายหลัง โดยใช้ชื่อตัวละครตามมังงะต้นฉบับของญี่ปุ่นเนื้อเรื่องย่อ เนื้อเรื่องย่อ. หลิงฉีซา นักศึกษามหาวิทยาลัยวัย 21 ปี ได้ชื่อว่าเป็นเด็กส่งของที่รวดเร็วที่สุด แต่ถูกไล่ออกจากงานส่งของในวันคริสต์มาสอีฟเนื่องจากทำผิดพลาดขณะส่งงานชิ้นสำคัญ และงานพิเศษที่บาร์ของเขาก็ถูกไล่ออกเพราะเรื่องอายุไม่ถึงเกณฑ์ เมื่อเขากลับไปบ้านก็พบว่าพ่อแม่ของเขาเสียเงินไปกับการพนันจนหมด และเหลือเพียงลูกเหล็กจากร้านพนัน แถมยังทิ้งหนี้ที่ติดแก๊งมาเฟียไว้ให้ถึง 55,556,789 ดอลลาร์ไต้หวันเป็นของขวัญวันคริสต์มาสอีกด้วย ฉีซาได้หลบหนีออกมาและพยายามจะลักพาตัว ซันเฉียนยวน จื่อ เพื่อนำเงินมาใช้หนี้ แต่แผนการผิดพลาดเพราะเขาพูดชื่อตัวเองออกมา ความตั้งใจของฉีซาในครั้งนั้นทำให้จื่อเข้าใจผิดว่าฉีซาต้องการจะสารภาพรักกับตน ฉีซาได้นอนลงเพื่อรอที่จะหนาวตาย ทำให้เขาได้พบกับมาเรีย พี่เลี้ยงของจื่อ ฉีซาได้โกหกเธอว่าไม่รู้อะไรเลยเกี่ยวกับจื่อ แต่ความมุ่งมั่นของเขาก็ได้กลับมาเมื่อมาเรียมอบร่มให้กับเขา และฉีซาได้ช่วยเหลือจื่อจากการถูกลักพาตัวโดยกลุ่มคนที่ติดหนี้เช่นกัน หลังจากนั้น เขาได้ให้เธอช่วยหางานใหม่ให้เขา ซึ่งต่อมาทำให้เขาได้เป็นพ่อบ้านคนใหม่ของจื่อ ผู้ซึ่งทำหน้าที่ปกป้องเธอจากอันตรายต่างๆตัวละคร</doc>
