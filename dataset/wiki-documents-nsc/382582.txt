<doc id="382582" url="https://th.wikipedia.org/wiki?curid=382582" title="โดตา 2">โดตา 2 โดตา 2 () เป็นวิดีโอเกมวางแผนแอ็กชันแฟนตาซี ซึ่งกำลังอยู่ในระหว่างพัฒนาโดยวาล์วคอร์ คอร์เปอเรชัน เป็นภาคต่อที่ไม่ขึ้นกับแผนที่วอร์คราฟต์ 3 ที่ได้รับความนิยม คือ ดีเฟนส์ออฟดิแอนเชียนส์ ชื่อเกมมีการประกาศอย่างเป็นทางการเมื่อวันที่ 13 ตุลาคม พ.ศ. 2553 ผ่านเว็บไซต์เกมอินฟอร์เมอร์ ปัจจุบันตัวเกมมีแผนจะเปิดรุ่นทดลองในช่วงปลายปี พ.ศ. 2554 ซึ่งจะทำให้เป็นเกมที่สองของวาล์วในปีนี้ ตามหลังพอร์ทอล 2 ผู้นำออกแบบเกมคือ ผู้พัฒนาคนที่ทำหน้าที่นานที่สุดและคนปัจจุบันของดีเฟนส์ออฟดิแอนเชียนส์ ที่รู้จักกันในชื่อ "ไอซ์ฟร็อก" ผู้ซึ่งยังปิดบังชื่อต่อสาธารณะ ขณะที่เป็นผู้นำทีมพัฒนาที่วาล์ว ตัวเกมจะเปิดตัวทั้งผ่านการค้าปลีกและสตีม สำหรับไมโครซอฟท์ วินโดวส์ และแมคโอเอสเทน โดตา 2 เป็นเกมแฟนตาซีเกมแรกของวาล์ว เช่นเดียวกับเกมแอ็กชันอาร์ทีเอสการเล่น การเล่น. คล้ายกับเกมดีเฟนส์ออฟดิแอนเชียนส์เดิม โดตา 2 รวมเอารูปแบบวางแผนเรียลไทม์และรวมเอาระบบการเพิ่มเลเวลและไอเท็มของเกมสวมบทบาท ผู้เล่นจะสวมบทบาทเป็นยูนิตที่ถูกจัดให้เป็น "ฮีโร" ที่ได้รับเลเวลเพิ่มขึ้นจากการต่อสู้ โดยมีเลเวลสูงสุดที่ 25 ฉากหลักพื้นฐานของ โดตา 2 เป็นที่มั่นสองฝั่งที่มี "Ancient" อยู่ที่ปลายสุดทั้งสองฝั่งของแผนที่ที่สมดุล โดยมีส่วนเชื่อมต่อกันหลายจุดที่ถูกเรียกว่า "เลน" ซึ่งยูนิตฝ่ายตรงข้ามเดินตัดผ่าน ขณะที่ต่อสู้กับหอคอยป้องกันอันทรงพลังไปตลอดทาง ผู้เล่นถูกแบ่งออกเป็นสองทีม ซึ่งตามหลักการแล้วจะเป็นรูปแบบห้าต่อห้า ชิงชัยกันโดยเป็นผู้ป้องกันหลักของแอนเชียนของทีมตน เป้าหมายจากการโจมตีได้หากหอคอยที่อยู่ชั้นนอกยังไม่ถูกทำลาย กลุ่มยูนิตที่อ่อนแอกว่าที่เรียกกว่า "ครีป" จะถูกปล่อยมาเป็นช่วง ๆ ซึ่งจะเคลื่อนที่ไปตามเลนของพวกตนจนกระทั่งไปถึงยูนิตหรือสิ่งก่อสร้างของศัตรู แล้วครีปเหล่านี้จะโจมตี การกำจัดยูนิตฝ่ายตรงข้ามจะทำให้ทีมผู้เล่นได้รับเงินจำนวนหนึ่ง โดยผู้เล่นที่โจมตีฝ่ายตรงข้ามเป็นครั้งสุดท้ายจะได้รับส่วนแบ่งมากที่สุด ขณะที่ได้รับเงินนั้น ผู้เล่นจะได้รับค่าประสบการณ์ด้วย โดยเมื่อสะสมค่าประสบการณ์ไประดับหนึ่งจะทำให้เลเวลขึ้น เงินและค่าประสบการณ์ที่มากที่สุดได้จากการกำจัดฮีโรหรือหอคอยฝั่งตรงข้าม โดตา 2 จะใช้ประโยชน์จากซอฟต์แวร์สตีมของวาล์วเพื่อจัดเตรียมฟังก์ชันสังคมและชุมชนของเกม บัญชีสตีมจะบันทึกไฟล์และการตั้งค่าส่วนตัวบนบัญชีออนไลน์โดยใช้สตีมคลาวด์ โดตา 2 ยังจะมีคุณลักษณะผู้ชมสดมุมกล้องเสรี ซึ่งเป็นลักษณะของวาล์ว แม่ข่ายเกมจะมีตัวเลือกเปิดช่องผู้เล่นด้วยบอตปัญญาประดิษฐ์ ส่วนอีกตัวเลือกหนึ่งจะให้แม่ข่ายพิจารณาว่าจะให้บอตปัญญาประดิษฐ์หรือผู้เล่นมนุษย์คนอื่นเข้าแทนที่ผู้เล่นที่ขาดการเชื่อมต่อออกไป วาล์วยังมีระบบฝึกสอนซึ่งเปิดให้ผู้เล่นที่มีประสบการณ์มากกว่าฝึกสอนผู้เล่นใหม่ ตัวเกมยังจะมีคุณสมบัติช่วงฝึกเล่นเพื่อช่วยเหลือผู้เล่นก่อนที่จะเล่นแบบแข่งขันกัน โดตา 2 จะยังคงมาจากรากฐานกิจกรรมหลายผู้เล่นอย่างต่อเนื่องอย่างสมบูรณ์ โดยตัวเกมจะไม่มีโหมดผู้เล่นคนเดียว แต่จะยังมีเรื่องราวที่ผูกขึ้นเข้าไปเกี่ยวข้องกับเกมการเล่นด้วย รวมทั้งภูมิหลังของฮีโรแต่ละตัวและการสื่อสารที่ใช้เสียงในเกมการพัฒนา การพัฒนา. การเอ่ยถึงการพัฒนา โดตา 2 ต่อสาธารณะเริ่มต้นด้วยการประกาศอย่างไม่เป็นทางการโดยผู้พัฒนา โดตาไอซ์ฟร็อก ผู้กล่าวว่าเขาจะนำทีมพัฒนาที่วาล์ว เขาว่า ความร่วมมือระหว่างเขากับวาล์วนั้นเริ่มต้นขึ้นจากจดหมายที่ทางสตูดิโอส่งมา และถามว่าเขาต้องการเยี่ยมชมสถานที่ทำงานของพวกเขาหรือไม่ ผู้จัดการโครงการของวาล์วและผู้อำนวยการ โดตา 2 อีริก จอห์นสัน ต่อมาได้ยืนยันที่ไอซ์ฟร็อกว่า และอ้างว่าได้ "ว่าจ้าง [ไอซ์ฟร็อก] ตรงนั้นเลย" มีข่าวไม่เป็นทางการอีกหลายข่าว รวมทั้งโพสต์ทวิตเตอร์จากนักแสดงพากษ์เสียงนุก ดูเคม จอน เซนต์จอห์น เกี่ยวกับการมีส่วนร่วมในโครงการดังกล่าวว่า ไม่นานหลังจากไอซ์ฟร็อกบรรยายว่าเขาถูกว่าจ้างโดยวาล์ว บริษัทได้ทำการอ้างสิทธิ์จดทะเบียนเครื่องหมายการค้าในวันที่ 6 สิงหาคม พ.ศ. 2553 และไม่มีการแถลงอย่างเป็นทางการจนกระทั่งเปิดเผยในวันที่ 13 ตุลาคม พ.ศ. 2553 เมื่อเกมอินฟอร์เมอร์ประกาศรายละเอียดเฉพาะเกี่ยวกับเกมและการพัฒนา ซึ่งทำให้การเข้าชมเว็บไซต์เพิ่มขึ้นจนเกือบจะทำให้เซิร์ฟเวอร์ล่ม ในวันเดียวกัน วาล์วได้ออกข่าวแจกอย่างเป็นทางการเกี่ยวกับตัวเกม อีริก จอห์นสันพูดถึงความสับสนเกี่ยวกับรูปแบบการเขียนของเครื่องหมายการค้า โดยกล่าวถึงมันอย่างชัดเจนว่า "โดตา" (Dota) มิใช่ "ดอตเอ" (DotA) เนื่องจากบริบทที่เพิ่มขึ้นในแง่ของคำ มากกว่าที่เป็นตัวย่อของ "ดีเฟนส์ออฟดิแอนเชียนส์" เนื่องจากเป็นภาคต่อของดีเฟนส์ออฟดิแอนเชียนส์ วัฏจักรการพัฒนาของ โดตา 2 โดยพื้นฐานแล้วจึงมุ่งเน้นไปยังการส่งต่อลักษณะของ DotA ไปยังซอร์สเอนจิน เช่นเดียวกับการพัฒนารูปแบบการเล่นหลัก ในหน้าถาม-ตอบเปิดตัว ไอซ์ฟร็อกว่า Dota 2 จะเป็นการต่อเนื่องระยะยาวของเกม โดยเป็นการเปลี่ยนแปลงรูปแบบการเล่นดั้งเดิมที่ไม่มีการเปลี่ยนรูปแบบการเล่นหลักมากนัก ซึ่งอาจเปลี่ยนประสบการณ์ทั้งหมดที่ได้รับจากเกม ไอซ์ฟร็อกว่า เพื่อที่จะเน้นย้ำหลักฐานที่ว่า โดตา 2 เป็นเกมต่อเนื่องจาก DotA การร่วมมือจะยังคงสอดคล้องกับแหล่งที่มานอกทีมพัฒนาหลัก เพื่อปรับให้เข้ากับ โดตา 2 วาล์วได้ทำงานเพื่ออัปเกรดซอร์สเอนจินเพื่อให้รวมไปถึงการจำลองเสื้อผ้าอย่างดี เช่นเดียวกับการปรับปรุงระบบแสง และการพัฒนาสตีมวอร์กส ซึ่งรวมไปถึงการต่อขยายอรรถประโยชน์ให้กว้างขวางขึ้น อย่างเช่น ระบบแนะนำผู้เล่นและระบบฝึกสอนประเด็นเครื่องหมายการค้า ประเด็นเครื่องหมายการค้า. มีความไม่เห็นด้วยมากพอสมควรจากอดีตผู้พัฒนา DotA เช่นเดียวกับลูกจ้างของบลิซซาร์ด เอ็นเตอร์เทนเมนต์ ผู้จัดเตรียมผู้พัฒนาด้วยโปรแกรมวอร์คราฟต์ 3 เวิลด์เอดิเตอร์ ซึ่งอำนวยความสะดวกแก่การพัฒนาม็อด สตีฟ "กึนโซ" ฟีก ผู้พัฒนาคนแรกของ DotA Allstars และสตีฟ "เพนดรากอน" เมสคอน ผู้สร้าง dota-allstars.com และผู้อำนวยการชุมชนสัมพันธ์ของไรเอิตเกม แสดงความกังวลออกมาว่า วาล์วไม่ควรกำหนดชื่อ DotA เป็นเครื่องหมายการค้า เพราะพวกเขามองว่ามันเป็นสมบัติของชุมชน ในวันที่ 9 สิงหาคม พ.ศ. 2553 เมสคอนจดทะเบียนเครื่องหมายการค้า "DOTA" ในนามของ DotA-Allstars, LLC เพื่อป้องกันวาล์วจากการดำเนินการกับแบรนด์ DotA และได้รับสิทธิ์ความเป็นเจ้าของฉากวอร์คราฟต์ 3 จากไอซ์ฟร็อก ร็อบ พาร์โด รองประธานฝ่ายบริหารของบลิซซาร์ด เอ็นเตอร์เทนเมนต์ ได้แสดงความกังวลแบบเดียวกัน โดยอธิบายว่าชื่อ DotA ควรจะคงอยู่ภายในชุมชนวอร์คราฟต์ 3 ขณะที่ไม่นานหลังจากนั้น คริส ซิกาตี ผู้นำผู้ผลิตสตาร์คราฟต์ 2 กล่าวว่าข้อพิพาทด้านเครื่องหมายการค้าไม่ใช่ประเด็น โดยพิจารณาถึงความสัมพันธ์ฉันท์มิตรระหว่างบลิซซาร์ดและวาล์ว</doc>
