<doc id="177904" url="https://th.wikipedia.org/wiki?curid=177904" title="เฟม">เฟมประวัติ ประวัติ. เดิมชื่อว่าวงปกเชิ้ต เล่นประจำอยู่ที่ ดรันเก้นผับ ปากซอยสุขุมวิท33 (ที่เดียวกับวงไฮสกูลที่ไปเล่นดนตรี ปัจจุบันคือวงนูโว) มีสมาชิกอยู่ 4 คน1. ไกรสร ชำนาญเวช (ปี่) กีตาร์/ร้องนำ 2. นัยณัฏฐ์ ชนินทร์เดช (นัท) คีย์บอร์ด/ร้องนำ 3. อนุสรณ์ ม้าแก้ว (ตั้ม) เบส 4. ภิญโญ เจริญสถิตย์พงศ์ (หนึ่ง) กลอง เนื่องจากนัทได้เล่นเป็นพระเอกมิวสิกวีดีโอเพลง "ใจเดียว" ให้กับวง "เรนโบว์" และทราบมาว่านัทเองก็มีวงดนตรีเช่นกัน จึงทำให้ อาร์.เอส. ให้ความสนใจ และชวนมาทำอัลบั้มเพลง จากการชักนำของ ธนพล อินทฤทธิ์ และ พีระพงษ์ พลชนะ หรือ ต้อม เรนโบว์ จากนั้นจึงเพิ่มสมาชิกอีก 2 คน จากวง บอนด์สตรีท คือ1. สรวิทย์ บัวศรี (ต้น) คีย์บอร์ด 2. ธนา อักษรพันธ์ (ออม) กีตาร์ สำหรับการตั้งชื่อวง พวกเขาต้องเลือกชื่อวง ซึ่งมีอยู่หลากหลาย อาทิ รีมิกซ์,อคูสติก,วินเซนท์,6คน ฯลฯ สุดท้ายก็ได้ชื่อว่าวง เฟม (FAME) โดยความหมายของคำว่า เฟม แปลว่า ชื่อเสียง อัลบั้มชุดที่2 ไอ้ตัวยุ่ง ได้เปลี่ยนมือกลองจากหนึ่งเป็น ชาลี สาลี่ (ภายหลังชาลีไปอยู่วง ฟลาย)สมาชิกสมาชิก. - ไกรสร ชำนาญเวช (ปี่) กีตาร์,ร้องนำ - นัยณัฏฐ์ ชนินทร์เดช (นัท) คีย์บอร์ด,ร้องนำ - อนุสรณ์ ม้าแก้ว (ตั้ม) เบส - สรวิทย์ บัวศรี (ต้น) คีย์บอร์ด - ธนา อักษรพันธ์ (ออม) กีตาร์ - ชาลี สาลี่ (ชาลี) กลอง (ชุด2 ไอ้ตัวยุ่ง)อดีตสมาชิกอดีตสมาชิก. - ภิญโญ เจริญสถิตย์พงศ์ (หนึ่ง) กลอง (ชุด1 คนไม่เคย)อัลบั้มอัลบั้ม. - คนไม่เคย (27 พฤษภาคม พ.ศ. 2532) - ไอ้ตัวยุ่ง (24 กุมภาพันธ์ พ.ศ. 2534)คอนเสิร์ต คอนเสิร์ต. คอนเสิร์ตใหญ่ที่วงเฟมไปร่วมคือ คอนเสิร์ต "ไฟ FAI" ซึ่งมี F=เฟม,A=อริสมันต์ พงศ์เรืองรอง และ I=อิทธิ พลางกูร ที่ลานสวป.มหาวิทยาลัยรามคำแหง ท่ามกลางผู้ชมนับหมื่น เคยแสดงร่วมกับกับวง TUBE วงร็อกชื่อดังจากประเทศญี่ปุ่นที่สวนลุมพินี แต่แสดงได้แค่ไม่กี่เพลงก็ต้องยุติการแสดงลง เนื่องจากพายุฝนมรสุมเข้ากรุงเทพฯ อันเป็นผลมาจากพายุไต้ฝุ่นเกย์เข้าถล่มประเทศไทยอย่างหนักในช่วงนั้น</doc>
