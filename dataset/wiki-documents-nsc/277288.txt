<doc id="277288" url="https://th.wikipedia.org/wiki?curid=277288" title="พระอินทราชา">พระอินทราชา พระอินทราชา เป็นพระนามของพระมหากษัตริย์และพระราชโอรสของกษัตริย์แห่งกรุงศรีอยุธยา สามารถหมายถึง- สมเด็จพระอินทราชา (ที่ 1) พระราชนัดดาในสมเด็จพระบรมราชาธิราชที่ 1 และพระมหากษัตริย์พระองค์ที่ 6 แห่งกรุงศรีอยุธยา - สมเด็จพระอินทราชา (ที่ 2) พระราชโอรสในสมเด็จพระบรมไตรโลกนาถ มีข้อแตกต่างกันในพระราชพงศาวดารฉบับต่าง ๆ เช่น- พระราชพงศาวดารกรุงเก่า ฉบับหลวงประเสริฐอักษรนิติ์ กล่าวว่า สมเด็จพระอินทราชาเจ้าต้องปืน ณ พระพักตร์ และมิได้กล่าวถึงพระองค์นับแต่นั้นมา แต่ปรากฏพระนาม "พระบรมราชา" เป็นพระราชโอรสในสมเด็จพระบรมไตรโลกนาถได้เสด็จขึ้นครองกรุงศรีอยุธยาโดยมีพระนามว่า สมเด็จพระบรมราชาธิราช (ที่ 3) และ "พระเชษฐา" พระราชโอรสอีกพระองค์ในสมเด็จพระบรมไตรโลกนาถขึ้นครองราชสมบัติสืบต่อจากสมเด็จพระบรมราชาธิราชที่ 3 มีพระนามว่า สมเด็จพระรามาธิบดีที่ 2 - อธิบายเรื่องในรัชกาลสมเด็จพระบรมไตรโลกนาถ ของ สมเด็จฯ กรมพระยาดำรงราชานุภาพ กล่าวว่า "พระอินทราชา ปรากฏพระนามเมื่อไปรบศึกเชียงใหม่ ต้องปืนที่พระพักตร์ครั้งรบกับหมื่นนคร เห็นจะสิ้นพระชนม์ในคราวนั้น ด้วยไม่ปรากฏพระนามต่อมาอีก" ซึ่งสอดคล้องกับพระราชพงศาวดารกรุงเก่า ฉบับหลวงประเสริฐอักษรนิติ์ - พระราชพงศาวดาร ฉบับพระราชหัตถเลขา กล่าวว่า สมเด็จพระอินทราชาเจ้าต้องปืน ณ พระพักตร์ แต่ยังทรงพระชนม์และขึ้นครองราชสมบัติแห่งกรุงศรีอยุธยา มีพระนามว่า สมเด็จพระอินทราชา (ที่ 2) โดยไม่ปรากฏพระนาม สมเด็จพระบรมราชาธิราช (ที่ 3) เป็นพระมหากษัตริย์แห่งกรุงศรีอยุธยาแต่อย่างใด ส่วน "พระบรมราชา" นั้นเป็นพระราชโอรสในสมเด็จพระอินทราชาโดยเสด็จขึ้นครองราชสมบัติต่อจากพระราชบิดาทรงพระนามว่า สมเด็จพระรามาธิบดีที่ 2 โดยไม่มีการกล่าวถึง "พระเชษฐา" ดังเช่นในพระราชพงศาวดารกรุงเก่า ฉบับหลวงประเสริฐอักษรนิติ์- พระอินทราชา (พระนครอินทร์) พระราชโอรสในสมเด็จพระบรมราชาธิราชที่ 2 โดยสมเด็จพระบรมราชาธิราชที่ 2 โปรดให้พระนครอินทร์ขึ้นเสวยราชสมบัติที่เมืองนครหลวง - พระอินทราชา พระราชโอรสในสมเด็จพระเอกาทศรถ - พระอินทราชา พระราชโอรสในสมเด็จพระเจ้าปราสาททอง</doc>
