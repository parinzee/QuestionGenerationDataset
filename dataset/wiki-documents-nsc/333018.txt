<doc id="333018" url="https://th.wikipedia.org/wiki?curid=333018" title="หลวงพี่เท่ง 3">หลวงพี่เท่ง 3 หลวงพี่เท่ง 3 รุ่นฮาเขย่าโลก (อังกฤษ : Holy Man 3) เป็นภาพยนตร์ภาค 3 ของชุด "หลวงพี่เท่ง" ออกฉายเมื่อวันที่ 12 สิงหาคม พ.ศ. 2553 กำกับโดย บำเรอ ผ่องอินทรกุล (โน้ต เชิญยิ้ม) โดยผู้แสดงเป็นหลวงพี่ในภาคนี้ คือ กฤษดา สุโกศล แคลปป์ หรือ น้อย วงพรู นักเรียนนอกและนักร้องชื่อดังที่หันหน้าเข้าสู่ร่มเงาแห่งพุทธศาสนาเพื่อกล่อมเกลาจิตใจที่ว้าวุ่น และหลีกหนีจากปัญหา โดยมีนิสัยเป็นคนขวางโลกนิดๆ แต่ก็มีความเข้าใจในหลักสัจธรรมหลายอย่าง ภาพยนตร์ทำรายได้รวม 38 ล้านบาทเรื่องย่อ เรื่องย่อ. เรื่องราวของ น้อย (น้อย วงพรู) นักร้องหนุ่มมาดเซอร์ ที่พยายามจะหลีกหนีจากโลกที่วุ่นวาย และความจริงที่ตนเองได้รับ โดยหนทางที่เค้าเลือก เพื่อหวังจะพบกับความสงบนั้น คือ การเปลี่ยนแปลง จากนักร้องหนุ่มเป็นพระ พระน้อย ผู้ซึ่งยังคงมีความเป็นตัวของตัวเอง เป็นพระขวางโลก รักความยุติธรรม พูดจากำปั้นทุบดิน เป็นคนตรงเหมือนไม้บรรทัด ที่มาบวชเพราะเบื่อสังคม เบื่อคนไทยไม่รักกัน เบื่อความแตกแยก แต่เส้นทางในชีวิตเส้นนี้ของเค้าไม่เป็นไปดังหวัง เพราะในวัดที่เค้าบวช ยังมี พระประเสริฐ (อุ๋ย บูดาเบลส), พระโยกเยก (โยกเยก เชิญยิ้ม), ตาส่ง (โน้ต เชิญยิ้ม) มัคนายกประจำวัด และ เด็กวัดตัวแสบ อีก 2 คน (เอ็ม บูดาเบลส, แจ็ค แฟนฉัน) ที่คอยสร้างความวุ่นวายให้วัดอยู่เสมอ ไม่เพียงเท่านั้นเค้ายังต้องพบกับเหตุการณ์อลม่านป่วนจิตจนต้องเข้าไปมีส่วนร่วมความสำเร็จและคำวิจารณ์ ความสำเร็จและคำวิจารณ์. ใน 4 วันแรกที่ฉาย หลวงพี่เท่ง 3 ทำรายได้เป็นอันดับ 1 อยู่ที่ 24.5 ล้านบาท เช่นเดียวกับสองภาคแรก แต่มีรายได้เปิดตัวน้อยกว่า เนื่องจากปัจจัยทางเศรษฐกิจ และมีภาพยนตร์ไทยที่เข้าฉายพร้อมกันอีกหนึ่งเรื่องคือ สิ่งเล็กๆ ที่เรียกว่า...รัก ของสหมงคลฟิล์ม และ เวิร์คพอยท์ ซึ่งได้รับเสียงวิจารณ์ในแง่การถ่ายทอดเรื่องราวได้ดีกว่า ในสัปดาห์ถัดมา รายได้กลับน้อยกว่าเรื่อง กวน มึน โฮ และ สิ่งเล็กๆ ที่เรียกว่า...รัก ถึงกระนั้นก็ยังมีแฟนหนังที่ต้องการให้ เท่ง เถิดเทิง ซึ่งติดภาระแสดงภาพยนตร์เรื่อง เท่ง โหน่ง จีวรบิน กลับมาแสดงเรื่องหลวงพี่เท่งในภาคต่อไปนักแสดงนักแสดงนำนักแสดง. นักแสดงนำ. - กฤษดา สุโกศล แคลปป์ (น้อย วงพรู) รับบท หลวงพี่น้อย - เด๋อ ดอกสะเดา รับบท หลวงตาเชื่อม - โน้ต เชิญยิ้ม รับบท ตาส่ง - นที เอกวิจิตร (อุ๋ย บุดด้าเบลส) รับบท พระประเสริฐ - กิตติพงษ์ คำสาตร์ (เอ็ม บุดด้าเบลส) รับบท เอ็ม - เฉลิมพล ทิฆัมพรธีรวงศ์ (แจ็ค แฟนฉัน) รับบท อู๊ด - โยกเยก เชิญยิ้ม รับบท พระโยกเยก,หลวงพ่อนิ่ม - เอนก อินทจันทน์ (แอนนา ม๊กจ๊ก(ชวนชื่น)) รับบท เถ้าแก่ฉัตรชัย - สุรนันต์ ชุ่มธาราธร (โต้ง บุดด้าเบลส) รับบท ส้มลิ้มนักแสดงรับเชิญนักแสดงรับเชิญ. - ยืนยง โอภากุล (แอ๊ด คาราบาว) รับบท หัวหน้าแก๊งค์ช็อปเปอร์ - ค่อม ชวนชื่น รับบท หัวหน้าค่ายมวย - จตุรงค์ พลบูรณ์ รับบท ชาวบ้านรงค์ - ยายแหวว ตีสิบ รับบท ชาวบ้าน - โก๊ะตี๋ อารามบอย รับบท ชาวบ้านโก๊ะ - โย่ง เชิญยิ้ม รับบท หมอทำขวัญนาค - นง เชิญยิ้ม รับบท หมอทำขวัญนาค - พวง เชิญยิ้ม รับบท หมอทำขวัญนาค - ซูซี่ ตีสิบ รับบท กะเทยโห่ - น้อย โพธิ์งาม รับบท แม่ศรี(แม่ของพระประเสริฐ) - วิทวัส สุนทรวิเนตร์ ให้เสียงคติตอนเปิดเรื่อง - อ้ายหนุ่ม น้อยคำ รับบท เท่ง ลงถุง</doc>
