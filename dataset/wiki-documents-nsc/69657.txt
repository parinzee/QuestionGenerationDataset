<doc id="69657" url="https://th.wikipedia.org/wiki?curid=69657" title="ไมโครซอฟท์ ออฟฟิศ 2007">ไมโครซอฟท์ ออฟฟิศ 2007 2007 ไมโครซอฟท์ ออฟฟิศ ซิสเต็มส์ หรือ ไมโครซอฟท์ ออฟฟิศ 2007 ได้ออกวางจำหน่ายสำหรับธุรกิจวันที่ 30 พฤศจิกายน พ.ศ. 2549 และจะออกวางจำหน่ายสำหรับบุคคลทั่วไปในช่วงต้นปี พ.ศ. 2550 ออฟฟิศ 2007 นั้นมีความสามารถใหม่อย่างมาก และที่เห็นได้ชัดที่สุดคือส่วนต่อประสานกับผู้ใช้ที่ปรับเปลี่ยนรูปแบบใหม่หมด โดยเรียกว่า ริบบอน โดยแทนที่เมนู และทูลบาร์เดิม แม้ว่าไมโครซอฟท์ ออฟฟิศ 2007 ได้มีความสามารถใหม่เพิ่มขึ้นอย่างมาก แต่โปรแกรม Microsoft Frontpage นั้นได้ถูกย้ายออกและหยุดการพัฒนาแล้ว โดยมีผลิตภัณฑ์ไมโครซอฟท์ เอกซ์เพรสชันเว็บ มาแทนที่ ในชุดโปรแกรมทั้งหมดที่จะเปิดตัวนั้นแบ่งออกได้เป็น 7 ประเภทได้แก่- Microsoft Office Basic 2007 (ไม่เปิดเผยราคา เฉพาะ OEM) - Microsoft Office Home and Student 2007 (149 ดอลลาร์สหรัฐ) - Microsoft Office Standard 2007 (399 ดอลลาร์สหรัฐ) - Microsoft Office Small business 2007 (499 ดอลลาร์สหรัฐ) - Microsoft Office Professional 2007 (499 ดอลลาร์สหรัฐ) - Microsoft Office Professional Plus 2007 (ขายให้กลุ่มองค์กร) - Microsoft Office Enterprise 2007 (ขายให้กลุ่มองค์กร)</doc>
