<doc id="891345" url="https://th.wikipedia.org/wiki?curid=891345" title="ดุจดวงใจไทยทั้งผอง เดอะมิวสิคัล">ดุจดวงใจไทยทั้งผอง เดอะมิวสิคัล ดุจดวงใจไทยทั้งผอง เดอะมิวสิคัล เป็นละครพิเศษละครเพลงเพื่อน้อมรำลึกถึงพระมหากรุณาธิคุณ พระบาทสมเด็จพระปรมินทรมหาภูมิพลอดุลยเดช มหิตลาธิเบศรรามาธิบดี จักรีนฤบดินทร สยามินทราธิราช บรมนาถบพิตร ซึ่งในปี พ.ศ. 2560 ละครพิเศษ "ดุจดวงใจไทยทั้งผอง เดอะมิวสิคัล" นั้นสร้างเป็นละครเฉลิมพระเกียรติเนื่องในวโรกาสเป็นการถวายความอาลัยแด่ พระบาทสมเด็จพระปรมินทรมหาภูมิพลอดุลยเดช ของสถานีวิทยุโทรทัศน์ไทยทีวีสีช่อง 3 ผลิตโดย บริษัท รีมายน์ จำกัดที่มาของเรื่อง ที่มาของเรื่อง. ละครพิเศษเรื่องนี้ได้ถูกนำทำเป็นละครเพลง-คอนเสิร์ตทางโทรทัศน์ เพื่อน้อมรำลึกถึงพระมหากรุณาธิคุณ พระบาทสมเด็จพระปรมินทรมหาภูมิพลอดุลยเดช ได้จัดทำละครพิเศษ “ดุจดวงใจไทยทั้งผอง เดอะมิวสิคัล” ซึ่งจะออกอากาศทางสถานีวิทยุโทรทัศน์ไทยทีวีสีช่อง 3 ตลอดทั้งเดือนตุลาคม ปี พ.ศ. 2560 โดยเป็นการถ่ายทอดพระราชประวัติต่างๆ , พระราชกรณียกิจ , พระราชสมภพ , เหตุการณ์ต่างๆ ที่สำคัญ ทั้งพระราชจริยวัตร , ชีวิตส่วนพระองค์ต่างๆ ทั้งกีฬา, ดนตรี และพระราชดำรัสต่างๆ ของพระองค์ที่ได้ทรงวางแนวทางการดำเนินชีวิตไว้ให้กับเหล่าพสกนิกรชาวไทย รวมถึงการเล่าย้อนเหตุการณ์กลับไปในวันที่ 13 ตุลาคม พ.ศ. 2559 ซึ่งเป็นวันที่คนไทยทั้งประเทศต่างรู้สึกโศกเศร้ากับการสูญเสียครั้งใหญ่ในชีวิต โดยมี สายสวรรค์ ขยันยิ่ง ทำหน้าที่เป็นผู้อ่านประกาศจาก สำนักพระราชวัง นอกจากนี้ยังมีการขับร้องบทเพลงพระราชนิพนธ์ ซึ่งเป็นบทเพลงไพเราะหลากหลายบทเพลงหลากหลายแนวเพลง โดยมี อุรัสยา เสปอร์บันด์, ปริญ สุภารัตน์, คิมเบอร์ลี แอน เทียมศิริ พร้อมด้วยเหล่าผู้จัดละคร และเหล่านักแสดงช่อง 3 อีกกว่าร้อยชีวิต มาร่วมถ่ายทอดบทเพลงพระราชนิพนธ์อันทรงคุณค่าที่คนรุ่นใหม่หาฟังได้ยากในครั้งนี้อีกด้วย และความพิเศษในการจัดสร้างละครพิเศษเรื่องนี้อยู่ที่สถานที่จัดการแสดงละครเวทีเรื่องนี้ได้จัดขึ้นที่สตูดิโอช่อง 3 หนองแขม โดยมีพิธีกรผู้ดำเนินรายการ 3 ท่าน ได้แก่ ศัลย์ อิทธิสุขนันท์, รินลณี ศรีเพ็ญ และ คัทลียา แมคอินทอชละครโทรทัศน์ ละครโทรทัศน์. ละครพิเศษ ดุจดวงใจไทยทั้งผอง เดอะมิวสิคัล ออกอากาศทางสถานีวิทยุโทรทัศน์ไทยทีวีสีช่อง 3 ผลิตโดย บริษัท รีมายน์ จำกัด ในวันศุกร์ที่ 13 ตุลาคม พ.ศ. 2560 สองช่วงเวลา ในเวลา 20:00 - 20:15 น. และเวลา 20:31 - 22:55 น. พร้อมกันทั้ง 3 ช่องได้แก่ ช่อง 3 เอชดี, ช่อง 3 เอสดี, ช่อง 3 แฟมิลี่ และออกอากาศรีรันให้ชมอีกครั้งทางช่อง 3 และช่อง 33 ในวันที่ 20 ตุลาคม พ.ศ. 2560 เวลา 13.05 - 15.40 น. และวันที่ 27 ตุลาคม พ.ศ. 2560 เวลา 20.00 - 20.15 น. และรับชมต่อเนื่องในวันเดียวกันในเวลา 20.45 - 22.20 น.รายนามนักแสดงเพลงประกอบละครพิเศษเพลงประกอบละครพิเศษ. 1. เพลง ดุจดวงใจไทยทั้งผอง - ขับร้องโดย เกียรติกมล ล่าทา 2. เพลงพระราชนิพนธ์ ลำดับที่ ๑๐ - เพลง คำหวาน - ขับร้องโดย เหล่าผู้จัดละคร-นักแสดงช่อง 3 กว่า 100 ชีวิต 3. เพลง รูปที่มีทุกบ้าน - ขับร้องโดย ธงไชย แมคอินไตย์ 4. เพลงพระราชนิพนธ์ ลำดับที่ ๔๗ - เพลง รัก - ขับร้องโดย เหล่าผู้จัดละคร-นักแสดงช่อง 3 กว่า 100 ชีวิต 5. เพลง ของขวัญจากก้อนดิน - ขับร้องโดย ธงไชย แมคอินไตย์ 6. เพลง เหตุผลของพ่อ - ขับร้องโดย ธงไชย แมคอินไตย์ 7. เพลงพระราชนิพนธ์ ลำดับที่ ๙ - เพลง เทวาพาคู่ฝัน - ขับร้องโดย ปริญ สุภารัตน์ , คิมเบอร์ลี แอน เทียมศิริ 8. เพลงพระราชนิพนธ์ ลำดับที่ ๒๖ - เพลง ไกลกังวล - ขับร้องโดย เหล่าผู้จัดละคร-นักแสดงช่อง 3 กว่า 100 ชีวิต 9. เพลง ร่มฉัตร - ขับร้องโดย ทิพย์วรรณ ปิ่นภิบาล และเหล่าผู้จัดละคร-นักแสดงช่อง 3 กว่า 100 ชีวิต 10. เพลงพระราชนิพนธ์ ลำดับที่ ๒๔ - เพลง ค่ำแล้ว - ขับร้องโดย อุรัสยา เสปอร์บันด์ 11. เพลง พระราชาผู้ทรงธรรม - ขับร้องโดย ธงไชย แมคอินไตย์ 12. เพลง ในหลวงของแผ่นดิน (ต้นฉบับโดยรวมศิลปิน จีเอ็มเอ็ม แกรมมี่) - ขับร้องโดย เหล่าผู้จัดละคร-นักแสดงช่อง 3 กว่า 100 ชีวิต 13. เพลง สรรเสริญพระบารมี - ขับร้องโดย เหล่าผู้จัดละคร-นักแสดงช่อง 3 กว่า 100 ชีวิต</doc>
