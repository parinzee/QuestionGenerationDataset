<doc id="553756" url="https://th.wikipedia.org/wiki?curid=553756" title="เนชันนัลเอมเบลม">เนชันนัลเอมเบลม เนชันนัลเอมเบลม () เป็นเพลงมาร์ชที่แต่งโดยเอดวิน ยูยีน แบกลีย์ นักแต่งเพลงชาวอเมริกันในปี ค.ศ. 1902 เผยแพร่ในปี ค.ศ. 1906 เป็นหนึ่งผลงานเพลงมาร์ชอเมริกันที่มีชื่อเสียงที่สุด นิยมบรรเลงในวันชาติสหรัฐอเมริกา เนื่องจากส่วนหนึ่งของทำนองเพลง มาจากบางท่อนของ เดอะสตาร์สแปงเกิลด์แบนเนอร์ เพลงชาติสหรัฐ แบกลีย์แต่งเพลงนี้ขณะโดยสารรถไฟไปกับเพื่อนร่วมวง เมื่อแต่งเพลงนี้เสร็จเขากลับไม่ชอบทำนองตอนจบเพลง แต่เพื่อนร่วมวงที่ฟังอยู่ในตู้โดยสารถัดไปกลับชื่นชอบ และแจ้งกับแบกลีย์ว่าจะนำเพลงนี้ออกบรรเลงในการแสดงครั้งต่อไปของวง ทั้งๆ ที่ตัวแบกลีย์โยนโน้ตเพลงนี้ทิ้งไปแล้ว ครั้งหนึ่งจอห์น ฟิลิป ซูซา ให้สัมภาษณ์ว่า หากให้เลือกเพลงมาร์ชห้าเพลงที่คิดว่าดีที่สุด ห้าเพลงนั้นประกอบด้วยผลงานของซูซาเองจำนวนสี่เพลงได้แก่ เซ็มเปอร์ฟิเดลิส, เดอะวอชิงตันโพสต์, เดอะทันเดอเรอร์ และ เดอะสตาร์แอนด์สไตรพ์ฟอร์เอเวอร์ อีกเพลงหนึ่งนั้นคือ เนชันนัลเอมเบลม ของแบกลีย์</doc>
