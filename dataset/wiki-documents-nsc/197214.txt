<doc id="197214" url="https://th.wikipedia.org/wiki?curid=197214" title="รัฐบาลของประชาชน">รัฐบาลของประชาชน รัฐบาลของประชาชน เป็นรายการโทรทัศน์ประเภทสนทนา เพื่อรายงานผลการปฏิบัติงานของรัฐบาลไทย ออกอากาศทุกวันอาทิตย์ เวลา 08.30-09.30 น. ทางสถานีวิทยุโทรทัศน์แห่งประเทศไทย (เอ็นบีที) โดยมี คณะทำงานโฆษกประจำสำนักนายกรัฐมนตรี เป็นผู้ดำเนินรายการเกี่ยวกับรายการ เกี่ยวกับรายการ. นายณัฐวุฒิ ใสยเกื้อ โฆษกประจำสำนักนายกรัฐมนตรี แถลงว่า คณะทำงานโฆษกรัฐบาล ได้ขอความเห็นชอบจาก นายสมชาย วงศ์สวัสดิ์ นายกรัฐมนตรี ให้นำเวลาออกอากาศเดิมของรายการ สนทนาประสาสมัคร ในทุกวันอาทิตย์ ทางสถานีโทรทัศน์เอ็นบีที เวลา 08.30-09.30 น. มาเป็นออกอากาศเป็นรายการสด ชื่อ รัฐบาลของประชาชน ดำเนินรายการโดย คณะทำงานโฆษกประจำสำนักนายกรัฐมนตรี และจะมีการเชิญ นายกรัฐมนตรี รองนายกรัฐมนตรี หรือรัฐมนตรี สลับหมุนเวียนมาชี้แจง เรื่องที่เกี่ยวข้องกับการบริหารราชการแผ่นดิน หรือประเด็นสำคัญ ที่ต้องการชี้แจงให้ประชาชนทราบ ในทุกสัปดาห์ ทั้งนี้ ในสัปดาห์แรกที่ออกอากาศ คือวันที่ 26 ตุลาคม พ.ศ. 2551 นายสมพงษ์ อมรวิวัฒน์ รองนายกรัฐมนตรี และรัฐมนตรีว่าการกระทรวงการต่างประเทศ และ นายโอฬาร ไชยประวัติ รองนายกรัฐมนตรี เป็นผู้ร่วมรายการ โดยมี นายณัฐวุฒิ และ นางสาวศุภรัตน์ นาคบุญนำ รองโฆษกประจำสำนักนายกรัฐมนตรี เป็นผู้ดำเนินรายการการยุติของรายการ การยุติของรายการ. เนื่องจากศาลรัฐธรรมนูญมีคำวินิจฉัยให้ยุบพรรคพลังประชาชน, พรรคชาติไทย และพรรคมัชฌิมาธิปไตย ในวันที่ 2 ธันวาคม พ.ศ. 2551 จึงทำให้ นายสมชาย วงศ์สวัสดิ์ นายกรัฐมนตรี ซึ่งดำรงตำแหน่งรองหัวหน้าพรรคพลังประชาชน ต้องถูกเพิกถอนสิทธิเลือกตั้งเป็นระยะเวลา 5 ปี และเป็นเหตุให้คณะรัฐมนตรีทั้งคณะสิ้นสุดทันที โดยรายการได้ออกอากาศเป็นครั้งสุดท้ายในวันที่ 30 พฤศจิกายน พ.ศ. 2551</doc>
