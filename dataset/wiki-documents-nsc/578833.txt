<doc id="578833" url="https://th.wikipedia.org/wiki?curid=578833" title="นนท์ อัลภาชน์">นนท์ อัลภาชน์ นนท์ อัลภาชน์ เป็นทั้งนักกีฬา, นายแบบ และนักวิทยาศาสตร์การกีฬาชาวไทย ผู้มีผลงานด้านการถ่ายแบบเป็นจำนวนมาก และเป็นบุตรชายของสุภรัตน์ อัลภาชน์ ผู้ฝึกสอนรักบี้ทีมชาติไทยประวัติ ประวัติ. นนท์ อัลภาชน์ เป็นบุตรชายของสุภรัตน์ อัลภาชน์ ซึ่งเป็นอดีตนักกีฬารักบี้และผู้ฝึกสอนรักบี้ทีมชาติไทย กับ ดร.สิริพร ณ ป้อมเพชร นนท์เกิดที่รัฐแคลิฟอร์เนีย สหรัฐอเมริกา เมื่อครั้งที่นนท์เป็นนักศึกษาระดับไฮสกูล เขาได้เป็นนักกีฬาเทนนิสทีมตัวแทนรัฐออริกอน นอกจากนี้ นนท์ยังได้เป็นนักฟุตบอลชุดใหญ่ของโรงเรียนตั้งแต่อายุ 15 ปี และเป็นนักฟุตบอลมหาวิทยาลัยที่เข้าร่วมแข่งขันหลายแห่ง โดยเมื่อครั้งที่เขาเป็นนักฟุตบอล เขาได้เล่นในตำแหน่งกองกลางและกองหน้า ก่อนที่จะสำเร็จการศึกษาด้านวิทยาศาสตร์การกีฬา จากมหาวิทยาลัยออริกอนสเตต สหรัฐอเมริกา ด้วยผลการเรียนระดับเกียรตินิยม และสำเร็จการศึกษาระดับปริญญาโทจากมหาวิทยาลัยอีดิธโคแวน ที่เมืองเพิร์ท ประเทศออสเตรเลีย นนท์เป็นนักวิทยาศาสตร์การกีฬาชาวไทยสัญชาติอเมริกันที่มีใบประกาศนียบัตรการฝึกสอนจากสมาคมยกน้ำหนักออสเตรเลีย นนท์ อัลภาชน์ มีผลงานถ่ายแบบในนิตยสารที่มีชื่อเสียงของประเทศไทยหลายเล่ม และเขาเคยติดอันดับชายในฝันของนิตยสารคลีโอ ใน พ.ศ. 2555 แต่ถูกตัดสิทธิ์ เนื่องด้วยติดภารกิจศึกษาต่อที่สหรัฐอเมริกา อย่างไรก็ตาม เขาได้มีผลงานถ่ายแบบให้แก่นิตยสาร Men Health รวมถึงมีผลงานถ่ายแบบลงนิตยสาร VOLUME คู่กับปลื้มจิตร์ ถินขาว นนท์ยังเป็นพรีเซนเตอร์ให้แก่บัตเลอร์แอนด์วิลสัน ลอนดอน และเป็นพิธีกรรายการ กินเปลี่ยนชีวิต #ฟิตข้ามโรค ทางช่อง TRUE4U รวมถึงเป็นแบรนด์แอมบาสเดอร์ให้แก่ เวอร์จินแอกทีฟไทยแลนด์ 2015 และเป็นบล็อกเกอร์เขียนคอลัมน์ด้านการออกกำลังกายให้หนังสือพิมพ์ และนิตยสารชั้นนำ ตลอดจนเป็นที่ปรึกษาด้านโภชนาการให้กับอาหารเพื่อสุขภาพ ในปีพ.ศ. 2560 นนท์ได้เข้าร่วมการประกวดในรายการ เดอะเฟซเมนไทยแลนด์ ซีซัน1 โดยนนท์ หรือ มิกกี้ ได้ถูกผ่านการคัดเลือกเข้ารอบ 18 คนสุดท้าย และ ได้อยู่ทีมหมู พลพัฒน์ อัศวะประภา การแข่งขันของมิกกี้ได้สิ้นสุดลงเมื่อมิกกี้ไม่ได้ถูกเลือกให้เข้ารอบ 5 คนสุดท้ายในตอนที่ 9ชีวิตส่วนตัว ชีวิตส่วนตัว. ครั้งหนึ่ง ได้มีการเผยแพร่ภาพถ่ายของนนท์ อัลภาชน์ กับปลื้มจิตร์ ถินขาว ผ่านทางอินสตาแกรม ส่งผลให้ผู้ติดตามสงสัยว่าเป็นคู่รักกันหรือไม่ ซึ่งนนท์ได้เปิดเผยว่าเป็นคนสนิทกันแบบพี่น้องในวงการกีฬาเท่านั้น รวมถึงฝ่ายปลื้มจิตร์เองก็เปิดเผยว่าสนิทกันในแบบพี่น้องเช่นเดียวกัน ทั้งนี้ นนท์ อัลภาชน์ มีศักดิ์เป็นหลานทางฝ่ายภรรยาของอภิสิทธิ์ เวชชาชีวะ และมีทีมฟุตบอลในดวงใจคือแมนเชสเตอร์ยูไนเต็ดรางวัลที่ได้รับ รางวัลที่ได้รับ. นนท์ ได้รับรางวัล Sportman คนต้นแบบ 2014 และรางวัลทูตพระพุทธศาสนา 2557</doc>
