<doc id="345474" url="https://th.wikipedia.org/wiki?curid=345474" title="เหตุระเบิดในอิสตันบูล พ.ศ. 2553">เหตุระเบิดในอิสตันบูล พ.ศ. 2553 เหตุระเบิดในอิสตันบูล พ.ศ. 2553 เป็นเหตุระเบิดพลีชีพซึ่งเกิดขึ้นที่จัตุรัสทักสิมในอิสตันบูล ประเทศตุรกี เมื่อวันที่ 31 ตุลาคม พ.ศ. 2553 ซึ่งทำให้มีผู้ได้รับบาดเจ็บ 32 คน ซึ่ง 15 คนในจำนวนนี้เป็นเจ้าหน้าที่ตำรวจการโจมตี การโจมตี. เหตุระเบิดดังกล่าวมีเป้าหมายไปยังตำรวจปราบจลาจลและยานพาหนะของตำรวจซึ่งอยู่ในบริเวณจัตุรัสทักสิม หลังเกิดเหตุระเบิด ได้มีการตรวจค้นพบวัตถุระเบิดเพิ่มอีกเป็นจำนวนมากในบริเวณที่เกิดเหตุ มีผู้ได้รับบาดเจ็บทั้งสิ้น 32 คน ซึ่ง 17 คนในจำนวนนี้เป็นพลเรือน และอีก 15 นายเป็นตำรวจ ผู้ได้รับบาดเจ็บ 2 คนได้รับรายงานว่าได้รับบาดเจ็บสาหัสความรับผิดชอบ ความรับผิดชอบ. ในขณะที่ยังไม่มีการยืนยันอย่างเป็นทางการว่ากลุ่มใดเป็นผู้ก่อเหตุ แต่ได้มีการเสนอว่ากลุ่มฝ่ายซ้ายหรือพรรคแรงงานเคอร์ดิสถานเป็นผู้รับผิดชอบต่อเหตุการณ์ดังกล่าว เนื่องจากกลุ่มนี้เคยโจมตีอิสตันบูลมาก่อนหน้านี่แล้ว วันที่ 31 ตุลาคมนับว่ามีความสำคัญ เนื่องจากเป็นวันการเฉลิมฉลองครั้งสุดท้ายสำหรับวันสาธารณรัฐ ซึ่งเป็นวันเดียวกับการประกาศอิสราภาพสำหรับสาธารณรัฐตุรกี และประธานาธิบดีตุรกี อับดุลลาห์ กัล มีกำหนดการเดินทางมายังบริเวณใกล้เคียง การเลือกเวลาระเบิดอาจถูกมองว่ามีความสำคัญได้เช่นกัน เนื่องจากพรรคแรงงานเคอร์ดิสถานได้ประกาศหยุดยิงฝ่ายเดียวเมื่อสองเดือนก่อน และมีกำหนดสิ้นสุดภายในวันที่ 31 ตุลาคม อย่างไรก็ตาม พรรคแรงงานเคอร์ดิสถานได้ปฏิเสธความรับผิดชอบต่อเหตุการณ์ดังกล่าว และยังได้ประกาศว่าทางพรรคได้ขยายระยะเวลาการหยุดยิงฝ่ายเดียวจนกระทั่งการเลือกตั้งทั่วไปในปี พ.ศ. 2554</doc>
