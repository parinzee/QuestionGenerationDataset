<doc id="378136" url="https://th.wikipedia.org/wiki?curid=378136" title="เหตุรถไฟตกรางในมณฑลเจียงซี พ.ศ. 2553">เหตุรถไฟตกรางในมณฑลเจียงซี พ.ศ. 2553 เหตุรถไฟตกรางในมณฑลเจียงซี พ.ศ. 2553 เกิดขึ้นเมื่อเวลา 2.10 น. ตามเวลามาตรฐานจีน (UTC+8) ของวันที่ 23 พฤษภาคม พ.ศ. 2553 โดยรถไฟ เค853 ขณะกำลังเดินทางจากเซี่ยงไฮ้ไปยังกุ้ยหลินประสบอุบัติเหตุตกรางในเขตภูเขาของอำเภอตงเซียน ภายในเขตนครฝูโจว มณฑลเจียงซี ทำให้มีผู้เสียชีวิตอย่างน้อย 19 คน และได้รับบาดเจ็บอีก 71 คน รวมมีผู้รอดชีวิตได้รับการช่วยเหลืออย่างน้อย 53 คน และอีก 280 คนถูกนำตัวออกจากรถไฟ ภายในเวลา 12 ชั่วโมง ผู้รอดชีวิตทั้งหมดถูกนำตัวออกจากพื้นที่ขณะยังมีความพยายามช่วยเหลือเหตุการณ์ เหตุการณ์. ตามข้อมูลของกระทรวงการรถไฟ รถไฟดังกล่าวตกรางจากรอยร้าวบนรางที่เกิดขึ้นจากดินถล่ม ดินถล่มดังกล่าวเกิดขึ้นไม่กี่วันก่อนหน้าซึ่งมีฝนตกลงมาอย่างหนักและเกิดอุทกภัยในพื้นที่ ซึ่งพายุล่าสุดที่เกิดขึ้นในพื้นที่นั้นทำให้ต้องอพยพประชาชนไปถึง 44,600 คน และอีกกว่า 1.46 ล้านคนได้รับผลกระทบจากพายุนั้นด้วย เหตุดังกล่าวทำให้ตู้โดยสารรถไฟจำนวน 8 จากทั้งหมด 17 ตู้ตกราง บางตู้ถูกพบว่าพลิกคว่ำ และมีตู้หนึ่งที่กล่าวว่า "หมุนบิดและชนกับตู้อื่น"</doc>
