<doc id="213722" url="https://th.wikipedia.org/wiki?curid=213722" title="เทศบาลตำบลหมอนนาง">เทศบาลตำบลหมอนนาง เทศบาลตำบลหมอนนาง ตั้งอยู่ในเขตตำบลหมอนนาง อำเภอพนัสนิคม จังหวัดชลบุรี เป็นเทศบาลมีเนื้อที่ครอบคลุมตำบลหมอนนางทั้งตำบล โดยเทศบาลถูกจัดตั้งขึ้นตามพระราชกฤษฎีกาจัดตั้งเทศบาลตำบลหมอนนาง อำเภอพนัสนิคม จังหวัดชลบุรี ตั้งอยู่ทางทิศใต้ของอำเภอพนัสนิคมลงมาเล็กน้อย มีพื้นที่ 32,600 ไร่ หรือมีพื้นที่ประมาณ 52.58 ตารางกิโลเมตร ห่างจากอำเภอพนัสนิคมเป็นระยะทาง 8 กิโลเมตร ตามเส้นทางถนนสายพนัสนิคม-หนองเสม็ด-บ่อทองประวัติ ประวัติ. จากตำนานที่เล่าขานกันมาของตำบลหมอนนางว่า มีอยู่ว่าสามีภรรยาคู่หนึ่งมีธิดารวมถึง 12 คน จนไม่สามารถเลี้ยงดูได้เพราะฐานะยากจนแร้นแค้นจึงจำตัดใจพาลูกทั้ง 12 คน ไปปล่อยในป่า เด็กหญิงทั้ง 12 คน เดินหลงเข้าไปในเมืองยักษ์แห่งหนึ่ง ยักษีเจ้าเมืองตนหนึ่งชื่อนางยักษ์สันธมารเกิดมีความเอ็นดูจึงทรงเลี้ยงเป็นพระธิดาบุญธรรม ต่อมาเมื่อพระธิดาทั้งหมดเจริญเติบโตขึ้นจึงรู้ความจริงว่าพระมารดาเลี้ยงของตนแท้จริงแล้วเป็นยักษี ก็เกิดความกลัวพากันหนีไปและได้พบกับเจ้าเมืองกุตารนคร คือ ท้าวรถสิทธิ์ และทรงได้โปรดให้เป็นพระมเหสีทั้ง 12 องค์ ฝ่ายนางยักษ์สันธมารทรงมีความแค้นใจมากจึงตามมาแปลงกายเป็นหญิงงามใช้เวทมนตร์เสน่ห์ให้ท้าวรถสิทธิ์ทรงหลงใหลและเชื่อฟังนางทุกอย่างและได้โปรดให้นางเป็นพระมเหสีอีกองค์ พระนางสันธมารทรงออกอุบายให้ท้าวรถสิทธิ์จับพระนางทั้ง 12 องค์ แล้วควักพระเนตรทั้ง 2 ข้างยกเว้นพระนางเภา เพื่อทำเป็นยามารักษาโรคของตน แล้วให้นำไปขังไว้ในถ้ำ พระนางทั้ง 12 องค์ทรงได้รับทุกขเวทนามาก ต่อมาสถานที่ตั้งแห่งนี้ทางราชการได้ตั้งชื่อว่า "ตำบลหมอนนาง" ตามลักษณะภายในถ้ำ คือ มีหมอนซึ่งเป็นก้อนหินขนาดใหญ่เรียงกันอยู่ 12 ก้อน ซึ่งเข้าใจว่าเป็นของพระนางทั้ง 12 องค์นั่นเองที่ตั้งและอาณาเขตที่ตั้งและอาณาเขต. - ทิศเหนือ ติดต่อกับตำบลบ้านช้างและตำบลนามะตูมในอำเภอพนัสนิคม - ทิศใต้ ติดต่อกับตำบลหนองอิรุณในอำเภอบ้านบึง - ทิศตะวันออก ติดต่อกับตำบลนาเริกในอำเภอพนัสนิคม ตำบลบ่อกวางทองในอำเภอบ่อทอง และตำบลท่าบุญมีในอำเภอเกาะจันทร์ - ทิศตะวันตก ติดต่อกับตำบลทุ่งขวางและตำบลนามะตูมในอำเภอพนัสนิคมเขตการปกครอง เขตการปกครอง. แบ่งเขตการปกครองออกเป็น 12 หมู่บ้าน และมี 16 ชุมชน ดังนี้คือ บ้านสวนใหม่ บ้านหนองไทร บ้านหนองพร้าว บ้านทุ่งเหียง บ้านสวนมะลิ บ้านกิโลสอง บ้านเหนือ บ้านหนองยาง บ้านเนินโรงหีบ บ้านดงไม้ลาย บ้านหมอนนาง บ้านชุมแสง บ้านชุมแสงพัฒนา บ้านหนองผักบุ้งขัน บ้านหนองแหน และบ้านหนองบัวป่าประชากร ประชากร. ตำบลหมอนนางมีประชากรทั้งสิ้นประมาณ 13,522 คน ซึ่งประกอบไปด้วยชน 3 เชื้อชาติ คือชาวไทย ชาวไทยเชื้อสายลาว และชาวไทยเชื้อสายจีน (ที่มาจำนวนประชากร : สำนักบริหารการทะเบียน อำเภอพนัสนิคม ณ เดือนกุมภาพันธ์ 2550)สถานศึกษาสถานศึกษา. - โรงเรียนทุ่งเหียงพิทยาคม - โรงเรียนวัดชุมแสงศรีวนาราม - โรงเรียนวัดทุ่งเหียง - โรงเรียนบ้านหนองพรหม - โรงเรียนบ้านหนองยาง - โรงเรียนชุมชนบ้านตลาดทุ่งเหียงการสาธารณสุข การสาธารณสุข. สถานีอนามัยประจำตำบลและหมู่บ้าน 2 แห่ง ได้แก่ สถานีอนามัยตำบลหมอนนาง และสถานีอนามัยบ้านหนองไทรศาสนสถานศาสนสถาน. - วัดชุมแสงศรีวนาราม - วัดทุ่งเหียง - วัดหมอนนาง - วัดหนองไทร - มัสยิดนูรุ้ลฮิดายะห์ - มัสยิดอัลอิตติฮาดิยะห์</doc>
