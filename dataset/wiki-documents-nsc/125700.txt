<doc id="125700" url="https://th.wikipedia.org/wiki?curid=125700" title="ภาคีนกฟีนิกซ์">ภาคีนกฟีนิกซ์ ภาคีนกฟีนิกซ์ () เป็นองค์การลับในชุดหนังสือบันเทิงคดีแฮร์รี่ พอตเตอร์ เขียนโดย เจ. เค. โรว์ลิง อัลบัส ดัมเบิลดอร์เป็นผู้ก่อตั้ง เพื่อต่อสู้กับลอร์ดโวลเดอมอร์และสมุนผู้เสพความตาย ภาคีฯ เป็นชื่อของหนังสือเล่มที่ห้าในชุด ชื่อ แฮร์รี่ พอตเตอร์กับภาคีนกฟีนิกซ์ประวัติภาคีรุ่นบุกเบิก ประวัติ. ภาคีรุ่นบุกเบิก. ในอดีตก่อนลอร์ดโวลเดอมอร์เสื่อมอำนาจนั้น อำนาจลอร์ดโวลเดอมอร์แข็งแกร่งมาก เขามีกองกำลังสมุนเป็นจำนวนมากไม่เพียงมีแค่พวกผู้เสพความตายแต่โวลเดอมอร์มีทั้งพวกยักษ์และปีศาจต่างๆมากมาย เขากำลังครอบงำทั่วโลกให้ตกอยู่ภายใต้อำนาจมืดของจอมมาร แต่ก็ไม่ใช่ว่าผู้คนกำลังหวาดกลัว เหล่าผู้วิเศษตั้งกองบัญชาการเพื่อต่อต้านอำนาจมืดของโวลเดอมอร์ และรวมตัวกันเป็นภาคีนกฟีนิกซ์ที่รวบรวมผู้คนที่เคยต่อสู้กับผู้เสพคสวามตาย มือปราบมาร หรือพวกพ่อมดแม่มดของฝ่ายดี ภาคีนกฟีนิกซ์ถูกก่อตั้งโดย อัลบัส ดัมเบิลดอร์อาจารย์ใหญ่ของโรงเรียนฮอกวอตส์ พ่อมดที่เคยปราบพ่อมดผู้ชั่วร้าย กิลเลอร์ กริมเดวัลล์ และเป็นเพียงคนเดียวที่ลอร์ดโวลเดอมอร์หวาดกลัว ดัมเบิลดอร์รวบรวมกองทัพให้มากที่สุดเท่าที่จะทำได้เพื่อรวมตัวกันต่อต้านอำนาจมืดของโวลเดอมอร์ เหล่าผู้เสพความตายต่างก็พยายามกำจัดสมาชิกภาคีเพื่อที่จะสยบพลังของดัมเบิลดอร์ และได้สังหารสมาชิกภาคีไปให้มากที่สุดเท่าที่จะทำได้ แต่อย่างไรก็ตามเซเวอรัส สเนป สายลับสองหน้าของดัมเบิลดอร์ ที่อดีตเคยพักดีต่อโวลเดอมอร์ได้ยินคำทำนายเรื่องผู้มีอำนาจที่จะปราบโวลเดอมอร์ และนำคำทำนายไปบอกกับโวลเดอมอร์และโวลเดอมอร์ตัดสินใจจะฆ่าผู้ที่ถูกทำนายซึ่งคนผู้นั้นมีอยู่สองคนนั่นคือ แฮร์รี่ พอตเตอร์และเนวิลล์ ลองบัตทอม แต่โวลเดอมอร์เลือกที่จะฆ่าแฮร์รี่จึงบุกไปบ้านของเขาในคืนวันฮาโลวีนและสังหารเจมส์และลิลี่ พอตเตอร์ แต่ไม่สามารถฆ่าแฮร์รี่ได้และถูกคาถาย้อนกลับทำให้โวลเดอมอร์สูญสลายซึ่งอำนาจ ภาคีจึงหมดหน้าที่ลงการรวมตัวและการสูญเสีย การรวมตัวและการสูญเสีย. หลังจากจบภารกิจที่3 ในการประลองเวทไตรภาคี ซึ่งดัมเบิลดอร์รู้โวลเดอมอร์กลับมาแล้วในฐานะของลอร์ดโวลเดอมอร์ผู้ยิ่งใหญ่และมีพลังอำนาจมากมาย ดัมเบิลดอร์แจ้งข่าวและเตรียมรวบรวมสมาชิกภาคีอีกครั้ง โดยใช้กองบัญชาการเดิมนั่นก็คือบ้านเลขที่ 12 กริมโมลด์เพลสของตระกูลแบล็ก และพยายามรวบรวมสมาชิกภาคีที่เหลือรอดจากสงครามอำนาจมืดครั้งที่แล้ว แต่อย่างไรก็ตามสมาชิกของภาคีเหลือเพียงไม่กี่สิบคนในขณะที่กองทัพโวลเดอมอร์กำลังเข้มแข็งขึ้น ดัมเบิลดอร์รวมกองทัพเพื่อต่อต้าน และเวลาผ่านพ้นไปสมาชิกภาคีก็ต้องตายไปอีกหนึ่งคนนั่นคือ ซีเรียส แบล็กที่ตกลงม่านมรณะที่กองปริศนา โวลเดอมอร์เข้มแข็งขึ้น และเสาหลักของภาคีอย่างดัมเบิลดอร์ตายไป ทำให้ภาคีเริ่มอ่อนกำลังลง ในภาค7ภาคีสูญเสีย แม้ดอาย-มู้ดดี้ และโวลเดอมอร์ยึดกระทรวงได้สำเร็จ พวกภาคีพยายามจะต่อต้านให้มากที่สุด และในสงครามฮอกวอตส์สมาชิกภาคีต่อสู้อย่างถึงที่สุด และต้องสูญเสีย รีมัส ลูปินและนิมเฟอดอร่า ท็องค์ แต่แฮร์รี่สามารถปราบโวลเดอมอร์ลงได้ ทำให้พวกผู้เสพความตายหนีไปบ้าง ตายบ้าง ติดคุกบ้าง แต่อำนาจมืดก็ไม่เคยเกิดขึ้นอีดเลยหลังโวลเดอมอร์ตาย เป็นอันจบกองบัญชาการภาคีนกฟีนิกซ์ที่ต่อสู้ร่วมกันมาหลายปีสมาชิกภาคีประวัติสมาชิกหลักซิเรียส แบล็ก ประวัติสมาชิกหลัก. ซิเรียส แบล็ก. ซิเรียสเป็นคนรักสนุก ใจร้อน และวู่วามตั้งแต่สมัยยังเป็นวัยรุ่น ทำให้เขาเข้ากันกับเจมส์ พอตเตอร์ได้ดี เพราะมีนิสัยชอบแกล้งคนเหมือนกัน และถ้ามีโอกาสเขามักจะสาป เซเวอร์รัส สเนป ศัตรูอันดับหนึ่งของเขาอยู่เสมอ ทำให้สเนปแค้นใจมากแต่ไม่สามารถทำอะไรได้ เมื่อแฮร์รี่เข้ามาเรียนในฮอกวอร์ตจึงถูกสเนปซึ่งเคียดแค้นซีเรียสและพ่อของเขากลั่นแกล้งและหาเรื่องจับผิดอยู่เสมอ ซิเรียส แบล็กเป็น แอนนิเมจัส ที่ไม่ได้ขึ้นทะเบียนอย่างถูกกฎหมายร่วมกับเพื่อนของเขาสองคน คือ เจมส์ พอตเตอร์ และ ปีเตอร์ เพติกรูว์ ซึ่งซิเรียสสามารถแปลงร่างเป็นสุนัขตัวใหญ่สีดำ ฉายาว่า เท้าปุย ซิเรียส แบล็กหนีออกจากบ้านเมื่ออายุสิบห้าปี และถูกตัดออกจากตระกูล ได้มีการกล่าวถึงซิเรียส แบล็กครั้งแรกในภาค "แฮร์รี่ พอตเตอร์กับนักโทษอาซคาบัน" เขาเป็นเพื่อนสนิทของเจมส์ พอตเตอร์ และเป็นพ่อทูนหัวของแฮร์รี่ ถูกเข้าใจผิดว่าเป็นฆาตกรฆ่าเพื่อนของตัวเอง และทรยศบอกที่ซ่อนของครอบครัวพอตเตอร์แก่โวลเดอมอร์ ทำให้ติดคุกอัซคาบัน แต่แหกคุกได้สำเร็จ แฮร์รี่ได้รู้ความจริงและช่วยให้ซิเรียสหนีไปได้ เขาได้ให้สถานที่คือบ้านเลขที่ 12 กริมโมลด์เพลสของตระกูลแบล็กเป็นกองบัญชาการของภาคี ซิเรียส แบล็กได้ไปช่วยเหลือแฮร์รี่ ภายหลังที่เขาถูกโวลเดอมอร์หลอกล่อให้มาที่กระทรวงเวทมตร์ แต่ซิเรียสได้ถูกเบลลาทริกซ์ เลสแตรงจ์ ลูกพี่ลูกน้องของเขาที่เป็นผู้เสพความตายฆ่าตาย เขาพ้นผิดในภาค6 แฮร์รี่ พอตเตอร์กับเจ้าชายเลือดผสม หลังจากที่ถูกสังหารในกระทรวงเวทมนตร์ ทิ้งมรดกทั้งหมดของตระกูลแบล็กไว้ให้แก่แฮร์รี่ ซิเรียสปรากฏตัวครั้งสุดท้ายในฐานะวิญญาณที่ออกมาจากหินชุบวิญญาณ หนึ่งในสามของเครื่องรางยมทูต เขาได้สัญญากับแฮร์รี่ที่จะยืนเคียงข้างจนวาระสุดท้ายในขณะที่แฮร์รีกำลังจะไปเผชิญหน้ากับความตาย ซิเรียสยังเป็นสมาชิกภาคีรุ่นบุกเบิก และผู้ร่วมเขียนแผนที่ตัวกวน ซิเรียส แบล็ก มีน้องชายหนึ่งคน ชื่อว่าเรกูลัส แบล็ก หรือ ร.อ.บ. อดีตผู้เสพความตายที่ได้ขโมยล็อกเกตแห่งสลิธีรินเพื่อนำไปทำร้ายทิ้งรีมัส ลูปิน รีมัส ลูปิน. รีมัส ลูปินเป็นมนุษย์หมาป่าและอดีตอาจารย์สอนวิชาการป้องกันตัวจากศาสตร์มืด ภายหลังเขาลาออกจากการสอนเนื่องจากมีคนรู้ว่าเขาเป็นมนุษย์หมาป่าและเกรงว่าพ่อแม่ผู้ปกครองจะเป็นห่วงลูกๆที่ต้องเรียนกับมนุษย์หมาป่า นอกจากนั้นยังเป็นเพื่อนรักกับพ่อแฮร์รี่ด้วย ลูปินปรากฏตัวครั้งแรกในภาคที่สามในฐานะครูคนใหม่ของโรงเรียนฮอกวอตส์ เขามีบทบาทในการปราบผู้คุมวิญญาณบนรถไฟที่เข้ามาตามหาซิเรียส แบล็ก เขาได้รับตำแหน่งครูสอนวิชาป้องกันตัวจากศาสตร์มืดซึ่งมีวิทธีการสอนที่เป็นที่ชอบกันในหมู่นักเรียน นอกจากนั้นเขายังเป็นคนสอนคาถาผู้พิทักษ์ให้แฮร์รี่ พอตเตอร์ เขาเป็นเพื่อนสนิทของเจมส์ พอตเตอร์ พ่อของแฮร์รี่ เป็นมนุษย์หมาป่าตามฉายา จันทร์เจ้า ในแผนที่ตัวกวนที่เขาร่วมกันสร้างขึ้นกับเพื่อนๆ ลูปินปรากฏตัวอีกครั้งในภาคห้าที่มีการรวบรวมสมาชิกภาคีนกฟีนิกซ์เพื่อปราบโวลเดอมอร์ ภายหลังซิเรียสถูกเบลลาทิกซ์สังหาร ลูปินเศร้าหมองลงมากจากการสูญเสียเพื่อนรักที่สุดอีกคน ในหนังสือมักบรรยายเสมอเมื่อแฮร์รี่พบหน้าลูปินว่าลูปินดูแก่ตัวลง ในภาคหกท็องค์ขอให้ลูปินแต่งงานด้วย แต่ลูปินไม่ยอมทั้งๆที่ทั้งคู่รักกัน เนื่องจากลูปินกลัวว่าลูกของตนจะเป็นมนุษย์หมาป่า แต่สุดท้ายทั้งคู่แต่งงานกันและท็องส์ก็ตั้งครรภ์แล้ว ภายหลังลูปินขอให้แฮร์รี่เป็นพ่อทูนหัวลูกของเขา ซึ่งแฮร์รี่ได้ตกลงกับข้อเสนอของลูปิน ในการต่อสู้ที่ฮอกวอตส์ ลูปินได้ถูกฆ่าโดยผู้เสพความตายเช่นเดียวกันกับท็องส์ ภรรยาของเขา ลูปินได้ปรากฏตัวครั้งสุดท้ายในฐานะวิญญาณที่แฮร์รี่เรียกมาจากหินชุบวิญญาณ เขาได้สัญญาณว่าจะยืนเคียงข้างแฮร์รี่ในขณะที่แฮร์รี่เดินไปสเผชิญหน้ากับความตาย หลังปราบโวลเดอมอร์ได้ แฮร์รี่จึงรับหน้าที่ดูแลเท็ดดี้ลูกของลูปินตั้งแต่นั้นมาในฐานะพ่อทูนหัวของเขานิมฟาดอร่า ท็องส์ นิมฟาดอร่า ท็องส์. นิมฟาดอร่า ท็องส์ มีฐานะเป็นหลานของเบลลาทริกซ์ เลสแตรงจ์ เป็นแม่มดประเภทเมตามอร์ฟเมกัส คือ สามารถเปลี่ยนรูปร่างได้ตามปรารถนา ทำให้เป็นที่ชื่นชอบของเฮอร์ไมโอนี่และจินนี่เป็นอย่างมาก อย่างไรก็ตาม เธอมีนิสัยที่ซุ่มซ่ามเป็นอย่างมาก ในเล่ม 6 แฮร์รี่กับเพื่อนสังเกตถึงความเปลี่ยนไปของเธอ ประกอบกับคิดว่าผู้พิทักษ์รูปใหม่ของเธอคือซิเรียส จึงคิดว่าเธอหลงรักซิเรียส แต่ในที่สุด คนที่เธอหลงรักคือ ลูปิน และผู้พิทักษ์ดังกล่าวนั้นคือรูปมนุษย์หมาป่า ในเล่ม 7 เธอได้แต่งงานกับลูปิน แต่ลูปินไม่ได้มีความสุขเลยเพราะคิดว่าลูกที่จะเกิดมาของเขาจะเป็นมนุษย์หมาป่าอย่างตัวลูปินเอง ทำให้แฮร์รี่ต่อว่า แต่สุดท้ายลูปินก็ได้กลับไปอยู่กับท็องส์ เธอคลอดลูกชื่อ เท็ดดี้ รีมัส ลูปิน ซึ่งไม่ได้เป็นมนุษย์หมาป่า แต่เป็นเมตามอร์ฟเมกัสเหมือนเธอ ท็องส์สูญเสียพ่อของเธอจากการถูกผู้เสพความตายและนักล่าค่าหัวตามล่า สุดท้ายเธอเสียชีวิตในการต่อสู้ที่ฮอกวอตส์ด้วยฝีมือของผู้เสพความตายเช่นเดียวกับลูปินอลาสเตอร์ มู้ดดี้ อลาสเตอร์ มู้ดดี้. อลาสเตอร์ มู้ดดี้ หรือ 'แม้ด-อาย' มู้ดดี้ ปรากฏตัวตอนแรกของแฮร์รี่ พอตเตอร์กับถ้วยอัคนี จากการเชิญของศาสตราจารย์อัลบัส ดัมเบิลดอร์ เพื่อเข้ามาเป็นอาจารย์สอนวิชาป้องกันตัวจากศาสตร์มืด เขาคือมือปราบมารที่มีชื่อเสียงที่สุดคนหนึ่ง มีบาดแผลทั่วร่างกายและมีลูกตาพิเศษที่สามารถมองข้างหลังได้ สุดท้ายได้มีการเปิดเผยว่าแท้จริงอลาสเตอร์ มู้ดดี้คือ บาร์ตี้ เคราช์ จูเนียร์ ลูกสมุนของลอร์ดโวลเดอมอร์ที่ปลอมตัวมา โดยจับอลาสเตอร์ มู้ดดี้ตัวจริงขังไว้ในหีบเวทมนตร์เป็นเวลา 9 เดือน และถูกช่วยออกมาได้ในตอนท้าย ในภาคสุดท้ายมู้ดดี้โดนคำสาปพิฆาตของลอร์ดโวเดอมอร์เข้าหน้าอย่างจังและตกจากไม้กวาดตายในที่สุด อย่างไรก็ตาม ภายหลังแฮร์รี่พบว่าลูกตามองหลังของแม้ด-อายได้ถูกขโมยมาติดไว้ที่หน้าห้องทำงานของอัมบริดจ์ ซึ่งเขาได้ขโมยมาและนำไปฝังไว้ในป่าเพื่อรำลึกถึงแม้ด-อายคิงสลีย์ ชักเคิลโบลต์ คิงสลีย์ ชักเคิลโบลต์. เป็นมือปราบมารที่มีความสามารถมากคนหนึ่ง เขาคือหนึ่งในสมาชิกภาคีที่ได้เข้าร่วมการต่อสู้ในสงครามฮอกวอตส์ ภายหลังการล่มสลายของโวลเดอมอร์และผู้เสพความตาย เขาได้ขึ้นดำรงตำแหน่งรัฐมนตรีกระทรวงเวทมนตร์อาเบอร์ฟอร์ธ ดัมเบิลดอร์ อาเบอร์ฟอร์ธ ดัมเบิลดอร์. อาเบอร์ฟอร์ธ ดัมเบิลดอร์ (Aberforth Dumbledore) เป็นน้องชายของอัลบัส ดัมเบิลดอร์ซึ่งมีอายุน้อยกว่าเขาสามปี และมีน้องสาวชื่อแอรีอานนาซึ่งเมื่อเธออายุหกขวบ เธอป่วยหลังจากที่เด็กมักเกิ้ลสามคนทำร้ายเธอหลังจากที่เห็นว่าเธอใช้ เวทมนตร์ พ่อของเขาได้ทำร้ายเด็กสามคนนั้นจึงถูกส่งไปอยู่ในคุกอัซคาบันตลอดชีวิต เพื่อปกป้องแอรีอานนาไม่ให้ถูกนำไปขังที่โรงพยาบาลเซนต์มังโกตลอดชีวิต เนื่องจากเธอควบคุมเวทมนตร์ไม่ได้ เคนดราจึงพาครอบครัวย้ายไปอยู่ที่ก็อดดริกส์โฮลโล่ โดยปฏิเสธมิตรภาพใด ๆ จากบ้านใกล้เรือนเคียง เพื่อนบ้านจึงมักจะคิดว่าแอรีอานนาเป็นสควิบ อาเบอร์ฟอร์ธ เริ่มเข้าเรียนที่โรงเรียนคาถาพ่อมดแม่มดและเวทมนตร์ศาสตร์ฮอกวอตส์ ระหว่างปี 1895 ถึงปี 1902 ต่อมาภายหลังเคนดรา แม่ของเขาและน้องสาวก็เสียชีวิตลง จากความสูญเสียและความตึงเครียดหลาย ๆ อย่างที่เกิดขึ้นทำให้ อาเบอร์ฟอร์ธ ไม่มีความสัมพันธ์ที่ดีกับ อัลบัส ดัมเบิลดอร์ พี่ชายเท่าไหร่นัก นอกจากนี้ อาเบอร์ฟอร์ธยังเป็นเจ้าของผับเล็กๆ อยู่ด้านล่างหมู่บ้านฮอกส์มี้ด และยังเป็นหนึ่งในสมาชิกกลุ่ม ภาคีนกฟินิกซ์ในระหว่างสงครามโลกเวทมนตร์ครั้งที่หนึ่ง อาเบอร์ฟอร์ธได้มีบทบาทสำคัญในตอนเครื่องรางยมทูต ซึ่งเขาได้ช่วยเหลือ แฮร์รี่ พอตเตอร์, รอน วีสลีย์ และเฮอร์ไมโอนี่ เกรนเจอร์ ระหว่างการตามหาฮอครักซ์ โดยการส่งด๊อบบี้ไปช่วยพวกเขาจากคฤหาสน์มัลฟอย และภายหลังอาเบอร์ฟอร์ธก็ได้อนุญาตให้พวกเขาทั้งสามใช้เส้นทางลับจากร้านของ เขาที่ฮอกมีดส์ไปยังฮอกวอตส์ ในสงครามโลกเวทมนตร์ครั้งที่สอง อาเบอร์ฟอร์ธได้ร่วมต่อสู้และรอดชีวิตจากสงคราม หลังจากนั้นเป็นต้นมาเขาก็ยังคงอาศัยอยู่ที่ฮอกมีดส์ตามปกติ ในภาพยนตร์ Jim McManus รับบทบาทอาเบอร์ฟอร์ธในตอนภาคีนกฟีนิกซ์ แต่มีบทบาทน้อยมาก และ Ciarán Hinds เป็นผู้รับบทบาทอาเบอร์ฟอร์ธในตอนเครื่องรางยมทูตภาคที่ 2เฟลอร์ เดอลากูร์ เฟลอร์ เดอลากูร์. เฟลอร์ เดอลากูร์ เป็นภาษาฝรั่งเศส แปลว่า Flower of the Court (ดอกไม้แห่งสำนัก) เธอเป็นตัวแทนของวิทยาลัยแห่งเวทมนตร์โบซ์บาตง ในการแข่งขันประลองเวทไตรภาคีในแฮร์รี่ พอตเตอร์ กับถ้วยอัคนี แต่ไม่ผ่านร่วมการแข่งขันการแข่งขันภารกิจที่ 2 เนื่องจากไม่สามารถผ่านกรินดี้โลว์ได้ เฟลอร์ยังไม่ผ่านภารกิจสุดท้าย คือ การผจญภัยในเขาวงกต เพราะถูกมู้ดดี้ตัวปลอมซุ่มทำร้าย ในภาคเจ็ด แฮร์รี่ พอตเตอร์กับเครื่องรางยมทูต เฟลอร์ เดอลากูร์แต่งงานกับบิล วีสลีย์ พี่ชายของรอน วีสลีย์ ทั้งคู่สร้างกระท่อมเปลือกหอยขึ้นเพื่อเป็นบ้าน และมีลูกด้วยกันสามคนชื่อ วิกตัวร์ วีสลีย์(หญิง) โดมินิค วีสลีย์(หญิง) และ หลุยส์ วีสลีย์(ชาย) และคนที่มารับบทเป็นเฟลอร์ในเรื่องแฮร์รี่ พอตเตอร์ก็คือ เครมองซ์ โพเอชีย์ นักแสดงสาวชาวฝรั่งเศสบิล วีสลีย์ บิล วีสลีย์. วิลเลียม อาร์เธอร์ "บิล" วีสลีย์ (เกิด 29 พฤศจิกายน พ.ศ. 2513) เป็นตัวละครตัวหนึ่งในแฮร์รี่ พอตเตอร์และเป็นลูกของอาร์เธอร์และมอลลี่ วีสลีย์ซึ่งพี่น้องของเขาประกอบด้วยชาลี เพอร์ซี่ เฟร็ด จอร์จ รอนและจินนี่ ทั้งหมดอาศัยอยู่ในบ้านที่เรียกว่า "บ้านโพรงกระต่าย"เรียนจบจากโรงเรียนพ่อมดแม่มดและเวทมนตร์ศาสตร์ฮอกวอตส์ เคยเป็นประธานนักเรียน ปัจจุบันทำงานที่ ธนาคารกริงกอตส์ในอียีปต์ ในภาค 6 ถูกเฟนเรีย เกรย์แบ็ก ทำร้ายทำให้มีนิสัยคล้ายมนุษย์หมาป่า ในภา ค7 ได้แต่งงานกับเฟลอร์ เดอลากูร์ทั้งคู่สร้างกระท่อมเปลือกหอยขึ้นเพื่อเป็นบ้าน มีลูกทั้งหมด 3 คน คือ victoire (หญิง) dominique (หญิง) และ louis (ชาย)อาร์เธอร์ วีสลีย์ อาร์เธอร์ วีสลีย์. อาร์เธอร์ วีสลีย์ เป็นตัวละครในหนังสือวรรณกรรมเยาวชนชุดแฮร์รี่ พอตเตอร์ เขาเป็นพ่อของรอน วีสลีย์ ทำงานเป็นหัวหน้ากองการใช้สิ่งประดิษฐ์ของมักเกิ้ลในทางที่ผิดซึ่งเป็นหน่วยงานของกระทรวงเวทมนตร์ แต่เขาก็มีรายได้ไม่เพียงพอต่อครอบครัว ดังนั้น สิ่งของเครื่องใช้ต่าง ๆ ของรอน จึงเป็นของมือสองที่ผ่านการใช้มาแล้ว เขามีตำแหน่ง หัวหน้ากองการควบคุมการใช้สิ่งประดิษฐ์ของมักเกิ้ลในทางที่ผิด และเป็นสมาชิกของภาคีนกฟีนิกส์รุ่นที่สอง เขาเป็นคนที่คลั่งไคล้ในสิ่งประดิษฐ์ของพวกมักเกิ้ลมากเป็นพิเศษ และยังเคยมีรถฟอร์ดแองเกลียของมักเกิ้ล โดยเขาได้ดัดแปลงเครื่องยนต์ และ เสกคาถาให้มันบินได้ด้วย ซึ่งดูจะขัดแย้งกับตำแหน่งหน้าที่การงานของเขา อาเธอร์แต่งงานกับ มอลลี่ พรีเวตต์ (Molly Prewett) และอาศัยอยู่ด้วยกันที่ บ้านโพรงกระต่าย โดยมีลูกชายทั้งหมด 6 คน ได้แก่ บิล , ชาลี , เพอร์ซี่ , เฟร็ด , จอร์จ และ รอน วีสลีย์ และลูกสาวทั้งหมด 1 คน คือ จินนี่ วีสลีย์ และด้วยการที่เขามีลูกๆรวมกันทั้งหมดถึง 7 คน ทำให้เขามีค่าใช้จ่ายภายในครอบครัวมากกว่าครอบครัวอื่นๆ ทำให้ลูกๆแต่ละคนของเขาต้องใช้เสื้อผ้าและ อุปกรณ์การเรียนที่เป็นมรดกตกทอดจากพี่ๆ อาเธอร์ไม่ค่อยจะถูกกับ ลูเซียส มัลฟอยซักเท่าไหร่เพราะด้วยตำแหน่งหน้าที่การงานของเขา การบุกค้นหาของผิดกฎหมาย และด้วยพฤติกรรมของลูเซียสเอง ที่ใช้เงินขยายเส้นสายและบารมีไปทั่วทั้งในและนอกกระทรวงเวทมนตร์ และชอบดูถูกเหยียดหยามคนอื่น อาเธอร์เคยได้รับบาดเจ็บหนักมาแล้ว เมื่อครั้งทำงานให้กับภาคีนกฟีนิกส์ในการอยู่เฝ้ายามที่กองปริศนา กระทรวงเวทมนตร์ โดยเขาถูก นากินี งูของโวลเดอมอร์ เข้าโจมตี แต่เพราะแฮร์รี่ พอตเตอร์ เห็นภาพนิมิตว่าเขาถูกทำร้าย เขาจึงได้รับการช่วยเหลืออย่างทันท่วงทีและถูกส่งไปรักษาตัวที่โรงพยาบาลเซนต์มังโกจนหายเป็นปกติดีมอลลี่ วีสลีย์  มอลลี่ วีสลีย์ . เป็นภรรยาของอาเธอร์ วีสลีย์ เธอคือมารดาของบิล,ชาลี,เพอร์ซี่,เฟร็ด,จอร์จ,รอน และจินนี่ วีสลีย์ มอลลี่นั้นรักแฮร์รี่เหมือนลูกของเธอ เธอปรากฏตัวครั้งแรกในเล่ม 1 โดยเป็นผู้ชี้ทางให้แฮร์รี่เข้าไปยังชานชาลาที่เก้าเศษสามส่วนสี่ หลังจากนั้น ฉากที่เธอจะออกมามักอยู่ในรูปแม่บ้านเจ้าเนื้อจิตใจงาม แต่ในเล่ม 5 เธอมักมีปากเสียงกับซิเรียส แบล็กเนื่องจากความคิดเห็นที่ไม่ตรงกัน และมันดังกัส เฟล็ทเชอร์ เนื่องจากความประพฤติของมันดังกัสเอง ในเล่ม 7 เธอได้เข้าร่วมการต่อสู้ที่ฮอกวอตส์และได้สังหารเบลลาทริกซ์ เลสแตรงจ์ ซึ่งเป็นมือขวาของโวลเดอมอร์ลง เนื่องจากเบลลาทริกซ์นั้นได้พยายามฆ่าจินนี่ ลูกสาวของเธอ สุดท้ายมอลลี่ได้พ้นผิดจากการสังหารดังกล่าว</doc>
