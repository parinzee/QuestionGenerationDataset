<doc id="296766" url="https://th.wikipedia.org/wiki?curid=296766" title="สโมสรฟุตบอลจังหวัดพังงา">สโมสรฟุตบอลจังหวัดพังงา สโมสรฟุตบอลจังหวัดพังงา เป็นสโมสรฟุตบอลอาชีพในประเทศไทยโดยเป็นทีมจากจังหวัดพังงา ปัจจุบันเล่นใน ลีก ดิวิชั่น 2ประวัติสโมสร ประวัติสโมสร. สโมสรฟุตบอลจังหวัดพังงา เจ้าของฉายา "เรือขุดมหากาฬ" ภายใต้การนำของประธานสโมสร ฉกาจ พัฒนกิจวิบูลย์ นายกองค์การบริหารส่วนจังหวัดพังงา ร่วมกับ รวยชัย กิตติพรหมวงศ์ นายกสมาคมกีฬาจังหวัดพังงา ที่มีความประสงค์ส่งทีมเข้าร่วมแข่งขันเพื่อสร้างฟุตบอลอาชีพให้เกิดขึ้นกับจังหวัดพังงา และสร้างทีมฟุตบอลของพังงาให้กลับมายิ่งใหญ่อีกครั้งเหมือนสมัยที่เคยร่วมแข่งขันฟุตบอลโปรวินเชียลลีกในอดีต ซึ่งการสร้างทีมพังงาเข้าร่วมการแข่งขันฟุตบอลลีกภูมิภาค ดิวิชั่น 2 ครั้งนี้ก็ได้กลุ่มคนที่มีใจรักกีฬาฟุตบอลในจังหวัดได้แก่ นักการเมืองท้องถิ่นอย่าง ส.จ.สมบัติ จินดาพล เข้ามาเป็นผู้จัดการทีม, ส.จ.สมชาย ประเสริฐพรพงศ์, ส.จ.บัญญัติ อนันตมงคลกุล, บรรพต ตันติเพชราภรณ์ นั่งเก้าอี้กรรมการบริหารสโมสร และ ส.ท.สุทธิพงศ์ โกยสกุล ประธานฝ่ายสิทธิประโยชน์สโมสร ซึ่งกลุ่มดังกล่าวเป็นผู้คลุกคลีในวงการฟุตบอลจังหวัดที่ผ่านมาโดยตลอด ได้มีการประสานพลัง ร่วมมือร่วมใจกันทำงาน โดยมีพันธกิจคือสร้างสโมสรฟุตบอลอาชีพให้เกิดขึ้นในจังหวัดแบบเป็นระบบ และสร้างโรงเรียนกีฬาให้กับชาวจังหวัดพังงาให้ได้ ในปีพ.ศ. 2555 เมื่อวันที่ 12 กุมภาพันธ์ สโมสรฟุตบอลจังหวัดพังงาได้ทำการเปิดตัวผู้จัดการทีมคนใหม่ คุณวิชัช ไตรรัตน์ และ ในวันที่ 9 เมษายน โค้ช นิวัฒน์ นุ้ยสง่า ได้ตัดสินใจลาออกจากการเป็นโค้ชของสโมสร พังงาเอฟซี และในวันที่ 10 เมษายน บอร์ดบริหารได้ทำการตั้งแต่ง วิฑูรย์ กิจมงคลศักดิ์ เป็นโค้ชคนใหม่ของสโมสรพังงาเอฟซี ในปีพ.ศ. 2557 เมื่อวันที่ 11 มกราคม สโมสรฟุตบอลจังหวัดพังงาได้แถลงข่าว ณ ห้องประชุมที่ทำการสภาองค์การบริหารส่วนจังหวัดพังงา ทำการเปิดตัวทีมบริหารชุดใหม่ของสโมสรพังงา เอฟซี ภายใต้การนำของประธานสโมสร นาย รวยชัย กิตติพรหมวงศ์ ผู้จัดการทีม นายธงชัย ทองเชื่อม และ โค้ช นิวัฒน์ นุ้ยสง่า ได้กลับมาเป็นโค้ชของสโมสรพังงาเอฟซี อีกครั้ง ในปีพ.ศ. 2558 เมื่อวันที่ 23 กุมภาพันธ์ สโมสรฟุตบอลจังหวัดพังงาได้ทำการประชุมปรับทีมบริหารชุดใหม่ของสโมสรพังงา เอฟซี โดยยังคงใช้ผู้บริหารชุดเดิม แต่ ปรับเปลี่ยนตำแหน่ง ดังนี้  ประธานสโมสร นาย รวยชัย กิตติพรหมวงศ์  รองประธานสโมสร นายธงชัย ทองเชื่อม และ นายบรรพต ตันติเพชราภรณ์  ผู้จัดการทีม นายพรนิมิตร คันเต็ง  หัวหน้าผู้ฝึกสอน นายนิวัฒน์ นุ้ยสง่าสนามแข่งขัน สนามแข่งขัน. สนามแข่งขันใช้สังเวียนของสนามกีฬากลางองค์การบริหารส่วนจังหวัดพังงา ซึ่งมีความจุสามารถรองรับแฟนบอลทั้งหมดได้กว่า 3,000 คน ซึ่งก็มีตัวแทนสมาคมฟุตบอลแห่งประเทศไทย ส่งเจ้าหน้าที่เดินทางมาตรวจสอบแล้วว่าผ่านสามารถใช้ทำการแข่งขันได้ และสำหรับสนามแห่งนี้เคยผ่านการจัดการแข่งขันกีฬาเยาวชนแห่งชาติมาแล้ว รวมถึงฟุตบอลชิงโล่พระราชทาน 14 จังหวัดภาคใต้ ที่ผ่านไปเมื่อเดือนธันวาคมปีที่ผ่านมาอีกด้วยผู้เล่นชุดปัจจุบัน ผู้เล่นชุดปัจจุบัน. ชุด เอไอเอสลีก ดิวิชั่น 2 2559สถิติต่างๆของสโมสร</doc>
