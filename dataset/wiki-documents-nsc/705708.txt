<doc id="705708" url="https://th.wikipedia.org/wiki?curid=705708" title="ท่าอากาศยานนานาชาติเปียงยางซูนัน">ท่าอากาศยานนานาชาติเปียงยางซูนัน ท่าอากาศยานนานาชาติเปียงยางซูนัน เป็นท่าอากาศยานที่ให้บริการในเขตกรุงเปียงยาง ประเทศเกาหลีเหนือ ตั้งอยู่ในเขตซูนัน ห่างจากใจกลางนครประมาณ 24 กิโลเมตร เป็นฐานการบินหลักของสายการบินประจำชาติ แอร์โครยอประวัติการเปิดใช้งานช่วงแรก ๆ ประวัติ. การเปิดใช้งานช่วงแรก ๆ. ท่าอากาศยานเปียงยางแห่งแรก ตั้งอยู่ทางฝั่งตะวันออกของแม่น้ำแทดง แต่ถูกทำลายในสงครามโลกครั้งที่สอง จึงสร้างท่าอากาศยานใหม่ ซึ่งก็คือท่าอากาศยานซูนัน ในย่านชานเมืองขึ้น ระหว่างช่วงสงครามเกาหลี ผู้สื่อข่าวชาวอังกฤษ เรจินัลด์ ทอมป์สัน ได้บันทึกว่า เป็นท่าอากาศยานที่วุ่นวายมาก เนื่องจากมีเครื่องบินของกองทัพสหรัฐอเมริกาคอยขนส่งเสบียงและอาวุธในช่วงสงครามระหว่างคริสต์ทศวรรษ 1950 ต่อมาท่าอากาศยานได้ประสบมหาอุทกภัย เนื่องจากอเมริการะเบิดเขื่อนท็อกซันในวันที่ 13 พฤษภาคม ค.ศ. 1953 ทำให้ต้องมีการฟื้นฟูท่าอากาศยานใหม่การพัฒนาการในคริสต์ทศวรรษ 2000 การพัฒนาการในคริสต์ทศวรรษ 2000. ในปี ค.ศ. 2000 สายการบินแอโรฟลอต ได้ยกเลิกเที่ยวบินจากมอสโกและคาบารอฟสก์ ต่อมาในเดือนพฤศจิกายน ค.ศ. 2006 สายการบินไชนาเซาเทิร์นแอร์ไลน์ ได้เปิดเที่ยวบินจากปักกิ่งเฉพาะฤดูท่องเที่ยวเท่านั้น ในเดือนเมษายน ค.ศ. 2008 แอร์ไชนา ได้กลับมาเปิดเที่ยวบินไปปักกิ่ง สัปดาห์ละ 3 วัน ส่วนโคเรียนแอร์ และเอเชียนาแอร์ไลน์ ก็ได้เปิดเที่ยวบินจากโซล-อินช็อนและเมืองยังยัง แต่ได้ยกเลิกในภายหลัง ในเดือนกรกฎาคม ค.ศ. 2011 อาคารผู้โดยสารแห่งใหม่ได้เปิดใช้งาน ตั้งอยู่ด้านข้างอาคารเก่า ซึ่งทันสมัยกว่าอาคารเก่ามาก โดยอาคารใหม่นี้ใช้เป็นอาคารศุลกากร และเป็นอาคารผู้โดยสารระหว่างประเทศ ส่วนอาคารเก่าได้รับการปรับปรุงใหม่ในปี ค.ศ. 2012สิ่งอำนวยความสะดวกอาคารผู้โดยสารสิ่งอำนวยความสะดวก. อาคารผู้โดยสาร. - อาคารผู้โดยสารภายในประเทศ - อาคารผู้โดยสารระหว่างประเทศอาคารขาเข้าอาคารขาเข้า. - จุดรับกระเป๋าบนสายพาน และจุดรับฝากโทรศัพท์มือถือ - ร้านขายดอกไม้ - ธนาคารเกาหลี (เปิดเวลา 9-18 นาฬิกา) - สถานบันเทิง (เปิดเวลา 9-18 นาฬิกา) - เคาน์เตอร์ผู้โดยสารขาเข้า - พื้นที่ศุลกากร และเอ็กซเรย์อาคารขาออกอาคารขาออก. - ร้านหนังสือ (เปิดเวลา 10 นาฬิกา) - พื้นที่ให้ข้อมูลข่าวสาร - ร้านสินค้าปลอดภาษี - ร้านขายของที่ระลึก - ภัตตาคาร (เปิดเวลา 9-18 นาฬิกา) - สถานบันเทิง (เปิดเวลา 9-18 นาฬิกา) ผู้โดยสารระหว่างประเทศต้องจ่ายค่าภาษีท่าอากาศยาน 10 ยูโรระบบขนส่งสาธารณะ ระบบขนส่งสาธารณะ. มีรถแท็กซี่วิ่งระหว่างอาคารผู้โดยสารกับเปียงยาง นอกจากนี้ยังมีรถโดยสารประจำทางให้บริการอีกด้วย ท่าอากาศยาน เปิดทำการเวลา 6-22 นาฬิกาในฤดูร้อน และ 7-21 นาฬิกาในฤดูหนาวทางวิ่งและลานจอด ทางวิ่งและลานจอด. ท่าอากาศยานมีทางวิ่ง 2 ทาง ได้แก่ 01/19 (ฝั่งเหนือ) และ 17/35 (ฝั่งใต้) ระหว่างที่มีการก่อสร้างอาคารผู้โดยสารใหม่ฝั่งใต้ เครื่องจะจอดที่ทางวิ่งฝั่งเหนือเป็นส่วนใหญ่ โดยที่ทางวิ่งหลัก (01/19) จะมีระบบตรวจจับเครื่องบินที่จะลงจอด ท่าอากาศยานสามารถรับเครื่องบินได้พร้อมกันถึง 4 ลำ มีลานจอดเครื่องบิน 17 ที่ และยังมีอาคารเก็บเครื่องบินอีก 2 แห่งสายการบินและจุดหมายปลายทางสำหรับผู้โดยสารขนส่งสินค้าสมุดภาพ</doc>
