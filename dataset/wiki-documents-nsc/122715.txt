<doc id="122715" url="https://th.wikipedia.org/wiki?curid=122715" title="เท กึก กี เลือดเนื้อเพื่อฝัน วันสิ้นสงคราม">เท กึก กี เลือดเนื้อเพื่อฝัน วันสิ้นสงคราม เท กึก กี เลือดเนื้อเพื่อฝัน วันสิ้นสงคราม (; ) เป็นมหากาพย์ภาพยนตร์เกาหลีในปี พ.ศ. 2547 ซึ่งถูกสร้างขึ้นเพื่อรำลึกถึง 50 ปีสงครามเกาหลี ด้วยทุนสร้างสูงสุดของเกาหลีกว่า 12.8 ล้านดอลล่าร์ สร้างสถิติเป็นหนังทำเงินสูงสุดตลอดกาลของเกาหลีใต้ โดยขึ้นอันดับหนึ่งบอกซ์ออฟฟิซนานถึง 6 สัปดาห์ เอาชนะแชมป์อย่าง ไททานิก โดยผู้กำกับ กังเจกิว ส่วนนักแสดงนำ คือ วอน บิน และ จางดองกัน การแสดงของทั้งคู่สื่อให้เห็นถึงรายละเอียดของบทบาทอันลึกซึ้งกินใจ เกี่ยวกับความสัมพันธ์ระหว่างพี่น้อง พัฒนาการของสองตัวแสดงเอก มีความราบรื่นแนบเนียน คำว่า เท กึก กี ซึ่งเป็นชื่อของภาพยนตร์นั้น มาจากชื่อของธงชาติเกาหลีก่อนเกิดสงคราม และชื่อของธงชาติเกาหลีใต้ หลังสิ้นสุดสงครามเกาหลีเนื้อเรื่อง เนื้อเรื่อง. จินซก (วอน บิน) ในวัยชราได้รับแจ้งจากทีมนักโบราณคดีว่า ได้ขุดพบซากศพของพี่ชาย จินแต (จางดองกัน) ซึ่งหายสาบสูญระหว่างออกรบ เมื่อประมาณ 50 ปีก่อน ที่ในอดีตเคยเป็นสนามรบ สองพี่น้อง จินแต และ จินซก อาศัยอยู่ในเมืองสงบแห่งหนึ่ง จินซกเป็นนักศึกษาเรียนเก่ง มีรูปร่างบอบบาง เป็นความหวังของครอบครัว ส่วน จินแต ชายหนุ่มบุคลิกเข้มแข็ง ห้าวหาญ ทำอาชีพเป็นช่างซ่อมรองเท้า เพื่อหาเงินช่วยส่งน้องชาย ให้ได้เข้าเรียนมหาวิทยาลัย จินแตมีคู่หมั้นชื่อ ยังชิน (ลีอุนจู) ทำกิจการร้านอาหาร ซึ่งมีทีท่าว่าจะไปได้ดี แต่แล้วก็เกิดสงครามเกาหลีขึ้น สองพี่น้องได้ถูกคัดเลือก ให้ไปเป็นทหารเข้ารบพร้อมกันซึ่งจริงๆ ควรได้รับการเป็นทหารเพียงบ้านละคน แต่จินแตไปตามน้องชายบนรถไฟที่ถูกเกณฑ์ไปในตอนแรก คำพูดของนายพลคนหนึ่งทำให้จินแตเข้าใจว่า หนทางเดียวที่จะช่วยให้น้องชาย ได้กลับไปใช้ชีวิตสงบสุขอยู่แนวหลัง คือการอาสารบให้ได้เหรียญกล้าหาญ ดังนั้นจินแตจึงอาสาเข้าไปปฏิบัติภารกิจเสี่ยงภัยทุกครั้ง แต่แล้วความรุนแรงในสนามรบ ชื่อเสียง และกลายเป็นที่ยอมรับ ซึ่งจินซก น้องชายเขาได้เฝ้ามองพฤติกรรมบ้าเลือดของพี่ชาย ด้วยความเคลือบแคลงสงสัยว่า เขากำลังทำทุกอย่างเพื่อตัวเอง หรือเพื่อครอบครัวกันแน่ ไม่นานทั้งสองคนก็อยู่คนละฝ่ายกัน</doc>
