<doc id="419847" url="https://th.wikipedia.org/wiki?curid=419847" title="สปอร์ตซิตี">สปอร์ตซิตี สปอร์ตซิตี () เป็นย่านการกีฬาของเมืองแมนเชสเตอร์ เคยใช้ในการจัดการแข่งขันกีฬาเครือจักรภพ 2002 ตั้งอยู่ทางตะวันออกของเมืองแมนเชสเตอร์ ห่างจากซิตีเซนเตอร์ของแมนเชสเตอร์ไม่ถึงไมล์ เดิมเป็นเขตอุตสาหกรรม รวมถึงเคยเป็นเหมืองร้างแบรดฟอร์ดโคลเลียรี อาคารที่ใหญ่ที่สุดของสปอร์ตซิตี คือสนามกีฬาซิตีออฟแมนเชสเตอร์ ที่สร้างขึ้นสำหรับใช้ในกีฬาเครือจักรภพ 2002 ปัจจุบันเป็นสนามกีฬาเหย้าของสโมสรฟุตบอลแมนเชสเตอร์ซิตี เป็นหนึ่งในสนามฟุตบอลที่ใหญ่ที่สุดในอังกฤษ นอกจากนั้นยังมีแมนเชสเตอร์เวโลโดรม เป็นสำนักงานของสมาคมจักรยานอังกฤษ (British Cycling) และมีสนามกีฬาแห่งชาติบีเอ็มเอกซ์อารีนา (National Indoor BMX Arena) ที่สร้างเสร็จในปี ค.ศ. 2011 สปอร์ตซิตียังมีศูนย์การแข่่งสควอชแห่งชาติและแมนเชสเตอร์รีเจียนนอลอารีนาสำหรับแข่งกรีฑา ในอนาคตแมนเชสเตอร์ซิตีจะลงทุน 50 ล้านปอนด์ในการพัฒนาศูนย์ฝึกสอนและศูนย์สันทนาการ</doc>
