<doc id="781375" url="https://th.wikipedia.org/wiki?curid=781375" title="วัดหนองอารีย์">วัดหนองอารีย์วัดหนองอารี ต.ดินแดง อ.ไพรบึง จ.ศรีสะเกษ วัดหนองอารี ต.ดินแดง อ.ไพรบึง จ.ศรีสะเกษ. วัดหนองอารี เดิมชื่อ วัดหนองอารีย์สัมพันธ์มาลา ตั้งอยู่เลขที่ 1 ม.1 ต.ดินแดง อ.ไพรบึง จ.ศรีสะเกษ สังกัดสงฆ์มหานิกาย มีเนื้อที่11 ไร่ 1 งาน 16 ตารางวา โฉนดที่ดิน439 นับว่าเป็นวัดที่เก่าแก่แห่งหนึ่ง ของจังหวัดศรีสะเกษ จากตำราโบราณและคนเฒ่าคนแก่ในหมู่บ้านได้กล่าวว่า ไม่รู้ว่าสร้างขึ้นเมื่อใด ใครเป็นผู้สร้าง เพราะเกิดมาก็ได้พบเห็น วัดและโบสถ์อยู่แล้ว แต่สันนิฐานว่า สร้างขึ้นประมาณพ.ศ. 2410 (ปลายรัชสมัย พระบาทสมเด็จพระจอมเกล้าเจ้าอยู่หัว รัชกาลที่4) ได้รับพระราชทานวิสุงคามสีมา เมื่อวันที่ 17 มกราคม 2435 เขตวิสุงคามสีมา กว้าง 10 เมตร ยาว 15 เมตร มีศาสนาสถานที่สำคัญคืออุโบสถเป็นอาคารทรงไทยเดิม มีลักษณะพิเศษคือมีประตูทางเข้า-ออก ทางเดียว ซึ่งมีไม่กี่แห่งในจังหวัดศรีสะเกษ ปัจจุบันได้มีการบูรณะปฏิสังขรณ์ตามรูปแบบโครงสร้างเดิม เพื่อเป็นคงความเป็นเอกลักษณ์คงความสวยงามและเป็นแหล่งศึกษาศาสนสถานสำหรับผู้สนใจได้เที่ยวชม เนื่องจากยังไม่เป็นที่รู้จักเท่าที่ควร ปัจจุบันมี พระครูพินิจธรรมวิชัย เป็นเจ้าอาวาสปูชนียวัตถุที่สำคัญปูชนียวัตถุที่สำคัญ. - อุโบสถ สร้างเมื่อปี พ.ศ. 2410- พระพุทธรูปปางสมาธิ ประดิษฐานภายในกุฏิสามัคคีธรรม จัดสร้างโดย พระยาสุนทรเทพระบำ (เปลี่ยน สุนทรนัฏ) ผู้รับราชการในกรมดนตรี สังกัดกรมมหาดเล็ก ในพระบาทสมเด็จพระมงกุฎเกล้าเจ้าอยู่หัว สร้างถวายเมื่อปี พ.ศ. 2479 เจ้าอาวาสวัดขณะนั้นได้พาชาวบ้านเดินทางไปรับพระพุทธรูปที่สถานีรถไฟศรีสะเกษ ใช้โคเทียมเกวียนเป็นยานพาหนะในการเดินทางผ่านเส้นทางบ้านดวนใหญ่ อ.วังหิน เข้าตัวเมืองศรีสะเกษลำดับเจ้าอาวาส ลำดับเจ้าอาวาส. - รูปที่ 1 พระอุปัชฌาย์แทน ขันวงษ์ ไม่ปรากฏปี พ.ศ.- 2468 - รูปที่ 2 พระอธิการพิมพ์ ทวี พ.ศ. 2468 - 2475 - รูปที่ 3 พระอยู่ อจินโณ พ.ศ. 2475 - 2477 - รูปที่ 4 พระไฮ ชินกโร พ.ศ. 2477 - 2482 - รูปที่ 5 พระสี สุภัทโธ พ.ศ. 2482 - 2485 - รูปที่ 6 พระแนม รตนยาโณ พ.ศ. 2485 - 2488 - รูปที่ 7 พระอธิการคำ คุนุตตฺโม พ.ศ. 2488 - 2491 - รูปที่ 8 พระอุปัชฌาย์อุทัย ฐิตธมฺโม พ.ศ. 2491 - 2506 - รูปที่ 9 พระอธิการอุปคุต วรปญฺโญ พ.ศ. 2506 - 2508 - รูปที่ 10 พระอุปัชฌาย์โฮม อุชุจารี พ.ศ. 2508 - 2516 - รูปที่ 11 พระครูธรรมสารกิตติคุณ (โปก) พ.ศ. 2516 - 2537 - รูปที่ 12 พระครูวาปีวิหารกิจ (สิงห์) พ.ศ. 2537 - 2551 - รูปที่ 13 พระครูพินิจธรรมวิชัย (ชม) พ.ศ. 2551 - ปัจจุบันการเดินทาง การเดินทาง. การเดินทางไปวัดวัดหนองอารี (อยู่ห่างจากตัวเมืองศรีสะเกษประมาณ 35 กิโลเมตร) เดินทางจากตัวเมืองศรีสะเกษ ผ่านถนนสาย ศรีสะเกษ - กันทรลักษ์ (ทางหลวงจังหวัดหมายเลข 3001) ออกจากตัวเมือง ประมาณ 7 กิโลเมตร ให้เลี้ยวขวา ทางเข้า อสมท.ศรีสะเกษ (ทางหลวงชนบทหมายเลข 3015) เดินทางอีกประมาณ 28 กิโลเมตร ถึงวัดหนองอารีแหล่งข้อมูลอื่นๆแหล่งข้อมูลอื่นๆ. - เพจวัดหนองอารี จ.ศรีสะเกษ</doc>
