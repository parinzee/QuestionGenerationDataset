<doc id="419842" url="https://th.wikipedia.org/wiki?curid=419842" title="บีโอไอแฟร์">บีโอไอแฟร์ บีโอไอแฟร์ (BOI FAIR) เป็นมหกรรมแสดงนิทรรศการที่ยิ่งใหญ่ที่สุดในประเทศไทย จัดโดย สำนักงานคณะกรรมการส่งเสริมการลงทุน หรือ บีโอไอ โดยมีวัตถุประสงค์เพื่อแสดงศักยภาพของอุตสาหกรรมไทย ตลอดจนเทคโนโลยีและนวัตกรรมอันจะเป็นประโยชน์ต่อการเพิ่มประสิทธิภาพ และการพัฒนาความสามารถในการแข่งขันของภาคอุตสาหกรรมในอนาคตการแสดงนิทรรศการ การแสดงนิทรรศการ. บีโอไอแฟร์ 95 จัดขึ้นเพื่อเฉลิมฉลองในวโรกาสที่พระบาทสมเด็จพระเจ้าอยู่หัวทรงครองสิริราชสมบัติครบ 50 ปี และเพื่อให้ประชาชนชาวไทยได้เห็นถึงความยิ่งใหญ่และศักยภาพของภาคอุตสาหกรรมไทยต่อการเป็นฐานการการลงทุน การผลิตและการพัฒนาสินค้าที่สำคัญของโลก 17 – 26 กุมภาพันธ์ พ.ศ. 2538 บนพื้นที่กว่า 400 ไร่ บริเวณท่าเรือแหลมฉบัง จังหวัดชลบุรี โดยได้รับการตอบสนองจากผู้เข้าร่วมชมงานทั่วประเทศ จนต้องขยายระยะเวลาการจัดงานเพิ่มขึ้นอีก 2 วัน โดยสิ้นสุดงานในวันที่ 28 กุมภาพันธ์ พ.ศ. 2538 บีโอไอแฟร์ 2000 จัดขึ้นระหว่างวันที่ 3 - 13 กุมภาพันธ์ พ.ศ. 2543 ที่เมืองทองธานี เพื่อเฉลิมฉลองในวโรกาสที่พระบาทสมเด็จพระเจ้าอยู่หัวทรงเจริญพระชนมายุครบ 72 พรรษา ในปี พ.ศ. 2542 รวมทั้งเพื่อสร้างความเชื่อมั่นในการลงทุนในประเทศไทยให้ประจักษ์แก่สายตาชาวโลก บีโอไอแฟร์ 2011 ซึ่งจะจัดขึ้นในวันที่ 5 - 20 มกราคม พ.ศ. 2555 ที่อิมแพ็ค เมืองทองธานี ภายใต้แนวคิด รวมพลังน้ำใจ “โลกสดใส ไทยยั่งยืน” หรือ “Going Green for the Future” เพื่อร่วมเฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา 7 รอบ 5 ธันวาคม 2554 โดยมีวัตถุประสงค์เพื่อแสดงศักยภาพของอุตสาหกรรมไทย ตลอดจนเทคโนโลยีและนวัตกรรมอันจะเป็นประโยชน์ต่อการเพิ่มประสิทธิภาพ และการพัฒนาความสามารถในการแข่งขันของภาคอุตสาหกรรมในอนาคต</doc>
