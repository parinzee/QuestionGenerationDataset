<doc id="478379" url="https://th.wikipedia.org/wiki?curid=478379" title="ทองเนื้อแท้">ทองเนื้อแท้ ทองเนื้อแท้ บทประพันธ์ของ ชโนวรรณ วิสุทธิ์ ได้ถูกนำมาสร้างเป็นละครโทรทัศน์ เมื่อปี พ.ศ. 2551 ผลิตโดย บริษัท โก ออน เอ็นเตอร์เทนเม้นท์ จำกัด โดยผู้จัด วรายุทธ มิลินทจินดา,ปรารถนา สัชณุกร กำกับการแสดงโดย ยุทธนา ลอพันธ์ไพบูลย์ ออกอากาศ : เวลา 20.30 น. ทุกวันศุกร์ - เสาร์ – อาทิตย์ทางสถานีวิทยุโทรทัศน์ไทยทีวีสีช่อง 3 เริ่มออกอากาศตอนแรกวันเสาร์ที่ 31 พฤษภาคม พ.ศ. 2551 จนถึงวันที่ 28 มิถุนายน พ.ศ. 2551รายนามนักแสดงคาแร็คเตอร์ตัวละคร รายนามนักแสดง. คาแร็คเตอร์ตัวละคร. สหรัถ สังคปรีชา -- นพนัย -- ผู้ชายจิตใจดี นุ่มนวล มีเสน่ห์ต่อเพศตรงข้าม ขยัน อดทน มั่นคงในความรัก เป็น คนลึกซึ้ง โรแมนติก ยอมทนได้เพื่อให้คนที่ตัวเองรักมีความสุข แม้จะเป็นความเจ็บปวดของตัวเอง พรชิตา ณ สงขลา -- นวลทอง -- หญิงสาว สวย เป็นเด็กกำพร้าแม่ตายแต่เล็ก เป็นคนสู้ชีวิตยึดมั่นในความดีและ ความกตัญญูรู้คุณเป็นที่ตั้ง เกลียดความไม่ถูกต้อง รักเดียวใจเดียว แต่ต้องพบกับความทุกข์ในความรัก เพราะมักจะเห็นแก่ความสุขของคนอื่นก่อนตัวเอง ยอมทำทุกอย่างเพื่อผู้มีพระคุณ พิษณุ นิ่มสกุล -- แทน -- ผู้ชายใจดี ขี้สงสาร ใจอ่อน จนบางทีดูเหมือนอ่อนแอ หลงรักนวลโดยไม่รู้ว่าเป็น ความรักแบบพี่น้อง เผลอไผลได้เสียกับน้องหนู และเพิ่งรู้ใจตัวเองว่ารัก จึงเฝ้าดูแลน้องหนูด้วยความจงรักภักดี ทนมองคนรักแต่งงานอยู่กินกับคนอื่นทั้งที่น้องหนูตั้งท้องกับตนแต่ก็ไม่เคยปริปาก สุดท้าย ต้องรับเลี้ยงลูกคนเดียวเพราะน้องหนูตาย ชิดจันทร์ รุจิพรรณ -- น้องหนู -- หญิงสาว อ่อนแอ ขี้โรค มีน้ำใจ แต่หลงผิดเพราะความรักบังตา สุดท้ายก็ต้อง ตายเพราะความอ่อนแอ ของตัวเอง พิมลรัตน์ พิศลยบุตร -- พรสวรรค์ -- ผู้หญิงสวยฉาบเช่นดอกไม้พลาสติก แต่งตัวจัด บ้าวัตถุ เอาแต่ใจตัว ขี้อิจฉา ไม่รู้ ผิดชอบชั่วดี เพราะถูกเลี้ยงดูมาแบบผิดๆ แต่ก็มีความดีที่กตัญญู ช่วยเหลือครอบครัวในสถานการณ์คับขัน แต่เพราะไม่เคยพบรักแท้ มีเพศสัมพันธ์ครั้งแรกเพราะต้องขายตัวใช้หนี้แทนพ่อ จึงไม่รู้จัก ความรักเป็นอย่างไร สุดท้ายติดเอดส์ จึงเดินหน้าทำทุกทางเพื่อเงินและความสุขสบาย แต่ก็ ต้องแพ้ภัยตัวเองและจบชีวิตในที่สุด พิเชษฐ์ไชย ผลดี -- ปัญญา -- เกเร พูดจาขวานผ่าซาก นับถือวัตถุเหมือนพี่สาว แต่สุดท้ายชีวิตหักเห เพราะ ความเลือดร้อนทำให้ ฆ่าคนตาย ชีวิตต้องระหกระเหินหนีตำรวจ สุดท้ายกลับใจเป็นคนดี แต่ก็ต้องพบโศกนาฏกรรม เพราะ ช่วยชีวิตแม่ เป็นการทำดีครั้งสุดท้ายก่อนตาย ธนากร โปษยานนท์ -- ณรงค์ -- นักธุรกิจเงินหนา เห็นผู้หญิงเป็นเหยื่ออารมณ์ คิดว่าเงินซื้อทุกอย่างได้ ซื้อตัว นวลทองมาเป็นเมีย สุดท้ายหลงรักนวลทองด้วยใจจริง พยายามเปลี่ยนแปลงตัวเองเพื่อเอาชนะใจนวลทองแต่ไม่เป็นผล ยอมแพ้ความดีของนวลทอง และยอมแพ้ต่อรักแท้ของนพนัย คืนอิสระให้นวลทองในที่สุด เกรียงไกร อุณหะนันท์ -- พจนา -- สามีแสนดีของศรีบังอร เป็นผู้ชายอบอุ่น รักครอบครัว ยุติธรรม แต่ถูกมรสุม เศรษฐกิจทำให้ธุรกิจล้มละลาย แต่ก็ยังสู้ สุดท้ายยอมแพ้เพราะความเสียใจที่ลูกตาย สุพรรณษา เนื่องภิรมย์ -- ศรีบังอร -- เป็นทั้งภรรยาและแม่ที่แสนดี จิตใจดีมีเมตตา รักครอบครัวและรักนวลทอง เหมือนลูกแท้ๆ แต่ก็ถูกมรสุม ทั้งเรื่องธุรกิจและสุขภาพ แต่เพราะพลังใจเข็มแข็งทำให้อยู่รอดและมีพลังมากพอจะทำดีต่อทุกคนรายชื่อเพลงประกอบละครรายชื่อเพลงประกอบละคร. - เพลง หนึ่งในไม่กี่คน (ศิลปิน สหรัถ สังคปรีชา) - เพลง หนึ่งในไม่กี่คน (ศิลปิน สุนิตา ลีติกุล) - เพลง วันนี้...พรุ่งนี้ (ศิลปิน พิษณุ นิ่มสกุล)แหล่งข้อมูลแหล่งข้อมูล. - ละคร ทองเนื้อแท้ ไทยทีวีสีช่อง 3  - "ทองเนื้อแท้" : เรื่องย่อ อุ่นเครื่องก่อนออนแอร์  - รวมข่าวจากละครทองเนื้อแท้  - เรื่องย่อและคาแร็คเตอร์ตัวละคร ทองเนื้อแท้ </doc>
