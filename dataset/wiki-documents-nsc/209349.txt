<doc id="209349" url="https://th.wikipedia.org/wiki?curid=209349" title="ประวัติการบินไทย">ประวัติการบินไทย ประวัติบริษัท การบินไทย จำกัด (มหาชน) กำเนิดจากที่รัฐบาลไทยให้ บริษัท เดินอากาศไทย จำกัด กับสายการบินสแกนดิเนเวียน ทำสัญญาร่วมทุนระหว่างกัน เมื่อวันที่ 24 สิงหาคม พ.ศ. 2502 จากนั้นในวันที่ 29 มีนาคม พ.ศ. 2503 บริษัท การบินไทย จำกัด จดทะเบียนจัดตั้งขึ้นด้วยทุนประเดิม 2 ล้านบาท เพื่อดำเนินธุรกิจสายการบินระหว่างประเทศ โดยมีเที่ยวบินปฐมฤกษ์ไปยังฮ่องกง เมื่อวันที่ 1 พฤษภาคม ปีเดียวกัน ต่อมาในวันที่ 30 มีนาคม พ.ศ. 2520 เอสเอเอสคืนหุ้นให้เดินอากาศไทย หลังจากครบระยะเวลาตามสัญญาร่วมทุน แล้วโอนให้แก่กระทรวงการคลังเป็นผู้ถือหุ้นใหญ่ ตามมติคณะรัฐมนตรี และในที่สุดเมื่อวันที่ 1 เมษายน พ.ศ. 2531 เดินอากาศไทย ซึ่งดำเนินธุรกิจสายการบินภายในประเทศ ก็รวมกิจการเข้ากับการบินไทย เพื่อให้สายการบินแห่งชาติเป็นหนึ่งเดียว ตามมติคณะรัฐมนตรีเศรษฐกิจ จากนั้นในวันที่ 19 กรกฎาคม พ.ศ. 2534 การบินไทยเข้าจดทะเบียนในตลาดหลักทรัพย์แห่งประเทศไทย ตามมติคณะรัฐมนตรี และจดทะเบียนแปลงสภาพเป็นบริษัทมหาชน เมื่อปี พ.ศ. 2537ทศวรรษ 2503-2512ทศวรรษ 2503-2512. - พ.ศ. 2503 - กรมทะเบียนการค้า กระทรวงพาณิชย์ รับจดทะเบียนจัดตั้ง บริษัท การบินไทย จำกัด ต่อมาเปิดเที่ยวบินแรกจากท่าอากาศยานกรุงเทพ ไปยังท่าอากาศยานไคตั๊ก ด้วยเครื่องบินใบพัด ดักลาส ดีซี 6 บี ขนาด 60 ที่นั่ง ซึ่งมีผู้โดยสารเต็มลำ จากนั้นจึงเริ่มเส้นทางบินอีก 11 จุดในทวีปเอเชีย ได้แก่ย่างกุ้ง กัลกัตตา ไทเป โตเกียว กัวลาลัมเปอร์ สิงคโปร์ พนมเปญ โฮจิมินห์ มะนิลา จาการ์ตา โดยมีฝูงบินเป็นเครื่องบินรุ่นเดียวกันอีกสองลำ ในปีแรกของกิจการ - พ.ศ. 2504 - มีผู้โดยสารใช้บริการมากกว่า 83,000 คน พร้อมทั้งสร้างเอกลักษณ์ของบริการเอื้องหลวง (Royal Orchid Service) คือการบริการบนเครื่องโดยพนักงานต้อนรับ จะผสมผสานด้วยความเป็นไทย จนกระทั่งสัญลักษณ์ตุ๊กตารำไทย รวมถึงชุดไทยเรือนต้นของพนักงานต้อนรับบนเครื่องบิน ที่ตัดเย็บด้วยผ้าไหมไทย ซึ่งทั้งสองสิ่งออกแบบโดย หม่อมเจ้าไกรสิงห์ วุฒิไชย เป็นที่รู้จักอย่างกว้างขวาง - พ.ศ. 2505 - พระบาทสมเด็จพระเจ้าอยู่หัว และ สมเด็จพระนางเจ้าฯ พระบรมราชินีนาถ เสด็จพระราชดำเนินเปิดเที่ยวบินปฐมฤกษ์ ของเครื่องบินไอพ่น คอนแวร์ 990 โคโรนาโด ขนาด 99 ที่นั่ง อันมีสมรรถนะรวดเร็วที่สุดในขณะนั้น ซึ่งจัดซื้อเข้าประจำการเป็นลำแรก นอกจากนั้น การบินไทยยังเพิ่มทุนจดทะเบียนเป็น 40 ล้านบาท - พ.ศ. 2506 - เปิดทำการบินจากกรุงเทพฯ ไปยังฮ่องกง-กัลกัตตา-สิงคโปร์ โดยร่วมมือกับสายการบินในทวีปเอเชียหลายแห่ง เพื่อเพิ่มเที่ยวบินให้บริการผู้โดยสารมากขึ้น และสะดวกสบายยิ่งขึ้น ซึ่งขณะนั้น สำนักงานใหญ่ของการบินไทย ตั้งอยู่ในอาคารพาณิชย์ 3 ชั้น ริมถนนเจริญกรุง มีพนักงานทั้งหมด 600 คน - พ.ศ. 2507 - จัดซื้อเครื่องบินไอพ่น คาราเวล เอสอี 210 ผลิตในสาธารณรัฐฝรั่งเศส ขนาด 72 ที่นั่ง ซึ่งมีความทันสมัยในเวลานั้น โดยมีผู้โดยสารใช้บริการในปีนี้ประมาณ 100,000 คน พร้อมทั้งเปิดเที่ยวบินใหม่ไปยังโอซากาของญี่ปุ่นด้วย ในวันที่ 7 กันยายน - พ.ศ. 2508 - ผลการดำเนินงานได้รับกำไรเป็นเงิน 3.9 ล้านบาทเป็นปีแรก และต่อมาก็มีกำไรอย่างต่อเนื่องทุกปี นับแต่บัดนั้นจนถึงปัจจุบัน เปิดเส้นทางบินใหม่ไป ธากา ในวันที่ 1 พฤศจิกายน - พ.ศ. 2509 - เริ่มเปลี่ยนมาใช้เครื่องบินไอพ่นทั้งฝูงบิน ประกอบด้วยเครื่องบินคาราแวล เอสอี 210 จำนวน 5 ลำ ซึ่งนับเป็นสายการบินแรกในทวีปเอเชีย โดยเริ่มรับนักบินชาวไทยเข้าปฏิบัติการบินมากขึ้น จากเดิมที่มีเพียงนักบินชาวต่างชาติ ซึ่งเอสเอเอสส่งมาช่วยปฏิบัติการบินในระยะแรกเท่านั้น เปิดเส้นทางบินใหม่ไป ปีนัง ในวันที่ 4 ตุลาคม - พ.ศ. 2510 - เป็นปีแรกที่ให้บริการผู้โดยสารถึงหลัก 1 ล้านคน และเป็นสายการบินนานาชาติแห่งแรก ที่เปิดเส้นทางบินไปยัง ท่าอากาศยานนานาชาติงูระห์ไร เกาะบาหลีของอินโดนีเซีย ในวันที่ 24 ธันวาคม เป็นผลให้ธุรกิจท่องเที่ยวในภูมิภาคนี้พัฒนาขึ้น - พ.ศ. 2511 - เปิดเส้นทางบินไปยังกรุงกาฐมาณฑุของเนปาลเป็นครั้งแรก ในวันที่ 4 ธันวาคม และเพิ่มเที่ยวบินสู่ ท่าอากาศยานนานาชาติคิมโพ โซลของเกาหลีใต้ ในวันที่ 17 มีนาคม และกรุงนิวเดลีของอินเดีย ในวันที่ 2 กรกฎาคม - พ.ศ. 2512 - เปลี่ยนไปใช้ฝูงบินไอพ่นทั้งหมดในการให้บริการ โดยมีเส้นทางการบินครอบคลุมเมืองสำคัญในเอเชีย เป็นจำนวนมากกว่าสายการบินอื่น ทั้งเริ่มเผยแพร่วัฒนธรรม และรณรงค์การท่องเที่ยวประเทศไทย แก่ชาวต่างชาติทั่วโลกทศวรรษ 2513-2522ทศวรรษ 2513-2522. - พ.ศ. 2513 - ในโอกาสที่ร่วมมือกันก่อตั้งการบินไทยมาครบรอบ 10 ปี บดท.กับเอสเอเอส ลงนามต่อสัญญาร่วมทุนระหว่างกันออกไปอีก 7 ปี และยังจัดซื้อเครื่องบิน ดีซี 9-41 และ ดีซี 8-33 มาให้บริการเพิ่ม เนื่องจากมีสมรรถภาพที่ดี และยังประหยัดพลังงานกว่ารุ่นที่ใช้อยู่ ทั้งนี้ยังเริ่มจัดรายการท่องเที่ยวขึ้นเป็นพิเศษ ภายใต้ชื่อ รอยัลออร์คิดฮอลิเดย์ (Royal Orchid Holiday) โดยลูกค้าสามารถเลือกวันเดินทางและรายการท่องเที่ยวตามความต้องการได้ในราคาพิเศษ รวมทั้งการเดินทางเป็นหมู่คณะด้วย - พ.ศ. 2514 - เปิดเส้นทางบินข้ามทวีปเป็นครั้งแรกจากกรุงเทพฯ แวะลงที่ สิงคโปร์ สิ้นสุดที่ ซิดนีย์ ในวันที่ 1 เมษายน และเปิดให้บริการอาคารคลังสินค้าหลังใหม่ ซึ่งสามารถขนส่งสินค้าเข้าและออกเป็นจำนวน 2,000 ตันในปีแรก - พ.ศ. 2515 - วันที่ 3 มิถุนายน ทำการบินข้ามไปยังทวีปยุโรปเป็นครั้งแรก ไปยังกรุงโคเปนเฮเกนของเดนมาร์ก โดยเปิดศูนย์ฝึกอบรมนักบินแห่งใหม่ พร้อมติดตั้งเครื่องฝึกบินจำลองแบบ ดีซี 8-33 ซึ่งมีระบบควบคุมอัตโนมัติ เป็นเครื่องแรกของประเทศ นอกจากนี้ยังเปิดภัตตาคารการบินไทย ภายในท่าอากาศยานกรุงเทพ เพื่อให้บริการอาหารและเครื่องดื่มแก่ผู้เข้าใช้บริการ - พ.ศ. 2516 - เปิดจุดบินใหม่กรุงเทพไป แฟรงก์เฟิร์ตของเยอรมนี ในวันที่ 2 มิถุนายน และลอนดอนของอังกฤษ ในวันที่ 6 มิถุนายน ทั้งเปิดให้บริการ ร้านค้าปลอดภาษี (Duty-Free Shop) ภายในท่าอากาศยานกรุงเทพ เพื่อส่งเสริมศักยภาพให้กรุงเทพฯ เป็นศูนย์กลางการบินในภูมิภาคเอเชีย - พ.ศ. 2517 - วันที่ 16 เมษายน เปิดเส้นทางบินไปยังกรุงโรมของอิตาลี ทั้งเริ่มใช้การสำรองที่นั่งด้วยระบบคอมพิวเตอร์ เพื่อเพิ่มความสะดวกรวดเร็วมากขึ้นแก่ผู้โดยสาร โดยการบินไทยนับเป็นหน่วยงานขนาดใหญ่ที่สุดในประเทศไทยสมัยนั้นแห่งหนึ่ง เนื่องจากมีพนักงานทั้งในและต่างประเทศ รวมกว่า 3,000 คน - พ.ศ. 2518 - เปลี่ยนแปลงภาพตราสัญลักษณ์ใหม่ จากตุ๊กตารำไทยให้เป็นรูปแบบสากลมากยิ่งขึ้น โดยว่าจ้างให้วอลเตอร์ แลนเดอร์ แอนด์ แอสโซซิเอทด์ บริษัทโฆษณาระดับโลกเป็นผู้ออกแบบ เป็นสัญลักษณ์ที่แสดงถึง ความงามทางธรรมชาติและอารยธรรมไทย โดยใช้สีม่วง สีชมพู และสีทองเป็นสื่อ ทั้งยังเปิดเส้นทางบินไปยัง กรุงเทพ ไป กรุงอัมสเตอร์ดัมของเนเธอร์แลนด์ ในวันที่ 3 เมษายน กรุงเทพไป กรุงเอเธนส์ของกรีซเฮเลนิก ในวันที่ 3 พฤศจิกายน และกรุงเทพไป กรุงปารีสของฝรั่งเศส ในวันที่ 4 พฤศจิกายน - พ.ศ. 2520 - หลังจากครบสัญญาร่วมทุนเป็นระยะเวลา 17 ปี กระทรวงการคลังก็ซื้อหุ้นคืนจากเอสเอเอส ส่งผลให้การบินไทยตกเป็นของประเทศไทยอย่างสมบูรณ์ โดยมีกระทรวงการคลังถือหุ้นใหญ่ เปิดเส้นทางบินใหม่ไป คูเวตซิตี ประเทศคูเวต ในวันที่ 3 พฤศจิกายน การบินไทยมีเครื่องบินเป็นของบริษัทเองลำแรกได้แก่ HS-TMC เครื่องบินแบบ DC-10-30 ประจำการลำแรก 3 มีนาคม - พ.ศ. 2521 - จัดซื้อเครื่องบินแอร์บัส เอ 300-บี 4 ขนาด 223 ที่นั่ง เครื่องบินมาในปี 2522 เพิ่มจากแบบ ดีซี 10-30 เข้าประจำการฝูงบิน เพื่อให้บริการในเที่ยวบินระยะไกล ทั้งสามารถขนส่งผู้โดยสารและสินค้าได้มากขึ้น เปิดเส้นทางบินใหม่ไป มานามา ประเทศบาห์เรน ในวันที่ 1 พฤศจิกายน - พ.ศ. 2522 - จัดซื้อที่ดิน 26 ไร่ ริมถนนวิภาวดีรังสิต เพื่อเป็นที่ตั้งของสำนักงานใหญ่ ซึ่งเป็นการรวมหน่วยงานภายในของการบินไทย ให้อยู่ในบริเวณเดียวกันเป็นครั้งแรก พร้อมทั้งรับเครื่องบินแบบโบอิง 747-200 ขนาด 371 ที่นั่ง จำนวน 2 ลำในวันที่ 2 พฤศจิกายน และวันที่ 15 ธันวาคมทะเบียน HS-TGA HS-TGB เพื่อให้สามารถบินตรงถึงจุดบินต่างๆ ในทวีปยุโรปโดยไม่ต้องพักเครื่อง และยังจัดซื้อเครื่องบินแบบแอร์บัส เอ 300 เพื่อใช้บินภายในทวีปเอเชีย จำนวน 4 ลำด้วย เปิดเส้นทางบินไป ดาห์ราน ประเทศซาอุดีอาระเบีย ในวันที่ 4 เมษายนทศวรรษ 2523-2532ทศวรรษ 2523-2532. - พ.ศ. 2523 - เปิดเส้นทางบินข้ามมหาสมุทรแปซิฟิกกรุงเทพแวะโตเกียวแวะนครซีแอตเทิลปลายทางนครลอสแอนเจลิส ในวันที่ 30 มีนาคม ด้วยฝูงบินโบอิง 747-200 หรือจัมโบ้เจ็ท นับเป็นจุดบินแรกในสหรัฐอเมริกาและทวีปอเมริกาเหนือ ก่อนเลิกบินเส้นทางนี้ในวันที่ 31 ธันวาคม และยังเพิ่มเส้นทางบินเมลเบิร์น ในวันที่ 4 เมษายน นูเมีย ประเทศนิวแคลิโดเนีย ในวันที่ 2 พฤศจิกายน รับเครื่องบินแบบโบอิง 747-200 ขนาด 371 ที่นั่ง จำนวน 2 ลำทะเบียน HS-TGC HS-TGF - พ.ศ. 2524 - เพิ่มทุนจดทะเบียนเป็น 1,100 ล้านบาท เปิดเส้นทางบิน กรุงเทพฯ-กว่างโจวของสาธารณรัฐประชาชนจีน ในวันที่ 2 เมษายน เปิดเส้นทางบินกรุงเทพแวะคูเวตปลายทางแฟรงเฟิร์ต เที่ยวบิน TG920 และเปิดเส้นทางบินกรุงเทพแวะเดลีปลายทางปารีส เที่ยวบิน TG932 เปิดเส้นทางบิน กรุงเทพแวะโตเกียวแวะซีแอตเทิลปลายทางแดลลัส ในวันที่ 1 มกราคม ในเที่ยวบินที่ TG740 - พ.ศ. 2525 - การบินไทยผ่านพ้นวิกฤตเศรษฐกิจ อันเนื่องมาจากการลดค่าเงินบาท โดยมีผลกำไรก่อนหักภาษีเป็นมูลค่า 26.3 ล้านบาท เป็นผลมาจากการปรับฝูงบิน รวมถึงความร่วมมือกับสายการบินอื่น ในเส้นทางบินที่สำคัญ การบินไทยเปิดเส้นทาง กรุงเทพไปเพิร์ทในวันที่ 31 มีนาคม และกรุงเทพไปบริสเบนในวันที่ 2 เมษายน - พ.ศ. 2526 - เริ่มการให้บริการในชั้นธุรกิจ (Royal Executive Class) โดยแบ่งห้องโดยสารออกเป็นสัดส่วน ปรับปรุงเบาะนั่งให้ตัวใหญ่ขึ้น ขยายเท้าแขนให้มากขึ้น รวมทั้งเปิดบริการห้องรับรองพิเศษก่อนขึ้นเครื่อง นอกจากนั้นยังร่วมลงทุนกับ บริษัท บริการเชื้อเพลิงการบินกรุงเทพ จำกัด (BAFS), โรงแรมรอยัลออร์คิด และโรงแรมแอร์พอร์ต เปิดเส้นทางบิน กรุงเทพฯ-ปักกิ่งของสาธารณรัฐประชาชนจีน ในวันที่ 29 มีนาคม - พ.ศ. 2527 - เริ่มเส้นทางบินผ่านในประเทศอีกสองเส้นทางคือ กรุงเทพฯ-หาดใหญ่-สิงคโปร์ กับ กรุงเทพฯ-ภูเก็ต-สิงคโปร์ โดยก่อนหน้านี้มีเส้นทางแรกคือ กรุงเทพฯ-เชียงใหม่-ฮ่องกง มาก่อนแล้ว เปิดเส้นทางบินกรุงเทพไปมัสกัต ในวันที่ 7 มิถุนายน 2527 และ กรุงเทพ-ซูริก ในวันที่ 1 พฤศจิกายน 2527 - พ.ศ. 2528 - เปิดศูนย์ซ่อมอากาศยานแห่งใหม่ ในบริเวณท่าอากาศยานกรุงเทพ เพื่อเพิ่มศักยภาพการซ่อมบำรุง เครื่องบินลำตัวกว้างด้วยตนเองภายในประเทศ แทนการส่งไปซ่อมต่างประเทศ ซึ่งในช่วงแรกเปิดทำการ 2 โรงซ่อม ซึ่งสามารถรองรับเครื่องบินโบอิง 747-200 พร้อมกัน และสร้างโรงซ่อมที่ 3 ในเวลาต่อมา ซึ่งสายการบินสแกนดิเนเวียน เข้ามาช่วยเหลือการจัดสร้าง ซึ่งสามารถซ่อมโบอิง 747 2 ลำ และเครื่องบินลำตัวแคบ 1 ลำ พร้อมกันในคราวเดียว และเปิดอาคารคลังสินค้าขนาดใหญ่ ติดอันดับในเอเชียตะวันออกเฉียงใต้ ด้วยพื้นที่ 43,000 ตารางเมตร เพื่อให้สามารถรองรับปริมาณสินค้า ทั้งของการบินไทย กับอีก 28 สายการบิน ที่เพิ่มขึ้นอย่างมาก เปิดเส้นทางบินไปเวียงจันทน์ ในวันที่ 4 เมษายน ไปบันดาร์เซอรีเบอกาวัน ในวันที่ 5 เมษายน กรุงเทพแวะซูริกปลายทางไคโร ในวันที่ 29 ตุลาคม เที่ยวบินที่ TG960 และไปริยาด ในวันที่ 30 ตุลาคม เที่ยวบินที่ TG509 - พ.ศ. 2529 - เพิ่มเส้นทางบินไปยังกรุงสตอกโฮล์มของสวีเดน ในวันที่ 30 ตุลาคม และดึสเซิลดอร์ฟ ในวันที่ 30 ตุลาคม รวมถึงเปิดให้บริการภัตตาคารการบินไทย สาขาอาคารผู้โดยสารแห่งใหม่ ภายในท่าอากาศยานนานาชาติเชียงใหม่ นับเป็นสาขาแรกนอกท่าอากาศยานกรุงเทพ - พ.ศ. 2530 - เพิ่มเส้นทางบินไปยังกรุงมาดริดของสเปน ในวันที่ 5 ธันวาคม และเมืองออกแลนด์ของนิวซีแลนด์ ในวันที่ 5 ธันวาคม พร้อมทั้งย้ายการให้บริการแก่ผู้โดยสารทั้งหมด ไปยังอาคารผู้โดยสารระหว่างประเทศ และภายในประเทศหลังใหม่ทั้งสอง นับเป็นร้อยละ 80 ของการให้บริการทั้งหมดของการบินไทย นอกจากนั้น ยังร่วมรณรงค์ปีส่งเสริมการท่องเที่ยวไทยด้วย รับเครื่องบินแบบโบอิง 747-300 จำนวน 2 ลำทะเบียน HS-TGD รับวันที่ 16 ธันวาคม HS-TGE รับวันที่ 3 ธันวาคม เป็นเครื่องบินที่ทันสมัยที่สุดของการบินไทย- พ.ศ. 2531 - คณะรัฐมนตรีฝ่ายเศรษฐกิจ มีมติให้รวมกิจการ บดท.เข้ากับการบินไทย โดยรับมอบเครื่องบินจาก บดท.11 ลำ รวมมีฝูงบินจำนวน 41 ลำ ปฏิบัติการบินระหว่างประเทศ 48 จุดบินใน 35 ประเทศ กับภายในประเทศอีก 23 จุดบิน เปิดเส้นทางบิน ฮานอย ประเทศเวียดนาม ในวันที่ 4 เมษายน เปิดเส้นทางบิน แคร์นส์ ประเทศออสเตรเลีย ในวันที่ 19 พฤษภาคม เที่ยวบินที่ TG487 เปิดเส้นทางบิน เวียนนา ประเทศออสเตรีย ในวันที่ 30 พฤษภาคม เปิดเส้นทางบิน โตรอนโต ประเทศแคนาดา ทวีปอเมริกาเหนือ โดยให้ผู้โดยสารเปลี่ยนเครื่องบินที่ซีแอตเทิล ในวันที่ 16 กรกฎาคม เปิดเส้นทางบิน นาโกยา ประเทศญี่ปุ่น ในวันที่ 30 ตุลาคม เปิดเส้นทางบิน ไครสต์เชิร์ช ประเทศนิวซีแลนด์ เที่ยวบินที่ TG493 ในวันที่ 7 ธันวาคม ;- การบินไทยเปิดเส้นทางสู่อเมริกาเปิดเส้นทางบินกรุงเทพแวะไทเปและซีแอตเทิลปลายทางโตรอนโต ในเที่ยวบิน TG762 ในวันที่ 27 ตุลาคม สัปดาห์ละ 3 เทียวบิน เปิดเส้นทางบินกรุงเทพแวะไทเปและซีแอตเทิลปลายทางแดลลัส สัปดาห์ละ 1 เทียวบิน ในเที่ยวบิน TG742 ในวันที่ 30 ตุลาคม เปิดเส้นทางบินกรุงเทพแวะนะริตะและซีแอตเทิลปลายทางโตรอนโตสัปดาห์ละ 1 เทียวบิน ในวันที่ 30 ตุลาคม ในเที่ยวบิน TG760- พ.ศ. 2532 - สำนักงานใหญ่ก่อสร้างแล้วเสร็จทั้งโครงการ และเริ่มจัดรายการบัตรโดยสารราคาพิเศษชื่อ Discover Thailand เพื่อส่งเสริมการท่องเที่ยวประเทศไทย เนื่องในปีศิลปหัตถกรรมไทย รวมถึงพัฒนาทัวร์เอื้องหลวงให้หลากหลายยิ่งขึ้น นอกจากนี้ ยังเปิดครัวการบินไทยแห่งใหม่ โดยมีกำลังการผลิตอาหารมากกว่า 20,000 สำรับต่อวัน ซึ่งมีความทันสมัยและขนาดใหญ่ติดอันดับในเอเชีย รับเครื่องบินแบบ BAe146-300 2 ลำทะเบียน HS-TBL และ HS-TBMทศวรรษ 2533-2542ทศวรรษ 2533-2542. - พ.ศ. 2533 - ครบรอบ 30 ปีการบินไทย ผลประกอบการก่อนหักภาษี ได้รับกำไร 6,753.6 ล้านบาท ถือเป็นลำดับรองจากจุดสูงสุดของผลกำไรตลอดมา และให้บริการผู้โดยสารสูงสุดตลอดมาที่ 8.3 ล้านคน ทั้งนี้ยังจัดซื้อเครื่องบินโบอิง 747-400 ลำแรก ซึ่งมีขนาดใหญ่ที่สุดในขณะนั้น การบินไทยเปิดเส้นทางบินไป เฮลซิงกิ ประเทศฟินแลนด์ ในวันที่ 27 มีนาคม ไป มิวนิก ประเทศเยอรมัน ในวันที่ 30 มีนาคม ไป เกาสฺยง ในวันที่ 29 ตุลาคม ไปเกาะลังกาวี ในวันที่ 16 พฤศจิกายน รับเครื่องบินแบบ B747-400 ลำแรก ในวันที่ 2พฤศจิกายน เป็นเครื่องที่ทันสมัยที่สุดของการบินไทยในปีนั้น - พ.ศ. 2534 - ร่วมเป็นสมาชิกระบบสำรองที่นั่งเบ็ดเสร็จ อะมาดิอุส (Amadeus) ซึ่งเชื่อมโยงกับอีก 98 สายการบิน และผู้แทนการท่องเที่ยวทั่วโลก 47,500 ราย ครอบคลุมทั่วโลกด้วยระบบอินเทอร์เน็ต เปิดเส้นทางบินใหม่จากกรุงเทพแวะโซลปลายทางลอสแอนเจลิส ในเที่ยวบิน TG770 ในวันที่ 1 กรกฏาคม การบินไทยเปิดเส้นทางบินไป บรัสเซลส์ ประเทศเบลเยียม ในวันที่ 4 ตุลาคม เปิดเส้นทางบินไป โกตากีนาบาลู ในวันที่ 30 ตุลาคม และเปิดเส้นทาง โตเกียวไปภูเก็ต ในเที่ยวบินที่ TG647- การบินไทยเริ่มกระบวนการแปรรูปบริษัท ด้วยการนำหุ้นเข้าจำหน่ายในตลาดหลักทรัพย์แห่งประเทศไทย เป็นจำนวนมากที่สุดในประวัติศาสตร์ไทยขณะนั้นคือ 100 ล้านหุ้น โดยมีผู้ลงทุนซื้อหุ้นจำนวน 256,000 คน และสามารถระดมทุนเป็นจำนวน 14,000 ล้านบาท รับเครื่องบินแบบ McDonnell Douglas MD-11 2 ลำ HS-TMD วันที่ 27 มิถุนายน HS-TME วันที่15 กรกฎาคม - พ.ศ. 2535 - การบินไทยเปิดเส้นทางบินไป คุนหมิง ในวันที่ 30 มีนาคม การบินไทยเปิดเส้นทางบินไป กวม ในวันที่ 31 มีนาคม การบินไทยเปิดเส้นทางบินแวะกรุงโรมสิ้นสุดที่บาร์เซโลนา ประเทศสเปน ในวันที่ 3 กรกฎาคม การบินไทยเปิดเส้นทางบินไป ฟุกุโอกะ ประเทศญี่ปุ่น ในวันที่ 26 ตุลาคมรับเครื่องบินแบบ McDonnell Douglas MD-11 2 ลำ HS-TMF วันที่ 2 กรกฎาคม HS-TMG วันที่ 31 กรกฎาคม การบินไทยซื้อเครื่อง HS-TVA แบบ Canadair Challenger-601-3A-ER สำหรับฝึกนักบินและเช่าเหมาลำ รับเมื่อ 25 พฤษภาคม ในปีนี้เปิดเส้นทางบิน ฮ่องกงไปโตเกียว เที่ยวบิน TG642 - พ.ศ. 2536 - รับบริการผู้โดยสารจำนวนมากกว่า 10 ล้านคน และเปิดรับสมัครรอยัลออร์คิดพลัส รายการสะสมจำนวนไมล์บิน โดยมีผู้เข้าเป็นสมาชิกจำนวน 200,000 คนจาก 115 ประเทศภายในปีแรก การบินไทยเปิดเส้นทางบินไป เซี่ยงไฮ้ ในวันที่ 2 พฤศจิกายน การบินไทยเปิดเส้นทางบินไป ดูไบ ในวันที่ 3 พฤศจิกายน - พ.ศ. 2537 - จดทะเบียนเป็น บริษัท การบินไทย จำกัด (มหาชน) พร้อมทั้งเพิ่มเส้นทางบินไปยัง ลาฮอร์ของปากีสถาน ในวันที่ 1 กรกฎาคม และ อิสตันบูล ในวันที่ 31 ตุลาคม - พ.ศ. 2538 - ดำเนินการเพิ่มประสิทธิภาพการปฏิบัติงานเชิงปฏิบัติการ เชิงบริการลูกค้า เชิงจัดการและเทคโนโลยีสารสนเทศ โดยว่าจ้างบริษัทที่ปรึกษาการบริหารธุรกิจจากต่างประเทศ และประกาศวิสัยทัศน์ใหม่ของการบินไทย เพื่อสร้างสรรแนวทางและเป้าหมายร่วมกัน มีใจความว่า The First Choice Carrier. Smooth as Silk. First Time. Every Time. - พ.ศ. 2539 - สมเด็จพระบรมราชินีนาถเอลิซาเบธที่ 2 แห่งสหราชอาณาจักร เสด็จพระราชดำเนินเยี่ยมชมฝ่ายช่าง เนื่องในโอกาสเสด็จฯ เยือนประเทศไทย ทรงเดินเครื่องยนต์โรลส์-รอยซ์ เทรน 800 จำนวน 2 ตัว ที่ติดตั้งภายในเครื่องบินโบอิง 777-200 ขนาด 358 ที่นั่ง ซึ่งสั่งซื้อเป็นลำแรกของโลก และเปิดให้บริการข้อมูลแก่สาธารณชน ผ่านอินเทอร์เน็ตทางเว็บไซต์ www.thaiairways.com และ www.thaiairways.co.th การบินไทยเช่าเครื่องบินมาจากสายการบิน Atlas Air เพื่อมาบินขนส่งสินค้าเพียงอย่างเดียว เป็นเครื่องบิน B747-200SF ทะเบียน N522MC- พ.ศ. 2540 - ร่วมเป็นสมาชิกก่อตั้ง สตาร์อัลไลแอนซ์ กลุ่มเครือข่ายสายการบินขนาดใหญ่ที่สุดในโลก เพื่อเพิ่มศักยภาพให้ธุรกิจการบินดำเนินไปด้วยความเข้มแข็งยิ่งขึ้น การบินไทยเปิดเส้นทางบินไป กรุงเทพแวะเกาะบาหลีปลางทางสุราบายา ในวันที่ 30 มีนาคม เที่ยวบินที่ TG435- พ.ศ. 2541 - ปีนี้มีนักท่องเที่ยวเข้าสู่ประเทศไทยมากขึ้น เนื่องมาจากมาตรการลดค่าเงินบาท การบินไทยร่วมต้อนรับปีมหัศจรรย์ท่องเที่ยวไทย (อะเมซิง ไทยแลนด์) โดยร่วมเป็นสายการบินผู้สนับสนุนหลักอย่างเป็นทางการ ในการแข่งขันกีฬาเอเชียนเกมส์ ครั้งที่ 13 ที่กรุงเทพมหานคร และขบวนรถบุปผชาติที่จัดส่งเข้าประกวด ได้รับรางวัลชนะเลิศในงานโรสพาเหรด ซึ่งจัดที่เมืองพาซาดีนา รัฐแคลิฟอร์เนียของสหรัฐอเมริกา ช่วงปลายปียกเลิกเส้นทางบินตรงกรุงเทพไปอัมสเตอร์ดัม เปิดเส้นทางบินใหม่กรุงเทพไปท่าอากาศยานนานาชาตินะริตะ - พ.ศ. 2542 - ลงลายภาพเรือพระที่นั่งสุพรรณหงส์ บนเครื่องบินโบอิง 747-400 และประดับตราสัญลักษณ์ พระราชพิธีมหามงคลเฉลิมพระชนมพรรษา 6 รอบ 5 ธันวาคม 2542 บนเครื่องบินทุกลำ การบินไทยเปิดเส้นทางบินไป ดานัง ในวันที่ 31 ตุลาคมทศวรรษ 2543-2552ทศวรรษ 2543-2552. - พ.ศ. 2544 - เพื่อสามารถตอบสนองความต้องการของลูกค้า และสืบสานความสัมพันธ์อันดีตามความคาดหมาย จึงเปิดให้บริการ ระบบจัดการลูกค้าสัมพันธ์ (Customer Relationship Management) เป็นครั้งแรก เปิดเส้นทางบินจากท่าอากาศยานดอนเมืองไปยังท่าอากาศยานนานาชาติอินช็อน ตั้งแต่เดือน เมษายน เปิดเส้นทางบินใหม่ไปยัง มุมไบ ประเทศอินเดีย ในวันที่ 30 ตุลาคม- พ.ศ. 2545 - เปิดเส้นทางบินตรงจากกรุงเทพไปเฉิงตู ในวันที่ 2 มกราคม เซี่ยเหมิน ในวันที่ 29 ตุลาคม ปูซาน ในวันที่ 31 มีนาคม บาห์เรน ในวันที่30 พฤศจิกายน อาบูดาบี ในวันที่ 30 พฤศจิกายน จิตตะกอง ในวันที่ 11 ธันวาคม และกลับมาบินกรุงคูเวตซิตีของคูเวต ในวันที่ 31 มีนาคม การบินไทยเปิดเส้นทางบินกรุงเทพแวะเอเธนส์ไปเจนีวา ในวันที่ 29 ตุลาคม เที่ยวบิน TG946 อีกครั้งหนึ่งส่วนผลประกอบการมีกำไรสูงสุดนับแต่ก่อตั้ง และเป็นปีที่ 38 ติดต่อกัน - พ.ศ. 2546 - ให้บริการเลือกเที่ยวบิน สำรองที่นั่ง ออกบัตรโดยสาร เช็กอิน ฯลฯ ผ่านระบบอินเทอร์เน็ตด้วยตนเอง ภายใต้ชื่อรอยัล อี-เซอร์วิส และเริ่มการประมูลจัดซื้อจัดจ้างด้วยระบบอิเล็กทรอนิกส์ (E-Auction) เพื่อความโปร่งใสถูกต้อง มีธรรมาภิบาล และยังลดค่าใช้จ่ายอีกด้วย การบินไทยเปิดเส้นทางบินกรุงเทพแวะซูริกไปเจนีวา ในวันที่ 31 มีนาคม เที่ยวบิน TG972การบินไทยเปิดเส้นทางบินตรงจากกรุงเทพไปเชนไน ในวันที่ 26 ตุลาคม และ ในวันที่ 29 พฤศจิกายน เปิดเส้นทางบินตรงจากกรุงเทพไปหลวงพระบาง การบินไทยเปิดเส้นทางเมลเบิร์นไปภูเก็ตในวันที่ 27 ตุลาคม ในเที่ยวบินที่ TG980 - พ.ศ. 2547 - ลงนามในสัญญาร่วมกับ ห้างหุ้นส่วนอินเตอร์แบรนด์ เพื่อปรับปรุงเอกลักษณ์ของการบินไทย ภายใต้กลยุทธ์พัฒนาเอกลักษณ์และบริการ รวมทั้งเปิดบริการลูกค้าสัมพันธ์ชั้นพิเศษ (Premium Customer Service) สำหรับผู้โดยสารชั้นหนึ่งและชั้นธุรกิจ และถือหุ้นร้อยละ 39 เพื่อร่วมทุนเปิดนกแอร์ () สายการบินต้นทุนต่ำ (Low Cost Airlines)การบินไทยเปิดเส้นทางบินกรุงเทพ ไป บังคาลอร์ ในวันที่ 29 มีนาคม จิ่งหง ในวันที่ 31 มีนาคม มิลาน ประเทศอิตาลี ในวันที่ 4 พฤษภาคม - พ.ศ. 2548 - เปิดตราสัญลักษณ์รูปแบบใหม่ ซึ่งพัฒนาขึ้นจากตราแบบเดิม สะท้อนเอกลักษณ์ไทยตามแนวคิดใหม่ของบริษัทคือ High Trust, World Class and Thai Touch พร้อมทั้งเปลี่ยนเแปลงเครื่องแบบพนักงานประชาสัมพันธ์ พนักงานต้อนรับบนเครื่องบินและภาคพื้น และเปิดจุดบินตรงไปยังมหานครนิวยอร์ก เที่ยวบิน TG790 ในวันที่ 1 พฤษภาคม และนครลอสแอนเจลิส เที่ยวบิน TG794 ของสหรัฐอเมริกา บนเครื่องบินแบบ A340-541 ในวันที่ 2 ธันวาคม การบินไทยเปิดเส้นทางไปยังกรุงมอสโกของรัสเซีย ในวันที่ 1 พฤศจิกายน เปิดเส้นทางบินไปยัง อิสลามาบาด ในวันที่ 2 พฤศจิกายน นอกจากนั้น ยังลงนามสัญญาทำรหัส กับสายการบินนิวซีแลนด์ และแอร์มาดากัสการ์ด้วย- รับเครื่องบินแบบ A340-541 ลำแรก ในวันที่ 6 เมษายน ทะเบียน HS-TLA A340-642 ในวันที่ 29 มิถุนายน ทะเบียน HS-TNA - พ.ศ. 2549 - เปิดเส้นทางบินไปยังไฮเดอราบัด ในวันที่ 30 ตุลาคม และเปิดเส้นทางบินสายแรกในทวีปแอฟริกา ไปยังโจฮันเนสเบิร์กของแอฟริกาใต้ ในวันที่ 31 ตุลาคม การบินไทยเริ่มย้ายฐานทำการบินหลัก จากท่าอากาศยานกรุงเทพที่ดอนเมือง ไปยังท่าอากาศยานสุวรรณภูมิ จังหวัดสมุทรปราการ รวมถึงเริ่มโครงการ THAI Grand Season Campaign เพื่อส่งเสริมการท่องเที่ยวในวโรกาสจัดงานฉลองสิริราชสมบัติครบ 60 ปี และจัดส่งเสริมให้ประเทศไทยเป็นแหล่งท่องเที่ยวตลอดปี ด้วยการออกบัตรโดยสารราคาพิเศษในชื่อ THAI Value Card - พ.ศ. 2550 - ให้บริการเที่ยวบินระหว่างประเทศเต็มรูปแบบ ที่ท่าอากาศยานสุวรรณภูมิเพียงแห่งเดียว โดยยังให้บริการที่ท่าอากาศยานดอนเมือง สำหรับเที่ยวบินภายในประเทศตามนโยบายรัฐบาล และเปิดจุดบินใหม่กรุงเทพแวะพุทธคยาไปพาราณสีของอินเดียในเที่ยวบินที่ TG8820 เป็นเที่ยวบินที่บินตามฤดูกาลไม่ใช่เส้นทางประจำ นอกจากนี้ ยังเปิดจุดบริการเช็กอินแก่ผู้โดยสารภายในประเทศ (THAI City Air Terminal) ที่สถานีลาดพร้าวของรถไฟฟ้ามหานครด้วย - พ.ศ. 2551 - เปิดเส้นทางบินตรงไปยังเกาะสมุย จังหวัดสุราษฎร์ธานี ในวันที่ 15 กุมภาพันธ์ และปรับปรุงเว็บไซต์การบินไทย เพื่อให้ผู้โดยสารสามารถสำรองที่นั่ง ตรวจสอบเที่ยวบิน หรือเข้าถึงข้อมูลต่างๆ อย่างสะดวกสบายยิ่งขึ้น 17 กรกฎาคม การบินไทยเปิดเที่ยวบินจากโตเกียว ท่าอากาศยานนาริตะ มา ภูเก็ต บนเที่ยวบิน TG671 ยกเลิกเที่ยวบิน TG942 จากโรมไปมาดริด และยกเลิกเที่ยวบิน TG942 จากมาดริดไปโรม บินเที่ยวบินจากท่าอากาศยานนานาชาติจอห์น เอฟ. เคนเนดีมาท่าอากาศยานสุวรรณภูมิเที่ยวสุดท้าย 30 มิถุนายน เที่ยวบิน TG 793 - พ.ศ. 2552 - เริ่มเส้นทางบินไปยังกรุงออสโลของนอร์เวย์ ในวันที่ 15 มิถุนายน เที่ยวบินที่ TG954 เป็นจุดบินระหว่างประเทศที่ 59 ซึ่งการบินไทยเปิดทำการบินใน 34 ประเทศ เพื่อให้บริการผู้โดยสารครอบคลุมทั่วโลก รับเครื่องบินแบบใหม่ A330-343X ลำแรกทะเบียน HS-TEN ประจำการ 1 เมษายน พ.ศ. 2552การบินไทยปรับเปลี่ยนเส้นทาง TG921 แฟรงเฟิร์ตแวะกรุงเทพไปภูเก็ต TG923 แฟรงเฟิร์ตแวะกรุงเทพไปเชียงใหม่ โดยเปลี่ยนให้ทั้งสองเที่ยวบินสิ้นสุดที่กรุงเทพพ.ศ. 2553 - ปัจจุบันพ.ศ. 2553 - ปัจจุบัน. - พ.ศ. 2553 - ครบรอบ 50 ปี การบินไทย โดยตั้งแต่ปี 2549 มีการดำเนินธุรกิจตามแผนยุทธศาสตร์ Mission TG 100 ระยะ 5 ปี ซึ่งประสบความสำเร็จอย่างดี และเปิดเส้นทางบินใหม่ที่กรุงโตเกียว (ท่าอากาศยานฮาเนดะ) ในวันที่ 31 ตุลาคม ของญี่ปุ่น ซึ่งการบินไทยเคยบินมาก่อนหน้านี้แล้ว ในวันที่ 28 มีนาคม การบินไทยยกเลิกเที่ยวบิน มะนิลาไปโอซาก้า- พ.ศ. 2554 - การบินไทยเปิดเส้นทางบินไปบรัสเซลส์ ในวันที่ 17 พฤศจิกายน การบินไทยเปิดเส้นทางบินโคเปนฮาเกนแวะภูเก็ตปลายทางกรุงเทพ ในวันที่ 11 พฤศจิกายน ในเที่ยวบินที่ TG953 และบินเที่ยวบิน TG947 เอเธนส์มากรุงเทพ เที่ยวบินสุดท้ายวันที่ 10 พฤศจิกายน และยกเลิกเส้นทางดังกล่าว - พ.ศ. 2555 - การบินไทยรับมอบเครื่องบินแอร์บัส เอ 380 ซึ่งเป็นเครื่องบินขนาดใหญ่ที่สุดในโลก ลำแรกของประเทศไทย จากโรงงานของบริษัทแอร์บัส โดยจดทะเบียนด้วยชื่อ HS-TUA และมีนามพระราชทานว่า ศรีรัตนะ เลิกเที่ยวบิน กรุงเทพแวะพุทธคยาไปพาราณสี TG8820 บินเที่ยวสุดท้าย 24 มีนาคม ก่อนให้การบินไทยสมายล์บินเป็นเส้นทางประจำ เปิดเส้นทางบินไปซัปโปะโระ ในวันที่ 30 ตุลาคม ในเที่ยวบินที่ TG670 ในวันที่ 2 พฤศจิกายน การบินไทย เปิดเส้นทางบิน สตอกโฮล์มแวะภูเก็ตปลายทางกรุงเทพ เที่ยวบิน TG963- การบินไทยบินตรงจากท่าอากาศยานนานาชาติลอสแอนเจลิสมาท่าอากาศยานสุวรรณภูมิ ในวันที่ 29 เมษายน ด้วย A340-500 เที่ยวบิน TG795 เป็นเที่ยวบินสุดท้ายก่อนปลดเครื่องบินรุ่นดังกล่าว - พ.ศ. 2556 - 1 กันยายน การบินไทยยกเลิกเที่ยวบิน จากฮ่องกงไปไทเปการบินไทยเปิดเที่ยวบินแบบเช่าเหมาลำไปสามเมืองในประเทศญี่ปุ่นเป็นครั้งแรก ได้แก่โทะยะมะเมืองโคมัตสึ จังหวัดอิชิกะวะ ท่าอากาศยานฮิโระชิมะ ในวันที่ 28 ตุลาคม การบินไทยทำการบินลงที่ท่าอากาศยานแมนเชสเตอร์ เป็นครั้งแรกเนื่องจากสภาพอากาศที่ท่าอากาศยานลอนดอนฮีทโธรว์ ไม่สามารถลงจอดได้ การบินไทยเปิดเส้นทางบินใหม่กรุงเทพไปท่าอากาศยานเซ็นได เที่ยวบิน TG680 ในวันที่ 3 ธันวาคม นับเป็นครั้งแรกที่มีเครื่องบินของการบินไทยบินประจำที่เมืองเช็นได การบินไทยปลดเครื่องแบบ ATR72-201 ที่ให้สายการบินนกแอร์เช่า- พ.ศ. 2557 - เปิดให้บริการ THAI Sky Connect (บริการ Wi-Fi) บนเครื่องบิน;และเปิดเส้นทางบินใหม่ไป ฉงชิ่ง ในวันที่ 1 ตุลาคม ในเที่ยวบิน TG684 และ รับมอบเครื่องบินแบบใหม่ โบอิง 787 ดรีมไลเนอร์ ลำแรกของประเทศไทย ทะเบียน HS-TQA นามพระราชทาน "องครักษ์" รับมอบเครื่องบินแบบ B777-300ER ทะเบียน HS-TKU ถือเป็นเครื่องบินแบบ B777-300ER ลำแรกที่การบินไทยเป็นเจ้าของ และรับเครื่อง Boeing 787-8 Dreamliner ที่เช่ามาจากบริษัท AerCap วันที่ 31 กรกฎาคม การบินไทยบินด้วย แอร์บัส เอ 300-600 เป็นครั้งสุดท้ายและปลดเครื่องบินรุ่นนี้ออกจากฝูงบินและบินตรงจากท่าอากาศยานเซ็นไดมากรุงเทพเที่ยวสุดท้าย วันที่ 18 เมษายน ก่อนยกเลิกเส้นทางดังกล่าว- พ.ศ. 2558 - การบินไทยยกเลิกเที่ยวบินจาก ท่าอากาศยานนานาชาติโออาร์ แทมโบ บินเที่ยวสุดท้ายวันที่ 15 มกราคม TG991 ท่าอากาศยานอัมสเตอร์ดัม สคิปโฮล บินเที่ยวสุดท้ายวันที่ 11 กุมภาพันธ์ TG899 ท่าอากาศยานนานาชาติโดโมเดโดโว บินเที่ยวสุดท้ายวันที่ 27 มีนาคม TG975 ท่าอากาศยานนานาชาติมาดริดบาราคัส บินเที่ยวสุดท้ายวันที่ 5 กันยายน TG949 ท่าอากาศยานนานาชาติลอสแอนเจลิส บินเที่ยวสุดท้ายวันที่ 25 ตุลาคม TG693 ในปีดังกล่าว ในปี พ.ศ. 2558 การบินไทยยกเลิกเที่ยวบิน 5 ประเทศในปีนี้ และยกเลิกการบินบนเครื่องบินแบบ B747-400BCF ในวันที่ 28 มีนาคม เที่ยวบิน TG897 ส่วนบริการแบบพาณิชย์บนเครื่องบินแบบ A340-600 เที่ยวสุดท้ายในวันที่ 28 มีนาคม เที่ยวบินสุดท้ายมาจากท่าอากาศยานนานาชาติแฟรงก์เฟิร์ต ทั้งสองแบบเครื่องบิน - พ.ศ. 2559 - การบินไทยดำเนินธุรกิจโดยมีเที่ยวบินระหว่างต่างประเทศน้อยที่สุด กล่าวคือ ฮ่องกงไปโซล-อินช็อน ไทเปไปโซล-อินช็อน การาจีไปมัสกัต ทั้งหมดเป็นเที่ยวบินไปกลับระหว่างต่างประเทศ เส้นทางภายในประเทศเหลือเพียง 4 เส้นทางได้แก่ เชียงใหม่ สมุย ภูเก็ต และกระบี่ การบินไทยยกเลิกสามเที่ยวบินระหว่างท่าอากาศยานสุวรรณภูมิกับท่าอากาศยานบรัสเซลส์ในระหว่างวันที่ 24 มีนาคมถึงวันที่ 29 มีนาคม โดยย้ายไปลงท่าอากาศยานลีแยฌแทนในระหว่างวันที่ 31 มีนาคม - 7 เมษายนการบินไทยเปิดเส้นทางบินไป เตหะราน ในวันที่ 1 ตุลาคม 2559 การบินไทยรับเครื่องบินแบบ A350-900 2 ลำในปีนี้ ในวันที่ 1 ตุลาคม 2559 การบินไทย TG327 บินไป คยา เที่ยวสุดท้ายก่อนให้การบินไทยสมายล์บินเส้นทางนี้ และการบินไทยบินเที่ยวบิน กรุงเทพ-เชียงใหม่-คุนหมิง ในเที่ยวบิน TG612 เป็นเที่ยวสุดท้ายในวันที่ 27 ตุลาคม โดยเปลี่ยนเส้นทางบินเป็น กรุงเทพ-คุนหมิง แทน ในปีนี้การบินไทยเปิดเส้นทางบินใหม่ TG926 กรุงเทพแวะภูเก็ตปลายทางแฟรงก์เฟิร์ต และ TG927 แฟรงก์เฟิร์ตแวะภูเก็ตปลายทางกรุงเทพ ในวันที่ 16 พฤศจิกายน การบินไทยเปิดเส้นทางบินเส้นทาง โคเปนฮาเกนแวะภูเก็ตปลายทางกรุงเทพ เที่ยวบิน TG953 อีกครั้งในวันที่ 9 ธันวาคม และ สตอกโฮล์มแวะภูเก็ตปลายทางกรุงเทพ เที่ยวบิน TG963 เปิดอีกครั้งในวันที่ 10 ธันวาคม และในวันที่ 15 ธันวาคม การบินไทยเปิดเส้นทางบินกรุงเทพไปท่าอากาศยานนานาชาติโดโมเดโดโว ประเทศรัสเซีย เที่ยวบิน TG974 อีกครั้งหนึ่ง - พ.ศ. 2560 - วันที่ 26 มีนาคม 2560 การบินไทยเปิดเที่ยวบินใหม่ TG684ท่าอากาศยานสุวรรณภูมิไปภูเก็ตสิ้นสุดที่ปักกิ่ง วันที่ 27 มีนาคม 2560 เปิดเที่ยวบิน TG685 จากปักกิ่งมาภูเก็ตสิ้นสุดที่ท่าอากาศยานสุวรรณภูมิ วันที่ 1 มิถุนายน 2560 การบินไทยปลดเครื่องบิน HS-TEL ซึ่งเป็นเครื่องบินชนิด แอร์บัส เอ 330-322 ลำสุดท้ายของการบินไทย ส่งผลให้การบินไทยไม่มีเครื่องบิน แอร์บัส เอ 330-322 ทำการบินอีกต่อไป วันที่ 24 กรกฎาคม การบินไทยเปิดเที่ยวบินจากท่าอากาศยานสุวรรณภูมิไปยังท่าอากาศยานมะดีนะห์ เมืองอัลมะดีนะฮ์ เป็นครั้งแรก เที่ยวบินที่ TG8800 และ วันที่ 20-23 สิงหาคมการบินไทยจัดเที่ยวบินจากท่าอากาศยานสุวรรณภูมิไปยังท่าอากาศยานเจดดาห์ เมืองญิดดะฮ์เป็นครั้งแรก โดยจัดเพียง 4 เที่ยวบินในวันที่ 16 กันยายน การบินไทยรับมอบเครื่อง HS-TWA Boeing 787-9 Dreamliner ลำแรก ในวันที่ 16 พฤศจิกายน การบินไทยเปิด เที่ยวบินใหม่จากท่าอากาศยานสุวรรณภูมิไปท่าอากาศยานนานาชาติเวียนนา ในช่วงระหว่างวันที่ 10 ธันวาคม 2560 ถึง 26 มีนาคม 2561 การบินไทยมีเที่ยวบินจากต่างประเทศมาภูเก็ต ระยะทางบินรวม 37260 กิโลเมตรมากที่สุดในประวัติศาสตร์ของการบินไทยในวันดังกล่าวคือมีเที่ยวบินจากแฟรงก์เฟิร์ตสตอกโฮล์มโคเปนฮาเกนปักกิ่งและฮ่องกงมายังภูเก็ต - พ.ศ. 2561 - ในวันที่ 28 กุมภาพันธ์ พ.ศ. 2561 การบินไทยยกเลิกบิน เตหะราน วันที่ 1 กรกฎาคม การบินไทยสมายล์ปรับเส้นทางบินกรุงเทพ-ภูเก็ต-กว่่างโชว โดยเปลี่ยนเป็น กรุงเทพ-กว่างโชว ณ วันที่ 1 กันยายน พ.ศ. 2561 การบินไทยทำการบินด้วยเครื่องบิน 104 ลำ รวมการบินไทยสมายล์ สูงที่สุดนับตั้งแต่ทำกิจการของการบินไทย ก่อนที่จะยกเลิก และทำการปลด โบอิง 737-4D7 ออกจากฝูงบินในวันดังกล่าว วันที่ 2 กันยายน พ.ศ. 2561 การบินไทย ยกเลิกเที่ยวบิน จากท่าอากาศยานสุวรรณภูมิ ไป ท่าอากาศยานสมุยการบินไทยคาร์โก้ พ.ศ. 2522 - พ.ศ. 2542 การบินไทยคาร์โก้ พ.ศ. 2522 - พ.ศ. 2542. การบินไทย มีเครื่องบินแบบคาร์โก้นับจากปี พ.ศ.2522 ถึงปัจจุบันเพียง 3 ลำ นอกนั้น เช่าจากสายการบินอื่นและทำการบินโดยสารการบินอื่น 3 ลำ รวมแล้วการบินไทยมีเครื่องบินขนส่งสินค้ามีเป็นของบริษัทการบินไทย 3 ลำ นับตั้งแต่ก่อตั้ง บริษัท การบินไทย จำกัด (มหาชน) แต่เคยใช้เครื่องบินขนส่งสินค้าเพื่อขนส่งสินค้าไปต่างประเทศและนำรายได้เข้า บริษัท การบินไทย ทั้งหมด 6 ลำ- พ.ศ. 2522- การบินไทยเปิดเที่ยวบินเฉพาะขนส่งสินค้าบนเครื่องแบบ Douglas DC-8-62AF เป็นเครื่องที่การบินไทยซื้อมา ทะเบียน HS-TGS ใช้ขนส่งสินค้าไปกรุงเทพแวะการาจี สิ้นสุดที่แฟรงเฟิร์ต TG020 ปารีส กรุงเทพแวะการาจีสิ้นสุดที่โคเปนฮาเกน TG022 กรุงเทพไปฮ่องกง TG011 โคเปนฮาเกนแวะปารีสแวะการาจีสิ้นสุดที่กรุงเทพ TG023 - พ.ศ. 2526- การบินไทยขายเครื่องบิน Douglas DC-8-62AF ให้ กองทัพอากาศไทย ในเดือนพฤษภาคม - พ.ศ. 2539- การบินไทยเช่าเครื่องบินมาจากสายการบิน Atlas Air เพื่อมาบินขนส่งสินค้าเพียงอย่างเดียว เป็นเครื่องบิน B747-200B(SF) ทะเบียน N522MC แต่เดิมเป็นเครื่องผู้โดยสารของการบินไทยเองทะเบียน HS-TGB นามพระราชทาน ศิริโสภาคย์ เข้าประจำการเมื่อ 15 ธันวาคม พ.ศ. 2522 ต่อมาขายให้กับ สายการบิน Atlas Air เมื่อเดือนเมษายน พ.ศ.2539 และเช่ามาจากสายการบิน Atlas Air รับมอบวันที่ 1 ตุลาคม 2539 ขนส่งสินค้าได้ สูงสุด 90 ตัน ระวางบรรทุกสามารถรองรับแผ่นบรรทุกสินค้ามาตรฐานได้ 38 แผ่น- การบินไทยใช้เครื่องบินลำนี้เพื่อใช้ขนส่งสินค้า เส้นทางอาทิ กรุงเทพไปฮ่องกง กรุงเทพไปปารีส กรุงเทพไปแฟรงเฟิร์ต กรุงเทพไปสตอกโฮล์ม - พ.ศ. 2542- การบินไทยคืนเครื่อง B747-200SF ให้สายการบิน Atlas Air ในวันที่ 30 กันยายนการบินไทยคาร์โก้ พ.ศ. 2543- พ.ศ.2554การบินไทยคาร์โก้ พ.ศ. 2543- พ.ศ.2554. - พ.ศ. 2553- การบินไทยเช่าเครื่องบินแบบ B777-FZB มาใช้บินเที่ยวบินขนส่งสินค้าโดยเช่ามาจากเซาท์เทิร์นแอร์และบินโดยนักบินจากเซาท์เทิร์นแอร์ สองลำได้แก่ทะเบียน N774SA ส่งมอบ 17 กุมภาพันธ์ และ N775SA ส่งมอบ 22 มีนาคม เป็นเครื่องยนตร์แบบ 2x GE GE90-110B1 สามารถบรรทุกสินค้าได้ถึง 102 เมตริกตันต่อเที่ยว ระวางบรรทุกสามารถรองรับแผ่นบรรทุกสินค้ามาตรฐานได้ 37 แผ่น และมีพื้นที่เก็บสินค้าที่ไม่ได้บรรทุกบนแผ่น/ตู้ (Bulk Cargo) อีก 17 ลูกบาศก์เมตร การบินไทยใช้บินเป็นครั้งแรกเมื่อวันที่ 26 เมษายน พ.ศ. 2553- การบินไทยใช้มาบินขนส่งสินค้าในเส้นทาง แฟรงเฟิร์ต เที่ยวบิน SOO9920 ฮ่องกง เที่ยวบิน SOO9774 ซิดนีย์ เที่ยวบิน SOO9524 อัมสเตอร์ดัม เที่ยวบิน SOO9801 และ SOO9421 ลีแยฌ มาสทริชท์กัวลาลัมเปอร์ปรากนะริตะลักเซมเบิร์ก (เมือง)มาดริด - พ.ศ. 2554- การบินไทยคืนเครื่อง N774SA ก่อนครบสัญญาเช่า ในวันที่ 27 กรกฎาคม โดยบินเที่ยวบินสุดท้ายในวันที่ 11 กรกฎาคม ไปแฟรงเฟิร์ต- ผลประกอบการการบินไทยคาร์โก้ขาดทุนในปีนั้นเกือบ 100 ล้านบาทการบินไทยคาร์โก้ พ.ศ. 2555 - ปัจจุบันการบินไทยคาร์โก้ พ.ศ. 2555 - ปัจจุบัน. - พ.ศ. 2555- การบินไทยคืนเครื่อง N775SA ในวันที่ 11 มีนาคม เนื่องจากครบสัญญาเช่า 2 ปี- การบินไทยเริ่มทำการบินโดย B747-400BCF ทะเบียน HS-TGJ ประจำการ 30 มีนาคม HS-TGH ประจำการ 4 พฤษภาคม เป็นครั้งแรกที่บินเครื่องขนส่งสินค้าแบบ 4 เครื่องยนตร์ โดยเป็นเครื่องบินของการบินไทยเอง เครื่องยนตร์แบบ 4x GE CF6-80C2B1F ขนส่งสินค้าได้สูงสุด 100 ตัน - การบินไทยเปิดเส้นทางกรุงเทพแวะเชนไนไปอัมสเตอร์ดัม ในวันที่ 21 พฤษภาคม เป็นเที่ยวขนส่งสินค้า ในเที่ยวบินที่ TG898 เป็นเที่ยวบินแรกหลังจากการบินไทยยกเลิกไปอัมสเตอร์ดัม นานกว่า 15 ปี การบินไทยเปิดเส้นทางบิน กรุงเทพไปนะริตะ TG862 นะริตะไปเทเปกลับกรุงเทพ TG863- พ.ศ. 2557- การบินไทยเปิดเส้นทางบินขนส่งสินค้า แฟรงเฟิร์ต แวะ เซี่ยเหมิน สิ้นสุดที่ กรุงเทพ TG897ในวันที่ 6 มิถุนายน พ.ศ. 2557 - พ.ศ. 2558- ยกเลิกทุกเที่ยวบินขนส่งสินค้าแบบ B747-400BCF ในวันที่ 27 มีนาคม</doc>
