<doc id="179441" url="https://th.wikipedia.org/wiki?curid=179441" title="หม่อมเจ้าอาชวดิศ ดิศกุล">หม่อมเจ้าอาชวดิศ ดิศกุล หม่อมเจ้าอาชวดิศ ดิศกุล (23 มีนาคม พ.ศ. 2456 - 4 ธันวาคม พ.ศ. 2518) พระโอรสในสมเด็จพระเจ้าบรมวงศ์เธอ พระองค์เจ้าดิศวรกุมาร กรมพระยาดำรงราชานุภาพ กับหม่อมเจิม ดิศกุล ณ อยุธยา เสกสมรสกับ พระเจ้าวรวงศ์เธอ พระองค์เจ้าหญิงศิริรัตนบุษบง พระธิดาในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต และหม่อมเจ้าประสงค์สม บริพัตร เมื่อวันที่ 22 สิงหาคม พ.ศ. 2490 แต่ไม่มีพระบุตรด้วยกัน มีเพียงบุตรบุญธรรมคือ ฤทธิ์ดำรง ดิศกุล ซึ่งเป็นบุตรของณรงค์ฤทธิ์ บุญ-หลง กับหม่อมราชวงศ์บุศยทิพย์ เทวกุล ซึ่งมีศักดิ์หลานสาวของหม่อมเจ้าอาชวดิศ หม่อมเจ้าอาชวดิศ ทรงเป็นนักเรียนอังกฤษรุ่นเดียวกับหม่อมราชวงศ์คึกฤทธิ์ ปราโมช ทรงเคยเป็นผู้จัดการฝ่ายการเงิน โรงไฟฟ้าวัดเลียบ แล้วได้รับการชักชวนจากหม่อมราชวงศ์คึกฤทธิ์ ให้มาเป็นผู้บริหารธนาคารกรุงเทพฯ พาณิชยการ ทรงดำรงตำแหน่งกรรมการผู้จัดการธนาคาร จนกระทั่งสิ้นชีพิตักษัย อย่างกะทันหันเมื่อวันที่ 4 ธันวาคม พ.ศ. 2518 พระชันษา 62 ปีเครื่องราชอิสริยาภรณ์</doc>
