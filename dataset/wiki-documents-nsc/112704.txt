<doc id="112704" url="https://th.wikipedia.org/wiki?curid=112704" title="คิงคอง">คิงคอง คิงคอง () เป็นลิงบนเกาะลึกลับ"เกาะหัวกะโหลก" เกาะลึกลับกลางมหาสมุทรอินเดีย คิงคองปรากฏอยู่ในผลงานภาพยนตร์, นิยาย, การ์ตูน จำนวนมากตั้งแต่ พ.ศ. 2476 เป็นต้นมา มีการสร้างเป็นภาพยนตร์ฟอร์มใหญ่ครั้งแรก ในปี พ.ศ. 2476 โดย แมเรียน ซี.คูเปอร์ นำมาสร้างใหม่ในปี พ.ศ. 2519 และ 2529 (King Kong Lives)สร้างโดย John Guillermin โดยค่าย ดิโน เดอ ลอเรนติส และ พ.ศ. 2548 โดย ปีเตอร์ แจ็คสัน นอกจากนี้ยังมีนำไปสร้างเป็นภาพยนตร์ญี่ปุ่นโดย โทโฮสตูดิโอ นำคิงคอง มาต่อสู้กับกิ้งก่ายักษ์ ก็อตซิลล่า สร้างเทคนิคพิเศษโดยเออิจิ ซึบูรายา ในปี พ.ศ. 2505 ประสบความสำเร็จเป็นอย่างสูง และมีการสร้างภาคต่ออีกหลายภาค ในภาพยนตร์ต้นฉบับ กล่าวถึงคิงคอง ว่าเป็นลิงกอริลลาที่มีความผิดปกติทางพันธุกรรม จนมีขนาดใหญ่โตผิดปกติ อาศัยอยู่บนเกาะหัวกะโหลก ซึ่งมีสิ่งมีชีวิตขนาดใหญ่ผิดปกติจำนวนมาก ไม่ว่าจะเป็นไดโนเสาร์ แมลงยักษ์ ต้นไม้ขนาดยักษ์ มีนักสำรวจกลุ่มหนึ่งเดินทางไปพบเกาะหัวกะโหลกโดยบังเอิญ และจับคิงคองใส่เรือบรรทุกกลับมาสหรัฐอเมริกาเพื่อไปจัดแสดงว่าเป็น "สิ่งมหัศจรรย์อันดับที่แปด" ต่อจากเจ็ดสิ่งมหัศจรรย์ของโลก ฉากในภาพยนตร์ที่เป็นที่จดจำ คือฉากคิงคองหลุดออกจากกรงขัง และจับนางเอกปีนขึ้นไปบนยอดตึกเอ็มไพร์สเตต (ฉบับ พ.ศ. 2476 และ 2548) และตึกเวิลด์เทรดเซ็นเตอร์ (ฉบับ พ.ศ. 2519) ในนิวยอร์ก ต่อสู้กับทหารกองกำลังป้องกันประเทศ ก่อนที่จะถูกเฮลิคอปเตอร์และเครื่องบินรบยิงตกลงมาตายไมท์ตี้โจยัง ไมท์ตี้โจยัง. นี่คือภาพยนตร์อีกเรื่องหนึ่ง ซึ่งเป็นผลงานผู้แต่งอย่าง แมเรียน ซี.คูเปอร์ ที่เกี่ยวข้องกับลิงยักษ์ ได้แก่ ไมท์ตี้โจยัง (Mighty Joe Young) สร้างครั้งแรกปี 1949 และภาคปัจจุบัน ปี 1998 ภาพยนตร์คลาสิคของ วอลท์ ดิสนี่ย์เรื่องย่อ เรื่องย่อ. เรื่องมีอยู่ว่า จิล ยัง หญิงสาวผู้เติบโตมาพร้อมกับ โจ กอริลายักษ์พันธุ์เงี่ยน ที่ร่วมมือกับนักสัตววิทยา เพื่อหาทางออกในการรักษาชีวิตของ โจ ให้รอดพ้นภัยร้ายจากน้ำมือของนักล่าสัตว์ผิดกฎหมาย โดยนำมันไปอยู่ในการดูแลของศูนย์พิทักษ์สัตว์ป่าในแคลิฟอร์เนีย การมาของจิลและโจสร้างความสนใจให้กับบรรดาสื่อมวลชน รวมทั้งนักล่าสัตว์จอมโหดที่วางแผนจะลักพาตัวโจไปแยกชิ้นส่วนขาย เมื่อ โจ หลุดออกจากสวนสัตว์ ออกอาละวาดกลางนครลอสแอนเจลิส ผู้คนแตกตื่นและสร้างความเสียหายไปทั่วเมือง ตำรวจเชื่อว่าทางเดียวที่จะหยุด โจ ได้คือความตาย แต่ จิล ก็พยายามพิสูจน์ให้เห็นว่าการที่โจ เป็นแบบนี้เพราะถูกแรกกระตุ้นบางอย่าง และเธอสามารถควบคุมสถานการณ์เลวร้ายนั้นได้</doc>
