<doc id="876173" url="https://th.wikipedia.org/wiki?curid=876173" title="สัปดาห์แฟชั่น">สัปดาห์แฟชั่น สัปดาห์แฟชั่น () เป็นงานจัดแสดงสินค้าในอุตสาหกรรมแฟชั่น เป็นเวลานานหนึ่งสัปดาห์ โดยมีนักออกแบบ และแบรนด์ต่าง ๆ แสดงคอลเลกชันล่าสุดของพวกเขาในแฟชั่นโชว์บนเวทีเดินแบบ ให้กับผู้ซื้อและสื่อ งานจัดแสดงเหล่านนี้มีอิทธิพลต่อแนวโน้มความนิยมในปัจจุบันอย่างมาก สัปดาห์แฟชั่นที่โดดเด่นที่สุดที่จะมีขึ้นในเมืองหลวงแฟชั่นของโลก "บิ๊กโฟร์" ที่ได้รับความนิยมเป็นส่วนใหญ่จากสื่อต่าง ๆ ทั่วโลก คือนครนิวยอร์ก ลอนดอน มิลาน และปารีส ในขณะที่วงการแฟชั่นได้เปลี่ยนแปลงมากขึ้นในศตวรรษที่ 21 ก็มีงานสัปดาห์แฟชั่นเกิดขึ้นที่ต่าง ๆ ทั่วโลก เช่น เบอร์ลิน ลอสแอนเจลิส มาดริด โรม เซาเปาลู โตเกียว เซี่ยงไฮ้ ฮ่องกง ซิดนีย์ สิงคโปร์ ดูไบ และรวมถึงกรุงเทพมหานคร ก็เป็นเจ้าภาพสำคัญในการจัดงานสัปดาห์แฟชั่นประวัติ ประวัติ. แนวความคิดของงานสัปดาห์แฟชั่นเริ่มขึ้นที่กรุงปารีสเมื่อนักการตลาดจ้างผู้หญิงสวมเสื้อผ้าแฟชั่นในที่สาธารณะจากสนามแข่งไปจนถึงร้านเสริมสวย  ขบวนพาเหรดเหล่านี้ (ขบวนพาเหรด คือ "défilé" ในภาษาฝรั่งเศส) เริ่มค่อย ๆ กลายเป็นกิจกรรมทางสังคมของตัวเอง</doc>
