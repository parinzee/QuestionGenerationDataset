<doc id="390130" url="https://th.wikipedia.org/wiki?curid=390130" title="เจ้าหญิงรัญฮิลด์แห่งนอร์เวย์">เจ้าหญิงรัญฮิลด์แห่งนอร์เวย์ เจ้าหญิงรัญฮิลด์ อเล็กซันดราแห่งนอร์เวย์ (ประสูติ 9 มิถุนายน ค.ศ. 1930 ณ พระราชวังหลวง กรุงออสโล ประเทศนอร์เวย์ - สิ้นพระชนม์ 16 กันยายน ค.ศ. 2012 ณ รีโอเดจาเนโร ประเทศบราซิล) พระราชธิดาองค์แรกในสมเด็จพระราชาธิบดีโอลาฟที่ 5 แห่งนอร์เวย์‎ กับเจ้าหญิงมาร์ธา มกุฎราชกุมารีแห่งนอร์เวย์ เป็นพระเชษฐภคินีในเจ้าหญิงอัสตริดแห่งนอร์เวย์ และสมเด็จพระราชาธิบดีฮารัลด์ที่ 5 แห่งนอร์เวย์เสกสมรส เสกสมรส. เจ้าหญิงรัญฮิลด์ได้เสกสมรสกับนายเอิร์ลลิง สเวน ลอเรนต์เซน เมื่อวันที่ 15 พฤษภาคม ค.ศ. 1953 ที่โบสถ์อัสแกร์ ต่อมาพระองค์ต้องสละพระอิสริยยศระดับ Her Royal Highness และมีพระยศเป็น เจ้าหญิงแห่งนอร์เวย์, นางลอเรนต์เซน หลังจากการเสกสมรสพระองค์ได้เสด็จไปประทับยังนครรีโอเดจาเนโร ประเทศบราซิล ตราบจนสิ้นพระชนม์ ทรงมีโอรส-ธิดาทั้งหมด 3 คน ได้แก่1. นายโฮกุน ลอเรนต์เซน (เกิด 23 สิงหาคม ค.ศ. 1954) 2. นางอิงเงบอร์ก ริเบย์โร (เกิด 27 กุมภาพันธ์ ค.ศ. 1957) 3. นางรัญฮิลด์ ลอง (เกิด 8 พฤษภาคม ค.ศ. 1968)พระองค์ต่อสาธารณชน พระองค์ต่อสาธารณชน. พระองค์ได้ประทานสัมภาษณ์รณรงค์ให้ประชาชนหยุดวิพากษ์วิจารณ์ เจ้าหญิงมาร์ธา ลุยเซอ และมกุฎราชกุมารโฮกุน มักนุส ผู้เป็นพระภาติยะของพระองค์เกี่ยวกับการเลือกคู่ครองของทั้งสองพระองค์ ที่ออกอากาศทางช่อง TV 2 ซึ่งเป็นช่องโทรทัศน์ที่ออกกาศภายในประเทศนอร์เวย์เองในปี ค.ศ. 2004 พระองค์ทรงมีความเห็นส่วนพระองค์ว่า การเสกสมรสของพระบรมวงศานุวงศ์ในรุ่นปัจจุบันอาจสร้างข้อถกเถียงแก่สถาบันพระมหากษัตริย์แห่งนอร์เวย์ได้ ทั้งยังทรงปรารถนาว่า พระองค์จะสิ้นพระชนม์ไปเสีย ก่อนที่มกุฎราชกุมารีเมตเต-มาริตจะขึ้นเป็นราชินี มีความพยายามของพระสวามีในเจ้าหญิง ที่จะให้ TV 2 แก้ไขเกี่ยวถ้อยคำในพระดำรัสอันเสียดสีของเจ้าหญิงออกซึ่งก็ไม่เป็นผลสิ้นพระชนม์ สิ้นพระชนม์. เจ้าหญิงรัญฮิลด์แห่งนอร์เวย์ สิ้นพระชนม์ในที่ประทับในนครรีโอเดจาเนโร ประเทศบราซิล เมื่อวันที่ 16 กันยายน ค.ศ. 2012 หลังจากทรงพระประชวรเป็นระยะเวลานาน สิริพระชนมายุได้ 82 พรรษา ซึ่งพระศพถูกฝังลง ณ โบสถ์ในเมืองอัสแกร์ ประเทศนอร์เวย์ โดยมีผู้ร่วมงานคือ มกุฎราชกุมารโฮกุ้น, มกุฎราชกุมารีเมตเต-มาริต, เจ้าหญิงอัสตริด พระขนิษฐา และเจ้าหญิงมาร์ธา ทั้งนี้มกุฎราชกุมารีวิกตอเรียแห่งสวีเดน ได้เสด็จมาเป็นตัวแทนของราชวงศ์สวีเดนในงานปลงพระศพครั้งนี้ด้วยพระเกียรติยศพระอิสริยยศพระเกียรติยศ. พระอิสริยยศ. - เฮอร์รอยัลไฮนิส เจ้าหญิงรัญฮิลด์แห่งนอร์เวย์ (9 มิถุนายน พ.ศ. 2473 - 15 พฤษภาคม ค.ศ. 1953) - เฮอร์ไฮนิส เจ้าหญิงรัญฮิลด์แห่งนอร์เวย์, นางลอเรนต์เซน (15 พฤษภาคม ค.ศ. 1953 - 16 กันยายน ค.ศ. 2012)สถานที่ตามพระนามสถานที่ตามพระนาม. - ชายฝั่งเจ้าหญิงรัญฮิลด์ ในดินแดนการอ้างสิทธิ์ของนอร์เวย์ในทวีปแอนตาร์กติกา - เรือเอ็ม.เอส. เจ้าหญิงรัญฮิลด์ ภายหลังได้เปลี่ยนชื่อเป็น เรือเอ็ม.เอส.บาฮามาส์เซเลเบรชัน</doc>
