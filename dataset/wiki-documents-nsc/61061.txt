<doc id="61061" url="https://th.wikipedia.org/wiki?curid=61061" title="Miro">Miro Miro ชื่อเดิมคือ Democracy Player และ DTV เป็นแอปพลิเคชันในลักษณะโทรทัศน์อินเทอร์เน็ต พัฒนาโดยมูลนิธิวัฒนธรรมแบบมีส่วนร่วม (Participatory Culture Foundation - PCF) มันสามารถดาวน์โหลดวีดิทัศน์โดยอัตโนมัติจาก "ช่อง" ที่ใช้เทคโนโลยี RSS พร้อมทั้งจัดการและเล่นวีดิทัศน์เหล่านั้น ตัวโปรแกรมพัฒนาขึ้นบน XULRunner และเป็นซอฟต์แวร์เสรี Democracy Player ทำงานได้บน Windows, OS X, และ GNU/Linux โดยตัวมันได้รวมเอาความสามารถของ RSS aggregator, BitTorrent client และโปรแกรมเล่นสื่อ VLC (หรือ Xine สำหรับ GNU/Linux) Democracy Player เป็นส่วนหนึ่งของ Democracy TV Platform ซึ่งรวม Broadcast Machine และ Video Bomb อยู่ด้วย</doc>
