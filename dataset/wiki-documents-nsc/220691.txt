<doc id="220691" url="https://th.wikipedia.org/wiki?curid=220691" title="คริสตีส์">คริสตีส์ คริสตีส์ () เป็นบริษัทรับจัดประมูลผลงานศิลปะชั้นนำ คริสตีส์ ก่อตั้งโดยนายเจมส์ คริสตี ชาวอังกฤษ เริ่มจัดการประมูลตั้งแต่ ค.ศ. 1759 โดยในเอกสารของบริษัทระบุว่า บริษัทจัดการประมูลครั้งแรกในกรุงลอนดอน ประเทศอังกฤษ เมื่อวันที่ 5 ธันวาคม ค.ศ. 1766 ห้องค้าหลักของคริสตีส์ตั้งอยู่ที่ถนนเคนซิงตันในย่านเซนต์เจมส์ ลอนดอน เปิดดำเนินการมาตั้งแต่ ค.ศ. 1823 โดยมีห้องค้าแห่งที่สองอยู่ที่เซาท์เคนซิงตัน เปิดดำเนินการตั้งแต่ ค.ศ. 1975 และเป็นห้องค้าที่มีการประมูลมากที่สุดแห่งหนึ่ง จนถึงปัจจุบัน คริสตีส์มีสำนักงานทั้งสิ้น 85 แห่ง ใน 43 ประเทศ รวมทั้งที่นิวยอร์ก, ลอสแอนเจลิส, ปารีส, เจนีวา, อัมสเตอร์ดัม, มอสโก, เวียนนา, บัวโนสไอเรส, เบอร์ลิน, โรม, เกาหลีใต้, มิลาน, สเปน, ญี่ปุ่น, จีน, ออสเตรเลีย, ฮ่องกง, สิงคโปร์, อิสราเอล, ดูไบ, เม็กซิโกซิตี และกรุงเทพมหานคร คริสตีส์เข้ามาจัดตั้งสำนักงานในประเทศไทยตั้งแต่ พ.ศ. 2540</doc>
