<doc id="245911" url="https://th.wikipedia.org/wiki?curid=245911" title="ซาราห์ เจสสิกา พาร์กเกอร์">ซาราห์ เจสสิกา พาร์กเกอร์ ซาราห์ เจสสิกา พาร์กเกอร์ () เกิดวันที่ 25 มีนาคม ค.ศ. 1965 เป็นนักแสดงและโปรดิวเซอร์ชาวอเมริกัน เป็นที่รู้จักจากการรับบท แครี แบรดชอว์ ในละครชุดเรื่อง เซ็กซ์แอนเดอะซิตี้ ทางช่องเอชบีโอ พาร์กเกอร์ เกิดที่เนลสันวิลล์ รัฐโอไฮโอ ประเทศสหรัฐอเมริกา เป็นบุตรสาวของสตีเวน นักลงทุนและนักข่าว และบาร์บารา พาร์กเกอร์ ครูและพยาบาลประจำ ทั้งงคู่แยกทางกันตั้งแต่พาร์กเกอร์ ยังเป็นเด็ก โดยพาร์กเกอร์ อาศัยอยู่กับมารดาซึ่งสมรสใหม่กับ พอล ฟรอสต์ พาร์กเกอร์ มีพี่น้องทั้งหมด 7 คน พาร์กเกอร์ มีผลงานครั้งแรกในละครเวทีเรื่อง The Innocents ก่อนจะเริ่มมีชื่อเสียงการการรับบทในซิทคอม เรื่อง Square Pegs ทางช่อง ซีบีเอส ในปี ค.ศ. 1982 หลังจากนั้น พาร์กเกอร์ ได้รับเล่นในภาพยนตร์หลายเรื่อง เช่น Footloose, Girls Just Want to Have Fun (ร่วมกับ เฮเลน ฮันท์), Honeymoon in Vegas (ร่วมกับ นิโคลัส เคจ) เป็นต้น ในปี ค.ศ. 1998 พาร์กเกอร์ มีผลงานชิ้นสำคัญ คือ เซ็กซ์แอนด์เดอะซิตี้ ละครชุดทางโทรทัศน์ เซ็กซ์แอนด์เดอะซิตี้ ประสบความสำเร็จอย่างสูง และพาร์กเกอร์ ในฐานะนักแสดงนำได้รับคำชมมากมายรวมไปถึงได้รับรางวัลต่างๆได้แก่ รางวัลลูกโลกทองคำ 4 ครั้ง รางวัลของสมาคมนักแสดงอาชีพแห่งอเมริกา 2 ครั้งและรางวัลเอ็มมี 2 ครั้ง เป็นต้น นอกจากนี้ เธอยังรับหน้าที่เป็นเอ็กซ์คูทีพโปรดิวเซอร์ไห้กับรายการอีกด้วย และจากความสำเร็จในบทดังกล่าวทำไห้พาร์กเกอร์ กลายเป็น ไอคอนด้านสไตล์ ของผู้หญิงรุ่นใหม่ พาร์กเกอร์ ยังมีผลงานภาพยนตร์ออกมาอีกหลายเรื่อง เช่น The Family Stone ซึ่งทำไห้เธอได้เข้าชิงรางวัลลูกโลกทองคำ สาขานักแสดงหญิงยอดเยี่ยม ประเภทภาพยนตร์เพลงหรือตลก, Failure to Launch เป็นต้น นอกจากนี้ เธอยังมีไลน์น้ำหอมและเสื้อผ้าเป็นของตัวเองด้วย ด้านชีวิตส่วนตัว พาร์กเกอร์ สมรสกับแมททิว บรอดเดอริค นักแสดงชาวอเมริกัน ในปี ค.ศ. 1997 ทั้งคู่มีบุตรชายด้วยกัน 1 คน ชื่อ เจมส์ วิลกี บรอดเดอริค ปัจจุบัน พาร์กเกอร์ และครอบครัวอาศัยอยู่ที่แมนฮัตตัน รัฐนิวยอร์ก</doc>
