<doc id="891665" url="https://th.wikipedia.org/wiki?curid=891665" title="ลุดวิจ เบค">ลุดวิจ เบค ลุดวิจ ออกุส ธีโอดอร์ เบค(; 4 มิถุนาย ค.ศ. 1880 – 21 กรกฏาคม ค.ศ. 1944)เป็นนายพลชาวเยอรมันและเป็นเสนาธิการเยอรมันในช่วงปีแรกของระบอบนาซีในเยอรมนีก่อนสงครามโลกครั้งที่สอง ลุดวิจ เบคไม่เคยเป็นสมาชิกพรรคนาซี อย่างไรก็ตามในช่วงแรกของปี ค.ศ. 1930 เขาได้สนับสนุนการประณามอย่างรุนแรงของอดอล์ฟ ฮิตเลอร์ที่มีต่อสนธิสัญญาแวร์ซายและเชื่อมั่นในความต้องการสำหรับเยอรมนีในการฟื้นฟูกองทัพและอาวุธยุโธปกรณ์ขึ้นมาใหม่ เบคได้มีข้อสงสัยอย่างแรงที่เกี่ยวกับความต้องการของนาซีที่เจ้าหน้าที่เยอรมันทั้งหมดได้กล่าวคำสาบานสัตย์ปฏิญาณว่าจะจงรักภักดีต่อฮิตเลอร์โดยไร้เงื่อนไขและข้อสงสัยใดๆในปี ค.ศ. 1934 ถึงแม้ว่าเขาได้เชื่อว่าเยอรมนีต้องการรัฐบาลที่เข้มแข็งและฮิตเลอร์จะสามารถประสบความสำเร็จในเรื่องนี้ได้ตราบเท่าที่เขาได้รับอิทธิพลโดยองค์ประกอบเดิมภายในกองทัพมากกว่าหน่วยชตูร์มับไทลุง(SA)และหน่วยชุทซ์ชทัฟเฟิล(SS) ในขณะที่เขาทำหน้าที่เป็นเสนาธิการของกองทัพบกเยอรมันในช่วงประหว่างปี ค.ศ. 1935 และ 1938 เบครู้สึกผิดหวังอย่างมาก เขาได้มีจุดยืนอยู่ในการต่อต้านในระบอบเผด็จการที่เพิ่มมากขึ้นของระบอบนาซีและนโยบายต่างประเทศที่ก้าวร้าวของฮิตเลอร์ เบคได้ลาออกจากตำแหน่งเสนาธิการในเดือนสิงหาคม ค.ศ. 1938 จากจุดนี้ เบคได้เชื่อว่าฮิตเลอร์ไม่สามารถมีอำนาจสำหรับสิ่งที่ดีได้และทั้งฮิตเลอร์และพรรคนาซีสมควรต้องถูกลบออกจากรัฐบาล เขาได้กลายเป็นผู้นำที่สำคัญในการสมรู้ร่วมคิดต่อต้านฮิตเลอร์และได้วางตัวเองว่าจะเป็นประมุขแห่งรัฐ ถ้าหากแผนลับ 20 กรกฎาคมนั้นประสบความสำเร็จ แต่เมื่อแผนได้ล้มเหลว เบคก็ได้ถูกจับกุม ในรายงานว่าเขาได้พยายามจะฆ่าตัวตายด้วยการใช้ปืนจ่อยิงศรีษะแต่กลับพลาดจุดสำคัญทำให้ไม่ตายและถูกยิงซ้ำจนตายในที่สุด</doc>
