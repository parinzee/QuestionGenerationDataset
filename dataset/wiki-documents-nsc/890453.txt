<doc id="890453" url="https://th.wikipedia.org/wiki?curid=890453" title="ว็อล์ฟราทซ์เฮาเซิน">ว็อล์ฟราทซ์เฮาเซิน ว็อล์ฟราทซ์เฮาเซิน () เป็นเมืองชนบทในส่วนภูมิภาคโอเบอร์ไบเอิร์น รัฐบาวาเรีย ประเทศเยอรมนี ตั้งอยู่ทางทิศใต้ของนครมิวนิกราว 37 กิโลเมตร เมืองนี้มีชื่อปรากฎในเอกสารครั้งแรกในปี ค.ศ. 1003 และจากการที่เมืองแห่งนี้ตั้งอยู่บนแม่น้ำลอยซัคและแม่น้ำอีชาร์ เมืองนี้จึงกลายเป็นทางผ่านของการขนส่งสินค้าทางเรือและกลายเป็นเมืองค้าขายตั้งแต่ปลายคริสต์ศตวรรษที่ 13 แม้กระทั่งในปัจจุบัน นักท่องเที่ยวยังสามารถนั่งเรือจากเมืองนี้ไปยังนครมิวนิกได้ ในช่วงสงครามโลกครั้งที่สอง บริเวณไม่ไกลจากเมืองแห่งนี้เป็นที่ตั้งของค่ายกักกันดาเคา ซึ่งเป็นค่ายกักกันนาซีแห่งแรกในเยอรมนี</doc>
