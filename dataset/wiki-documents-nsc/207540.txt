<doc id="207540" url="https://th.wikipedia.org/wiki?curid=207540" title="กีฬาเยาวชนแห่งชาติ ครั้งที่ 2">กีฬาเยาวชนแห่งชาติ ครั้งที่ 2 การแข่งขันกีฬาเยาวชนแห่งชาติ ครั้งที่ 2 จังหวัดนครศรีธรรมราช ได้รับเกียรติเป็นเจ้าภาพจัดการแข่งขันกีฬาเยาวชนแห่งชาติ ครั้งที่ 2 ซึ่งกำหนดให้มีการแข่งขันในวันที่ 18-24 มิถุนายน 2529 โดยมี นายเอนก สิทธิประศาสตร์ ผู้ว่าราชการจังหวัดนครศรีธรรมราช เป็นประธานกรรมการจัดการแข่งขัน และในการแข่งขันครั้งนี้ได้ใช้ข้อบังคับว่าด้วยการแข่งขันกีฬาเยาวชนแห่งชาติ ที่การกีฬาแห่งประเทศไทยได้แก้ไขปรับปรุงมาใช้ครั้งแรก มีกีฬาที่ทำการแข่งขันรวม 10 ประเภท คือ กรีฑา แบดมินตัน บาสเกตบอล มวยสากลสมัครเล่น ฟุตบอล เทนนิส เซปักตระกร้อ ว่ายน้ำ เทเบิลเทนนิส วอลเลย์บอล มีนักกีฬาเข้าร่วมแข่งขัน 10 เขต จำนวน 1,548 คน รวมนักกีฬาและเจ้าหน้าที่ทั้งสิ้น 1,832 คน</doc>
