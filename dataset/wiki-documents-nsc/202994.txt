<doc id="202994" url="https://th.wikipedia.org/wiki?curid=202994" title="เกาะสิเหร่">เกาะสิเหร่ เกาะสิเหร่ เป็นพื้นที่ทางทิศตะวันออกเฉียงใต้ของเกาะภูเก็ต โดยมีคลองท่าจีนกั้นระหว่างเกาะกับแผ่นดินใหญ่ ซึ่งอาจจะนับเป็นเกาะแยกออกมาหรือเป็นพื้นที่ของเกาะภูเก็ตก็ได้ เกาะสิเหร่อยู่ห่างจากตัวเมืองภูเก็ตประมาณ 4 กิโลเมตร มีเนื้อที่ประมาณ 20 ตารางกิโลเมตร ตั้งอยู่ในพื้นที่ของตำบลรัษฎาในอำเภอเมืองภูเก็ต บนเกาะมีโรงเรียน 1 โรง คือ โรงเรียนเกาะสิเหร่ เปิดสอนตั้งแต่ชั้นอนุบาล ถึง มัธยมศึกษาปีที่ 3 เป็นโรงเรียนในสังกัดสำนักงานเขตพื้นที่การศึกษาภูเก็ต ซึ่งผ่านการประเมินให้เป็นโรงเรียนในฝัน (โรงเรียนดีใกล้บ้าน) คำว่า "สิเหร่" แปลว่า ใบพลู</doc>
