<doc id="520589" url="https://th.wikipedia.org/wiki?curid=520589" title="อัครมุขมณฑลมิลาน">อัครมุขมณฑลมิลาน อัครมุขมณฑลมิลาน () เป็นอัครมุขมณฑลโรมันคาทอลิกที่มีอาณาเขตครอบคลุมเมืองมิลาน มอนซา เลกโก และวาเรเซ ในประเทศอิตาลี อัครมุขมณฑลนี้เดิมมีสถานะเป็นมุขมณฑล ก่อตั้งมาตั้งแต่คริสต์ศตวรรษที่ 1 โดยเชื่อว่านักบุญบารนาบัสเป็นมุขนายกองค์แรก ต่อมาในคริสต์ศตวรรษที่ 4 จึงถูกยกสถานขึ้นเป็นอัครมุขมณฑล มีประมุขแห่งมุขมณฑลมิลานหลายองค์ทีได้รับการประกาศเป็นนักบุญ เช่น นักบุญแอมโบรสแห่งมิลาน นักบุญการ์โล บอร์โรเมโอ และสมเด็จพระสันตะปาปาปอลที่ 6 อัครมุขมณฑลมิลานมีพื้นที่ 4,208 ตารางกิโลเมตร แบ่งออกเป็น 1,107 เขตแพริช มีคริสต์ศาสนิกชนนิกายโรมันคาทอลิกอาศัยอยู่ราว 4,886,406 คน (สถิติปี ค.ศ. 2009) อาสนวิหารแม่พระบังเกิดเป็นอาสนวิหารประจำอัครมุขมณฑล ประมุของค์ปัจจุบันของอัครมุขมณฑลคือ พระคาร์ดินัลอันเจโล สโกลา ได้รับแต่งตั้งเมื่อวันที่ 28 มิถุนายน ค.ศ. 2011ปริมุขมณฑล ปริมุขมณฑล. อัครมุขมณฑลมิลาน มีปริมุขมณฑลในสังกัด 9 มุขมณฑลได้แก่- มุขมณฑลแบร์กาโม - มุขมณฑลเบรชชา - มุขมณฑลโกโม - มุขมณฑลเกรมา - มุขมณฑลเกรโมนา - มุขมณฑลโลดี - มุขมณฑลมันโตวา - มุขมณฑลปาวีอา - มุขมณฑลวีเจวาโน</doc>
