<doc id="756040" url="https://th.wikipedia.org/wiki?curid=756040" title="วอลเตอร์ แบรดฟอร์ด แคนนอน">วอลเตอร์ แบรดฟอร์ด แคนนอน วอลเตอร์ แบรดฟอร์ด แคนนอน (; 19 ตุลาคม ค.ศ. 1871 – 1 ตุลาคม ค.ศ. 1945) เป็นนักสรีรวิทยาชาวอเมริกัน เกิดที่เมืองแพรรีดูเชียนในรัฐวิสคอนซิน เป็นบุตรของคอลเบิร์ต แฮนส์เชตต์ แคนนอนและวิลมา เดนิโอ เขาเรียนจบจากโรงเรียนแพทย์ฮาร์วาร์ดในปี ค.ศ. 1900 หลังจากนั้นทำงานสอนที่ภาควิชาสรีรวิทยาของฮาร์วาร์ด ต่อมาแคนนอนดำรงตำแหน่งศาสตราจารย์หัวหน้าภาควิชาสรีรวิทยาและประธานสมาคมสรีรวิทยาอเมริกา เขาแต่งงานคอร์เนเลีย เจมส์ แคนนอน นักเขียนและนักสตรีนิยม ทั้งคู่มีบุตรด้วยกัน 5 คน แคนนอนเสียชีวิตในปี ค.ศ. 1945 ที่เมืองแฟรงคลิน รัฐนิวแฮมป์เชียร์งาน งาน. วอลเตอร์ แบรดฟอร์ด แคนนอนเริ่มทำงานตั้งแต่เรียนที่โรงเรียนแพทย์ฮาร์วาร์ดที่ห้องปฏิบัติการของเฮนรี พิกเคอริง บาวดิตช์ เขาเป็นคนแรก ๆ ที่ใช้รังสีเอกซ์ในการศึกษาการกลืนและการทำงานของกระเพาะอาหาร ในปี ค.ศ. 1945 แคนนอนสรุปการทำงานในแต่ละช่วงอายุของเขาดังนี้:- อายุ 26 – 40: การย่อยอาหารและการผสมเกลือโลหะหนักในอาหาร - อายุ 40 – 46: ผลของร่างกายที่มีต่ออารมณ์ต่าง ๆ - อายุ 46 – 51: การช็อกจากบาดแผล - อายุ 51 – 59: ภาวะเสถียรของสิ่งมีชีวิต - อายุ 59 – 68: การใช้สารเคมีในการรักษากระแสประสาท (ร่วมกับอาร์ตูโร โรเซนบลูท) - อายุ 68 + : ความไวของอวัยวะที่แยกจากเซลล์ประสาทผลงานสำคัญผลงานสำคัญ. - การใช้เกลือโลหะหนักในอาหาร เพื่อช่วยให้ภาพที่ฉายรังสีเอกซ์ชัดขึ้น - นิยาม "การตอบสนองแบบสู้หรือหนี" (Fight-or-flight response) เพื่ออธิบายการตอบสนองของสัตว์เมื่อตกอยู่ในอันตราย - พัฒนาแนวคิด "ภาวะธำรงดุล" (Homeostasis) ของโกลด แบร์นาร์ - พัฒนา "ทฤษฎีแคนนอน-บาร์ด" (Cannon–Bard theory) เพื่ออธิบายการตอบสนองของมนุษย์ตามอารมณ์ต่าง ๆ</doc>
