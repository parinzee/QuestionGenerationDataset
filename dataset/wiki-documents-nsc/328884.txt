<doc id="328884" url="https://th.wikipedia.org/wiki?curid=328884" title="มิคาอิล เพลตเนฟ">มิคาอิล เพลตเนฟ มิคาอิล วาซิลเยวิช เพลตเนฟ (; ) เป็นนักเปียโน วาทยกร และนักประพันธ์ดนตรีคลาสสิกชาวรัสเซีย เพลตเนฟเกิดในครอบครัวนักดนตรีคลาสสิกจากเมืองอาร์กแองเจล ทางตอนเหนือของรัสเซีย บิดาเป็นนักแอคคอร์เดียน มารดาเป็นนักเปียโน เขาเริ่มเล่นดนตรีตั้งแต่เด็ก และเข้าแข่งขันได้รับรางวัลเหรียญทองจากการแข่งขันนานาชาติไชคอฟสกี้ ตั้งแต่อายุ 21 ปี เมื่อ ค.ศ. 1978 ในปี 1988 เขาได้พบกับมิคาอิล กอร์บาชอฟ และสนิทสนมกันจนได้รับการสนับสนุนให้เป็นผู้อำนวยเพลงหลักคนแรกของวงรัสเซียนเนชั่นแนลออร์เคสตรา วงออร์เคสตราก่อตั้งใหม่ที่ได้รับการสนับสนุนจากรัฐบาลโซเวียต ปัจจุบันเขาดำรงตำแหน่งผู้อำนวยการฝายคีตศิลป์ งานบันทึกเสียงของเขา ส่วนมากเป็นผลงานของคีตกวีชาวรัสเซีย เช่น ปีเตอร์ อิลิช ไชคอฟสกี้, เซียร์เกย์ รัคมานินอฟ, โมเดสต์ มูซอร์กสกี้, นิโคไล ริมสกี้-คอร์ซาคอฟ เขาได้รับรางวัลแกรมมี่ในปี ค.ศ. 2005 จากการเรียบเรียงผลงานบัลเลต์เรื่องซินเดอเรลล่าของเซอร์เก โปรโคเฟียฟเป็นบทเพลงชุดสำหรับบรรเลงด้วยเปียโน 2 หลังเรื่องอื้อฉาว เรื่องอื้อฉาว. เมื่อวันที่ 6 กรกฎาคม พ.ศ. 2553 เพลตเนฟถูกตำรวจไทยจับกุมด้วยข้อหาข่มขืนกระทำชำเราเด็กชายอายุ 14 ปี ที่พัทยา เขาได้รับการประกันตัว และปฏิเสธข้อกล่าวหา อย่างไรก็ตาม ข้อกล่าวหานั้นได้ถูกยกเลิกไปโดยเจ้าพนักงานตำรวจ ในวันที่ 28 กันยายน ปีเดียวกัน</doc>
