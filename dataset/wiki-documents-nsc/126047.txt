<doc id="126047" url="https://th.wikipedia.org/wiki?curid=126047" title="ศิริวรรณ ปราศจากศัตรู">ศิริวรรณ ปราศจากศัตรู ศิริวรรณ ปราศจากศัตรู (สกุลเดิม ศุภศิริ) อดีตสมาชิกสภาผู้แทนราษฎรจังหวัดแพร่ และแบบบัญชีรายชื่อหลายสมัย และเป็นอดีตรองหัวหน้าพรรคประชาธิปัตย์ ดูแลพื้นที่ภาคเหนือประวัติ ประวัติ. ศิริวรรณ ปราศจากศัตรู เกิดวันที่ 21 มีนาคม พ.ศ. 2499 เป็นบุตรสาวของนายศานิตย์ หรือพ่อเลี้ยงศานิตย์ ศุภศิริ อดีตนักการเมืองจังหวัดแพร่ชื่อดังในอดีต เป็นนักการเมืองสตรีที่มีบทบาทโดดเด่น และในการเลือกตั้ง พ.ศ. 2550 ได้รับมอบหมายให้ดูแลการเลือกตั้ง ของพรรคประชาธิปัตย์ ในโซน 1 (ภาคเหนือตอนบน 11 จังหวัด) ร่วมกับ นายเทอดพงษ์ ไชยนันทน์ และนายชัยวุฒิ บรรณวัฒน์ นางศิริวรรณมีชื่อเล่นว่า ติ๊ก จึงมีชื่อที่ทุกคนเรียกกันจนติดปากว่า แม่เลี้ยงติ๊ก ด้านชีวิตครอบครัวสมรสกับ พล.ต.ท.ไถง ปราศจากศัตรู อดีตผู้บัญชาการตำรวจภูธรภาค 2การศึกษา การศึกษา. ศิริวรรณ ปราศจากศัตรู สำเร็จการศึกษาระดับปริญญาตรี สาขาเศรษฐศาสตร์บัณฑิต จากมหาวิทยาลัยหอการค้าไทย และระดับปริญญาโท สาขาการบริหารการศึกษา จากมหาวิทยาลัยนเรศวรการทำงาน การทำงาน. ศิริวรรณ ปราศจากศัตรู เป็นทายาทนักการเมืองของจังหวัดแพร่ ได้รับเลือกตั้งเป็นสมาชิกสภาผู้แทนราษฎร จังหวัดแพร่ ในการเลือกตั้งปี พ.ศ. 2538, 2539, 2544 ในสังกัดพรรคประชาธิปัตย์ โดยไม่เคยเปลี่ยนพรรค แต่ในการเลือกตั้งเมื่อปี พ.ศ. 2548 นางศิริวรรณเป็นฝ่ายแพ้ให้แก่ นายอนุวัธ วงศ์วรรณ จากพรรคไทยรักไทย ลูกชายนายณรงค์ วงศ์วรรณ อดีตหัวหน้าพรรคสามัคคีธรรม เคยได้รับแต่งตั้งเป็นที่ปรึกษา รัฐมนตรีช่วยว่าการกระทรวงสาธารณสุข (คำรณ ณ ลำพูน) เป็นเลขานุการ รัฐมนตรีว่าการกระทรวงคมนาคม (สุเทพ เทือกสุบรรณ) และเป็นเลขานุการรัฐมนตรีว่าการกระทรวงสาธารณสุข (วิทยา แก้วภราดัย) ในปี พ.ศ. 2551 เมื่อวันที่ 15 กรกฎาคม พ.ศ. 2551 พรรคประชาธิปัตย์ได้จัดการประชุมใหญ่วิสามัญประจำปี เพื่อเลือกตั้งคณะกรรมการบริหารพรรคชุดใหม่ตามข้อบังคับพรรค และ นางศิริวรรณ ปราศจากศัตรู ได้รับเลือกให้ดำรงตำแหน่ง รองเลขาธิการพรรคประชาธิปัตย์ ในปี พ.ศ. 2554 พรรคประชาธิปัตย์ได้จัดการประชุมใหญ่วิสามัญประจำปี เพื่อเลือกตั้งคณะกรรมการบริหารพรรคชุดใหม่อีกครั้ง โดยนางศิริวรรณได้รับเลือกให้ดำรงตำแหน่ง รองหัวหน้าพรรคประชาธิปัตย์ รับผิดชอบดูแลพื้นที่ภาคเหนือ ต่อมาเขาได้ลาออกจากตำแหน่งรองเลขาธิการพรรค เมื่อวันที่ 1 พฤศจิกายน พ.ศ. 2556 เพื่อเข้าร่วมกิจกรรมทางการเมืองกับกลุ่ม กปปส. ในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ และได้รับเลือกตั้งเป็น ส.ส.อีกสมัย นอกจากงานการเมือง นางศิริวรรณ ยังได้รับเลือกเป็นนายกสมาคมกีฬาจังหวัดแพร่ เมื่อปี พ.ศ. 2538 และเป็นกรรมการบริหารชมรมสมาชิกสภาสตรีไทย ปี พ.ศ. 2543เครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
