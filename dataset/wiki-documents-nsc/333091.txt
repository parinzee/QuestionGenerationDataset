<doc id="333091" url="https://th.wikipedia.org/wiki?curid=333091" title="ฟูกาทีฟ">ฟูกาทีฟ แฮร์รี เจมส์ ไบอาร์ต () หรือเป็นที่รู้จักในชื่อ ฟูกาทีฟ () เกิดเมื่อวันที่ 11 มีนาคม ค.ศ. 1994 เป็นแร็ปเปอร์วัยรุ่นและโปรดิวเซอร์เพลงจากเอสเซ็กซ์ สหราชอาณาจักร เขามีเชื้อสายอังกฤษ ไอร์แลนด์ อิตาลี โปแลนด์-รัสเซีย ยิว และอังโกล-อินเดีย เขาทำงานดนตรี ทั้งเขียนและโปรดิวซ์ ด้วยตัวเอง เขาเซ็นสัญญากับเคิร์ก เบอร์โรวส์ อดีตผู้จัดการของแมรี เจ. ไบลจ์ และผู้ร่วมก่อตั้งแบดบอยเรเคิดส์ หลังจากที่เบอร์โรวส์ได้ติดต่อผ่านทางแม่ของเขาที่ชื่อ กลอเรีย ที่เธอเคยเป็นผู้จัดการให้กับมาร์วิน เกย์ ฟูกาทีฟได้ออกทัวร์ร่วมกับเบสฮันเตอร์ และเขายังเป็นที่โปรดปรานของหนึ่งในผู้ดำเนินรายการบีบีซีเรดิโอวัน นิก กริมชอว์ ที่เคยบอกว่า เขาต้องการเด็กคนนี้มาออกรายการ Switch ของเขา ซิงเกิลเปิดตัวของเขา "It's Summertime" ติดอันดับสูงสุดที่อันดับ 2 บนชาร์ตยูเคเออร์เบิร์นชาร์ต ติดอยู่ในท็อป 5 นาน 17 สัปดาห์ จากนั้นออกซิงเกิลที่ชื่อ "Jimmy Shoe" เมื่อวันที่ 6 เมษายน ค.ศ. 2009 และออกซิงเกิล "Supafly" ติดอันดับ 48 บนยูเคซิงเกิลส์ชาร์ต เขาออกซิงเกิล "Crush" ในสหราชอาณาจักรเมื่อวันที่ 10 พฤษภาคม ค.ศ. 2010 ติดอันดับ 26 ในยูเคซิงเกิลส์ชาร์ต สตูดิโออัลบั้มแรกของเขาชื่อ No Goin Home กำหนดออกในปี 2011 มีซิงเกิลที่ 4 ภายใต้สังกัดมินิสทรีออฟซาวด์ ชื่อ "Sticks and Stones" ออกในเดือนพฤศจิกายน 2010 มิวสิกวิดีโอนี้ถ่ายกับดาราอเมริกันชื่อ นิกกี ฟลอเรส</doc>
