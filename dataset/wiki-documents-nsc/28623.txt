<doc id="28623" url="https://th.wikipedia.org/wiki?curid=28623" title="ทหาร">ทหาร ทหาร หมายถึง ผู้มีหน้าที่ในเรื่องรบ นักรบ ผู้เป็นกำลังรักษาความมั่นคงและบำรุงประเทศและผู้เป็นกำลังรบและทำหน้าที่อื่นๆ ในยามสงครามทหารสามเหล่าทัพ ทหารสามเหล่าทัพ. ทหารในสากลโลก จำแนกออกเป็น 3 เหล่าทัพ ได้แก่ ทหารบก ทหารเรือ และทหารอากาศทหารประเภทอื่นๆทหารประเภทอื่นๆ. - ทหารราบไม่จำเป็นต้องพึ่งยานพาหนะเป็นจำนวนมาก - ทหารเสนารักษ์ หรือ ทหารแพทย์ คือ ทหารที่มีวิชาทางการแพทย์เพื่อรักษาทหารและพลเรือนที่ได้รับบาดเจ็บในการรบ นอกจากนั้นจะต้องให้บริการแพทย์แก่หน่วยทหารโดยใกล้ชิดในขณะที่ออกไปทำการฝึกหรือปฏิบัติราชการสนาม - ทหารม้า คือทหารซึ่งเข้าทำการรบโดยใช้พาหนะเป็นหลัก มีอำนาจการยิงสูงและเคลื่อนที่ได้รวดเร็ว ในอดีตใช้ม้า ปัจจุบัน ใช้รถถัง ยานเกราะแบบต่างๆ - ทหารปืนใหญ่ คือทหารที่ใช้ปืนใหญ่ รวมถึงปืนต่อสู้อากาศยานดำเนินยิงต่อที่หมายกำหนดเพื่อทำลายข้าศึกและสนับสนุนทหารเหล่าอื่นๆ - ทหารรบพิเศษ คือทหารที่รับภารกิจพิเศษต่างๆ โดยมากจะเป็นการรบนอกแบบ เช่นสงครามกองโจร การกระโดดร่ม การจู่โจม เป็นต้น - ทหารสื่อสาร คือทหารที่ดูแลเรื่องการสื่อสารในการรบ - ทหารช่าง คือทหารที่ทำการก่อสร้างงานด้านวิศวกรรมต่างๆ เช่น สะพาน และการทำลายสิ่งกีดขวาง และการสงครามทุ่นระเบิด - ทหารกองโจร หมายถึง กลุ่มทหารเล็กๆ ที่มีความชำนาญพิเศษในการรบแบบซุ่มโจมตีหลังแนวข้าศึก - ทหารเกณฑ์ คือ ทหารที่ถูกเกณฑ์ให้เข้ารับราชการทหาร ไม่ว่าจะสมัครใจหรือไม่ - ทหารรับจ้าง คือทหารที่รับจ้างทำการรบ เช่น กองทหารต่างด้าวฝรั่งเศส (French Foreign Legion) หรือ ทหารรับจ้างอิตาลี (Condottieri) - นาวิกโยธิน คือทหารที่ทำหน้าที่ทำการปฏิบัติการรบทั้งทางน้ำและทางบก เช่น ยกพลขึ้นบก เป็นต้น(อาจรวมไปถึงการปฏิบัติการทางอากาศด้วย) - สารวัตรทหาร คือทหารที่ทำหน้าที่ดูแลรักษาความสงบภายในกองทัพ และมีอำนาจหน้าที่ในการจับกุมทหารผู้กระทำผิดกฏและระเบียบของกองทัพเพื่อนำไปดำเนินคดีที่ศาลทหาร</doc>
