<doc id="100998" url="https://th.wikipedia.org/wiki?curid=100998" title="เฉาเก๋อ">เฉาเก๋อ เฉาเก๋อ หรือ แกรี่ เฉา ( ; ) เกิดเมื่อ 9 กรกฎาคม ค.ศ. 1979 เป็นนักร้องและนักแต่งเพลงที่มีชื่อเสียงในไต้หวันประวัติ ประวัติ. เฉาเก๋อเกิดที่มาเลเซีย พ่อแม่แยกทางกันตั้งแต่เขาอายุเพียงหนึ่งขวบ เฉาเก๋อจึงโตมากับปู่และย่า อายุเก้าขวบเขาย้ายไปแคนาดาพร้อมกับพี่สาวเพื่อเรียนต่อ อายุ 15 ย้ายอีกครั้งไปที่นิวซีแลนด์ เขาอยู่ที่นั่นจนกระทั่งเรียนจบปริญญาด้านสถาปัตยกรรมศาสตร์จาก School of Architecture Victoria University of Wellington New Zealand เฉาเก๋อรักการร้องเพลงมาตั้งแต่เด็ก เพลงที่เขายังประทับใจมาจนถึงทุกวันนี้คือเพลง Superwoman ของ Karyn White นักร้องสาวชาวแคนาดา นี่เป็นเพลงแห่งการเริ่มต้นที่ทำให้เฉาเก๋อสนใจและรักการร้องเพลงมาจนถึงทุกวันนี้ อายุ 19 เคยเข้าประกวดร้องเพลงที่มาเลเซีย แต่ไม่ได้รับรางวัลใด หลังการประกวดในครั้งนั้นเฉาเก๋อได้พบกับหวังลี่หง ศิลปินคนสำคัญที่ให้กำลังใจเฉาเก๋อ นอกจากนี้ในปี 1999 เฉาเก๋อยังเคยแต่งเพลงให้กับแอรอน กัว หรือ กัวฟู่เฉิง อีกด้วย แต่ไม่ได้รับความนิยมหรือเป็นที่สนใจนัก ปี 2001 เฉาเก๋อได้ออกอัลบั้มของตัวเองเป็นครั้งแรกที่บ้านเกิดมาเลเซีย แต่ไม่ประสบความสำเร็จ หลายคนมองว่าเขาไม่หล่อ และน่าเกลียดเกินกว่าจะมาเป็นนักร้อง เฉาเก๋อถูกบริษัทค่ายเพลงที่มาเลเซียฉีกสัญญาทิ้งในที่สุด ต่อมาอาจารย์ถู โปรดิวเซอร์ชื่อดังของไต้หวันมาพบเฉาเก๋อเข้าและชวนไปไต้หวันด้วยกัน เฉาเก๋อเริ่มการทำงานด้วยการแต่งเพลง แต่ไม่มีใครสนใจเพลงของเขา ทุกคนบอกว่าสไตล์ของเขาแปลกและมีกลิ่นอายตะวันตกมากเกินไป ไม่เข้ากับรสนิยมของชาวจีน ตลอดหลายปีที่ทำนองเพลงกว่า 200 เพลงของเขาถูกปฏิเสธทั้งหมด แต่ด้วยความพยายามตลอดห้าปี ที่สุดบริษัท Rock records ตัดสินใจเซ็นสัญญากับเขา และเฉาเก๋อได้ออกอัลบั้มแรกที่ไต้หวันในปลายปี 2005 อัลบั้มแรกที่มีชื่อว่า Ge ge blue (格格blue) ซึ่งเป็นอัลบั้มที่เขาแต่งทำนองเองทั้งหมดยกเว้นเพลง Superwoman ซึ่งเฉาเก๋อยืนยันจะนำเพลงนี้มาใส่ในอัลบั้มแรกของตัวเองเพื่อเป็นที่ระลึก ด้วยน้ำเสียงที่ทรงพลังและสูงกว่าผู้ชายทั่วไป บวกกับความแปลกใหม่ของดนตรีและสไตล์การร้อง อัลบั้มนี้จึงได้รับการตอบรับเป็นอย่างดีทั้งใน ไต้หวัน,จีน,ฮ่องกง,สิงคโปร์ และ มาเลเซีย ปลายปี 2006 อัลบั้มที่สองของเฉาเก๋อก็ตามมาตอกย้ำความโด่งดังของเขา อัลบั้ม Superman ได้รับการเสนอชื่อเข้าชิงรางวัล Golden Melody Awards ในสาขานักร้องชายยอดเยี่ยม นอกจากนี้เฉาเก๋อยังเคยแต่งเพลงให้กับศิลปินหลายๆคนไม่ว่าจะเป็น S.H.E , ซินดี้ หวัง , วิเวียน ซู , จั๋วเหวินซวน , แอนนี่ อี ฯลฯผลงานอัลบั้มผลงาน. อัลบั้ม. - Ge ge blue (格格blue) — 2005 - Superman — 2006</doc>
