<doc id="736250" url="https://th.wikipedia.org/wiki?curid=736250" title="สวรรยา แก้วมีชัย">สวรรยา แก้วมีชัย มิ้น สวรรยา แก้วมีชัย (ปัจจุบันเปลี่ยนชื่อจริงเป็น รภัทร) เป็น นักร้อง, นักแต่งเพลง, อาจารย์สอนร้องเพลง สอนฝึกเสียง และ พิธีกร มีผลงานสร้างชื่อคือเพลง สักวันคงเจอ, นานแล้ว, เลิกกัน และ อิ่มอุ่น เป็นต้นประวัติ ประวัติ. เกิดที่จังหวัด กรุงเทพมหานคร เมื่อวันที่ 20 มกราคม พ.ศ. 2525 จบการศึกษาระดับมัธยมที่ โรงเรียนสามัคคีวิทยาคม จ.เชียงราย แล้วจึงสอบเข้า คณะนิเทศศาสตร์ จุฬาลงกรณ์มหาวิทยาลัย (สาขาวิชาภาพยนตร์และภาพนิ่ง) นอกจากนี้ยังจบการศึกษาระดับ ปริญญาโท จากสองสถาบัน คือ คณะนิเทศศาสตร์ จุฬาลงกรณ์มหาวิทยาลัย สาขาวิชาวาทวิทยา และ Master of Music (Performance) ที่ University of Surrey ประเทศอังกฤษผลงานและประสบการณ์การทำงานด้านการร้องเพลง ผลงานและประสบการณ์การทำงาน. ด้านการร้องเพลง. มิ้น สวรรยา เริ่มเข้าห้องบันทึกเสียงตั้งแต่ยังศึกษาอยู่ในระดับปริญญาตรี จากการร้องเพลงประกอบ ละครเวที คณะนิเทศศาสตร์ จุฬาลงกรณ์มหาวิทยาลัย แทบทุกปีจนกระทั่งเรียนจบ และได้เข้าสู่การเป็นนักร้องอาชีพจากการชักชวนของรุ่นพี่ที่ชมรมดนตรีสากลของจุฬาฯ หรือ ซียูแบนด์ จากนั้นจึงทำงานด้านนี้เรื่อยมาทั้งเบื้องหน้าและเบื้องหลัง มีผลงานทั้งอัลบั้มเดี่ยว อัลบั้มรวมศิลปิน เพลงในโปรเจกต์พิเศษต่างๆ เพลงประกอบละคร เพลงประกอบภาพยนตร์ เพลงประกอบโฆษณา รวมไปถึงร้องไกด์ ร้องคอรัสให้ศิลปินมากมาย อาทิเช่น ตอง ภัครมัย, ฟิล์ม รัฐภูมิ, Girly Berry, เฟย์ ฟาง แก้ว, ซี มัฑณาวี ฯลฯ หลังร่วมงานกับค่ายเพลงต่างๆ ทั้งค่ายเพลงอินดี้, RS, GMM Grammy ตั้งแต่ช่วงปี พ.ศ. 2545 จนถึงปี พ.ศ. 2552 เธอก็ห่างหายจากการออกอัลบั้มไปถึง 6 ปี จนกระทั่งปี พ.ศ. 2558 เธอจึงกลับมาพร้อมกับผลงานเพลงใหม่โดยครั้งนี้ไม่ได้สังกัดค่ายเพลงใดๆ และยังผลิตผลงานเพลงออกมาเรื่อยๆ จนถึงปัจจุบันด้านการสอนด้านการสอน. - ฝึกสอนร้องเพลงและการใช้เสียงให้กับ ศิลปิน ดารา องค์กร และบุคคลทั่วไป - วิทยากรพิเศษ และ อาจารย์พิเศษให้มหาวิทยาลัยต่างๆ เช่น จุฬาลงกรณ์มหาวิทยาลัย มหาวิทยาลัยธรรมศาสตร์ มหาวิทยาลัยกรุงเทพ มหาวิทยาลัยราชภัฎสวนสุนันทา เป็นต้น - อบรมเรื่องการร้องเพลงและการใช้เสียง ให้กับผู้เข้ารอบการประกวดโครงการ “HUTCH TALENT ร้องโดนใจ ได้เป็นดาว” จัดโดย Hutch ร่วมกับ GMM Grammy พ.ศ. 2552 - ผู้ฝึกสอนการใช้เสียงและการร้องเพลง ในละครเพลงเพื่อเยาวชน เรื่อง “จอมโจรขโมยพ่อแม่” แสดง ณ หอประชุมเล็ก ศูนย์วัฒนธรรมแห่งประเทศไทย พ.ศ. 2549ด้านอื่นๆด้านอื่นๆ. - กรรมการภาคสนามรายการ Bao Young Blood ดนตรีสร้างคุณค่าชีวิต Season 4 ออกอากาศทางช่อง Workpoint ร่วมกับคุณ นล สิงหลกะ วงอินคา และ คุณหนึ่ง สไมล์บัฟฟาโล่ พ.ศ.2560-ปัจจุบัน - สมาชิกชมรมดนตรีสากล สโมสรนิสิตจุฬาลงกรณ์มหาวิทยาลัย (CU Band) ตำแหน่ง นักร้อง - ผู้ดำเนินรายการโทรทัศน์ รายการ “ROOM” ออกอากาศทางสถานีโทรทัศน์สีกองทัพบกช่อง 7 พ.ศ. 2547–2548 - หนึ่งใน 101 กรรมการผู้ทรงคุณวุฒิ ผู้ตัดสินการประกวดร้องเพลงรายการ The Winner Is Thailand Season 1-2 ออกอากาศทางช่อง 3 พ.ศ. 2557-2558 - ผู้ดำเนินรายการโทรทัศน์ รายการ “Superfast Smart Moving” ช่วง Smart Trip ออกอากาศทาง ช่อง Speed Channel พ.ศ. 2559–2560เกียรติประวัติ และ รางวัลเกียรติประวัติ และ รางวัล. - รางวัลชนะเลิศ และ รางวัล Popular Vote จากการประกวดร้องเพลงแห่ง จุฬาลงกรณ์มหาวิทยาลัย ครั้งที่ 11 พ.ศ. 2546 - เข้าชิงรางวัลศิลปินหญิงเดี่ยวยอดเยี่ยม ในการประกาศรางวัลดนตรี สีสันอวอร์ดส์, คมชัดลึก อวอร์ดส์ และ แฟต อวอร์ดส์ ในปี พ.ศ. 2546 และ พ.ศ. 2550 - ผลงานวิทยานิพนธ์ หัวข้อ “Communication Process of Vocal Directors and Singers for Singing Development in Thai Popular Song Recording” ได้รับเลือกตีพิมพ์และเป็นบทความแนะนำจากบรรณาธิการใน “วารสารนิเทศศาสตร์” หรือ “Journal of Communication Arts” ฉบับปี 2552 จัดพิมพ์โดย คณะนิเทศศาสตร์ จุฬาลงกรณ์มหาวิทยาลัยรายชื่อผลงานเพลงอ้างอิงและแหล่งข้อมูลอื่นๆ</doc>
