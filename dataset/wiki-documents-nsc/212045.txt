<doc id="212045" url="https://th.wikipedia.org/wiki?curid=212045" title="เจอรัลด์ ฟอร์ด">เจอรัลด์ ฟอร์ด เจอรัลด์ รูดอล์ฟ ฟอร์ด จูเนียร์ (ภาษาอังกฤษ: Gerald Rudolph Ford, Jr.) (14 กรกฎาคม ค.ศ. 1913 – 26 ธันวาคม ค.ศ. 2006) เป็นประธานาธิบดีสหรัฐอเมริกา คนที่ 38 ดำรงตำแหน่งเมื่อวันที่ 9 สิงหาคม ค.ศ. 1974 จนถึงวันที่ 20 มกราคม ค.ศ. 1977 และเป็นรองประธานาธิบดีสหรัฐอเมริกาคนที่ 40 ดำรงตำแหน่งเมื่อวันที่ 6 ธันวาคม ค.ศ. 1973 จนถึงวันที่ 9 สิงหาคม ค.ศ. 1974 เป็นรองประธานาธิบดีคนแรกที่ได้รับการแต่งตั้ง ในช่วงที่มีการแก้ไขรัฐธรรมนูญแห่งสหรัฐอเมริกาครั้งที่ 25 และขึ้นดำรงตำแหน่งประธานาธิบดีต่อจากประธานาธิบดีริชาร์ด นิกสัน ที่ลาออกจากตำแหน่งในวันที่ 9 สิงหาคม ค.ศ. 1974 เจอรัลด์ ฟอร์ดเป็นประธานาธิบดีคนเดียวที่มาจากการแต่งตั้ง โดยไม่ผ่านการเลือกตั้งเป็นประธานาธิบดีหรือรองประธานาธิบดี ฟอร์ดเป็นประธานาธิบดีที่มีอายุยืนที่สุดถึง 93 ปี ก่อนที่จะดำรงตำแหน่งรองประธานาธิบดี ฟอร์ดเป็นสมาชิกสภาผู้แทนราษฎรจากรัฐมิชิแกน เขตที่ 5เมื่ออายุย่างเข้า 25 ปี และยังได้เป็นถึงผู้นำฝ่ายค้านในสภาผู้แทนราษฎรอีกด้วย ในช่วงที่ดำรงตำแหน่งประธานาธิบดี ฟอร์ดลงนามในประกาศเฮลซิงกิ เป็นพระราชบัญญัติโดยมีจุดประสงค์เพื่อลดความตึงเครียดจากสงครามเย็น หากจะเปรียบเทียบกับประธานาธิบดีคนก่อน นโยบายของฟอร์ดมุ่งเป้าไปยังความสัมพันธ์กับประเทศเวียดนามน้อยกว่าเรื่องภายในประเทศ ฟอร์ดได้จัดการกับปัญหาเศรษฐกิจที่ย่ำแย่ที่สุดนับตั้งแต่ภาวะเศรษฐกิจตกต่ำครั้งใหญ่ ไปจนถึงภาวะเงินเฟ้อและการถดถอยในระหว่างที่เขาดำรงตำแหน่งอยู่ ได้มีการโต้เถียงกันอย่างมากในการตัดสินใจของฟอร์ด ที่จะนิรโทษกรรมให้กับประธานาธิบดีนิกสันในคดีวอเตอร์เกตในช่วงที่เขาเป็นประธานาธิบดี นโยบายต่างประเทศมีลักษณะพิเศษ ในเทอมเกี่ยวกับขบวนการโดยทำให้เพิ่มบทบาทของรัฐสภาเริ่มแสดง และโดยขอบเขตที่สอดคล้องกันบนอำนาจของประธานาธิบดี ฟอร์ดเอาชนะโรนัลด์ เรแกนในการเสนอชื่อเข้ารับเลือกตั้งของพรรครีพับลิกันอย่างกว่างขวาง แต่พ่ายแพ้การเลือกตั้งประธานาธิบดีให้กับจิมมี คาร์เตอร์จากพรรคเดโมแครต หลังจากที่พ้นจากตำแหน่งประธานาธิบดีแล้ว ฟอร์ดยังคงทำงานอยู่ในพรรครีพับลิกัน หลังจากที่เขามีปัญหาสุขภาพและต้องเข้าโรงพยาบาลถึง 4 ครั้งใน ค.ศ. 2006 ฟอร์ดถึงแก่อสัญกรรมที่บ้านของเขาในวันที่ 26 ธันวาคม ค.ศ. 2006 ในช่วงสงครามโลกครั้งที่สอง ฟอร์ดเคยร่วมรบในฐานะลูกเรือยูเอสเอส มอนเทอเรย์ (CVL-26) ในชั้นอินดีเพนเดนซ์ ออกปฏิบัติการรบในสงครามมหาสมุทรแปซิฟิก โดยในปี 2006 ก่อนเขาจะเสียชีวิตไม่นาน วุฒิสมาชิกจอห์น วอร์เนอร์ จากรัฐเวอร์จิเนีย ได้เสนอให้ตั้งชื่อเรือบรรทุกเครื่องบินลำใหม่ ที่จะเข้าประจำการแทน ยูเอสเอส เอนเทอร์ไพรซ์ (CVN-65) ที่จะปลดประจำการในปี ค.ศ. 2015 เพื่อเป็นเกียรติแก่ตัวเขาว่า ยูเอสเอส เจอรัลด์ อาร์. ฟอร์ด (CVN-78)ประวัติ ประวัติ. ฟอร์ดมีชื่อเดิมว่า เลสลี ลีนช์ คิง จูเนียร์ (ภาษาอังกฤษ: Leslie Lynch King, Jr.) เกิดเมื่อวันที่ 14 กรกฎาคม พ.ศ. 2456 ที่บ้านเลขที่ 3202 ถนนวูลเวิร์ธ ในเมืองโอมาฮา รัฐเนบราสกา เป็นลูกของเลสลี ลีนช์ คิง จูเนียร์ เป็นลูกชายของพนักงานธนาคาร ชาร์ลส์ เฮนรี คิง และแม่ของฟอร์ดชื่อ โดโรที เอเยอร์ การ์ดเนอร์ ฟอร์ด</doc>
