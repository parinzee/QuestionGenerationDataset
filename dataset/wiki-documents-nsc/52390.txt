<doc id="52390" url="https://th.wikipedia.org/wiki?curid=52390" title="สโมสรฟุตบอลจังหวัดนครสวรรค์">สโมสรฟุตบอลจังหวัดนครสวรรค์ สโมสรฟุตบอลจังหวัดนครสวรรค์ เป็นสโมสรฟุตบอลในประเทศไทยโดยเป็นทีมจากจังหวัดนครสวรรค์ โดยปัจจุบันได้เล่นอยู่ในลีกภูมิภาค ดิวิชัน 2ประวัติสโมสรยุคก่อนระบบลีก ประวัติสโมสร. ยุคก่อนระบบลีก. สโมสรฟุตบอลที่เป็นตัวแทนของจังหวัดนครสวรรค์ส่งทีมเข้าร่วมแข่งขันในการแข่งขันกีฬาแห่งชาติ ฟุตบอลไทยแลนด์คัพ และกีฬาเยาวชนแห่งชาติมาอย่างยาวนาน และในอดีตได้ชื่อว่าเป็นมหาอำนาจลูกหนังของภาคเหนือ และของประเทศไทยทีมหนึ่ง ในการส่งทีมแข่งขันของทีมนครสวรรค์ เอฟซีในระดับเยาวชนจะใช้ชื่อ ทีมเยาวชนนครสวรรค์ ซึ่งเคยได้รับตำแหน่งรองชนะเลิศฟุตบอลเยาวชนแห่งประเทศไทย เมื่อ พ.ศ. 2521, ชนะเลิศกีฬาฟุตบอลเยาวชนระดับภูมิภาค ปี 2526 ในระดับบุคคลทั่วไปช่วงที่ไม่มีระบบการแข่งขันฟุตบอลอาชีพนั้นสโมสรฟุตบอลที่เป็นตัวแทนของจังหวัดนครสวรรค์บางครั้งก็ส่งในนาม ทีมสมาคมกีฬาจังหวัดนครสวรรค์ หรือบางครั้งก็ส่งร่วมกับสมาคมสโมสรอื่นๆในจังหวัด โดยเฉพาะ ถาวรฟาร์ม นครสวรรค์ ฟุตบอลคลับ โดยส่งทีมเข้าร่วมแข่งขันทั้งในกีฬาแห่งชาติ, ไทยแลนด์ คัพ สโมสรฟุตบอลที่เป็นตัวแทนของจังหวัดนครสวรรค์จะมีฉายาที่เป็นที่รู้จักกันทั่วไปว่า "สิงห์เหนือ" เนื่องจากใช้โลโก้ "ไลอ้อน แมน" ติดที่หน้าอกเสื้อแข่ง ซึ่งถือได้ว่าโลโก้ไลอ้อน แมนนอกจากจะทำให้สโมสรฟุตบอลจากจังหวัดนครสวรรค์เป็นที่รู้จักแล้ว ยังเป็นโลโก้อย่างเป็นทางการของสโมสรฟุตบอลจากจังหวัดนครสวรรค์ชิ้นแรกอีกด้วย การใช้สิงโตซึ่งเป็นเครื่องหมายของราชาแห่งสัตว์ป่า และสำหรับคนจีนนั้นสิงโตเป็นสัญลักษณ์ของโชคลาภและความรุ่งเรืองอีกด้วยนี้ถือเป็นการวางรากฐานให้กับการเลือกใช้ชื่อทีมในยุคโปร ลีก และโลโก้ของสโมสรในปัจจุบัน นอกจากนี้ยังมีอิทธิพลต่อการตั้งชื่อกลุ่มแฟนคลับของสโมสร คือ "สิงโตแดง แฟนคลับ" อนึ่งสิงโตแดง แฟนคลับยังมีวัฒนธรรมการเชียร์ฟุตบอลแบบเดิมที่สืบทอดกันมาในหมู่ชาวนครสวรรค์นั่นคือ "เชียร์ทุกสโมสรที่เป็นสโมสรฟุตบอลตัวแทนของจังหวัดนครสวรรค์" สิงโตแดง แฟนคลับจึงยังเป็นแฟนคลับของสโมสรฟุตบอลปากน้ำโพ เอ็นเอสอาร์ยู, สมาคมสโมสรถาวรฟาร์ม สมาคมสโมสร ส. จันทะพิงค์ ฯลฯ อีกด้วย ทว่าในฤดูกาล 2555 สโมสรสโมสรฟุตบอลปากน้ำโพ เอ็นเอสอาร์ยูได้ย้ายจากโซนกรุงเทพฯและปริมณฑลมาแข่งขันในโซนภาคเหนือ แฟนคลับกลุ่มหนึ่งจึงได้แยกตัวออกไปสร้างกลุ่มแฟนคลับของสโมสรฟุตบอลปากน้ำโพ เอ็นเอสอาร์ยูอย่างเป็นเอกเทศยุคโปรลีก ยุคโปรลีก. โปรลีกเป็นลีกฟุตบอลอาชีพนำร่อง 5 ปี ของสมาคมฟุตบอลแห่งประเทศไทย โดยในจุดเริ่มนั้นทางสมาคมฟุตบอลแห่งประเทศไทยจะคัดเลือกทีมจังหวัดต่างๆที่มีชื่อเสียงในวงการฟุตบอลไทยให้เข้าร่วมแข่งขัน ในกลุ่มภาคเหนือนั้นจังหวัดที่ได้รับเลือกให้ส่งทีมเข้าแข่งขันมีเพียงเชียงใหม่ และนครสวรรค์ เท่านั้นเมื่อเริ่มมีการแข่งขันฟุตบอลอาชีพทีมนครสวรรค์ เอฟซีส่งทีมเข้าร่วมการแข่งขันในระดับโปรลีกตั้งแต่ครั้งแรกในปี 2541 (ฤดูกาล 2542/43) จากความร่วมมือของสมาคมกีฬาจังหวัดนครสวรรค์ และสมาคมสโมสรถาวรฟาร์ม โดยใช้ชื่อ ทีมสมาคมกีฬาจังหวัดนครสวรรค์ ต่อมาในการแข่งขันโปรลีกฤดูกาล 2546 และ ฤดูกาล 2547 ได้มีการปฏิรูปสโมสรครั้งสำคัญคือการเปลี่ยนมาใช้ชื่อ นครสวรรค์ ไลออนส์และให้สโมสรมีโลโก้สโมสรอย่างเป็นทางการ และใช่ฉายาว่า สิงโตแดง (Red Lions) เพื่อให้สอดคล้องกกับชื่อสโมสร การปฏิรูปสโมสรดังกล่าวเนื่องจาก คณะกรรมการจัดการแข่งขันฯ ในช่วงเวลาดังกล่าวตั้งให้เพื่อให้ดูมีความเป็นสากล ในยุคโปรลีกนี้นครสวรรค์ ไลอ้อนถือเป็นสโมสรที่ประสบความสำเร็จสูงสุดทีมหนึ่ง โดยชนะเลิศการแข่งขัน ถึง 2 ครั้งในฤดูกาล 2544 และฤดูกาล 2546 นอกจากนี้ยังได้รับตำแหน่งรองชนะเลิศอีก 2 ครั้ง คือในฤดูกาล 2544 และ ฤดูกาล 2547ยุคปัจจุบัน ยุคปัจจุบัน. หลังจากนั้นได้มีการรวมลีกระหว่างไทยลีกกับโปรลีกในช่วง พ.ศ. 2549 - 2550 สมาคมกีฬาจังหวัดนครสวรรค์ได้ถูกจัดให้แข่งในระดับดิวิชั่น 1 ในฤดูกาล 2550 สโมสรจึงได้เปลี่ยนชื่อเป็นสโมสรฟุตบอลจังหวัดนครสวรรค์ หรือ ทีมนครสวรรค์ เอฟซี (Nakhonsawan Football Club) เพื่อเป็นรากฐานในการยกระดับสโมสรสู่ระดับอาชีพ นอกจากนี้ยังออกแบบโลโก้สโมสรให้มีความสวยงามมากขึ้น ทว่าแม้มีความพยายามในการยกระดับสโมสรให้มีความเป็นมืออาชีพมากขึ้น แต่ผลงานในระดับดิวิชั่น 1 กลับตกต่ำลงอย่างมาก โดยฤดูกาลแรกมีคะแนนเท่ากับสโมสรฟุตบอลนอร์ทกรุงเทพ-เซ็นทรัลแต่มีลูกได้-เสียดีกว่าจึงรอดจากการเล่นรอบเพลย์ออฟหนีตกชั้นอย่างหวุดหวิด และเมื่อจบฤดูกาลที่สองนครสวรรค์ เอฟซีมีอับดับรองสุดท้ายจึงตกชั้นสู่ดิวิชั่น 2 แต่ในฤดูกาลต่อมาสโมสรฟุตบอลกรมสวัสดิการทหารบกได้ตัดสินใจถอนทีมออกจากการแข่งขัน นครสวรรค์ เอฟซีจึงได้สิทธิ์เล่นดิวิชั่น 1 ต่อทว่าในฤดูกาล 2552 เป็นฤดูกาลที่กล่าวได้ว่าสโมสรล้มเหลวอย่างสิ้นเชิง เนื่องจากได้อันดับสุดท้ายของตาราง และเสียประตูถึง 122 ประตู มีเพียง 9 คะแนนจากการแข่งขัน 30 นัด และตกสู่ดิวิชั่น 2 ในที่สุด จากความล้มเหลวในฤดูกาล 2552 ในฤดูกาล พ.ศ. 2553 นครสวรรค์ เอฟซีจึงปฏิรูปสโมสรอีกครั้ง โดยการสร้างระบบการจัดการแบบมืออาชีพขึ้นใหม่ มีการประสานงานกับกลุ่มสิงโตแดง แฟนคลับมากขึ้น และยังเปลี่ยนโลโก้สโมสรให้มีความน่าเกรงขามมากขึ้นตามความเชื่อของคนจีน ในปัจจุบันทีมนครสวรรค์ เอฟซียังเป็นสโมสรฟุตบอลกึ่งอาชีพสี่แควดาร์บี้ สี่แควดาร์บี้. ตั้งแต่มีระบบลีกอาชีพใน พ.ศ. 2542 สโมสรฟุตบอลจังหวัดนครสวรรค์ และสโมสรฟุตบอลปากน้ำโพ เอ็นเอสอาร์ยูไม่เคยแข่งขันในลีกเดียวกันเลย จนกระทั่งในฤดูกาล 2555 สโมสรฟุตบอลปากน้ำโพ เอ็นเอสอาร์ยู ได้ย้ายเข้ามาแข่งขันในลีกภูมิภาค ดิวิชั่น 2 กลุ่มภาคเหนือ จึงทำให้เกิดการแข่งขันดาร์บี้แมทช์ขึ้นเป็นครั้งแรก ในวันที่ 4 มีนาคม 2555 โดยการแข่งขันนี้ยังไม่มีชื่อเรียกอย่างเป็นทางการ แต่ว่ามีการเรียกขานกันในหมู่แฟนคลับว่า "สี่แควดาร์บี้" แต่ก็มีอีกส่วนหนึ่งเรียกว่า เจ้าพระยาดาร์บี้ ด้วย ในฤดูกาล 2556 สโมสรฟุตบอลปากน้ำโพ เอ็นเอสอาร์ยูย้ายไปแข่งขันในกรุงเทพฯ และภาคกลาง ดาร์บี้แมชท์ในการแข่งขันที่เป็นทางการจึงยุติลงผู้เล่นชุดปัจจุบัน (ชุด ลีกภูมิภาค ดิวิชั่น 2 ฤดูกาล 2556 เลก 1) ผู้เล่นชุดปัจจุบัน (ชุด ลีกภูมิภาค ดิวิชั่น 2 ฤดูกาล 2556 เลก 1).ผู้เล่นย้ายเข้าฤดูกาลปัจจุบัน ผู้เล่นย้ายเข้าฤดูกาลปัจจุบัน. เลก 1 เลก 2ผู้เล่นย้ายออกฤดูกาลปัจจุบัน ผู้เล่นย้ายออกฤดูกาลปัจจุบัน. เลก 1 เลก 2รายชื่อหัวหน้าผู้ฝึกสอนจากอดีต - ปัจจุบันอดีดผู้เล่นคนสำคัญ อดีดผู้เล่นคนสำคัญ. ยุคก่อนระบบลีกอาชีพ ยุคระบบลีกอาชีพผลงาน ผลงาน. ยุคก่อนระบบลีก ยุคโปรลีก ยุคระบบลีกอาชีพ</doc>
