<doc id="354206" url="https://th.wikipedia.org/wiki?curid=354206" title="การเลือกตั้งคณะมนตรีความมั่นคงแห่งสหประชาชาติ พ.ศ. 2553">การเลือกตั้งคณะมนตรีความมั่นคงแห่งสหประชาชาติ พ.ศ. 2553 การเลือกตั้งคณะมนตรีความมั่นคงแห่งสหประชาชาติ พ.ศ. 2553 จัดขึ้นเมื่อวันที่ 12 ตุลาคม พ.ศ. 2553 ระหว่างสมัยประชุมที่ 65 ของสมัชชาใหญ่แห่งสหประชาชาติ ซึ่งจัดขึ้นที่สำนักงานใหญ่สหประชาชาติในนครนิวยอร์ก การเลือกตั้งดังกล่าวเป็นการเลือกสมาชิกคณะมนตรีไม่ถาวรจำนวนห้าที่นั่งในคณะมนตรีความมั่นคงแห่งสหประชาชาติ โดยดำรงตำแหน่งเป็นเวลาสองปี เริ่มตั้งแต่วันที่ 1 มกราคม พ.ศ. 2554 ตามกฎการเวียนของคณะมนตรีความมั่นคง ทำให้สมาชิกคณะมนตรีความมั่นคงเวียนไปในแต่ละกลุ่มภูมิภาคซึ่งรัฐสมาชิกสหประชาชาติเดิมได้แบ่งกันเองเพื่อจุดประสงค์ด้านการลงคะแนนและการเป็นผู้แทน สำหรับตำแหน่งที่ว่างลงทั้งห้าจัดสรรให้กับภูมิภาคต่าง ๆ ดังนี้:- หนึ่งที่นั่งสำหรับทวีปแอฟริกา (ซึ่งยูกันดาดำรงตำแหน่งอยู่) - หนึ่งที่นั่งสำหรับทวีปเอเชีย (ซึ่งญี่ปุ่นดำรงตำแหน่งอยู่) - หนึ่งที่นั่งสำหรับละตินอเมริกา (ซึ่งเม็กซิโกดำรงตำแหน่งอยู่) - สองที่นั่งสำหรับยุโรปตะวันตกและกลุ่มอื่น (ซึ่งออสเตรียและตุรกีดำรงตำแหน่งอยู่) สมาชิกที่ได้รับการเลือกตั้งจะดำรงตำแหน่งสมาชิกคณะมนตรีความมั่นคงระหว่าง พ.ศ. 2554-55 สำหรับยุโรปตะวันตกและกลุ่มอื่น เยอรมนี ตลอดจนแคนาดา และโปรตุเกส ได้เสนอชื่อเข้ารับการเลือกตั้ง ส่วนอินเดียชนะแบบไร้คู่แข่งในที่นั่งสำหรับทวีปเอเชีย เมื่อคาซัคสถานยอมถอนตัวจากการเสนอชื่อ แอฟริกาใต้จากทวีปแอฟริกาชนะแบบไร้คู่แข่งเช่นดันหลังได้รับการสนับสนุนจากสหภาพแอฟริกา หลังจากยอมถอนตัวให้กับบราซิลในการเลือกตั้งคณะมนตรีความมั่นคงใน พ.ศ. 2552 โคลอมเบียก็ได้รับเลือกตั้งโดยไม่มีคู่แข่งอีกประเทศหนึ่ง สำหรับการเลือกตั้งในยุโรปตะวันตกและกลุ่มอื่นเป็นดังนี้:- หมายเหตุ :</doc>
