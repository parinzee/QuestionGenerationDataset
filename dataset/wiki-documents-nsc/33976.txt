<doc id="33976" url="https://th.wikipedia.org/wiki?curid=33976" title="ฟลัวร์">ฟลัวร์ ฟลัวร์ (Flure) เป็นวงดนตรีแนวร็อก สังกัดค่ายเบเกอรี่มิวสิก ในเครือโซนี่มิวสิก ประเทศไทยประวัติวง ประวัติวง. ธีรดล ธีโอดอร์ แกสตัน (เท็ดดี้), วรรัตน์ พัวไพโรจน์ (วิ) และอัศม์เดช ลิมตระการ (เอิร์ธ) เป็นเพื่อนร่วมรุ่นกันที่โรงเรียนสาธิตจุฬาลงกรณ์มหาวิทยาลัยตั้งแต่ชั้นประถมศึกษาปีที่ 1 ต่อมาเมื่อเติบโตขึ้นก็ได้ร่วมก่อตั้งวงดนตรีด้วยกัน โดยส่วนมากจะเล่นเพลงที่แต่งขึ้นเองมากกว่าที่จะเล่นเพลงที่ดังอยู่แล้ว ในยุคเริ่มต้น เท็ดดี้ ยังไม่ได้เล่นกีตาร์เช่นทุกวันนี้ ณ ขณะนั้นเขารับหน้าที่มือเบสในวง โดยมี วิ เล่นกีตาร์ และ เอิร์ธ ตีกลอง ส่วนนักร้องนำเป็นคนฝรั่งเศสซึ่งเป็นเพื่อนของเท็ดดี้ พวกเขาได้ทำเพลงเป็นภาษาอังกฤษ และได้นำเดโมเพลงที่ทำเองนั้นไปเสนอสุกี้ (กมล สุโกศล แคลปป์)ผู้บริหารค่ายเบเกอรี่มิวสิกในขณะนั้น แต่ในครั้งแรกพวกเขาได้รับการปฏิเสธ ทำให้พวกเขากลับมาทำเพลงกันใหม่อีกครั้ง โดยตั้งใจจะทำเพลงที่มีเนื้อร้องเป็นภาษาไทย จึงได้ชักชวนรัฐพล ตรีรัตน์ (อ้น) ซึ่งเป็นเพื่อนพี่ชายของเอิร์ธเข้ามาเล่นเบส โดยเท็ดดี้ได้เปลี่ยนไปเล่นกีตาร์และทำหน้าที่ร้องนำ แต่ในภายหลังทางสุกี้ได้แนะนำให้ทางวงหานักร้องใหม่ ซึ่งทางวงก็ได้ทำการค้นหาและออดิชั่นนักร้องจำนวนหนึ่ง และในที่สุดทางวงก็ได้สุวีระ บุญรอด (คิว) ซึ่งเป็นเพื่อนของเพื่อนเอิร์ธ มารับหน้าที่ร้องนำความหมายของชื่อวง ความหมายของชื่อวง. ฟลัวร์ (Flure) นั้นแผลงมาจากคำว่า Froid ในภาษาฝรั่งเศสซึ่งหมายความว่า"ความหนาวเย็น" โดยทางวงได้นำมาสะกดใหม่ให้ง่ายขึ้นเป็น Flure ชื่อนี้ วิ มือกีตาร์คนหนึ่งของวงเป็นคนคิดขึ้นโดยการเปิดหาในพจนานุกรมภาษาฝรั่งเศสของน้องสาว อนึ่ง ภายหลัง เท็ดดี้ มือกีตาร์อีกคนของวง ได้พบว่าคำว่า Flure ที่สะกดเช่นนี้ ไปตรงกับคำในภาษาเยอรมันซึ่งแปลว่า "ทางเดิน" ซึ่ง เท็ดดี้ ชอบความหมายในแง่นี้มากกว่าสมาชิกสมาชิก. - สุวีระ บุญรอด (คิว) ร้องนำ - ธีรดล ธีโอดอร์ แกสตัน (เท็ดดี้) กีตาร์ - วรรัตน์ พัวไพโรจน์ (วิ) กีต้าร์ - รัฐพล ตรีรัตน์ (อ้น) เบส - อัศม์เดช ลิมตระการ (เอิร์ธ) กลองประวัติการทำงาน ประวัติการทำงาน. ฟลัวร์เปิดตัวกับอัลบัมในปี พ.ศ. 2545 กับสังกัดเบเกอรี่มิวสิกมีเพลงเด่น ๆ อย่าง “เปลี่ยน”, “ปล่อยไปตามหัวใจ” และ “เรื่องเดียว” ตามด้วยอัลบัมพิเศษ “Pop Life” ในปี พ.ศ. 2546 ที่ผลิตและจำหน่ายในวงจำกัด โดยมีเพลงเด่นอย่าง “อะไร” “Vanilla” (พ.ศ. 2548) อัลบัมที่ 2 ผลงานสร้างชื่อที่มีเพลงฮิตอย่าง “ฤดูที่ฉันเหงา”, “คนที่รออยู่” และ “Honeymoon” ซึ่งถือเป็นผลงานคุณภาพตั้งแต่ปกไปจนถึงบทเพลงในอัลบัม จนคว้ารางวัลจากสื่อมวลชนชั้นนำทางดนตรีมาครองมากมายไม่ว่าจะเป็น แฟตอวอร์ด คม ชัด ลึก อวอร์ด, มิวสิกเอ็กซ์เพรส อวอร์ด และอีกมากมาย อัลบัมที่สามของวง “Tales” ฟลัวยังคงแต่ง, เรียบเรียง, บันทึกเสียง และดูแลผลงานทุกขั้นตอนเอง ก่อนที่จะส่งผลงานไปมิกซ์และทำมาสเตอร์ที่สหรัฐอเมริกาผลงานอัลบัมผลงาน. อัลบัม. - Flure (พ.ศ. 2545) - Vanilla (พ.ศ. 2548) - Tales (พ.ศ. 2550)ผลงานพิเศษSingle (พ.ศ. 2545)ผลงานพิเศษ. Single (พ.ศ. 2545). 1. เปลี่ยน Someday (Original Version) 2. เปลี่ยน Someday (Instrument) 3. เปลี่ยน Someday (Demo Version)ผลงานร่วมกับศิลปินอื่นFat Code (พ.ศ. 2547)ผลงานร่วมกับศิลปินอื่น. Fat Code (พ.ศ. 2547). 1. อ้วน (คัฟเวอร์เพลงของไทรอัมพ์ส คิงดอม)Fat Code 3 (พ.ศ. 2549)Fat Code 3 (พ.ศ. 2549). 1. มีเธอ (ร่วมกับอรอรีย์ จุฬารัตน์)รางวัลรางวัล. - คมชัดลึก Awards (2548): ศิลปินกลุ่มยอดเยี่ยม - Fat Awards (2548): อัลบัมยอดเยี่ยม “Vanilla” - Fat Awards (2548): เพลงยอดนิยม “ฤดูที่ฉันเหงา” - Music Express Awards (2548): ปกอัลบัมยอดเยี่ยม - Hamburger Awards (2548): ปกอัลบัมยอดเยี่ยมเกร็ดความรู้เกร็ดความรู้. - สุวีระ บุญรอด เป็นบุตรชายของจีระนันท์ เศวตนันท์ นางสาวไทย พ.ศ. 2508 และรองนางงามจักรวาล อันดับ 2 ในปีเดียวกัน นอกจากนี้ยังเคยเป็นสมาชิกของกลุ่มดนตรีบีไฟว์ อีกด้วย - ธีรดล ธีโอดอร์ แกสตัน เป็นบุตรชายของอาจารย์บรูซ แกสตัน ผู้ร่วมก่อตั้งวงดนตรีฟองน้ำ และศิลปินศิลปาธรกิตติคุณ สาขาดนตรี พ.ศ. 2552 - ปัจจุบัน อัศม์เดช เป็นอาจารย์สอนดนตรีที่สถาบันกันตนา ส่วนวรรัตน์และรัฐพลร่วมกับเพื่อนเปิดร้าน "เวลาเย็นน" ร้านจักรยานกึ่งคาเฟ่ย่านทองหล่อ</doc>
