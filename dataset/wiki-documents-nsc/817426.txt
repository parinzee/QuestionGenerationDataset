<doc id="817426" url="https://th.wikipedia.org/wiki?curid=817426" title="สภาห้าร้อย">สภาห้าร้อย สภาห้าร้อย () เป็นฝ่ายนิติบัญญัติประเภทสภาล่างของสาธารณรัฐฝรั่งเศสที่หนึ่งในช่วงการปฏิวัติฝรั่งเศส ฝ่ายบริหารของประเทศฝรั่งเศสในช่วงนี้มีชื่อเรียกว่าคณะดีแร็กตัวร์ซึ่งทำหน้าที่ระหว่าง 22 สิงหาคม ค.ศ. 1795 จนถึงวันที่นโปเลียนทำรัฐประหารในวันที่ 9 พฤศจิกายน ค.ศ. 1799 สภาห้าร้อยประกอบด้วยสมาชิกสภาจำนวนห้าร้อยคน โดยสภาห้าร้อยจะทำการสรรหาและจัดทำบัญชีรายชื่อบุคคลคนจำนวนหนึ่ง แล้วให้สภาสูงพิจารณาคัดเลือกและแต่งตั้งจำนวนห้าคนเป็นคณะดีแร็กตัวร์ซึ่งทำหน้าที่ฝ่ายบริหารของประเทศ สมาชิกสภาห้าร้อยคนต้องมีอายุอย่างน้อย 21 ปีบริบูรณ์และต้องเป็นบุคคลที่จ่ายภาษีให้รัฐ ในแต่ละปีจะมีสมาชิกราวหนึ่งในสามที่พ้นวาระ</doc>
