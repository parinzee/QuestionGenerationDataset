<doc id="117567" url="https://th.wikipedia.org/wiki?curid=117567" title="แทตทูคัลเลอร์">แทตทูคัลเลอร์ แทตทูคัลเลอร์ () เป็นวงดนตรีสัญชาติไทย เริ่มรวมวงกันครั้งแรกเป็นวงดนตรีในระดับมัธยมศึกษา ประกอบไปด้วยหรินทร์ สุธรรมจรัส รัฐ พิฆาตไพรี เอกชัย โชติรุ่งโรจน์ และ ธนบดี ธีรพงศ์ภักดี โดยใช้ชื่อว่า "ไอศกรีม 479" (I Scream 479) และได้แข่งขันการร้องเพลงและแต่งเพลงจนต่อมาได้สังกัดค่ายเพลงสมอลรูมประวัติ ประวัติ. ก่อนที่จะมาเป็นแทททู คัลเล่อร์ สมาชิกในวงสี่คนได้แก่ หรินทร์, รัฐ , ธนบดี และเอกชัยมีวงเป็นของตนเองกับเพื่อนๆ อีกสองคนรวมเป็นหกคน สมัยที่พวกเขากำลังศึกษาอยู่ในชั้นมัธยมศึกษาตอนปลายที่โรงเรียนขอนแก่นวิทยายน โดยมีชื่อวงว่า "I Scream 479" และยังทำอัลบั้มขายในโรงเรียนด้วยตนเอง ต่อมาเมื่อสำเร็จการศึกษาสมาชิกในวงก็แยกย้ายกันไปศึกษาต่อ ก็เหลือหรินทร์, รัฐและเอกชัยอยู่สามคนที่ศึกษาต่อในระดับอุดมศึกษาด้วยกันที่มหาวิทยาลัยขอนแก่น เมื่อมีการประกวดแต่งเพลงโฆษณาของแฮปปี้ พวกเขาก็ลงสมัครและชนะการประกวด ทำให้พวกเขาได้ไปดูงานที่ค่ายเพลงแนวกึ่งอินดี้ "สมอลล์รูม" ที่ที่พวกเขาได้ขอออดิชั่น และได้เป็นศิลปินของค่ายสมอลล์รูมในที่สุด ต่อมาจึงได้ชักชวนธนบดีกลับเข้ามาเป็นมือเบส และตั้งวงแทททู คัลเล่อร์ขึ้นมา อัลบั้มแรกที่พวกเขาทำออกมามีชื่อว่า Hong Ser ซึ่งซิงเกิลเปิดตัวอย่าง "ฟ้า" และ"ฝากที" ได้รับการตอบรับอย่างคาดไม่ถึง ส่งผลให้พวกเขาปล่อยซิงเกิลใหม่ ๆ ออกมา ได้แก่ "เกาะร้าง ห่างรัก", "One Night Stand" และ "รอยจูบ" ซึ่งทุกซิงเกิล สามารถติดชาร์ท Fat 40 ของแฟตเรดิโอได้ทั้งหมด ในวันที่ 19 เมษายน พ.ศ. 2551 ค่ายเพลงสมอลล์รูม ต้นสังกัดของพวกเขา ก็ได้ประกาศผ่านทางเว็บไซต์ว่า อัลบั้มที่สองของแทททู คัลเล่อร์ได้ออกวางจำหน่ายแล้ว โดยอัลบั้มใหม่นี้มีชื่อว่า "ชุดที่ 8 จงเพราะ" โดยอัลบั้มชุดใหม่นี้ยังคงความเป็นเพลงป๊อปหลายหลาย (Variety pop) ดังเช่นอัลบั้มที่แล้ว และได้ปล่อยซิงเกิลและมิวสิกวีดีโอเพลงแรกออกมาคือเพลง "ขาหมู" ซึ่งได้รับการตอบรับเป็นอย่างดีจนสามารถขึ้นสู่อันดับหนึ่งของ 97.5 Seed FM ได้อย่างรวดเร็ว ตามมาด้วยซิงเกิลที่สอง (พร้อมกับมิวสิกวีดีโอ) คือเพลง "จำทำไม" ที่สร้างกระแสตอบรับดีเช่นเดียวกัน และสามารถติดอันดับหนึ่งของชาร์ท Fat 40 เป็นเวลาถึง 3 สัปดาห์ นอกจากนี้ อัลบั้ม "ชุดที่ 8 จงเพราะ" ยังติดอันดับอัลบั้มขายดีตามร้านขายซีดีต่าง ๆ เช่นร้าน DJ Siam, ร้านน้องท่าพระจันทร์ ฯลฯ (อ้างอิงจากนิตยสาร DDT ฉบับที่ 40) อีกด้วยสมาชิกสมาชิก. - หรินทร์ สุธรรมจรัส (ดิม) - ร้องนำ - รัฐ พิฆาตไพรี (รัฐ) - กีตาร์, ร้องนำ - ธนบดี ธีรพงศ์ภักดี (จั๊มป์) - กีตาร์เบส, ร้องประสาน - เอกชัย โชติรุ่งโรจน์ (ตง) - กลอง, ร้องประสานผลงานสตูดิโออัลบั้มเพลงอื่น ๆผลงาน. เพลงอื่น ๆ. - "แพ้คนสวย": เพลงในโครงการ Sanamluang Connects (พ.ศ. 2550) - "เปลี่ยน": เพลงในโครงการ ECO-9 Project Band (พ.ศ. 2550) - "My Red Shoes Story": เพลงในโครงการ Smallroom 006 "Flipper's Players" (พ.ศ. 2550) - "เคียงข้างคุณ": เพลงประกอบโฆษณาเอไอเอส (พ.ศ. 2551) - "พร้อมน้ำตา": เพลงในโครงการ Love Maker II by AM:PM (พ.ศ. 2552) - "Thailand Open": เพลงประกอบโฆษณาโค้ก (พ.ศ. 2552) - "โอ๊ โอ่ โอ โอ๊ โอ่": เพลงประกอบฟุตบอลโลก 2010 (พ.ศ. 2553) ร้องร่วมกับ K'naan - "ร้องกันอีกครั้ง": เพลงประกอบโค้กมิวสิกอะวอร์ด 2010 (พ.ศ. 2553) ร้องร่วมกับวงโมเดิร์นด็อก - "คนขอนแก่น": รวมศิลปินชาวจังหวัดขอนแก่น - "ยกมือ " : เพลงโฆษณา Rexona (พ.ศ. 2556) - "ตัวร้าย": เพลงประกอบละคร กุหลาบร้ายของนายตะวัน (พ.ศ. 2557) - "หอมละลาย": เพลงประกอบโฆษณาคอมฟอร์ต (พ.ศ. 2559) ร่วมร้องกับดาวิกา โฮร์เน่ - "รักเดียว": เพลงในโครงการ Tribute to พงษ์สิทธิ์ คำภีร์ (พ.ศ. 2560) - "หมื่นคำลา": เพลงในโครงการ "คนละเพลง" (ต้นฉบับ ฝันดี-ฝันเด่น, พ.ศ. 2560)ผลงานร้องรับเชิญผลงานร้องรับเชิญ. - No Gen (ร่วมร้องกับ แบล็คเฮด) - ร้องกันอีกครั้ง (ร่วมร้องกับ โมเดิร์นด็อก) - จำ (ร่วมร้องกับ พันกร บุณยะจินดา) - เมื่อเธอมาส่ง (ร้องร่วมกับ Polycat)ผลงานคอนเสิร์ตผลงานคอนเสิร์ต. - 10 ปี ว่าน โซโลอิสท์ อะโลนเวร่า คอนเสิร์ต ตอน คนดีศรีขาวจ๋อง ของ ว่าน ธนกฤต พานิชวิทย์ รัฐ tattoo colour เป็นแขกรับเชิญ วันที่ 20 สิงหาคม 2559รางวัลที่ได้รับรางวัลที่ได้รับ. - เพลงที่อยู่บนชาร์ตยาวนาน “เพลงฟ้า” จาก Virgin Hitz Awards 2007 - ศิลปินคู่และกลุ่มยอดเยี่ยมสุดซี๊ด จาก Seed Awards 2008 - ศิลปินกลุ่มยอดนิยม จาก Star Entertainment Awards 2008 - นักร้องกลุ่มยอดนิยม จาก Siamdara Star Awards ปี 2008 - ศิลปินอินดี้ยอดนิยม จาก POP Music Awards 2009 - อัลบั้มยอดนิยม จาก Fat Awards 2009 - ศิลปินคู่หรือกลุ่มแห่งปี จาก Fat Awards 2009 - รางวัล Best Band The Guitar Mag Award 2011 - รางวัล Best Guitarist The Guitar Mag Award 2014 - รางวัล ศิลปินกลุ่มแห่งปี จาก ไนน์เอ็นเตอร์เทน อวอร์ด 2015</doc>
