<doc id="44523" url="https://th.wikipedia.org/wiki?curid=44523" title="เจ้าไชยสงคราม (สมพมิตร ณ เชียงใหม่)">เจ้าไชยสงคราม (สมพมิตร ณ เชียงใหม่) นายพันตำรวจเอก เจ้าไชยสงคราม (สมพมิตร ณ เชียงใหม่) () (พ.ศ. 2403-พ.ศ. 2473) เจ้านายฝ่ายเหนือ ดำรงตำแหน่งผู้บัญชาการตำรวจมณฑลพายัพ สืบสายโลหิตจากพระยาธรรมลังกา ผู้จับดาบตะลุยทั่วสิบทิศ เพื่อความสงบสุขของมหาชนชาวนครเชียงใหม่ เป็นเจ้านายมือปราบนาม เจ้าไชยสงคราม ซึ่งโจรผู้ร้ายสยองเพียงได้ยินชื่อพระประวัติ พระประวัติ. เจ้าไชยสงคราม (สมพมิตร ณ เชียงใหม่) เกิดปี พ.ศ. 2408 เป็นโอรสในเจ้าน้อยรศ ณ เชียงใหม่ (โอรสใน เจ้าอุปราช (หน่อคำ ณ เชียงใหม่), เจ้าอุปราชนครเชียงใหม่ และ เจ้าหญิงบุนนาค)กับเจ้าเอื้องผึ้ง ณ เชียงใหม่ และมีศักดิ์เป็นราชปนัดดา (เหลน-ปู่ทวด) ในเจ้าผู้ครองนครเชียงใหม่องค์ที่ 5ประวัติการรับราชการประวัติการรับราชการ. - พ.ศ. 2445 - เริ่มรับราชการเป็นเสนา ตำแหน่งทหารจังหวัดเชียงใหม่ - พ.ศ. 2446 - รับพระราชทานสัญญาบัตรยศนายร้อยตำรวจเอก ตำแหน่งผู้บังคับกองตำรวจภูธรจังหวัดเชียงใหม่ - พ.ศ. 2448 - รับพระราชทานสัญญาบัตรบรรดาศักดิ์เป็นเจ้าไชยสงคราม - พ.ศ. 2449 - เลื่อนยศเป็นนายพันตำรวจตรี - พ.ศ. 2451 - ดำรงตำแหน่งเป็นผู้บังคับการตำรวจภูธรจังหวัดลำพูน - พ.ศ. 2454 - เลื่อนยศเป็นนายพันตำรวจโท - พ.ศ. 2455 - ดำรงตำแหน่งเป็นผู้ช่วยผู้บังคับการตำรวจภูธรมณฑลพายัพ - พ.ศ. 2459 - ดำรงตำแหน่งเป็นผู้บังคับการตำรวจภูธรจังหวัดเชียงราย - พ.ศ. 2465 - ดำรงตำแหน่งเป็นผู้กำกับการตำรวจภูธรจังหวัดเชียงใหม่ - พ.ศ. 2466 - เลื่อนยศเป็นนายพันตำรวจเอก - พ.ศ. 2472 - ออกจากราชการรับพระราชทานบำนาญการปฏิบัติภารกิจ การปฏิบัติภารกิจ. เจ้าไชยสงคราม (สมพมิตร ณ เชียงใหม่) ได้รับฉายาว่าเป็น "มือปราบแห่งเวียงพิงค์" เป็นเจ้านายผู้มีบทบาทสำคัญในการปราบปรามโจรผู้ร้ายในมณฑลฝ่ายเหนือและรับราชการสนองพระเดชพระคุณถวายความปลอดภัยแก่เจ้าอินทวโรรสสุริยวงษ์ เจ้าผู้ครองนครเชียงใหม่องค์ที่ 8 และเจ้าแก้วนวรัฐ เจ้าผู้ครองนครเชียงใหม่องค์ที่ 9 ตลอดสองรัชสมัย เจ้าไชยสงคราม (สมพมิตร ณ เชียงใหม่) ได้รับความไว้วางพระทัยจากเจ้าแก้วนวรัฐ และเจ้านายฝ่ายเหนือ ให้ปฏิบัติหน้าที่ควาญช้างพระที่นั่งและถวายความปลอดภัยแก่พระบาทสมเด็จพระปกเกล้าเจ้าอยู่หัวและสมเด็จพระนางเจ้ารำไพพรรณี พระบรมราชินี ในคราวเสด็จพระราชดำเนินประพาสหัวเมืองฝ่ายเหนือ และจากการปฏิบัติภารกิจรับใช้สนองเบื้องพระยุคลบาทดังกล่าว เป็นที่ต้องพระราชหฤทัยในพระบาทสมเด็จพระปกเกล้าเจ้าอยู่หัวยิ่งนัก ต่อมาจึงมีพระมหากรุณาธิคุณโปรดเกล้าฯ รับโอรสของเจ้าไชยสงคราม (สมพมิตร ณ เชียงใหม่) ไว้ในพระบรมราชูปถัมภ์ ให้ได้รับการศึกษาในกรุงเทพมหานคร โดยโปรดฯ ให้พำนักในวังศุโขทัย เจ้าน้อยสรรพมิตร เคยได้เข้าเฝ้าถวายเครื่องบรรณาการ พร้อมกับเจ้าอินทวโรรสสุริยวงศ์ เจ้าผู้ครองนครเชียงใหม่ พร้อมกับเจ้าราชภาคินัย เจ้าน้อยเลาแก้ว เจ้าน้อยเมืองชื่น และเจ้าน้อยวุฒิวงษ์ ในวันที่ 6 ตุลาคม พ.ศ. 2447 ตามราชประเพณีที่ประเทศราชต้องส่งต้นไม้เงินต้นไม้ทอง และเครื่องราชบรรณาการไปยังกรุงเทพฯ ทุกๆ 3 ปี หรือทุกปี เพื่อแสดงความสวามิภักดิ์และการยอมเป็นเมืองขึ้น ซึ่งนับเป็นการถวายเครื่องราชบรรณาการครั้งสุดท้าย เจ้าไชยสงคราม (สมพมิตร ณ เชียงใหม่) ป่วยเป็นลม ถึงแก่กรรมเมื่อวันที่ 12 สิงหาคม พ.ศ. 2474 สิริอายุได้ 66 ปีครอบครัว ครอบครัว. เจ้าไชยสงคราม มีชายา 1 ท่าน และหม่อม 3 ท่าน มีบุตรรวมทั้งหมด 11 คน ดังนี้- เจ้าศรีนวล ณ เชียงใหม่ ได้รับพระราชทานเหรียญรัตนาภรณ์ รัชกาลที่ 9 ชั้นที่ 4 เมื่อปี พ.ศ. 25091. เจ้าหน่อคำ ณ เชียงใหม่ 2. เจ้าจันทรโสภา ณ เชียงใหม่ - หม่อมคำใส ณ เชียงใหม่ 4. เจ้าข่ายแก้ว ณ เชียงใหม่ 5. เจ้าไชยมงคล ณ เชียงใหม่ 6. เจ้าไชยณรงค์ ณ เชียงใหม่ อดีตสมาชิกสภาผู้แทนราษฎรจังหวัดเชียงใหม่ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 7. เจ้าไชยสุริวงศ์ ณ เชียงใหม่ คหบดีผู้บุกเบิกกิจการโรงภาพยนตร์และโรงแรมในจังหวัดเชียงใหม่ เป็นเจ้าบิดาในเจ้าธวัชวงศ์ ณ เชียงใหม่ อดีตรัฐมนตรีช่วยว่าการกระทรวงการคลัง การต่างประเทศ และสาธารณสุข 8. เจ้าไชยชนะ ณ เชียงใหม่ - หม่อมอุษา ณ เชียงใหม่ 10. เจ้าน้อยอินทร์ ณ เชียงใหม่ 11. เจ้าน้อยหมอก ณ เชียงใหม่ 12. เจ้าจันทร์ทิพย์ ระมิงค์วงศ์ (เป็นเจ้ายายของทักษิณ ชินวัตรและยิ่งลักษณ์ ชินวัตร)เครื่องราชอิสริยาภรณ์เครื่องราชอิสริยาภรณ์. - พ.ศ. 2454 - เครื่องราชอิสริยาภรณ์อันมีเกียรติยศยิ่งมงกุฎสยาม ชั้น 5 วิจิตราภรณ์ราชตระกูล</doc>
