<doc id="555173" url="https://th.wikipedia.org/wiki?curid=555173" title="มิสเตอร์แสบร้ายเกินพิกัด 2">มิสเตอร์แสบร้ายเกินพิกัด 2 มิสเตอร์แสบร้ายเกินพิกัด 2 () เป็นภาพยนตร์คอมพิวเตอร์แอนิเมชัน 3 มิติ แนวครอบครัวแอกชั่นตลกอเมริกันในปี 2013 ซึ่งเป็นภาคต่อจากมิสเตอร์แสบร้ายเกินพิกัด ในปี 2010 ผลิตโดย อิลลูมิเนชั่น เอ็นเตอร์เทนเมนต์ และจัดจำหน่ายโดย ยูนิเวอร์แซลสตูดิโอส์ กำกับโดย เพอร์เร คอฟฟิน และคริส รีเนาด์ และเขียนโดย ชินโก พอล และเคน ดอรีโอ ออกฉายครั้งแรกรอบปฐมทัศน์ที่ออสเตรเลียเมื่อวันที่ 5 มิถุนายน ค.ศ. 2013 ต่อมาฉายที่อเมริกาในวันที่ 3 กรกฎาคม ค.ศ. 2013นักพากย์นักพากย์. - สตีฟ คาเรลล์ พากย์เป็น เฟลูเนียส กรู ตัวเอกของเรื่อง อดีตวายร้าย - คริสเท่น วิก พากย์เป็น ลูซี ไวลด์ สายลับจาก องค์กรต่อต้านวายร้าย วิก เคยพากย์เป็น มิสแฮตตี้ ในภาคแรก - เบนจามิน แบรตต์ พากย์เป็น เอดูอาร์โด เปเรซ/เอล มาโช เจ้าของร้านอาหารเม็กซิกัน แต่อีกด้านนึงเป็นวายร้ายที่ทุกคนเชื่อว่าตายไปแล้ว - มิรานดา คอสโกรฟ พากย์เป็น มาร์โก ลูกเลี้ยงคนโตของกรู - เอลซี ฟิชเชอร์ พากย์เป็น แอ็กเนส ลูกเลี้ยงคนเล็กของกรู ชอบตุ๊กตายูนิคอร์นมากเป็นพิเศษ - ดานา ไกเออร์ พากย์เป็น เอดิธ ลูกเลี้ยงคนกลางของกรู มีลักษณะนิสัยคล้ายกับทอม - รัสเซลล์ แบรนด์ พากย์เป็น ดร.เนฟาริโอ นักประดิษฐ์อุปกรณ์ให้กรูในภาคแรก แต่ย้ายไปอยู่ข้างเอล มาโช ในภาคนี้ จากนั้นย้ายมากลับข้างกรูอีกครั้ง - เคน จอง พากย์เป็น ฟลอยด์ อินทรีซัง เจ้าของร้านวิกผม - สตีฟ คูแกน พากย์เป็น ไซลัส แรมบอตทอม หัวหน้าองค์กรต่อต้านวายร้าย - มอยเสส เอรีอาส พากย์เป็น อันโตนิโอ เปเรซ ลูกชายของเอดูอาร์โด - เนซิม เพดราด พากย์เป็น จิลเลียน เพื่อนเก่าของกรู - คริสเทน ชาล พากย์เป็น แชนนอน เพื่อนของจิลเลียน - เพอร์เร คอฟฟิน พากย์เป็น มินเนียน (สมุน) และอีวิลมินเนียน (สมุนสีม่วง) - คริส รีเนาด์ พากย์เป็น มินเนียน อีวิลมินเนียน และพนักงานร้านอิตาเลียน</doc>
