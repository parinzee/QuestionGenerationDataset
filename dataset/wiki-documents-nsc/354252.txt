<doc id="354252" url="https://th.wikipedia.org/wiki?curid=354252" title="เหตุระเบิดในอเล็กซานเดรีย พ.ศ. 2554">เหตุระเบิดในอเล็กซานเดรีย พ.ศ. 2554 เหตุระเบิดในอเล็กซานเดรีย พ.ศ. 2554 เป็นเหตุระเบิดที่เกิดขึ้นเมื่อวันที่ 1 มกราคม พ.ศ. 2554 นอกโบสถ์ที่ซึ่งชาวคริสต์นิกายคอปติกออร์โธด็อกซ์ได้รวมตัวกันเพื่อประกอบพิธีมิสซาเนื่องในโอกาสวันสิ้นปีในอเล็กซานเดรีย ประเทศอียิปต์ ไม่นานหลังจากเที่ยงคืน ทำให้มีผู้เสียชีวิต 23 คน และอีก 97 คนได้รับบาดเจ็บเบื้องหลัง เบื้องหลัง. เหตุการณ์ดังกล่าวเกิดขึ้นเมื่อเกิดระเบิดขึ้นในรถที่จอดอยู่ด้านหน้าโบสถ์นิกายคอปติกออร์โธด็อกซ์แห่งนักบุญมาระโกและสมเด็จพระสันตปาปาปีเตอร์ในย่านซิดิ บิชร์ ในอเล็กซานเดรีย ในภายหลัง กระทรวงมหาดไทยได้ออกแถลงทางสำนักข่าวทางการ โดยประกาศว่าเหตุโจมตีดังกล่าวมีลักษณะของเหตุโจมตีฆ่าตัวตาย มิใช่ผลของระเบิดรถยนต์ บาทหลวงสูงสุดของอเล็กซานเดรีย อาร์กบิชอปอาร์วีอิส กล่าวว่า รัฐบาลอียิปต์และเจ้าหน้าที่ด้านความมั่นคงเพื่อต้องการป้ายความผิดให้กับมือระเบิดฆ่าตัวตายแทนที่จะโทษคาร์บอมบ์ เพื่อที่จะทำให้สาธารณชนรับรู้ว่าสิ่งที่เกิดขึ้นนั้นมาจากผู้โจมตีเพียงรายเดียว ท่านยังได้ติเตียนถึงการขาดการป้องกันด้านหน้าโบสถ์ โดยกล่าวว่าท่านรู้สึกแปลกใจที่พบว่ามีทหารเพียงสามนายและเจ้าหน้าที่ตำรวจหนึ่งนายเฝ้าระวังด้านหน้าโบสถ์ในช่วงเวลาที่ละเอียดอ่อน แม้ว่าจะมีการข่มขู่ต่อชาวคริสต์นิกายคอปติกอยู่หลายครั้ง ขณะที่เกิดเหตุระเบิดขึ้นนั้น ชาวคริสต์คอปติกหลายพันคนกำลังเข้าร่วมพิธีสักการบูชาที่โบสถ์เนื่องในโอกาสวันขึ้นปีใหม่ แรงระเบิดได้ฉีกร่างกายออกเป็นส่วน ๆ ทำลายรถและกระจก ชาวคริสต์คอปติก 21 คนถูกสังหารทันทีจากผลของการระเบิด และอีกราว 97 คน ซึ่งส่วนใหญ่เป็นชาวคริสต์ ได้รับบาดเจ็บ การทดสอบทางนิติวิทยาศาสตร์ยืนยันว่าอุปกรณ์ระเบิดที่ใช้ผลิตขึ้นเองและประกอบด้วยตะปูและตลับลูกปืนชนิดลูกกลิ้งกลม กระทรวงมหาดไทยกล่าวอีกว่าระเบิดบรรจุด้วยโลหะชิ้นเล็ก ๆ ซึ่งทำหน้าที่เป็นสะเก็ดระเบิด และมือระเบิดที่ได้รับการสนับสนุนจากต่างประเทศอาจเป็นผู้รับผิดชอบต่อเหตุการณ์ดังกล่าวปฏิกิริยาชาวคอปติก ปฏิกิริยา. ชาวคอปติก. หลังเกิดเหตุระเบิดขึ้น ชาวคอปติกหลายพันคนออกมาประท้วงตามท้องถนน ชาวคริสต์ที่โกรธแค้นได้ปะทะกับตำรวจอียิปต์และเจ้าหน้าที่ความมั่นคง ชาวคริสต์และมุสลิมได้ขว้างปาก้อนหินเข้าใส่กัน และรถยนต์ถูกจุดไฟเผา หลังจากการประท้วงข้ามคืนดังกล่าวแล้ว ชาวคริสต์อีกมากกว่า 100 คนได้ประท้วงต่อในเช้าวันรุ่งขึ้นใกล้กับโบสถ์ที่ถูกโจมตี โดยร้องว่า "เราเสียสละวิญญาณและเลือดของเราเพื่อกางเขนศักดิ์สิทธิ์" และ "โอ มูบารัค หัวใจของชาวคอปติกกำลังลุกไหม้" ตำรวจอียิปต์รับมือโดยการรุดเข้าไปในที่เกิดเหตุและยิงแก๊สน้ำตาสลายการชุมนุม เลขานุการส่วนพระองค์ในสมเด็นพระสันตปาปาเชเนาดาที่ 3 กล่าวว่าเหตุการณ์ดังกล่าว "นำความเศร้าโศกอย่างยิ่งมาให้แก่เรา เพราะมันเป็นเรื่องแปลกต่อประเทศซึ่งอยู่ด้วยกันด้วยความรักและความสามัคคี"ในประเทศ ในประเทศ. รัฐบาลอียิปต์ออกแถลกงการณ์ในทันทีหลังเกิดเหตุการณ์ โดยประณาม "กลุ่มต่างประเทศ" ในการวางแผนและลงมือสังหารหมู่ดังกล่าว ประธานาธิบดีฮอสนี มุบารัก ให้สัญญาทางหน้าโทรทัศน์ว่าผู้ก่อการร้ายจะไม่สั่นคลอนเสถียรภาพของอียิปต์หรือแบ่งแยกชาวคริสต์และชาวมุสลิม เขากล่าวว่า เหตุโจมตีดังกล่าว "มีหลักฐานของการมีส่วนเกี่ยวข้องจากต่างประเทศ" และปฏิญาณว่าจะมีการไล่ล่าผู้ก่อการดังกล่าว ผู้ว่าการอเล็กซานเดรีย อเดล ลาบิบ กล่าวโทษกลุ่มอัลกออิดะฮ์ว่าวางแผนเหตุระเบิด โดยไม่ได้ให้รายละเอียดใด ๆ เพิ่มเติมนานาประเทศ นานาประเทศ. สมเด็จพระสันตะปาปาเบเนดิกต์ที่ 16 แห่งศาสนจักรโรมันคาทอลิก ทรงประณามเหตุการณ์ดังกล่าวในการกล่าวปราศรัยวันขึ้นปีใหม่นี้ พระองค์ยังได้อธิษฐานเพื่อเสรีภาพทางศาสนาและการยอมรับความแตกต่างทางศาสนาในตะวันออกกลาง ประธานาธิบดีสหรัฐอเมริกา บารัก โอบามา กล่าวประณามเหตุการณ์ดังกล่าว โดยระบุว่า: "ผู้ก่อการเหตุโจมตีดังกล่าวมีเป้าหมายโจมตีผู้สักการบูชาชาวคริสต์อย่างชัดเจน ตลอดจนไม่ให้ความเคารพต่อชีวิตและเกียรติของมนุษย์ พวกเขาจะต้องได้รับการตัดสินอย่างความยุติธรรมสำหรับพฤติกรรมอันป่าเถื่อนและเลวร้ายนี้" โอบามายังได้เสนอให้ความช่วยเหลือแก่รัฐบาลอียิปต์เพื่อรับมือกับ "เหตุการณ์เลวร้าย" ดังกล่าวด้วย การโจมตียังได้ถูกประณามในเยอรมนี อิรัก และซีเรียพิธีศพ พิธีศพ. สมเด็จพระสันตปาปาเชเนาดาที่ 3 ทรงให้อาร์คบิชอปบาคามิออสปฏิบัติหน้าที่แทนพระองค์ เป็นประธานพิธีศพผู้ที่เสียชีวิต โดยพิธีจัดขึ้นที่วิหารนักบุญเมนาส ห่างจากอเล็กซานเดรียไปทางตะวันตก 30 กิโลเมตร โดยประชาชนที่เข้าร่วมกว่า 5,000 คนได้ปฏิเสธการแสดงความเสียใจของประธานาธิบดีมุบารักอย่างแน่วแน่ บิชอปคอปติกอื่น ๆ ได้เข้าร่วมพิธีดังกล่าวด้วยเช่นกัน และมีผู้คนราว 5,000 คนเข้าร่วมพิธีดังกล่าวเบื้องหลัง เบื้องหลัง. สองสัปดาห์ก่อนหน้านี้ เว็บไซต์แห่งหนึ่งของอิสราเอลได้มีแถลงการณ์ว่าจะมีเหตุโจมตีโบสถ์ในอียิปต์ โดยมีรายชื่อของโบสถ์ดังกล่าวรวมอยู่ด้วย เหตุการณ์ดังกล่าวยังเกิดขึ้นหลังจากกลุ่มก่อการร้ายในอิรักที่เกี่ยวข้องกับอัลกออิดะฮ์ประกาศว่าชาวคริสต์ทุกคนในตะวันออกกลางได้รับการพิจารณาว่าเป็น "เป้าหมายที่ชอบธรรม" เมื่อไม่กี่เดือนก่อนหน้านี้</doc>
