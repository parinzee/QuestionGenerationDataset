<doc id="296676" url="https://th.wikipedia.org/wiki?curid=296676" title="พาราลิมปิกฤดูหนาว 2014">พาราลิมปิกฤดูหนาว 2014 พาราลิมปิกฤดูหนาว 2014 () เป็นการแข่งขันกีฬาพาราลิมปิกฤดูหนาวครั้งที่ 11 จัดขึ้น ณ เมืองโซชี ประเทศรัสเซีย ระหว่างวันที่ 7 มีนาคม ถึง 16 มีนาคม พ.ศ. 2557 มีนักกีฬา 550 คน จาก 45 ประเทศ เข้าร่วมการแข่งขัน มีการชิงชัยถึง 72 เหรียญทอง นอกจากนี้ยังมีการแข่งขันสโนว์บอร์ดคนพิการเป็นครั้งแรกอีกด้วย การแข่งขันในครั้งนี้มีนำไปสู่ความกังวลเกี่ยวกับแทรกแซงทหารของรัสเซียที่เข้ายึดครองเขตปกครองตนเองไครเมีย ในยูเครน ซึ่งอาจนำไปสู่การคว่ำบาตรทางการกีฬาของสหราชอาณาจักร, ยูเครน และสหรัฐอเมริกา ที่จะไม่ส่งนักกีฬาเข้าร่วมพิธีเปิด โดยเจ้าหน้าที่รัฐบาลของสหราชอาณาจักรได้ทำการเปิดเผยว่า ได้ตั้งใจติดตามสถานการณ์อย่างใกล้ชิด และกำลังพิจารณาว่าจะส่งนักกีฬาเข้าร่วมในพิธีเปิดหรือไม่และความกังวลเหล่านี้ ยังไม่ได้มีผลกระทบต่อนักกีฬาของทั้ง 3 ประเทศ แต่อย่างใด ในทั้งหมด 80 เหรียญที่รัสเซีย ได้จากการแข่งขันครั้งนี้ 30 เหรียญ เป็นเหรียญทอง ซึ่งเป็นครั้งแรกที่เจ้าภาพการแข่งขันได้เหรียญจากการแข่งขันมากที่สุด นอกจากนี้ โรแมน เปตัสคอฟ นักสกีของรัสเซีย ได้รับเหรียญทองมากที่สุดในประวัติศาสตร์นักกีฬาคนพิการ ในพาราลิมปิกฤดูหนาว โดยได้ไป 6 เหรียญทอง จากการแข่งขันสกีลงเขา และไบแอธลอนการคัดเลือกเจ้าภาพ การคัดเลือกเจ้าภาพ. เมืองโซชีได้รับเลือกให้เป็นเจ้าภาพโอลิมปิกฤดูหนาวและพาราลิมปิกฤดูหนาว 2014 ในสมัยประชุมคณะกรรมการโอลิมปิกสากลที่ 119 ที่กรุงกัวเตมาลาซิตี ประเทศกัวเตมาลา เมื่อวันที่ 4 กรกฎาคม 2007 โดยสามารถเอาชนะคะแนนเสียงกับเมืองพย็องชัง ประเทศเกาหลีใต้ในรอบที่ 2 ไป 51-47 คะแนน นับเป็นการจัดการแข่งขันกีฬาโอลิมปิก เป็นครั้งแรกของประเทศรัสเซีย ตั้งแต่การจัดการแข่งขันโอลิมปิกฤดูร้อน 1980 ที่กรุงมอสโก ในสมัยสหภาพโซเวียตสนามแข่งขัน สนามแข่งขัน. เช่นเดียวกันกับโอลิมปิกฤดูหนาว 2010 ในครั้งนี้ สนามแข่งขันก็ยังคงใช้สนามแข่งจากโอลิมปิกฤดูหนาว 2014 คือ สวนสาธารณะโอลิมปิก และ คาสนายา โพยานา แม้ว่าคณะกรรมการพาราลิมปิกสากล เชื่อว่า การเข้าถึงเมืองโซชี เป็นสิ่งที่ยากลำบากสำหรับคนพิการ แต่ก็มีความเชื่อมั่น ปัญหานั้นจะเป็นศูนย์ ตามธรรมเนียม พาราลิมปิกฤดูหนาวจะจัดหลังจากโอลิมปิกฤดูหนาว 2 สัปดาห์ เนื่องจากต้องใช้เวลาทำการปรับสนามให้เหมาะสมกับคนพิการ การตรวจสอบสถานที่จัดงานในเบื้องต้น มีขึ้นในเดือนมกราคม 2014 และโฆษกของคณะกรรมการพาราลิมปิกสากล ได้กล่าวว่า พวกเรามีความมั่นใจและคาดหวังว่า สถานที่นี้จะพร้อมสำหรับคนพิการเมื่อการแข่งเริ่มต้นขึ้น และหวังว่าโซชีจะเป็นแบบอย่างที่ดีสำหรับพาราลิมปิกฤดูหนาวครั้งต่อๆไปสวนสาธารณะโอลิมปิก สวนสาธารณะโอลิมปิก. สวนสาธารณะโอลิมปิก สร้างขึ้นให้อยู่ริมชายฝั่งทะเลดำ ซึ่งอยู่ทางตะวันตกของประเทศ มีพื้นที่ 4 กิโลเมตร หรือ 2.5 ไมล์ อีกทั้งยังมีอนุสรณ์เหรียญรางวัลที่น่าประทับใจในโอลิมปิกฤดูหนาวครั้งที่ผ่านมา และยังเป็นสถานที่ที่จัดพิธีเปิด-ปิดในการแข่งขันครั้งนี้อีกด้วย ภายในสวนสาธารณะโอลิมปิก ประกอบด้วย- สนามกีฬาโอลิมปิกฟิชต์ สำหรับพิธีเปิด-ปิดการแข่งขัน ความจุ 40,000 ที่นั่ง - เชบาส์ อารีนา สำหรับการแข่งขันสเลจฮอกกี้น้ำแข็ง ความจุ 7,000 ที่นั่ง - ไอซ์คลูเบ เคอลิ่ง เซ็ตเตอร์ สำหรับการแข่งขันวีลแชร์ เคอร์ลิ่ง ความจุ 3,000 ที่นั่งคาสนายา พอลยานา (ภูเขาครัชเตอร์)คาสนายา พอลยานา (ภูเขาครัชเตอร์). - ลอร่า ไบแอธลอน แอนด์ สกี คอมเพล็กซ์ - ไบแอธลอน, มาราธอนสกี - โรซา คลาวน์เตอร์ เอ็กซ์ตรีม พาร์ค - สโนว์บอร์ด - โรซา คลาวน์เตอร์ แอลพายส์ รีสอร์ท - สกีลงเขามาสคอต มาสคอต. หลังจากที่ให้ประชาชนได้ทำการโหวตมาสคอตโอลิมปิกฤดูหนาว 2014 10 แบบ และมาสคอตพาราลิมปิกฤดูหนาว 2014 อีก 3 แบบ และได้ทำการเปิดตัวเมื่อวันที่ 26 กุมภาพันธ์ 2011และครั้งนี้เป็นครั้งที่สามที่ทำการคัดเลือกมาสคอตของทั้งโอลิมปิกฤดูหนาว และพาราลิมปิกฤดูหนาวพร้อมกัน โดยประชาชนได้ทำการโหวตเลือกมาสคอต 2 แบบ ที่มีชื่อว่า เรย์ออฟไลท์ และ สโนว์เฟลคส์เหรียญรางวัล เหรียญรางวัล. การออกแบบเหรียญรางวัลของการแข่งขันครั้งนี้ เปิดตัวขึ้นเมื่อเดือนพฤษภาคม พ.ศ. 2556 โดยเหรียญรางวัลออกแบบด้วยการเย็บ และปะติดปะต่อกัน โดยใช้เพชรที่มีการโปร่งแสง ให้สะท้อนลักษณะภูมิประเทศของรัสเซีย และยังมีการจารึกอักษรเบลล์ ซึ่งอักษรสำหรับคนตาบอดพิธีการพิธีเปิดการแข่งขัน พิธีการ. พิธีเปิดการแข่งขัน. พิธีเปิดการแข่งขัน จัดขึ้นในวันที่ 7 มีนาคม พ.ศ. 2557 โดยใช้แนวคิด "การทำลายน้ำแข็ง" ซึ่งได้รับแรงบันดาลใจจากการเต้นบัลเลต์ ใช้นักแสดงประมาณ 2,500 คน ในการกล่าวของ นายฟิลิป เครฟเวน ประธานคณะกรรมการพาราลิมปิกสากล ได้กล่าวว่า กีฬาพาราลิมปิกจะทำให้ทุกคนประหลาดใจกับทักษะความสามารถที่ยิ่งใหญ่และได้เห็นตัวอย่างของความพยายามของมนุษย์ที่จะสร้างแรงบันดาลใจให้กับทุกคน อย่างไรก็ตาม ทีมนักกีฬาของยูเครน ยังคงเข้าร่วมการแข่งขัน แม้จะเกิดเหตุวุ่นวายในประเทศและความขัดแย้งกรณีทหารรัสเซียเข้าควบคุมพื้นที่ในสาธารณรัฐปกครองตนเองไครเมียของยูเครน โดยในพิธีเปิดมีเพียงผู้เชิญธงชาติยูเครนเพียงคนเดียวเดินเข้าสู่สนาม ขณะที่ประธานาธิบดีวลาดีมีร์ ปูติน หวังว่ากีฬาพาราลิมปิก จะช่วยผ่อนคลายบรรยากาศตึงเครียดระหว่างยูเครน และรัสเซีย ส่วนผู้นำและเจ้าหน้าที่ระดับสูงของชาติตะวันตกบางชาติ รวมถึงสหรัฐอเมริกา และสหราชอาณาจักร งดไปร่วมชมพิธีเปิดเพื่อแสดงออกถึงความไม่พอใจต่อการที่รัสเซีย แทรกแซงทางทหารในยูเครนพิธีปิดการแข่งขัน พิธีปิดการแข่งขัน. พิธีปิดพาราลิมปิกฤดูหนาว 2014 ได้มีขึ้น เมื่อค่ำวันที่ 16 มีนาคม ณ เมืองโซชี ประเทศรัสเซีย โดยประธานาธิบดีรัสเซีย วลาดีมีร์ ปูติน และหัวหน้าคณะกรรมการพาราลิมปิกสากล นายฟิลิป เครฟเวน ประธานคณะกรรมการพาราลิมปิกสากล กล่าวในพิธีปิด ชื่นชมว่างานกีฬาพาราลิมปิกฤดูหนาว 2014 เป็นงานกีฬาพาราลิมปิก ครั้งที่ดีที่สุด และมีปาฏิหาริย์ โดยในพิธีปิด ผู้ชมได้รับชมการแสดงที่มีชื่อว่า “บรรลุในสิ่งที่ทำไม่ได้” เพื่อสดุดีจิตใจ พลังและแรงบันดาลใจของนักกีฬาคนพิการ ซึ่งเป็นสิ่งที่ผู้จัดงานส่งถึงนักกีฬาและผู้เข้าชมพิธีปิดทั้งที่สนามกีฬาและชมการถ่ายทอดทางโทรทัศน์ทั่วโลก ส่วนธงพาราลิมปิก ได้ถูกส่งต่อให้แก่เมืองพย็องชัง ของเกาหลีใต้ ซึ่งจะเป็นเจ้าภาพจัดการแข่งขันครั้งที่ 12การแข่งขันประเทศที่เข้าร่วมแข่งขัน การแข่งขัน. ประเทศที่เข้าร่วมแข่งขัน. ในการแข่งขันครั้งนี้ มีนักกีฬาทั้งหมด 550 คน จาก 45 ประเทศ ซึ่งมากกว่าพาราลิมปิกฤดูหนาว 2010 ที่เมืองแวนคูเวอร์, แคนาดา ที่มีประเทศเข้าแข่งขัน 44 ประเทศชนิดกีฬาที่แข่งขัน ชนิดกีฬาที่แข่งขัน. การแข่งขันครั้งนี้ มีการแข่งขันทั้งหมด 72 ประเภท จาก 5 ชนิดกีฬา (ตัวเลขในวงเล็บคือ จำนวนเหรียญทอง):- สกีลงเขา (32) - ไบแอธลอน (18) - มาราธอนสกี (20) - สเลจฮอกกี้น้ำแข็ง (1) - วีลแชร์เคอร์ลิ่ง (1)ปฏิทินการแข่งขัน ปฏิทินการแข่งขัน. สรุปเหรียญการแข่งขัน สรุปเหรียญการแข่งขัน. เจ้าภาพ (รัสเซีย)</doc>
