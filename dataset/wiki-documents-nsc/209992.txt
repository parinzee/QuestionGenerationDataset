<doc id="209992" url="https://th.wikipedia.org/wiki?curid=209992" title="คิม ชอ-ซ็อน">คิม ชอ-ซ็อน คิม ชอ-ซ็อน (김처선, ? - พ.ศ. 2048) เป็นมหาดเล็กคนสำคัญในประวัติศาสตร์เกาหลีสมัยราชวงศ์โชซอนประวัติ ประวัติ. ประวัติของคิม ชอ-ซ็อนในประวัติศาสตร์นั้นมีอยู่น้อยมาก แต่ก็พออนุมานได้ว่ากำเนิดขึ้นในสมัย พระเจ้าเซจงมหาราช และเข้าวังในสมัย พระเจ้าดันจง เมื่อมีอายุประมาณสิบสามปี ก่อนจะเสียชีวิตในสมัยพระเจ้ายอนซันเมื่อ พ.ศ. 2048 เป็นขันทีที่ถวายงานพระราชาถึงห้าพระองค์ และชั่วชีวิตก็ได้เห็นพระราชามาถึงเจ็ดพระองค์ โดยอาจจะเป็นขันทีที่ไม่ได้มีตำแหน่งสูงแต่มีความสำคัญเนื่องจากเป็นลูกบุญธรรมของจอนคยอนซึ่งมีความสำคัญในประวัติศาสตร์มาก ทำให้มีสถานะเป็นพี่บุญธรรมของพระมเหสีแจฮยอน(ยุนโซฮวา)ทำให้มีฐานะเป็นพระมาตุลาของพระเจ้ายอนซัน ในสมัยพระเจ้ายอนซันนี่เองคิม ชอ-ซ็อนที่ถูกเนรเทศได้กลับมาทำงานในวังอีกเนื่องจากความช่วยเหลือของ คิมจาวอน และภายหลังได้ร่วมกับคิมจาวอนที่เป็นหัวหน้าขันที(เจ้ากรมมหาดเล็ก)ในเวลานั้นนำคณะแสดงละครตลกของกองกิลเข้ามาเพื่อลดความตรึงเครียดในวัง แต่ทว่ากลับทำให้พระเจ้ายอนซันเอาแต่หาความสำราญส่วนพระองค์มากขึ้นจนไม่สนพระทัยบ้านเมืองอีก อย่างไรก็ดีคิม ชอ-ซ็อนก็ไม่อาจจะทนเห็นการเป็นทรราชย์ของพระเจ้ายอนซัน(องค์ชายยอนซันกุน)ได้ จนในที่สุด ปี พ.ศ. 2048 ในกลางดึกคิม ชอ-ซ็อนก็ได้ตัดสินใจทูลเตือนพระเจ้ายอนซันที่กำลังทรงสำราญกับการแสดงของกองกิล-ตลกหลวงคนโปรด ด้วยถ้อยคำเผ็ดร้อนไม่กลัวเกรงจนพระเจ้ายอนซันบันดาลโทสะและยิงธนูใส่ทำให้คิมซูซอนเสียชีวิต ขณะนั้นมีอายุประมาณ 63-65 ปีโดยประมาณบทบาทในละคร บทบาทในละคร. ในเรื่อง The King and I (บันทึกรัก คิม ชอ-ซ็อน สุภาพบุรุษมหาขันที) ปี 2007 คิม ชอ-ซ็อนเป็นพระสหายสนิทกับ พระเจ้าซองจง และ พระมเหสีแจฮยอน (ยุนโซฮวา) และได้เป็นเจ้ากรมมหาดเล็กในรัชสมัย องค์ชายยอนซันกุน ท่านเป็นบุตรชายคนเดียวของ คิมจามยอง หัวหน้าองครักษ์ในรัชสมัย พระเจ้าดันจง หัวหน้าผู้ก่อการกบฏต่อ พระเจ้าเซโจ กับโอซังกุง แม่นมใน องค์ชายชาซาน เมื่อบิดาของเขาก่อการไม่สำเร็จและถูกฆ่าตาย มารดาจึงอุ้มท้องเขาเข้าป่าและคลอดที่นั่น ต่อมาได้เข้ามาเป็นมหาดเล็ก เพราะความช้ำใจในความรักที่มีต่อพระมเหสีแจฮอน (ยุนโซฮวา) และได้เป็นมหาดเล็กคนสนิทของพระเจ้าซองจง และได้เป็นเจ้ากรมมหาดเล็กในรัชกาลองค์ชายยอนซันกุน เนื่องจากเป็นบุตรบุญธรรมของโช-ชิคยอม(ประวัติศาสตร์บันทึกชื่อไว้ว่า จอนคยอน) เจ้ากรมมหาดเล็กคนก่อนหน้า ต่อมาคิม ชอ-ซ็อนได้พบกับ โอซังกุง มารดาผู้ให้กำเนิดอีกครั้ง เมื่อได้เป็นเจ้ากรมมหาดเล็กแล้ว คิม ชอ-ซ็อนถูกองค์ชายยอนซันฆ่าตายในงานเลี้ยงครั้งหนึ่งในปี ค.ศ. 1505 (พ.ศ. 2048)- โทกึมพยอ-คิม ชอ-ซ็อนในอีกภาพลักษณ์หนึ่ง ในละครเรื่อง The king and I ได้มีตัวละครตัวหนึ่งปรากฏขึ้นมาเพื่ออุดช่องว่างที่ผิดไปจากประวัติศาสตร์ นั่นคือ "โทกึมพยอ" ตัวละครตัวนี้มีบทบาทเหมือนกับคิม ชอ-ซ็อนจริงๆ ในประวัติศาสตร์ มากกว่าคิม ชอ-ซ็อนที่แสดงโดยโอแมนซุก โดยเขาเป็นเด็กที่เข้ามาเป็นขันทีในวังในสมัยพระเจ้าดันจง ทำให้ขณะที่มีการขบถนั้น เขามีอายุเท่ากับคิม ชอ-ซ็อนในประวัติศาสตร์ ซึ่งก็คือ ประมาณ 15-18 ปี เขาเป็นคนที่สังหารเจ้ากรมชอง(ดู ชองฮันซู)เมื่อเจ้ากรมชองพยายามจะสังหารโชชิคยอม เป็นหัวแรงสำคัญของโชชิคยอม(จอนคยอน)ในการปฏิรูปกรมมหาดเล็ก เป็นคนที่เคียงข้างโชชิคยอมในตอนที่ประท้วงพระเจ้าเยจง และ หลังจากนั้น เขายังตายด้วยธนูเช่นเดียวกับคิม ชอ-ซ็อนในประวัติศาสตร์ ในเรื่องThe king and I กึมพยอคือคนๆ เดียวที่เสียชีวิตด้วยธนู กึมพยอไม่ใช่ขันทียศสูง เพราะเขาเป็นขันทีฝ่ายนอก ตั้งแต่เขาได้พบโชชิคยอมเขาก็ไม่ห่างจากโชชิคยอมเลย เช่นกับคิม ชอ-ซ็อนในประวัติศาสตร์ที่นับแต่ได้เป็นลูกบุญธรรมของจอนคยอนเขาก็แทบไม่ห่างจากจอนคยอน และหลังจากจอนคยอนเสียชีวิต คิม ชอ-ซ็อนก็ถึงกับหมอดอาลัยตายอยาก รับใช้ราชสำนักไปวันๆ อย่างไม่กระตือรือล้น และแทบไม่มีบทบาทอะไรเลย จนกระทั่งวันที่เขาทนพระเจ้ายอนซันไม่ไหว ชื่อของเขาจึงถูกจารึกอีกครั้งหนึ่ง ภาพของกึมพยอใน The king and I ที่ติดตามโชชิคยอมไปแทบทุกหนทุกแห่งและเคียงข้างโชชิคยอมในวันโชชิคยอมที่มีผมสีขาวทั้งศีรษะก็เหมือนจะเป็นการบอกใบ้ตัวตนของกึมพยออยู่ในที ว่าเขาก็คือคิม ชอ-ซ็อนตัวจริงนั่นเอง</doc>
