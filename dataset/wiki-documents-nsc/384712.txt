<doc id="384712" url="https://th.wikipedia.org/wiki?curid=384712" title="วิกิเมเนีย">วิกิเมเนีย วิกิเมเนีย () เป็นการประชุมวิชาการระดับนานาชาติประจำปีสำหรับผู้ใช้ของโครงการวิกิที่ดำเนินการโดยมูลนิธิวิกิมีเดีย (ประกอบด้วยวิกิพีเดียและอื่น ๆ) หัวข้อการนำเสนอและการอภิปรายประกอบด้วยโครงการมูลนิธิวิกิมีเดีย, วิกิอื่น ๆ, ซอฟต์แวร์โอเพนซอร์ซ, ความรู้และเนื้อหาเสรี และสังคมที่แตกต่างรวมถึงเทคนิคที่เกี่ยวข้องกับหัวข้อเหล่านี้รายละเอียดการจัดงานประวัติวิกิเมเนีย 2005 ประวัติ. วิกิเมเนีย 2005. การประชุมวิกิเมเนียครั้งแรกจัดขึ้นใน เฮาส์เดอร์ยูเกนด์ ที่ เมืองแฟรงก์เฟิร์ต ประเทศเยอรมนี ในวันที่ 4–8 สิงหาคม ค.ศ. 2005 ซึ่งดึงดูดผู้เข้าร่วมงานราว 380 คน สัปดาห์ของการประชุมประกอบด้วยสี่ "วันแฮ็คกิ้ง" ในวันที่ 1–4 สิงหาคม ซึ่งนักพัฒนาบางส่วนรวมตัวกัน 25 คน เพื่อทำงานด้านโค้ดและหารือด้านเทคนิคของวิกิมีเดีย รวมถึงการทำงานของโครงการวิกิมีเดีย วันหลักของการประชุมมีการเรียกเก็บเงินในวันที่ 4–8 สิงหาคม ซึ่งวันที่ 5-7 สิงหาคม ตรงกับวันศุกร์ถึงวันอาทิตย์ของสัปดาห์ ระยะการนำเสนอเป็นไปตามกำหนดการทุกวันตลอดช่วงเวลาสามวัน ผู้บรรยายที่สำคัญประกอบด้วย จิมมี เวลส์, รอส เมย์ฟิลด์, วอร์ด คันนิงแฮม และ ริชาร์ด สตอลล์แมน (ซึ่งพูดเกี่ยวกับ "ลิขสิทธิ์และชุมชนในสมัยของเครือข่ายคอมพิวเตอร์") โดยส่วนใหญ่ของการประชุมและการสนทนาเป็นภาษาอังกฤษ แม้จะมีเพียงเล็กน้อยที่ใช้ภาษาเยอรมัน ผู้ให้การสนับสนุนประกอบด้วย อานเซอร์.คอม, โซเชียลเท็กท์, ซันไมโครซิสเต็มส์, ด็อคเช็ค และโลกอสกรุ๊ปวิกิเมเนีย 2006 วิกิเมเนีย 2006. วิกิเมเนีย 2006 จัดขึ้นในวันที่ 6 ถึง 8 สิงหาคม ค.ศ. 2006 ที่โรงเรียนกฎหมายฮาร์วาร์ด เบิร์กแมนเซ็นเตอร์ฟอร์อินเทอร์เน็ตแอนด์โซไซตี ในเคมบริดจ์ รัฐแมสซาชูเซตส์ ในสหรัฐอเมริกา ซึ่งมีผู้เข้าร่วมประชุมประมาณ 400–500 คน ผู้บรรยายประกอบด้วย จิมมี เวลส์, ลอว์เรนซ์ เลสสิก, บริวสเตอร์ คาห์ล, ยอไช แบลงเกอร์, มิช เคเปอร์, วอร์ด คันนิงแฮม และ เดวิด เวย์นเบอร์เกอร์ ส่วนแดน กิลเมอร์ ได้จัดวารสารศาสตร์พลเมืองนอกวาระประชุมในวันถัดมา การปราศัยที่ครบถ้วนของเวลส์ครอบคลุมเรื่องแอซโซซิเอตเพลส และได้จัดพิมพ์ในหนังสือพิมพ์เป็นจำนวนมากไปทั่วโลก เขาเล่าลำดับเหตุการณ์ให้ฟังว่ามูลนิธิได้วิวัฒนามาจากการ "สวมชุดนอน" ของเขาจนถึงการกลายเป็นองค์กรที่มั่นคงเช่นปัจจุบันได้อย่างไร; การผลักดันเรื่องคุณภาพเหนือกว่าปริมาณ: การรวมวิกิพีเดียเข้าไว้ในโครงการแจกจ่ายคอมพิวเตอร์ วันแล็ปท็อปเพอร์ไชลด์; ทั้งโครงการวิกิวิทยาลัยและการก่อตั้งคณะกรรมการที่ปรึกษาล้วนได้รับการอนุมัติจากคณะกรรมการบริหารของมูลนิธิ; และการพัฒนา Wiki-WYG ซึ่งต้องขอบคุณต่อการลงทุนในภาคเอกชนผ่าน วิเกีย และ โซเชียลเท็กท์ อานเซอร์.คอม เป็นผู้อุปถัมภ์หลักอย่างเป็นทางการของวิกิเมเนีย 2006 ขณะที่ แอมะซอน.คอม, เบิร์กแมนเซ็นเตอร์ฟอร์อินเทอร์เน็ตแอนด์โซไซตี ที่ โรงเรียนกฎหมายฮาร์วาร์ด, โนเกีย, วิกิฮาว เป็นผู้สนับสนุนในระดับ-บีนีแฟกเตอร์, เว็ทเพนท์, อาสค์.คอม, ยาฮู!, และ โซเชียลเท็กท์ เป็นผู้สนับสนุนระดับ-เฟรนด์ กับ ไอบีเอ็ม, FAQ ฟาร์ม, เอเลเวชันพาร์ทเนอร์, วันแล็ปท็อปเพอร์ไชลด์ และ มูลนิธิซันไลท์ เป็นผู้สนับสนุนระดับ-ซัพพอร์ตเตอร์ ของการประชุมครั้งนี้ สำหรับเมืองอื่นที่เสนอตัวเป็นเจ้าภาพในครั้งนี้ ได้แก่ ลอนดอน, มิลาน, บอสตัน และ โทรอนโต; มีเพียงโทรอนโตกับบอสตันเท่านั้นที่ผ่านการพิจารณาจากคณะผู้จัดงานวิกิเมเนียให้ผ่านสู่รอบที่สอง กรณีที่โทรอนโตนั้นเสนอให้จัดงานขึ้นที่เบเฮนเซ็นเตอร์ ที่มหาวิทยาลัยโทรอนโตวิกิเมเนีย 2007 วิกิเมเนีย 2007. ตามผลที่ประกาศเมื่อ 25 กันยายน ค.ศ. 2006, วิกิเมเนีย 2007 ได้จัดขึ้นที่ กรุงไทเป ประเทศไต้หวัน บนเกาะไต้หวัน ตั้งแต่วันที่ 3-5 สิงหาคม ค.ศ. 2007 การประชุมนี้นับเป็นครั้งแรกที่มีการจัดคอร์สฝึกอบรมให้แก่อาสาสมัคร อีก 3 เมืองที่เสนอตัวเป็นเจ้าภาพจัดงาน ได้แก่ ลอนดอน, อเล็กซานเดรีย และ ตูริน ส่วนข้อเสนอจาก เขตบริหารพิเศษฮ่องกง, สิงคโปร์, อิสตันบูล และ ออร์แลนโด นั้นไม่ผ่านการพิจารณาให้เข้ารอบคัดเลือก วันที่ 3 สิงหาคม ค.ศ. 2007 ผู้สื่อข่าว โนม โคเฮน จาก เดอะนิวยอร์กไทมส์ รายงานว่า: "การประชุมนี้ดึงดูดผู้เข้าร่วมประมาณ 440 คน โดยประมาณครึ่งหนึ่งเป็นผู้ที่อยู่ในไต้หวัน ซึ่งต้องการใช้เวลาตลอด 3 วันกับแนวคิดและประเด็นต่างๆ ที่ทำให้เกิดสารานุกรมที่เขียนขึ้นโดยอาสาสมัครทั้งหมด เวิร์คชอปในงานครอบคลุมหลายประเด็นเช่น การมีส่วนร่วมอย่างสันติ ความสำคัญของการมอบ "ประสบการณ์" ในโครงการที่ยินยอมให้ใครมีส่วนร่วมก็ได้ แม้แต่ผู้แก้ไขบทความที่ไม่แสดงชื่อของตน"วิกิเมเนีย 2008 วิกิเมเนีย 2008. จัดขั้นที่เมืองอเล็กซานเดรีย ประเทศอียิปต์ ตั้งแต่วันที่ 17-19 กรกฎาคม ค.ศ. 2008 มีผู้เข้าร่วมประมาณ 650 คน สถานที่จัดงานคือ บีบลิออเธคา อเล็กซานเดรีย มีสามเมืองที่ถูกเสนอในตอนสิ้นสุด และมีสองเมืองอื่นเป็น แอตแลนตา และ เคปทาวน์ นอกจากนี้ยังมีข้อเสนอจัดงานที่ คาร์ลส์รูเออ, ลอนดอน และ โทรอนโต แต่ถอนตัวออกไปในภายหลัง มีความขัดแย้งในการจัดงานอยู่บ้างเนื่องจากข้อกล่าวหาเรื่องการเซ็นเซอร์ในอียิปต์รวมถึงการจำคุกบล็อกเกอร์วิกิเมเนีย 2009 วิกิเมเนีย 2009. จัดขึ้นในบัวโนสไอเรส ประเทศอาร์เจนตินา ในวันที่ 26–28 สิงหาคม ค.ศ. 2009 ซึ่งมีผู้เข้าร่วมประชุม 559 ราย การเลือกรอบสุดท้ายเป็นการตัดสินเลือกเมืองจัดงาน ระหว่างบัวโนสไอเรส กับโทรอนโต ส่วนบริสเบน กับคาร์ลสรู นั้น ได้รับการเสนออย่างเป็นทางการ แต่ถอนตัวออกจากการพิจารณาในภายหลังวิกิเมเนีย 2010 วิกิเมเนีย 2010. จัดขึ้นในวันที่ 9-11 กรกฎาคม ในโปลิชบัลติกฟิลฮาร์โมนิค ที่เมืองกดัญสก์ ประเทศโปแลนด์ วันที่เริ่มต้นคือวันที่ 9 ซึ่งตรงกับช่วงท้ายของการประชุมวิชาการวิกิซิม นี่เป็นครั้งที่สองที่วิกิเมเนียจัดขึ้นในสหภาพยุโรป การเสนอเมืองจัดอย่าง อัมสเตอร์ดัม และ อ๊อกซฟอร์ด สำหรับวิกิเมเนีย 2010 ได้แพ้มติไปโดยขอบจำกัด นี่เป็นการประชุมครั้งแรกซึ่งมุ่งเน้นหลักไปยังวัฒนธรรมของเจ้าภาพผู้จัดประชุม โดยเฉพาะอย่างยิ่งคอนเสิร์ตออเคสตรา เพื่อรำลึกครบรอบ 10 ปี การเสียชีวิตของนักประพันธ์ร่วมสมัยรายสำคัญที่มีชื่อว่า วลาดีสลาฟ สฟีลมัน และภาพยนตร์รอบปฐมทัศน์เรื่อง ทรูอินนัมเบอร์ส? ในที่ประชุม ซู การ์ดเนอร์ ผู้อำนวยการบริหารของมูลนิธิวิกิมีเดีย กล่าวว่าจุดมุ่งหมายของมูลนิธินี้ คือ การเจริญเติบโตจำนวนผู้เข้าชมไปยังเว็บไซต์ของวิกิพีเดียจาก 371 ล้านคน ไปเป็น 680 ล้านคนต่อเดือน ในช่วงหลังจากห้าปีถัดไปวิกิเมเนีย 2011 วิกิเมเนีย 2011. จัดขึ้นในวันที่ 4–7 สิงหาคม ที่เมืองไฮฟา ประเทศอิสราเอล การลงทะเบียน โดยได้จัดการประชุมขึ้นที่หอประชุมไฮฟาและอยู่ติดกับศูนย์วัฒนธรรมเบย์เฮชต์ที่ภูเขาคาร์เมลวิกิเมเนีย 2012 วิกิเมเนีย 2012. จัดขึ้นระหว่างวันที่ 12–15 กรกฎาคม พ.ศ. 2555 ที่ มหาวิทยาลัยจอร์จทาวน์ กรุงวอชิงตัน ดี.ซี. ซึ่งมีผู้เข้าร่วมประชุมกว่า 1,400 คน จาก 87 ประเทศวิกิเมเนีย 2013 วิกิเมเนีย 2013. จัดขึ้น ณ วันที่ 7–11 สิงหาคม ค.ศ. 2013 ณ มหาวิทยาลัยโพลีเทคนิคฮ่องกง หนึ่งในกิจกรรมจัดขึ้นที่อินเตอร์เนชันแนลคอมเมิร์ซเซ็นเตอร์ ซึ่งเป็นอาคารที่สูงที่สุดในฮ่องกง เมืองที่เสนอตัวเป็นเจ้าภาพครั้งนี้ได้แก่ ลอนดอน (สหราชอาณาจักร), บริสตอล (สหราชอาณาจักร), เนเปิลส์ (ประเทศอิตาลี) และสุราการ์ตา (ประเทศอินโดนีเซีย)วิกิเมเนีย 2014 วิกิเมเนีย 2014. ได้มีการเสนอชื่อเมืองเพื่อเป็นเจ้าภาพจัดการประชุมอย่างเป็นทางการในเดือนธันวาคม ค.ศ. 2012 โดยกรุงลอนดอนได้รับเลือกให้เป็นเมืองเจ้าภาพในเดือนพฤษภาคม ค.ศ. 2013 โดยมีเมืองที่เสนอชื่ออื่นเพียงเมืองเดียว ซึ่งมาจากอารูชา (ประเทศแทนซาเนีย) การประชุมดังกล่าวได้จัดขึ้น ณ วันที่ 8–10 สิงหาคม ค.ศ. 2014 ที่ศูนย์ศิลปะบาร์บิกันวิกิเมเนีย 2015 วิกิเมเนีย 2015. เม็กซิโกซิตีได้รับเลือก (โดยมีเมืองอื่น ๆ ที่เสนอชื่อ ได้แก่ อารูชา, ตอนเหนือของประเทศแทนซาเนีย; จังหวัดบาหลี ในประเทศอินโดนีเซีย; เคปทาวน์ ในประเทศแอฟริกาใต้; ดาร์-เอส-ซาลาม ในประเทศแทนซาเนีย; เอซีโนลารีโอ จังหวัดเลกโก แคว้นลอมบาร์เดีย ประเทศอิตาลี และจังหวัดโมนาสเทียร์ ประเทศตูนิเซีย) ในฐานะที่เป็นเจ้าภาพการจัดกิจกรรมครั้งที่สิบเอ็ด ได้มีกำหนดจัดขึ้น ณ วันที่ 15-19 กรกฎาคม ค.ศ. 2015 โดยมีสถานที่จัดงานหลักอยู่ที่หอสมุดบัสกอนเซโลสของเมืองนี้ มีการจัดตั้งวิกิมีเดียเม็กซิโกที่ได้รับการอนุมัติ ซึ่งเป็นสมาคมระดับท้องถิ่นของเม็กซิโกที่เป็นตัวแทนผลประโยชน์และเป้าหมายของมูลนิธิวิกิมีเดียวิกิเมเนีย 2016 วิกิเมเนีย 2016. เป็นการประชุมวิกิเมเนียครั้งที่สิบสอง ซึ่งจัดขึ้น ณ วันที่ 24 ถึง 26 มิถุนายน ค.ศ. 2016 กับอีเวนต์ที่ต่อพ่วงตั้งแต่วันที่ 21 ถึงวันที่ 28 มิถุนายน ในหมู่บ้านบนภูเขาของเอซีโนลารีโอ ประเทศอิตาลี ซึ่งเอซีโนลารีโอเคยประสบความล้มเหลวในการเสนอตัวเป็นเจ้าภาพสำหรับวิกิเมเนีย 2015 นับเป็นครั้งแรกที่ไม่ได้จัดในเมืองใหญ่ โดยในระหว่างอีเวนต์ ได้มีการประกาศถึงผู้อำนวยการบริหารเฉพาะกาลของมูลนิธิวิกิมีเดียชื่อแคเธอรีน มาเฮอร์ ว่าได้รับการแต่งตั้งอย่างถาวร</doc>
