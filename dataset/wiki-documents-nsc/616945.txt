<doc id="616945" url="https://th.wikipedia.org/wiki?curid=616945" title="มูฟส์ไลก์แจกเกอร์">มูฟส์ไลก์แจกเกอร์ "มูฟส์ไลก์แจกเกอร์" () เป็นเพลงวงดนตรีอเมริกัน มารูนไฟฟ์ ร้องร่วมกับนักร้องและนักแต่งเพลง คริสตินา อากีเลรา ออกจำหน่ายโดยเอแอนด์เอ็ม อ็อกโทน เรเคิดส์ เมื่อวันที่ 21 มิถุนายน ค.ศ. 2011 เป็นซิงเกิลลำดับที่สี่และลำดับสุดท้ายจากอัลบั้มที่ออกจำหน่ายซ้ำ แฮนส์ออลโอเวอร์ (ค.ศ. 2010) เพลงเขียนโดยแอดัม เลอวีน เบนจามิน เลวิน อัมมาร์ มาลิก และเชลล์แบ็ก โปรดิวซ์โดยเชลล์แบ็กและเบนนี บลังโก "มูฟส์ไลก์แจกเกอร์" เป็นเพลงแนวแดนซ์ป็อปและอิเล็กโทรป็อปมีเสียงซินธิไซเซอร์และกลองอิเล็กทรอนิกส์อยู่เบื้องหลัง เนื้อเพลงพูดถึงความสามารถของผู้ชายที่จะดึงดูดผู้หญิงด้วยท่าเต้นของมิก แจ็กเกอร์ นักร้องนำของวงดนตรีอังกฤษ เดอะโรลลิงสโตนส์ "มูฟส์ไลก์แจกเกอร์" ได้รับคำติชมด้านดี นักวิจารณ์ยกย่องท่อนร้องประสานเสียง (chorus) คำชมยังพูดถึงเสียงร้องของเลอวีนและอากีเลรา โดยเน้นที่เคมีที่เข้ากันของทั้งคู่ เพลงประสบความสำเร็จ ขึ้นอันดับหนึ่งบนชาร์ตมากกว่า 18 ประเทศ ในสหรัฐอเมริกา "มูฟส์ไลก์แจกเกอร์" กลายเป็นซิงเกิลแรกที่อยู่สิบอันดับแรกหลังจากเพลง "เมกส์มีวันเดอร์" (ค.ศ. 2007) และเป็นซิงเกิลแรกที่อยู่สิบอันดับแรกของคริสตินา อากีเลราตั้งแต่เพลง "คีปส์เก็ตติงเบตเตอร์" (ค.ศ. 2008) เพลงเป็นหนึ่งในซิงเกิลที่ขายดีที่สุดตลอดกาล อากีเลรากลายเป็นนักร้องหญิงคนที่สี่ที่ทำซิงเกิลอันดับหนึ่งได้ตลอดเวลา 3 ทศวรรษ ตามหลังเจเน็ต แจ็กสัน มาดอนน่า และบริตนีย์ สเปียส์ เธอมีซิงเกิลอันดับหนึ่งในคริสต์ทศวรรษ 1990, 2000 และ 2010 กลายเป็นนักร้องหญิงคนที่สองที่ทำเช่นนี้ได้ เช่นเดียวกับบริตนีย์ สเปียส์ จากทั่วโลก เพลงขายดีเป็นอันดับที่ 9 ในปี ค.ศ. 2011 ขายได้ทั้งหมด 7 ล้านหน่วย นับถึง ค.ศ. 2014 เพลงเป็นหนึ่งในหกซิงเกิลดิจิตอลที่ขายดีที่สุดตลอดกาล ด้วยยอดขาย 14 ล้านหน่วย มิวสิกวิดีโอกำกับโดยโจนัส อาเคอร์ลุนด์ วิดีโอแสดงเป็นภาพยนตร์เก่า ๆ ของแจกเกอร์และท่าเต้นที่เป็นเอกลักษณ์ของเขา "มูฟส์ไลก์แจกเกอร์" เข้าชิงรางวัลแกรมมีสาขา Best Pop Duo/Group Performance ในงานประกาศรางวัลแกรมมีครั้งที่ 54 แต่พ่ายให้กับเพลง "บอดีแอนด์โซล" ของ โทนี เบนเนต และเอมี ไวน์เฮาส์ เพลงถูกแสดงครั้งแรกในเดือนมิถุนายน ค.ศ. 2011 ในรายการเดอะวอยซ์ (ที่เลอวีนทำหน้าที่เป็นกรรมการตัดสิน)ชาร์ตชาร์ตรายสัปดาห์ชาร์ตสิ้นปี</doc>
