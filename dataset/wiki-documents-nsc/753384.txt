<doc id="753384" url="https://th.wikipedia.org/wiki?curid=753384" title="เนโอมี แคมป์เบลล์">เนโอมี แคมป์เบลล์ เนโอมี เอเลน แคมป์เบลล์ (; เกิด 22 พฤษภาคม 1970) เป็นนางแบบ นักแสดง นักร้อง และนักเขียนชาวอังกฤษ แคมป์เบลล์ได้รับคัดเลือกขณะอายุ 15 ปี และได้รับการยอมรับว่าเป็นหนึ่งในสามนางแบบที่มีชื่อเสียงและเป็นที่ต้องการมากที่สุดในช่วงปลายคริสต์ทศวรรษ 1980 และ 1990 และเป็นหนึ่งในสุดยอดนางแบบที่เป็นที่ต้องการของอุตสาหกรรมแฟชั่นในช่วงนั้น นอกเหนือจากอาชีพนางแบบ เธอได้มีส่วนร่วมกับกิจการอื่น ๆ ซึ่งรวมถึงนวนิยาย อัลบัมเพลงอาร์แอนด์บีและป็อป และการปรากฏตัวในภาพยนตร์และโทรทัศน์ เช่น รายการเรียลลิตีโชว์ เดอะเฟซ ที่จัดแข่งขันเพื่อค้นหาสุดยอดนางแบบ นอกจากนี้เธอยังมีส่วนร่วมในงานการกุศลต่าง ๆ อีกด้วยชีวิตในวัยเด็ก ชีวิตในวัยเด็ก. แคมป์เบลล์เกิดในสตรีทแฮม ลอนดอน เป็นลูกสาวของนักเต้นชาวจาเมกาชื่อ วาเลอรี มอร์ริส พ่อของเธอแยกทางกับแม่ขณะตั้งครรภ์ได้สี่เดือน เธอใช้นามสกุลแคมป์เบลล์ซึ่งเป็นนามสกุลของแม่จากการแต่งงานครั้งที่สอง เธอมีพี่ชายชื่อปิแอร์ เกิดในปี ค.ศ.1985 แคมป์เบลล์เกิดในครอบครัวชาวแอโฟร-จาเมกา และมีบรรพบุรุษเป็นชาวจาเมกาเชื้อสายจีน แคมป์เบลล์อาศัยอยู่ในกรุงโรม แม่ของเธอเป็นนักเต้นสมัยใหม่ ที่ต้องเดินทางตลอดเวลาจึงฝากเลี้ยงไว้กับญาติของเธอในลอนดอน เพื่อเดินทางไปทั่วยุโรปกับทางคณะเต้นแฟนตาสติกา แคมป์เบลล์เข้าเรียนที่บาร์บาราสเปชสเตจสคูล เมื่ออายุได้ 10 ปี เธอเป็นที่ยอมรับในสถาบันศิลปะการแสดงอิตาเลียคอนทิ เมื่อเธอเรียนบัลเล่ต์อาชีพ1978-86: จุดเริ่มต้น อาชีพ. 1978-86: จุดเริ่มต้น. ภาพลักษณ์สาธารณะครั้งแรกของแคมป์เบลล์ปรากฏตัวเมื่ออายุ 7 ขวบในปี ค.ศ.1978 เมื่อเธอได้ใปรากฏตัวในมิวสิควิดีโอ "อิสธิสเลิฟ" ของ บ็อบ มาร์เลย์ เมื่ออายุได้ 12 ขวบเธอได้เต้นในมิวสิควิดีโอเพลง "ไอทัมเบิลโฟร์ยา" ของคัลเจอร์ คลับ1987-97: ความสำเร็จระดับสากล 1987-97: ความสำเร็จระดับสากล. ไม่กี่ปีข้างหน้า อาชีพนางแบบของแคมป์เบลล์ก้าวหน้าอย่างต่อเนื่อง เธอได้เดินแคทวอล์ให้กับนักออกแบบ เช่น จานนี เวอร์ซาเช, เอซเซดีน อาลาญา, ไอแซก มิซราฮี และยังเป็นนางแบบให้กับช่างภาพชื่อดังอย่าง ปีเตอร์ ลินด์เบิร์ก, เฮิร์บ ริตส์, บรูซ เวเบอร์ ในช่วงปลายปี ค.ศ.1980 แคมป์เบลล์กับคริสตี้ เทอร์ลิงตัน และลินดา อีวานเกลิสตา ถูกเรียกรวมกันว่า "ทรินิตี้" ซึ่งกลายเป็นรุ่นที่รู้จักมากที่สุด เมื่อต้องเผชิญกับการเหยียดผิวแคมป์เบลล์ได้รับการสนับสนุนจากเพื่อนผิวขาวของเธอ เทอร์ลิงตัน และอีวานเกลิสตา บอกผ่านโดลเช่ แอนด์ กาบบานา ว่า "ถ้าคุณไม่ได้เลือกนาโอมิ คุณก็จะไม่ได้รับเลือกเรา" ในเดือนธันวาคมปี ค.ศ.1987 เธอปรากฏตัวบนหน้าปกนิตยสารบริทิชโว้ก ของอังกฤษ ในเดือนสิงหาคมปี ค.ศ.1988 เธอคือคนผิวสีคนแรกที่ได้ขึ้นหน้าปกนิตยสารของฝรั่งเศส "เฟรนช์โว้ก" ในเดือนมกราคมปี ค.ศ.1990 แคมป์เบลล์ถูกประกาศว่า เธอคือ "เมกาโมเดล" โดยปรากฏตัวขึ้นพร้อมกับเทอร์ลิงตัน, อีวานเกลิสตา, ซินดี ครอว์ฟอร์ด, และทาเทียนา พาติทซ์ บนหน้าปกนิตยสารโว้กบริทิช ในปี ค.ศ.1993 แคมป์เบลปรากฏตัวบนหน้าปกนิตยสาร "อเมริกันโว้ก" ในเดือนเมษายนพร้อมกับคริสตี้ เทอร์ลิงตัน, คลาวเดีย ชิฟเฟอร์, สเตฟานี ซีมัวร์, และเฮเลน่า คริสเตนเซน และอีกครั้งในเดือนมิถุนายน1998-2012 1998-2012. ในปี ค.ศ.1998 นิตยสารไทม์ประกาศว่าได้สิ้นสุดยุคของซูเปอร์โมเดล ส่วนใหญ่แล้วแคมป์เบลล์นั้นเกษียณจากแคทวอล์ค ในปี ค.ศ.1999 เธอได้เซ็นสัญญากับเครื่องสำอางเวลล่า ซึ่งเป็นครั้งแรกของเธอ ในปี ค.ศ.2007 เธอเดินแคทวอล์ให้กับดิออร์แฟชั่นโชว์ ครบรอบ 60 ปี ที่แวร์ซาย2013- ปัจจุบัน 2013- ปัจจุบัน. ในเดือนมีนาคมปี ค.ศ.2013 แคมป์เบลล์ได้เข้าร่วมงานกับ นูเมโร่รัสเซีย และแคมป์เบลล์ยังได้เป็นเมนเทอร์ให้กับรายการเดอะเฟส พร้อมกับคาโรลิน่า คูร์โควา, และโคโค่ โรชา แคมป์เบลล์ยังได้เดินแบบบนรันเวย์ให้กับ มาร์ค เจคอบส์, แซงต์ โลรองต์ ปารีส, โคลเอ้, ไดแอน วอน เฟิร์สเทนเบิร์ก, พราดา, ชาแนล, จีวองชี่, ดอลเช่ แอนด์ แกบาน่า, เบอร์เบอรี่, แซค โพเซน, บัลฟิน, คาร์ล ลาเกอร์เฟล, เกียรฟรังโก เฟอร์เฟ, เวอร์ซาเช, เฮลมุต แลง, คริสตีย็อง ดียอร์, จอห์น แกลลิอาโน, ราล์ฟ ลอเร็น, ฌอง ปอล โกลติเยร์, ทอมมี ฮิลฟิเกอร์, ออสการ์เดอลาเรนต้า, ไมเคิล คอร์ส, แอนนา ซุย, หลุยส์ วิตตอง, แอร์แม็ส, มาร์ควิส, โรแบร์โต กาวาลหลี่, และวาเลนติโน่ เธอเคยปรากฏตัวในแคมเปญโฆษณาของ เฟนดิ, เบอร์เบอรี่, ดอลเช่ แอนด์ แกบาน่า, เอสคาดา, หลุยส์ วิตตอง, พราดา, โคลเอ้, เวอร์ซาเช, จีวองชี่, บัลฟิน, แซงต์ โลรองต์ ปารีส, ไอแซก มิซราฮี, ทอมมี ฮิลฟิเกอร์, วาเลนติโน่, ลา พรอลา, เดนนิส บาสโซ, ฟิลิป ไพลน์, แมงโก, เธียร์รี่ มูแกลร์, บัลแมง, นาร์ส คอสเมติกส์, โรแบร์โต กาวาลหลี่, เดวิด ยูร์แมน, อเลสซานโดร เดลล์แอคควา, ดีสแควร์ทู, เอ็กซ์เพรส, เอชแอนด์เอ็ม, บูมมิงแดลส์, แดลเลิดส์, เมซีส์, บาร์นียส์นิวยอร์ก, นีแมน มาร์คัส, แก๊ป, เอวอน โปรดักส์ อิงค์, เรฟลอน, และวิกตอเรียส์ซีเคร็ต ในปี ค.ศ.2015 แคมป์เบลล์ได้เล่นละครเรื่อง เอ็มไพร์ และ ในปี ค.ศ.2016 แคมป์เบลล์ได้ปรากฏตัวในมิวสิกวิดีโอเพลง "ดรอนบอมบ์มี" ของนักร้องชื่อ อนอฮ์นิน้ำหอม น้ำหอม. ตั้งแต่ปี ค.ศ. 1999 แคมป์เบลล์ไดเ้ปิดตัวน้ำหอม 16 กลิ่น ภายใต้ยี่ห้อพรอคเตอร์ แอนด์ แกมเบิลผลงานภาพยนตร์โทรทัศน์มิวสิกวิดีโอ</doc>
