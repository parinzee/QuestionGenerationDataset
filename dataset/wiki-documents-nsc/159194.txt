<doc id="159194" url="https://th.wikipedia.org/wiki?curid=159194" title="พระเจ้าเฮนรีที่ 1 แห่งอังกฤษ">พระเจ้าเฮนรีที่ 1 แห่งอังกฤษ พระเจ้าเฮนรีที่ 1 แห่งอังกฤษ () (ราว ค.ศ. 1068/ค.ศ. 1069 – 1 ธันวาคม ค.ศ. 1135) เป็นพระเจ้าแผ่นดินของราชอาณาจักรอังกฤษในราชวงศ์นอร์มัน พระเจ้าเฮนรีที่ 1 เสด็จพระราชสมภพราว ค.ศ. 1068/ค.ศ. 1069 ที่เซลบี ในยอร์กเชอร์ ในประเทศอังกฤษ เป็นพระราชโอรสพระองค์ที่สี่ในพระเจ้าวิลเลียมที่ 1 แห่งอังกฤษและพระนางมาทิลดาแห่งแฟลนเดิร์ส เป็นพระราชโอรสพระองค์แรกของพระเจ้าวิลเลียมที่เกิดหลังจากทรงได้รับชัยชนะในการรุกรานอังกฤษ และทรงราชย์หลังจากพระเจ้าวิลเลียมที่ 2 พระเชษฐาธิราชระหว่างวันที่ 3 สิงหาคม ค.ศ. 1100 จนเสด็จสวรรคตเมื่อวันที่ 1 ธันวาคม ค.ศ. 1135 ที่ลียง ลา ฟอเรสต์, นอร์ม็องดี ประเทศฝรั่งเศส ในปี ค.ศ. 1106 ทรงได้รับชัยชนะต่อพระเชษฐาโรเบิร์ต เคอร์โทส ดยุกแห่งนอร์ม็องดีในการเป็นดยุกแห่งนอร์ม็องดี ทรงได้รับพระนามว่า “Beauclerc” เพราะทรงมีความสนพระทัยใน “Lion of Justice” ซึ่งเป็นสิ่งที่ทรงนำมาปรับปรุงการบริหารและการออกกฎหมายในรัชสมัยของพระองค์ พระเจ้าวิลเลียมที่ 2 อภิเษกสมรสสองครั้ง ครั้งแรกกับพระนางมาทิลดาแห่งสกอตแลนด์ และครั้งที่สองกับพระนางอเดลีซาแห่งลูแว็ง รัชสมัยของพระเจ้าเฮนรีที่ 1 ตอนต้นเต็มไปด้วยการฉกฉวยโอกาสทางการเมือง สิทธิในการครองราชสมบัติได้รับการอนุมัติเมื่อโรเบิร์ต เคอร์โทส พระเชษฐาเดินทางไปทำสงครามครูเสดครั้งที่ 1 ระหว่างต้นรัชสมัยทรงใช้เวลาในการควบคุมการปกครองของอังกฤษและนอร์มังดี ทรงมีความสำเร็จในการรวมอังกฤษและนอร์ม็องดีอีกครั้งหนึ่งหลังจากที่ถูกแยกกันหลังจากการสวรรคตของพระราชบิดาเมื่อปี ค.ศ. 1087 หลังจากที่ขึ้นครองราชสมบัติก็พระราชทาน แก่ขุนนางซึ่งเป็นรากฐานของการท้าทายอำนาจของพระมหากษัตริย์และเป็นที่มาของมหากฎบัตรซึ่งเป็นกฎบัตรที่บังคับให้พระมหากษัตริย์ต้องอยู่ภายใต้กฎหมาย ระยะหลังของรัชสมัยเป็นเรื่องเกี่ยวกับการปฏิรูปทางกฎหมายและการเศรษฐกิจ ทรงจัดให้มีการประชุมการเก็บภาษีสองครั้งต่อปีเพื่อจะปฏิรูประบบการคลัง ทรงใช้เจ้าหน้าที่ในการควบคุมการใช้อำนาจในทางมิชอบทั้งในท้องถิ่นและเขต ความแตกต่างระหว่างชาวอังกฤษและชาวนอร์มันเริ่มจะเลือนไปบ้าง พระเจ้าเฮนรีเองก็ทรงเสกสมรสกับธิดาของเจ้านายอังกฤษเดิม นอกจากนั้นก็ทรงพยายามสร้างสันติภาพกับสถาบันศาสนาหลังจากที่เป็นปัญหาในรัชสมัยของพระเชษฐา แต่ปัญหาหนึ่งที่ไม่ทรงแก้ได้คือปัญหาเรื่องการสืบราชสมบัติหลังจากการสิ้นพระชนม์ของวิลเลียม อเดลินพระราชโอรสเมื่อ “เรือขาว” (White Ship) ล่ม ทรงระบุให้เจ้าหญิงมาทิลดา พระราชธิดาเป็นรัชทายาท แต่หลังจากเสด็จสวรรคตก็เกิดสงครามกลางเมืองที่เรียกว่าสงครามสิบเก้าฤดูหนาว (The Anarchy หรือ The Nineteen Year Winter) ระหว่างปี ค.ศ. 1135 ถึงปี ค.ศ. 1154</doc>
