<doc id="324578" url="https://th.wikipedia.org/wiki?curid=324578" title="ฟูร์ เอลิส">ฟูร์ เอลิส ฟูร์ เอลิส (; แปลว่า สำหรับเอลิส) เป็นชื่อที่นิยมใช้เรียกผลงาน บากาเตลหมายเลข 25 ในบันไดเสียง เอ ไมเนอร์ ของลุดวิจ ฟาน เบโทเฟิน ที่ลงวันที่ประพันธ์ไว้เมื่อวันที่ 27 เมษายน ค.ศ. 1810 เป็นหนึ่งในผลงานสำหรับเดี่ยวเปียโนของเบโทเฟินที่มีชื่อเสียงที่สุด ต้นฉบับโน้ตเพลงของผลงานชิ้นนี้ได้สูญหายไป และถูกค้นพบในภายหลังโดยลุดวิจ โนห์ล และเผยแพร่เป็นครั้งแรกเมื่อปี ค.ศ. 1865 หลังจากเบโทเฟินเสียชีวิตไปแล้ว 38 ปีประวัติศาสตร์ ประวัติศาสตร์. จนถึงปัจจุบัน ยังเป็นข้อถกเถียงว่า "เอลิส" นั้นหมายถึงสตรีผู้ใด นักประวัติศาสตร์ส่วนหนึ่งเชื่อว่าบุคคลผู้นั้นคือ เอลิซาเบท ร็อกเกล (Elisabeth Röckel, ค.ศ. 1793-1883) ผู้ซึ่งเป็นเพื่อนสนิทของเบโทเฟินมาตั้งแต่ปี ค.ศ. 1808 และมีชื่อเล่นว่า เอลิส (Elise) ในขณะที่บางส่วนเชื่อว่า ลุดวิจ โนห์ล ที่เป็นผู้คัดลอกต้นฉบับโน้ตเพลงฉบับแรก ได้คัดลอกชื่อผลงานผิดจาก "Für Therese" เป็น "Für Elise" โดย Therese (เทเรเซ) นั้นเป็นชื่อของ เทเรเซ มาลฟาตติ (Therese Malfatti von Rohrenbach zu Dezza) เป็นหญิงสาวที่เป็นเพื่อนและลูกศิษย์ ผู้ซึ่งเบโทเฟินเคยขอแต่งงานในปี ค.ศ. 1810 แต่กลับถูกปฏิเสธระเบียงภาพ</doc>
