<doc id="84166" url="https://th.wikipedia.org/wiki?curid=84166" title="คอนเสิร์ต">คอนเสิร์ต คอนเสิร์ต () คือการแสดงสด โดยมากหมายถึงดนตรี เป็นการแสดงต่อหน้าคนดู โดยอาจเป็นการแสดงของนักดนตรีคนเดียว หรือ อาจจะรวมหลายเครื่องดนตรี เช่น วงออร์เคสตรา, วงประสานเสียง หรือ วงดนตรี เราอาจเรียกการแสดงคอนเสิร์ตว่า โชว์ (Show) หรือ กิ๊ก (gig) ทัวร์ คอนเสิร์ต คือการทัวร์ของนักดนตรี กลุ่มดนตรี ศิลปิน ในหลายๆเมือง หลายๆสถานที่ โดยเฉพาะในวงการเพลงป็อปที่จะมีโปรเจกต์ใหญ่หลายเดือน หรือเป็นปี มีการทัวร์อีกประเภทหนึ่งที่มีจุดประสงค์เพื่อการโปรโมทอัลบั้ม ยอดขายของตัวศิลปิน เรียกว่า โปรโมทัวร์สถานที่และส่วนประกอบ สถานที่และส่วนประกอบ. ในปัจจุบันคอนเสิร์ตมีความหลายหลายมากขึ้นทั้งรูปแบบและสถานที่จัด เช่นจัดใน ผับ, ไนท์คลับ, บ้าน, โรงนา, โกดัง ฯลฯ คอนเสิร์ตที่เล่นในสถานที่ฮอลล์ใหญ่ๆ สนามกีฬา เราจะเรียกว่า อารีน่า คอนเสิร์ต (Arena Concert) ลักษณะสถานที่การจัดงานมีความแตกต่างขึ้นกับแนวเพลง เช่น คอนเสิร์ตแด๊นส์ นิยมจัดในผับ เป็นต้น ในคอนเสิร์ตใหญ่ เพื่อสร้างความประทับใจให้คนดู จะมีการออกแบบเวทีและเสริมสร้างบรรยากาศในการชมโดยใช้อุปกรณ์อย่างเช่น แสง สี เสียง เอฟเฟ็ค จอภาพ ดรายไอซ์ พุไฟ วีทีอาร์ และอื่นๆ บางศิลปินจะมีการอัดเสียงล่วงหน้าก่อนการแสดงจริงก็มี กิจกรรมการดูคอนเสิร์ตของคนดู เช่น การเต้นรำ, การร้องตาม, มอชชิ่ง (moshing) หรือ head-banging, คราวด์-เสิร์ฟ เป็นต้นงานเทศกาลดนตรี งานเทศกาลดนตรี. ยังมีคอนเสิร์ตที่รวมหลายๆศิลปินเข้าด้วยกัน เรียกว่า เทศกาลดนตรี (Festival) ตัวอย่างเทศกาลดนตรีที่มีชื่อเสียงเช่น Woodstock Music and Art Festival, Oxegen, Bath Festival, Salzburg Festival, the Newport Jazz Festival, Cambridge Folk Festival, Glastonbury Festival, Isle of Wight Festival และ Summer Sonic ในประเทศไทยมีเทศกาลดนตรี เช่น เทศกาลดนตรีพัทยา และเทศกาลดนตรีแจ๊สต่างๆ เช่น หัวหิน แจ๊ส เฟสติวัล เป็นต้น</doc>
