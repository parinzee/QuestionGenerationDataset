<doc id="319118" url="https://th.wikipedia.org/wiki?curid=319118" title="ศิลปะสกัดหินในวัลกาโมนีกา">ศิลปะสกัดหินในวัลกาโมนีกา ศิลปะสกัดหินในวัลกาโมนีกา () งานสลักหินแห่งหุบเขากาโมนีกาเป็นกลุ่มงานศิลปะสกัดหินยุคก่อนประวัติศาสตร์ที่ใหญ่ที่สุดแห่งหนึ่งในโลก และเป็นสถานที่แรกที่องค์การยูเนสโกพิจารณาเลือกให้เป็นมรดกโลกของอิตาลีในปี ค.ศ. 1979 องค์การยูเนสโกยอมรับคุณค่าของงานกว่า 140,000 ชิ้นในบริเวณนี้ แต่ก็ยังมีการพบงานเพิ่มขึ้นจนจำนวนภาพทั้งหมดที่ได้รับการบันทึกเพิ่มขึ้นเป็นจำนวนถึง 200,000 ภาพ หรืออาจจะถึง 300,000 ภาพก็เป็นได้ ศิลปะสกัดหินทำกันทุกหนทุกแห่งที่มีผาในหุบเขา แต่ที่พบมากอยู่ในบริเวณดาร์โฟโบอารีโอแตร์เม, กาโปดีปอนเต, นาโดร, ชิมแบร์โก และปัสปาร์โดอุทยานศิลปะสกัดหิน</doc>
