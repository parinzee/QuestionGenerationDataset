<doc id="757842" url="https://th.wikipedia.org/wiki?curid=757842" title="ทางหลวงสหรัฐหมายเลข 22">ทางหลวงสหรัฐหมายเลข 22 ทางหลวงสหรัฐหมายเลข 22 () เป็นทางหลวงสหรัฐสายหนึ่งในแนวตะวันตก-ตะวันออก มีเส้นทางจากเมืองซินซินแนติ รัฐโอไฮโอ ที่ทางหลวงสหรัฐหมายเลข 27, ทางหลวงสหรัฐหมายเลข 42, ทางหลวงสหรัฐหมายเลข 127 และทางหลวงสหรัฐหมายเลข 52 ถึงเมืองนวร์ก รัฐนิวเจอร์ซีย์ ที่ทางหลวงสหรัฐหมายเลข 1/9 ในทางแยกต่างระดับท่าอากาศยานนวร์ก ทางหลวงหมายเลข 22 ได้รับการตั้งชื่อว่า "ทางหลวงวิลเลียม เพนน์" ตลอดทางส่วนใหญ่ที่ผ่านรัฐเพนซิลเวเนีย ส่วนช่วงที่ผ่านในทางตะวันตกเฉียงใต้ของรัฐโอไฮโอ ทางหลวงเส้นนี้ได้ทับซ้อนกับทางหลวงรัฐหมายเลข 3 ซึ่งรู้จักกันในชื่อ "ทางหลวง 3C", "22 แอนด์ 3" และ "ถนนมอนต์โกเมอรี" ช่วงที่ทางหลวงหมายเลข 22 ผ่านรัฐเพนซิลเวเนีย ระหว่างนิวอะเล็กซานเดรีย ที่ทางหลวงสหรัฐหมายเลข 119 กับแฮร์ริสเบิร์ก รัฐเพนซิลเวเนีย ที่อินเตอร์สเตต 8 ช่วงดังกล่าวได้กำหนดเป็นส่วนหนึ่งของทางหลวงคอร์ริดอร์เอ็ม (Corridor M) ของการพัฒนาระบบทางหลวงเทือกเขาแอปาเลเชียน</doc>
