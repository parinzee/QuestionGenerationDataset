<doc id="672159" url="https://th.wikipedia.org/wiki?curid=672159" title="พรรคขบวนการไฮด์ปาร์ค">พรรคขบวนการไฮด์ปาร์ค พรรคขบวนการไฮด์ปาร์ค () พรรคการเมืองที่ได้จดทะเบียนก่อตั้งพรรคตาม พ.ร.บ.พรรคการเมือง พ.ศ. 2498 เป็นลำดับที่ 4/2499ประวัติ ประวัติ. พรรคขบวนการไฮด์ปาร์ค ยื่นจดทะเบียนก่อตั้งพรรคต่อปลัดกระทรวงมหาดไทยในฐานะนายทะเบียนพรรคการเมือง เมื่อวันที่ 21 มีนาคม พ.ศ. 2499 มีนายเพทาย โชตินุชิต เป็นหัวหน้าพรรคและนายชวน รัตนวราหะ เป็นเลขาธิการพรรค พรรคขบวนการไฮด์ปาร์ค เกิดขึ้นหลังจากที่จอมพล ป. พิบูลสงคราม นายกรัฐมนตรีหลังจากได้เดินทางไปเยือนนานาประเทศในช่วงปี พ.ศ. 2498 และเกิดความประทับใจในมุมนักพูด ที่สวนสาธารณะไฮด์ปาร์ค กรุงลอนดอน ประเทศอังกฤษ ที่เปิดโอกาสให้มีผู้ปราศรัยโจมตีการทำงานของรัฐบาลได้อย่างอิสระ เมื่อกลับมาจึงได้เปิดโอกาสให้กระทำเช่นนั้นที่ท้องสนามหลวง จึงเกิดการปราศรัยครั้งแรกเมื่อวันที่ 5 สิงหาคม พ.ศ. 2498 โดยโจมตีรัฐมนตรีว่าการกระทรวงศึกษาธิการในขณะนั้น และได้ขยายแนวร่วมและการเคลื่อนไหวขึ้นเป็นลำดับ โดยเรียกร้องให้ยกเลิก ส.ส. ประเภทที่ 2 โดยอ้างว่าไม่เป็นประชาธิปไตย และมีการเดินขบวนที่ถนนราชดำเนินและอนุสาวรีย์ประชาธิปไตยในปลายปีเดียวกัน จนถูกจับ ผู้ที่ถูกจับคุมขังจึงประท้วงด้วยการอดอาหาร จนกระทั่งรัฐบาลเปิดโอกาสให้มีการจดทะเบียนพรรคการเมืองขึ้นมาอย่างเป็นทางการ จึงมีการก่อตั้งพรรคขึ้นมาอย่างเป็นทางการ ต่อมาในวันที่ 23 กรกฎาคม พ.ศ. 2500 นายเพทาย โชตินุชิต หัวหน้าพรรคได้ลาออกจากตำแหน่ง ที่ประชุมพรรคจึงได้ทำการเลือกตั้งหัวหน้าพรรคคนใหม่ปรากฏว่า นายทวีศักดิ์ ตรีพลี ส.ส.จังหวัดขอนแก่นได้รับเลือกตั้งเป็นหัวหน้าพรรคคนใหม่นโยบาย นโยบาย. พรรคขบวนการไฮด์ปาร์ค เป็นพรรคการเมืองที่มีแนวทางทางการเมืองเอนไปทางฝ่ายซ้าย มีนโยบาย 4 ประการ คือ1. การดำเนินกิจการทางการเมืองเพื่อเอกราชและประชาธิปไตยสมบูรณ์ 2. ต้องเป็นรัฐบาลของประชาชน โดยประชาชน และเพื่อประชาชน 3. ประชาชนเป็นใหญ่ 4. รวมกันอยู่ แยกกันเราตายการเลือกตั้งการเลือกตั้ง 26 กุมภาพันธ์ 2500 การเลือกตั้ง. การเลือกตั้ง 26 กุมภาพันธ์ 2500. การเลือกตั้งเมื่อวันที่ 26 กุมภาพันธ์ พ.ศ. 2500 พรรคขบวนการไฮด์ปาร์คได้ส่งผู้สมัครลงรับเลือกตั้งซึ่งทางพรรคได้ที่นั่งในสภาทั้งสิ้น 2 ที่นั่งคือนาย ทวีศักดิ์ ตรีพลี จากจังหวัดขอนแก่น และนายพีร์ บุนนาค จากจังหวัดสุพรรณบุรีการเลือกตั้ง 15 ธันวาคม 2500 การเลือกตั้ง 15 ธันวาคม 2500. ในการเลือกตั้งเมื่อวันที่ 15 ธันวาคม พ.ศ. 2500 ซึ่งเกิดขึ้นภายหลังการรัฐประหารเมื่อวันที่ 16 กันยายน ปีเดียวกัน ทางพรรคได้ส่งผู้สมัครลงรับเลือกตั้งอีกครั้งหนึ่งแต่ในคราวนี้พรรคกลับได้ที่นั่งในสภาเพียงที่นั่งเดียวจากนายทวีศักดิ์ ผู้เป็นหัวหน้าพรรคยุบพรรค ยุบพรรค. พรรคขบวนการไฮด์ปาร์คถูกยุบตามคำสั่งคณะปฏิวัติที่มี จอมพล สฤษดิ์ ธนะรัชต์ ผู้บัญชาการทหารบก เป็นหัวหน้าคณะเมื่อค่ำวันจันทร์ที่ 20 ตุลาคม พ.ศ. 2501</doc>
