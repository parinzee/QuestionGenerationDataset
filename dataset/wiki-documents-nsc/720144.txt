<doc id="720144" url="https://th.wikipedia.org/wiki?curid=720144" title="ทางหลวงแผ่นดินหมายเลข 334">ทางหลวงแผ่นดินหมายเลข 334 ทางหลวงแผ่นดินหมายเลข 334 สายทางต่างระดับอ่างทอง–บ้านรอ เป็นทางหลวงแผ่นดินในจังหวัดอ่างทองที่เชื่อมต่อระหว่างตัวเมืองอ่างทองและทางหลวงแผ่นดินหมายเลข 32 เข้าด้วยกัน มีระยะทางตลอดทั้งสายรวม 4.300 กิโลเมตร เดิมทางเลี่ยงเมืองอ่างทองได้ถูกกำหนดให้เป็นทางหลวงแผ่นดินหมายเลข 334 ด้วย แต่ปัจจุบันได้เปลี่ยนเป็นทางหลวงแผ่นดินหมายเลข 368 ซึ่งมีระยะทาง 4.865 กิโลเมตร ทางหลวงแผ่นดินหมายเลข 334 เริ่มต้นที่สี่แยกบ้านรอ แยกออกจากทางหลวงแผ่นดินหมายเลข 309 ไปทางทิศตะวันออก ผ่านสามแยกบ้านอิฐ (แยกทางเลี่ยงเมืองอ่างทอง) ตัดกับทางหลวงแผ่นดินหมายเลข 32 บริเวณกิโลเมตรที่ 50 แล้วต่อกับทางหลวงแผ่นดินหมายเลข 3267 ซึ่งไปอำเภอท่าเรือ โดยทางหลวงแผ่นดินหมายเลข 334 เป็นส่วนหนึ่งของถนนโพธิ์พระยา–ท่าเรือ</doc>
