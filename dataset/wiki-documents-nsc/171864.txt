<doc id="171864" url="https://th.wikipedia.org/wiki?curid=171864" title="ถาวร สุวรรณ">ถาวร สุวรรณ ถาวร สุวรรณ เป็นนักเขียน และนักหนังสือพิมพ์ ได้รับการการเชิดชูเกียรติรางวัลนราธิป ประจำปี พ.ศ. 2549 ถาวร สุวรรณ เกิดที่จังหวัดชลบุรี เริ่มต้นอาชีพจากการเป็นนักข่าวท้องถิ่น ของหนังสือพิมพ์ พิมพ์ไทย และ สยามนิกร ประจำจังหวัดชลบุรี ต่อมาได้ตัดสินใจย้ายมาอยู่กรุงเทพ เมื่อ พ.ศ. 2489 พร้อมกับเพื่อนสนิท คือ สนิท เอกชัย มาทำงานที่หนังสือพิมพ์เอกราช เดลิเมล์รายวัน แล้วย้ายไปที่ พิมพ์ไทย และนครไทย เป็นนักข่าวสายการเมือง และอาชญากรรม ถาวร สุวรรณ ยังมีผลงานเขียนนวนิยาย และบทภาพยนตร์ เรื่อง "รักริษยา" ซึ่งถูกนำมาสร้างเป็นภาพยนตร์ ผลงานเรื่องแรกของ กรรณสูตภาพยนตร์ กำกับโดย มารุต อำนายการสร้างโดย แท้ ประกาศวุฒิสาร ในปี พ.ศ. 2501 ถาวร สุวรรณ เป็นหัวหน้าผู้บุกเบิกทีมงานข่าว ของสถานีโทรทัศน์สีกองทัพบกช่อง 7 ในช่วงก่อตั้ง</doc>
