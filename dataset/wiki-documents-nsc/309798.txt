<doc id="309798" url="https://th.wikipedia.org/wiki?curid=309798" title="ฮาคาน">ฮาคาน ฮาคาน (; ) เป็นตัวละครจากเกม สตรีทไฟท์เตอร์ ปรากฏตัวครั้งแรกใน ซูเปอร์สตรีทไฟท์เตอร์ IV ในฐานะตัวละครใหม่ โดยเขาเป็นผู้ใช้ศิลปะการต่อสู้แบบมวยปล้ำน้ำมัน () ซึ่งเป็นการต่อสู้แบบมวยปล้ำของตุรกีที่ใช้น้ำมันชโลมกายให้ลื่นขณะต่อสู้ โดยขณะที่ฮาคานตัวแห้งนั้นจะมีรูปแบบการโจมตีแบบพื้นๆเช่นเดียวกับนักสู้ทั่วไป แต่เมื่อร่างกายของเขาชุ่มน้ำมันแล้วจะมีพลังในการทุ่มที่พิเศษไปจากเดิมประวัติตามท้องเรื่อง ประวัติตามท้องเรื่อง. ฮาคานเป็นตัวแทนผู้ผลิตน้ำมันระดับจ้าวโลก และเป็นผู้นำวิชามวยปล้ำน้ำมัน มาใช้ในการต่อสู้ ส่วนแรงจูงใจที่นำให้เขามาร่วมศึกสตรีทไฟท์เตอร์นั้น ไม่ใช่เกียรติยศหรือการแก้แค้นเพื่อใครทั้งสิ้น แต่เขาต้องการอยากจะร่วมสนุกและอยากโชว์ฝีมือให้ภรรยากับลูกสาวทั้งเจ็ดของเขาได้ปลื้มกัน ตลอดจนเป็นการถือโอกาสเดินทางไปเพื่อหาสูตรใช้น้ำมันแบบสุดยอดมาใช้ทำกับข้าว เขาเป็นมวยปล้ำน้ำมันที่มีร่างกายใหญ่โต เน้นการใช้พลังในการต่อสู้ มีผิวกายสีแดง มีสีผมเป็นสีฟ้าอ่อนที่ดัดเป็นวงกลมโดยจัดให้อยู่ในแนวเดียวกันอย่างเป็นระเบียบ และไว้หนวด นอกจากนี้ เขายังสวมเข็มขัดที่มีสัญลักษณ์รูปหัวสิงโตสีทองข้อมูลจำเพาะข้อมูลจำเพาะ. - ชื่อ : ฮาคาน (Hakan) - สัญชาติ : - วันเดือนปีเกิด : 13 พฤศจิกายน - ส่วนสูง : 190 เซนติเมตร - น้ำหนัก : 110 กิโลกรัม - กรุ๊ปเลือด : O - สิ่งที่ชอบ : ภรรยากับลูกสาวของเขา, จังโก้ และน้ำมัน - สิ่งที่เกลียด : บุหรี่ กับไฟ - อุลตร้าคอมโบ : ออยล์โคสเตอร์, ออยล์คอมบิเนชั่นโฮลด์</doc>
