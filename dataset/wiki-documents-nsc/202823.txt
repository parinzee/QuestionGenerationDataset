<doc id="202823" url="https://th.wikipedia.org/wiki?curid=202823" title="เอธิโอเปียนแอร์ไลน์ส เที่ยวบินที่ 961">เอธิโอเปียนแอร์ไลน์ส เที่ยวบินที่ 961 เอธิโอเปียนแอร์ไลน์ส เที่ยวบินที่ 961 เป็นเครื่องบิน โบอิง 767-260อีอาร์ สายการบินเอธิโอเปียแอร์ไลน์ ในวันที่ 23 พฤศจิกายน พ.ศ. 2539 ออกเดินทางจากเมืองบอมเบย์ ประเทศอินเดีย แวะที่กรุงอาดดิสอาบาบา ประเทศเอธิโอเปีย และกำลังมุ่งหน้าไปกรุงไนโรบี ประเทศเคนยา เมื่อเครื่องบินเข้าสู่น่านฟ้าของประเทศเคนยาได้ถูกจี้โดยชายชาวเอธิโอเปีย 3 คนอายุราว 20 ปีเศษ ที่ต้องการลี้ภัยออกนอกประเทศโดยใช้ขวดเหล้าที่อ้างว่าเป็นระเบิด และอ้างว่ามีคนเป็นพวกทั้งหมด 11 คน แล้วบังคับให้นักบิน Leul Abate หันเครื่องไปทางทิศตะวันออก เพื่อขอไปลงที่ออสเตรเลีย ถึงแม้นักบินจะบอกว่าน้ำมันเชื้อเพลิงไม่พอที่จะไปได้ แต่สลัดอากาศก็ต่อสู้กับนักบิน จนที่สุดนักบินได้บินเลียบชายฝั่งตะวันออกของทวีปแอฟริกาโดยหวังว่าจะไปลงจอดที่สนามบิน Prince Said Ibrahim International Airport ของเกาะ Grande Comore ประเทศคอโมโรส ( กึ่งกลางระหว่างทวีปแอฟริกา และมาดากัสการ์ ) แต่การต่อสู้กับสลัดอากาศทำให้บินไปไม่ถึงสนามบินจึงต้องร่อนลงจอดในทะเลน้ำตื้นห่างจาก โรงแรม Le Galawa Beach Hotel ราว 500 เมตร ทางด้านเหนือของเกาะ Grande Comore นักบินพยายามจะร่อนลงในแนวขนานกับคลื่นเพื่อการลงจอดที่ราบเรียบ แต่สลัดอากาศต่อสู้จึงทำให้เครื่องบินเสียการทรงตัวเอียงเอาปีกซ้ายและเครื่องยนต์ปะทะผืนน้ำก่อนลำตัว เครื่องบินจึงหมุนและแตกหักต่อหน้าชาวเกาะและนักท่องเที่ยวบนชายหาด และที่ดำน้ำแบบสกูบาที่อยู่แถบนั้นต่างพากันรีบเข้าไปช่วยเหลือ แต่พบว่ามีผู้โดยสารหลายคนที่รอดชีวิตตอนเครื่องลงน้ำ แต่กลับจมน้ำตายเพราะทำให้เสื้อชูชีพพองลมตั้งแต่อยู่ในตัวเครื่องบิน และจมไปพร้อมตัวเครื่อง มีผู้ถ่ายวิดีโอในตอนที่เครื่องร่อนลงไว้ได้ และเป็นภาพที่มีความสำคัญในการศึกษาแนวทางการแก้ไขเมื่อเกิดเครื่องบินตกน้ำต่อไป</doc>
