<doc id="232207" url="https://th.wikipedia.org/wiki?curid=232207" title="แฟมิลีฟิวด์">แฟมิลีฟิวด์ แฟมิลีฟิวด์ () เป็นรายการเกมโชว์ที่เกี่ยวกับ แบบสำรวจ 100 คน โดยกำเนิดที่สหรัฐอเมริกา ปัจจุบันผลิตโดย Fremantlemedia และ Georgia Entertainment Industries จัดจำหน่ายสื่อโดย 20th Television และ Debmar Mercury โดยเริ่มออกอากาศตอนแรกในปี พ.ศ. 2519 จนถึงปัจจุบัน ออกอากาศทางสถานีโทรทัศน์ Syndicated (ออกอากาศสถานีท้องถิ่น) ของสหรัฐอเมริกา ปัจจุบันดำเนินรายการโดยสตีฟ ฮาร์วีย์ ออกแบบรายการโดยมาร์ก กูดสัน และบิลล์ ท็อตแมน และในปี พ.ศ. 2556 รายการได้ถูกจัดให้เป็นเกมโชว์ที่มียอดผู้ชมที่สุดเป็นอันดับที่ 3 ในสหรัฐอเมริกา และได้มีการผลิตของเล่นจำลอง รวมไปถึงวิดีโอเกมในแพลตฟอร์มเครื่องเล่นวิดีโอเกมแบบต่างๆ อีกด้วยกติกาหลักในเกม กติกาหลักในเกม. ในการแข่งขัน จะมีอยู่ 2 ทีม ทีมละ 4-5 คน ในแต่ละรอบการแข่งขัน จะมี 1-8 คำตอบจาก 100 คนซึ่งจะถามว่า ใน 100 คน จะตอบอะไรมากที่สุด เมื่อพิธีกรอ่านคำถามจบ ทั้ง 2 ฝ่ายจะต้องแย่งกันกดไฟเพื่อชิงสิทธิ์ตอบ ถ้าฝ่ายใดตอบได้คะแนนสูงสุด จะต้องเลือกว่าจะเล่นเองหรือโยนให้กับอีกฝ่าย โดยการการที่ได้สิทธิ์เลือกว่าเล่นเองหรือโยนได้มาจากส่วนนี้- ฝ่ายใดฝ่ายหนึ่งตอบได้คะแนนสูงที่สุด (ตอบได้ผลสำรวจอันดับที่ 1) - ฝ่ายใดฝ่ายหนึ่งตอบได้คะแนนสูงกว่าอีกฝ่ายหนึ่งตอบได้คะแนนน้อยกว่า - ฝ่ายหนึ่งทำคะแนนได้ ส่วนอีกฝ่ายตอบไม่ทันหรือตอบผิด (ซึ่งไม่นับรวมการตอบผิดในทีม) เมื่อทีมที่ได้สิทธิ์เล่น จะต้องตอบให้ได้ครบทุกข้อเพื่อคว้าคะแนนทั้งหมดในรอบนั้นไป อย่างไรก็ตาม ถ้าตอบไม่ทันภายใน 5 วินาที หรือ ตอบแล้วไม่มีในตัวคำตอบใดๆ เลย จะถือว่าตอบผิด (พลาด 1 ครั้ง) แต่การพลาดจะมีเพียง 3 ครั้ง/ทีม ถ้าตอบไม่ทันหรือตอบผิดรวม 2 ครั้ง ทีมตรงข้ามจะต้องปรึกษากัน ถ้าตอบไม่ทันหรือตอบผิดรวมครบ 3 ครั้ง ถือว่าหมดสิทธิ์เล่นต่อในคำถามนั้น และจะถูกอีกฝ่ายยึดคะแนนที่อีกฝ่ายทำคะแนนไปแล้ว และสิทธิ์การตอบของทีมที่ขโมยคะแนนจะเป็นของหัวหน้าทีมเพียงผู้เดียว (ต้องตอบทันที) ถ้าฝ่ายที่ยึดคะแนนตอบได้ ก็จะได้คะแนนที่กำหนดไว้ แต่ถ้าตอบผิดหรือตอบไม่ทัน คะแนนก็จะกลับไปที่อีกฝ่ายทันที หลังจบคำถาม ถ้าทั้ง 2 ทีมตอบตัวใดไม่ได้ พิธีกรก็จะเฉลยคำตอบที่เหลือที่ทั้ง 2 ทีมตอบไม่ได้เลย ทั้งนี้ในคำตอบในแต่ละรอบจะมีคำตอบเรียงลำดับของคนใน 100 คนตามลำดับจากมากสุดไปหาน้อยสุดซึ่งรอบแรกและรอบสองคะแนนจะมีคะแนนปกติ รอบที่ 3 คะแนนจะคูณ 2 รอบที่ 4 คะแนนจะคูณ 3 โดยตัวคำตอบจะมีตั้งแต่ 1-8 คำตอบแตกต่างกันไปตามผลสำรวจคำตอบแรกจะมีคะแนนสูงสุด ส่วนคำตอบข้อสุดท้ายจะมีคะแนนต่ำสุด อย่างไรก็ตามเกมนี้จะมีอยู่ 6 รอบด้วยกันโดย 2 รอบแรกจะเป็นคะแนนตามหลักจากแบบสำรวจจาก 100 คนในส่วนรอบที่ 3 เป็นรอบคูณสอง จะเป็นคะแนนคูณสองต่อ 1 คำตอบที่ตอบได้ ส่วนรอบ 4 จะเป็นรอบคูณสาม ซึ่งเป็นคะแนนสามเท่าต่อ 1 คำตอบที่ตอบได้ และรอบที่ 5 และ 6 จะเป็นรอบตัดสิน (ในแบบสำรวจจะมีเพียงคำตอบเดียว) (ในกรณีที่ทั้ง 2 ทีมยังไม่ถึง 300 คะแนน) อย่างไรก็ตามหากทีมใดทำคะแนนรวมได้ 300 คะแนนขึ้นไปทีมนั้นได้เป็นทีมที่ชนะทันทีรอบแฟสต์มันนีย์ รอบแฟสต์มันนีย์. ในรอบโบนัสของ แฟมิลีฟิวด์ จะใช้ชื่อว่า "แฟสต์มันนีย์" โดยให้ทีมที่เป็นผู้ชนะให้เลือกสมาชิกในทีมทั้ง 2 คนให้ตอบคำถามโดยอีกคนหนึ่งจะถูกอยู่ในห้องเก็บเสียงโดยรอบแรกจะมีเวลา 20 วินาทีแต่ถ้าคิดไม่ออกบอกว่า "Pass" (ข้าม) แล้วพิธีกรจะวนกลับมาถามคำถามที่ข้ามไปอีกครั้งเมื่อยังเหลือเวลาอยู่ โดยตอบคำถามทั้ง 5 ข้อให้หมดภายในเวลาที่กำหนด ถ้าตอบคำถามครบ 5 ข้อ ภายในเวลาที่กำหนด จะมีเสียงสัญญาณหยุดเวลา หากข้อใดข้อหนึ่งผู้ที่ตอบไม่ได้ตอบอะไรมาเลย หรือตอบแล้วไม่มีผลสำรวจ จะมีเสียงสัญญาณ "ผิด" พร้อมกับขึ้นเลข 0 ในข้อนั้นไป ในรอบที่ 2 คะแนนรวมต้องมีเป้าหมายถึง 200 คะแนนขึ้นไปในรอบที่ 2 นั้นผู้ที่ตอบนั้นมาจากผู้ที่อยู่ในห้องเก็บเสียงโดยให้ตอบไม่ซ้ำกับคนแรกโดยถ้าซ้ำกับคำตอบในรอบแรกจะมีเสียงสัญญาณ "ผิด" พิธีกรจะบอกว่าซ้ำและต้องตอบใหม่โดยเวลาในการตอบมี 25 วินาที ทั้งนี้พิธีกรจะเฉลยข้อคำตอบที่เป็นคำตอบอันดับทึ่ 1 และเมื่อได้คะแนนรวม 200 คะแนนหรือสูงกว่า 200 คะแนน จะได้เงินรางวัลแจ็กพอต 20,000 ดอลลาร์สหรัฐแต่ถ้าหากไม่ครบ 200 คะแนน อันเป็นว่าเกมจบลงไป แต่จะได้รับเงินรางวัล 5 ดอลลาร์สหรัฐ ตามจำนวนแต้มที่ทำได้เป็นรางวัลปลอบใจ (เช่น ทำคะแนนได้ 165 คะแนน จะได้รับเงินรางวัล 165 x 5 = 825 ดอลลาร์สหรัฐ)</doc>
