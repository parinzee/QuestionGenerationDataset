<doc id="155162" url="https://th.wikipedia.org/wiki?curid=155162" title="นราพัฒน์ แก้วทอง">นราพัฒน์ แก้วทอง นายนราพัฒน์ แก้วทอง รองเลขาธิการพรรคประชาธิปัตย์ และสมาชิกสภาผู้แทนราษฎรจังหวัดพิจิตรประวัติ ประวัติ. เกิดวันที่ 2 สิงหาคม พ.ศ. 2512 เป็นบุตรชายของ นายไพฑูรย์ แก้วทอง รัฐมนตรีว่าการกระทรวงแรงงาน อดีต ส.ส.พิจิตร หลายสมัย กับ นางอัจฉราภรณ์ แก้วทอง โดย นายนราพัฒน์ แก้วทอง เป็นบุตรคนโต มีน้องสาวคือ นางสาวพัชราภรณ์ แก้วทอง และน้องชาย คือ นายพูนทรัพย์ แก้วทอง นายนราพัฒน์ แก้วทอง เป็นศิษย์เก่าโรงเรียนบดินทรเดชา (สิงห์ สิงหเสนี) สำเร็จการศึกษาระดับปริญญาตรี บริหารธุรกิจ สาขาบัญชี จากมหาวิทยาลัยรามคำแหง และ ปริญญาโท บริหารธุรกิจ (M.B.A) จาก National University ประเทศสหรัฐอเมริกา นายนราพัฒน์ มีชื่อเล่นว่า "ตุ้ม" ชีวิตครอบครัวสมรสกับ นางอุมาพร แก้วทอง (สกุลเดิม บุญนาน) มีบุตรด้วยกัน 1 คน คือ ด.ช.ตฤณพัฒน์ แก้วทอง มีกิจกรรมที่เป็นความชอบส่วนตัว คือ การติดตามชมฟุตบอลต่างประเทศ รวมถึงการวิเคราะห์วิจารณ์การแข่งขัน โดยมีแมนเชสเตอร์ยูไนเต็ด เป็นสโมสรที่ชื่นชอบ และตกปลาประวัติการทำงานประวัติการทำงาน. - 2535 - 2537 สมุห์บัญชี บริษัทเพชรพล จำกัด - 2540 - 2543 กรรมการผู้จัดการ บริษัทสระหลวงก่อสร้าง จำกัด - กรรมการผู้จัดดการ บริษัท ก นราพัฒน์ จำกัดงานการเมือง งานการเมือง. ในปี พ.ศ. 2544 นายไพฑูรย์ แก้วทอง ผู้เป็นบิดา ได้รับการวางตัวจากพรรคประชาธิปัตย์ ให้ลงสมัครเลือกตั้งเป็น ส.ส. แบบบัญชีรายชื่อของพรรค นายนราพัฒน์ แก้วทอง จึงลงสมัครรับเลือกตั้ง ส.ส. ประจำเขตเลือกตั้งที่ 2 ของจังหวัดพิจิตร ซึ่งเป็นพื้นที่เดิมของบิดา และชนะการเลือกตั้งได้เป็น ส.ส. ครั้งแรก เมื่อวันที่ 29 มกราคม พ.ศ. 2544 และลงเลือกตั้งในพื้นที่จังหวัดพิจิตรมาโดยตลอด ในการเลือกตั้ง 23 ธันวาคม พ.ศ. 2550 นายนราพัฒน์ แก้วทอง ลงสมัครรับเลือกตั้ง เขต 1 จังหวัดพิจิตร ได้รับเลือกตั้งด้วยคะแนนเป็นอันดับ 1 ของจังหวัดพิจิตร และเป็น ส.ส. พรรคประชาธิปัตย์ เพียงคนเดียวของจังหวัดพิจิตรอีกด้วย ต่อมาในการเลือกตั้ง 3 กรกฎาคม พ.ศ. 2554 นายนราพัฒน์ แก้วทอง ลงสมัครรับเลือกตั้ง เขต 2 จังหวัดพิจิตร และยังคงได้รับการเลือกตั้งเป็น ส.ส. พรรคประชาธิปัตย์ เพียงคนเดียวของจังหวัดพิจิตร หลังการเลือกตั้งในครั้งนั้น ในวันที่ 6 สิงหาคม พ.ศ. 2554 พรรคประชาธิปัตย์ได้จัดการประชุมใหญ่วิสามัญประจำปี เพื่อเลือกตั้งคณะกรรมการบริหารพรรคชุดใหม่ โดยนายนราพัฒน์ได้รับเลือกให้ดำรงตำแหน่ง รองเลขาธิการพรรคประชาธิปัตย์ พร้อมกับ นายนิพนธ์ บุญญามณี และ นายศุภชัย ศรีหล้าเครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
