<doc id="153092" url="https://th.wikipedia.org/wiki?curid=153092" title="ธันวา ราศีธนู">ธันวา ราศีธนู ธันวา ราศีธนู เกิดเมื่อวันที่ 19 ธันวาคม พ.ศ. 2513 ที่ อ.ศรีบุญเรือง จ.อุดรธานี (ปัจจุบันคือจังหวัดหนองบัวลำภู) เป็นคนสุดท้องในจำนวนพี่น้อง 3 คน ในครอบครัวจัดอยู่ในฐานะที่ลำบากพอสมควร ธันวาและพี่ ๆ จึงต้องทำงานในวันหยุดเรียนเพื่อแบ่งเบาภาระของครอบครัว จนจบเพียงชั้นประถม 6 แม่ก็เสียชีวิตไปด้วยโรคมะเร็ง เมื่อไม่มีโอกาสได้เรียนต่อในระดับสูง ๆ จึงต้องไปทำงานเป็นเด็กท้ายรถ สายศรีบุญเรือง-ขอนแก่น อยู่ได้ 2 ปี พ่อก็มีแต่งงานใหม่ จึงต้องย้ายตามพ่อมาอยู่กับแม่ใหม่ที่ จังหวัดเพชรบูรณ์ แต่พี่น้อง 3 คนเข้ากับแม่ใหม่และลูก ๆ ไม่ได้ ทั้ง 3 จึงตัดสินใจเข้ามาเสี่ยงโชคในกรุงเทพ จากความรู้ที่จบแค่ชั้น ป.6 งานที่ธันวาได้ทำก็คืองานกรรมกรก่อสร้างใน อ.พระประแดง จ.สมุทรปราการ เมื่ออายุ 20 ปี หลังจากนั้นก็เปลี่ยนเป็นพนักงานเสิร์ฟ แถวสามแยกพระประแดง ที่เป็นจุดเริ่มต้นในการร้องเพลงและเล่นดนตรี เป็นบ๋อยเสิร์ฟอาหาร รินเหล้าอยู่นานหลายปี แล้ววันหนึ่งได้เจอกับเพื่อนเก่าที่เป็นนักดนตรี จึงชวนธันวามาร่วมวงทานตะวัน ด้วย จนกระทั่งวงทานตะวันแยกย้ายไป ในต้นปี พ.ศ. 2544 ธันวาจึงทำอัลบั้มออกมาเป็นชุดแรกด้วยเงินทุนเก็บของตนเอง ชื่อ "แผ่ราศี" โดยที่เจ้าตัวทำเองหมดทุกอย่าง และปลายปี พ.ศ. 2545 เมื่อได้เงินคืนมาจากการทำอัลบั้มชุดแรก อัลบั้มที่สองก็ออกมาในชื่อ "นักสู้ของแม่" โดยที่ธันวาและพรชัย ทัดละม่อม (ติ๊ก สันกาลา) เป็นโปรดิวเซอร์ ซึ่งทั้งสองชุดนี้ ธันวาจะขายเทปเองด้วยตามตลาดนัดหรือตลาดเปิดท้ายของของในที่ต่าง ๆ เดือนตุลาคม ปี พ.ศ. 2547 หลังจากเป็นศิลปินใต้ดินมาสองชุด อัลบั้มที่สามจากใต้ดินสู่บนดิน "วันที่ฉันรอ" ถึงแม้จะไม่ใช่บนดินเต็มตัวมากนัก แต่ก็เป็นอัลบั้มที่ธันวาบอกว่าพอใจในระดับหนึ่ง เพราะได้บริษัทไล้ท์มีเดียบางกอก จัดจำหน่าย แต่เจ้าตัวก็ยังคงทำหน้าที่ขายเทปตามตลาดเปิดท้ายเหมือนเดิมตั้งแต่อัลบั้ม แผ่ราศี, นักสู้ของแม่ และล่าสุด วันที่ฉันรอ ก็ยังทำหน้าที่นั้นอยู่ต่อไป จนกระทั่งในเดือนกันยายน ปี พ.ศ. 2549 อัลบั้มชุดที่สี่ "ตำนานนักสู้" ก็ได้ออกมา มีเพลงอยู่เพลงนี้ในอัลบั้มนี้ที่ได้รับความนิยม คือ ไก่ตาฟาง ที่ได้รับความนิยมในหน้าปัดวิทยุทางภาคใต้ ก่อนจะมาได้รับความนิยมในคลื่นลูกทุ่งมหานคร F.M. 95 MHZ ในกรุงเทพ และค่อย ๆ ทวีความนิยมจนกลายมาเป็นเพลงที่หลายคนรู้จักในปัจจุบัน รวมถึงในประเทศเพื่อนบ้านอย่าง กัมพูชา พม่า และจีนผลงานผลงานเพลงอัลบั้มและซิงเกิ้ล ในสังกัด อาร์ สยามผลงาน. ผลงานเพลงอัลบั้มและซิงเกิ้ล ในสังกัด อาร์ สยาม. - กิ้งก่าทอง (2552) - กบเฒ่า (2553) - โจรปล้นใจ (2554) - นางฟ้าหรือซาตาน (2556) - เกิดมาเพื่อรักเธอ (2557) - มารสังคม (2560) - น้ำตากุ๊ดจี่ (2560)ผลงานเพลง ในสังกัด กาว่า บูม มิวสิคผลงานเพลง ในสังกัด กาว่า บูม มิวสิค. - ฝากใจไว้ฝั่งลาว (2558) - ทางนักสู้ (2558) - ตัวเงิน ตัวทอง (2558) - น้ำตาเสือ (2559)</doc>
