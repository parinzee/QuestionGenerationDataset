<doc id="151532" url="https://th.wikipedia.org/wiki?curid=151532" title="ภาพอาถรรพณ์">ภาพอาถรรพณ์ ภาพอาถรรพณ์ เป็นผลงานการประพันธ์ของ หม่อมหลวงศรีทอง ลดาวัลย์ เป็นนวนิยายลึกลับสยองขวัญที่เกี่ยวกับวิญญาณ ความแค้นจากอดีตชาติในสมัยรัชกาลที่ 5 ที่เกิดจากความรักไม่ลงตัวของตัวละครสำคัญ 3 ตัวละครคือ เชษฐา ประยงค์ และ อนงค์วดี จึงทำให้วิญญาณที่เฮี้ยนของคุณประยงค์ สิงสถิตย์อยู่ในรูปถ่ายของบ้านหลังหนึ่งซึ่งในอดีตเคยเป็นของท่านพระยา ซึ่งภาพถ่ายที่ติดอยู่ในบ้านมีทั้งสิ้น 3 ภาพด้วยกันคือ ภาพของท่านพระยาผู้เป็นเจ้าของบ้าน ภาพของคุณประยงค์ และภาพของคุณน้อย ชื่อนวนิยายสะกดว่า "อาถรรพณ์" แต่ชื่อละครใช้คำว่า "อาถรรพ์" ในฉากตอนอวสานมีการนำภาพของคุณประยงค์ไปเผาเพื่อให้พ้นจากอาถรรพณ์ที่เกิดขึ้นโดยปู่กลับเป็นคนนำไปเผาไฟพร้อมๆกับกระดูกของนางทึ้ง เมียของตน สำหรับนวนิยายภาคสองของ "ภาพอาถรรพณ์" มีชื่อว่า "อาถรรพณ์ภาพ" ซึ่งในตอนจบของภาคแรกจบลงที่การเผารูปของคุณประยงค์ เพื่อล้างอาถรรพณ์ทั้งปวง แต่ในภาคสอง ผู้เขียนได้ทำให้คุณประยงค์กลับมาใหม่อีกครั้ง โดยเขียนต่อจากภาคแรกว่า ไฟไม่สามารถทำลายภาพวาดของคุณประยงค์ได้ ทำให้คุณประยงค์กลับมาอาละวาดต่อในภาคสองได้อีกละครโทรทัศน์ ละครโทรทัศน์. ภาพอาถรรพ์ เคยสร้างเป็นละครโทรทัศน์มาหลายครั้ง ได้แก่- ในปี พ.ศ. 2517 ทาง สถานีวิทยุโทรทัศน์กองทัพบกช่อง 5 นำแสดงโดย สุพรรณ บูรณะพิมพ์ รับบทเป็น คุณประยงค์ , อดุลย์ ดุลยรัตน์ เป็น เชษฐา, บุศรา นฤมิตร เป็น อนงค์วดี- ในปี พ.ศ. 2523 ทาง สถานีโทรทัศน์สีกองทัพบกช่อง 7 สร้างโดย ดาราฟิล์ม นำแสดงโดย วณิษฐา วัชโรบล เป็น อนงค์วดี, พล พลากร เป็น เชษฐา และ วริศา ศิวา เป็น คุณประยงค์ ออกอากาศทุกวันอาทิตย์ เวลา 21.00 น.- ในปี พ.ศ. 2535 ทาง สถานีโทรทัศน์สีกองทัพบกช่อง 7 สร้างโดย สุรางค์ เปรมปรีดิ์ ผู้ถือลิขสิทธิ์นวนิยาย วางตัวนักแสดงนำ และว่าจ้างค่าย ดาราวิดีโอ เป็นผู้ผลิต กำกับการแสดงโดย จรูญ ธรรมศิลป์ นำแสดงโดย มนฤดี ยมาภัย เป็นคุณประยงค์, ลิขิต เอกมงคล เป็น เชษฐา, ชฎาพร รัตนากร เป็น อนงค์วดี ร่วมด้วย วีรยุทธ รสโอชา, วจี อรรถไกวัลวที, วชิรา เพิ่มสุริยา, บุษกร พรวรรณะศิริเวช, อนุชา อึ้งวัฒนา, สมชาย สามิภักดิ์, วิไลลักษณ์ ไวงาน, อำพล สวนสุข, ด.ญ. หยาดทิพย์ ราชปาล ออกอากาศทุกวันจันทร์-อังคาร เวลา 21.00 น. ออกอากาศเมื่อวันที่ 23 มีนาคม พ.ศ. 2535 - 30 มิถุนายน พ.ศ. 2535- ในปี พ.ศ. 2556 ทาง สถานีวิทยุโทรทัศน์กองทัพบกช่อง 5 สร้างโดย เอ็กแซ็กท์ และ ซีเนริโอ กำกับการแสดงโดย อรรถพร ธีมากร นำแสดงโดย ณวัฒน์ กุลรัตนรักษ์ เป็น เชษฐา,พิยดา จุฑารัตนกุล เป็น คุณประยงค์, ลัลณ์ลลิน เตจะสา เวศซ์ เป็น อนงค์วดี ออกอากาศทุกวันพุธ-พฤหัสบดี เวลา 20.10 น. ออกอากาศเมื่อวันที่ 9 ตุลาคม พ.ศ. 2556 - 4 ธันวาคม พ.ศ. 2556รายชื่อนักแสดง</doc>
