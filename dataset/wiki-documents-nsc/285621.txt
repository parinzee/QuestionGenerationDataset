<doc id="285621" url="https://th.wikipedia.org/wiki?curid=285621" title="เวลคัมทูไทยแลนด์">เวลคัมทูไทยแลนด์ เวลคัมทูไทยแลนด์ () เป็นสตูดิโออัลบั้มชุดที่ 8 ของวงคาราบาว ภายใต้สังกัดแว่วหวาน ออกจำหน่ายในเดือน ตุลาคม พ.ศ. 2530 หลังจากได้ออกอัลบั้ม อเมริโกย และ ประชาธิปไตย ซึ่งเนื้อหาของบทเพลงส่วนหนึ่งนั้นมาจากเรื่องการเมือง ทำให้บางบทเพลงไม่สามารถออกอากาศทางสื่อต่าง ๆ ได้ แต่ในอัลบั้มชุดนี้ได้ลดโทนของเนื้อหาให้เบาบางลง เข้าใจง่าย และมีความสนุกสนานมากยิ่งขึ้น เข้ากับบรรยากาศปีท่องเที่ยวไทย และด้วยความโดดเด่นของเนื้อหาที่กล่าวมาข้างต้น ส่งผลให้อัลบั้มชุดนี้เป็นอัลบั้มชุดที่ 2 ที่สามารถทำยอดขายได้เกิน 1 ล้านตลับ แต่ยังเป็นรองจากอัลบั้ม เมด อิน ไทยแลนด์ และ เป็นอัลบั้มชุดที่ 3 ที่มีภาพสมาชิกวงคาราบาวอยู่บนหน้าปก โดยที่สมาชิกวงในชุดนี้เป็นยุคคลาสสิก เพลงดังในอัลบั้มมีอยู่เกือบทุกเพลง เช่น เพลง เวลคัมทูไทยแลนด์ ซึ่งเปิดตัวด้วยเสียงกลองยาว และ เสียงชาวต่างชาติ , บิ๊กเสี่ยว ถ่ายทอดสภาพความเป็นอยู่แห้งแล้งของชาวไทยในภาคอีสาน หรือ อิสาน ซึ่งเป็นที่มาของการจัดคอนเสิร์ต เวลคัมทูอิสานเขียว ในเวลาต่อมา , กระถางดอกไม้ให้คุณ เพลงแรกในชีวิตการขับร้องของ อ๊อด - อนุพงษ์ ประถมปัทมะ โดยว่าด้วยการที่อ๊อดเป็นคนที่มีใจรักในเสียงเพลง ฝึกซ้อมดนตรีอยู่เป็นประจำ แต่ไม่เคยร้องเพลงเลยแม้สักเพลง เพลงนี้จึงเป็นเพลงแรกและเพลงสุดท้ายในชีวิตของอ๊อดที่จะได้ยินได้ฟัง แต่ดันร้องผิดที่ผิดเวลาและผิดคีย์ จึงโดนกระถางดอกไม้ปาใส่ ,เทวดาท่าจะแย่ เมื่อมนุษย์ต่างบนบานว่าหากถูกล็อตเตอรี่จ­ะตอบแทนอย่างดี แต่แล้วพวกเขาถูกหวยกิน และขอร้องให้เทวดาช่วย เทวดาจึงสงสัยว่าทำไมมนุษย์ถึงเล่นสิ่งที่­เรียกว่า ล็อตเตอรี่ จึงเข้าสู่หนทางของล็อตเตอรี่ , คนหนังเหนียว เป็นการร้องเพลงร่วมกันครั้งแรกระหว่าง เล็ก - ปรีชา ชนะภัย กับ เทียรี่ เมฆวัฒนา และ บาปบริสุทธิ์ ของ เล็ก - ปรีชา ชนะภัย ซึ่งเพลงดังกล่าวได้มีการขับร้องใหม่อยู่เรื่อยๆ ทั้งในงานของตนเองและศิลปินท่านอื่นๆรายชื่อเพลงรายชื่อเพลง. 1. เวลคัมทูไทยแลนด์ 2. บิ๊กเสี่ยว 3. สบายกว่า 4. กระถางดอกไม้ให้คุณ 5. เทวดาท่าจะแย่ 6. สังกะสี 7. นีออน 8. คนหนังเหนียว 9. บาปบริสุทธิ์ 10. ถึกควายทุย ภาค 8มิวสิกวิดีโอมิวสิกวิดีโอ. 1. เวลคัม ทู ไทยแลนด์ 2. สบายกว่า 3. กระถางดอกไม้ให้คุณ 4. เทวดาท่าจะแย่ (ได้รับรางวัล BAD AWARDS 1987 มิวสิกวิดีโอยอดเยี่ยม)นักดนตรีนักดนตรี. 1. ยืนยง โอภากุล (แอ๊ด) : ร้องนำ , กีตาร์ , คำร้อง - ทำนอง 2. กีรติ พรหมสาขา ณ สกลนคร (เขียว) : ร้องประสานเสียง , คุมเสียง 3. ปรีชา ชนะภัย (เล็ก) : ร้องนำ เพลง บาปบริสุทธิ์ - คนหนังเหนียว , กีตาร์ , คีย์บอร์ด , ประสานเสียง , คำร้อง - ทำนอง เพลง บาปบริสุทธิ์ 4. อนุพงษ์ ประถมปัทมะ (อ๊อด) : เบส , คุมเสียง , ร้องนำ เพลง กระถางดอกไม้ให้คุณ 5. อำนาจ ลูกจันทร์ (เป้า) : กลองไฟฟ้า 6. เทียรี่ เมฆวัฒนา (เทียรี่) : ร้องนำ เพลง บิ๊กเสี่ยว - สังกะสี - คนหนังเหนียว, กีตาร์, ประสานเสียง 7. อ.ธนิสร์ ศรีกลิ่นดี : คีย์บอร์ด , แซ็กโซโฟน เพลง บิ๊กเสี่ยว - สบายกว่า - นีออน , ประสานเสียง , ร่วมร้องเพลง เทวดาท่าจะแย่ 8. พงษ์พรหม สนิทวงศ์ ณ อยุธยา (ปุ้ม วงตาวัน) : เปียโน เพลง สังกะสี 9. เอก : คุมเสียงคอนเสิร์ตคอนเสิร์ต. - รายการ โลกดนตรี วันที่ 11 ตุลาคม พ.ศ. 2530 - คอนเสิร์ตสายธารสู่อิสานเขียว : 27 ธันวาคม พ.ศ. 2530การจัดจำหน่าย</doc>
