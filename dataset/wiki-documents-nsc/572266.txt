<doc id="572266" url="https://th.wikipedia.org/wiki?curid=572266" title="เอ.พี.ฮอนด้า">เอ.พี.ฮอนด้า บริษัท เอ.พี.ฮอนด้า จำกัด (, ) คือบริษัทที่อยู่ในเครือฮอนด้าในประเทศไทย ประกอบธุรกิจเกี่ยวกับรถจักรยานยนต์ฮอนด้า มีสำนักงานใหญ่อยู่ที่ จ.สมุทรปราการ โดยบริษัททำหน้าที่ผู้จัดจำหน่ายเท่านั้น ในขณะที่ผู้ผลิตคือบริษัท ไทยฮอนด้า แมนูแฟคเจอริ่ง จำกัด (Thai Honda Manufacturing Co.,Ltd.) ตั้งอยู่ในนิคมอุตสาหกรรมลาดกระบัง กรุงเทพฯประวัติ ประวัติ. ธุรกิจรถจักรยานยนต์ฮอนด้าเริ่มต้นขึ้นในประเทศไทยตั้งแต่ปี พ.ศ. 2507 โดยการนำเข้าของบริษัท เอเชี่ยน ฮอนด้า มอเตอร์ จำกัด ซึ่งเป็นตัวแทนของสำนักงานใหญ่จากบริษัท ฮอนด้า มอเตอร์ จำกัด ประเทศญี่ปุ่น ต่อมาฮอนด้าได้ตัดสินใจก่อสร้างโรงงานประกอบรถจักรยานยนต์ฮอนด้าขึ้นในประเทศไทย ควบคู่ไปกับบริษัท ไทยฮอนด้า แมนูแฟคเจอริ่ง จำกัด ในปี พ.ศ. 2508 ในช่วงแรกของการประกอบกิจการรถจักรยานยนต์ในประเทศไทย ฮอนด้าต้องประสบปัญหาไม่น้อยในการจัดจำหน่าย เนื่องจากการแข่งขันกันเองระหว่างผู้จัดจำหน่าย 3 ราย ซึ่งต่างก็มีหุ้นส่วนในบริษัท ไทยฮอนด้า แมนูแฟคเจอริ่ง จำกัด จึงได้สิทธิในการจำหน่ายรถที่ผลิตจากโรงงานแห่งนี้เหมือนกัน จนกระทั่งในปี พ.ศ. 2529 ได้มีนโยบายจากฮอนด้า มอเตอร์ ประเทศญี่ปุ่นให้ยุบรวมฝ่ายขายรวมกับบริษัท พี.ไทยแลนด์ แมชินเนอรี่ จำกัด ซึ่งเป็นหนึ่งในผู้จัดจำหน่ายรถจักรยานยนต์ฮอนด้ารายใหญ่ในขณะนั้นเพื่อจัดช่องทางการจำหน่ายใหม่ ก่อให้เกิด บริษัท เอ.พี.ฮอนด้า จำกัด เพื่อเป็นผู้จัดจำหน่ายรถจักรยานยนต์ฮอนด้าในประเทศไทยแต่เพียงผู้เดียวจนถึงปัจจุบัน ในเดือนเมษายนปี พ.ศ. 2555 เอ.พี.ฮอนด้า ได้เริ่มต้นธุรกิจบิ๊กไบค์ในประเทศไทยโดยการเปิดศูนย์ฮอนด้าบิ๊กวิง(Honda BigWing) เพื่อจัดจำหน่ายรถฮอนด้าบิ๊กไบค์ที่นำเข้ามาจากญี่ปุ่น ก่อนที่ฮอนด้าจะขึ้นไลน์ผลิตรถบิ๊กไบค์ขนาดกลางในเมืองไทยในเวลาต่อมา และได้นำมาจำหน่ายที่ศูนย์นี้ด้วยเช่นกันรูปแบบการดำเนินธุรกิจ รูปแบบการดำเนินธุรกิจ. เอ.พี.ฮอนด้า จำหน่ายรถจักรยานยนต์ฮอนด้าทั้งที่ผลิตในประเทศและนำเข้าจากประเทศญี่ปุ่น โดยในส่วนของรถจักรยานยนต์ขนาดเล็กจะถูกจัดจำหน่ายผ่านเครือข่ายฮอนด้าวิงเซ็นเตอร์ (Honda Wing Center) ในขณะที่รถบิ๊กไบค์จะถูกจัดจำหน่ายผ่านศูนย์ฮอนด้าบิ๊กวิง(Honda BigWing)ซึ่งปัจจุบันมีสาขาอยู่ทั่วประเทศประเภทของรถจักรยานยนต์ที่ผลิตในประเทศไทยอยู่ในปัจจุบัน ประเภทของรถจักรยานยนต์ที่ผลิตในประเทศไทยอยู่ในปัจจุบัน. ประเทศไทยถือเป็นฐานผลิตรถจักรยานยนต์ฮอนด้ารายใหญ่ของโลก โดยผลิตทั้งรถขนาดเล็กและขนาดใหญ่(บิ๊กไบค์)เพื่อจำหน่ายทั้งในประเทศและต่างประเทศ- รถจักรยานยนต์ขนาดเล็กประเภทครอบครัว ฮอนด้า เวฟ, ฮอนด้า ดรีม - รถจักรยานยนต์มินิไบค์ขนาด 125 ซีซี ฮอนด้า เอ็มเอสเอ็กซ์ - รถจักรยานยนต์ขนาดเล็กประเภทเอ.ที. (Automatic Transmission)ขนาด 110-150 ซีซี ฮอนด้า สกู๊ปปี้ไอ, ฮอนด้า ซูมเมอร์ เอ็กซ์, ฮอนด้า พีซีเอ็กซ์, ฮอนด้า คลิก, ฮอนด้า มูฟ - รถจักรยานยนต์ขนาดกลางประเภทเอ.ที. (Automatic Transmission) ขนาด 300 ซีซี ฮอนด้า ฟอร์ซ่า - รถจักรยานยนต์ขนาดเล็กประเภทสปอร์ต ขนาด 125-300 ซีซี ฮอนด้า เอ็มเอสเอ็กซ์, ฮอนด้า ซีบีอาร์ - รถจักรยานยนต์บิ๊กไบค์ขนาดกลาง 500-650 ซีซี ฮอนด้า ซีบีอาร์</doc>
