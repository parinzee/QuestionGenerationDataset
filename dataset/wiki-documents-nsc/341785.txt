<doc id="341785" url="https://th.wikipedia.org/wiki?curid=341785" title="เมกะโลซอรัส">เมกะโลซอรัส เมกะโลซอรัส หรือ เมกาโลซอรัส () เป็นไดโนเสาร์กินเนื้อหรือเทอโรพอด มีชีวิตอยู่ในยุคจูแรสสิกตอนกลาง เมื่อประมาณ 166 ล้านปีมาแล้ว ฟอสซิลของเมกาโลซอรัสถูกค้นพบในประเทศแถบยุโรปเป็นส่วนใหญ่ ค้นพบโดย บาทหลวงโรเบิร์ต พล็อต ลักษณะของเมกาโลซอรัสคือ มีหัวที่มีขนาดใหญ่ ฟันแบบสัตว์กินเนื้อ เดินด้วยสองข้าหลังอันทรงพลัง มีหางที่ยาวและใหญ่เพื่อรักษาสมดุลของร่างกาย เคลื่อนไหวคอได้อย่างอิสระ ยืดหยุ่น ขาหน้าเล็กและสั้น ประกอบด้วยกล้ามเนื้อแข็งแรง เมกาโลซอรัสมีลำตัวยาวประมาณ 9-10 เมตร และมีน้ำหนักราว 1.5 ตัน ชื่อของเมกาโลซอรัสเป็นภาษากรีก ที่มีความหมายว่า กิ้งก่าตัวใหญ่ เมกาโลซอรัสมีสักษณะนิสัยล่าเหยื่อตัวคนเดียว หรือบางครั้งพวกมันก็จะออกล่าเป็นฝูงถ้าล่าไดโนเสาร์กินพืชตัวใหญ่ เนื่องจากเมกาโลซอรัสมีร่างกายที่ใหญ่โตและทรงพลัง เมกาโลซอรัสจึงนับเป็นหนึ่งในไดโนเสาร์กินเนื้อที่น่ากลัวที่สุดในยุคนั้นเลยทีเดียวและเมกะโลซอรัสยังเป็นไดโนเสาร์กินเนื้อตัวแรกของโลกทีถูกค้นพบ</doc>
