<doc id="214959" url="https://th.wikipedia.org/wiki?curid=214959" title="ทรูแฟนเทเชีย">ทรูแฟนเทเชีย บริษัท ทรู แฟนเทเชีย จำกัด () เป็นบริษัทย่อยของบริษัททรูวิชั่นส์ มีหน้าที่ดูแลบริหารงานศิลปิน (Artist Management) จาก รายการ ทรู อะคาเดมี แฟนเทเชีย รองรับการสร้างผลงานในวงการบันเทิงทุกด้าน โดยผลงานส่วนใหญ่คือ มีหน้าที่เป็นค่ายเพลง ซึ่งผลิตงานทางด้านดนตรีของศิลปินอย่างต่อเนื่องประวัติการก่อตั้ง และ บทบาทหน้าที่ ประวัติการก่อตั้ง และ บทบาทหน้าที่. บริษัท ทรู แฟนเทเชีย จำกัด (ชื่อเดิม : ยูบีซี แฟนเทเชีย) ได้ก่อตั้งขึ้นโดย บริษัททรูวิชั่นส์ (หรือยูบีซีในขณะนั้น) หลังจากประสบความสำเร็จอย่างสูง จาก รายการ ยูบีซี อะคาเดมี่ แฟนเทเชีย ฤดูกาลที่ 2 เมื่อปลายปี พ.ศ. 2548 เนื่องจากในฤดูกาลก่อนหน้า ได้ทำมีการสัญญาศิลปินจากรายการร่วมกับ บริษัท จีเอ็มเอ็ม แกรมมี่ จำกัด (มหาชน) ในช่วงต้นของการเปิดตัวบริษัท เนื่องจากศิลปินทั้งหมดมาจากรายการเรียลลิตี้แข่งขันร้องเพลง บทบาทของบริษัทจึงเน้นการผลิตผลงานเพลง แต่เมื่อดำเนินธุรกิจไป 1 ปี ทำให้เริ่มเห็นภาพธุรกิจที่ชัดเจนมากขึ้น จึงได้ปรับเปลี่ยนบทบาทเป็น "บริษัทสำหรับบริหารศิลปิน (Artist Management)" มีบทบาทที่สำคัญ คือ การทำการตลาด โดยจุดเน้นอยู่ที่ความมีชื่อเสียงของศิลปิน ดูแลภาพลักษณ์ ขณะเดียวกันต้องสร้างโอกาสให้กับศิลปินอย่างต่อเนื่อง เช่น เป็นพรีเซ็นเตอร์ ผลงานเพลง แสดงคอนเสิร์ต ละครเพลง ธุรกิจท่องเที่ยว ซึ่งเป็นธุรกิจที่แตกขยายออกไป สาเหตุที่สำคัญอีกประการหนึ่ง คือ ธุรกิจเพลงไม่สามารถพึ่งพาการจำหน่ายอัลบั้มเพลงอย่างเดียวได้ ดังนั้นจึงมีการตัดสินใจปรับบทบาท โดยศิลปินทั้งหมดจะเปรียบเสมือนทรัพย์สินมีมูลค่าของบริษัท ที่มีหน้าที่หลักตามแนวทางบริหารจัดการที่ได้กำหนดไว้ และในช่วงต้นปี พ.ศ. 2552 ได้มีการปรับเปลี่ยนการบริหารงานของบริษัท โดย กรรมการผู้จัดการคนแรก คือ คุณ "กิติกร เพ็ญโรจน์" ได้ลาออกจากตำแหน่งไป ทรูวิชั่นส์ จึงได้มอบหมายให้ คุณ "อาจกิจ สุนทรวัฒน์" อดีตผู้ดูแลธุรกิจมัลติมีเดียของบริษัท ทรู คอร์ปอเรชั่น ดูแลงานแทน และได้วางแผนนโยบายใหม่ เพื่อขยายตลาดศิลปินให้ก้าวไกลสู่สาธารณชนมากขึ้นกว่าเดิม โดยมีใจความสำคัญว่าข้อมูลบุคลากรทำเนียบกรรมการผู้จัดการข้อมูลบุคลากร. ทำเนียบกรรมการผู้จัดการ. - พ.ศ. 2548 - 2551 คุณ หนุ่ม - "กิติกร เพ็ญโรจน์" อดีตนักร้องของคีตา เรคคอร์ดส - พ.ศ. 2552 - ปัจจุบัน คุณ โอ๋ - "อาจกิจ สุนทรวัฒน์" อดีตผู้ดูแลธุรกิจมัลติมีเดียของบริษัท ทรู คอร์ปอเรชั่น (ทายาทของคุณ แสงชัย สุนทรวัฒน์ อดีตผู้อำนวยการ อสมท.)ทีมโปรดิวเซอร์พิเศษทีมโปรดิวเซอร์พิเศษ. - ทีมเพลงจากสังกัด เลิฟอีส ดูแลงานโดย คุณ "บอย โกสิยพงษ์" - ทีมเพลงจากสังกัด มิสเตอร์มิวสิก ดูแลงานโดย คุณ "ชาตรี คงสุวรรณ" - ทีมเพลง คุณ "สุทธิพงษ์ วัฒนจัง" หรือ ชมพู ฟรุตตี้รายชื่อศิลปินในสังกัดผลงานเพลง ผลงานเพลง. การผลิตผลงานเพลงออกสู่ตลาดอย่างต่อเนื่อง ถือเป็นหนึ่งในภาระหน้าที่หลักของ "ทรูแฟนเทเชีย" โดยได้มีการสร้างสรรค์ผลงานในรูปแบบของอัลบั้มซีดีเพลงและวีซีดีคาราโอเกะ ซึ่งในช่วงแรกจะเป็น "อัลบั้มเต็ม" โดยเฉลี่ย 10 เพลงต่ออัลบั้ม ต่อมาแทบทุกค่ายเพลงได้ประสบปัญหาการแพร่หลายของเทปผีซีดีเถื่อน และการดาวน์โหลดเพลงแบบผิดกฎหมายทางอินเทอร์เน็ต ทำให้มีการปรับเปลี่ยนแผนการจำหน่าย ดังนั้น ตั้งแต่ ปี พ.ศ. 2551 เป็นต้นมา อัลบั้มเพลงจะเป็นในรูปแบบของ "มินิอัลบั้ม" คือ จำนวนเพลงต่ออัลบั้มจะลดลงเหลือโดยเฉลี่ยประมาณ 6 เพลง ทั้งนี้จะมีจำหน่ายวีซีดีคาราโอเกะรวมอยู่ในชุดด้วย แต่จะมีการยกเว้นในกรณีที่เป็น "อัลบั้มรวมรุ่น" และ "อัลบั้มรวมเพลงประกอบละครเวที" ต่อมาในปี พ.ศ. 2552 หลังจากเปลี่ยนทีมผู้บริหารของบริษัท ได้มีการปรับเปลี่ยนแผนการตลาดใหม่อีกครั้ง โดยเน้นการทำเพลงเป็น "ซิงเกิล" ออกวางจำหน่ายทางเว็บไซต์ http://www.truemusic.com เพื่อที่จะทำให้ศิลปินสามารถนำเสนอผลงานได้รวดเร็วยิ่งขึ้น โดยไม่จำเป็นต้องรอเป็นอัลบั้มเต็ม ซึ่งใช้ระยะเวลาในการผลิตนานและการลงทุนสูง เสี่ยงต่อสภาวะทางเศรษฐกิจในปัจจุบัน อีกทั้งตอบสนองความสะดวกสบายของแฟนเพลงในยุคดิจิตอล และเมื่อซิงเกิลที่ปล่อยออกมามีมากเป็นจำนวนหนึ่ง ก็จะมีการรวมเป็นอัลบั้มเต็มออกจำหน่าย เช่น อัลบั้มรวมฮิต , อัลบั้มเต็มของแต่ละศิลปินรางวัลด้านผลงานเพลงรางวัลด้านผลงานเพลง. - ประเภท ศิลปินยอดเยี่ยม (ตัดสินจากผลคะแนนคณะกรรมการ) - ประเภท ศิลปินยอดนิยม (ตัดสินจากผลโหวต)- ประเภท เพลงยอดนิยม (ตัดสินจากสรุปอันดับเพลงประจำปีของแต่ละคลื่นวิทยุ)คอนเสิร์ตเทศกาลดนตรีรวมรุ่น AFเทศกาลดนตรีรวมรุ่น AF. - พ.ศ. 2550 : เทศกาลดนตรี กรุงศรี AF Funtasia ณ ดรีมเวิลด์ (รวม AF1-4) - พ.ศ. 2551 : เทศกาลดนตรี กรุงศรี AF Funtasia ตอน Cooling The World ณ ซาฟารีเวิลด์ (รวม AF1-5) - พ.ศ. 2552 : เทศกาลดนตรี กรุงศรี AF Fans Festival ณ สนามกีฬาจุฬาลงกรณ์มหาวิทยาลัย (รวม AF1-6) - พ.ศ. 2554 : เทศกาลดนตรี กรุงศรี AF All Seasons ณ อิมแพค อารีน่า เมืองทองธานี (รวม AF1-8)ละครเวทีละครเวที. - พ.ศ. 2550 : สมาร์ทเพิร์ส พรีเซนต์ส เอเอฟ เดอะมิวสิกัล ตอน เงิน เงิน เงิน ณ รอยัลพารากอนฮอลล์ สยามพารากอน (รวม 12 รอบ) - พ.ศ. 2551 : กรุงศรี พรีเซนต์ส เอเอฟ เดอะมิวสิกัล ตอน โจโจ้ซัง ณ โรงละครเอ็มเธียเตอร์ (รวม 19 รอบ) - พ.ศ. 2552 : เดอะ เลเจนด์ ออฟ เร่ขายฝัน เฉลียง เดอะ มิวสิกัล ณ โรงละครเอ็มเธียเตอร์ (รวม 15 รอบ) - พ.ศ. 2555 : เดอะ เลเจนด์ ออฟ เร่ขายฝัน เฉลียง เดอะ มิวสิกัล ณ โรงละครเอ็มเธียเตอร์ (รวม 15 รอบ)ทัวร์คอนเสิร์ตทัวร์คอนเสิร์ต. - พ.ศ. 2548 : ทัวร์คอนเสิร์ต ปฏิบัติการเร่ขายฝัน แคมปัสทัวร์ ทัวร์คอนเสิร์ต 24 สถาบันการศึกษา - กรุงเทพมหานคร และปริมณฑล (รวม AF2) - พ.ศ. 2549 : ทัวร์คอนเสิร์ต ดรีมทีม AF1+AF2 สคูลทัวร์ ทัวร์คอนเสิร์ต 20 สถาบันการศึกษา - กรุงเทพมหานคร และ ต่างจังหวัด (รวม AF1-2) - พ.ศ. 2550 : ทัวร์คอนเสิร์ต บอย ตุ้ย พัดชา เลตส์ เพลย์ คอนเสิร์ต จัดโดย ฮอนด้าคลิกเพลย์ - นครราชสีมา,เชียงใหม่,สุราษฎร์ธานี,อุดรธานี (บอย AF2 , ตุ้ย AF3 ,พัดชา AF2 ร่วมด้วย ตูน AF3 , บอย AF3) - พ.ศ. 2551 : ทัวร์คอนเสิร์ต เอเอฟ ออล ฟอร์ แฟน จัดโดย มารีฟรานส์ บอดี้ไลน์ - ทัวร์คอนเสิร์ต ณ ศูนย์การค้าชั้นนำ ทั่วประเทศ (รวมศิลปินสังกัด ทรู แฟนเทเชีย) - พ.ศ. 2552 : ทัวร์คอนเสิร์ต ทรูมิวสิกปาร์ตี้ ตอน ทรูมูฟดูฟรียกก๊วน ทัวร์คอนเสิร์ต ณ สถาบันการศึกษา และ ศูนย์การค้าชั้นนำ ทั่วประเทศ (รวมศิลปินสังกัด ทรู แฟนเทเชีย และ ศิลปินชื่อดังจากหลากหลายสังกัด)กิจกรรมทัวร์กับนักล่าฝันโดยการบินไทยจัดโดยบริษัทอื่นๆรายการโทรทัศน์รายการโทรทัศน์. - พ.ศ. 2549 - 2550 : รายการ เอ๊กซ์ซีน ทุกวันอาทิตย์ 22.20 - 23.00 น. ทางทรูวิชั่นส์ ช่องทรูอินไซด์ - พ.ศ. 2550 - 2551 : รายการ คลิกคลับ ทุกวันอาทิตย์ 22.20 - 23.00 น. ทางทรูวิชั่นส์ ช่องทรูอินไซด์ - พ.ศ. 2551 - 2552 : รายการ สบายโซน ทุกวันอาทิตย์ 22.20 - 23.00 น. ทางทรูวิชั่นส์ ช่องทรูอินไซด์ - พ.ศ. 2552 - 2553 : รายการ โอโซนนิ่ง ทุกวันอาทิตย์ 22.20 - 23.00 น. ทางทรูวิชั่นส์ ช่องทรูอินไซด์ - พ.ศ. 2553 - 2555 : รายการ โอโซนนิ่ง เฟรช ทุกวันอาทิตย์ 22.20 - 23.00 น. ทางทรูวิชั่นส์ ช่องทรูอินไซด์ - พ.ศ. 2555 - ปัจจุบัน : รายการ เถลไถล ทุกวันเสาร์ 17.30 - 18.00 น. ทางทรูวิชั่นส์ ช่องทรูอินไซด์ - พ.ศ. 2556 - ปัจจุบัน : รายการ ตั้งวงเล่า ทุกวันอาทิตย์ 17.00- 18.00 น. ทางทรูวิชั่นส์ ช่องเอเอฟ แชแนล</doc>
