<doc id="919111" url="https://th.wikipedia.org/wiki?curid=919111" title="ยะมะโมะโตะ คะกุมะ">ยะมะโมะโตะ คะกุมะ ยะมะโมะโตะ คะกุมะ (, 25 กุมภาพันธ์ 1828 – 28 ธันวาคม 1892) ซะมุไรชาวญี่ปุ่นในช่วงปลายของ ยุคเอะโดะ ซึ่งผันตัวมาเป็นนักการศึกษาและนักการเมืองใน ยุคเมจิประวัติ ประวัติ. คะกุมะเกิดที่แคว้นไอซุหรือบริเวณ จังหวัดฟุกุชิมะ ในปัจจุบันเมื่อวันที่ 25 กุมภาพันธ์ ค.ศ. 1828 ซึ่งตระกูลยะมะโมะโตะได้อ้างว่าสืบเชื้อสายจากขุนศึกคนสำคัญของ ทะเกะดะ ชิงเง็น นามว่า ยะมะโมะโตะ คันซุเกะ ซึ่งคะกุมะนับได้ว่าเป็นเด็กอัจฉริยะเลยทีเดียวเพราะสามารถอ่านออกเมื่ออายุเพียง 4 ปีและสามารถท่องจำบทกลอนภาษาจีนได้เมื่ออายุเพียง 5 ปีต่อมาใน ค.ศ. 1850 ขณะอายุได้ 22 ปีเขาถูกส่งไปยัง เอะโดะ หรือ กรุงโตเกียว ในปัจจุบันเพื่อร่ำเรียนวิชากับ คะสึ ไคชู ภายใต้การดูแลของ ซะกุมะ โชซัง อาทิ รันกะกุ หรือวิทยาการสมัยใหม่ของโลกตะวันตกและวิทยาการทางทหารสมัยใหม่ซึ่งคะกุมะได้เดินทางกลับมายังไอซุเมื่อ ค.ศ. 1856 ขณะอายุได้ 28 ปีโดยได้เป็นผู้เผยแพร่ใน นิสชินคัง หรือโรงเรียนประจำแคว้นไอซุ ใน ค.ศ. 1862 คะกุมะได้สมัครเข้ารับราชการกับ ไดเมียว หรือเจ้าแคว้นแห่งแคว้นไอซุ มะสึไดระ คะตะโมะริ ในระหว่างที่คะตะโมะริพำนักอยู่ใน เคียวโตะ ทำหน้าที่เป็น เคียวโตะ ชูโงะโชะกุ หรือผู้ดูแลรักษาความสงบเรียบร้อยในเคียวโตะ</doc>
