<doc id="715154" url="https://th.wikipedia.org/wiki?curid=715154" title="เฉิน หลง">เฉิน หลง เฉิน หลง (; 18 มกราคม ค.ศ. 1989 —) เป็นนักกีฬาแบดมินตันชายทีมชาติจีน ปัจจุบันเป็นมือวางอันดับ 1 ของโลกประวัติ ประวัติ. เฉินหลงเกิดในปี ค.ศ. 1989 ที่เขตชาชื่อ จิงโจว มณฑลหูเป่ย์ สาธารณรัฐประชาชนจีน ในปี ค.ศ. 1996 เมื่อเฉินอายุ 7 ขวบ พ่อและแม่ของเขาส่งไปเรียนโรงเรียนกีฬา เมื่อปี ค.ศ. 2000 เฉินได้ย้ายไปที่เซี่ยเหมิน, มณฑลฝูเจี้ยน และได้เข้าร่วมทีมกีฬาเซี่ยเหมิน ในปี ค.ศ. 2005 เขาได้รับเลือกให้เป็นตัวแทนนักกีฬาเยาวชนทีมชาติจีน และต่อมาในปี ค.ศ. 2006 เขาได้รับเลือกให้เป็นนักกีฬาทีมชาติจีน เมื่อเดือนกรกฎาคม ค.ศ. 2007 เขาได้รับเลือกให้เป็นตัวแทนทีมจีนเข้าร่วมการแข่งรายการแบดมินตันเยาวชนชิงแชมป์เอเชีย 2007 และเขาสามารถคว้าแชมป์ในประเภทชายเดี่ยวได้สำเร็จ ในเดือนพฤศจิกายนปีเดียวกันเขาได้เข้าร่วมการแข่งขันแบดมินตันเยาวชนชิงแชมป์โลก 2007 โดยเฉินสามารถเอาชนะ เค็นอิชิ ทะโงะ จากประเทศญี่ปุ่น ในรอบสุดท้ายด้วยคะแนน 2-0 เกม (21-16, 21-14) ในเดือนพฤศจิกายนปี ค.ศ. 2010 เฉินได้เหรียญทองในการแข่งขันแบดมินตันประเภททีมชายในเอเชียนเกมส์ ที่กว่างโจว เมื่อเดือนธันวาคม ในการแข่งขันไชนาซุปเปอร์ซีรีส์ 2010 โดยเฉินเป็นฝ่ายเอาชนะ เป้า ชุนไหล เพื่อนร่วมทีม จากประเทศจีน ในรอบสุดท้ายด้วยคะแนน 2-1 เกม (9-21, 21-14, 21-16) ในปี ค.ศ. 2011 ในการแข่งขันเจแปนซุปเปอร์ซีรีส์ 2011 โดยเฉินสามารถเอาชนะ ลีชองเหว่ย มือวางอันดับ 1 ของโลก จากประเทศมาเลเซีย ในรอบสุดท้ายด้วยคะแนน 2-1 (21-8, 21-10, 21-19) ทำให้เฉินคว้าแชมป์รายการนี้ ในปี ค.ศ. 2012 เฉินได้เข้าร่วมการแข่งขันโอลิมปิกฤดูร้อน 2012 และเขาสามารถคว้าอันดับที่ 3 ในประเภทชายเดี่ยว โดยเอาชนะ อี ฮย็อน-อิล จากประเทศเกาหลีใต้ ในรอบสุดท้ายด้วยคะแนน 2-1 เกม (21-12, 15-21, 21-15)ความสำเร็จชนะเลิศ (21)</doc>
