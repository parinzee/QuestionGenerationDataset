<doc id="230278" url="https://th.wikipedia.org/wiki?curid=230278" title="อาร์.อี.เอ็ม.">อาร์.อี.เอ็ม. อาร์.อี.เอ็ม. () เป็นวงร็อกอเมริกัน ที่ก่อตั้งวงที่เอเธนส์ รัฐจอร์เจีย ในปี 1980 โดย ไมเคิล สไตป์ (ร้องนำ), ปีเตอร์ บัก (กีตาร์), ไมค์ มิลส์ (กีตาร์เบส) และบิลล์ เบอร์รี (กลองและเพอร์คัชชัน) อาร์.อี.เอ็ม. ถือเป็นวงอัลเทอร์เนทีฟร็อกวงแรกที่ประสบความสำเร็จและได้รับสนใจในยุคแรก จากสไตล์กีตาร์ของบัก และเสียงร้องคลุมเครือของสไตป์ อาร์.อี.เอ็ม. ออกผลงานซิงเกิลแรกคือ "Radio Free Europe" ในปี 1983 กับค่ายเพลงอิสระ ฮิบ-โทน ซึ่งอยู่ในอัลบั้มอีพีที่ออกต่อมาชุด Chronic Town ในปี 1982 วงออกผลงานแรกกับค่ายไอ.อาร์.เอส ต่อมาในปี 1983 ได้ออกผลงานที่ได้รับเสียงวิจารณ์ที่ดีอย่างชุด Murmur และยังคงประสบความสำเร็จต่อเนื่องในการออกผลงานอัลบั้มชุดต่อ ๆ มา รวมถึงการออกทัวร์และการตอบรับการสนับสนุนจากสถานีวิทยุในมหาวิทยาลัย หลังจากประสบความสำเร็จกับวงการเพลงใต้ดิน อาร์.อี.เอ็ม. ก็ประสบความสำเร็จก้าวขึ้นสู่กระแสหลักกับซิงเกิลฮิตในปี 1987 ที่ชื่อ "The One I Love" ทางวงได้เซ็นสัญญากับค่ายเพลงวอร์เนอร์บราเธอร์ส ในปี 1988 และเริ่มพูดถึง ตระหนักเรื่องการเมืองและสิ่งแวดล้อม ขณะที่ได้เล่นแสดงสดในสนามกีฬาใหญ่ ๆ ทั่วโลก ต้นยุคทศวรรษ 1990 กระแสอัลเทอร์เนทีฟเริ่มก้าวสู่กระแสหลัก อาร์.อี.เอ็ม. ถือว่าเป็นผู้บุกเบิกแนวเพลงนี้ พวกเขาได้ออกผลงานที่ประสบความสำเร็จด้านการตลาดอย่าง อัลบั้มชุด Out of Time (1991) และ Automatic for the People (1992) ที่ได้หันเหไปจากดนตรีในยุคแรกเริ่มของพวกเขา ผลงานของ อาร์.อี.เอ็ม. ในปี 1994 ชุด Monster ที่ได้ทำให้มีความเป็นร็อกมากขึ้น วงได้ทำการทัวร์ครั้งแรกในรอบ 6 ปี เพื่อสนับสนุนอัลบั้มชุดนี้ ทัวร์นี้ได้ทำให้เกิดความเสียหายกับสมาชิก 3 คนในวง ต่อมาในปี 1996 อาร์.อี.เอ็ม. เซ็นสัญญาใหม่กับวอร์เนอร์บราเธอร์ส ด้วยจำนวนเงิน 80 ล้านดอลลาร์สหรัฐ ถือเป็นการเซ็นสัญญาที่แพงที่สุดในประวัติศาสตร์ ปีถัดมา บิลล์ เบอร์รีออกจากวง ส่วนบัก, มิลส์ และสไตป์ ยังคงเล่นกับวงต่อด้วยจำนวนเครื่องดนตรี 3 ชิ้น ทางวงยังได้เปลี่ยนแนวเพลง พวกเขายังคงประสบความสำเร็จในทศวรรษต่อมาด้วยเสียงวิจารณ์ทางบวกและลบปนกัน และประสบความสำเร็จด้านการค้า ในปี 2007 พวกเขามีชื่ออยู่ในร็อกแอนด์โรลฮอลออฟเฟม ต่อมา ในปี 2011 R.E.M. ได้ประกาศยุบวงในเดือนกันยายน 2011 โดยประกาศการยุบวงอย่างเป็นทางการผ่านทางเว็บไซต์ของวงผลงานอัลบั้มผลงานอัลบั้ม. - Murmur (1983) - Reckoning (1984) - Fables of the Reconstruction (1985) - Lifes Rich Pageant (1986) - Document (1987) - Green (1988) - Out of Time (1991) - Automatic for the People (1992) - Monster (1994) - New Adventures in Hi-Fi (1996) - Up (1998) - Reveal (2001) - Around the Sun (2004) - Accelerate (2008)</doc>
