<doc id="275448" url="https://th.wikipedia.org/wiki?curid=275448" title="ปราโมทย์ วิเลปะนะ">ปราโมทย์ วิเลปะนะ ปราโมทย์ วิเลปะนะ เป็นนักร้องและนักแต่งเพลงชาวไทย มีน้ำเสียงเป็นเอกลักษณ์ และมีผลงานสร้างชื่อมากมาย โดยเริ่มต้นจากการเป็นนักร้องนำในวงหมีพูห์โดยมีเพลงอย่าง "แค่บอกว่ารักเธอ" ซึ่งได้รับการตอบรับอย่างท่วมท้น หลังจากนั้นต่อมาโมทย์ก็ได้ออกอัลบั้มเดี่ยวชุด โมทย์...ร้องนำ โดยมีเพลงฮิตอย่าง "คืนที่ดาวเต็มฟ้า"ประวัติ ประวัติ. ปราโมทย์เคยเป็นนักร้องนำวง Folk Song ของวิทยาลัยอาชีวะศึกษาธนบุรีสมัยเรียน ปวส. ซึ่งเป็นตัวแทนวิทยาลัย ได้ร่วมประกวดงานประชุมองค์การวิชาชีพและแข่งขันทักษะ ครั้งที่ 4 ปี 2540 ระดับประเทศ ที่จัดขึ้นที่ จ.พระนครศรีอยุธยา จนได้รับรางวัลชนะเลิศ จากนั้นเขาก็ย้ายมาเรียนปี 3 ที่มหาวิทยาลัยราชภัฏสวนดุสิต โมทย์ได้แอบมองผู้หญิงคนหนึ่งด้วยความรู้สึกพิเศษ โมทย์จึงแต่งเพลงให้เธอคนนั้น และเป็นจุดเริ่มต้นของเพลงแค่บอกว่ารักเธอ หลังจากนั้นเขาก็ได้ย้ายมาเรียนปี 4 ที่มหาวิทยาลัยราชภัฏบ้านสมเด็จเจ้าพระยาและได้รู้จักกับเพื่อนรุ่นน้อง โดยได้ร่วมกันตั้งวงดนตรีเพื่อส่งประกวดในงาน VFM MUSIC KNOCKOUT โดยงานนั้นมีกติกาว่าจะต้องมีเพลงที่แต่งขึ้นใหม่เข้าร่วมประกวดด้วย ปราโมทย์จึงเลือกเพลงแค่บอกว่ารักเธอ เข้าร่วมประกวดภายใต้ชื่อวงหมีพูห์ และวงของเขาก็ได้รับรางวัลรองชนะเลิศ ซึ่งต่อมาเพลงนี้ก็ได้รับความนิยมเป็นอย่างมาก ก่อนที่จะผันตัวเองมาเป็นศิลปินเดี่ยว ปราโมทย์ได้เริ่มต้นเข้ามาทำงานเบื้องหลังให้กับหลายสังกัด จนมาลงตัวที่ค่ายโซนี่ มิวสิค เอ็นเตอร์เทนเมนท์ (ประเทศไทย) และเริ่มทำผลงานเพลงของตัวเองอย่างจริงจัง อัลบั้มเดี่ยวชุดแรกของเขาใช้ชื่อว่า "โมทย์ ร้องนำ" โมทย์ได้ฝากฝีมือในการเขียนเนื้อร้องและทำนองเพลงไว้ถึง 7 เพลง จากทั้งหมด 10 เพลงในอัลบั้มนี้ โดยมีเพลงเด่นอย่าง เพลงคืนที่ดาวเต็มฟ้า ที่ฮิตติดชาร์ตหลายต่อหลายคลื่นวิทยุ นอกจากนี้ยังมี เพลงไม่เป็นอะไรและเพลงได้ไหม ที่โด่งดังตามมาอีกเช่นกัน ทำให้ปราโมทย์ถูกจับตามองในทันทีด้วยสไตล์การเขียนเนื้อร้องที่มีภาษาเฉพาะตัว และน้ำเสียงที่เป็นเอกลักษณ์ของเขา ในปีนั้นปราโมทย์ก็ได้คว้ารางวัลศิลปินหน้าใหม่ยอดเยี่ยมสีสันอะวอร์ดส์ ครั้งที่ 15 จากอัลบั้ม "โมทย์ ร้องนำ" อีกด้วย ปราโมทย์ได้มีผลงานออกมาอย่างต่อเนื่อง ในอัลบั้ม "มุมโมทย์" เป็นอัลบั้มเดี่ยวชุดที่ 2 ของเขาที่นำเสนอมุมมองความรักใหม่ๆ โดยมีเพลงหวาน กระจกด้านเดียว และเพลงคนต้นเหตุ ที่เป็นเพลงลูกทุ่งเพลงเดียวในอัลบั้มนี้ หลังจากนั้นโมทย์ได้ออกไปหาประสบการณ์ที่บ้านหลังใหม่ค่ายแกรมมี่ พร้อมออกอัลบั้ม "ขอให้รักบังเกิด" ที่มีเพลงดังอย่างแค่คนอีกคน และขอให้รักบังเกิด ซึ่งแต่ละเพลงส่วนใหญ่มักจะมีเนื้อหาเกี่ยวกับความรักที่มากับความหวังดี ร่วมถึงเพลงรักนิรันดร์ เป็นเพลงพิเศษที่โมทย์เขียนเนื้อร้องและทำนองเพลงเองเพื่อคุณแม่อันเป็นที่รักของเขา ปี พ.ศ. 2552 หลังจากปราโมทย์หวนกลับสู่บ้านหลังเดิม โซนี่ มิวสิค เอ็นเตอร์เทนเมนท์ (ประเทศไทย) พร้อมออกอัลบั้ม "เสียงลมหายใจ" ซึ่งมีเพลงแต่งใหม่ 6 เพลง และเพลงเก่าที่เคยฮิตมาแล้วรวมไว้อีก 4 เพลง โดยเจ้าตัวโปรดิวซ์ แต่งเองร้องเองเหมือนเดิม อัลบั้มนี้ยังคงรักษาเอกลักษณ์ ภาษาที่เรียบง่ายสวยงามในแบบฉบับของปราโมทย์ ตามติดในปีถัดไปด้วยอัลบั้ม "Love Cover" โมทย์ได้รวบรวมเพลงรักที่ตนเองชื่นชอบ และเคยโด่งดังในอดีตมาเรียบเรียงดนตรีใหม่ ร้องใหม่ในสไตล์ของตนเอง โดยมีเพลงเด่นอย่างเพลงแสนรัก ของแจ้ ดนุพล แก้วกาญจน์ ปี พ.ศ.2560 ปราโมทย์กลับมาลุยงานเพลงอีกครั้ง หลังจากหายไปทำธุรกิจส่วนตัว ได้ร่วมร้องและแต่งเนื้อร้องเพลงประกอบซีรีย์เทิดพระเกียรติ เรื่อง "รักเหน้อเหน่อ The History Love Secret" คือ เพลงเปิดใจ และ เพลงเส้นผมบังภูเขา ในตอนนั้นช่วงกลิ่นไอของยุค 90 กลับมา โมทย์ได้มีส่วนร่วมในรายการ Stage Fighter ตำนานหมู่ สู้ ฟัด ของช่อง GMM25 เหล่าศิลปินในตำนาน 18 คน รวมตัวกันเพื่อแข่งขันร้องเพลง หาเงินรายได้มอบมูลนิธิอนุเคราะห์คนหูหนวกในพระบรมราชินูปถัมภ์ เพื่อสนับสนุนการจัดเครื่องช่วยฟัง และการผ่าตัดใส่ประสาทหูเทียม ให้กับเด็กหูหนวกที่เข้าร่วมโครงการ เป็นหนึ่งในโครงการ "25 กิจกรรม ทำดี...ตามรอยพ่อ"ผลงานวงดนตรีอัลบั้มเดี่ยวอัลบั้มรวมศิลปินเพลงประกอบละครผลงาน. เพลงประกอบละคร. - พ.ศ. 2547 | เพลง เล็กใหญ่ไม่เกี่ยว ละครเรื่องเล็กใหญ่ไม่เกี่ยวขอเอี่ยวด้วยคน ออกอากาศทางช่อง 7 - พ.ศ. 2550 | เพลง แค่คนอีกคน ละครเรื่องอภิมหึมามหาเศรษฐี ออกอากาศทางช่อง 7 - พ.ศ. 2555 | เพลง แค่บอกว่ารักเธอ ละครเรื่องรักออกอากาศ ออกอากาศทางช่อง 3 - พ.ศ. 2557 | เพลง แค่เธอรับไป ละครเรื่องหวานใจนายกระจอก ออกอากาศทางช่อง 3เพลงประกอบโฆษณาเพลงประกอบโฆษณา. - พ.ศ. 2547 | เพลง หวาน ประกอบโฆษณาขนมปาร์ตี้ - พ.ศ. 2553 | เพลง หนึ่งเดียวที่ไว้ใจ ประกอบโฆษณาเส้นหมี่อบแห้งตราไวไว - พ.ศ. 2560 | เพลง หนึ่งเดียวที่ไว้ใจ ประกอบโฆษณาเส้นหมี่อบแห้งตราไวไว - พ.ศ. 2561 | เพลง หวาน ประกอบโฆษณาขนมปาร์ตี้ "ตอน จะวันไหนๆ ก็หวานได้ไม่มีหมด"ซิงเกิลรางวัลที่ได้รับ</doc>
