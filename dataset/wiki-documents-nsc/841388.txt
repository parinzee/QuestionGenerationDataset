<doc id="841388" url="https://th.wikipedia.org/wiki?curid=841388" title="เดอะไดได">เดอะไดได เดอะไดได () วงดนตรีซินธ์ป๊อบสัญชาติไทยจากค่าย Genie Records ภายใต้สังกัดจีเอ็มเอ็ม แกรมมี่ มีลักษณะเด่นทางด้านการแต่งตัวที่เน้นสีสันสดใสและแนวดนตรีที่จัดจ้าน เปิดตัวและเป็นที่รู้จักครั้งแรกในคอนเสิร์ต Genie Fest 16 ปีแห่งความร็อก เมื่อปี พ.ศ. 2557 โดยเป็นวงเปิดวงแรกให้กับคอนเสิร์ตครั้งนี้ประวัติของวง ประวัติของวง. คำว่า Dai Dai มีหลายความหมาย ภาษาญี่ปุ่น หมายถึง ผลไม้สีส้มๆเหลืองๆที่กำลังสุกงอม ส่วนภาษาไทย หมายถึง อะไรก็ได้ ที่ไม่ตายตัว The Dai Dai จึงถือว่าเป็นวงดนตรีที่ดูนอกกรอบ ไม่อิงกฎเกณฑ์ใดๆ มีความสนุกและความแปลก ซึ่งก็ขึ้นอยู่กับการตีความของคนฟังเพลงด้วย ในปี พ.ศ. 2559 ช่วงปลายเดือนเมษายน เปิดตัวเพลงแรก คือ "หากค่ำคืน" ในชื่อโปรเจ็กต์ "Showroom 3" เป็นเพลงที่แต่งโดย "มิ้นท์" ธิติรัตน์ โรจน์แสงรัตน์ โดยเริ่มแต่งทำนองจากการเล่นอูคูเลเล่ จากนั้นจึงแต่งเนื้อร้อง นอกจากนี้ "นะ" รัตน จันทร์ประสิทธิ์ นักร้องนำวง Polycat ยังมีส่วนช่วยในการเรียบเรียงเนื้อเพลงให้มีความสมบูรณ์ เพลงนี้เป็นเพลงที่ถ่ายทอดความรู้สึกเหงา คิดถึงคนรักหรือใครบางคน แต่ไม่ถึงกับเศร้า เป็นเพลงที่มีเสียงของซินธิไซเซอร์หรือเครื่องดนตรีสังเคราะห์ผสมอยู่ จึงเป็นเพลงที่มีความสนุกสนาน ในปี พ.ศ. 2560 ช่วงปลายเดือนกุมภาพันธ์ เปิดตัวเพลงที่ 2 คือ "ง่ายจะตาย" เพลงเศร้าที่แต่งเนื้อร้องและทำนองโดย "นะ" รัตน จันทร์ประสิทธิ์ นักร้องนำวง Polycat เป็นเพลงที่ได้แรงบันดาลใจจาก "มิ้นท์" นักร้องนำของวง ถ่ายทอดตัวตนของเธอในอีกมุมมองหนึ่ง พูดถึงการเก็บความเศร้าเอาไว้ภายใต้รอยยิ้มที่ร่าเริง ท่าทางที่ดูเข้มแข็งตลอดเวลา ดูเหมือนว่าไม่เป็นอะไร แต่เมื่อต้องเผชิญกับความจริงบางอย่าง ที่เรียกว่า "ความเสียใจ" ก็ไม่เคยทำได้และต้องเก็บเอาไว้คนเดียว แต่ก็ยังบอกกับใครๆว่า "แค่ไม่ร้องไห้ ง่ายจะตาย"ซิงเกิ้ลเพลงข้อมูลเพิ่มเติม ข้อมูลเพิ่มเติม. "มิ้นท์" ธิติรัตน์ โรจน์แสงรัตน์ เคยชนะเลิศการประกวด S-Club Talented Boys & Girls เมื่อปี พ.ศ. 2552 และ The Acting Queen ล้านฝันสนั่นจอ เมื่อปี พ.ศ. 2554 มีผลงานทางการแสดง เช่น ภาพยนตร์เรื่อง "Love Syndrome รักโง่ๆ" ได้รับรางวัลสาขานักแสดงสมทบหญิงยอดเยี่ยม "คมชัดลึก อวอร์ด ครั้งที่ 11" จากภาพยนตร์เรื่องนี้ ภาพยนตร์เรื่อง "รักเลี้ยว..เฟี้ยวว!!(อ่ะ)" และภาพยนตร์เรื่อง "ความฝันอันสูงสุด" แสดงคู่กับธนฉัตร ตุลยฉัตร นอกจากนี้เธอยังถ่ายแบบและเป็นนางแบบให้กับนิตยสาร เช่น Volume</doc>
