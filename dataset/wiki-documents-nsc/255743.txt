<doc id="255743" url="https://th.wikipedia.org/wiki?curid=255743" title="จักรพันธ์ ครบุรีธีรโชติ">จักรพันธ์ ครบุรีธีรโชติ จักรพันธ์ ครบุรีธีรโชติ หรือชื่อเดิม จักรพรรณ์ อาบครบุรี หรือ ชื่อเล่นเดิม ก๊อต เกิดเมื่อ 13 กันยายน พ.ศ. 2513 เป็นลูกคนที่ 3 ในจำนวนพี่น้อง 4 คน โดยมีบิดาเป็นชาวอเมริกัน ส่วนมารดาพื้นเพเป็นชาวอำเภอครบุรี ภูมิลำเนา อำเภอครบุรี จังหวัดนครราชสีมา มีชื่อเสียงจากเพลงลูกทุ่ง และมีผลงานเพลงลูกทุ่งที่โด่งดังจำนวนมาก จนได้รับฉายา เจ้าชายลูกทุ่ง ออกอัลบั้มชุดแรก แม่ไม้เพลงไทย ในปี พ.ศ. 2533 ที่รวบรวมเพลงลูกทุ่งเก่ามาร้องใหม่ ส่วนอัลบั้มต่อมา เป็นเพลงที่แต่งใหม่ คือ ชุดที่ 2 ก๊อต ช็อต และ ชุดที่ 3 ก๊อต เพราะใจไม่เหมือนเดิม โดยเปลี่ยนเป็นเพลงไทยสากล (สตริง) ก่อนจะกลับมาร้องเพลงลูกทุ่ง ตั้งแต่อัลบั้ม หัวแก้วหัวแหวน ในปี พ.ศ. 2538 โดยเป็นอัลบั้มรวบรวมเพลงลูกทุ่งเก่ามาร้องใหม่อีกครั้ง ซึ่งได้รับความนิยมมาก แม้จนออกมาถึง 5 ชุด (ภายหลังออกมาอีกจนเป็น 9 ชุด ซึ่งได้รับความนิยมทุกชุด) รวมทั้งอัลบั้มเพลงที่แต่งใหม่ ซึ่งเปลี่ยนกลับเป็นแนวลูกทุ่ง ชุดที่ 4 'เจริญ เจริญ ในปี พ.ศ. 2546 ก็ได้รับความนิยมเช่นกัน จึงผลงานแนวเพลงลูกทุ่งเรื่อยมาจนถึงปัจจุบัน อัลบั้มเพลงลูกทุ่งทุกชุด ล้วนมีหนึ่งหรือหลายเพลงที่ได้รับความนิยม ซึ่งหลายเพลงหลายอัลบั้มติดอันดับ ในชาร์ตเพลง ของคลื่นวิทยุแนวลูกทุ่ง (กระทั่งมีอัลบั้มรวมฮิตและการว่าจ้างเดินสายแสดงจำนวนมาก)  อ้างอิงทุกอัลบั้มเพลงลูกทุ่ง จนถึงล่าสุดคือ อัลบั้มเพลงแต่งใหม่ ชุดที่ 7 เพชรตัดเพชร, เพลงประกอบละครเธอคือดวงใจ และอัลบั้มเพลงนำมาร้องใหม่ชุด แทนความคิดถึง และเพลง วอนดีเจ ซึ่งก๊อท จักรพันธ์ร้องและแต่งเองประวัติวัยเด็ก และก่อนเข้าวงการเพลง ประวัติ. วัยเด็ก และก่อนเข้าวงการเพลง. จักรพันธ์ อาบครบุรีธีรโชติ บ้านเกิดที่ บ้านไทรโยง ตำบลครบุรี อำเภอครบุรี จังหวัดนครราชสีมา เป็นลูกคนที่ 3 จาก 4 คน มีมารดา พื้นเพเป็นชาวอำเภอครบุรี และบิดาเป็นชาวอเมริกัน บุตรหนุ่มชื่อ น้องโอเค ชื่อจริง ด.ช. สกาวรัตน์ ครบุรีธีรโชติ เกิดเมื่อวันพุธที่ 9 มีนาคม พ.ศ. 2554 (7 ปี) บิดาเป็นทหาร ย้ายมาประจำการที่จังหวัดนครราชสีมา จึงพบมารดาซึ่งขณะนั้นเป็นแม่ครัวในค่ายทหาร ทั้งคู่แต่งงานกัน มีลูกด้วยกัน 4 คน บิดาถูกเรียกตัวกลับสหรัฐอเมริกา ตั้งแต่เขายังเด็กมาก โดยไม่มีรูปทิ้งไว้ เขาจึงจำหน้าไม่ได้ มารดาไม่ย้ายไปด้วยตามคำชวน เพราะห่วงยายของเขา และเกรงมีปัญหาการปรับตัวเพราะด้อยการศึกษา และเพราะบิดาต้องย้ายไปประจำการอีกหลายประเทศ จึงขาดการติดต่อทางจดหมายโดยไม่รู้ชะตากรรมในที่สุด เขาจะเป็นเด็กเงียบๆ ชีวิตวัยเด็กลำบากมาก เพราะบิดายากจน มีลูก 4 คน อยู่บ้านเช่า ทำงานรับจ้างได้ค่าแรงรายวันไม่มาก พี่สาวและพี่ชาย ได้เรียนแค่ ชั้น ประถมศึกษาปีที่ 4 ก็ต้องออกมาทำงานหาเงิน มารดาจึงส่งเขาไปให้อยู่กับตายายที่ อ.ครบุรี เมื่อเขาอายุ 6 ปี เขาเกือบไม่ได้เรียนหนังสือ แต่โชคดี มีคนรู้จักกันขอไปเลี้ยงดูเป็นบุตรที่จังหวัดกาญจนบุรี มารดาตัดสินใจยกให้เพื่ออนาคตของลูก บิดาบุญธรรมเป็นทหาร มารดาบุญธรรมเป็นแม่บ้าน ซึ่งดูแลอย่างดี ชีวิตเปลี่ยนไปเหมือนเกิดใหม่ มีห้องของตัวเองจากที่เคยนอนรวมกัน และได้เข้าโรงเรียน เขาเริ่มได้รับอิทธิพลเรื่องเพลงตั้งแต่ช่วงนั้น บิดามารดาบุญธรรมชอบฟังเพลงลูกกรุง ได้ฟังบ่อยๆ จึงซึมซับ สมัยนั้นการเดินทางการสื่อสารไม่สะดวก จึงไม่ได้กลับไปเยี่ยมแม่ แม่เองก็ไม่ได้มาเพราะภาระการเงิน ซึ่งเขามักถามเสมอว่า ทำไมมารดาไม่มา อยากพบ จนปี พ.ศ. 2523 อายุ 11-12 ปี ยังไม่ทันจบชั้นประถมศึกษาปีที่ 6 บิดามารดาบุญธรรมจึงอนุญาต โดยขอคนสืบให้ ใช้เวลาหลายเดือนจนรู้ว่า มารดาเช่าบ้านอยู่ ในซอยบริเวณสามแยกปักธงชัย เขาเดินทางลำพังจากจังหวัดกาญจนบุรี จนพบและกอดกันร้องไห้ดีใจ และได้รู้จัก สามีใหม่ของแม่ ซึ่งเรียกว่า "ป๋า" เมื่อทุกคนขอร้องให้อยู่ และเริ่มปรับตัวได้ จึงตัดสินใจกลับมาอยู่บ้าน โดยไม่เรียนต่อ ผ่านมา 3 สัปดาห์ ก็ไปทำงานกับป๋า ที่อู่ซ่อมรถ เริ่มจากเด็กฝึกงาน จนเลื่อนเป็นช่างทำสีรถ เมื่ออายุ 13 ปี เท่านั้น ต่อมา เขาต้องออกจากงานช่าง กลับไปอยู่กับตายาย ที่อำเภอครบุรี เพราะน้าเข้ามาเรียนต่อในกรุงเทพฯ และช่วยเลี้ยงควาย 3 ตัว แทนน้า เขาปรับตัวใหม่อีกครั้ง บ้านยายเป็นชนบทที่กันดาร ไม่มีไฟฟ้า การเป็นลูกครึ่งในท้องที่นั้นเป็นเรื่องแปลก เพราะผิวขาวกว่าทุกคน จนปรับตัวได้ มีเพื่อนจำนวนมากที่ต้อนควายของตนไปเลี้ยงด้วยกัน ช่วงนั้น วันหนึ่งพบวิทยุทรานซิสเตอร์เครื่องใหม่เอี่ยมแต่มีสนิมห่อผ้าซ่อนอยู่ในที่รกกลางทุ่งนา จึงคาดว่าถูกขโมยมาซ่อนไว้แต่ลืมทิ้ง จึงเก็บมาใช้ ทำให้เป็นช่วงเวลาที่ผูกพันกับเพลงลูกทุ่ง โดยใช้วิทยุเป็นเสมือนครูที่เปิดฟังและร้องตาม ปี พ.ศ. 2527 อยู่กับตายายได้ 4 ปี ก็กลับไปอยู่กับแม่อีก ทำงานเป็นช่างเช่นเดิมแรกเริ่มในในวงการเพลง แรกเริ่มในในวงการเพลง. ทุกวันอาทิตย์ ในตัวจังหวัด มีการประกวดร้องเพลงที่จัดโดย นที สุนันทา ดีเจชื่อดัง ซึ่งผู้ชนะเลิศจะได้เข้าประกวด รายการชุมทางคนเด่น ของ ประจวบ จำปาทอง เขาไปดูทุกครั้งและอยากประกวดมากแต่ไม่กล้า ต่อมา เขาสมัครทำงานเป็นพนักงานเสิร์ฟในโรงแรม ซึ่งอยู่ใกล้กับเวทีประกวด โดยไปดูการประกวดทุกครั้งกับเพื่อนที่ชื่นชอบเหมือนกัน เขาร้องเพลงขณะทำงาน เหมือนการฝึก ซึ่งมักร้องเพลงของ สายัณห์ สัญญา หรือ ยอดรัก สลักใจ โดยใช้เพลงดังกล่าวไปประกวด และได้เข้ารอบในครั้งที่ 3 ผู้จัดให้ผู้เข้ารอบได้ร้องเพลงอัดเสียง เพื่อนำไปเปิดในรายการวิทยุให้คนทางบ้านช่วยตัดสิน ช่วงที่รอ เซลส์แมนขายเครื่องเสียงตามบ้าน มาพักที่โรงแรม ซึ่งขณะทดสอบเครื่อง ให้เขาร้องเพลงลองเสียง และชื่นชอบ จึงชวนให้ไปอยู่ด้วย ช่วยขายของ ร้องเพลงเรียกลูกค้า รับเงินเดือนประจำ เขาสนุกกับชีวิตตะลอนทัวร์ประมาณ 2 ปี โดยไม่กลับบ้าน ส่งแต่เงินกลับ จนเดินสายมาถึงจังหวัดระยอง เพื่อนของหัวหน้ากลุ่มเซลล์แมนเปิดร้านคาเฟ่ เขาเห็นคาเฟ่เป็นครั้งแรกและชอบมาก หัวหน้าฝากงานให้ แต่ได้เป็นหัวหน้าพนักงานเสิร์ฟ ไม่ได้ขึ้นร้องสักคน จึงไปหางานที่พัทยา เพราะเพื่อนชวน หางานอยู่หลายที่ จนได้งานที่ร้านแห่งหนึ่ง แม้เงินเดือนไม่มาก แต่ได้ทิปหลักหมื่นต่อเดือนในสมัยนั้น จึงมีความเป็นอยู่ดีขึ้นมา มีเงินส่งกลับจำนวนมากสู่แกรมมี่ ออกอัลบั้มแรก สู่แกรมมี่ ออกอัลบั้มแรก. ประมาณ 1 ปี ได้ย้ายมาประจำที่ร้านไอส์แลนด์ ว่าว อนุวัฒน์ ซึ่งขณะนั้นเป็นโปรดิวเซอร์ของ คีตา เรคคอร์ดส มาพบ ให้เข้ากรุงเทพฯ ทดสอบเสียง แต่ไม่ผ่าน จึงกลับไปทำงานที่เดิม อีกประมาณ 3-4 เดือนต่อมา เต๋อ เรวัติ ผู้ก่อตั้งร่วมและโปรดิวเซอร์ของ จีเอ็มเอ็ม แกรมมี่ (ขณะนั้นชื่อ บริษัท แกรมมี่ เอนเตอร์เทนเม้นท์) มาชวนออกอัลบั้ม โดยต้องเรียนเพิ่มเติม ทั้งการร้องเพลง ภาษา วิธีการทำงานในห้องอัด และอื่นๆ รวมถึงปรับปรุงบุคลิกอย่างผู้มีการศึกษาระดับสูง ตามกระแสนิยม โดยแกรมมี่เช่าอพาร์ตเมนต์ให้อยู่ มีเงินเดือนให้ รุ่นเดียวกันที่เรียนร้องเพลงคือ ใหม่ เจริญปุระ ปี พ.ศ. 2533 ช่วงการผลิต เช็ตอัลบั้มชุด "แม่ไม้เพลงไทย" รวมศิลปินหลายคน ร้องเพลงเก่าที่ดังในอดีต และยังหาคนสุดท้ายไม่ได้ สำหรับแนวเพลงระดับครูของ สุรพล สมบัติเจริญ เต๋อ เรวัติ จึงเสนอชื่อเขา และได้เป็นอัลบั้มชุดแรกของเขา ชุดอัลบั้มนี้ขายดี โดยเฉพาะอย่างยิ่งเพลงที่เขาร้อง ในช่วงเวลาเดียวกัน เขาเริ่มมีงานแสดงอย่างต่อเนื่อง ซึ่งได้รับความนิยม และสร้างชื่อเสียงให้เขาเป็นอย่างมากวิสัยทัศน์ที่แม่นยำของ เต๋อ เรวัติ วิสัยทัศน์ที่แม่นยำของ เต๋อ เรวัติ. ยุคนั้น แนวเพลงไทยสากล (สตริง) มีกระแสนิยมมากกว่าแนวเพลงลูกทุ่ง เขาจึงเสนอว่าเพราะอายุยังน้อย น่าลองทำผลงานเพลงสตริงก่อน เพื่อให้ตรงกับการตลาด เรื่องนี้ เต๋อ เรวัติ ยืนยันมาตั้งแต่แรกว่า เขาเหมาะกับเพลงลูกทุ่ง แต่ก็ไม่คัดค้าน โดยพูดว่า "นายจะประสบความสำเร็จกับการร้องเพลงลูกทุ่ง เพราะเราเห็น แต่ถ้าอยากจะลองทำสตริงดูก็ได้" จึงเกิด อัลบั้มชุดที่ 2 "ก๊อต ช็อต" ที่เปลี่ยนแนวเป็นสตริง และ อัลบั้มชุดที่ 3 "ก๊อต เพราะใจไม่เหมือนเดิม" เป็นเพลงฟังสบาย แต่อาจเพราะฟังยาก ไม่ติดหู จึงไม่ค่อยได้รับความนิยม ในปี พ.ศ. 2538 จึงกลับมาปรึกษากันใหม่ว่า อยากลองเปลี่ยนกลับมาเป็นแนวเพลงลูกทุ่ง เต๋อ เรวัติ ดีใจมาก เพราะคิดว่าเหมาะสมเข้าทาง เป็นช่วงเดียวกับที่ก่อตั้งแกรมมี่โกลด์ เป็นบริษัทในเครือ โดยแยกสายการผลิตเพลงลูกทุ่ง ออกจากแนวสากล โดย กริช ทอมมัส เป็นกรรมการผู้จัดการและหนึ่งในโปรดิวเซอร์ ทีมงานจึงผลิต เช็ตอัลบั้มชุด "ก๊อต หัวแก้วหัวแหวน" ชุดที่ 1-5 (ออกมาพร้อมกันถึง 5 ชุด ในเซ็ต) โดย กริช ทอมมัส เป็นโปรดิวเซอร์ประจำตัวของเขา นับแต่นั้นเรื่อยมา แม้ว่า สร้างหลายอัลบั้มพร้อมกัน แต่ก็ขายได้ถล่มทลายเป็นประวัติการณ์ ประมาณ 2 ล้านตลับ (ยุคนั้นยังจำหน่ายแต่ เทปคลาสเซ็ต) จนถือเป็น จุดเปลี่ยนสำคัญ ที่สร้างชื่อและแจ้งเกิดในวงการลูกทุ่งของเขา (ความนิยมนั้นแม้ผ่านมา 20 ปี ก็ยังผลิตอัลบั้มรวมฮิตขายได้อยู่)จุดเปลี่ยนประวัติศาสตร์เพลงลูกทุ่ง และการมีส่วนร่วมในผลงาน จุดเปลี่ยนประวัติศาสตร์เพลงลูกทุ่ง และการมีส่วนร่วมในผลงาน. เหตุการณ์นี้เป็นจุดเปลี่ยนประวัติศาสตร์วงการเพลงลูกทุ่งด้วย เพราะเริ่มผสมดนตรีแบบไทยสากลในเพลงลูกทุ่งเล็กน้อย โดยก่อนหน้านั้นลูกทุ่งมีแบบแผนรูปแบบเครื่องดนตรีชัดเจน ผู้นิยมเพลงสตริง รับได้เป็นปกติ ส่วนผู้นิยมเพลงลูกทุ่งเอง ช่วงแรกยังมีความเห็นขัดแย้ง แต่เมื่อเผยแพร่สักระยะหนึ่ง ก็เริ่มเป็นที่นิยม และยอมรับในที่สุด และในภายหลัง แนวเพลงลูกทุ่งประยุกต์นี้ กลายเป็นกระแสความนิยมที่พบได้มาก ในผลงานของศิลปินรุ่นต่อมา ทั้งค่ายเพลงนี้และค่ายเพลงอื่น ในลักษณะที่ค่อยๆ ผสมความเป็นไทยสากลมากขึ้นไปอีก ในปี พ.ศ. 2539 ทีมงานผลิต เช็ตอัลบั้มชุด "ก๊อต หัวแก้วหัวแหวน" ชุดที่ 4-9 ออกมาอีก ยอดขายรวมทั้ง 9 ชุด กว่า 10 ล้านตลับ ความสำเร็จที่ท่วมท้นนี้ เต๋อ เรวัติ ได้เตือนเขาว่า "ขอให้มีสติดีๆ เพราะความสำเร็จที่เข้ามาขนาดนี้ จะทำให้เราเขวได้" ซึ่งเขาจดจำยึดถือเรื่อยมา เนื่องจากในช่วงแรกของอัลบั้ม แกรมมี่ยังไม่สันทัดการจัดการแสดงบนเวทีของเพลงลูกทุ่ง นอกจากการร้อง เขาจึงมีส่วนร่วมในการผลิตอัลบั้มอยู่มาก เช่น การเลือกเพลง การเลือกดนตรี การจัดหานักเต้นประกอบ การผลิตเครื่องแต่งกายนักเต้นประกอบ ฯลฯ จนกลายเป็นแนวทางการทำงานในทุกอัลบั้มต่อมา (ในระยะหลัง ยังช่วยควบคุมด้านดนตรีด้วย) กรณีเครื่องแต่งกายนักเต้นประกอบ ผู้จัดการประจำตัวที่เขาเรียกว่า "พี่มด" ซึ่งเคยเป็นดีไซเนอร์ของอัลคาซ่ามาก่อน ได้รับผิดชอบจึงจัดหาชุดจากอัลคาซ่ามาดัดแปลงให้นักเต้นประกอบใส่ และเน้นความอลังการในการแสดง ซึ่งได้รับความนิยม จนกลายเป็นรูปแบบหนึ่งของการแสดงบนเวที ที่ได้วงดนตรีลูกทุ่งนิยมจัดแสดง รวมถึง ทุกอัลบั้มต่อมาของเขาเอง เขาถือว่า การแสดงบนเวทีที่อลังการเป็นหัวใจหลักของอัลบั้ม เพราะแฟนคลับชื่นชอบ อีกทั้งพัฒนาการที่ เนื้อหาเพลงหลากหลายขึ้น จึงยิ่งเพิ่มความหลากหลายเครื่องแต่งกาย และเพิ่มรูปแบบการแสดงมากขึ้น เช่น ผสมรูปแบบการแสดงแบบโรงละครเวทีบอร์ดเวย์ของต่างประเทศ ฯลฯ เขาเป็นคนที่ทำงานจริงจังมาก และชอบทำบุญ ศิลปินต้นแบบของเขา ได้แก่ เบิร์ด ธงไชย เพราะสนุกกับงานเสมอ และ ตู่ นันทิดา เพราะให้กำลังใจและสอนดีมาก เขาเองก็เป็นต้นแบบของศิลปินรุ่นน้องจำนวนมากเช่นกันชีวิตหลังประสบความสำเร็จ ชีวิตหลังประสบความสำเร็จ. หลังประสบความสำเร็จ มีรายได้มากขึ้น ความเป็นอยู่ที่บ้านก็ดีขึ้น เขาดูแลช่วยเหลือค่าใช้จ่ายในบ้านของแม่และน้อง ขณะช่วยเหลือพี่สาวกับพี่ชายตามโอกาส เพราะทั้งสองแต่งงานมีครอบครัวของตน ใน พ.ศ. 2549 หลังจาก อัลบั้มชุดที่ 4 "ก๊อต จักรพรรณ์ 4 เจริญ เจริญ" ได้เปลี่ยนชื่อเป็น ก๊อท จักรพันธ์ ครบุรีธีรโชติ เพราะถูกทักว่า เกิดวันศุกร์ ไม่ถูกโฉลกกับ ร.เรือ หลายตัว ส่วนนามสกุล เปลี่ยนให้ความหมายดีขึ้นเป็น ครบุรีธีรโชติ แปลว่า เมืองแห่งความรุ่งเรืองของนักปราชญ์ มีช่วงหนึ่งดำเนินกิจการร้านอาหาร แต่เลิกกิจการไปเมื่อมีงานอัลบั้มต่อเนื่อง ก่อนผลิตอัลบั้ม "แทนความคิดถึง" และก่อนผลิตอัลบั้ม "แทนความผูกพัน 20 ปี หัวแก้วหัวแหวน" เขาได้พักผ่อนยาว ใช้เวลากับครอบครัว และใช้โอกาสนี้ปลูกบ้านใหม่ ที่อยู่กับแม่และน้อง โดยดูแลการก่อสร้างทั้งหมดเองผลงานต่อมา ผลงานต่อมา. นอกจาก อัลบั้มที่นำเพลงเก่ามาร้องใหม่แล้ว อัลบั้มของตนเอง ที่ประกอบด้วยเพลงแต่งใหม่ ซึ่งนับเป็นชุดที่ 4 ก็ได้รับความนิยมเช่นกัน ในปี พ.ศ. 2546 ผลิตอัลบั้ม "ก๊อต จักรพรรณ์ 4 'เจริญ เจริญ" ที่กลับมาเป็นแนวลูกทุ่งแล้ว และผลิตแต่ผลงานแนวเพลงลูกทุ่งเรื่อยมาผลงานเพลงอัลบั้มสังกัด จีเอ็มเอ็ม แกรมมี่สังกัด แกรมมี่โกลด์ผลงานเพลง. อัลบั้ม. สังกัด แกรมมี่โกลด์. - อัลบั้มเดี่ยว ที่ประกอบด้วยเพลงใหม่- อัลบั้มเดี่ยว ที่นำเพลงดังมาเรียบเรียงร้องใหม่- อัลบั้มเพลงประกอบละคร (ร่วมกับศิลปินอื่น)- อัลบั้มรวมฮิต เช่นคอนเสิร์ตใหญ่รางวัลเกียรติยศที่ได้รับรางวัลเกียรติยศที่ได้รับ. - รางวัล เมขลา ปี 2536 สาขานักแสดงดาวรุ่งชาย จากละครเรื่อง "วันนี้ที่รอคอย" - รางวัล ลูกกตัญญู ปี 2537 - รางวัล ครอบครัวขวัญใจประชาชน - รางวัล แต่งกายดีเด่น สาขาศิลปินนักร้อง - รางวัล พระพิฆเนศทองพระราชทาน ครั้งที่ 2 ปี 2540 สาขานักร้องลูกทุ่งชายยอดเยี่ยม จากเพลงเรือนหอน้ำตา - รางวัล คนดีศรีโคราช ปี 2541 - รางวัล มาลัยทอง ปี 2544 สาขานักร้องชายยอดนิยม จากเพลงต้องมีสักวัน - รางวัล มาลัยทอง ปี 2546 สาขานักร้องชายยอดเยี่ยม จากเพลงใจสารภาพ - รางวัล พระพิฆเนศทองพระราชทาน ครั้งที่ 6 ปี 2547 สาขานักร้องลูกทุ่งชายยอดเยี่ยม เพลงใจสารภาพ - รางวัล มาลัยทอง ปี 2549 สาขานักร้องชายยอดเยี่ยม จากเพลงเธอคือดวงใจ - รางวัล ขวัญใจคอเพลงลูกทุ่ง ปี 2550 จาก TV POOL และ สวนดุสิตโพล - รางวัล พระพิฆเนศทองพระราชทาน ครั้งที่ 7 ปี 2553 2 รางวัล สาขานักร้องลูกทุ่งชายยอดเยี่ยม และเพลงยอดเยี่ยมผลงานอื่น ๆเพลงพิเศษผลงานอื่น ๆ. เพลงพิเศษ. - พ.ศ. 2536 เพลง "ลืมไปไม่รักกัน" (ต้นฉบับ วงนูโว) จากอัลบั้ม “ซน งานซนคนดนตรี นานที 10 ปี หน” - พ.ศ. 2545 เพลง รองเท้าหน้าห้อง (ต้นฉบับ สายัณห์ นิรันดร) จากอัลบั้ม 2 ทศวรรษ สลา คุณวุฒิ ชุด 2 รวมใจเหล่าผองศิษย์ - พ.ศ. 2548 เพลง อยากให้เธอเข้าใจ (ต้นฉบับ ไมค์ ภิรมย์พร) จากอัลบั้ม 10 ปี แกรมมี่ โกลด์ ดนตรีไม่มีพรมแดน ชุด 3เพลงประกอบละคร ภาพยนตร์ โฆษณาเพลงประกอบละคร ภาพยนตร์ โฆษณา. - พ.ศ. 2537 เพลง "สายใย" ประกอบละคร “สายรักสายสวาท” - พ.ศ. 2537 เพลง "เกมเกียรติยศ" ประกอบละคร “เกมเกียรติยศ” - พ.ศ. 2538 เพลง "ดาวดวงนี้" ประกอบละคร “ดาวแต้มดิน” - พ.ศ. 2544 (15 เพลง ขับร้องเดี่ยวและคู่) อัลบั้ม เพลงประกอบละคร “หงส์ฟ้ากับสมหวัง” ชุด 1–2 - พ.ศ. 2546 (12 เพลง ขับร้องเดี่ยวและคู่) อัลบั้ม เพลงประกอบละคร “ลิเก๊ ลิเก” ชุด 1–2 - พ.ศ. 2549 (16 เพลง ขับร้องเดี่ยวและคู่) อัลบั้ม เพลงประกอบละคร “เธอคือดวงใจ” ชุด 1–2 - พ.ศ. 2552 เพลง "นำทางรวย" ประกอบโฆษณา “รถกระบะอีซูซุ”ผลงานละครโทรทัศน์ผลงานละครโทรทัศน์. - กำลังใจ ปี 2534 - ปี 2535 ช่อง 7 (ผลงานละครเรื่องแรก โดยเป็นละครชุดตอนเย็น) - ด้วยเนื้อนาบุญ ปี 2534 - ปี 2535 ช่อง 7 (ตัวประกอบ) - วันนี้ที่รอคอย ปี 2536 ช่อง 7 รับบทเป็น จ้าวฉินเจียง (แสดงร่วมกับ “เบิร์ด” ธงไชย แมคอินไตย์ และได้รับรางวัลเมขลาดาวรุ่งชาย) - สายรักสายสวาท ปี 2537 ช่อง 3 รับบทเป็น ภาคิไนย คู่กับ ปัทมวรรณ เค้ามูลคดี - เกมเกียรติยศ ปี 2537 ช่อง 5 คู่กับ ธนาภรณ์ รัตนเสน + รัญญา ศิยานนท์ - ดาวแต้มดิน ปี 2538 ช่อง 7 รับบทเป็น ภุมวา คู่กับ สุวนันท์ คงยิ่ง - สาวใช้คนใหม่ ปี 2539 ช่อง 9 รับบทเป็น ไผท คู่กับ ชไมพร สิทธิวรนันท์ - หงส์ฟ้ากับสมหวัง ปี 2544 ช่อง 7 รับบทเป็น สมหวัง คู่กับ พิยดา อัครเศรณี - ลิเก๊..ลิเก ปี 2546 ช่อง 7 รับบทเป็น พงศ์เทพ / หลง คู่กับ ภัครมัย โปตระนันท์ - เธอคือดวงใจ ปี 2549 ช่อง 3 รับบทเป็น ปฐวี คู่กับ เข็มอัปสร สิริสุขะงานภาพยนตร์งานภาพยนตร์. - เพื่อนซื่อพาก๊อง (เป็นภาพยนตร์เรื่องเดียวที่เล่นกับ บอย อินคา กำกับการแสดงโดย ประยูร วงศ์ชื่น)ผลงานโฆษณาผลงานโฆษณา. - ลูกอม คูก้า ปี 2537 - อีซูซุ ทรูเปอร์ ปี 2538 - อีซูซุ วิซาร์ด ปี 2541 - ปตท. ปี 2544 - อีซูซุ ปี 2550-2555 - สินเชื่อ สมหวัง เงินสั่งได้ ปี 2559</doc>
