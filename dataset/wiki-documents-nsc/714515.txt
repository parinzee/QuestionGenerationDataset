<doc id="714515" url="https://th.wikipedia.org/wiki?curid=714515" title="พระเจ้าราชวรวงศ์เธอ พระองค์เจ้าเพชรหึง">พระเจ้าราชวรวงศ์เธอ พระองค์เจ้าเพชรหึง พระเจ้าราชวรวงศ์เธอ พระองค์เจ้าเพชรหึง หรือ เพ็ชรหึง (พ.ศ. 2336 — ไม่ปรากฏ) เป็นพระราชโอรสในสมเด็จพระบวรราชเจ้ามหาสุรสิงหนาท ประสูติแต่เจ้าจอมมารดาชูพระประวัติ พระประวัติ. พระเจ้าราชวรวงศ์เธอ พระองค์เจ้าเพชรหึงประสูติเมื่อปีฉลู เบญจศก จ.ศ. 1155 พ.ศ. 2336 พระนาม เพชรหึง มาจากเหตุในวันประสูติ เกิดลมพายุรุนแรงที่คนโบราณเรียกกันว่า ลมเพชรหึง ถึงขนาดพัดพระตำหนักแพวังหน้าที่ผูกไว้หลุดลอย บังเอิญเจ้าจอมมารดาชูประสูติพระองค์เจ้าชายในวันนั้น พระราชบิดาจึงพระราชทานพระนามว่า พระองค์เจ้าเพชรหึง สิ้นพระชนม์ในรัชกาลที่ 2 พระราชทานเพลิงพระศพ ณ พระเมรุวัดสระเกศ เมื่อวันอาทิตย์ เดือน 3 แรม 12 ค่ำ ปีกุน สัปตศก จ.ศ. 1177 ตรงกับวันที่ 25 กุมภาพันธ์ พ.ศ. 2358พระธิดา พระธิดา. พระเจ้าราชวรวงศ์เธอ พระองค์เจ้าเพชรหึง มีพระธิดา 1 พระองค์- หม่อมเจ้ายี่เข่ง (ไม่ปรากฏ — 15 กุมภาพันธ์ พ.ศ. 2439) รับราชการฝ่ายในภายในพระบรมมหาราชวัง ทรงได้รับการเฉลิมพระยศเป็น พระวงศ์เธอ พระองค์เจ้ายี่เข่ง</doc>
