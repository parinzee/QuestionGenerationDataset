<doc id="844101" url="https://th.wikipedia.org/wiki?curid=844101" title="ซุนจุ๋น">ซุนจุ๋น ซุนจุ๋น (ค.ศ. 219 — ค.ศ. 256) ผู้สำเร็จราชการแผ่นดินในรัชสมัย พระเจ้าซุนเหลียง จักรพรรดิองค์ที่ 2 และ พระเจ้าซุนฮิว จักรพรรดิองค์ที่ 3 แห่ง ราชวงศ์ง่อ ในช่วงปลายของ ยุคสามก๊ก ซุนจุ๋นเกิดเมื่อ ค.ศ. 219 มีชื่อรองว่า จื่อหยวน เป็นบุตรชายของซุนหยงเป็นหลานปู่ของ ซุนเจ้ง น้องชายของ ซุนเกี๋ยน ผู้ก่อตั้งง่อก๊กและเป็นพระปิตุลา (อา) ของ พระเจ้าซุนกวน ปฐมจักรพรรดิแห่งราชวงศ์ง่อ เมื่อพระเจ้าซุนกวนเสด็จสวรรคตใน ค.ศ. 252 หลังจากครองสิริราชสมบัติได้ 24 ปีเหล่าขุนนางได้อัญเชิญซุนเหลียงพระโอรสองค์เล็กของพระเจ้าซุนกวนซึ่งเป็นที่รัชทายาทพระชนมายุเพียง 9 พรรษาขึ้นสืบราชบัลลังก์แต่เนื่องจากขึ้นสืบราชบัลลังก์เมื่อยังทรงพระเยาว์ทำให้ต้องมีผู้สำเร็จราชการแผ่นดินซึ่งทางราชสำนักได้เลือก จูกัดเก๊ก บุตรชายของ จูกัดกิ๋น เป็นผู้สำเร็จราชการแผ่นดิน แต่เพียง 1 ปีหลังจากรับตำแหน่งคือใน ค.ศ. 253 จูกัดเก๊กซึ่งพ่ายแพ้อย่างยับเยินในสงครามกับ ราชวงศ์วุย ได้สั่งประหารขุนศึกที่มีบทบาทมาตั้งแต่รัชสมัยพระเจ้าซุนกวนจำนวนมากและเข้ามากุมอำนาจแบบเบ็ดเสร็จเด็ดขาดรวมถึงแต่งตั้งคนในตระกูลเข้ามาแทนที่ทำให้พระเจ้าซุนเหลียงรวมถึงราชนิกุลไม่พอพระทัยจึงได้มีพระบัญชาให้ซุนจุ๋นซึ่งขณะนั้นเป็นแม่ทัพทหารม้าและน้องชายคือ ซุนหลิม ลวงจูกัดเก๊กเข้ามาสังหารในวังเช่นเดียวกับ โฮจิ๋น ที่โดนสิบขันทีลวงเข้ามาสังหารในวังทำให้ซุนจุ๋นได้เป็นผู้สำเร็จราชการแผ่นดินแทนซึ่งความเหี้ยมโหดของซุนจุ๋นมากกว่าจูกัดเก๊กมีมากกว่าหลายเท่า ซุนจุ๋นถึงแก่กรรมเมื่อ ค.ศ. 256 ในรัชสมัยพระเจ้าซุนเหลียงเมื่ออายุเพียง 37 ปีซุนหลิมน้องชายของซุนจุ๋นจึงขึ้นเป็นผู้สำเร็จราชการแทน</doc>
