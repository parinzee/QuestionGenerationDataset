<doc id="413322" url="https://th.wikipedia.org/wiki?curid=413322" title="แซนตาเฟ (รัฐนิวเม็กซิโก)">แซนตาเฟ (รัฐนิวเม็กซิโก) แซนตาเฟ () เป็นเมืองหลวงของรัฐนิวเม็กซิโก สหรัฐอเมริกา เป็นเมืองใหญ่เป็นอันดับ 4 ของรัฐ เป็นคันทรีซีตของแซนตาเฟเคาน์ตี มีประชากร 67,947 คน จากการสำรวจประชากรในปี ค.ศ. 2010 เป็นเมืองศูนย์กลางการท่องเที่ยวที่สำคัญ มีชื่อเสียงในด้านสินค้าหัตถกรรมของพวกอินเดียนพื้นเมืองและชาวเม็กซิกัน เมืองนี้ก่อตั้งในปี ค.ศ. 1610 เป็นเมืองเก่าที่สุดในบรรดาเมืองหลวงของรัฐต่าง ๆ ในสหรัฐอเมริกา เป็นศูนย์กลางการสำรวจและการเผยแผ่คริสต์ศาสนาในสมัยอาณานิคม ตกอยู่ใต้การครอบครองของพวกอินเดียนเผ่าพิวโบลระหว่าง ค.ศ. 1620-1692 ได้รับเอกราชจากเม็กซิโกในปี ค.ศ. 1821 เมืองนี้ได้กลายเป็นศูนย์กลางการค้ากับสหรัฐอเมริกา ต่อมาในปี ค.ศ. 1846 ตกอยู่ใต้การยึดครองของกองกำลังสหรัฐอเมริกา โดยมีนายพลสตีเฟน ดับเบิลยู. เคียร์นี เป็นผู้นำ และได้สถาปนาเป็นเมืองหลวงของดินแดนนิวเม็กซิโกในปี ค.ศ. 1851</doc>
