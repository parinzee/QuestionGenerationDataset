<doc id="43342" url="https://th.wikipedia.org/wiki?curid=43342" title="การแข่งขันจักรยานชิงแชมป์โลก">การแข่งขันจักรยานชิงแชมป์โลก การแข่งขันจักรยานชิงแชมป์โลก () เป็นการแข่งขันจักรยานประเภทวันเดียวจบ ที่จัดการแข่งขันโดยสหพันธ์จักรยานนานาชาติ (Union Cycliste Internationale - UCI) จัดขึ้นครั้งแรกเมื่อ ค.ศ. 1927 ที่เยอรมนี และหมุนเวียนไปตามเมืองต่างๆทั่วยุโรป การแข่งขันจะจัดเมื่อสิ้นสุดฤดูกาลแข่งขันในแต่ละปี มักจะจัดหลังจบรายการวูเอลตา อา เอสปันญา ในเดือนกันยายน ผู้ชนะการแข่งขันรายการนี้ จะได้รับการยกย่องว่าเป็น แชมป์โลก และมีสิทธิ์สวม "เสื้อสีรุ้ง" (rainbow jersey) ในการแข่งขันรายการอื่นๆ โดยแบ่งประเภทดังนี้- จักรยานถนน (Road) - สปรินต์ (Sprint) - จับเวลา (Time-Trial) การแข่งขันจักรยานชิงแชมป์โลก ถือว่ามีศักดิ์ศรีเทียบเท่ากับตูร์ เดอ ฟรองซ์ และจิโร เดอ อิตาเลีย ทั้งสามรายการถือว่าเป็น มงกุฎแห่งจักรยาน (The Triple Crown of Cycling)</doc>
