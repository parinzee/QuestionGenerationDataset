<doc id="918232" url="https://th.wikipedia.org/wiki?curid=918232" title="โรงเรียนผาอินทร์แปลงวิทยา">โรงเรียนผาอินทร์แปลงวิทยา โรงเรียนผาอินทร์แปลงวิทยา (อักษรย่อ : ผ.อ.ว.; อังกฤษ: Pha Inplang Wittaya School) หรือเรียกอย่างย่อ ว่า ผาอินทร์ เป็นโรงเรียนมัธยมศึกษาขนาดกลางในจังหวัดเลย เปิดทำการเรียนการสอนในระดับชั้นมัธยมศึกษาตอนต้นและชั้นมัธยมศึกษาตอนปลายแบบสหศึกษา ทั้งหลักสูตรสามัญและหลักสูตรทวิศึกษา เป็นโรงเรียนมัธยมศึกษาประจำอำเภอเอราวัณ จังหวัดเลย อยู่ในสหวิทยาเขตวังภูผา สังกัดสำนักงานเขตพื้นที่การศึกษามัธยมศึกษาเขต 19 สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติโรงเรียนผาอินทร์แปลงวิทยา ประวัติโรงเรียนผาอินทร์แปลงวิทยา. โรงเรียนผาอินทร์แปลงวิทยา เป็นโรงเรียนประเภทสหศึกษา สังกัดสำนักงานเขตพื้นที่การศึกษามัธยมศึกษาเขต 19 (เลย-หนองบัวลำภู) สำนักงานคณะกรรมการการศึกษาขั้นพื้นฐาน กระทรวงศึกษาธิการ เดิมเป็นโรงเรียนประจำตำบลผาอินทร์แปลง อำเภอวังสะพุง จังหวัดเลย มีเนื่อที่ 111 ไร่ ได้รับอนุมัติเปิดทำการเรียนการสอนในระดับชั้นมัธยมศึกษาตอนต้นในวันที่ 20 พฤษภาคม พ.ศ. 2523 โดยช่วงแรกอาศัยหอประชุมโรงเรียนบ้านเอราวัณ เป็นที่เรียนและได้ย้ายมาทำการเรียนการสอนในที่ตั้งปัจจุบันเมื่ออาคารเรียนชั่วคราวเสร็จในปีการศึกษา 2523 ก่อนที่จะได้อาคารเรียนถาวร 2 หลังคืออาคารเฟื่องฟ้าและอาคารปาริชาติ ซึ่งสร้างเสร็จในปี 2526 และได้รับการอนุมัติให้เปิดทำการเรียนการสอนในระดับชั้นมัธยมศึกษาตอนปลายในปีการศึกษา 2535 โดยมีนายอนุกูล บุตรธรรม เป็นผู้บริหารโรงเรียน เนื่องจากการรับนักเรียนชั้นมัธยมศึกษาตอนปลายเข้ามา ทางการจึงได้อนุมัติให้สร้างอาคารราชพฤกษ์ขึ้นในปี 2537 ซึ่งเป็นอาคารปฏิบัติการทางคณิตศาสตร์และวิทยาศาสตร์สำหรับนักเรียนชั้นมัธยมศึกษาตอนปลาย จนกระทั่งในปี พ.ศ. 2538 ทางกระทรวงมหาดไทยได้แบ่งเขตการปกครองออกจากอำเภอวังสะพุง โดยใช้ชื่อว่า กิ่งอำเภอเอราวัณ และในปี พ.ศ. 2550 จึงได้ยกฐานะขึ้นเป็นอำเภอเอราวัณ โรงเรียนผาอินทร์แปลงวิทยาจึงได้กลายมาเป็นโรงเรียนมัธยมศึกษาประจำอำเภอเอราวัณด้วย และตั้งแต่ปีการศึกษา 2559 เป็นต้นมาโรงเรียนผาอินทร์แปลงวิทยาเปิดสอนทั้งหลักสูตรสามัญศึกษาและหลักสูตรทวิศึกษา เพื่อผลิตนักเรียนให้สามารถรองรับการขยายตัวของเศรษฐกิจและความต้องการบุคลากรที่มีฝีมือให้กับตลาดแรงงานของประเทศ ณ ปัจจุบัน โรงเรียนผาอินทร์แปลงวิทยาตั้งอยู่เลขที่ 19 หมู่ 13 บ้านเอราวัณ ถนนอุดรธานี-เมืองเลย ตำบลผาอินทร์แปลง อำเภอเอราวัณ จังหวัดเลย มีจำนวนห้องเรียน 15 ห้อง มีอาคารเรียน 3 หลัง อาคารหอประชุม 1 หลัง อาคารนาฏศิลป์ 1 หลัง อาคารประกอบ 3 หลัง โรงอาหาร 1 หลัง บ้านพักครูรวมบ้านพักผู้บริหาร 5 หลัง 6 หน่วย บ้านพักนักเรียนขนาด 7 คน 3 หลัง มีนายจักรพงศ์ แถลงกัณฑ์ เป็นผู้อำนวยการโรงเรียน โดยโรงเรียนมีระยะทางจากโรงเรียนถึงศูนย์ราชการจังหวัดประมาณ 44 กิโลเมตรหลักสูตรที่เปิดสอน หลักสูตรที่เปิดสอน. โรงเรียนผาอินทร์แปลงวิทยา เปิดสอนในหลักสูตรสามัญศึกษาและหลักสูตรทวิศึกษา โดยเปิดรับนักเรียน ดังนี้มัธยมศึกษาตอนต้นมัธยมศึกษาตอนต้น. - ห้องเรียนปกติ 3 ห้องมัธยมศึกษาตอนปลายมัธยมศึกษาตอนปลาย. - ห้องเรียนวิทยาศาสตร์ คณิตศาสตร์ 1 ห้อง - ห้องเรียนการเรียนทั่วไป 1 ห้อง - ห้องเรียนทวิศึกษา 1 ห้องอาคารเรียน อาคารเรียน. โรงเรียนผาอินทร์แปลงวิทยา มีอาคารเรียนและอาคารประกอบดังต่อไปนี้- อาคาร 1 เฟื่องฟ้า - อาคาร 2 ปาริชาติ - อาคาร 3 ราชพฤกษ์ - อาคารเกษตรกรรม - อาคารคหกรรม - อาคารอุตสาหกรรม - โรงอาหาร - โดมโรงเรียนผาอินทร์แปลงวิทยา - หอประชุม - อาคารพระครูประภาตธรรมคุณ</doc>
