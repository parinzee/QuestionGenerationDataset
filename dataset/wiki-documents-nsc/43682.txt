<doc id="43682" url="https://th.wikipedia.org/wiki?curid=43682" title="พระราชสันตติวงศ์ในพระบาทสมเด็จพระจุลจอมเกล้าเจ้าอยู่หัว">พระราชสันตติวงศ์ในพระบาทสมเด็จพระจุลจอมเกล้าเจ้าอยู่หัว นี่คือ พระราชสันตติวงศ์ในพระบาทสมเด็จพระจุลจอมเกล้าเจ้าอยู่หัว รายพระนามพระราชโอรส พระราชธิดา และพระราชนัดดารายพระนามพระราชโอรสและพระราชธิดา รายพระนามพระราชโอรสและพระราชธิดา. พระบาทสมเด็จพระจุลจอมเกล้าเจ้าอยู่หัว มีพระราชโอรสและพระราชธิดาทั้งหมด 97 พระองค์ เป็นพระราชโอรส 32 พระองค์ พระราชธิดา 44 พระองค์ ไม่ปรากฏว่าเป็นพระราชโอรสหรือพระราชธิดา 1 พระองค์ และตกอีก 20 พระองค์พระนามกรม พระนามกรม. พระราชโอรสและพระราชธิดาในพระบาทสมเด็จพระจุลจอมเกล้าเจ้าอยู่หัวที่ได้ทรงกรม มีจำนวนทั้งสิ้น 28 พระองค์ แบ่งออกเป็นพระราชโอรสจำนวน 20 พระองค์ และพระราชธิดาจำนวน 8 พระองค์ โดยพระบาทสมเด็จพระจุลจอมเกล้าเจ้าอยู่หัวมีพระราชดำริให้นำชื่อเมืองหรือชื่อมณฑลต่าง ๆ มาตั้งเป็นชื่อพระนามกรมของพระราชโอรสและพรระราชธิดา นับเป็นความแตกต่างจากพระนามกรมในรัชกาลก่อน ๆ เนื่องจากพระนามกรมก่อนหน้านั้นจะได้รับการตั้งพระนามโดยไม่ได้ใช้ชื่อเมืองมาเกี่ยวข้อง พระนามกรมของพระราชโอรสและพระราชธิดาในพระบาทสมเด็จพระจุลจอมเกล้าเจ้าอยู่หัวนั้น ยังนำมาใช้เป็นชื่อสถานที่ต่าง ๆ ในปัจจุบัน เช่น ถนนกำแพงเพชร ถนนพิษณุโลก วังศุโขทัย และมหาวิทยาลัยสงขลานครินทร์ นอกจากนี้ ยังปรากฏการใช้พระนามกรมในพระนามของพระบรมวงศานุวงศ์บางพระองค์ เช่น "สิรินธร" ในพระนามสมเด็จพระเทพรัตนราชสุดาฯ สยามบรมราชกุมารีนั้น นำมาจากสร้อยพระนามกรมของ "สมเด็จพระราชปิตุจฉา เจ้าฟ้าวไลยอลงกรณ์ กรมหลวงเพชรบุรีราชสิรินธร" ซึ่งเป็นพระราชปิตุจฉา (ป้า) ในพระบาทสมเด็จพระเจ้าอยู่หัวภูมิพลอดุลยเดช เป็นต้นการตั้งกรมพระราชโอรสและพระราชธิดาในรัชกาลที่ 5 การตั้งกรมพระราชโอรสและพระราชธิดาในรัชกาลที่ 5. พระบาทสมเด็จพระจุลจอมเกล้าเจ้าอยู่หัวมีพระราชโอรสและพระราชธิดารวมทั้งสิ้น 77 พระองค์ แต่พระราชโอรสและพระราชธิดาในพระองค์ที่ได้รับการสถาปนาเป็นเจ้าต่างกรมทั้งฝ่ายหน้าและฝ่ายในมีจำนวนทั้งสิ้น 28 พระองค์ ในจำนวนนี้เป็นพระราชโอรส 20 พระองค์ และพระราชธิดา 8 พระองค์ (กรมขุนสุพรรณภาควดี กรมขุนพิจิตรเจษฎ์จันทร์ กรมขุนสวรรคโลกลักษณวดี กรมหลวงศรีรัตนโกสินทร กรมพระเทพนารีรัตน์ กรมหลวงเพชรบุรีราชสิรินธร กรมขุนศรีสัชนาลัยสุรกัญญา และกรมขุนอู่ทองเขตขัตติยนารี) โดยได้รับการแต่งตั้งในรัชสมัยพระบาทสมเด็จพระจุลจอมเกล้าเจ้าอยู่หัวจำนวน 20 พระองค์ และได้รับการสถาปนาเมื่อรัชสมัยพระบาทสมเด็จพระมงกุฎเกล้าเจ้าอยู่หัว 8 พระองค์ ซึ่งพระราชโอรสพระองค์แรกที่ทรงสถาปนาขึ้นเป็นเจ้าต่างกรม ได้แก่ สมเด็จพระเจ้าลูกยาเธอ เจ้าฟ้ามหาวชิราวุธ กรมขุนเทพทวาราวดี ส่วนพระราชธิดาพระองค์แรกที่ทรงสถาปนาขึ้นเป็นเจ้าต่างกรม ได้แก่ พระเจ้าลูกเธอ พระองค์เจ้าศรีวิไลยลักษณ์ กรมขุนสุพรรณภาควดี และพระราชบุตรพระองค์สุดท้ายที่ได้รับการสถาปนาขึ้นเป็นเจ้าต่างกรม ได้แก่ สมเด็จพระเจ้าลูกเธอ เจ้าฟ้านิภานภดล กรมขุนอู่ทองเขตขัตติยนารี ซึ่งได้รับการสถาปนาในรัชสมัยพระบาทสมเด็จพระมงกุฎเกล้าเจ้าอยู่หัว แต่เดิมนั้นการตั้งพระนามกรมจะตั้งขึ้นตามนามที่พระมหากษัตริย์พระราชทานให้โดยไม่ได้ใช้ชื่อเมืองต่าง ๆ เป็นพระนามกรม ต่อมา พระบาทสมเด็จพระจุลจอมเกล้าเจ้าอยู่หัวได้ปรับปรุงระบอบการปกครองหัวเมือง พระองค์จึงมีพระราชดำริว่า "พระราชโอรสและพระราชธิดาในพระองค์ ควรจะมีพระนามเป็นเกียรติแก่เมืองต่าง ๆ ในสยามรัฐสีมาอาณาจักร" ดังนั้น พระองค์จึงทรงพระกรุณาโปรดเกล้าฯ สถาปนาพระราชโอรสและพระราชธิดาให้เป็นเจ้าต่างกรมโดยมีพระนามกรมตามชื่อเมืองต่าง ๆ เป็นพระราชประเพณีสืบต่อมา โดยสมเด็จเจ้าฟ้าชั้นเอกจะทรงสถาปนาพระนามกรมตามชื่อเมืองชั้นเอก เช่น นครศรีธรรมราช นครสวรรค์ พิษณุโลก สมเด็จเจ้าฟ้าชั้นโทจะทรงกรมตามชื่อหัวเมืองชั้นโท และพระองค์เจ้าจะทรงกรมตามชื่อเมืองที่เล็กลงไป ตามลำดับ ยกเว้น สมเด็จพระเจ้าบรมวงศ์เธอ เจ้าฟ้าพาหุรัดมณีมัย กรมพระเทพนารีรัตน์ ซึ่งได้รับการสถาปนาพระอัฐิขึ้นเป็นเจ้าฟ้าต่างกรมในรัชสมัยพระบาทสมเด็จพระมงกุฎเกล้าเจ้าอยู่หัวเพียงพระองค์เดียวที่พระนามกรมไม่ได้เป็นชื่อเมือง พระนามกรมบางพระองค์ยังตั้งพระนามให้คล้องจองกัน เช่น พระนามกรมของพระราชโอรสและพระราชธิดาที่ประสูติแต่พระอรรคชายาเธอทั้ง 3 พระองค์ ได้แก่ พระอรรคชายาเธอ พระองค์เจ้าอุบลรัตนนารีนาค กรมขุนอรรควรราชกัลยา พระอรรคชายาเธอ พระองค์เจ้าเสาวภาคย์นารีรัตน์ พระวิมาดาเธอ พระองค์เจ้าสายสวลีภิรมย์ กรมพระสุทธาสินีนาฏ ปิยมหาราชปดิวรัดา จะมีพระนามกรมที่คล้องจองกัน คือ พิจิตรเจษฎ์จันทร์, สวรรคโลกลักษณวดี, ลพบุรีราเมศวร์, อู่ทองเขตขัตติยนารี และศรีสัชนาลัยสุรกัญญา เป็นต้น นอกจากนี้ ตามธรรมเนียมการทรงกรมของสมเด็จพระเจ้าลูกเธอ ชั้นเจ้าฟ้า จะเริ่มทรงกรมที่ "กรุมขุน" และพระเจ้าลูกเธอ ชั้นพระองค์เจ้านั้น จะเริ่มทรงกรมที่ "กรมหมื่น" แต่สมเด็จพระเจ้าลูกเธอและพระเจ้าลูกเธอบางพระองค์ทรงได้รับพระมหากรุณาธิคุณสถาปนาให้เป็นเจ้าต่างกรมเป็นกรณีพิเศษ โดยสมเด็จพระเจ้าลูกเธอ ชั้นเจ้าฟ้า ได้แก่ สมเด็จพระเจ้าลูกเธอ เจ้าฟ้าพาหุรัดมณีมัย ประไพพรรณพิจิตร์ นริศรราชกุมารี ได้รับการสถาปนาให้เป็นเจ้าฟ้าต่างกรมเมื่อแรกสถาปนาที่ "กรมพระ" ส่วน สมเด็จพระเจ้าลูกเธอ เจ้าฟ้าสุทธาทิพยรัตน์ สุขุมขัตติยกัลยาวดี และ สมเด็จพระเจ้าลูกเธอ เจ้าฟ้าวไลยอลงกรณ์ นรินทรเทพยกุมารี ได้รับการสถาปนาให้เป็นเจ้าฟ้าต่างกรมเมื่อแรกสถาปนาที่ "กรมหลวง" นอกจากนี้ พระเจ้าลูกเธอ พระองค์เจ้าศรีวิไลยลักษณ์ สุนทรศักดิกัลยาวดี ซึ่งเป็นพระเจ้าลูกเธอ ชั้นพระองค์เจ้า ยังได้รับการสถาปนาให้เป็นเจ้าต่างกรมเมื่อแรกสถาปนาที่ "กรมขุน" ด้วยพระนามทรงกรม พระนามทรงกรม. พระราชโอรสและพระราชธิดาในพระบาทสมเด็จพระจุลจอมเกล้าเจ้าอยู่หัวที่ได้รับการสถาปนาเป็นเจ้าต่างกรม มีพระนามกรมดังต่อไปนี้พ.ศ. 2431พ.ศ. 2431. - เทพทวาราวดี - พระบาทสมเด็จพระมงกุฎเกล้าเจ้าอยู่หัว (สมเด็จฯ เจ้าฟ้ามหาวชิราวุธ กรมขุนเทพทวาราวดี) (พ.ศ. 2423-2468)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 30 เมษายน พ.ศ. 2431พ.ศ. 2434พ.ศ. 2434. - นครสวรรค์วรพินิต - สมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิต (พ.ศ. 2424-2487)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุนมไหสูริยสงขลา " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 24 มกราคม พ.ศ. 2434 ต่อมา ได้เปลี่ยนพระนามกรมจาก "กรมขุนมไหสูริยสงขลา " เป็น "กรมขุนนครสวรรค์วรพินิต " เมื่อ 1 ธันวาคม พ.ศ. 2444 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2454 - กรมพระ ได้รับการสถาปนาเลื่อนกรมขึ้นเป็น "กรมพระ " โดยพระบาทสมเด็จพระปกเกล้าเจ้าอยู่หัว เมื่อวันที่ 21 มีนาคม พ.ศ. 2468- พิษณุโลกประชานาถ - สมเด็จพระอนุชาธิราช เจ้าฟ้าจักรพงษ์ภูวนาถ กรมหลวงพิษณุโลกประชานาถ (พ.ศ. 2425-2463)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 24 มกราคม พ.ศ. 2434 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2454- ศรีธรรมราชธำรงฤทธิ์ - สมเด็จพระเจ้าบรมวงศ์เธอ เจ้าฟ้าสมมติวงศ์วโรทัย กรมขุนศรีธรรมราชธำรงฤทธิ์ (พ.ศ. 2425-2442)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 20 มีนาคม พ.ศ. 2434- ลพบุรีราเมศวร์ - สมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ (พ.ศ. 2425-2475)- กรมหมื่น ได้รับการสถาปนาเป็น "เจ้าฟ้าต่างกรม " ที่ "กรมหมื่นลพบุราดิศร " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 20 มีนาคม พ.ศ. 2434 - กรมขุน ได้รับการสถาปนาเลื่อนกรมขึ้นเป็น "กรมขุน " พร้อมทั้งเปลี่ยนพระนามกรมเป็น "ลพบุรีราเมศวร์ " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 2 ธันวาคม พ.ศ. 2449 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระปกเกล้าเจ้าอยู่หัว เมื่อวันที่ 21 มีนาคม พ.ศ. 2468พ.ศ. 2441พ.ศ. 2441. - นครราชสีมา - สมเด็จพระอนุชาธิราช เจ้าฟ้าอัษฎางค์เดชาวุธ กรมหลวงนครราชสีมา (พ.ศ. 2432-2467)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 15 มกราคม พ.ศ. 2441 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2459พ.ศ. 2442พ.ศ. 2442. - ราชบุรีดิเรกฤทธิ์ - พระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ (พ.ศ. 2417-2463)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 19 พฤศจิกายน พ.ศ. 2442 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2455พ.ศ. 2443พ.ศ. 2443. - นครไชยศรีสุรเดช - พระเจ้าบรมวงศ์เธอ พระองค์เจ้าจิรประวัติวรเดช กรมหลวงนครไชยศรีสุรเดช (พ.ศ. 2419-2456)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 25 พฤศจิกายน พ.ศ. 2443 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2454พ.ศ. 2445พ.ศ. 2445. - จันทบุรีนฤนาถ - พระเจ้าบรมวงศ์เธอ พระองค์เจ้ากิติยากรวรลักษณ์ กรมพระจันทบุรีนฤนาถ (พ.ศ. 2417-2474)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 7 ธันวาคม พ.ศ. 2445 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2454 - กรมพระ ได้รับการสถาปนาเลื่อนกรมขึ้นเป็น "กรมพระ " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2459- ปราจิณกิติบดี - พระเจ้าบรมวงศ์เธอ พระองค์เจ้าประวิตรวัฒโนดม กรมหลวงปราจิณกิติบดี (พ.ศ. 2418-2462)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 7 ธันวาคม พ.ศ. 2445 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2454พ.ศ. 2446พ.ศ. 2446. - สงขลานครินทร์ - สมเด็จพระมหิตลาธิเบศร อดุลยเดชวิกรม พระบรมราชชนก (สมเด็จฯ เจ้าฟ้ามหิดลอดุลยเดช กรมหลวงสงขลานครินทร์ ) (พ.ศ. 2434-2472)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 10 มกราคม พ.ศ. 2446 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระปกเกล้าเจ้าอยู่หัว เมื่อวันที่ 17 พฤศจิกายน พ.ศ. 2472 (สถาปนาหลังเสด็จสวรรคต)- สุพรรณภาควดี - พระเจ้าบรมวงศ์เธอ พระองค์เจ้าศรีวิไลยลักษณ์ กรมขุนสุพรรณภาควดี (พ.ศ. 2411-2447)- กรมขุน ได้รับการสถาปนาเป็น "พระองค์เจ้าต่างกรมฝ่ายใน " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 17 มกราคม พ.ศ. 2446- ศรีรัตนโกสินทร - สมเด็จพระเจ้าบรมวงศ์เธอ เจ้าฟ้าสุทธาทิพยรัตน์ สุขุมขัตติยกัลยาวดี กรมหลวงศรีรัตนโกสินทร (พ.ศ. 2420-2465)- กรมหลวง ได้รับการสถาปนาเป็น "เจ้าฟ้าต่างกรม " ที่ "กรมหลวง " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 9 สิงหาคม พ.ศ. 2446พ.ศ. 2447พ.ศ. 2447. - เพ็ชรบูรณ์อินทราชัย - สมเด็จพระเจ้าบรมวงศ์เธอ เจ้าฟ้าจุฑาธุชธราดิลก กรมขุนเพ็ชรบูรณ์อินทราชัย (พ.ศ. 2435-2466)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 29 มกราคม พ.ศ. 2447- พิจิตรเจษฎ์จันทร์ - สมเด็จพระเจ้าบรมวงศ์เธอ เจ้าฟ้าจันทราสรัทวาร กรมขุนพิจิตรเจษฎ์จันทร์ (พ.ศ. 2416-2447)- กรมขุน ได้รับการสถาปนาเป็น "เจ้าฟ้าต่างกรมฝ่ายใน " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 12 มีนาคม พ.ศ. 2447- ชุมพรเขตรอุดมศักดิ์ - พระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตรอุดมศักดิ์ (พ.ศ. 2423-2466)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 20 พฤศจิกายน พ.ศ. 2447 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2463พ.ศ. 2448พ.ศ. 2448. - สุโขทัยธรรมราชา - พระบาทสมเด็จพระปกเกล้าเจ้าอยู่หัว (สมเด็จฯ เจ้าฟ้าประชาธิปกศักดิเดชน์ กรมหลวงสุโขทัยธรรมราชา) (พ.ศ. 2436-2484)- กรมขุน ได้รับการสถาปนาเป็น "เจ้าฟ้าต่างกรม " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 11 มีนาคม พ.ศ. 2448 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 15 พฤศจิกายน พ.ศ. 2468- สวรรคโลกลักษณวดี - สมเด็จพระเจ้าบรมวงศ์เธอ เจ้าฟ้าเยาวมาลย์นฤมล กรมขุนสวรรคโลกลักษณวดี (พ.ศ. 2416-2452)- กรมขุน ได้รับการสถาปนาเป็น "เจ้าฟ้าต่างกรมฝ่ายใน " ที่ "กรมขุน " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 21 พฤษภาคม พ.ศ. 2448พ.ศ. 2449พ.ศ. 2449. - กำแพงเพ็ชรอัครโยธิน - พระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน (พ.ศ. 2424-2479)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 2 ธันวาคม พ.ศ. 2449 - กรมขุน ได้รับการสถาปนาเลื่อนกรมขึ้นเป็น "กรมขุน " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2459 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 19 พฤศจิกายน พ.ศ. 2465 - กรมพระ ได้รับการสถาปนาเลื่อนกรมขึ้นเป็น "กรมพระ " โดยพระบาทสมเด็จพระปกเกล้าเจ้าอยู่หัว เมื่อวันที่ 10 พฤศจิกายน พ.ศ. 2472พ.ศ. 2451พ.ศ. 2451. - พิไชยมหินทโรดม - พระเจ้าบรมวงศ์เธอ พระองค์เจ้าเพ็ญพัฒนพงศ์ กรมหมื่นพิไชยมหินทโรดม (พ.ศ. 2425-2453)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระจุลจอมเกล้าเจ้าอยู่หัว เมื่อวันที่ 29 พฤศจิกายน พ.ศ. 2451พ.ศ. 2454พ.ศ. 2454. - เพชรบุรีราชสิรินธร - สมเด็จพระราชปิตุจฉา เจ้าฟ้าวไลยอลงกรณ์ กรมหลวงเพชรบุรีราชสิรินธร (พ.ศ. 2427-2481)- กรมหลวง ได้รับการสถาปนาเป็น "เจ้าฟ้าต่างกรมฝ่ายใน" ที่ "กรมหลวง " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2454พ.ศ. 2455พ.ศ. 2455. - สิงหวิกรมเกรียงไกร - พระเจ้าบรมวงศ์เธอ พระองค์เจ้าวุฒิไชยเฉลิมลาภ กรมหลวงสิงหวิกรมเกรียงไกร (พ.ศ. 2426-2490)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2455 - กรมขุน ได้รับการสถาปนาเลื่อนกรมขึ้นเป็น "กรมขุน " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2463 - กรมหลวง ได้รับการสถาปนาเลื่อนกรมขึ้นเป็น "กรมหลวง " โดยพระบาทสมเด็จพระปกเกล้าเจ้าอยู่หัว เมื่อวันที่ 15 พฤศจิกายน พ.ศ. 2474- สรรควิสัยนรบดี - พระเจ้าบรมวงศ์เธอ พระองค์เจ้าดิลกนพรัฐ กรมหมื่นสรรควิสัยนรบดี (พ.ศ. 2427-2455)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 11 พฤศจิกายน พ.ศ. 2455พ.ศ. 2457พ.ศ. 2457. - ไชยาศรีสุริโยภาส - พระเจ้าบรมวงศ์เธอ พระองค์เจ้าสุริยงประยุรพันธ์ กรมหมื่นไชยาศรีสุริโยภาส (พ.ศ. 2427-2462)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระมงกุฎเกล้าเจ้าอยู่หัว เมื่อ 11 พฤศจิกายน พ.ศ. 2457- ชัยนาทนเรนทร - สมเด็จพระเจ้าบรมวงศ์เธอ พระองค์เจ้ารังสิตประยูรศักดิ์ กรมพระยาชัยนาทนเรนทร (พ.ศ. 2428-2493)- กรมหมื่น ได้รับการสถาปนาเป็น "พระองค์เจ้าต่างกรม " ที่ "กรมหมื่น " โดยพระบาทสมเด็จพระมงกุฎเกล้าเจ้าอยู่หัว เมื่อ 11 พฤศจิกายน พ.ศ. 2457 - กรมขุน ได้รับการสถาปนาเลื่อนกรมขึ้นเป็น "กรมขุน " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 19 พฤศจิกายน พ.ศ. 2465 - กรมพระ ได้รับการสถาปนาเลื่อนกรมขึ้นเป็น "กรมพระ " โดยพระบาทสมเด็จพระเจ้าอยู่หัวภูมิพลอดุลยเดช เมื่อ 8 พฤษภาคม พ.ศ. 2493 - กรมพระยา ได้รับการสถาปนาเลื่อนกรมขึ้นเป็น "กรมพระยา " โดยพระบาทสมเด็จพระเจ้าอยู่หัวภูมิพลอดุลยเดช เมื่อวันที่ 28 มกราคม พ.ศ. 2495 (สถาปนาหลังสิ้นพระชนม์)พ.ศ. 2458พ.ศ. 2458. - เทพนารีรัตน์ - สมเด็จพระเจ้าบรมวงศ์เธอ เจ้าฟ้าพาหุรัดมณีมัย กรมพระเทพนารีรัตน์ (พ.ศ. 2421-2430)- กรมพระ ได้รับการสถาปนาเป็น "เจ้าฟ้าต่างกรมฝ่ายใน " ที่ "กรมพระ " โดยพระบาทสมเด็จพระมงกุฎเกล้าเจ้าอยู่หัว เมื่อวันที่ 21 พฤศจิกายน พ.ศ. 2458 (สถาปนาหลังสิ้นพระชนม์)พ.ศ. 2467พ.ศ. 2467. - ศรีสัชนาลัยสุรกัญญา - สมเด็จพระเจ้าบรมวงศ์เธอ เจ้าฟ้ามาลินีนพดารา กรมขุนศรีสัชนาลัยสุรกัญญา (พ.ศ. 2428-2467)- กรมขุน ได้รับการสถาปนาเป็น "เจ้าฟ้าต่างกรมฝ่ายใน " ที่ "กรมขุน " โดยพระบาทสมเด็จพระมงกุฎเกล้าเจ้าอยู่หัว เมื่อ 11 มกราคม พ.ศ. 2467 (สถาปนาหลังสิ้นพระชนม์)พ.ศ. 2468พ.ศ. 2468. - อู่ทองเขตขัตติยนารี - สมเด็จพระเจ้าบรมวงศ์เธอ เจ้าฟ้านิภานภดล กรมขุนอู่ทองเขตขัตติยนารี (พ.ศ. 2429-2474)- กรมขุน ได้รับการสถาปนาเป็น "เจ้าฟ้าต่างกรมฝ่ายใน " ที่ "กรมขุน " โดยพระบาทสมเด็จพระมงกุฎเกล้าเจ้าอยู่หัว เมื่อ 15 พฤศจิกายน พ.ศ. 2468การนำพระนามกรมมาใช้ การนำพระนามกรมมาใช้. พระนามกรมของพระราชโอรสและพระราชธิดาในพระบาทสมเด็จพระจุลจอมเกล้าเจ้าอยู่หัวยังถูกนำมาใช้เป็นชื่อของสถานที่ต่าง ๆ เช่น ถนน อาคาร เป็นต้น รวมทั้งยังปรากฏเป็นส่วนหนึ่งของพระนามของพระบรมวงศานุวงศ์ โดยพระนามกรมที่นำมาใช้นั้นมีปรากฏ เช่นพระนามพระนาม. - "สิรินธร" ในพระนามสมเด็จพระเทพรัตนราชสุดาฯ สยามบรมราชกุมารี นำมาจากสร้อยพระนามกรมของ "สมเด็จพระราชปิตุจฉา เจ้าฟ้าวไลยอลงกรณ์ กรมหลวงเพชรบุรีราชสิรินธร" ซึ่งเป็นพระราชปิตุจฉา (ป้า) ในพระบาทสมเด็จพระเจ้าอยู่หัวภูมิพลอดุลยเดชถนน ถนน. ชื่อถนนบางสายในกรุงเทพมหานครนั้น ตั้งตามชื่อพระนามกรมของพระราชโอรสและพระราชธิดาของพระบาทสมเด็จพระจุลจอมเกล้าเจ้าอยู่หัว เช่น- ถนนกำแพงเพชร ตั้งตามพระนามกรมของ "พระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน " - ถนนพิษณุโลก ตั้งตามพระนามกรมของ "สมเด็จพระอนุชาธิราช เจ้าฟ้าจักรพงษ์ภูวนาถ กรมหลวงพิษณุโลกประชานาถ" - ถนนนครราชสีมา ตั้งตามพระนามกรมของ "สมเด็จพระอนุชาธิราช เจ้าฟ้าอัษฎางค์เดชาวุธ กรมหลวงนครราชสีมา" - ถนนสุโขทัย ตั้งชื่อตามพระนามกรมของพระบาทสมเด็จพระปกเกล้าเจ้าอยู่หัว เมื่อครั้งยังดำรงพระอิสริยยศเป็น "กรมขุนสุโขทัยธรรมราชา" - ถนนพิไชย ตั้งชื่อตามพระนามกรมของ "พระเจ้าบรมวงศ์เธอ พระองค์เจ้าเพ็ญพัฒนพงศ์ กรมหมื่นพิไชยมหินทโรดม" - ถนนนครไชยศรี ตั้งชื่อตามพระนามกรมของ "พระเจ้าบรมวงศ์เธอ พระองค์เจ้าจิรประวัติวรเดช กรมหลวงนครไชยศรีสุรเดช" - ถนนเพชรบุรี ตั้งชื่อตามพระนามกรมของ "สมเด็จพระราชปิตุจฉา เจ้าฟ้าวไลยอลงกรณ์ กรมหลวงเพชรบุรีราชสิรินธร" - ถนนสุพรรณ ตั้งชื่อตามพระนามกรมของ "พระเจ้าบรมวงศ์เธอ พระองค์เจ้าศรีวิไลยลักษณ์ กรมขุนสุพรรณภาควดี" - ถนนอู่ทอง ตั้งชื่อตามพระนามกรมของ "สมเด็จพระเจ้าบรมวงศ์เธอ เจ้าฟ้านิภานภดล กรมขุนอู่ทองเขตขัตติยนารี" - ถนนสวรรคโลก ตั้งชื่อตามพระนามกรมของ "สมเด็จพระเจ้าบรมวงศ์เธอ เจ้าฟ้าเยาวมาลย์นฤมล กรมขุนสวรรคโลกลักษณวดี" - ถนนนครปฐม ตั้งชื่อตามพระนามกรมของพระบาทสมเด็จพระมงกุฎเกล้าเจ้าอยู่หัว เมื่อครั้งยังดำรงพระอิสริยยศเป็น "กรมขุนเทพทวาราวดี" เนื่องจากนครปฐมเป็นเมืองเก่าตั้งแต่สมัยกรุงทวารวดีสถานที่สถานที่. - อาคารเทพทวาราวดี คณะนิติศาสตร์ จุฬาลงกรณ์มหาวิทยาลัย ตั้งชื่อตามพระนามกรมของพระบาทสมเด็จพระมงกุฎเกล้าเจ้าอยู่หัว เมื่อครั้งยังดำรงพระอิสริยยศเป็น "กรมขุนเทพทวาราวดี" - วังศุโขทัย ตั้งชื่อตามพระนามกรมของพระบาทสมเด็จพระปกเกล้าเจ้าอยู่หัว เมื่อครั้งยังดำรงพระอิสริยยศเป็น "กรมขุนสุโขทัยธรรมราชา" ผู้เป็นเจ้าของวัง - มหาวิทยาลัยสุโขทัยธรรมาธิราช ตั้งชื่อตามพระนามกรมของพระบาทสมเด็จพระปกเกล้าเจ้าอยู่หัว เมื่อครั้งยังดำรงพระอิสริยยศเป็น "กรมขุนสุโขทัยธรรมราชา" - มหาวิทยาลัยสงขลานครินทร์ ตั้งชื่อตามพระนามกรมของสมเด็จพระมหิตลาธิเบศร อดุลยเดชวิกรม พระบรมราชชนก เมื่อครั้งยังดำรงพระอิสริยยศเป็น "กรมหลวงสงขลานครินทร์" - โรงพยาบาลชุมพรเขตรอุดมศักดิ์ และ วิทยาลัยประมงชุมพรเขตรอุดมศักดิ์ ตั้งตามพระนามกรมของ "พระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตรอุดมศักดิ์" - มหาวิทยาลัยมหิดล ตั้งชื่อตามพระนามของสมเด็จพระมหิตลาธิเบศร อดุลยเดชวิกรม พระบรมราชชนก คือ "เจ้าฟ้ามหิดลอดุลยเดช"หน่วยงานหน่วยงาน. - ศูนย์นเรนทร กระทรวงสาธารณสุข และ ศูนย์กู้ชีพนเรนทร โรงพยาบาลราชวิถี ตั้งตามพระนามกรมของ "สมเด็จพระเจ้าบรมวงศ์เธอ พระองค์เจ้ารังสิตประยูรศักดิ์ กรมพระยาชัยนาทนเรนทร"รายพระนามพระราชนัดดาราชสกุลกิติยากร รายพระนามพระราชนัดดา. ราชสกุลกิติยากร. มหาสาขาที่ 1 ราชสกุลกิติยากร องค์ต้นราชสกุล คือ พระเจ้าบรมวงศ์เธอ พระองค์เจ้ากิติยากรวรลักษณ์ กรมพระจันทบุรีนฤนาถ ทรงเษกสมรสกับหม่อมเจ้าอัปษรสมาน เทวกุล พระธิดาในสมเด็จพระเจ้าบรมวงศ์เธอ พระองค์เจ้าเทวัญอุไทยวงศ์ กรมพระยาเทวะวงศ์วโรปการ และมีหม่อมอีก 4 ท่าน คือ1. หม่อมจอน จากสกุล วิชยาภัย 2. หม่อมลออง จากสกุล วิจารณ์บุตร 3. หม่อมจั่น จากสกุล อินทุเกตุ 4. หม่อมลเมียด จากสกุล เปลี่ยนประยูร โดยมีพระโอรสธิดารวมทั้งหมด 24 พระองค์ เป็นชาย 12 พระองค์ และหญิง 12 พระองค์ราชสกุลรพีพัฒน์ ราชสกุลรพีพัฒน์. มหาสาขาที่ 2 ราชสกุลรพีพัฒน์ องค์ต้นราชสกุล คือ พระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ ทรงเษกสมรสกับพระเจ้าวรวงศ์เธอ พระองค์เจ้าหญิงอรพัทธ์ประไพ พระธิดาในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงษ์ ไม่นานหลังจากนั้นก็ทรงหย่าขาดจากกัน หลังจากนั้นทรงมีหม่อมอีก 3 ท่าน คือ1. หม่อมอ่อน 2. หม่อมแดง 3. หม่อมราชวงศ์สอางค์ จากราชสกุล ปราโมช โดยมีพระโอรสธิดารวมทั้งหมด 13 พระองค์ เป็นชาย 6 พระองค์ และหญิง 7 พระองค์ราชสกุลประวิตร ราชสกุลประวิตร. มหาสาขาที่ 3 ราชสกุลประวิตร องค์ต้นราชสกุล คือ พระเจ้าบรมวงศ์เธอ พระองค์เจ้าประวิตรวัฒโนดม กรมหลวงปราจิณกิติบดี ทรงเษกสมรสกับธิดา 2 คนของเจ้าพระยาสุรสีห์วิสิษฐ (เชย กัลยาณมิตร) ได้แก่ หม่อมชื้น และ หม่อมช้อย โดยมีพระโอรสธิดารวมทั้งหมด 7 พระองค์ เป็นชาย 5 พระองค์ และหญิง 2 พระองค์ราชสกุลจิรประวัติ ราชสกุลจิรประวัติ. มหาสาขาที่ 4 ราชสกุลจิรประวัติ องค์ต้นราชสกุล คือ พระเจ้าบรมวงศ์เธอ พระองค์เจ้าจิรประวัติวรเดช กรมหลวงนครไชยศรีสุรเดช ทรงเษกสมรสกับหม่อมเจ้าประวาศสวัสดี โสณกุล พระธิดาในพระเจ้าบรมวงศ์เธอ พระองค์เจ้าโสณบัณฑิต กรมขุนพิทยลาภพฤฒิธาดา ต่อมาหม่อมเจ้าประวาศสวัสดีสิ้นชีพิตักษัย จึงทรงเษกสมรสอีกครั้งกับหม่อมเจ้าสุมนมาลย์ โสณกุล พระขนิษฐาของหม่อมเจ้าประวาศสวัสดี โดยมีพระโอรสธิดารวมทั้งหมด 6 พระองค์ เป็นชาย 3 พระองค์ และหญิง 3 พระองค์ราชสกุลอาภากร ราชสกุลอาภากร. มหาสาขาที่ 5 ราชสกุลอาภากร องค์ต้นราชสกุล คือ พระเจ้าบรมวงศ์เธอ พระองค์เจ้าอาภากรเกียรติวงศ์ กรมหลวงชุมพรเขตอุดมศักดิ์ ทรงเษกสมรสกับพระวรวงศ์เธอ พระองค์เจ้าทิพยสัมพันธ์ พระธิดาในสมเด็จพระเจ้าบรมวงศ์เธอ เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช นอกจากนี้ยังมีหม่อมอีก 5 ท่าน คือ1. หม่อมกิม ธิดานายตั๊น ซุ่นเพียว 2. หม่อมแฉล้ม ธิดานายเต็กสิน 3. หม่อมเมี้ยน ธิดาหลวงพรหมภักดี 4. หม่อมช้อย ธิดาหลวงอำนาจณรงค์ราญ (ปุย วิจิตรานุช) 5. หม่อมแจ่ม ธิดาหลวงพรหมภักดี เป็นน้องสาวของหม่อมเมี้ยน โดยมีพระโอรสธิดารวมทั้งหมด 10 พระองค์ เป็นชาย 6 พระองค์ และหญิง 4 พระองค์พระราชธิดาในพระบาทสมเด็จพระมงกุฎเกล้าเจ้าอยู่หัว พระราชธิดาในพระบาทสมเด็จพระมงกุฎเกล้าเจ้าอยู่หัว. มหาสาขาที่ 6 พระราชธิดาในพระบาทสมเด็จพระมงกุฎเกล้าเจ้าอยู่หัว มี 1 พระองค์ราชสกุลบริพัตร ราชสกุลบริพัตร. มหาสาขาที่ 7 ราชสกุลบริพัตร องค์ต้นราชสกุล คือ สมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิตทรงเษกสมรสกับหม่อมเจ้าประสงค์สม ไชยันต์ พระธิดาในพระเจ้าบรมวงศ์เธอ พระองค์เจ้าไชยันตมงคล กรมหมื่นมหิศรราชหฤทัย นอกจากนี้ยังมีหม่อมอีก 1 ท่าน คือ หม่อมสมพันธ์ จากสกุล ปาลกะวงศ์ ณ อยุธยา โดยมีพระโอรสธิดารวมทั้งหมด 10 พระองค์ เป็นชาย 6 พระองค์ และหญิง 4 พระองค์ราชสกุลฉัตรชัย ราชสกุลฉัตรชัย. มหาสาขาที่ 8 ราชสกุลฉัตรชัย องค์ต้นราชสกุล คือ พระเจ้าบรมวงศ์เธอ พระองค์เจ้าบุรฉัตรไชยากร กรมพระกำแพงเพ็ชรอัครโยธิน ทรงเษกสมรสกับพระเจ้าวรวงศ์เธอ พระองค์เจ้าประภาวสิทธิ์นฤมล พระธิดาในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงษ์ และมีหม่อมอีก 6 ท่าน คือ1. เจ้าลดาคำ ณ เชียงใหม่ พระนัดดาในเจ้าอินทวโรรสสุริยวงษ์ เจ้าผู้ครองนครเชียงใหม่คนที่ 8 2. หม่อมเพี้ยน จากสกุล สุรคุปต์ 3. หม่อมเผือด จากสกุล พึ่งรักวงศ์ 4. หม่อมบัวผัด จากสกุล อินทรสูต 5. หม่อมจำลอง จากสกุล ชลานุเคราะห์ 6. หม่อมเอื้อม จากสกุล อรุณทัต โดยมีพระโอรสธิดารวมทั้งหมด 12 พระองค์ เป็นชาย 4 พระองค์ และหญิง 8 พระองค์ราชสกุลเพ็ญพัฒน์ ราชสกุลเพ็ญพัฒน์. มหาสาขาที่ 9 ราชสกุลเพ็ญพัฒน์ องค์ต้นราชสกุล คือ พระเจ้าบรมวงศ์เธอ พระองค์เจ้าเพ็ญพัฒนพงศ์ กรมหมื่นพิไชยมหินทโรดม ทรงเษกสมรสกับหม่อมเจ้าวรรณวิลัย กฤดากร พระธิดาในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์ นอกจากนี้ยังมีหม่อมอีก 1 ท่าน คือ หม่อมเทียม จากสกุล คชเสนี โดยมีพระโอรสธิดารวมทั้งหมด 3 พระองค์ เป็นชาย 2 พระองค์ และหญิง 1 พระองค์ราชสกุลจักรพงษ์ ราชสกุลจักรพงษ์. มหาสาขาที่ 10 ราชสกุลจักรพงษ์ องค์ต้นราชสกุล คือ สมเด็จพระเจ้าบรมวงศ์เธอ เจ้าฟ้าจักรพงษ์ภูวนาถ กรมหลวงพิษณุโลกประชานาถ ทรงเษกสมรสกับสตรีชาวรัสเซีย คือ หม่อมคัทริน ณ พิศณุโลก (Catherine Desnitsky) โดยมีพระโอรส 1 พระองค์ หลังจากหย่ากัน จึงเษกสมรสกับหม่อมเจ้าชวลิตโอภาส รพีพัฒน์ พระธิดาในพระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ แต่เนื่องจากพระบาทสมเด็จพระมงกุฎเกล้าเจ้าอยู่หัวไม่พระราชทานพระบรมราชานุญาต จึงใช้ชีวิตโดยไม่ได้ทำการเสกสมรสราชสกุลยุคล ราชสกุลยุคล. มหาสาขาที่ 11 ราชสกุลยุคล องค์ต้นราชสกุล คือ สมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ ทรงเษกสมรสกับพระเจ้าวรวงศ์เธอ พระองค์เจ้าเฉลิมเขตรมงคล พระธิดาในสมเด็จพระเจ้าบรมวงศ์เธอ เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช โดยมีพระโอรส 3 พระองค์ราชสกุลวุฒิชัย ราชสกุลวุฒิชัย. มหาสาขาที่ 12 ราชสกุลวุฒิชัย องค์ต้นราชสกุล คือ พระเจ้าบรมวงศ์เธอ พระองค์เจ้าวุฒิไชยเฉลิมลาภ กรมหลวงสิงหวิกรมเกรียงไกร ทรงเษกสมรสกับหม่อมเจ้าพร้อมเพราพรรณ ดิศกุล พระธิดาในสมเด็จพระเจ้าบรมวงศ์เธอ พระองค์เจ้าดิศวรกุมาร กรมพระยาดำรงราชานุภาพ นอกจากนี้ยังมีหม่อมอีก 1 ท่าน คือ หม่อมประพันธ์ จากสกุล ชะตารุ่ง โดยมีพระโอรสธิดาทั้งหมด 10 พระองค์ เป็นชาย 5 พระองค์ และหญิง 5 พระองค์ราชสกุลสุริยง ราชสกุลสุริยง. มหาสาขาที่ 13 ราชสกุลสุริยง องค์ต้นราชสกุล คือ พระเจ้าบรมวงศ์เธอ พระองค์เจ้าสุริยงประยุรพันธุ์ กรมหมื่นไชยาศรีสุริโยภาส ทรงเษกสมรสกับหม่อมชื้น บุนนาค ธิดาเจ้าพระยาสุรวงศ์วัฒนศักดิ์ (โต บุนนาค) นอกจากนี้ยังมีหม่อมอีก 4 ท่าน คือ1. หม่อมจง 2. หม่อมเรณี ธิดาร้อยโทฟุสโก ครูสอนดนตรี กองดุริยางค์ทหารเรือ 3. หม่อมหวง หรือ หม่อมสวง น้องสาวต่างมารดาของหม่อมจง 4. หม่อมเรณิ น้องสาวฝาแฝดของหม่อมเรณี โดยมีพระโอรสธิดา 12 พระองค์ เป็นชาย 9 พระองค์ และหญิง 3 พระองค์ราชสกุลรังสิต ราชสกุลรังสิต. มหาสาขาที่ 14 ราชสกุลรังสิต องค์ต้นราชสกุล คือ สมเด็จพระเจ้าบรมวงศ์เธอ พระองค์เจ้ารังสิตประยูรศักดิ์ กรมพระยาชัยนาทนเรนทร ทรงเษกสมรสกับหม่อมเอลิซาเบท (Elisabeth Scharnberger) สตรีชาวเยอรมัน โดยมีพระโอรพระธิดา 3 พระองค์ เป็นชาย 2 พระองค์ และหญิง 1 พระองค์พระราชโอรส-ธิดาในสมเด็จพระมหิตลาธิเบศร อดุลยเดชวิกรม พระบรมราชชนก (ราชสกุลมหิดล) พระราชโอรส-ธิดาในสมเด็จพระมหิตลาธิเบศร อดุลยเดชวิกรม พระบรมราชชนก (ราชสกุลมหิดล). มหาสาขาที่ 15 ราชสกุลมหิดล องค์ต้นราชสกุล คือ สมเด็จพระมหิตลาธิเบศร อดุลยเดชวิกรม พระบรมราชชนก ทรงเษกสมรสกับหม่อมสังวาลย์ จากสกุล ชูกระมล (สมเด็จพระศรีนครินทราบรมราชชนนี) โดยมีพระราชโอรสธิดา 3 พระองค์ เป็นชาย 2 พระองค์ ซึ่งเป็นพระมหากษัตริย์ รัชกาลที่ 8 และ 9 และหญิง 1 พระองค์ราชสกุลจุฑาธุช ราชสกุลจุฑาธุช. มหาสาขาที่ 16 ราชสกุลจุฑาธุช องค์ต้นราชสกุล คือ สมเด็จพระเจ้าบรมวงศ์เธอ เจ้าฟ้าจุฑาธุชธราดิลก กรมขุนเพ็ชรบูรณ์อินทราชัย ทรงเษกสมรสกับหม่อมเจ้าบุญจิราธร ชุมพล พระธิดาในพระเจ้าบรมวงศ์เธอ พระองค์เจ้าชุมพลสมโภช กรมหลวงสรรพสิทธิประสงค์ นอกจากนี้ยังมีหม่อมอีก 2 ท่าน คือ1. หม่อมลออ จากสกุล ศิริสัมพันธ์ 2. หม่อมระวี จากสกุล ไกยานนท์ โดยมีพระโอรสพระธิดาทั้งหมด 2 พระองค์ เป็นชาย 1 พระองค์ และหญิง 1 พระองค์</doc>
