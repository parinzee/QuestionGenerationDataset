<doc id="557579" url="https://th.wikipedia.org/wiki?curid=557579" title="นิคม แสนเจริญ">นิคม แสนเจริญ นายนิคม แสนเจริญ (7 ตุลาคม พ.ศ. 2485 - 18 กุมภาพันธ์ พ.ศ. 2535) อดีตรัฐมนตรีช่วยว่าการกระทรวงคมนาคม และ อดีตสมาชิกสภาผู้แทนราษฎรจังหวัดชลบุรี 3 สมัยประวัติ ประวัติ. นายนิคม แสนเจริญ เกิดเมื่อวันที่ 7 ตุลาคม พ.ศ. 2485 เป็นบุตรของนายฝอย กับ นางทองเพียร แสนเจริญ และเป็นน้องชายของนางสติล คุณปลื้ม ภรรยานายสมชาย คุณปลื้ม สำเร็จการศึกษาระดับมัธยมศึกษาตอนปลาย จาก โรงเรียนชลราษฎรอำรุง นิคม แสนเจริญ เสียชีวิตด้วยอุบัติเหตุทางรถยนต์ ขณะเดินทางไปช่วยปราศรัยหาเสียงที่จังหวัดในภาคอีสาน พร้อมกับผู้ติดตามอีก 3 คน ตรงบริเวณแยกแสนเจริญ จังหวัดนครราชสีมา เมื่อวันที่ 18 กุมภาพันธ์ พ.ศ. 2535 สิริอายุรวม 49 ปีการทำงาน การทำงาน. หลังจากจบการศึกษา นิคม ได้ช่วยกิจการทางบ้านด้วยการดำรงอาชีพชาวประมง จนได้รับเลือกให้เป็นนายกสมาคมประมงจังหวัดชลบุรีงานการเมือง งานการเมือง. นิคม เคยเป็นสมาชิกสภาจังหวัด ใน พ.ศ. 2524 ต่อมาลงรับสมัครเลือกตั้งสมาชิกสภาผู้แทนราษฎรจังหวัดชลบุรี ในการเลือกตั้ง พ.ศ. 2526 และได้รับเลือกติดต่อกัน จนถึง พ.ศ. 2531 รวม 3 สมัย นิคม ได้รับโปรดเกล้าฯ แต่งตั้งให้เป็นรัฐมนตรีช่วยว่าการกระทรวงคมนาคม เมื่อ พ.ศ. 2531 ในรัฐบาลพลเอกชาติชาย ชุณหะวัณสมาชิกสภาผู้แทนราษฎร สมาชิกสภาผู้แทนราษฎร. นิคม แสนเจริญ ได้รับการเลือกตั้งเป็นสมาชิกสภาผู้แทนราษฎรทั้งหมด 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดชลบุรี สังกัดพรรคกิจสังคม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดชลบุรี สังกัดพรรคกิจสังคม 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดชลบุรี สังกัดพรรคกิจสังคม</doc>
