<doc id="780497" url="https://th.wikipedia.org/wiki?curid=780497" title="ท่าอากาศยานนานาชาติกัวลานามู">ท่าอากาศยานนานาชาติกัวลานามู ท่าอากาศยานนานาชาติกัวลานามู () เป็นสนามบินนานาชาติในเดลีเซอดังรีเจนซี จังหวัดสุมาตราเหนือ ประเทศอินโดนีเซีย อยู่ห่างจากเมืองเมดันไปประมาณ 39 กิโลเมตร สนามบินแห่งนี้ถูกสร้างขึ้นเพื่อใช้งานแทนท่าอากาศยานนานาชาติโพโลเนีย สนามบินแห่งนี้ตั้งอยู่ใกล้แหล่งเพาะปลูกปาล์มน้ำมัน และมีแผนพัฒนาให้เป็นสนามบินศูนย์กลางของเกาะสุมาตรา โดยสนามบินแห่งนี้ใหญ่เป็นอันดับที่สองรองจากท่าอากาศยานนานาชาติซูการ์โน-ฮัตตา แต่ที่นี่เป็นสนามบินแห่งแรกที่มีระบบขนส่งมวลชนโดยตรงกับตัวเมือง สนามบินแห่งนี้ถูกรวมในแผนพัฒนาเศรษฐกิจของประเทศอินโดนีเซีย (MP3EI) และเป็นหนึ่งในยุทธศาสตร์สำคัญของตลาดการบินอาเซียน (ASEAN-SAM) สนามบินเปิดใช้งานครั้งแรกอย่างไม่เป็นทางการในวันที่ 25 กรกฎาคม ค.ศ. 2013 โดยย้ายเที่ยวบินจากท่าอากาศยานนานาชาติโพโลเนีย มาไว้ที่สนามบินแห่งนี้ทั้งหมดสถิติเกียรติยศเกียรติยศ. - ในเดือนตุลาคม ค.ศ. 2014 ได้รับการจัดอันดับให้เป็น 1 ใน 24 สนามบินที่ดีที่สุดในโลก ด้านการให้บริการ (ASQ) กลุ่มสนามบินที่มีผู้โดยสาร 5-15 ล้านคน - ในเดือนมิถุนายน ค.ศ. 2015 ได้รับรางวัล "สนามบินระดับ 4 ดาว" จากสกายแทร็กซ์ โดยเป็นสนามบินแห่งแรกของประเทศที่ได้รับรางวัลนี้</doc>
