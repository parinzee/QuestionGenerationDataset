<doc id="700411" url="https://th.wikipedia.org/wiki?curid=700411" title="จันทรุปราคา เมษายน พ.ศ. 2558">จันทรุปราคา เมษายน พ.ศ. 2558 จันทรุปราคาเต็มดวง จะเกิดขึ้นในวันที่ 4 เมษายน พ.ศ. 2558 เป็นจันทรุปราคาครั้งแรกของปี พ.ศ. 2558 และเป็นครั้งที่สามสำหรับอุปราคาที่อยู่ในเทแทรด (ปรากฏการณ์จันทรุปราคาเต็มดวง 4 ดวงติดต่อกัน) นั้นคือ 15 เมษายน พ.ศ. 2557, 8 ตุลาคม พ.ศ. 2557 และ 28 กันยายน พ.ศ. 2558 เวลาที่คราสเต็มดวงครั้งนี้จะมีเวลาเพียง 4 นาที 43 วินาทีการสังเกต การสังเกต. อุปราคาครั้งนี้จะสังเกตเห็นได้เหนือทวีปอเมริกาเหนือด้านตะวันตก, มหาสมุทรแปซิฟิก, เอเชียตะวันออก, ออสเตรเลีย และนิวซีแลนด์ รวมถึงประเทศไทยด้วยประวัติ ประวัติ. จันทรุปราคาเกิดขึ้นเมื่อดวงจันทร์เคลื่อนที่ผ่านเข้าไปในเงาของโลก เมื่อเริ่มเกิดคราสขึ้น เงาของโลกที่ดวงจันทร์สัมผัสครั้งแรกจะทำให้ดวงจันทร์มืดลงเล็กน้อย เงามืดจะเริ่ม "ครอบคลุม" ส่วนของดวงจันทร์ไปเรื่อย ๆ จนกระทั่งดวงจันทร์เริ่มเปลี่ยนเป็นสีแดง-น้ำตาลเข้ม (ซึ่งสีที่เกิดขึ้นจะแตกต่างกันไปขึ้นอยู่กับสภาพของชั้นบรรยากาศ) ดวงจันทร์จะปรากฏเป็นสีแดงเพราะการกระเจิงแสงของเรย์ลี (Rayleigh scattering) (เช่นเดียวกับการที่ดวงอาทิตย์ปรากฏเป็นสีแดงในขณะตก) และการหักเหแสงจากชั้นบรรยากาศโลกไปที่เงาบนดวงจันทร์ การจำลองการเกิดปรากฏการณ์แสดงให้เห็นถึงลักษณะที่ปรากฏโดยประมาณของดวงจันทร์ผ่านในเงาของโลก บริเวณตคำแหน่งทางใต้ของดวงจันทร์จะอยู่ใกล้เคียงกับศูนย์กลางของเงาทำให้เป็นจุดที่มืดที่สุด และส่วนใหญ่ของดวงจันทร์จะปรากฏเป็นสีแดงเวลาระเบียงภาพ ระเบียงภาพ. ปรากฏการณ์เกิด ณ ช่วงเช้ามืดของวันที่ 4 เมษายน: ปรากฏการณ์เกิด ณ ช่วงเย็นของวันที่ 4 เมษาย:</doc>
