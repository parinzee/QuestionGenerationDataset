<doc id="191354" url="https://th.wikipedia.org/wiki?curid=191354" title="อุทยานแห่งชาติคลองลาน">อุทยานแห่งชาติคลองลาน อุทยานแห่งชาติคลองลาน เป็นอุทยานแห่งชาติในจังหวัดกำแพงเพชร มีพื้นที่มากกว่า 260,000 ไร่ มีพื้นที่ครอบคลุมถึง 3 ตำบลได้แก่ ตำบลคลองลานพัฒนา ตำบลโป่งน้ำร้อน และตำบลคลองน้ำไหล อำเภอคลองลาน ได้รับการจัดตั้งให้เป็นอุทยานแห่งชาติอย่างเป็นทางการในวันที่ 26 ธันวาคม พ.ศ. 2525 ภายในเขตอุทยานมีสถานที่ท่องเที่ยวที่น่าสนใจ อาทิ น้ำตกคลองลาน น้ำตกคลองน้ำไหล แก่งร้อยเกาะ เป็นต้นภูมิประเทศ ภูมิประเทศ. อุทยานแห่งชาติคลองลานมีลักษณะภูมิประเทศเป็นภูเขาสูงสลับซับซ้อน ด้านทิศตะวันออกเป็นที่ราบ ดินร่วนปนทราย ภูเขาแต่ละลูกติดต่อกับขุนคลองลานซึ่งเป็นจุดสูงสุดในภูเขาแทบนี้ โดยสูงจากระดับน้ำทะเล 1,439 เมตร เป็นต้นกำเนิดของแม่น้ำหลายสาย เช่น คลองขลุง คลองสวนหมาก ไหลรวมกันลงสู่แม่น้ำปิงภูมิอากาศ ภูมิอากาศ. มีอุณหภูมิเฉลี่ยตลอดปีประมาณ 27 องศาเซลเซียส ในฤดูร้อนอากาศร้อนในตอนกลางวัน ในเดือนเมษายนอุณหภูมิสูงสุด 38 องศาเซลเซียส ฤดูหนาวอากาศเย็นสบาย ในเดือนธันวาคมอุณหภูมิต่ำสุด 17 องศาเซลเซียส ในฤดูฝนมีฝนตกชุก ปริมาณน้ำฝนโดยเฉลี่ย 1,300 มิลลิเมตรต่อปีนิเวศวิทยา นิเวศวิทยา. สภาพป่าไม้ในอุทยานแห่งชาติคลองลาน ประกอบด้วย ป่าดงดิบแล้ง ขึ้นที่ระดับความสูงมากกว่า 500 เมตร ป่าเบญจพรรณประมาณร้อยละ 13.33 ของพื้นที่อุทยาน ส่วนใหญ่เป็นป่าเบญจพรรณผสมป่าดงดิบร้อยละ 35.60 ของพื้นที่อุทยาน นอกจากนี้ยังมีป่าเต็งรัง พบในระดับความสูงประมาณ 400–600 เมตร และป่าไผ่ พบสัตว์เลี้ยงลูกในอุทยานแห่งชาติคลองลานทั้งหมด 92 ชนิด พบนกทั้งหมด 82 ชนิด สัตว์สะเทินน้ำสะเทินบก 26 ชนิด สัตว์เลื้อยคลาน 35 ชนิด และปลา 30 ชนิด โดยมีสัตว์ที่ใกล้จะสูญพันธุ์เด่นๆ คือ นากใหญ่ขนเรียบ ชะมดเช็ด แมวป่า เสือลายเมฆ เขียดหลังปุ่มที่ราบ กบนา และเต่าหวายระเบียงภาพ</doc>
