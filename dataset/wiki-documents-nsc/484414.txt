<doc id="484414" url="https://th.wikipedia.org/wiki?curid=484414" title="บิลล์ แชงคลี">บิลล์ แชงคลี วิลเลียม บิลล์ แชงคลี () (2 กันยายน ค.ศ. 1913 - 29 กันยายน ค.ศ. 1981) อดีตนักฟุตบอลชาวสก็อตและอดีตผู้จัดการทีมสโมสรฟุตบอลลิเวอร์พูล ผู้เป็นที่รู้จักและประสบความสำเร็จสูงสุดผู้หนึ่งในประวัติศาสตร์สโมสร เคยติดทีมชาติสกอตแลนด์ 12 นัด ในสมัยนักเตะเล่นในตำแหน่งวิงฮาร์ปฝั่งขวา (ปัจจุบันตำแหน่งนี้ยกเลิกไปแล้ว) ให้กับสโมสรฟุตบอลคาร์ไลล์ยูไนเต็ด 1 ฤดูกาล ก่อนที่จะใช้ชีวิตลูกหนังส่วนใหญ่กับสโมสรฟุตบอลเปรสตันนอร์ทเอนด์ โดยชนะเลิศเอฟเอคัพ ในฤดูกาล 1938 ก่อนชีวิตจะพลิกผันเมื่อต้องเข้ารับใช้ชาติในสังกัดกองทัพอากาศอังกฤษ ในช่วงสงครามโลกครั้งที่สอง ก่อนประกาศเลิกการค้าแข้งอาชีพในปี ค.ศ. 1949 เขาเริ่มรับตำแหน่งผู้จัดการทีมให้กับสโมสรคาร์ไลล์ยูไนเต็ด, กริมส์บีย์ทาวน์, เวิร์คกิงตัน, ฮัดเดอส์ฟิลด์ทาวน์ ก่อนเข้ารับตำแหน่งผู้จัดการทีมลิเวอร์พูล ในปี ค.ศ. 1959 ผลงานในช่วงชีวิตผู้จัดการทีมลิเวอร์พูลของเขาจัดว่าประสบความสำเร็จอย่างสูง โดยในช่วงที่เขารับตำแแหน่งใหม่ลิเวอร์พูลยังเล่นอยู่ในลีกดิวิชั่น 2 ก่อนที่เขาจะสามารถนำลิเวอร์พูลได้แชมป์ดิวิชั่น 2 และเลื่อนชั้นสู่ลีกดิวิชั่น 1 ซึ่งเป็นลีกสูงสุดในสมัยนั้นสำเร็จ ในฤดูกาล 1962 ก่อนที่จะนำทีมคว้าแชมป์ดิวิชั่น 1 อีก 3 สมัยในเวลาต่อมา , ชนะเลิศเอฟเอคัพ 2 สมัย, เอฟเอคอมมูนิตีชีลด์ 4 สมัย, และยูฟ่าคัพ 1 สมัย ก่อนที่จะประกาศวางมือคุมทีมในปี ค.ศ. 1974 รวมระยะเวลาในการคุมทีมลิเวอร์พูลทั้งสิ้น 14 ปี ก่อนที่บ็อบ เพลสลีย์จะรับตำแหน่งผู้จัดการทีมต่อจากเขา 7 ปี ต่อมาหลังจากวางมือจากตำแหน่งผู้จัดการทีม เขาก็เสียชีวิตลงในวัย 68 ปีสถิติการคุมสโมสร</doc>
