<doc id="332137" url="https://th.wikipedia.org/wiki?curid=332137" title="เทคเคน X สตรีทไฟท์เตอร์">เทคเคน X สตรีทไฟท์เตอร์ เทคเคน x สตรีทไฟท์เตอร์ (; ) เป็นเกมต่อสู้ข้ามฝั่งที่กำลังอยู่ในช่วงระหว่างการผลิตโดยบริษัทนัมโค โดยเป็นการโคจรมาพบกันระหว่างเทคเคนกับสตรีทไฟท์เตอร์ในเกมเดียวกันที่สร้างจากรายชื่อทั้งสองซีรีส์ เทคเคน x สตรีทไฟท์เตอร์ ได้รับการประกาศการจัดทำในช่วงเดือนกรกฎาคม ค.ศ. 2010 ที่งาน 2010 ซานอิเอโก คอมิก-คอน พร้อมกับเกมชุดสตรีทไฟท์เตอร์ x เทคเคน รูปแบบการเล่นของเทคเคน x สตรีทไฟท์เตอร์จะเป็นระบบเกมต่อสู้สามมิติจากระบบภาพแบบเดียวกันกับเกมเทคเคน ซึ่งเกมดังกล่าวมีความต่างจากเทคเคน x สตรีทไฟท์เตอร์ และสตรีทไฟท์เตอร์ x เทคเคน โดยจะเป็นในรูปของวิธีการเล่นแบบเกมสองมิติและเชื่อมรูปแบบภาพในสไตล์ของสตรีทไฟท์เตอร์ IV โดยชื่อของเกมชุดนี้อาจมีการเปลี่ยนแปลงเมื่อจัดจำหน่ายในปีค.ศ. 2012 ในระบบเอกซ์บอกซ์ 360 และเพลย์สเตชัน 3 เกมต่อสู้ข้ามฝั่งของนัมโค ยังคงอยู่ในระยะแรกของการพัฒนา ซึ่งยังไม่มีภาพหรือวิดีโอจัดแสดงในงาน 2010 ซานอิเอโก คอมิก-คอน นี่ไม่ใช่ครั้งแรกที่ทางนัมโคกับแคปคอมได้ผลิตเกมร่วมกัน เนื่องจากพวกเขาเคยสร้างเกมต่อสู้ข้ามฝั่งที่จัดจำหน่ายในญี่ปุ่นมาแล้วครั้งหนึ่งในปีค.ศ. 2005 สำหรับระบบเพลย์สเตชัน 2 ซึ่งมีชื่อว่า นัมโค x แคปคอม อย่างไรก็ตาม ในเกมนี้ได้ประกอบด้วยตัวละครที่นอกเหนือจากที่มีอยู่ในซีรีส์ของสตรีทไฟท์เตอร์เช่นดียวกับซีรีส์ของเทคเคน และใช้ตัวละครที่หลากหลายจากแคปคอมและนัมโคแทน โดยนัมโค x แคปคอมเป็นโรลเพลย์อิงเกม ในขณะที่เทคเคน x สตรีทไฟท์เตอร์ กับ สตรีทไฟท์เตอร์ x เทคเคน เป็นเกมต่อสู้ที่ผลิตโดยนัมโคและแคปคอม คาสุฮิโร่ ฮาราดะ ได้เปิดเผยแนวคิดของเกมดังกล่าวในงานเกมส์คอม 2010 เช่นภาพต้นแบบของริว โดยให้สวมชุดแบบพอล ฟีนิกซ์ ซึ่งเขาได้กล่าวว่าทีมงานยังคงดำเนินการพัฒนาด้านรายละเอียดรวมทั้งการจัดแสงให้สมบูรณ์ยิ่งขึ้น</doc>
