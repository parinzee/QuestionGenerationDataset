<doc id="824982" url="https://th.wikipedia.org/wiki?curid=824982" title="ชวิน จิตรสมบูรณ์">ชวิน จิตรสมบูรณ์ จั๊ก ชวิน จิตรสมบูรณ์ เกิดเมื่อวันที่ 30 กันยายน 2521 เป็นนักร้องและนักแต่งเพลง จั๊ก เป็นคนที่ยิ้มง่าย และมีน้ำเสียงที่เป็นเอกลักษณ์ของตัวเอง นอกจากนี้ฝีมือการเล่นกีต้าร์ของเขายังเป็นที่ยอมรับของคนในวงการดนตรีอีกด้วย เขาเริ่มต้นในวงการดนตรีด้วยการเป็นศิลปินดูโอวง "Double U" (ดับเบิ้ล ยู) ประวัติด้านการศึกษาของ จั๊ก ชวิน- ระดับปริญญาตรีจบจาก มหาวิทยาลัยมหิดล ผลงานด้านอัลบั้มเพลงของ จั๊ก ชวิน- ปี 2541 พวกเขามีอัลบั้มแรกชื่อ "Double U" (ดับเบิ้ล ยู) ออกมา โดยมีเพลงฮิตอย่าง "เธอสวย" และ "เหนื่อย" เพลง "เธอสวย" จั๊ก รับหน้าที่แต่งทำนองเพลงนี้ด้วย- ปี 2543 ทางวงมีอัลบั้มที่สองออกมาชื่อ "Glow In The Dark" (โกลว์ อิน เดอะ ดาร์ค) อัลบั้มนี้ซิงเกิ้ลฮิตกันสุดๆคือเพลง "ฉันจะตาม" และ "ตัวจริงของเธอ"โดย จั๊ก ร้องนำทั้งสองเพลงและเพลงหลัง จั๊ก ยังแต่งทำนองเพลงนี้อีกด้วย- จากนั้นปี 2544 จั๊ก รับหน้าที่เรียบเรียงในอัลบั้ม "Non Electric Project" (นอน อิเลคทริค โปรเจกต์) ของ โบ-สุนิตา พร้อมกับเป็นนักร้องรับเชิญในเพลง "ความรักจากฉัน" ให้กับ โบ อีกด้วย ปี 2546 จั๊ก มีผลงานอัลบั้มเดี่ยวชุดแรกคือ "Guitar Stories" (กีต้าร์ สตอรีส์) เป็นอัลบั้มในสไตล์ "Blues Rock" (บลูส์ ร็อก) ที่เขามีส่วนร่วมในฐานะ โค-โปรดิวเซอร์ รวมถึงแต่งทำนอง เรียบเรียงและบันทึกเสียงกีต้าร์เองอีกด้วย- ปลายปี 2546 จั๊ก มีผลงานการแสดงภาพยนตร์เรื่อง "แฟนฉัน" เป็นเรื่องแรก ภาพยนตร์เรื่องนี้เป็นภาพยนตร์ที่ ประสบความสำเร็จสูงสุดเรื่องหนึ่งของวงการภาพยนตร์ในบ้านเรา ในงานเพลงประกอบภาพยนตร์ เขามีเพลง "รักครั้งแรก" ของวง "ชาตรี" ที่นำมาทำใหม่เป็นซิงเกิ้ลฮิตที่มาจากอัลบั้มนี้- ปลายปี 2546 จั๊ก มีอัลบั้ม " Thai Classic Series" (ไทย คลาสสิก ซีรีส์) ที่นำเอาเพลงเก่าของวง "ชาตรี" มาร้องและเรียบเรียงใหม่ทั้งหมด อัลบั้มนี้มี บิ๊ก ธานัท ธัญญหาญ นักร้องนำวง " The Big Brothers Band " (เดอะ บิ๊ก บราเธอร์ แบนด์) เป็นโปรดิวเซอร์ ส่วน จั๊ก รับหน้าที่เป็นโค-โปรดิวเซอร์ของอัลบั้มนี้ ผลงานของเขายังมีอีกมากมาย อย่างเช่น แต่งเพลงให้กับ แอนคูณ 3 ,เล่นกีต้าร์เพลง "กลัว" ให้กับ ปาล์มมี่ และ บันทึกเสียงกีต้าร์ให้กับศิลปินอีกมากมาย อาทิเช่น ตุ้ย ธีรภัทร และ วงแคลช เป็นต้น</doc>
