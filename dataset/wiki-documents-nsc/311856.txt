<doc id="311856" url="https://th.wikipedia.org/wiki?curid=311856" title="เฟอร์นานโด ลูมากัด">เฟอร์นานโด ลูมากัด เฟอร์นานโด ลูมากัด (Fernando Lumacad) นักมวยสากลชาวฟิลิปปินส์ เกิดเมื่อ 23 เมษายน พ.ศ. 2529 ที่ โกตาบาโต เดอ ซุร ประเทศฟิลิปปินส์ สถิติการชก 39 ครั้ง ชนะ 29 (น็อค 12) เสมอ 3 แพ้ 7ประวัติ ประวัติ. ลูมากัดขึ้นชกมวยสากลครั้งแรกเมื่อ 24 พฤษภาคม พ.ศ. 2549 ชนะคะแนน ตาตา ลาเดรา ที่ฟิลิปปินส์ จากนั้นขึ้นชกชนะรวด และได้ครองแชมป์มินดาเนารุ่นฟลายเวทเมื่อ พ.ศ. 2550 จนได้ขึ้นชิงแชมป์ WBC เอเชียรุ่นฟลายเวทที่ว่าง เมื่อ 19 พฤศจิกายน พ.ศ. 2550 แพ้คะแนน วันดี สิงห์วังชา ไม่ได้แชมป์ ลูมากัดขึ้นชกชนะที่ฟิลิปปินส์อีก 4 ครั้ง ก็ได้ชิงแชมป์ WBO ตะวันออกเฉพาะกาลรุ่นฟลายเวท เมื่อ 4 ตุลาคม พ.ศ. 2551 แต่ปรากฏว่าทำได้เพียงเสมอกับ สุริยัน ศ.รุ่งวิสัย ที่ฟิลิปปินส์ ต่อมา ลูมากัดได้ไปชิงแชมป์เงารุ่นซูเปอร์ฟลายเวท IBF ที่ว่างที่สหรัฐ ปรากฏว่าเป็นฝ่ายแพ้น็อค ฮอร์เก อาร์เช ยก 3 เมื่อ 27 มิถุนายน พ.ศ. 2552 ลูมากัดได้เปลี่ยนไปชิงแชมป์โลกเยาวชนรุ่นซูเปอร์ฟลายเวท WBC เมื่อ 28 พฤศจิกายน พ.ศ. 2552 แต่ก็แพ้คะแนน ฮวน โฮเซ่ มอร์เตส ที่ เม็กซิโก ลูมากัดประสบความสำเร็จในการชิงแชมป์ครั้งแรกเมื่อ 11 มิถุนายน พ.ศ. 2554 เมื่อชิงแชมป์ WBC เอเชีย คอนติเนนทัลรุ่นฟลายเวทที่ว่าง ชนะน็อค ริกกี ซาเบีย ยก 2 ต่อมา ได้ชิงแชมป์ WBC เข็มขัดเงินรุ่นซูเปอร์ฟลายเวท เมื่อ 24 พฤศจิกายน พ.ศ. 2555 แพ้คะแนน คาร์ลอส กัวดราส ลูมากัดยังคงชกมวยมาอย่างต่อเนื่อง ล่าสุดได้ขึ้นชิงแชมป์ WBC คอนติเนทัลอเมริการุ่นซูเปอร์แบนตัมเวทที่ว่าง แพ้น็อค โอราซิโอ การ์เซีย ยก 1 ที่เม็กซิโก เมื่อ 18 มกราคม พ.ศ. 2557 ไม่ได้แชมป์เกียรติประวัติเกียรติประวัติ. - แชมป์มินดาเนารุ่นฟลายเวท (2550) - แชมป์ WBC เอเชีย คอนติเนนทัลรุ่นฟลายเวท- ชิง 11 มิถุนายน 2554 ชนะน็อค ริกกี ซาเบีย ยก 2 - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์ ABCO รุ่นฟลายเวทเมื่อ 19 พฤศจิกายน 2550 แพ้คะแนน วันดี สิงห์วังชา - ชิงแชมป์ WBO ภาคตะวันออกไกลรุ่นฟลายเวท เมื่อ 4 ตุลาคม 2551 เสมอกับ สุริยัน ป.โชคชัย ที่ ฟิลิปปินส์ - ชิงแชมป์เงารุ่นจูเนียร์แบนตัมเวท IBF เมื่อ 27 มิถุนายน 2552 แพ้น็อค ฮอร์เก อาร์เช ยก 3 ที่ สหรัฐ - ชิงแชมป์เยาวชนรุ่นซูเปอร์ฟลายเวท WBC เมื่อ 28 พฤศจิกายน 2552 แพ้คะแนน ฮวน โฮเซ่ มอนเตส ที่เม็กซิโก - ชิงแชมป์ WBC เข็มขัดเงินรุ่นซูเปอร์ฟลายเวท เมื่อ 24 พฤศจิกายน 2555 แพ้คะแนน คาร์ลอส กัวดราส - ชิงแชมป์ WBC คอนติเนทัลอเมริการุ่นซูเปอร์แบนตัมเวท เมื่อ 18 มกราคม 2557แพ้น็อค โอราซิโอ การ์เซีย ยก 1 ที่เม็กซิโก</doc>
