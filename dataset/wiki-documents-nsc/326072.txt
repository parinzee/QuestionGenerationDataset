<doc id="326072" url="https://th.wikipedia.org/wiki?curid=326072" title="อีบราฮิม อาเฟิลไล">อีบราฮิม อาเฟิลไล อีบราฮิม อาเฟิลไล (; ) เกิดเมื่อวันที่ 2 เมษายน ค.ศ. 1986 ที่เมืองยูเทรกต์ เป็นนักฟุตบอลชาวดัตช์เชื้อสายโมร็อกโก ปัจจุบันเล่นให้กับสโตกซิตี ในพรีเมียร์ลีก อังกฤษ โดยเล่นให้กับฟุตบอลทีมชาติเยาวชนเนเธอร์แลนด์ และปัจจุบันเป็นส่วนหนึ่งของทีมชาติเนเธอร์แลนด์ เป็นตัวแทนในการแข่งขันฟุตบอลโลก 2010 ที่แอฟริกาใต้ อาเฟิลไลมักรับตำแหน่งเป็นกองกลางรุกตัวกลาง ให้กับเปเอสเฟ ไอนด์โฮเฟิน แต่ก็สามารถเล่นได้ทั้งฝั่งซ้ายและขวา ในปี ค.ศ. 2007 อาเฟิลไลได้รับรางวัลโยฮัน ไกรฟฟ์ ในสาขานักเตะทีมเยาวชนยอดเยี่ยมในเนเธอร์แลนด์ เมื่อวันที่ 16 พฤศจิกายน ค.ศ. 2010 บาร์เซโลนาและเปเอสเฟ ไอนด์โฮเฟิน ได้ตกลงเรื่องการย้ายของอาเฟิลไลมายังบาร์เซโลนาเมื่อเดือนมกราคม ค.ศ. 2011 โดยอาเฟิลไลเดินทางในวันที่ 23 ธันวาคม ค.ศ. 2010 เพื่อตรวจสอบสุขภาพ มีค่าตัวราว 3 ล้านยูโร ก่อนเริ่มต้นฤดูกาล 2015–16 อาเฟิลไลหมดสัญญากับบาร์เซโลนา จึงกลายเป็นผู้เล่นไร้สังกัด และเป็นสโตกซิตีที่สนใจเรียกตัวเข้าสังกัดในแบบไม่มีราคาค่าตัว โดยมีสัญญาเป็นเวลา 2 ปี และในการประเดิมสนามนัดแรกของพรีเมียร์ลีก แม้ว่าสโตกซิตี จะเป็นฝ่ายแพ้ ลิเวอร์พูล ไปก็ตาม แต่อาเฟิลไลก็ได้รับคำชมว่าสามารถปั่นป่วนผู้เล่นของลิเวอร์พูลได้เป็นอย่างดีทั้งที่เป็นการเล่นนัดแรก</doc>
