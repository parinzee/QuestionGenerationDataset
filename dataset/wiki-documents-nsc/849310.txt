<doc id="849310" url="https://th.wikipedia.org/wiki?curid=849310" title="พอล มุนี">พอล มุนี เฟรดริช เมชีแลม ไมเออร์ เวย์เซนฟรอนด์ (; 22 กันยายน ค.ศ. 1895 – 25 สิงหาคม ค.ศ. 1967) เป็นนักแสดงชาวอเมริกัน เกิดในลวีฟและเติบโตในชิคาโก มีผลงานการแสดงภาพยนตร์ทั้งหมด 25 เรื่อง เข้าชิงรางวัลออสการ์ 4 ครั้ง และได้รับรางวัลออสการ์ สาขานักแสดงนำชายยอดเยี่ยม จากการรับบทเป็นหลุยส์ ปาสเตอร์ ในภาพยนตร์เรื่อง The Story of Louis Pasteur (1936) และได้รับรางวัลนักแสดงนำชายยอดเยี่ยมจากเทศกาลภาพยนตร์นานาชาติเวนิส รวมถึงมีผลงานแสดงในละครบรอดเวย์อีกหลายเรื่อง เขายังได้รับรางวัลโทนีสาขานักแสดงนำชายยอดเยี่ยม จากการแสดงในละครบรอดเวย์เรื่อง Inherit the Wind ด้านชีวิตส่วนตัว มุนีเป็นคน "ขี้อายมาก" เขาชอบอ่านหนังสือและไปเดินเล่นกับภรรยาของเขาที่เซ็นทรัลพาร์ก เขามักจะมาถึงโรงละครภายในเวลา 7.30 น. เพื่อเตรียมพร้อมสำหรับการแสดงในคืนนั้น หลังเกษียณจากการแสดงเขาอาศัยอยู่ในแคลิฟอร์เนีย และใช้เวลาไปกับการอ่านหนังสือและฟังวิทยุ พอล มุนี เสียชีวิตจากโรคหัวใจเมื่อวันที่ 25 สิงหาคม ค.ศ. 1967 อายุได้ 71 ปี ร่างของมุนีถูกฝังที่สุสานฟอร์เอเวอร์ฮอลลีวูด ชีวประวัติของเขาเขียนโดยเจอโรม ลอว์เรนซ์ ภาพยนตร์เพลงเรื่อง Actor: The Paul Muni Story (1978) สร้างมาจากชีวิตจริงของเขา โดยมีเฮอร์เชล เบอร์นาร์ดี แสดงนำ</doc>
