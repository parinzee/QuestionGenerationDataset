<doc id="443823" url="https://th.wikipedia.org/wiki?curid=443823" title="เกาะอะวะจิ">เกาะอะวะจิ เกาะอะวะจิ () เป็นเกาะในจังหวัดเฮียวโงะ ประเทศญี่ปุ่น ทางทิศตะวันออกของทะเลเซะโตะใน อยู่ระหว่างเกาะฮนชูและเกาะชิโกกุ มีขนาดพื้นที่ทั้งสิ้น 592.17 ตารางกิโลเมตร "อะวะจิ" มีความหมายว่า "เส้นทางสู่อะวะ" หรือชื่อมณฑลเก่าบนเกาะชิโกะกุภูมิศาสตร์ ภูมิศาสตร์. เกาะอะวะจิ แบ่งแยกกับเกาะฮนชูด้วยช่องแคบอะกะชิ และแบ่งแยกกับเกาะชิโกะกุด้วยช่องแคบนะรุโตะ โดยมีสะพานอะกะชิไคเกียวเชื่อมระหว่างโคเบะกับเกาะอะวะจิ ก่อสร้างแล้วเสร็จเมื่อวันที่ 5 เมษายน ค.ศ. 1998 จัดเป็นสะพานแขวนที่ยาวที่สุดในโลก และทางด่วนที่เชื่อมต่อกับสะพานก็กลายเป็นเส้นทางการคมนาคมทางบกหลักระหว่างเกาะฮนชูกับเกาะชิโกะกุ บริเวณช่องแคบนะรุโตะ เป็นแหล่งที่มีน้ำวนจำนวนมาก และมีชื่อเสียง รอยเลื่อนโนะจิมะ ที่เกาะอะวะจิเป็นสาเหตุให้เกิดเหตุการณ์แผ่นดินไหวครั้งใหญ่เมื่อปี ค.ศ. 1995 ความเสียหายบางส่วนจากรอยเลื่อนถูกเก็บรักษาไว้และจัดแสดงไว้ในพิพิธภัณฑ์ประวัติศาสตร์ ประวัติศาสตร์. จากตำนานในลัทธิชินโต อะวะจิเป็นเกาะแรกในหมู่กเโอยะชิมะที่เกิดจากสองเทพคะมินามว่า อิซะนะงิ และ อิซะนะมิ อะวะจิมีสถานะเป็นมณฑลในระหว่างคริสต์ศตวรรษที่ 7 ถึง 19 เป็นส่วนหนึ่งของภูมิภาคนันไกโด ปัจจุบัน ประกอบด้วยเทศบาลนครสามแห่ง คือ อะวะจิ ซุโมะโตะ และมินะมิอะวะจิ ในเขตเทศบาลนครมินะมิอะวะจิ ทางตอนใต้ของเกาะอะวะจิ มีโรงละครหุ่นอะวะจินินเงียวโจรุริ อายุกว่า 500 ปีจัดแสดงอยู่ที่โรงละครนินเงียวโจรุริ (人形浄瑠璃館) หุ่นละครอะวะจินับว่าเป็นละครดั้งเดิมที่ได้รับความนิยม แต่จุดเริ่มต้นนั้นมาจากพิธีกรรมทางศาสนา นอกจากนี้ ยังมีสถานที่ท่องเที่ยวที่สำคัญอื่นๆของเกาะอะวะจิ ได้แก่ วัดฮมปุกุ (本福寺) และอะวะจิ ยูเมบุไต ในปี ค.ศ. 1995 เกิดเหตุการณ์แผ่นดินไหวที่โคเบะ คร่าชีวิตผู้คนไปกว่า 6,200 คน และศูนย์กลางแผ่นดินไหวครั้งนั้นอยู่ที่เกาะอะวะจิแห่งนี้คลังภาพ</doc>
