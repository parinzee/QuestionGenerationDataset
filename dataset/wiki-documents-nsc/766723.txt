<doc id="766723" url="https://th.wikipedia.org/wiki?curid=766723" title="บริดจสโตน">บริดจสโตน บริดจสโตนคอร์ปอเรชัน () เป็นบริษัทข้ามชาติด้านยานยนต์และชิ้นส่วนขนส่งของญี่ปุ่น และปัจจุบันยังเป็นบริษัทผู้ผลิตยางรถยนต์รายใหญ่ที่สุดของโลก โดยสามารถขึ้นมาอยู่ที่หนึ่งแทนมิชลินได้ในปี 2014 ยางรถยนต์รุ่นแรกของบริษัท ผลิตขึ้นในวันที่ 9 เมษายน 1960 โดยการคิดค้นของฝ่ายโครงยางถุงเท้า "ทะบิ" ซึ่งเป็นถุงเท้าพื้นเมืองของญี่ปุ่น และในอีกหนึ่งปีต่อมานายโชะจิโร อิชิบะชิก็ได้นำฝ่ายการผลิตแยกออกมาจดทะเบียนเป็นบริษัทในปี ค.ศ. 1931 ในเมืองคุรุเมะ จังหวัดฟุกุโอะกะ โดยใช้ชื่อบริษัทว่า "บริดจสโตน" ซึ่งมาจากการแปลนามสกุลอิชิบะชิเป็นภาษาอังกฤษ (อิชิ=สโตน, บะชิ=บริดจ์) ปัจจุบัน บริดจสโตนมีโรงงานการผลิตหลักในหลายๆประเทศของโลก โดย ณ ปี 2011 บริษัทมีโรงงานผลิตยางรถยนต์ 47 แห่ง, โรงงานผลิตยางและผลิตภัณฑ์ที่เกี่ยวข้อง 29 แห่ง, โรงงานแปรรูปวัตถุดิบ 19 แห่ง, โรงงานแบบบูรณาการ 4 แห่ง ซึ่งโรงงานหลักๆของบริดสโตนตั้งอยู่ในประเทศเบลเยียม, ฝรั่งเศส, ฮังการี, อิตาลี, โปแลนด์, โปรตุเกส, สเปน, ตุรกี, อาร์เจนตินา, บราซิล, แคนาดา, คอสตาริกา, เม็กซิโก, สหรัฐอเมริกา, เวเนซูเอลา, ออสเตรเลีย, จีน, อินเดีย, อินโดนีเซีย, ญี่ปุ่น, ไต้หวัน, ไทย, เวียดนาม และ แอฟริกาใต้</doc>
