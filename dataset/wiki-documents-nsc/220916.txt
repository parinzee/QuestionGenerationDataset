<doc id="220916" url="https://th.wikipedia.org/wiki?curid=220916" title="วู้ดดี้ เกิดมาคุย">วู้ดดี้ เกิดมาคุย วู้ดดี้ เกิดมาคุย เป็นรายการโทรทัศน์ ประเภท ทอล์คโชว์ ดำเนินรายการโดย วู้ดดี้ วุฒิธร มิลินทจินดา ในแต่ละตอนที่ออกอากาศจะเป็นการนำเสนอเรื่องราวของคนในและนอกวงการบันเทิงทั้งไทยและต่างประเทศ โดยหยิบยกเรื่องราวที่เป็นที่จับตามอง เป็นกระแส เป็น Talk of the Town ณ เวลานั้น รายการวู้ดดี้ ออกอากาศเป็นครั้งสุดท้ายเมื่อวันที่ 29 มกราคม พ.ศ. 2560 โดยครั้งดังกล่าวมีนาคร ศิลาชัย เป็นแขกรับเชิญคนสุดท้ายของรายการ(ทั้งนี้มีสมาชิกครอบครัวโดยทั้งหมดร่วมรับเชิญด้วย) และลำดับต่อมาก็ได้ประมวลภาพกิจกรรมที่วู้ดดี้ได้ร่วมกิจกรรมปั่นจักรยานกับทีมผู้บริหารและพนักงานของธนาคารออมสิน รวมไปถึงกิจกรรมการตัดผมเพื่อสนับสนุนการช่วยเหลือผู้ประสบอุทกภัยในภาคใต้ ในงาน ตัดช่วยใต้ จากลานแฟชั่นฮอลล์ ศูนย์การค้าสยามพารากอน พร้อมกับการกล่าวอำลาผู้ชมรายการ ซึ่งเขาได้กล่าวว่า เขาจะกลับมาพบกับผู้ชมอีกครั้งผ่านทางโซเชียลมีเดียของเขาเองทุกวันแทน เป็นลำดับสุดท้าย ก่อนที่รายการจะยุติการออกอากาศในที่สุด</doc>
