<doc id="414085" url="https://th.wikipedia.org/wiki?curid=414085" title="ครรชิต ทับสุวรรณ">ครรชิต ทับสุวรรณ ครรชิต ทับสุวรรณ (เกิด 26 ตุลาคม พ.ศ. 2513) เป็นอดีตสมาชิกสภาผู้แทนราษฎรจังหวัดสมุทรสาคร เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 สังกัดพรรคประชาธิปัตย์ เขาต้องโทษในคดีฆ่านายอุดร ไกรวัตนุสรณ์ อดีตนายกองค์การบริหารส่วนจังหวัดสมุทรสาคร เมื่อปี พ.ศ. 2554ประวัติ ประวัติ. ครรชิต ทับสุวรรณ เกิดเมื่อวันที่ 26 ตุลาคม พ.ศ. 2513 เป็นบุตรของนายเอนก ทับสุวรรณ อดีตรัฐมนตรีหลายกระทรวง และเป็นอดีต ส.ส. สมุทรสาครหลายสมัย กับนางทัศนีย์ ทับสุวรรณ สำเร็จการศึกษาระดับปริญญาตรี จากมหาวิทยาลัยรังสิต และปริญญาโทจาก Cleveland State Universsty รัฐโอไฮโอ สหรัฐอเมริกา ปัจจุบันมีสถานะโสดการต้องโทษในคดีฆ่านายอุดร ไกรวัตนุสรณ์ การต้องโทษในคดีฆ่านายอุดร ไกรวัตนุสรณ์. เมื่อวันที่ 25 ธันวาคม พ.ศ 2554 นายอุดร ไกรวัตนุสสรณ์ อดีตนายกองค์การบริหารส่วนจังหวัดสมุทรสาคร ถูกยิงเสียชีวิตภายในบริเวณสถานีบริการน้ำมันในจังหวัดสมุทรสาคร ต่อมาในเดือนพฤศจิกายน พ.ศ. 2557 นายครรชิต ถูกศาลจังหวัดสมุทรสาคร พิพากษาประหารชีวิตจากการเป็นจำเลยในคดีดังกล่าว พร้อมให้ชดใช้สินไหมแก่นายมณฑล ผู้เป็นโจทก์ร่วม นางพอใจ ไกรวัตนุสสรณ์ มารดาของผู้เสียชีวิต นางสาวสุรัจนา ศิลาสุวรรณ ภรรยา และบุตรอีก 2 คนของผู้เสียชีวิต นายครรชิต ได้ต่อสู้คดีในชั้นอุทธรณ์เมื่อเดือนตุลาคม พ.ศ. 2558 ซึ่งศาลอุทธรณ์พิพากษาให้จำคุกตลอดชีวิต จนมาถึงชั้นฏีกาในเดือนธันวาคม พ.ศ. 2559 ซึ่งศาลฎีกาพิพากษายืนโทษจำคุกตลอดชีวิต รวมถึงชดใช้สินไหมตามคำตัดสินของศาลชั้นต้นงานการเมือง งานการเมือง. นายครรชิตลงสมัครสมาชิกสภาผู้แทนราษฎรในปี พ.ศ. 2550 ในนามพรรคประชาธิปัตย์ และได้รับการเลือกตั้งเป็นครั้งแรก โดยได้รับคะแนนมาเป็นอันดับที่ 2 ของเขต (มี ส.ส. ได้ 3 คน) ต่อมาปี พ.ศ. 2554 ได้รับเลือกตั้งเป็นครั้งที่ 2 โดยเอาชนะนายอนุสรณ์ ไกรวัตนุสสรณ์ บุตรชายนายมณฑล ไกรวัตนุสสรณ์ อดีตรัฐมนตรีสมาชิกสภาผู้แทนราษฎร สมาชิกสภาผู้แทนราษฎร. ครรชิต ทับสุวรรณ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดสมุทรสาคร สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสมุทรสาคร สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
