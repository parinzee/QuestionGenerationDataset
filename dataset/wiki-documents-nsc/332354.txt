<doc id="332354" url="https://th.wikipedia.org/wiki?curid=332354" title="สุรพงษ์ บุนนาค">สุรพงษ์ บุนนาค สุรพงษ์ บุนนาค นักเขียนนวนิยาย บทความ สารคดี เจ้าของรางวัลนราธิป ประจำปี พ.ศ. 2545 สุรพงษ์จบการศึกษาจากประเทศเยอรมนี เคยทำงานเป็นนักเขียนบทภาพยนตร์ให้กับสำนักข่าวสารอเมริกัน และสถานีโทรทัศน์ช่อง 4 (ปัจจุบันคือ โมเดิร์นไนน์) ในช่วงก่อตั้งสถานี เมื่อ พ.ศ. 2498 จากนั้นได้ไปทำงานกับสถานีวิทยุเสียงอเมริกา ที่กรุงวอชิงตัน เป็นเวลาหลายปี สุรพงษ์มีผลงานเขียนในหลายรูปแบบ ทั้งสารคดีท่องเที่ยว เนื่องจากความชื่นชอบในการเดินทางท่องเที่ยว, สารคดีเกี่ยวกับสงครามโลกครั้งที่สอง, สารคดีเกี่ยวกับศิลปะตะวันตก ทั้งเกี่ยวกับประวัติคีตกวีดนตรีคลาสสิก และช่างวาดศิลปะอิมเพรสชันนิสม์ สุรพงษ์ บุนนาคถึงแก่กรรมด้วยโรคมะเร็ง เมื่อวันที่ 29 กันยายน พ.ศ. 2545 อายุ 82 ปี</doc>
