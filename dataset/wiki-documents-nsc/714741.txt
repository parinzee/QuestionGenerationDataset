<doc id="714741" url="https://th.wikipedia.org/wiki?curid=714741" title="ศรีภริยา">ศรีภริยา เดอะกูดไวฟ์ () หรือชื่อไทยว่า ศรีภริยา (นาว 26) หรือ ศรีภรรยาหัวใจทรนง (ดีว่า ยูนิเวอร์แซล) เป็นละครชุดอเมริกันแนวกฎหมายและการเมือง ออกอากาศครั้งแรกทางช่องซีบีเอส เมื่อวันที่ 22 กันยายน ค.ศ. 2009 สร้างสรรค์โดยโรเบิร์ต คิง และมิเชล คิง นำแสดงโดยจูลีอานา มาร์กาลีส, คริสติน แบรันสกี, แมตต์ ซูกรี และแอลัน คัมมิง ปัจจุบันมีผู้ควบคุมงานสร้างคือ ริดลีย์ สกอต, ชาลส์ แมคดูกัลล์ และเดวิด ดับเบิลยู. ซักเกอร์ โดยละครชุดนี้ได้รับการยกย่องอย่างสูงในฤดูกาลที่ 5 และ 6 เดอะกูดไวฟ์ ได้รับการชื่นชมอย่างกว้างขวางและได้รับรางวัลจำนวนมาก อาทิรางวัลเอ็มมี 5 รายการ และรับรางวัลจากสมาคมนักวิจารณ์โทรทัศน์ในจากความสำเร็จของละครชุดดังกล่าว และโดยเฉพาะจูลีอานา มาร์กาลีส นักแสดงนำที่รับบทเป็น เอลิเชีย ฟลอร์ริก ได้รับการยกย่องอย่างมีนัยยะสำคัญ เดอะกูดไวฟ์ ได้รับการตอบรับที่ดีจากโลกสังคมออนไลน์, กฎหมาย และการเมือง จนวันที่ 7 พฤษภาคม ค.ศ. 2015 ทางช่องซีบีเอสจึงให้ละครชุดนี้ทำต่อในฤดูกาลที่ 7ที่มา ที่มา. เดอะกูดไวฟ์ เรื่องนี้มุ่งไปที่ เอลิเชีย ฟลอร์ริก (รับบทโดย จูลีอานา มาร์กาลีส) ทนายความฝีมือดีที่หันหลังให้กับความรุ่งเรืองในหน้าที่การงาน โดยผันตัวมาเป็นแม่บ้านหลังสมรส ทว่า 13 ปีต่อมา เธอจำต้องหวนกลับมาประกอบอาชีพเป็นทนายความอีกครั้งเพื่อเลี้ยงดูบุตรทั้งสอง หลังจากที่สามีของเธอ ปีเตอร์ ฟลอร์ริก (รับบทโดย คริส นอท) อดีตอัยการสูงสุดของเทศมณฑลคุก รัฐอิลลินอยส์ ได้รับการตัดสินให้จำคุกฐานทุจริตทางการเมืองและเรื่องอื้อฉาวทางเพศ ซึ่ง เดอะกูดไวฟ์ ได้รับแรงบันดาลใจมาจากกรณีของอีเลียต สปิตเซอร์ ที่มีเรื่องอื้อฉาวกับหญิงนครโสเภณี รวมทั้งนักการเมืองอเมริกันคนอื่น ๆ ที่มีชื่อเสียงฉาวโฉ่เรื่องกามโลกีย์เช่นกัน อาทิ จอห์น เอ็ดเวิดส์ และบิล คลินตันตัวละครหลักตัวละครหลัก. - เอลิเชีย ฟลอร์ริก (; รับบทโดย จูลีอานา มาร์กาลีส) - แครี แอกอส (; รับบทโดย แมตต์ ซูกรี) - คาลินดา ชาร์มา (; รับบทโดย อาร์ชี ปัญจาบี) - แซค ฟลอร์ริก (; รับบทโดย แกรแฮม ฟิลลิปส์) - เกรซ ฟลอร์ริก (; รับบทโดย แมเคนซี เวกา) - อีไล โกลด์ (; รับบทโดย แอลัน คัมมิง) - เดวิด ลี (; รับบทโดย แซค เกรเนียร์) - ฟินน์ โพลเมอร์ (; รับบทโดย แมททิว กูด) - ไดแอน ล็อกฮาร์ต (; รับบทโดย คริสติน แบรันสกี) - วิล การ์ดเนอร์ (; รับบทโดย จอช ชาลส์)</doc>
