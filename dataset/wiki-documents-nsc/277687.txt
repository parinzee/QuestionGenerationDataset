<doc id="277687" url="https://th.wikipedia.org/wiki?curid=277687" title="เด็กหญิงตาบอด (มิเล)">เด็กหญิงตาบอด (มิเล) เด็กหญิงตาบอด () เป็นภาพเขียนสีน้ำมันที่เขียนโดยจอห์น เอเวอเรตต์ มิเลจิตรกรสมัยพรีราฟาเอลไลท์ชาวอังกฤษ ที่ปัจจุบันตั้งแสดงอยู่ที่หอศิลป์นครหลวงแมนเชสเตอร์, แมนเชสเตอร์ในอังกฤษ มิเลเขียนภาพ “เด็กหญิงตาบอด” ในปี ค.ศ. 1856 เป็นภาพเด็กขอทานเร่ร่อนที่น่าจะเป็นพี่น้องกัน คนหนึ่งตาบอดเป็นนักร้องที่เห็นได้จากหีบเพลงที่อยู่บนบนตัก สองพี่น้องนั่งพักริมทางหลังจากฝนตกก่อนที่จะเดินทางต่อไปยังวินเชลเซียที่เห็นอยู่ลิบๆ ในฉากหลัง “เด็กหญิงตาบอด” เป็นภาพเขียนที่ได้รับการตีความหมายว่าเป็นอุปมานิทัศน์ที่ให้ความหมายของความแตกต่างระหว่างความมองเห็นและไม่เห็นของระหว่างพี่น้องในภาพ ความรู้สึกของผู้ที่ตาบอดคือความรู้สึกของไออุ่นจากแสงอาทิตย์บนใบหน้าและมือที่เล่นใบไม้อยู่ข้างๆ ขณะที่น้องสาวต้องหรี่ตาเพราะความจัดจ้าของแสงอาทิตย์เมื่อมองไปยังสายรุ้งซ้อนที่เพิ่งปรากฏบนท้องฟ้าหลังฝนหยุด นักวิจารณ์บางคนตีความหมายสายรุ้งในทางศาสนาว่าเป็นสัญลักษณ์ของความคุ้มครองของพระเจ้าที่บรรยายในพระธรรมปฐมกาล 9:16. บนผ้าคลุมไหล่ของเด็กหญิงที่ตาบอดมีผีเสื้อเกาะอยู่ตัวหนึ่งซึ่งทำให้ทราบว่าต้องนั่งนิ่งมาก เมื่อ “เด็กหญิงตาบอด” ตั้งแสดงเป็นครั้งแรกในปี ค.ศ. 1856 มีผู้ชี้ว่าสายรุ้งสายในเป็นควรจะเป็นสีที่กลับกับสายนอก เดิมมิเลเขียนลำดับสีของทั้งสองสายขนานกันแต่ต่อมาเปลี่ยนเพื่อให้ถูกต้องตามหลักวิทยาศาสตร์</doc>
