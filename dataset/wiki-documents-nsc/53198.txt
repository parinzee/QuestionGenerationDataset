<doc id="53198" url="https://th.wikipedia.org/wiki?curid=53198" title="สภานิติบัญญัติแห่งชาติ (ประเทศไทย)">สภานิติบัญญัติแห่งชาติ (ประเทศไทย) สภานิติบัญญัติแห่งชาติ ในประเทศไทย หมายถึง สภาที่ทำหน้าที่ออกกฎหมายแทนสภาผู้แทนราษฎรและวุฒิสภา เกิดขึ้นหลังจากคณะรัฐประหารยึดอำนาจการปกครองจากรัฐบาลพลเรือนและประกาศใช้ธรรมนูญการปกครองหรือรัฐธรรมนูญชั่วคราวแทนรัฐธรรมนูญถาวร สภานิติบัญญัติแห่งชาติมีลักษณะเป็นสภาเดี่ยวซึ่งได้รับการแต่งตั้งจากคณะรัฐประหาร ซึ่งรัฐธรรมนูญบางฉบับอาจกำหนดให้สภานิติบัญญัติแห่งชาติมีอำนาจหน้าที่ร่างรัฐธรรมนูญอีกหน้าที่หนึ่ง จนถึงปัจจุบันประเทศไทยมีสภานิติบัญญัติแห่งชาติ ดังนี้- สภานิติบัญญัติแห่งชาติ พ.ศ. 2515 แต่งตั้งขึ้นในรัฐบาลจอมพล ถนอม กิตติขจร - สภานิติบัญญัติแห่งชาติ พ.ศ. 2516 แต่งตั้งขึ้นในรัฐบาลสัญญา ธรรมศักดิ์ หลังเหตุการณ์ 14 ตุลา - สภานิติบัญญัติแห่งชาติ พ.ศ. 2520 แต่งตั้งขึ้นหลังรัฐประหารในประเทศไทย พ.ศ. 2520 คณะปฏิรูปการปกครองแผ่นดิน นำโดย พลเรือเอก สงัด ชลออยู่ ยึดอำนาจรัฐบาลธานินทร์ กรัยวิเชียร - สภานิติบัญญัติแห่งชาติ พ.ศ. 2534 แต่งตั้งขึ้นหลังรัฐประหารในประเทศไทย พ.ศ. 2534 คณะรักษาความสงบเรียบร้อยแห่งชาติ นำโดย พลเอก สุนทร คงสมพงษ์ และพลเอก สุจินดา คราประยูร ยึดอำนาจรัฐบาลพลเอก ชาติชาย ชุณหะวัณ - สภานิติบัญญัติแห่งชาติ พ.ศ. 2549 แต่งตั้งขึ้นหลังรัฐประหารในประเทศไทย พ.ศ. 2549 คณะปฏิรูปการปกครองในระบอบประชาธิปไตย อันมีพระมหากษัตริย์ทรงเป็นประมุข นำโดย พลเอก สนธิ บุญยรัตกลิน ยึดอำนาจรัฐบาลพันตำรวจโท ทักษิณ ชินวัตร - สภานิติบัญญัติแห่งชาติ พ.ศ. 2557 แต่งตั้งขึ้นหลังรัฐประหารในประเทศไทย พ.ศ. 2557 คณะรักษาความสงบแห่งชาติ นำโดย พลเอก ประยุทธ์ จันทร์โอชา ยึดอำนาจรัฐบาลยิ่งลักษณ์ ชินวัตร</doc>
