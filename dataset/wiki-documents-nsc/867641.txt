<doc id="867641" url="https://th.wikipedia.org/wiki?curid=867641" title="พูนเพิ่ม ไกรฤกษ์">พูนเพิ่ม ไกรฤกษ์ นายพูนเพิ่ม ไกรฤกษ์ (27 กรกฎาคม พ.ศ. 2465 - 6 ตุลาคม พ.ศ. 2546) อดีตเลขาธิการพระราชวัง และอดีตผู้อำนวยการสำนักงานทรัพย์สินส่วนพระมหากษัตริย์ประวัติ ประวัติ. นายพูนเพิ่ม ไกรฤกษ์ เกิดเมื่อวันศุกร์ที่ 27 กรกฎาคม พ.ศ. 2465 เป็นบุตรพระยาประเสริฐศุภกิจ (เพิ่ม ไกรฤกษ์) กับคุณหญิงประเสริฐศุภกิจ (จำเริญ ไกรฤกษ์) เมื่อ พ.ศ. 2475 ได้เข้ารับการศึกษาที่วชิราวุธวิทยาลัยเป็นเวลา 6 ปี แล้วจึงเดินทางไปศึกษาชั้นมัธยมปลายที่ Oundie School ประเทศอังกฤษ เป็นเวลา 2 ปี ต่อมาเมื่อ พ.ศ. 2483 ย้ายไปศึกษาต่อที่ Miami University ประเทศสหรัฐอเมริกา เป็นเวลา 1 ปี และในระหว่าง พ.ศ. 2484 - พ.ศ. 2487 ไปศึกษาต่อที่ Stanford University ประเทศสหรัฐอเมริกา ได้ปริญญาเศรษฐศาสตร์บัณฑิต (B.A.) เมื่อเดินทางกลับประเทศไทยได้สมรสกับนางสาวกุณฑี สุจริตกุล (ท่านผู้หญิงกุณฑี ไกรฤกษ์) และเริ่มทำงานที่ธนาคารไทยพาณิชย์ ในระหว่างที่นายอาภรณ์ กฤษณามระ ดำรงตำแหน่งกรรมการผู้จัดการ เมื่อมีประสบการณ์ในธุรกิจธนาคารมากพอสมควร ได้รับการชักชวนจากนายบัญชา ล่ำซำให้มาร่วมงานกันที่ธนาคารกสิกรไทยชีวิตส่วนตัว ชีวิตส่วนตัว. ได้สมรสกับนางสาวกุณฑี สุจริตกุล (ท่านผู้หญิงกุณฑี ไกรฤกษ์) คุณพูนเพิ่มและท่านผู้หญิงกุณฑี ไกรฤกษ์ มีบุตรธิดา 5 ท่านล้วนมีชื่อเล่นว่า "หมู" ตามบิดาทั้งสิ้น1. ศักดิ์ทิพย์ ไกรฤกษ์ (หมูแดง) 2. อนุทิพย์ ไกรฤกษ์ (หมูน้อง) 3. เพิ่มพูน ไกรฤกษ์ (หมูเล็ก) 4. กรทิพย์ ไกรฤกษ์ (หมูตือ) 5. กุณฑิกา ไกรฤกษ์ (หมูหวาน)การทำงาน การทำงาน. นายพูนเพิ่มได้รับพระบรมราชโองการโปรดเกล้าฯ แต่งตั้งเป็นกรรมการทรัพย์สินส่วนพระมหากษัตริย์และผู้อำนวยการสำนักงานทรัพย์สินส่วนพระมหากษัตริย์สืบแทนพลตรี หม่อมทวีวงศ์ถวัลยศักดิ์ (หม่อมราชวงศ์เฉลิมลาภ ทวีวงศ์) ซึ่งถึงแก่อนิจกรรม ท่านได้เริ่มปฏิบัติหน้าที่ผู้อำนวยการฯ ตั้งแต่วันที่ 11 ธันวาคม พ.ศ. 2513 และดำรงตำแหน่งเลขาธิการพระราชวังในช่วงเวลาต่อมาอีกด้วยถึงแก่อสัญกรรม ถึงแก่อสัญกรรม. นายพูนเพิ่มถึงแก่อสัญกรรมเมื่อวันที่ 6 ตุลาคม พ.ศ. 2546 สิริอายุได้ 81 ปี 2 เดือน 9 วัน พระราชทานเพลิงศพ ณ เมรุหลวงหน้าพลับพลาอิสริยาภรณ์ วัดเทพศิรินทราวาส เมื่อวันอาทิตย์ที่ 17 ธันวาคม พ.ศ. 2549เครื่องราชอิสริยาภรณ์</doc>
