<doc id="115232" url="https://th.wikipedia.org/wiki?curid=115232" title="ปลาเอินฝ้าย">ปลาเอินฝ้าย ปลาเอินฝ้าย () ปลาน้ำจืดชนิดหนึ่ง มีชื่อวิทยาศาสตร์ว่า Probarbus labeaminor จัดอยู่ในวงศ์ปลาตะเพียน (Cyprinidae) วงศ์ย่อย Cyprininae มีรูปร่างคล้ายปลายี่สก (P. jullieni) และปลาเอินตาขาว (P. labeamajor) ซึ่งเป็นปลาในสกุลเดียวกัน แต่ไม่มีแถบตามแนวยาวลำตัว และมีครีบที่ขนาดใหญ่กว่าทั้ง 2 ชนิดนั้น จัดเป็นปลาที่หายากใกล้สูญพันธุ์เช่นเดียวกัน เป็นปลาถิ่นเดียวที่พบได้เฉพาะที่แม่น้ำโขงเท่านั้น โดยตัวอย่างต้นแบบได้มาจากกิตติพงษ์ จารุธาณินทร์ โดยที่ชื่อวิทยาศาสตร์ labeaminor เป็นภาษาละติน มีความหมายว่า "ปากเล็ก" อันหมายถึง ลักษณะของปลาชนิดนี้</doc>
