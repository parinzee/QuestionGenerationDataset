<doc id="729308" url="https://th.wikipedia.org/wiki?curid=729308" title="บรรษัทตลาดรองสินเชื่อที่อยู่อาศัย">บรรษัทตลาดรองสินเชื่อที่อยู่อาศัย บรรษัทตลาดรองสินเชื่อที่อยู่อาศัย () เป็นรัฐวิสาหกิจในสังกัดกระทรวงการคลัง ก่อตั้งขึ้นในปี พ.ศ. 2540 เพื่อพัฒนาตลาดรองสินเชื่อที่อยู่อาศัย โดยการนำหลักการแปลงสินทรัพย์เป็นหลักทรัพย์มาใช้เพื่อระดมทุนสำหรับการขยายสินเชื่อที่อยู่อาศัยให้เพียงพอและสม่ำเสมอ รวมทั้งช่วยแก้ปัญหาธุรกิจอสังหาริมทรัพย์ของประเทศประวัติ ประวัติ. บรรษัทตลาดรองสินเชื่อที่อยู่อาศัย (บตท.) เป็นองค์กรรัฐวิสาหกิจ ประเภทสถาบันการเงินเฉพาะกิจ ในสังกัดกระทรวงการคลัง จัดตั้งขึ้นโดยพระราชกำหนดบรรษัทตลาดรองสินเชื่อที่อยู่อาศัย พ.ศ. 2540 ด้วยทุนประเดิมจากกระทรวงการคลัง 1,000 ล้านบาท มีวัตถุประสงค์หลักในการพัฒนาตลาดรองสินเชื่อที่อยู่อาศัย ด้วยการนำหลักการแปลงสินทรัพย์เป็นหลักทรัพย์มาใช้เพื่อให้สามารถระดมทุนสำหรับการขยายสินเชื่อที่อยู่อาศัยได้มากเพียงพอ และเป็นการขยายสินเชื่อที่อยู่อาศัยในวงกว้างขึ้น เพื่อสร้างเสถียรภาพด้านสินเชื่อที่อยู่อาศัยในธุรกิจอสังหาริมทรัพย์และรักษาความมั่นคงทางเศรษฐกิจของประเทศ ต่อมา ในปี พ.ศ. 2560  ได้มี “พระราชบัญญัติ แก้ไขเพิ่มเติมพระราชกําหนดบรรษัทตลาดรองสินเชื่อที่อยู่อาศัย พ.ศ. 2540 พ.ศ. 2560”  เพื่อเพิ่มขอบเขตในการดำเนินธุรกรรมของ บตท.  ประกอบด้วย   1. สามารถรับโอนสินเชื่อที่อยู่อาศัยจาก  "ผู้ประกอบธุรกิจให้สินเชื่อโดยวิธีรับจำนองอสังหาริมทรัพย์ ให้เช่าซื้อ หรือ ให้เช่าแบบลีสซิ่ง"     2. เป็นที่ปรึกษาทางการเงิน หรือ ที่ปรึกษาการบริหารจัดการเกี่ยวกับสินเชื่อที่อยู่อาศัย     3. ดำเนินการแปลงสินทรัพย์เป็นหลักทรัพย์ตามกฎหมายว่าด้วยทรัสต์เพื่อธุรกรรมในตลาดทุน  4. ปรับปรุงองค์ประกอบของคณะกรรมการให้เหมาะสมการดำเนินงาน การดำเนินงาน. 1. จัดซื้อสินเชื่อที่อยู่อาศัยจากสถาบันการเงิน ผู้พัฒนาอสังหาริมทรัพย์ และผู้ประกอบธุรกิจให้สินเชื่อโดยวิธีรับจำนองอสังหาริมทรัพย์ ให้เช่าซื้อ หรือ ให้เช่าแบบลีสซิ่ง 2. ออกตราสารหนี้ เพื่อการแปลงสินทรัพย์เป็นหลักทรัพย์ หรือ "Securitization"   เช่น ตราสารหนี้ Mortgage - Backed Securities (MBS)  และ Asset- Backed Securities (ABS)  3. สนับสนุนให้สถาบันการเงินปล่อยสินเชื่อบ้านดอกเบี้ยคงที่ระยะยาว เพื่อเป็นทางเลือกให้กับประชาชนในการผ่อนชำระเงินกู้แบบดอกเบี้ยคงที่  ลดความเสี่ยงในช่วงดอกเบี้ยผันผวนธุรกรรมหลักของ บตท. ธุรกรรมหลักของ บตท.. 1. รับซื้อสินเชื่อที่อยู่อาศัยเพื่อการลงทุน (Portfolio Investment)  บตท. จะดำเนินการซื้อสินเชื่อที่อยู่อาศัยที่มีคุณภาพจาก “สถาบันการเงิน ผู้พัฒนาอสังหาริมทรัพย์  ผู้ประกอบธุรกิจให้สินเชื่อโดยวิธีรับจำนองอสังหาริมทรัพย์  ให้เช่าซื้อ หรือ ให้เช่าแบบลีสซิ่ง” ซึ่งจะช่วยเสริมสร้างสภาพคล่อง และลดความเสี่ยงให้แก่สถาบันในตลาดแรก และเป็นการลงทุนโดยถือเป็นสินทรัพย์ของ บตท. เอง 2. ทำธุรกรรมแปลงสินทรัพย์เป็นหลักทรัพย์ (Securitization)   บตท. จะซื้อสินเชื่อที่อยู่อาศัยจากสถาบันในตลาดแรก และนำสินทรัพย์ คือ สินเชื่อที่อยู่อาศัยมาแปลงเป็นหลักทรัพย์โดยการออกตราสารทางการเงินที่มีสินเชื่อที่อยู่อาศัยหนุนหลังหรือตราสารการเงินอื่นขายให้แก่นักลงทุนทั้งในประเทศและต่างประเทศ 3. สนับสนุนให้มีสินเชื่อที่อยู่อาศัยอัตราดอกเบี้ยคงที่ระยะยาว  เพื่อช่วยให้ประชาชนมีที่อยู่อาศัยได้ โดยลดความเสี่ยงจากการที่อัตราดอกเบี้ยผันผวนวิสัยทัศน์ วิสัยทัศน์. “เป็นกลไกในการจัดหาเงินทุนระยะยาว รองรับการขยายตัวของระบบสินเชื่อที่อยู่อาศัย เพื่อการพัฒนาคุณภาพชีวิตของคนไทย"พันธกิจ พันธกิจ. 1.       ทำหน้าที่ตลาดรองสินเชื่อที่อยู่อาศัยเพื่อสนับสนุนการปล่อยสินเชื่อที่อยู่อาศัยของสถาบันการเงิน  ผู้ประกอบการธุรกิจพัฒนาที่อยู่อาศัย และผู้ประกอบธุรกิจที่ให้สินเชื่อโดยการรับจำนองที่อยู่อาศัยให้เช่าซื้อ หรือให้เช่าแบบลิสซิ่ง 2.       พัฒนาตลาดทุนโดยออกตราสารทางการเงิน  หรือการแปลงสินทรัพย์เป็นหลักทรัพย์ (Securitization) เป็นการระดมทุนจากตลาดทุนเข้าสู่ตลาดสินเชื่อที่อยู่อาศัย 3.       ช่วยให้ประชาชนเข้าถึงแหล่งเงินทุน และมีสินเชื่อที่อยู่อาศัยที่มีอัตราดอกเบี้ยคงที่ในระยะยาวได้มากขึ้น เป็นการสนับสนุนให้ประชาชนมีคุณภาพชีวิตที่ดี</doc>
