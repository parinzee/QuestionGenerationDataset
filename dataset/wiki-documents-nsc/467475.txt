<doc id="467475" url="https://th.wikipedia.org/wiki?curid=467475" title="วงศ์ปลากดอเมริกาใต้">วงศ์ปลากดอเมริกาใต้ วงศ์ปลากดอเมริกาใต้ หรือ วงศ์ปลากดหนวดยาว () เป็นวงศ์ของปลาน้ำจืดกระดูกแข็งวงศ์หนึ่ง ในอันดับปลาหนัง (Siluriformes) ใช้ชื่อวิทยาศาสตร์ว่า Pimelodidae (/พาย-มิ-โล-ดิ-ดี้/) ปลาในวงศ์นี้จะลักษณะเด่นตรงที่มีหนวด 3 คู่ มีครีบไขมัน ขณะที่ก้านครีบแข็งที่ครีบอกอาจจะมีหรือไม่มีก็ได้ ปากกว้าง ภายในปากไม่มีฟันแหลมคม แต่จะเป็นตุ่มสาก ๆ สีแดงเหมือนฟองน้ำ หลายชนิดมีพฤติกรรมการกินอาหาร โดยการเขมือบฮุบกินไปทั้งชิ้นหรือทั้งตัว โดยที่ไม่มีการกัดหรือเคี้ยว พบกระจายพันธุ์อยู่ในแม่น้ำสายใหญ่ ๆ ในทวีปอเมริกาใต้ ขนาดลำตัวมีตั้งแต่เพียงไม่กี่เซนติเมตร แต่ส่วนมากเป็นปลาขนาดกลางจนถึงขนาดใหญ่ โดยชนิดที่ใหญ่ที่สุด คือ ปลาพิไรบ้า (Brachyplatystoma filamentosum) ที่มีความยาวกว่า 3 เมตร จัดเป็นปลาที่ใหญ่ที่สุดในวงศ์นี้ และถือเป็นปลาน้ำจืดขนาดใหญ่ที่สุดในโลกชนิดหนึ่ง เป็นปลาที่ใช้บริโภคกันเป็นปกติในท้องถิ่น และนิยมเลี้ยงเป็นปลาสวยงาม โดยแบ่งออกได้เป็น 32 สกุล ประมาณ 90 ชนิดสกุลสกุล. - Aguarunichthys - Bagropsis - Batrochoglanis - Bergiaria - Brachyplatystoma - Calophysus - Cephalosilurus - Cheirocerus - Duopalatinus - Exallodontus - Goslinia - Hemisorubim - Iheringichthys - Leiarius - Luciopimelodus - Megalonema - Merodontotus - Parapimelodus - Perrunichthys - Phractocephalus - Pimelodina - Pimelodus - Pinirampus - Platynematichthys - Platysilurus - Platystomatichthys - Propimelodus - Pseudoplatystoma - Sorubim - Sorubimichthys - Steindachneridion - Zungaro</doc>
