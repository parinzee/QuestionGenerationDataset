<doc id="188211" url="https://th.wikipedia.org/wiki?curid=188211" title="ดัมโบ้">ดัมโบ้ ดัมโบ (Dumbo) เป็นภาพยนตร์แอนิเมชันขนาดยาวเรื่องที่สี่ของวอลต์ ดิสนีย์ ออกฉายวันที่ 23 ตุลาคม ค.ศ. 1941 กำกับโดย Ben Sharpsteen เป็นภาพยนตร์แอนิเมชันต้นทุนต่ำที่สร้างขึ้นมาในขณะที่ดิสนีย์กำลังประสบปัญหาด้านการเงิน เนื่องจากความล่าช้าและงบประมาณบานปลายในการสร้างภาพยนตร์ แฟนตาเซีย และภาพยนตร์สองเรื่องก่อนหน้า คือ หุ่นไม้พินอคคิโอ และ แฟนตาเซีย ไม่ได้รับความนิยมเท่าที่ควร ภาพยนตร์เรื่องนี้ประสบความสำเร็จอย่างล้นหลาม และทำให้วอลต์ ดิสนีย์ รอดพ้นจากภาวะการขาดทุนได้ และนอกจากนี้ ดับโบ้ยังชนะเลิศรางวัลออสการ์ 1 สาขา คือ สาขาดนตรีประกอบภาพยนตร์ยอดเยี่ยม อีกด้วย ดัมโบสร้างจากเรื่องราวในหนังสือนิทานภาพสำหรับเด็ก เขียนโดยเฮเลน อเบอร์สัน วาดภาพประกอบโดยแฮโรลด์ เพิร์ล เป็นเรื่องราวเกี่ยวกับลูกช้างเกิดใหม่จากแม่ช้างในคณะละครสัตว์ชื่อ จัมโบ มันมีหูใหญ่ผิดธรรมชาติจึงได้ชื่อว่า ดัมโบ ถูกพรากออกจากแม่ และไม่ได้รับความสนใจจากช้างอื่นในฝูง มีเพื่อนที่คอยปลอบโยนเพียงตัวเดียวเป็นหนูชื่อ ทิโมที คิว. เมาส์ ในเวลาต่อมาดัมโบเรียนรู้ที่จะบิน โดยใช้หูขนาดใหญ่ของมันกระพือแทนปีก และกลายเป็นดาราดังของคณะละครสัตว์</doc>
