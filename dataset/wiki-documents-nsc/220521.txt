<doc id="220521" url="https://th.wikipedia.org/wiki?curid=220521" title="ดีร์ก ฟัน บาบือเริน">ดีร์ก ฟัน บาบือเริน ดีร์ก ยัสเปิร์สโซน ฟัน บาบือเริน () หรือ เตโอดูร์ ฟัน บาบือเริน (; ราว ค.ศ. 1595 - 21 กุมภาพันธ์ ค.ศ. 1624) เป็นจิตรกรชาวดัตช์ในสมัยยุคทองของเนเธอร์แลนด์ในคริสต์ศตวรรษที่ 17 ผู้มีความเชี่ยวชาญทางการเขียนภาพประวัติศาสตร์, คริสต์ศาสนา และชีวิตประจำวันชีวิต ชีวิต. ดีร์ก ฟัน บาบือเริน อาจจะเกิดที่เมืองไวก์ไบดืร์สเตเดอ (Wijk bij Duurstede) แต่ครอบครัวย้ายไปยูเทรกต์เมื่อบาบือเรินยังเป็นเด็ก เอกสารแรกที่กล่าวถึงเป็นบันทึกจากปี ค.ศ. 1611 ของสมาคมช่างนักบุญลูกาของเมืองยูเทรกต์ว่าเป็นลูกศิษย์ของเปาลึส โมเรลเซอ (Paulus Moreelse) ราวระหว่าง ค.ศ. 1612 ถึง ค.ศ. 1615 บาบือเรินเดินทางไปกรุงโรม และที่นั่นทำงานร่วมกับดาฟิด เดอ ฮาน (David de Haen) และเป็นทั้งเพื่อนและผู้ติดตามของการาวัจโจ และบาร์โตโลเมโอ มันเฟรดี (Bartolomeo Manfredi) นอกจากนั้นงานของบาบือเรินยังเป็นที่สนใจของนักสะสมศิลปะและผู้อุปถัมภ์วินเชนโซ จุสตีนีอานี และคาร์ดินัลชีปีโอเน บอร์เกเซ และอาจจะเป็นเพราะอิทธิพลของสองคนนี้ที่ทำให้ได้รับงานเขียนฉากแท่นบูชา "ชะลอร่างจากกางเขน" สำหรับชาเปลในโบสถ์ปีเอโตรอินมอนโตรีโอในกรุงโรมราว ค.ศ. 1617 บาบือเรินเป็นศิลปินรุ่นแรกที่เป็นกลุ่มผู้มาจากเนเธอร์แลนด์ที่มาทำงานในโรมในคริสต์ศตวรรษที่ 17 ที่เรียกตัวเองว่า "กลุ่มแบ็นต์ฟือเคิลส์" (Bentvueghels) บาบือเรินได้รับชื่อเล่นว่า "เจ้าขี้เมา" () ในปลายปี ค.ศ. 1620 บาบือเรินก็กลับไปยูเทรกต์และเริ่มเขียนภาพชีวิตประจำวันจนกระทั่งเสียชีวิตในปี ค.ศ. 1624 เมื่อมีอายุเพียงสามสิบปี บาบือเริน, แฮ็นดริก เตอร์บรึคเคิน และเคราร์ด ฟัน โฮนต์ฮอสต์ ร่วมกันก่อตั้งลักษณะการเขียนภาพที่ปัจจุบันเรียกกันว่า "ตระกูลการเขียนภาพแบบการาวัจโจแห่งยูเทรกต์" ร่างของบาบือเรินถูกฝังเมื่อวันที่ 28 กุมภาพันธ์ ค.ศ. 1624 ในโบสถ์บืร์ () ซึ่งเป็นโบสถ์ยุคกลางที่ปัจจุบันเป็นที่ตั้งของพิพิธภัณฑ์เครื่องดนตรีลาน () ราว ค.ศ. 1629 กวีและคีตกวีโกนสตันไตน์ เฮยเคินส์ (Constantijn Huygens) ตั้งข้อสังเกตว่าบาบือเรินเป็นจิตรกรคนสำคัญคนหนึ่งของเนเธอร์แลนด์ที่มีงานเขียนในต้น ๆ คริสต์ทศวรรษของคริสต์ศตวรรษที่ 17อาชีพ อาชีพ. เวลาการเขียนภาพของบาบือเรินเป็นเพียงระยะเวลาอันสั้นและมีภาพเขียนเหลืออยู่เพียงไม่กี่ภาพ งานเขียนมักจะเป็นศิลปะคริสเตียนในกรุงโรมรวมทั้งฉากแท่นบูชา "ชะลอร่างจากกางเขน" สำหรับชาเปลในโบสถ์ซานปีเอโตรอินมอนโตรีโอในกรุงโรม ซึ่งเป็นภาพที่เป็นหนี้ภาพหัวเรื่องเดียวกัน -- "ชะลอร่างจากกางเขน" ของการาวัจโจ ในพิพิธภัณฑ์วาติกัน นอกจากนั้นบาบือเรินก็เขียน "พระเยซูถูกจับ" (หอศิลป์บอร์เกเซ) สำหรับชีปีโอเน บอร์เกเซ และภาพ "พระเยซูล้างเท้าให้อัครสาวก" (, กรุงเบอร์ลิน) สำหรับวินเชนโซ จุสตีนีอานี งานในยูเทรกต์ที่เขียนระหว่างปี ค.ศ. 1621 เมื่อ ค.ศ. 1624 เป็นปีสุดท้ายของการเขียนภาพเป็นลักษณะการเขียนที่ผสมระหว่างการาวัจโจกับบาร์โตโลเมโอ มันเฟรดี ในงานเขียนภาพจากตำนานเทพ และจิตรกรรมประวัติศาสตร์ เช่นภาพ "โพรมีเทียสถูกล่ามโดยวัลกัน" (พิพิธภัณฑ์ไรก์ กรุงอัมสเตอร์ดัม) ที่ใช้ภาพนักบุญพอลแห่งทาซัสนอนหงายจากภาพ "มโนทัศน์ของนักบุญพอลบนถนนสู่ดามัสกัส" (วัดซานตามารีอาเดลโปโปโล กรุงโรม) ของการาวัจโจ ในการวางท่าเทพโพรมีเทียสล้มหงายหลังเมื่อถูกจับ เพราะไปขโมยไฟจากพระเจ้ามาให้มนุษย์เดินดิน บาบือเรินเป็นหนึ่งในจิตรกรกลุ่มแรกที่เผยแพร่การเขียนภาพชีวิตประจำวันเช่นภาพนักดนตรีและคนเล่นไพ่ งานชิ้นที่เป็นที่รู้จักกันดีที่สุดชิ้นหนึ่งก็ได้แก่ภาพ "โสเภณี" (Procuress) (พิพิธภัณฑ์วิจิตรศิลป์แห่งบอสตัน) ที่เป็นภาพชายยื่นเงินสำหรับการบริการให้โสเภณีที่กำลังเล่นลูตขณะที่แม่เล้าด้านขวาของภาพตรวจจำนวนเงิน ภาพเขียนนี้ (หรือก๊อบปี้ของภาพเขียนนี้) เป็นของแม่ยายของโยฮันเนิส เฟอร์เมร์ และเป็นภาพที่ปรากฏในภาพเขียนของเฟอร์เมร์สองภาพ : ภาพ "เล่นดนตรี" (ถูกขโมยจากพิพิธภัณฑ์อิซาเบลลา สจวต การ์ดเนอร์, บอสตัน) และภาพ "สตรีนั่งหน้าเครื่องดนตรี" (หอศิลป์แห่งชาติ (ลอนดอน))ผลงานบางชิ้นผลงานบางชิ้น. - "ชะลอร่างจากกางเขน" (The Entombment) ราว ค.ศ. 1617, (โบสถ์ซานปีเอโตรอินมอนโตรีโอ, โรม) - "พระเยซูถูกจับ" (Capture of Christ) ก่อน ค.ศ. 1621 (หอศิลป์บอร์เกเซ, โรม) - "พระเยซูล้างเท้าให้อัครสาวก" (Christ Washing the Feet of the Apostles) ก่อน ค.ศ. 1621 (, เบอร์ลิน) - "ความตายของยูไรอาห์ในสนามรบ" (Uriah's Death in Battle) ก่อน ค.ศ. 1621 (งานสะสมส่วนบุคคล) - "เด็กเป่านกหวีด" (Youth Playing a Small Whistle) ค.ศ. 1621 (, ยูเทรกต์) - "โสเภณี" (The Procuress) ค.ศ. 1622 (พิพิธภัณฑ์วิจิตรศิลป์แห่งบอสตัน) - "พระเยซูในหมู่นักปราชญ์" (Christ among the Doctors) ค.ศ. 1622 (หอศิลป์แห่งชาติ (นอร์เวย์), ออสโล) - "คนเล่นแบ็กแกมมอน" (Backgammon Players) ราว ค.ศ. 1622 (หอศิลป์เรซิเดนซ์, บัมแบร์ก) - "Loose Company" ค.ศ. 1623 (, ไมนซ์) - "โพรมีเทียสถูกล่ามโดยวัลกัน" (Prometheus Being Chained by Vulcan) ค.ศ. 1623 (พิพิธภัณฑ์ไรก์, อัมสเตอร์ดัม) - "พระเยซูทรงมงกุฏหนาม" (Crowning with Thorns) ค.ศ. 1623 (คอนแวนต์แคเทอริน, ยูเทรกต์) - "พระเยซูทรงมงกุฏหนาม" (Crowning with Thorns) ค.ศ. 1623 (พิพิธภัณฑ์ศิลปะเนลสัน-แอตคินส์, แคนซัสซิตี (รัฐมิสซูรี)) - "กีมอนและเปโร" (Cimon and Pero (Roman Charity)) ราว ค.ศ. 1623 (หอศิลป์แห่งเมืองยอร์ก) - "ไอรีนรักษานักบุญเซแบสเตียน" (Saint Sebastian Tended by Irene) ราว ค.ศ. 1623 (หอศิลป์ (ฮัมบูร์ก), ฮัมบูร์ก)</doc>
