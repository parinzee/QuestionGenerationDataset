<doc id="360673" url="https://th.wikipedia.org/wiki?curid=360673" title="สมศักดิ์ สุวรรณสุจริต">สมศักดิ์ สุวรรณสุจริต นายสมศักดิ์ สุวรรณสุจริต (14 ตุลาคม 2498 -) ผู้ว่าราชการจังหวัดระยอง อดีตผู้ตรวจราชการกระทรวงมหาดไทย อดีตผู้ว่าราชการจังหวัดขอนแก่น อดีตผู้ว่าราชการจังหวัดกาฬสินธุ์ และเป็นอดีตผู้ว่าราชการจังหวัดศรีสะเกษ ซึ่งปฏิบัติหน้าที่ดูแลพื้นที่ในช่วงเหตุการณ์ปะทะตามแนวชายแดนไทย-กัมพูชา พ.ศ. 2554การศึกษา การศึกษา. สมศักดิ์ สุวรรณสุจริต จบการศึกษารัฐศาสตรบัณฑิต จากมหาวิทยาลัยเชียงใหม่ ปริญญาโทรัฐประศาสนศาสตรมหาบัณฑิต จากสถาบันบัณฑิตพัฒนบริหารศาสตร์ และรัฐศาสตรมหาบัณฑิต (การปกครอง) จากมหาวิทยาลัยธรรมศาสตร์ ผ่านการอบรมหลักสูตรวิทยาลัยป้องกันราชอาณาจักร รุ่นที่ 48 หลักสูตรโรงเรียนนายอำเภอ รุ่น 30 (สอบได้อันดับที่ 1)การทำงาน การทำงาน. สมศักดิ์ สุวรรณสุจริต เริ่มรับราชการในสังกัดกรมการปกครอง กระทรวงมหาดไทย จนได้รับตำแหน่งนายอำเภอแวงน้อย จังหวัดขอนแก่น ในปี พ.ศ. 2534 ต่อมาได้ย้ายไปรับตำแหน่งนายอำเภอลอง อำเภอเชียงคำ อำเภอตะพานหินเป็นลำดับ ในปี พ.ศ. 2541 ได้รับการแต่งตั้งเป็นผู้อำนวยการกองวิชาการและแผนงาน กรมการปกครอง เป็นผู้อำนวยการสำนักบริหารการปกครองท้องที่ ในปี พ.ศ. 2544 ในปี พ.ศ. 2546 ได้รับการแต่งตั้งเป็นรองผู้ว่าราชการจังหวัดนครราชสีมา เป็นรองอธิบดีกรมป้องกันและบรรเทาสาธารณภัย และรองผู้ว่าราชการจังหวัดพะเยา กระทั่งปี พ.ศ. 2551 จึงได้รับการแต่งตั้งเป็นผู้ว่าราชการจังหวัดน่าน เป็นรองอธิบดีกรมการปกครอง และผู้ว่าราชการจังหวัดหนองบัวลำภู ในปีถัดมา พ.ศ. 2553 ได้ย้ายไปรับตำแหน่งผู้ว่าราชการจังหวัดศรีสะเกษ โดยมีผลงานเป็นที่รู้จักของสื่อมวลชน จากการลงพื้นที่ในช่วงที่เกิดเหตุปะทะตามแนวชายแดนไทย-กัมพูชา เดือนกุมภาพันธ์ พ.ศ. 2554 ต่อมาในปลายปีเดียวกัน จึงได้รับแต่งตั้งเป็นผู้ว่าราชการจังหวัดกาฬสินธุ์ หลังจากนั้นประมาณ 1 ปี จึงได้มาเป็นผู้ว่าราชการจังหวัดขอนแก่น ต่อมาในปี พ.ศ. 2557 ได้รับการแต่งตั้งให้ดำรงตำแหน่งผู้ตรวจราชการกระทรวงมหาดไทย ในปี พ.ศ. 2558 ได้รับแต่งตั้งให้เป็นผู้ว่าราชการจังหวัดระยองรางวัลดีเด่น รางวัลดีเด่น. นายสมศักดิ์ สุวรรณสุจริต ได้รับรางวัลจากผลงานดีเด่นหลายรางวัล อาทิ- รางวัลเกียรติคุณพัฒนบริหารศาสตร์ สถาบันบัณฑิตพัฒนบริหารศาสตร์ ได้รับพระราชทานจากสมเด็จพระเทพรัตนราชสุดาฯ สยามบรมราชกุมารี ในปี พ.ศ. 2554 - รางวัลนักศึกษาเก่าดีเด่น จากมหาวิทยาลัยเชียงใหม่ ปี พ.ศ. 2553 - รางวัลคนดีมหาดไทย ปี พ.ศ. 2537เครื่องราชอิสริยาภรณ์</doc>
