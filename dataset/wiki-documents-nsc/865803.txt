<doc id="865803" url="https://th.wikipedia.org/wiki?curid=865803" title="Davinci เด็กถอดรหัส">Davinci เด็กถอดรหัส Davinci เด็กถอดรหัส เป็นรายการเกมโชว์แนวควิซโชว์ที่ทดสอบความรู้รอบตัวและไหวพริบของผู้เข้าแข่งขันผ่านคำถามที่มาในรูปแบบของรูปภาพที่นำมาร้อยเรียงกันเป็นคำปริศนา โดยเป็นการเน้นความสนุกสนานความฮาความน่ารักของเหล่าเด็กๆ ออกอากาศทางสถานีวิทยุโทรทัศน์ไทยทีวีสีช่อง 3 ทุกวันเสาร์ เวลา 17.15 - 18.00 น. โดยมีกรรชัย กำเนิดพลอยและนลิน โฮเลอร์เป็นผู้ดำเนินรายการ รวมไปถึงผู้ช่วยพิธีกรสุดน่ารักอย่าง น้องมายู เริ่มออกอากาศครั้งแรกวันที่ 10 มิถุนายน พ.ศ. 2560 – ปัจจุบันรูปแบบและกติกาของรายการ รูปแบบและกติกาของรายการ. โดยมีภาพคำถามให้เล่นจำนวน 5 ภาพต่อ 1 คน โดยทางรายการจะสุ่มผู้เล่นเข้าเล่นเกมครั้งละ 1 คนเพื่อเข้าสู่การถอดรหัส 5 ข้อด้วยกัน (บางครั้งอาจสุ่มเลือกผู้เล่น 2 คน) โดยในแต่ละข้อนั้นจะมีของรางวัลให้เลือก 2 ชิ้น เมื่อตอบถูกจะมีสิทธิ์เลือกของรางวัลเพียงแค่ 1 ชิ้นเท่านั้น (สำหรับประเภทคู่ คนที่ได้เลือกของก่อนในแต่ละข้อจะมีสิทธิ์เลือกของชิ้นนั้น และให้อีกคนหนึ่งได้ของอีกชิ้นหนึ่งไป) หากตอบผิดในข้อนั้น ของรางวัลจะตกเป็นของทีม Steal ทั้ง 8 คนทันที (จากปกติมี 21 คน) ตอบถูกจะได้ขโมยของรางวัล 1 ใน 2 อย่างทันที แต่ถ้าทีม Steal ตอบผิดก็จะไม่ได้ของรางวัลข้อนั้นเช่นเดียวกัน และของรางวัลทั้ง 2 ชิ้นจะถูกเรียกคืนทันที (บางกรณีผู้เล่นอาจให้ของแก่ผู้เล่นคนอื่นได้ ทั้งนี้ก็แล้วแต่ความประสงค์ของพิธีกรและผู้เล่น) และหากผู้เล่นสามารถถอดรหัสได้ทั้ง 5 ข้อ จะมีโบนัสเป็นของเล่นชุดพิเศษให้ไปเลย ตั้งแต่ ep.25 เป็นต้นไป ทางรายการได้เพิ่ม commentator สำหรับช่วยเหลือผู้เล่นตอบคำถาม ซึ่งมีอยู่ 4 คน คือ น้องพบรัก, น้องออสซี่, น้องโต๋เต๋ และน้องไบค์วีคส่วนเกี่ยวข้องส่วนเกี่ยวข้อง. - Davinci เกมถอดรหัส</doc>
