<doc id="260347" url="https://th.wikipedia.org/wiki?curid=260347" title="อาทิวราห์ คงมาลัย">อาทิวราห์ คงมาลัย อาทิวราห์ คงมาลัย เกิดวันที่ 30 พฤษภาคม พ.ศ. 2522 ที่จังหวัดสุพรรณบุรี เป็นนักร้องนำและนักแต่งเพลงของวงบอดี้สแลม อีกทั้งยังมีศักดิ์เป็นหลานของแอ๊ด คาราบาว และเป็นลูกพี่ลูกน้องกับ ตั๊ก บงกช อีกด้วย อาทิวราห์เข้าประกวดเวทีฮอตเวฟมิวสิคอวอร์ดครั้งที่ 1 เมื่อปี พ.ศ. 2539 และเป็นสมาชิกวง ละอ่อน และได้เซ็นสัญญากับทางค่าย มิวสิค บั๊กส์ ก่อนที่สมาชิกบางส่วนในวงได้ไปศึกษาเรียนต่อต่างประเทศ ในเวลาต่อมา อาทิวราห์ และ ธนดล ช้างเสวก, รัฐพล พรรณเชษฐ์ ได้ก่อตั้งวงดนตรีใหม่ชื่อว่า บอดี้แสลม และผลิตผลงานเพลงต่อเนื่องมาจนถึงปัจจุบัน อาทิวราห์ คงมาลัย ยังเป็นผู้เข้าแข่งขันเทเบิลเทนนิสอย่างต่อเนื่อง และได้รับเชิญให้เป็นทูตกีฬาเทเบิลเทนนิสจากสมาคมเทเบิลเทนนิสแห่งประเทศไทย ด้านชีวิตส่วนตัว อาทิวราห์ปัจจุบันกำลังคบหาดูใจกับนักแสดงสาว ก้อย รัชวิน วงศ์วิริยะ ปัจจุบัน อาทิวราห์ เป็นหัวหน้าโครงการ "ก้าวคนละก้าว" ซึ่งมีเป้าหมายระดมเงินทุนทะลุ 700 ล้านบาทให้แก่โรงพยาบาลศูนย์ 11 แห่งในประเทศไทยด้วยการวิ่งจาก อำเภอเบตง จังหวัดยะลา จุดใต้สุดของประเทศไทย ไปยัง อำเภอแม่สาย จังหวัดเชียงราย จุดเหนือสุดของประเทศไทย รวมระยะทาง 2,215.4 กิโลเมตร รวมเวลาการวิ่ง 55 วัน สุดท้ายได้จำนวนเงินเกินเป้าหมาย อยู่ที่ 1,148 ล้านบาทประวัติ ประวัติ. อาทิวราห์ คงมาลัย เกิดเมื่อวันที่ 30 พฤษภาคม พ.ศ. 2522 ที่จังหวัดสุพรรณบุรี เป็นบุตรคนที่2 ของอนุรักษ์ และประนอม คงมาลัยและมี พี่สาว 1 คน และ น้องชาย 1 คน ตูน เป็น บุตรคนที่ 2 และมีพี่น้องจำนวน 3 คน สำเร็จการศึกษาระดับประถมศึกษาจากโรงเรียนสุพรรณภูมิ จังหวัดสุพรรณบุรี สำเร็จการศึกษาระดับมัธยมศึกษาจากโรงเรียนสวนกุหลาบวิทยาลัย (OSK 115 รุ่น รสช.) และสำเร็จการศึกษาระดับปริญญาตรีจากคณะนิติศาสตร์ จุฬาลงกรณ์มหาวิทยาลัย เมื่อจบการศึกษาเคยทำงานเป็นพนักงานต้อนรับบนเครื่องบินสายการบินกัมพูชาแอร์ไลน์ประมาณ 2 ปีดนตรี ดนตรี. อาทิวราห์ คงมาลัย หลังได้รางวัลชนะเลิศจากเวทีการประกวดฮอตเวฟมิวสิคอวอร์ดครั้งที่ 1 (พ.ศ. 2539) และเซ็นสัญญากับทางค่ายเพลง มิวสิก บั๊กส์ และวางจำหน่ายอัลบั้ม ละอ่อน ในปี พ.ศ. 2540 และ อัลบั้ม เทพนิยายนายเสนาะ ในปี พ.ศ. 2541 หลังจากนั้นสมาชิกวงก็ได้แยกย้ายกันไปเรียนต่อ ก่อนที่สมาชิกบางส่วนในวงได้ไปศึกษาเรียนต่อ และในเวลาต่อมานี้ อาทิวราห์ และ ธนดล ช้างเสวก, รัฐพล พรรณเชษฐ์ ได้ก่อตั้งวงใหม่ขึ้นมา บอดี้แสลมด้านกีฬา ด้านกีฬา. ในด้านกีฬา อาทิวราห์ คงมาลัย เป็นผู้เข้าร่วมการแข่งขันรายการเทเบิลเทนนิสชิงชนะเลิศแห่งประเทศไทย ประจำปี พ.ศ. 2554 และ พ.ศ. 2555 โดยในวันที่ 23 ธันวาคม พ.ศ. 2554 เป็นฝ่ายแพ้วัชรพล ราชโหดี 3-2 เกม และปีถัดมา ได้จับคู่กับอดีตนักกีฬาทีมชาติไทย อย่างสุริยะ พ่วงสมบัติ ในวันที่ 4 ธันวาคม พ.ศ. 2555 ในประเภทชายคู่ อย่างไรก็ตามทั้งคู่เป็นฝ่ายแพ้ที่ 2-3 เกมในรอบคัดเลือก ในปี พ.ศ. 2557 อาทิวราห์ได้เข้าร่วมการแข่งขันกีฬาแห่งชาติ ครั้งที่ 42 ที่จังหวัดสุพรรณบุรี โดยเข้าร่วมทีมเทเบิลเทนนิสของจังหวัดเจ้าภาพ และเป็นตัวแทนนักกีฬากล่าวคำปฏิญาณตนในพิธีเปิด นอกจากนี้แล้ว อาทิวราห์ยังเป็นแฟนประจำสุพรรณบุรีเอฟซี และทอตนัมฮอตสเปอร์ ชื่นชอบในการเล่นฟุตบอล, วิ่ง, ปั่นจักรยาน รวมถึงยังเคยลงแข่งขันไตรกีฬาผลงานผลงานเพลงวงละอ่อนผลงาน. ผลงานเพลง. วงละอ่อน. - อัลบั้ม ละอ่อน (2540) - อัลบั้ม เทพนิยายนายเสนาะ (2541)วงบอดี้สแลมวงบอดี้สแลม. - อัลบั้ม บอดี้สแลม (2545) - อัลบั้ม ไดรฟ์ (2546) - อัลบั้ม บีลีฟ (2548) - อัลบั้ม เซฟมายไลฟ์ (2550) - อัลบั้ม คราม (2553) - อัลบั้ม ดัม-มะ-ชา-ติ (2557)ผลงานเพลงรับเชิญผลงานเพลงรับเชิญ. - ศักดิ์เอ๋ย - บิ๊กแอส (อัลบั้ม XL) (2543) - ของมีคม - บิ๊กแอส (อัลบั้ม My World) (2546) - นักผจญเมือง - ไมค์ ภิรมย์พร, ไผ่ พงศธร และต่าย อรทัย (2560)ผลงานการแสดงผลงานการแสดง. - เก๋า..เก๋า (The Possible) (ศิลปินรับเชิญ) (2549) - ซักซี้ด ห่วยขั้นเทพ (ศิลปินรับเชิญ) (2554)ผลงานโฆษณาผลงานโฆษณา. - กาแฟเบอร์ดี้ - โทรศัพท์มือถือ Samsung Galaxy s8 - เครื่องดื่ม M150 - เครื่องดื่ม 100Plus - รถยนต์ มิตซูบิชิ ไทรทัน - เสื้อผ้า Brand CPSด้านสังคม ด้านสังคม. อาทิวราห์ คงมาลัย ได้วิ่งระดุมทุนในโครงการ "ก้าวคนละก้าว" จำนวน 2 ครั้ง ดังนี้ 1.พ.ศ. 2559 โครงการ "ก้าวคนละก้าวเพื่อโรงพยาบาลบางสะพาน" โดย ตูน บอดี้สแลม ซึ่งทำการระดมทุนด้วยการ วิ่งระยะไกล เริ่มต้นจาก กรุงเทพมหานคร สิ้นสุดที่ โรงพยาบาลบางสะพาน จังหวัดประจวบคีรีขันธ์ รวมเป็นระยะทาง 400 กิโลเมตร และสามารถระดมทุนจากคนไทยทั่วประเทศได้ถึง 85 ล้านบาท 2.พ.ศ. 2560 โครงการ "ก้าวคนละก้าวเพื่อ 11 โรงพยาบาลทั่วประเทศ" เป็นการวิ่งระยะไกลเพื่อระดมทุนไปซื้อเครื่องมือทางการแพทย์ให้กับโรงพยาบาลจำนวน 11 แห่ง โดยวิ่งจากอำเภอเบตง จังหวัดยะลา ถึงอำเภอแม่สาย จังหวัดเชียงราย ระยะทาง 2,191 กิโลเมตร โดยตั้งเป้ายอดเงินบริจาคถึง 700 - 1000 ล้านบาท เมื่อวันที่ 13 เมษายน 2561 ผู้ว่าราชการจังหวัดสุพรรณบุรีได้ร่วมทำพิธีเปิดถนนอาทิวราห์ เพื่อเป็นการเชิดชูเกียรติให้กับ ตูน บอดี้สแลม ที่ทำชื่อเสียงให้กับจังหวัดรางวัลรางวัล. - ลูกกตัญญูดีเด่นเนื่องในวันแม่แห่งชาติ พ.ศ. 2549 - รางวัลพระราชทานบันเทิงเทิดธรรม จาก สมเด็จพระเทพรัตนราชสุดาฯ สยามบรมราชกุมารี ในงาน ไนน์เอ็นเตอร์เทน อวอร์ด 2018</doc>
