<doc id="319863" url="https://th.wikipedia.org/wiki?curid=319863" title="ซีเคร็ตออฟมายฮาร์ต">ซีเคร็ตออฟมายฮาร์ต ซีเคร็ตออฟมายฮาร์ต () เป็นซิงเกิลลำดับที่ 3 ของไม คุรากิ มีรหัสซีดี GZCA-1030 ออกจำหน่ายวันที่ 26 เมษายน พ.ศ. 2543 ใช้เป็นเพลงประกอบอะนิเมะ เรื่องยอดนักสืบจิ๋วโคนันข้อมูลเพลง ข้อมูลเพลง. ซิงเกิลนี้เป็นซิงเกิลลำดับที่ 3 ของไม คุรากิ ออกจำหน่ายวันที่ 26 เมษายน พ.ศ. 2543 เช่นเดียวกับสองซิงเกิลแรกของเธอท เลิฟ เดย์อาฟเตอร์ทูมอโรว์ (Love, Day After Tomorrow) และ สเตย์บายมายไซต์ (Stay by my side) ที่ได้รับการรับรอง Million จากสมาคมผู้ประกอบกิจการเพลงในญี่ปุ่น (RIAJ) จากยอดขาย 1 ล้านแผ่น ซิงเกิลนี้ก็ได้รับการรับรองเช่นเดียวกัน จากสถิติดังกล่าวคุรากิจึงเป็นนักร้องคนเดียวที่มีสามซิงเกิลแรกได้รับการรับรอง Million นอกจากการรับรองแล้ว เพลงนี้ยังได้รับรางวัลแผ่นเสียงทองคำครั้งที่ 16 ประจำปี 2544 สาขาเพลงแห่งปีจาก RIAJ ด้วย ในส่วนยอดขายซิงเกิลนี้เปิดตัวประจำสัปดาห์ที่อันดับที่ 2 ยอดขายเปิดตัวอยู่ที่ 410,550 ชุด (จากการตรวจสอบชาร์ต ณ วันที่ 15 พฤษภาคม พ.ศ. 2543 พบว่าทั้งซิงเกิลอยู่บน 30 อันดับแรกของชาร์ตเรียงตามลำดับดังนี้:#2 ซีเคร็ตออฟมายฮาร์ท,#8 สเตย์บายมายไซต์,#21 เลิฟ เดย์อาฟเตอร์ทูมอร์โรว์ ส่วนวันที่ 22 พฤษภาคม พ.ศ. 2543 พบว่าซิงเกิล 3 ซิงเกิลของไม คุรากิยังคงอยู่บน 20 อันดับแรกของชาร์ตเรียงตามลำดับดังนี้:#3 ซีเคร็ตออฟมายฮาร์ท,#8 สเตย์บายมายไซต์,#14 เลิฟ เดย์อาฟเตอร์ทูมอร์โรว์) เป็นซิงเกิลเดียวของไม ที่สัปดาห์เปิดตัวในสัปดาห์แรกสูงกว่าซิงเกิลของอายูมิ ฮามาซากิ (ซึ่งซิงเกิลโว้กของอายูมิ ที่จำหน่ายในวันเดียวกัน เปิดตัวที่อันดับ 3) อยู่ในโอริคอนซาร์ด 16 สัปดาห์ ทำยอดขายรวมทั้งสิ้น 968,980 ชุด นับเป็นซิงเกิลลำดับที่ 16 ของปี 2543 ซิงเกิลนี้ถูกนำไปใช้ในการออกอากาศอะนิเมะยอดนักสืบจิ๋วโคนัน ตอนที่ 180-204 เป็นเพลงปิด โดยเพลงนี้นับได้ว่าถือเป็นเพลงจากยอดนักสืบจิ๋วโคนันที่มียอดขายสูงสุดจนถึงปัจจุบันรายชื่อเพลง รายชื่อเพลง. เนื้อเพลงทั้งหมดแต่งโดยไม คุรากิ ทำนองทั้งหมดแต่งโดยไอกะ โอโนะและเรียบเรียงโดยไซเบอร์ซาวด์1. ซีเคร็ตออฟมายฮาร์ท (Secret of my heart) (4:24)- เพลงนี้ทีมงานจากไซเบอร์ซาว์ด สตูดิโอ (เพอร์รี กีเยอร์, Miguel Sá Pessoa) และไมเคิล อะฟริก ร่วมผลิต โดยเพอร์รีรับหน้าที่โปรแกรมมิง Miguel เล่นคีย์บอร์ดและไมเคิลเป็นคอรัสคู่กับคุรากิเอง ภายหลังไอกะ โอโนะ ผู้แต่งเพลงนี้ได้นำเพลงนี้ไปร้องในฉบับภาษาอังกฤษของตนเองในสตูดิโออัลบั้ม "แชโดวส์ออฟดรีมส์" (Shadow of Dreams) ซึ่งต่อมาได้รับเลือกไปลงในอัลบั้มรวมเพลงรักฉลอง 10 ปีที่ก่อตั้งกิซะ สตูดิโอ รวมถึงคุรากิเองก็ได้ร้องเพลงนี้เป็นฉบับภาษาอังกฤษในอัลบั้มซีเคร็ตออฟมายฮาร์ท เป็นอัลบั้มภาษาอังกฤษที่มุ่งทำตลาดในสหรัฐอเมริกา 2. ดิสอิสยัวร์ไลฟ์ (This is your life) (4:08)- เพลงนี้เคยเป็นตัวเลือกที่จะนำมาทำเป็นซิงเกิลลำดับที่ 2 แต่ไม่ได้รับเลือก เนื้อเพลงของเพลงนี้ไม่ได้บรรจุในหีบห่อแต่อย่างใด อย่างไรก็ดีไอกะ โอโนะ ผู้แต่งเพลงและร้องคอรัสคู่กับคุรากิในเพลงนี้ได้นำเพลงนี้ไปร้องในฉบับภาษาอังกฤษของตนเองในสตูดิโออัลบั้ม "แชโดวส์ออฟดรีมส์" ของตนเองเช่นเดียวกับเพลงซีเคร็ตออฟมายฮาร์ท โดยเพลงฉบับที่ไอกะนำไปร้องนั้นได้นำไปประกอบอะนิเมะเรื่อง พาตะพาตะ ฮิโคเซ็นโนะโบเค็น () ในตอนที่ 14 ถึง 26 3. ซีเคร็ตออฟมายฮาร์ท -รันนิ่ง'อะราว แอท เดอะ "วิลเลจ" มิกซ์- (Secret of my heart ~runnin'around at the "village" Mix~) (6:44)- รีมิกซ์โดยดิวิชันออฟมาร์ก (Division of Mark) 4. ซีเคร็ตออฟมายฮาร์ท -Instrumental; ฉบับดนตรี-การนำไปใช้การนำไปใช้. - ใช้ในการออกอากาศอะนิเมะยอดนักสืบจิ๋วโคนัน ทางนิปปอนเทเลวิชัน (#1) - อัลบั้ม ดิลิเชียสเวย์ (delicious way), วิชยูเดอะเบสต์ (Wish You The Best), ออลมายเบสต์ (ALL MY BEST) และ เดอะเบสต์ออฟดีเทคทีฟโคนัน ~เมตันเตะโคนันธีมเคียวคุชู~ (#1)</doc>
