<doc id="422719" url="https://th.wikipedia.org/wiki?curid=422719" title="ทัศนียา รัตนเศรษฐ">ทัศนียา รัตนเศรษฐ นางทัศนียา รัตนเศรษฐ (เกิด 21 กันยายน พ.ศ. 2497) อดีตสมาชิกสภาผู้แทนราษฎรนครราชสีมา เขต 4 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2548 ในสังกัดพรรคมหาชน ปัจจุบันสังกัดพรรคเพื่อไทยประวัติ ประวัติ. ทัศนียา รัตนเศรษฐ เกิดเมื่อวันที่ 21 กันยายน พ.ศ. 2497 เป็นบุตรของนายฮ่างเทียง และนางน้อย แซ่ตั้ง มีพี่น้อง 4 คน หนึ่งในนั้นคือนายบวรศักดิ์ ตั้งบริพัตรสกุล นายกเทศมนตรีตำบลสายแก้วหนองหงส์ จังหวัดบุรีรัมย์ สำเร็จการศึกษา พัฒนาบริหารศาสตรมหาบัณฑิต สาขารัฐประศาสนศาสตร์ สถาบันบัณฑิตพัฒนบริหารศาสตร์ ทัศนียา สมรสกับนายวิรัช รัตนเศรษฐ อดีตรัฐมนตรีช่วยว่าการกระทรวงเกษตรและสหกรณ์ แต่ในการแสดงบัญชีทรัพย์สินต่อ ป.ป.ช. ทั้งคู่แจ้งสถานะเป็น "หย่า" ทั้งคู่มีบุตรด้วยกัน 3 คน คือ1. นายอธิรัฐ รัตนเศรษฐ ส.ส. นครราชสีมา พรรคเพื่อไทย 2. นายทวิรัฐ รัตนเศรษฐ 3. นายตติรัฐ รัตนเศรษฐงานการเมือง งานการเมือง. ลงสมัครรับเลือกตั้วเป็นสมาชิกสภาผู้แทนราษฎรครั้งแรกในปี พ.ศ. 2548 สังกัดพรรคมหาชน และได้รับการเลือกตั้ง โดยเอาชนะนางพิชญ์สินี มุ่งฝากกลาง จากพรรคไทยรักไทยไป 310 คะแนน ส่งผลให้เป็น ส.ส. 1 ใน 2 คนของพรรคมหาชน และเป็น ส.ส.นครราชสีมาเพียงหนึ่งเดียวที่ไม่ได้สังกัดพรรคไทยรักไทย ต่อมา พ.ศ. 2550 นางทัศนียาย้ายไปสังกัดพรรครวมใจไทยชาติพัฒนา และได้รับเลือกตั้งมาเป็นอับดับที่หนึ่งของเขต (มี ส.ส. ได้ 3 คน) ปี พ.ศ. 2554 ย้ายไปสังกัดพรรคเพื่อไทย และได้รับการเลือกตั้งเป็นครั้งที่ 3สมาชิกสภาผู้แทนราษฎร สมาชิกสภาผู้แทนราษฎร. ทัศนียา รัตนเศรษฐ ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดนครราชสีมา สังกัดพรรคมหาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดนครราชสีมา สังกัดพรรครวมใจไทยชาติพัฒนา 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดนครราชสีมา สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
