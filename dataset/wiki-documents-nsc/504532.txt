<doc id="504532" url="https://th.wikipedia.org/wiki?curid=504532" title="เทศบาลตำบลบ้านบางม่วง">เทศบาลตำบลบ้านบางม่วง เทศบาลตำบลบ้านบางม่วง เป็นหน่วยการปกครองส่วนท้องถิ่นระดับเทศบาลตำบลในเขตอำเภอบางใหญ่ จังหวัดนนทบุรี จัดตั้งขึ้นเมื่อปี พ.ศ. 2554 ครอบคลุมพื้นที่ตำบลบางม่วง เฉพาะหมู่ที่ 1, 3-11, 13-15 และบางส่วนของหมู่ที่ 12 (นอกเขตเทศบาลตำบลบางม่วง)ประวัติ ประวัติ. เทศบาลตำบลบ้านบางม่วงเดิมมีฐานะเป็น สภาตำบลบางม่วง ต่อมาได้รับการจัดตั้งเป็น องค์การบริหารส่วนตำบลบางม่วง ตามพระราชบัญญัติสภาตำบลและองค์การบริหารส่วนตำบล พ.ศ. 2537 เมื่อวันที่ 2 มีนาคม พ.ศ. 2538 จากนั้นได้ยกฐานะขึ้นเป็น เทศบาลตำบลบ้านบางม่วง ตั้งแต่วันที่ 30 กันยายน พ.ศ. 2554 เป็นต้นมา อนึ่ง ในการยกฐานะเป็นเทศบาลได้เปลี่ยนชื่อองค์กรจาก "บางม่วง" เป็น "บ้านบางม่วง" เพื่อไม่ให้มีชื่อซ้ำกับเทศบาลตำบลบางม่วง (บริเวณบางใหญ่เก่า) ที่มีอยู่แต่เดิม โดยใช้ชื่อเทศบาลตามชื่อหมู่บ้านบางม่วง (ได้แก่ หมู่ที่ 3, หมู่ที่ 4 และหมู่ที่ 11 ตำบลบางม่วง ตามกฎหมายลักษณะปกครองท้องที่) ซึ่งเป็นชื่อที่มีประชาชนเห็นชอบมากที่สุดจากชื่อที่ให้เลือกทั้งหมด 8 ชื่อตราสัญลักษณ์ ตราสัญลักษณ์. เทศบาลตำบลบ้านบางม่วงได้กำหนดให้ใช้รูปวัดปรางค์หลวงเป็นตราสัญลักษณ์ของเทศบาล เนื่องจากเป็นวัดเก่าแก่คู่ท้องถิ่นที่ตั้งและอาณาเขต ที่ตั้งและอาณาเขต. เขตเทศบาลตำบลบ้านบางม่วงตั้งอยู่ทางทิศใต้ของอำเภอบางใหญ่ มีอาณาเขตติดต่อกับพื้นที่ใกล้เคียง ดังนี้- ทิศเหนือ ติดต่อกับเขตองค์การบริหารส่วนตำบลบางแม่นางและเขตเทศบาลตำบลเสาธงหิน (อำเภอบางใหญ่ จังหวัดนนทบุรี) - ทิศตะวันออก ติดต่อกับเขตเทศบาลตำบลบางม่วงและเขตเทศบาลตำบลบางเลน (อำเภอบางใหญ่) - ทิศใต้ ติดต่อกับเขตเทศบาลตำบลปลายบางและเขตเทศบาลตำบลศาลากลาง (อำเภอบางกรวย จังหวัดนนทบุรี) - ทิศตะวันตก ติดต่อกับเขตเทศบาลตำบลศาลากลาง (อำเภอบางกรวย) และเขตองค์การบริหารส่วนตำบลบางใหญ่ (อำเภอบางใหญ่)ประชากร ประชากร. อาชีพหลักของประชากรในถิ่นนี้คือเกษตรกรรม เพราะตั้งอยู่บนพื้นที่ราบลุ่มอยู่ทางด้านทิศตะวันตกของแม่น้ำเจ้าพระยา มีคลองไหลผ่านหลายสายทำให้พื้นที่มีน้ำอุดมสมบูรณ์ สภาพดินฟ้าอากาศโดยทั่วไปอยู่ในเกณฑ์ปกติ นอกจากนี้ยังมีอาชีพ รับราชการ รัฐวิสาหกิจ บริษัทเอกชน ธุรกิจส่วนตัว รับจ้างทั่วไป และทำงานเอกชนในท้องที่ข้างเคียง และบางส่วนเดินทางไปทำงานในกรุงเทพมหานคร นอกจากประชากรที่มีข้อมูลตามทะเบียนบ้านในตำบลบางม่วงแล้ว ยังมีประชากรแฝง (มีชื่ออยู่ในทะเบียนบ้านเขตอื่น) ที่เข้ามาอาศัยอยู่เป็นจำนวนมาก เพราะเป็นพื้นที่ปริมณฑลของกรุงเทพมหานครการคมนาคมการคมนาคม. - ถนนกาญจนาภิเษก - ถนนบางใหญ่-บางคูลัด (ซอยกันตนา) - ถนนบางม่วง-บางคูลัด (ซอยวัดพระเงิน) - ถนนบางม่วง-ศาลายาสาธารณูปโภคสาธารณูปโภค. - ไฟฟ้า อยู่ในเขตการไฟฟ้านครหลวง เขตบางใหญ่ - ประปา อยู่ในเขตการประปานครหลวง สาขาบางใหญ่ - โทรศัพท์ อยู่ในเขตองค์การโทรศัพท์ เขตบางบัวทอง - การแพทย์ มีโรงพยาบาลหลายแห่งทั้งของรัฐบาล เช่น โรงพยาบาลบางใหญ่ และโรงพยาบาลของเอกชน - ไปรษณีย์ ดำเนินการโดยที่ทำการไปรษณีย์บางใหญ่การศึกษาการศึกษา. - โรงเรียนวัดพระเงิน - ศูนย์พัฒนาเด็กเล็ก (ศูนย์โรงเรียนวัดพระเงิน) - โรงเรียนวัดสังวรพิมลไพบูลย์ - ศูนย์พัฒนาเด็กเล็ก (ศูนย์โรงเรียนวัดสังวรพิมลไพบูลย์) - โรงเรียนเปรมประชาวัฒนา - วิทยาลัยเทคโนโลยีวานิชบริหารธุรกิจรถโดยสารประจำทางรถโดยสารประจำทาง. - 127 บางบัวทอง-บางลำพู-สนามหลวง - 177 (วงกลม) บางบัวทอง-อนุสาวรีย์ชัยสมรภูมิ - 516 บางบัวทอง-เทเวศร์ - รถตู้ปรับอากาศสถานที่สำคัญสถานที่สำคัญ. - วัดปรางค์หลวง - โรงพยาบาลบางใหญ่ - โรงถ่ายกันตนา</doc>
