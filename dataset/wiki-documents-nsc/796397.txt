<doc id="796397" url="https://th.wikipedia.org/wiki?curid=796397" title="พระครูวิสิฐพัฒนวิมล (ณรงค์ อิทฺธิญาโณ)">พระครูวิสิฐพัฒนวิมล (ณรงค์ อิทฺธิญาโณ) พระครูวิสิฐพัฒนวิมล (ณรงค์ อิทฺธิญาโณ) ปัจจุบันดำรงตำแหน่งทางคณะสงฆ์เป็น เจ้าคณะตำบลศาลาและเจ้าอาวาสวัดศาลาหม้อ ท่านเป็นบุตรคนที่ 2 ในจำนวนพี่น้องทั้งหมด 3 ท่าน พี่ชายคนโตชื่อว่านายแดง ตาต๊ะ ได้ถึงแก่กรรมไปแล้วเมื่อปีพุทธศักราช 2542 เหลือแต่ท่านพระครูวิสิฐพัฒนวิมลและนายสมบัติ ตาต๊ะ ผู้เป็นน้องชาย ตลอดระยะเวลาในการใช้ชีวิตสมณเพศตั้งแต่บวชเป็นสามเณรจนถึงพระภิกษุ ท่านมีความสมถะไม่ถือตัว และยังเป็นที่น่าเคารพเลื่อมใสของชาวบ้านและคณะศรัทธาทั่วไป ท่านเป็นกันเองกับญาติโยม เนื่องด้วยครั้นเมื่อยังเป็นสามเณร ท่านได้เจริญรอยตามคำสอนของหลวงพ่อพระอธิการศรีชัย ญาณวโร อดีตเจ้าอาวาสวัดศาลาหม้อ ท่านสอนให้สามเณรณรงค์ปฏิบัติในพระธรรมวินัยอย่างเคร่งครัดให้เป็นตัวอย่างแก่พระภิกษุสามเณรรุ่นต่อๆไป ซึ่งคำสอนของหลวงพ่อศรีชัย หรือที่ชาวบ้านเรียกขานกันว่า"ตุ๊เจ้าใจ"เป็นที่ประจักษ์แก่พระสงฆ์ในอารามและศรัทธาชาวบ้านผู้เคยเคารพเลื่อมใสกราบไหว้ ด้วยหลวงพ่อสอนตลอดว่า"เราควรทำตัวของเราให้ดีเสียก่อน ก่อนที่จะติฉินนินทาผู้อื่น"สามเณรณรงค์ ตาต๊ะ จึงได้รักษาคำสอนของหลวงพ่อตั้งแต่นั้นมาจนปัจจุบัน เมื่อสามเณรณรงค์มีอายุครบ 20 ปีบริบูรณ์จึงได้ขออุปสมบทเป็นพระภิกษุและได้ติดตามอุปัฏฐากหลวงพ่อศรีชัยมาตลอดจนถึงปีพุทธศักราช 2532 หลวงพ่อศรีชัยได้ถึงแก่มรณภาพตราบเท่าวาระสุดท้าย ท่านพระครูวิสิฐพัฒนวิมล นับเป็นพระครูสัญญาบัตรรูปแรกของวัดศาลาหม้อ ถึงจะมียศมีศักดิ์แต่ท่านก็มิได้ถือในยศนั้นเลย ท่านได้อุทิศตนเพื่อพระพุทธศาสนามาโดยลำดับ ได้สนองงานคณะสงฆ์และยังเป็นพระนักเผยแพร่ เป็นพระนักเทศน์ที่ดี มีศรัทธาชาวบ้านเลื่อมใสเป็นจำนวนมาก ท่านได้กระทำคุณประโยชน์ต่อพุทธศาสนามามากมายนับไม่ถ้วน เพราะด้วยคำสอนของหลวงพ่อเจ้าอาวาสองค์ก่อนที่ทำให้ท่านต้องดำรงชีพเพื่อพระพุทธศาสนาและอยู่เป็นร่มโพธิ์ไทรของศิษยานุศิษย์ต่อไปชาตภูมิชาตภูมิ. - พระครูวิสิฐพัฒนวิมล มีนามเดิมว่า ณรงค์ นามสกุล ตาต๊ะ - เกิดเมื่อวันพุธที่ 9 มีนาคม 2509 (แรม 3 ค่ำเดือน 4 ปีมะเมีย) - บิดาชื่อ นายกาบ นามสกุล ตาต๊ะ มารดาชื่อ นางจันขาว นามสกุล ตาต๊ะ - มีภูมิลำเนาอยู่บ้านเลขที่ 118 หมู่ที่ 7 ตำบลท่าผา อำเภอเกาะคา จังหวัดลำปาง - มีพี่น้องร่วมบิดามารดาเดียวกันทั้งหมด 3 คน (รวมทั้งตัวท่านเอง)บรรพชา-อุปสมบทบรรพชา-อุปสมบท. - บรรพชาเป็นสามเณรวันที่ 18 มีนาคม 2523 ณ พัทธสีมาวัดศาลาหม้อ โดยมีพระครูปัญญาศีลวิมล วัดท่าผา เป็นพระอุปัชฌาย์ - อุปสมบทเป็นพระภิกษุวันที่ 21 เมษายน 2529 ณ พัทธสีมาวัดศาลาบัวบก โดยมี พระครูปัญญาศีลวิมล วัดท่าผา เป็นพระอุปัชฌาย์ - ได้รับฉายาทางธรรมว่า"อิทฺธิญาโณ แปลว่า ผู้มีญาณเป็นฤทธิ์"งานก่อสร้างเสนาสนะภายในวัดงานก่อสร้างเสนาสนะภายในวัด. - 2545 ก่อสร้างศาลาบาตร - 2546 บูรณปฏิสังขรณ์กุฏิญาณวรสามัคคี - 2549 ก่อสร้างหอฉันและศาลาเอนกประสงค์ - 2552 ก่อสร้างองค์พระธาตุเจดีย์วัดศาลาหม้อ - 2556 ก่อสร้างอุโบสถ - 2561 บูรณปฏิสังขรณ์วิหารงานปกครอง,งานเผยแพร่งานปกครอง,งานเผยแพร่. - 2535 เป็น เจ้าอาวาสวัดศาลาหม้อ - 2537 เป็น อาจารย์สอนปริยัติธรรมสำนักศาสนศึกษาวัดท่าผา อ.เกาะคา - 2538 เป็น พระนักเผยแผ่พระพุทธศาสนาประจำอำเภอเกาะคา - 2542 เป็น พระคู่สวดกรรมวาจาสังฆกรรม - 2544 เป็น เจ้าคณะตำบลศาลา - 2545 เป็น พระธรรมทูตประจำอำเภอเกาะคาสมณศักดิ์สมณศักดิ์. - 2549 เป็น พระครูสัญญาบัตรเจ้าคณะตำบลชั้นโท ในราชทินนามที่ พระครูวิสิฐพัฒนวิมล - 2555 เป็น พระครูสัญญาบัตรเจ้าคณะตำบลชั้นเอก ในราชทินนามเดิม</doc>
