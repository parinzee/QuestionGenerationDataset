<doc id="457194" url="https://th.wikipedia.org/wiki?curid=457194" title="คีว ซะกะโมะโตะ">คีว ซะกะโมะโตะ คีว ซะกะโมะโตะ () หรือชื่อจริง ฮิซะชิ โอชิมะ () เกิดวันที่ 10 พฤศจิกายน พ.ศ. 2484 เสียชีวิตวันที่ 12 สิงหาคม พ.ศ. 2528 เป็นนักร้อง นักแสดงและพิธีกรรายการชาวญี่ปุ่น เป็นที่รู้จักในฐานะนักร้องเพลง "สุกียากี้" เป็นเพลงที่โด่งดังที่สุดใน พ.ศ. 2506 มียอดจำหน่ายที่ 13 ล้านแผ่น และติดอันดับ 1 ใน Billboard Hot 100 ในประเทศสหรัฐอเมริกาเป็นเวลาสี่สัปดาห์ในช่วงเดือนมิถุนายน พ.ศ. 2506 คีว ซะกะโมะโตะ ได้รับการขนานนามว่า เป็นนักร้องที่ประสบความสำเร็จมากที่สุดคนหนึ่งของประเทศญี่ปุ่น เขาได้รับการจัดอยู่ในอันดับที่ 18 ของนักดนตรี 100 คนที่ทรงอิทธิพลสูงสุดของประเทศญี่ปุ่นประวัติชีวิตส่วนตัว ประวัติ. ชีวิตส่วนตัว. คีว ซะกะโมะโตะ หรืออีกนามหนึ่งว่า ฮิซะชิ โอชิมะ เป็นนักร้องและนักแสดงชาวญี่ปุ่น เกิดเมื่อวันที่ 10 ธันวาคม พ.ศ. 2484 ที่เมืองคะวะซะกิ จังหวัดคะนะงะวะ บิดาเป็นเจ้าหน้าที่ประมูลระวางบรรทุกสินค้าทางเรือชื่อฮิโระชิ ซะกะโมะโตะ และมารดา อิกุ โอชิมะ เขาเป็นลูกคนสุดท้องในจำนวนพี่น้องทั้งหมด 9 คน ชื่อเล่นของเขานั้นคือ Kyū ซึ่งแปลว่าเก้ามาจากคำอ่านตัวคันจิ Hisashi (九) อีกแบบหนึ่ง มารดาของเขามีลูกชายที่ติดมาจากการสมรสครั้งก่อน 2 คน และบิดาก็เช่นเดียวกัน มีทั้งลูกชายและลูกสาวรวม 6 คนอยู่แล้วก่อนที่ทั้งคู่จะแต่งงานและมีลูกสุดท้องที่เกิดจากพวกเขาทั้งคู่นั่นก็คือคีวนั่นเอง ในช่วงฤดูร้อนของปี 2487 เกิดเหตุโจมตีทางอากาศเหนือน่านฟ้าของโตเกียวและปริมณฑลรวมทั้งคะวะซะกิด้วยนั้น มารดาจำต้องพาลูก ๆ รวมทั้งคีวอพยพหนีไปอาศัยอยู่ร่วมกับตายายของเขาในเมืองคะซะมะ จังหวัดอิบะระกิ พวกเขาย้ายกลับมาที่คะวะซะกิในปี 2492 บริษัทที่บิดาของเขาทำงานถูกปิดโดยกองกำลังทหารอเมริกัน ทำให้บิดาและมารดาของเขาได้เปิดร้านอาหารในเมืองคะวะซะกิในปี 2492 นั้นเอง ในปี 2499 ในขณะที่คีวได้ศึกษาอยู่ในระดับมัธยม บิดาและมารดาของคีวได้หย่าร้างกันเนื่องจากปัญหาบางอย่าง ทำให้มารดาของคีวเปลี่ยนนามสกุลของคีวจากซะกะโมะโตะเป็นโอชิมะชีวิตในวัยรุ่น ชีวิตในวัยรุ่น. เนื่องจากคีวชื่นชอบการร้องเพลงทำให้เขาได้เข้าร่วมวงดนตรีป็อปญี่ปุ่น "The Drifters" () ในฐานะหางเสียง ในเดือนพฤษภาคม 2501 เขารู้สึกไม่มีความสุขเมื่ออยู่ในวง The Drifters ต่อมาเขาได้มีเรื่องชกต่อยกับสมาชิกในวง จึงทำให้เขาได้ลาออกจากวง The Drifters ในเดือนพฤศจิกายน 2501บันทึกเสียงเพลงครั้งแรก บันทึกเสียงเพลงครั้งแรก. ในปี 2502 คีวได้เข้าร่วมวงดนตรีป็อปญี่ปุ่น "Danny Iida and Paradise King" ในฐานะนักร้องนำ ทำให้พวกเขาได้ปล่อยเพลง "Kanashiki rokujussai" ทำให้คีวเริ่มได้รับความนิยมมากขึ้นนำไปสู่การเซ็นสัญญาเข้ากับค่ายเพลง Toshiba Records company (EMI Music Japan ต่อมา) เขาจึงได้ลาออกจากวง "Danny Iida and Paradise King" มาเป็นนักร้องเดี่ยวในเดือนสิงหาคม 2503นักร้องเดี่ยว นักร้องเดี่ยว. เปิดตัวอัลบั้มเดี่ยวที่มาพร้อมกับความประสบความสำเร็จที่สุดในชีวิตของคีว การที่คีวได้เซ็นสัญญากับค่ายเพลง Toshiba Records company (หรือต่อมาคือ EMI Music Japan) นั้นทำให้คีวประสบความสำเร็จกับเพลงที่เขาปล่อยออกมาทุกเพลง จึงทำให้คีวได้รับความนิยมจากแฟนเพลงของเขามากขึ้นเรื่อยๆ จนในปี 2505 คีวได้ปล่อยเพลง Ue o Muite Arukō () หรือที่เป็นที่รู้จักกันว่าเพลงสุกียากี้ เขียนเพลงโดยโระกุซุเกะ เอ () และฮะชิได นะกะมุระ () ทำให้เพลงสุกี้ยากี้ของเขาดังพลุแตกในเดือนมกราคม 2505 ต่อมาในปี 2506 เพลงของเขาติดอันดับ 1 ใน Billboard Hot 100 ในสหรัฐอเมริกา ทำให้ค่ายเพลง Pye Records ได้ซื้อลิขสิทธิ์เพลงของเขา ทำให้นักร้องในประเทศอื่น ๆ ได้คัดลอกทำนองมาทำเป็นเพลงของตัวเองจนโด่งดังมาหลายคน หลังจากนั้นเขาได้จัดคอนเสริต์ทัวร์รอบโลกที่กินเวลาตั้งแต่ช่วงฤดูร้อนของปี 2506 จนถึงช่วงปีใหม่ของปี 2507 ประเทศที่เขาไปเยือนคือสหรัฐอเมริกา (รวมถึงฮาวาย) เยอรมนีและสวีเดนในช่วงเวลาที่คีวได้อยู่ในสหรัฐอเมริกา คีวได้รับเชิญจากรายการในประเทศอเมริกามาเป็นแขกรับเชิญในรายการ เช่น The Steve Allen Show, The Ed Sullivan Show เป็นต้น ซึ่งทำให้เขามีชื่อเสียงเป็นอย่างมาก จนทำให้คีวได้รับรางวัลแผ่นเสียงทองคำ (RIAA) ในวันที่ 15 พฤษภาคม 2507 ในกีฬาโอลิมปิกฤดูร้อนปี 2507 เขาได้รับเชิญมาในรายการของสวีเดน "Hylands Horna" ถ่ายทอดสดจากโตเกียว ในปี 2511 คีวและฮะชิไดได้ร้องเพลงในงานเทศกาลเพลงระดับชาติที่รีโอเดจาเนโร รัฐรีโอเดจาเนโร ประเทศบราซิล ในเพลง "Sayounara, sayounara"ชีวิตครอบครัว ชีวิตครอบครัว. ในปี 2514 คีวได้สมรสกับยุกิโกะ คะชิวะงิ () นักแสดงชาวญี่ปุ่น และได้มีลูกสาวสองคนคือฮะนะโกะ โอชิมะ () และไมโกะ โอชิมะ () ซึ่งทั้งคู่ต่อมาก็ได้เป็นนักร้องด้วยเช่นกันเสียชีวิต เสียชีวิต. ในวันที่ 12 สิงหาคม 2528 หลังจากที่คีวได้ปล่อยเพลงใหม่และกำลังได้รับความนิยม คีวกับผู้จัดการส่วนตัวของเขาได้เดินทางกับเจแปนแอร์ไลน์ เที่ยวบินที่ 123 เพื่อที่จะไปโอซะกะ แต่เครื่องบินกลับประสบอุบัติเหตุทำให้คีวและผู้โดยสารรวม 520 คนเสียชีวิต (รอดชีวิตเพียง 4 คน) ในขณะที่คีวเสียชีวิตคีวกำลังได้รับความนิยมเป็นอย่างมาก ทำให้การเสียชีวิตของคีวได้รับการกล่าวถึงเป็นอย่างมาก พิธีศพของคีวจัดในหมู่ญาติและเพื่อนที่บ้าน จนถึงวันที่ 9 กันยายน 2528 พิธีศพของคีวจัดอย่างเป็นทางการขึ้นที่วัดโซะโจะจิ Zojoji เมืองมินะโตะ กรุงโตเกียว หลุมศพของคีวอยู่ที่วัดโชโกะกุ Chōkoku-ji ในมินะโตะ กรุงโตเกียวอนุสรณ์สถานอนุสรณ์สถาน. - Kyu Sakamoto Memorial Hall - ดาวเคราะห์น้อย 6980 Kyusakamoto เป็นดาวที่ค้นพบโดยนักดาราศาสตร์ชาวญี่ปุ่นที่ตั้งชื่อไว้เพื่อเป็นอนุสรณ์ของ คีว</doc>
