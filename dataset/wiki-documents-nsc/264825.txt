<doc id="264825" url="https://th.wikipedia.org/wiki?curid=264825" title="ฮิจิคาตะ โทชิโร่">ฮิจิคาตะ โทชิโร่ ฮิจิคาตะ โทชิโร่ () เป็นตัวละครในหนังสือการ์ตูนและภาพยนตร์การ์ตูนเรื่องกินทามะ ผลงานของฮิเดอากิ โซราจิข้อมูลตัวละคร ข้อมูลตัวละคร. ฮิจิคาตะ โทชิโร่เป็นรองหัวหน้าของกองกำลังตำรวจพิเศษติดอาวุธชินเซ็นงุมิ แต่เดิมเป็นลูกติดที่เกิดจากภรรยาลับของตระกูลฮิจิคาตะจึงไม่มีใครยอมรับเขานอกจากอิซาบุโร่ บุตรชายคนโตของบ้านที่ดูแลเหมือนพ่อแท้ๆ จนกระทั่งเิกิดเรื่องที่ทำให้ฮิจิคาตะทำร้ายคนมากมายเพื่อปกป้องอิซาบุโร่ แต่หลังจากนั้นเขาก็ไม่กลับไปพบหน้าอิซาบุโร่อีกเลย และมาฝากตัวเป็นศิษย์สำนักดาบที่บูซุ ร่วมสำนักเดียวกับคอนโด้และโอคิตะ มีพรสวรรค์ด้านดาบให้เห็นมาตั้งแต่เด็กทำให้เก่งกาจมาก แต่เดินเข้าไปหาเรื่องคนอื่นเก่งยิ่งกว่า ภายหลังศิษย์ในสำนักทั้งหมดจึงได้เดินทางเข้าเอโดะ และฮิจิคาตะก็ได้รับตำแหน่งรองหัวหน้าแห่งชินเซ็นงุมิ ฮิจิคาตะเป็นบุคคลที่มีนิสัยสุขุมเยือกเย็น แต่เวลาต่อสู้ จะสู้อย่างเต็มกำลัง เป็นคนที่เกลียดการพ่ายแพ้เป็นที่สุด แล้วยังเป็นคนที่จงรักภักดีต่อคอนโด้ที่เป็นหัวหน้ามากที่สุดคนหนึ่ง มีฝีมือดาบดี ฮิจิคาตะเป็นคนที่สูบบุหรี่จัด และติดบุหรี่เป็นอย่างมาก ครั้งหนึ่ง บาคุฟุประกาศให้เอโดะเป็นเขตปลอดบุหรี่ ฮิจิคาตะถึงกับดั้นด้นขึ้นยานไปอวกาศเพื่อหาดวงดาวที่สามารถสูบบุหรี่ได้ อีกสิ่งที่ฮิจิคาตะชอบเป็นอย่างมากคือ มายองเนส ฮิจิคาตะเป็นคนที่คลั่งไคล้ในมายองเนสเป็นอย่างมาก จนถูกเรียกว่าเป็นมายองเลอร์ (นักบริโภคมายองเนส) ฮิจิคาตะชอบใส่มายองเนสในอาหารที่รับประทาน ไม่ว่าจะเป็นโซบะ ทาโกยากิ ดังโงะ รวมไปถึงเมนูที่เรียกว่า ฮิจิคาตะสเปเชียล ซึ่งเป็นข้าวที่ราดด้วยมายองเนสล้วนๆ ในด้านความรัก ฮิจิคาตะเคยชอบพออยู่กับมิตสึบะพี่สาวของโอคิตะ ในสมัยที่ยังเป็นศิษย์สำนักดาบที่บูซุแต่ก็ได้เลิกร้างต่อกันก่อนที่จะเดินทางเข้าเอโดะ ซึ่งเขาได้ปฏิเสธคำสารภาพรักของมิตสึบะไปแบบไม่ใยดีซึ่งเป็นสาเหตุหนึ่งที่ทำให้โอคิตะไม่ชอบหน้าเขา แต่สาเหตุที่ฮิจิคาตะทำเช่นนั้น เพราะตัวเขาคิดว่าวิถีชึวิตที่เสี่ยงเป็นเสี่ยงตายกวัดแกว่งดาบไปทั่วอย่างเขาไม่มีทางทำให้มิตสึบะมีความสุขได้ แต่ตัวฮิจิคาตะก็ยังปรารถนาให้มิตสึบะมีความสุขเหมือนผู้หญิงทั่วไปชื่อของฮิจิคาตะ ชื่อของฮิจิคาตะ. ชื่อ ฮิจิคาตะ โทชิโร่ มีที่มาจากชื่อของ ฮิจิคาตะ โทชิโซ รองหัวหน้ากลุ่มชินเซ็นงุมิในประวัติศาสตร์จริง ชื่อที่ตัวละครอื่นๆเรียก คอนโด้ อิซาโอะ เรียกว่า โทชิ โอคิตะ โซโกะ/ชินปาจิ เรียกว่า คุณฮิจิคาตะ โอคิตะ มิตซึบะ เรียกว่า คุณโทชิโร่ คนอื่นๆเช่น กินโทกิ เรียกแค่นามสกุล และมีบางคนในหน่วย รวมทั้งผู้สละชีพขับไล่ต่างแดนที่เรียกว่า "รองหัวหน้าปีศาจ"การปรากฏตัวบนปก การปรากฏตัวบนปก. ฮิจิคาตะปรากฏตัวบนหน้าปกของหนังสือการ์ตูนกินทามะ เล่มที่ 8 และยังปรากฏตัวบนสันปกของหนังสือการ์ตูนกินทามะเล่ม 9</doc>
