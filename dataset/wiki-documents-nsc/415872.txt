<doc id="415872" url="https://th.wikipedia.org/wiki?curid=415872" title="ไกเซอร์วอลเซอร์">ไกเซอร์วอลเซอร์ ไกเซอร์วอลเซอร์, โอปุส 437 (; ; วอลซ์จักรพรรดิ) เป็นเพลงวอลซ์โดยโยฮันน์ ชเตราสส์ ที่สอง แต่งขึ้นเพื่อใช้บรรเลงในงานเลี้ยงที่จัดขึ้นโดยจักรพรรดิฟรันซ์ โยเซฟที่ 1 แห่งออสเตรีย ในโอกาสที่เสด็จเยือนเยอรมนี เมื่อเดือนสิงหาคม ค.ศ. 1889 ในฐานะพระราชอาคันตุกะในสมเด็จพระจักรพรรดิวิลเฮล์มที่ 2 แห่งเยอรมนี ใช้บรรเลงเป็นสัญลักษณ์แทนมิตรภาพระหว่างสองประเทศ เดิมชเตราสส์ตั้งชื่อเพลงนี้ว่า Hand in Hand แต่ผู้ตีพิมพ์โน้ตดนตรีของชเตราสส์แนะนำให้ใช้ชื่อ Kaiser-Walzer ให้มีความหมายเป็นกลาง สามารถนำไปใช้บรรเลงในงานของกษัตริย์พระองค์อื่นได้ด้วย ผลงานชิ้นนี้ออกแสดงครั้งที่เบอร์ลิน เมื่อวันที่ 21 ตุลาคม ค.ศ. 1889 ชเตราสส์ได้เรียบเรียงงานชิ้นนี้เป็นพิเศษให้เหมาะสำหรับการนั่งฟัง นอกเหนือจากเพลงวอลซ์ทั่วไปที่ใช้สำหรับการเต้นรำ</doc>
