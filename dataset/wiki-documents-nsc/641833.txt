<doc id="641833" url="https://th.wikipedia.org/wiki?curid=641833" title="สมยศ พุ่มพันธุ์ม่วง">สมยศ พุ่มพันธุ์ม่วง พลตำรวจเอก สมยศ พุ่มพันธุ์ม่วง (27 ธันวาคม พ.ศ. 2497 — ) เป็นนายกสมาคมฟุตบอลแห่งประเทศไทย ในพระบรมราชูปถัมภ์ คนที่ 17 อดีตสมาชิกสภานิติบัญญัติแห่งชาติ อดีตผู้บัญชาการตำรวจแห่งชาติ คนที่ 10 ของประเทศไทย อดีตสมาชิกคณะรักษาความสงบแห่งชาติ อดีตที่ปรึกษาศูนย์รักษาความสงบ ในรัฐบาลยิ่งลักษณ์ ชินวัตรชีวิตส่วนตัว ชีวิตส่วนตัว. พลตำรวจเอก สมยศ พุ่มพันธุ์ม่วง หรือ พลตำรวจเอก ดร.สมยศ พุ่มพันธุ์ม่วง มีชื่อเล่นชื่อ อ๊อด สื่อมวลชนมักเรียกท่านว่า บิ๊กอ๊อด เกิดเมื่อวันที่ 27 ธันวาคม พ.ศ. 2497 ที่ อำเภอท่าเรือ จังหวัดพระนครศรีอยุธยา เป็นบุตร นางสมบัติ พุ่มพันธุ์ม่วง จบการศึกษาระดับมัธยมศึกษาตอนต้นที่ โรงเรียนท่าเรือนิตยานุกูล จังหวัดพระนครศรีอยุธยา และเข้าศึกษาต่อใน รุ่น 15 (ตท.15) ก่อนจะเข้าศึกษาต่อที่ โรงเรียนนายร้อยตำรวจ รุ่น 31 (นรต.31) จบปริญญาตรีสาขา นิติศาสตร์บัณฑิต มหาวิทยาลัยรามคำแหง จบปริญญาโท รัฐศาสตร์การเมือง มหาวิทยาลัยปูนา จากอินเดีย จบปริญาเอกปรัชญาดุษฎีบัณฑิต สาขาการบริหารงานยุติธรรมและสังคม มหาวิทยาลัยราชภัฏสวนดุสิต เขามีน้องชาย 1 คน ชื่อ พ.ต.อ.ภูมินทร์ พุ่มพันธุ์ม่วง ปัจจุบันเป็นผกก.5 บก.ป. พลตำรวจเอก ดร.สมยศ พุ่มพันธุ์ม่วง เป็นอดีตนายตำรวจติดตาม มนตรี พงษ์พานิช ซึ่งต่อมาได้แนะนำให้เขารู้จักกับ เนวิน ชิดชอบ จนได้รับการสนับสนุนทางการเมืองเขายังเป็นลูกน้อง พล.ต.อ.พัชรวาท วงษ์สุวรรณ และเพื่อนร่วมงาน พล.ต.อ.เพรียวพันธ์ ดามาพงศ์ เขายังมีความสัมพันธ์อันดีกับ นิพนธ์ พร้อมพันธุ์ และ วิชัย ศรีวัฒนประภา ผู้ถือหุ้นใหญ่ บริษัท ภูผาธารา เขาใหญ่ จำกัด และ บริษัท เลอ โวเทล เขาใหญ่ จำกัด ชีวิตครอบครัว สมรสกับพจมาน พุ่มพันธุ์ม่วง มีบุตรด้วยกัน 2 คน ได้แก่ ชมกมล พุ่มพันธุ์ม่วง และ ร้อยตำรวจโท รชต พุ่มพันธุ์ม่วง โดย นางสาว ชมกมล พุ่มพันธุ์ม่วง เป็นกรรมการ บริษัท ภูผาธารา เขาใหญ่ จำกัด และ กรรมการ บริษัท เลอ โวเทล เขาใหญ่ จำกัดราชการตำรวจ ราชการตำรวจ. พลตำรวจเอก สมยศ พุ่มพันธุ์ม่วง รับราชการตำรวจครั้งแรก ในตำแหน่ง รองสารวัตรสอบสวน สถานีตำรวจนครบาลพระโขนง และได้ดำรงตำแหน่งสำคัญ ๆ ในกรมตำรวจดังต่อไปนี้- 16 ธันวาคม พ.ศ. 2532 - รองผู้กำกับการ (ทำหน้าที่นายตำรวจปฏิบัติราชการพิเศษ กองอำนวยการรักษาความมั่นคงภายใน) สำนักงานกำลังพล - 1 มีนาคม พ.ศ. 2538 - ผู้กำกับการกองวิชาการ - 25 ตุลาคม พ.ศ. 2539 - รองผู้บังคับการชุดตรวจงานอำนวยการ ส่วนตรวจราชการ 1 สำนักงานจเรตำรวจ - 16 ธันวาคม พ.ศ. 2540 - รองผู้บังคับการ กองบังคับการอำนวยการ สำนักงานตรวจคนเข้าเมือง - 1 พฤษภาคม พ.ศ. 2542 - รองผู้บังคับการกองตรวจคนเข้าเมือง 1 - 14 ตุลาคม พ.ศ. 2542 - ผู้บังคับการประจำสำนักงานตำรวจแห่งชาติ - 1 ตุลาคม พ.ศ. 2544 - ผู้บังคับการ กองแผนงาน 2 - 11 พฤศจิกายน พ.ศ. 2545 - ผู้ช่วยผู้บัญชาการสำนักงานแผนงานและงบประมาณ - 1 ตุลาคม พ.ศ. 2546 - ผู้ช่วยผู้บัญชาการสำนักงานตรวจคนเข้าเมือง - 1 ตุลาคม พ.ศ. 2547 - รองจเรตำรวจแห่งชาติ - 1 ตุลาคม พ.ศ. 2549 - ผู้บัญชาการประจำสำนักงานผู้บัญชาการตำรวจแห่งชาติ (ทำหน้าที่ประสานงานสำนักนายกรัฐมนตรีและกระทรวงมหาดไทย) - 30 พฤศจิกายน พ.ศ. 2549 - ผู้บัญชาการประจำสำนักงานผู้บัญชาการตำรวจแห่งชาติ (ทำหน้าที่ผู้เชี่ยวชาญด้านสืบสวน) - 7 กุมภาพันธ์ พ.ศ. 2551 - จเรตำรวจแห่งชาติ (สบ 8) - 31 พฤษภาคม พ.ศ. 2551 - ผู้บัญชาการตำรวจสอบสวนกลาง - 1 ตุลาคม พ.ศ. 2552 - ผู้ช่วยผู้บัญชาการตำรวจแห่งชาติ - 1 ตุลาคม พ.ศ. 2553 - รองผู้บัญชาการตำรวจแห่งชาติ - 1 ตุลาคม พ.ศ. 2557 - ผู้บัญชาการตำรวจแห่งชาติ ในส่วนของภาคสังคม เป็นอดีตกรรมการองค์กรสวนสัตว์ ดำรงตำแหน่งนายกสมาคมศิษย์เก่าโรงเรียนท่าเรือ นิตยานุกูลคดีพันธมิตรฯ คดีพันธมิตรฯ. พลตำรวจเอกสมยศ ปฏิบัติหน้าที่หัวหน้าพนักงานสอบสวนคดีพันธมิตรประชาชนเพื่อประชาธิปไตยบุกท่าอากาศยานสุวรรณภูมิ ต่อมาได้ยื่นขอลาออกจากการเป็นหัวหน้าพนักงานสอบสวนตั้งแต่วันที่ 14 กุมภาพันธ์ พ.ศ. 2554ชายชุดดำ ชายชุดดำ. วันที่ 11 กันยายน 2557 เขานำแถลงข่าวตำรวจจับกุมกลุ่มคนชุดดำที่ก่อเหตุใช้อาวุธสงครามระหว่างการชุมนุมทางการเมืองในวันที่ 10 เมษายน 2553 จำนวน 5 คน และมีส่วนเกี่ยวข้องกับการเสียชีวิตของพลเอก ร่มเกล้า ธุวธรรม ผู้ต้องหารับสารภาพ และว่ายังมีผู้ต้องหาหลบหนีอีก 2 คน พลตำรวจเอกสมยศว่า "ตั้งแต่เกิดเหตุการณ์มีคำถามจากสังคมมาโดยตลอดว่าชายชุดดำมีจริงหรือไม่ วันนี้ก็ชัดเจนแล้วว่ามีจริง" ต่อมา วันที่ 14 ตุลาคม 2557 ผู้ต้องหา 5 คนกลับคำรับสารภาพ ระบุว่าถูกเจ้าหน้าที่ทำร้ายร่างกายอย่างต่อเนื่อง และทนต่อการถูกทำร้ายร่างกายไม่ไหวจึงยอมรับสารภาพผู้บัญชาการตำรวจแห่งชาติ ผู้บัญชาการตำรวจแห่งชาติ. วันที่ 20 สิงหาคม พ.ศ. 2557 ที่กองบัญชาการกองทัพบก คณะกรรมการนโยบายตำรวจแห่งชาติ (ก.ต.ช.) ได้ประชุมเพื่อแต่งตั้งผู้บัญชาการตำรวจแห่งชาติ ซึ่ง พล.ต.อ.ดร.วัชรพล ประสารราชกิจ รักษาราชการแทนผู้บัญชาการตำรวจแห่งชาติ ได้เสนอชื่อ พล.ต.อ.สมยศ เพียงคนเดียวซึ่งคณะกรรมการ ก.ต.ช. ก็ลงมติเลือก พล.ต.อ.สมยศ เป็นผู้บัญชาการตำรวจแห่งชาติ นับเป็นผู้บัญชาการตำรวจแห่งชาติ คนที่ 10 ของประเทศไทย วันที่ 15 กันยายน พ.ศ. 2557 พลตำรวจเอก สมยศ ได้รับการแต่งตั้งเป็น สมาชิกคณะรักษาความสงบแห่งชาติ ตามประกาศคณะรักษาความสงบแห่งชาติที่ 122/2557 วันที่ 17 กันยายน พ.ศ. 2557 พระบาทสมเด็จพระปรมินทรมหาภูมิพลอดุลยเดช มีพระบรมราชโองการโปรดเกล้าฯ แต่งตั้งพลตำรวจเอกสมยศเป็น ผู้บัญชาการตำรวจแห่งชาติ คนใหม่ โดยเริ่มดำรงตำแหน่งตั้งแต่วันที่ 1 ตุลาคม พ.ศ. 2557 ถึง 30 กันยายน พ.ศ. 2558 เป็นผู้บัญชาการตำรวจแห่งชาติคนแรกที่จบการศึกษาปริญญาเอกนายกสมาคมกีฬาฟุตบอลแห่งประเทศไทยฯ นายกสมาคมกีฬาฟุตบอลแห่งประเทศไทยฯ. เมื่อวันที่ 11 กุมภาพันธ์ พ.ศ. 2559 ได้มีการเลือกตั้งนายกสมาคมกีฬาฟุตบอลแห่งประเทศไทยฯ คนที่ 17 ปรากฏว่า พลตำรวจเอกสมยศ ซึ่งมีเนวิน ชิดชอบ ประธานสโมสรบุรีรัมย์ ยูไนเต็ด ให้การสนับสนุน ได้รับเลือกให้ดำรงตำแหน่งนายกสมาคมกีฬาฟุตบอลแห่งประเทศไทยฯ ด้วยคะแนนทั้งสิ้น 62 เสียง จากทั้งหมด 72 เสียง เอาชนะ ดร.ชาญวิทย์ ผลชีวิน คู่แข่งคนสำคัญที่ได้เพียง 4 เสียงเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
