<doc id="449355" url="https://th.wikipedia.org/wiki?curid=449355" title="นักประดิษฐ์พันล้าน">นักประดิษฐ์พันล้าน นักประดิษฐ์พันล้าน เป็นรายการเกมโชว์ควิซโชว์ที่ผลิตโดยบริษัท เวิร์คพอยท์ เอ็นเตอร์เทนเมนท์ จำกัด (มหาชน) ออกอากาศทางช่อง เวิร์คพอยท์ทีวี เปิดโอกาสให้ผู้แข่งขันที่รักในการประดิษฐ์และมีความคิดสร้างสรรค์แปลกใหม่มีโอกาสทำรายได้มูลค่ามหาศาลในอนาคต รายการนี้ออกอากาศครั้งแรกเมื่อวันที่ 19 มีนาคม 2555 และออกอากาศเป็นครั้งสุดท้ายเมื่อวันที่ 31 มีนาคม 2557ผู้ดำเนินรายการและผู้ร่วมรายการผู้ดำเนินรายการและผู้ร่วมรายการ. - ปัญญา นิรันดร์กุล เป็นผู้ดำเนินรายการ - วรชาติ ธรรมวิจินต์ (พล่ากุ้ง) เป็นผู้ช่วยผู้ดำเนินรายการ หรือ แมวมองพันล้าน (เริ่มใช้ฉายานี้เมื่อวันที่ 7 พฤษภาคม 2555) - ทรงพล ชัญมาตรกิจ ประธานเจ้าหน้าที่บริหาร บริษัท ทีวี ไดเร็ค จำกัด (มหาชน) เป็นกรรมการตัดสินประจำรายการ - ธันยวัชร์ ไชยตระกูลชัย ผู้เชี่ยวชาญทางด้านการตลาด เป็นกรรมการตัดสินประจำรายการ - ณัฐณิชา สกุลจารุพงศ์ (นิกกี้) เป็นผู้ช่วยผู้ดำเนินรายการ (ปรากฏตัวครั้งแรกเมื่อวันที่ 7 พฤษภาคม 2555) - จิตตริน กุลกัลยาดี (เจมส์) เป็นผู้ช่วยผู้ดำเนินรายการ (ทำหน้าที่แทน พล่ากุ้ง ในกรณีที่ติดภารกิจ) - บริบูรณ์ จันทร์เรือง (ตั๊ก) เป็นผู้ช่วยผู้ดำเนินรายการ (ทำหน้าที่แทน พล่ากุ้ง ในกรณีที่ติดภารกิจ)รูปแบบรายการ รูปแบบรายการ. แต่ละสัปดาห์ ผู้แข่งขัน (คนเดียวหรือเป็นกลุ่มก็ได้) นำเสนอสิ่งประดิษฐ์ที่คิดว่าดีพอที่จะได้เป็นนักประดิษฐ์พันล้านประจำรายการ โดยนำเสนอที่มาของสิ่งประดิษฐ์ รวมถึงสาธิตการใช้โดยผู้ดำเนินรายการและผู้ร่วมรายการจะมาร่วมสังเกตและอาจทดลองใช้สิ่งประดิษฐ์ดังกล่าวด้วยก็ได้ จากนั้นกรรมการประจำรายการจะซักถามผู้แข่งขัน รวมถึงวิจารณ์และให้คำแนะนำแก่ผู้แข่งขัน เมื่อเสร็จสิ้นแล้ว ผู้ดำเนินรายการจะให้กรรมการแสดงความคิดเห็นและวิจารณ์สิ่งประดิษฐ์ที่ผู้แข่งขันนำเสนอ พร้อมทั้งตัดสินใจว่าจะซื้อหรือไม่ซื้อสิ่งประดิษฐ์ดังกล่าว รวมทั้งอาจมีข้อเสนอแนะจากกรรมการทั้งสอง ผลการตัดสินว่าผู้แข่งขันจะได้เป็นนักประดิษฐ์พันล้านของรายการหรือไม่ อยู่ที่การตัดสินใจของกรรมการโดยจะต้องให้กรรมการทั้งสองซื้อสิ่งประดิษฐ์ที่นำเสนอ ถ้าผู้แข่งขันสามารถทำให้กรรมการทั้งสองตัดสินซื้อสิ่งประดิษฐ์ดังกล่าว ก็จะได้ชื่อว่าเป็น นักประดิษฐ์พันล้าน และได้รับใบประกาศนียบัตรของรายการซึ่งมีลายเซ็นของกรรมการตัดสินทั้งสอง</doc>
