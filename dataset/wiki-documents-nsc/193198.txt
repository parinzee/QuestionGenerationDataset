<doc id="193198" url="https://th.wikipedia.org/wiki?curid=193198" title="กุหลาบสีดำ">กุหลาบสีดำ กุหลาบสีดำ ละครแนวดราม่าแอ็คชั่น จากค่ายแอคอาร์ต เจเนอเรชั่น จำกัด ของแดง ธัญญา วชิรบรรจง และพงษ์พัฒน์ วชิรบรรจง ที่นั่งแท่นเป็นผู้กำกับการแสดงด้วย เรื่องนี้เป็นเรื่องที่ 3ของค่ายแอคอาร์ต บทประพันธ์ของเอกนรี เขียนบทโทรทัศน์ โดย ฐา-นวดี สถิตยุทธการ กุหลาบสีดำ ได้หมิว ลลิตา ปัญโญภาส มาสวมบทบาท ชงโค สาวสวยทายาทนักธุรกิจผู้ยิ่งใหญ่ แต่ชึวิตพลิกผันทำให้เธอต้องติดคุก ความตายของแม่อย่างปริศนา ทำให้เธอเอาตัวเข้าไปหาความจริงที่โหดร้าย แต่ความอยุติธรรมได้ทำให้เธอต้องเข้าไปอยู่ในเรือนจำ ที่ที่สอนให้เธอได้เข้าใจถึงคำว่าเพื่อนที่แท้จริง ที่เธอคิดว่าคงไม่มีใครจริงใจกับเธออีกแล้ว เมื่อชงโคได้ออกมาสู่โลกภายนอก ก็ไม่รอช้าที่จะดำเนินแผนการสะสางคนที่ทำให้แม่เธอต้องตาย และทำให้ตัวเธอต้องติดคุกเรื่องย่อ เรื่องย่อ. ชงโค หญิงสาวที่ภายนอกดูเพียบพร้อม ลูกสาวคนเดียวของสุคนธา นักธุรกิจหญิงแถวหน้าของเมืองไทย ถูกแม่เรียกให้กลับมาเมืองไทยจากสหรัฐอเมริกา ทั้งที่เธอไม่ได้อยากกลับมาเลย แต่เมื่อเธอมาถึง ก็ได้พบกับภาพที่แม่ฆ่าตัวตาย ชงโคคิดว่าสาเหตุที่แม่ฆ่าตัวตาย ต้องมีคนอยู่เบื้องหลัง และคนที่น่าสงสัยมากที่สุดคือทรงธรรมผู้ที่เป็นหุ้นส่วนทางธุรกิจของสุคนธา ความมุทะลุของชงโคทำให้เธอต้องติดคุก จากการบุกไปบ้านนายทรงธรรม เพื่อแก้แค้นให้กับแม่ แต่แล้วเหตุการณ์กลับตาลปัตร เกิดความชุลมุนในขณะที่ชงโคป้องกันตัว ได้เกิดเสียงปืนลั่น ลูกน้องของทรงธรรมตายคาที่ ชงโคถูกดำเนินคดี คนรอบข้างตัวเธอที่เหมือนจะช่วยกลับกลายเป็นพวกทรงธรรมทั้งหมด ไม่เว้นแม้กระทั่งวรเทพทนายความที่พยายามเข้ามาทำทีเป็นจะช่วยเธอ แต่ก็คือคนที่ทรงธรรมส่งมา มีเพียงลุงบุญส่งคนเดียวที่พร้อมจะช่วยเธออย่างจริงใจ แต่ก็ไม่สามารถช่วยอะไรชงโคได้ ชงโคถูกพิพากษาจำคุกเป็นเวลา 15 ปี ที่นี้ชงโคได้รู้จักกับ ปัทมานักโทษหญิงที่สอนให้เธอรู้จักปรับตัวไม่เช่นนั้นก็จะไม่มีใครช่วยเธอได้ ปัทมายังได้แนะนำกานต์ ทนายความคนหนึ่งให้ชงโครู้จัก กานต์หลงรักเธอทันที และชงโคก็ได้เพื่อนใหม่ คือ ฟ้ากับขวด ทั้งสองช่วยสอนเทคนิค 18 มงกุฏต่างๆ ให้กับเธอมากมาย ข้างนอกวรเทพต้องแต่งงานกับทรงทิพย์ลูกสาวของทรงธรรมทั้งที่ไม่เต็มใจ แต่เพื่อทดแทนบุณคุณ และทรงธรรมก็ต้องการใช้งานวรเทพต่อไปด้วย ทรงทิพย์รู้ว่าวรเทพคบกับผู้หญิงที่ชื่อกัลยา น้องสาวของกานต์ จึงบอกให้ทรงพล น้องชายของเธอไปจัดการกับกัลยา จนกัลยาตั้งท้อง และคล้ายคนเสียสติ วรเทพจึงรับเป็นพ่อของลูกให้ด้วยความสงสาร แต่กานต์เข้าใจผิดคิดว่าวรเทพทำน้องสาวท้อง ขณะเดียวกันชงโคที่พยายามแหกคุกมาหลายครั้งแต่ไม่สำเร็จ จนครั้งสุดท้ายที่เธอทำ หากเธอไปก็จะออกจากคุกได้สำเร็จแต่เธอตัดสินใจช่วยเอ๋อ เพื่อนที่ตกน้ำแทน เหตุการณ์นี้ทำให้พัศดีทำเรื่องช่วยเธอให้ได้รับการอภัยโทษก่อนกำหนด หลังจากที่ออกจากคุกมาได้ วรเทพก็มารับเธอไปอยู่ด้วย ชงโคไม่รู้จะไปที่ไหนจึงยอมตามไปด้วย ชงโคเริ่มหางานทำพร้อมกับการตามล้างแค้นไปด้วย ด้วยความช่วยเหลือจากเพื่อนในคุก ทุกครั้งที่เธอล้างแค้นสำเร็จ ดอกกุหลาบสีดำ 1 ดอก จะถูกส่งให้ปัทมาที่อยู่ในคุก คนที่ชงโคตามล้างแค้นใกล้ตัวทรงพลเข้าไปทุกที จนกระทั่งเป็นทีของทรงพล ที่ถูกตัดอวัยวะเพศจนหมดอาลัยตายอยากในชีวิต ได้กระโดดตึกตาย ในขณะที่ทรงทิพย์ถูกสาดน้ำกรดทำให้เสียโฉมก็ไม่อยากที่จะมีชีวิตอยู่อีกต่อไป ทรงธรรมสืบรู้มาว่าเหตุการณ์ต่างๆ ที่เกิดขึ้น มาจากฝีมือของชงโค จึงเกิดการตามล่าชงโค แต่ตำรวจมาช่วยไว้ได้ทัน ทำให้ทรงธรรมได้รับผลกรรมที่ก่อไว้ แต่เธอก็ต้องตกใจเมื่อรู้ว่าคนที่รู้เรื่องทุกอย่างคือปัทมา คนที่เธอไว้ใจมากที่สุด แต่กลับยืมมือเธอเพื่อล้างแค้น และสิ่งที่ทำให้ชงโคสะเทือนใจที่สุดก็คือความลับของแม่เธอเองที่ไม่เคยรู้มาก่อน นั่นทำให้ชงโคเสียใจอย่างที่สุด กานต์ประสบความสำเร็จในชีวิต หลังจากที่เขาสามารถสอบเป็นผู้พิพากษาได้ เขาก็พยายามจะขอชงโคแต่งงาน แต่ชงโคปฏิเสธเพราะเห็นว่ากานต์เป็นคนดีเกินไป เธอหันไปเลือกใช้ชีวิตคู่กับวรเทพคนที่มีภูมิหลังของชีวิตที่แปดเปื้อนไม่แพ้กันแทนนักแสดงนักแสดง. - ลลิตา ปัญโญภาส รับบท ชงโค - ชาคริต แย้มนาม รับบท วรเทพ - เจนสุดา ปานโต รับบท กัลยา - กฤษฎา พรเวโรจน์ รับบท กานต์ - นัดดา วิยกาญจน์ รับบท สุคนธา - จารุณี สุขสวัสดิ์ รับบท ปัทมา - สิรินยา เบอร์บริดจ์ รับบท ทรงทิพย์ - เคน สตรุทเกอร์ รับบท ทรงธรรม - วรรณกิตย์ ศิริพุฒ รับบท ทรงพล - ชุดาภา จันทเขตต์ รับบท ขวด - สุทธิจิต วีรเดชกำแหง รับบท โย - อรรถชัย อนันตเมฆ รับบท เอกรินทร์ - สุเชาว์ พงษ์วิไล รับบท บุญส่ง - ทัศน์วรรณ เสนีย์วงศ์ ณ อยุธยา รับบท มาลัย - จรรยา ธนาสว่างกุล รับบท มาลี - ประกาศิต โบสุวรรณ รับบท พ.ต.อ สมชาย - ไกรลาศ เกรียงไกร รับบท จ่าเสก - จริญญา หาญณรงค์ รับบท พัศดี - แก้วใส คริสตัล รับบท ชงโค (ตอนเด็ก)เพลงประกอบละครเพลงประกอบละคร. - ฤดูที่แตกต่าง ขับร้องโดย โหน่ง พิมพ์ลักษณ์ (เพลงนำละคร) - อยู่ที่ไหน ขับร้องโดย ปุ๊ อัญชลี จงคดีกิจรางวัลที่ได้รับรางวัลที่ได้รับ. - แฮมเบอร์เกอร์ อวอร์ด- นักแสดงนำหญิงยอดเยี่ยม ลลิตา ปัญโญภาส - ผู้กำกับยอดเยี่ยม พงษ์พัฒน์ วชิรบรรจง - ละครยอดเยี่ยม- คมชัดลึก อวอร์ด ครั้งที่ 3- นักแสดงนำหญิงยอดเยี่ยม ลลิตา ปัญโญภาส - บทโทรทัศน์ยอดเยี่ยม เขียนโดย ฐา-นวดี สถิตยุทธการ - ผู้กำกับยอดเยี่ยม พงษ์พัฒน์ วชิรบรรจง- สตาร์เอนเตอร์เทนเมนต์ 2005- ผู้แสดงนำฝ่ายหญิงยอดเยี่ยม ลลิตา ปัญโญภาส - ผู้กำกับการแสดงละครยอดเยี่ยม พงษ์พัฒน์ วชิรบรรจง- รางวัลโทรทัศน์ทองคำ ครั้งที่ 20 ประจำปี 2548- ผู้กำกับละครดีเด่น พงษ์พัฒน์ วชิรบรรจง - ละครดีเด่น- เฉลิมไทยอวอร์ด ครั้งที่ 3 ประจำปี 2548 - จัดโดย: เว็บไซต์ พันทิปดอตคอม โต๊ะเฉลิมไทย- ละครโทรทัศน์แห่งปี - นักแสดงนำหญิงทางโทรทัศน์แห่งปี ลลิตา ปัญโญภาส - บทละครโทรทัศน์แห่งปีข้อมูลเพิ่มเติมข้อมูลเพิ่มเติม. - หมิว ลลิตา เกือบปฏิเสธที่จะไม่เล่น เพราะชีวิตยังไม่ลงตัว และกังวลกับการแสดง - ลลิตา ปัญโญภาส ได้ไปเรียนการแสดงกับหม่อมน้อย(ม.ล.พันธุ์เทวนพ เทวกุล) ประมาณเดือนหนึ่งก่อนเปิดกล้อง - ละครของชาคริต แย้มนาม ที่ทางช่องยังไม่ได้ฉาย ได้ถูกปล่อยออกมาฉายหลายเรื่อง เพื่อให้ชาคริตมาเล่นเรื่องนี้ - ใช้เวลาถ่ายทำนานถึง 11 เดือน - เมื่อละครฉาย กรมราชทัณฑ์เกิดความไม่พอใจที่ละครสื่อออกมาว่าคุกนั้นโหดร้าย เพราะปัจจุบันไม่มีการทำรุนแรงแล้ว แต่ที่ละครต้องการแสดงให้เห็นคือการที่คนเราทำผิดหรือเป็นแพะรับบาปเมื่อต้องเข้าไปอยู่ในคุก จะขาดอิสรภาพและทรมานแค่ไหน เป็นการสอนให้คนไม่กล้าทำผิดคำโปรยจากละครคำโปรยจากละคร. - อิสรภาพ สูญหาย ความหวัง พังทลาย เธอจะกลับมา ทวงคืน - เรื่องราวที่พลิกผัน จากความสดใส สู่ความมืดมิด กับการแก้แค้น และความตาย - "สักวันหนึ่งพระเจ้าต้องลงโทษคุณ" - "แม่บอกว่า ฉันเหมือนดอกกุหลาบ ดูสวย บอบบาง มีหนามแหลมคมไว้เป็นอาวุธป้องกันตัวเอง" - "ชีวิตของฉันเริ่มต้นเลวร้ายที่ตรงไหน อะไรทำให้ฉันต้องติดคุก เวลาตัดต้นไม้ จะต้องและเล็มกิ่งก่อน แล้วจึงโค่นต้น อย่าใจร้อนซิ...ชงโค" - วันนี้ไม่ได้มาบอกรัก วันนี้แค่แวะมาหา แต่จากนี้ไปเป็นเรื่องของเวลา ที่จะทำให้ฉันนั้นรักเธอ</doc>
