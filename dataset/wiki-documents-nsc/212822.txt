<doc id="212822" url="https://th.wikipedia.org/wiki?curid=212822" title="ร็อด สจ๊วต">ร็อด สจ๊วต ร็อดเดริก เดวิด สจ๊วต () เกิดเมื่อวันที่ 10 มกราคม ค.ศ. 1945 เป็นนักร้อง นักแต่งเพลง เกิดและเติบโตในลอนดอน ประเทศอังกฤษ ปัจจุบันย้ายไปอยู่ใน Epping เอกลักษณ์เสียงร้องของ ร็อด สจ๊วตคือเสียงแหบเสน่ห์ เขาเป็นที่รู้จักในช่วงปลายยุค 1960 และต้นยุคทศวรรษ 1970 กับการเป็นสมาชิกวง The Jeff Beck Group และต่อมากับวง Faces เขาออกผลงานเดี่ยวในปี 1969 กับผลงานอัลบั้มแรกชุด An Old Raincoat Won't Ever Let You Down ผลงานในระหว่างอยู่วง The Jeff Beck Group และ The Faces พิสูจน์ให้เห็นว่าพวกเขามีอิทธิพลต่อแนวเพลงเฮฟวีเมทัล และพังก์ร็อก ตามลำดับ ทั้งสองวงเป็นวงบุกเบิกให้กับแนวเพลงบลูส์-ร็อก กับอาชีพการงานของเขากว่า 5 ทศวรรษ สจ๊วตประสบความสำเร็จมีซิงเกิลฮิตในฐานะศิลปินเดี่ยว โดยประสบความสำเร็จมากในสหราชอาณาจักร ที่ที่เขามีอัลบั้มอันดับ 1 ติดต่อกัน 6 ชุด และมีซิงเกิลฮิต 62 ซิงเกิล ที่มี 24 ซิงเกิลติดท็อป 10 และ 6 ในนั้นติดอันดับ 1 ซิงเกิลฮิตที่เป็นที่รู้จักมากที่สุดเช่น "Maggie May", "You Wear It Well", "Sailing", "Tonight's the Night (Gonna Be Alright)", "Hot Legs", "Da Ya Think I'm Sexy?", "Forever Young" และ "Rhythm of My Heart." และเขามียอดขายอัลบั้มและซิงเกิลประมาณ 250 ล้านชุด ทำให้เขาติดอันดับศิลปินดนตรีที่มียอดขายดีที่สุด</doc>
