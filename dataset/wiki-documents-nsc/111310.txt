<doc id="111310" url="https://th.wikipedia.org/wiki?curid=111310" title="สีลม ซอย 2">สีลม ซอย 2 สีลม ซอย 2 เป็นภาพยนตร์ไทยที่เกี่ยวกับชายรักร่วมเพศ แสดงนำโดย กรณ์พงษ์ ชูลาภ (เมธา ชูลาภ) กำกับการแสดงโดย ปิยะ รังสีเทียนชัย โดยเนื้อหากล่าวถึงเกย์สองคนที่ชื่อ ตั้ม กับ เก่ง" ซึ่งทั้งคู่พบกันในผับแห่งหนึ่งกลางสีลมซอย 2 และความสัมพันธ์ชั่วข้ามคืนก็แปรเปลี่ยนเป็นความสัมพันธ์ ความรักและความเข้าใจ แต่แล้วปัญหาและอุปสรรคก็เกิดขึ้นเมื่อเก่งตรวจเลือดพบว่าได้รับเชื้อ HIV ภาพยนตร์เรื่องนี้ออกฉายรอบปฐมทัศน์ในปี พ.ศ. 2549 ในเทศกาลหนังเลสเบี้ยน เกย์ ไบเซ็กชวล ทรานสเจนเดอร์ นิวยอร์ก ครั้งที่ 18 (NY LGBT Film Festival) ระหว่างวันที่ 1 - 11 มิถุนายน พ.ศ. 2549 และฉายแบบจำกัดโรงในประเทศไทย ในวันศุกร์ที่ 4 สิงหาคม พ.ศ. 2549 ที่โรงภาพยนตร์เซ็นจูรี่ วัตถุประสงค์ของหนัง เพื่อชี้นำมูลเหตุของครอบครัวกับความเบี่ยงเบนทางเพศ และวิถีชีวิตของชาวเกย์ส่วนใหญ่ และให้ข้อคิดกับคนดูในแง่มุมต่างๆ กัน ทั้งความรัก ความสัมพันธ์ กามารมณ์ และปัญหาที่เกิดขึ้นจากความสำส่อนทางเพศ แต่เนื่องจากฉากเลิฟซีนที่ดุเด็ดเผ็ดมันส์ ผู้ชมหลายคนก็อดไม่ได้ที่จะมองว่านี่เป็นหนังเกย์ไทยขายเซ็กซ์เรื่องหนึ่ง</doc>
