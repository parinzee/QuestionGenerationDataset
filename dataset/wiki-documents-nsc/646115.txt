<doc id="646115" url="https://th.wikipedia.org/wiki?curid=646115" title="พรชัย รุจิประภา">พรชัย รุจิประภา พรชัย รุจิประภา เป็น ประธานกรรมการในคณะกรรมการปฏิรูปประเทศด้านพลังงาน อดีตรัฐมนตรีว่าการกระทรวงเทคโนโลยีสารสนเทศและการสื่อสาร ในรัฐบาลของพลเอกประยุทธ์ จันทร์โอชา อดีตปลัดกระทรวงพลังงาน และอดีตปลัดกระทรวงวิทยาศาสตร์และเทคโนโลยีประวัติ ประวัติ. พรชัย รุจิประภา หรือ ดร.พรชัย รุจิประภา เกิดเมื่อวันที่ 19 เมษายน พ.ศ. 2495 เป็นบุตรของนายเทียม รุจิประภา กับนางทวี รุจิประภา สำเร็จการศึกษาระดับปริญญาตรีด้านอุตสาหกรรมเกษตร จากมหาวิทยาลัยเกษตรศาสตร์ ระดับปริญญาโท รัฐประศาสนศาสตร์ จากคณะรัฐประศาสนศาสตร์ สถาบันบัณฑิตพัฒนบริหารศาสตร์ และปริญญาโท-เอก ด้านเศรษฐศาสตร์ จากมหาวิทยาลัยเพนซิลเวเนีย พรชัย สมรสกับนางอุษา รุจิประภา (สกุลเดิม เพิ่มพูน) เลขานุการกรมความร่วมมือระหว่างประเทศ กระทรวงการต่างประเทศการทำงาน การทำงาน. พรชัย รุจิประภา เคยดำรงตำแหน่งรองเลขาธิการคณะกรรมการพัฒนาการเศรษฐกิจและสังคมแห่งชาติ เมื่อปี พ.ศ. 2542 เป็นรองปลัดกระทรวงพลังงาน ในวันที่ 3 กรกฎาคม ปี พ.ศ. 2546 และเป็นปลัดกระทรวงพลังงาน ในวันที่ 1 ตุลาคม พ.ศ. 2549 ในช่วงรัฐบาลพลเอกสุรยุทธ์ จุลานนท์ ระหว่างดำรงตำแหน่งปลัดกระทรวงพลังงาน ในรัฐบาล อภิสิทธิ์ เวชชาชีวะ เขาเป็นกรรมการศูนย์อำนวยการแก้ไขสถานการณ์ฉุกเฉิน เขาดำรงตำแหน่งดังกล่าวตั้งแต่วันที่ 7 เมษายน 2553 ถึง 30 กันยายน พ.ศ. 2553เขาพ้นจากตำแหน่งเนื่องจากได้รับการดำรงตำแหน่งปลัดกระทรวงวิทยาศาสตร์และเทคโนโลยี จากนั้นจึงโอนมาดำรงตำแหน่งปลัดกระทรวงวิทยาศาสตร์และเทคโนโลยี ตั้งแต่วันที่ 1 ตุลาคม พ.ศ. 2553 ในช่วงรัฐบาลนายอภิสิทธิ์ เวชชาชีวะ ในปี พ.ศ. 2557 เขาได้รับแต่งตั้งเป็นรัฐมนตรีว่าการกระทรวงเทคโนโลยีสารสนเทศและการสื่อสาร ในรัฐบาลของพลเอกประยุทธ์ จันทร์โอชา กระทั่งพ้นจากความเป็นรัฐมนตรี เมื่อวันที่ 19 สิงหาคม พ.ศ. 2558เครื่องราชอิสริยาภรณ์เครื่องราชอิสริยาภรณ์. - พ.ศ. 2549 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
