<doc id="61936" url="https://th.wikipedia.org/wiki?curid=61936" title="วงศ์ปลาตูหนา">วงศ์ปลาตูหนา วงศ์ปลาตูหนา () เป็นวงศ์ของปลาในชั้นปลากระดูกแข็งวงศ์หนึ่ง ใช้ชื่อวงศ์ว่า Anguillidae (/แอน-กิล-ลิ-ดี้/) โดยมาจากภาษาลาตินว่า "Ae" หมายถึง ปลาไหล ซึ่งปลาวงศ์นี้มักจะถูกเรียกรวมกันว่า ปลาตูหนา มีทั้งหมด 1 สกุล คือ Anguilla และมีทั้งหมด 15 ชนิด กระจายทั่วชายฝั่งมหาสมุทรแอตแลนติกและแปซิฟิกจนถึงออสเตรเลีย พบในประเทศไทยประมาณ 3–4 ชนิด ปลาวงศ์นี้มีฟันคม ปากกว้าง เขี้ยวเล็กละเอียดบนขากรรไกรเป็นร้อย ๆ ซี่ จมูกมีรูเล็ก ๆ เหมือนหลอด 2 ข้าง ใช้สำหรับดมกลิ่นเพื่อนำทางและหาอาหาร ซึ่งปลาตูหนามีประสิทธิภาพในการดมกลิ่นได้ดีกว่าปลาฉลามเสียอีก ครีบอกเป็นรูปกลมรี ครีบหลังยาวติดต่อกับครีบหางที่มนและครีบก้นที่ยาว ลำตัวดูภายนอกเหมือนไม่มีเกล็ด มีเมือกลื่นปกคลุมทั้งตัว แต่แท้จริงมีเกล็ดขนาดเล็กมากเรียงซ้อนฝังอยู่ใต้ผิวหนัง โดยไม่มีเส้นข้างลำตัว เลือดและน้ำเหลืองของปลาตูหนามีพิษ ซึ่งอาจฆ่าสุนัขให้ตายได้ เป็นปลานักล่า สามารถจับกุ้ง, ปู หรือสัตว์เปลือกแข็ง รวมทั้งปลาต่าง ๆ กิน มักอาศัยในแหล่งน้ำใส มีตอไม้, โพรงไม้ หรือซอกหินอยู่มาก อาจขุดรูอยู่ก็ได้ นอกจากบริเวณปากแม่น้ำแล้ว ยังเคยพบไกลถึงลำธารน้ำตกบนภูเขาอีกด้วย เป็นปลาที่มีวงจรชีวิตแบบ ปลาสองน้ำ คือออกไปวางไข่ในทะเลลึก ปลาวัยอ่อนจึงอพยพกลับมาเลี้ยงตัวที่ชายฝั่งหรือป่าชายเลนก่อนเข้ามาเติบโตในน้ำจืดที่ไกลจากทะเลนับร้อย ๆ กิโลเมตร ลูกปลามีตัวใส เรียวยาวดูคล้ายวุ้นเส้น โดยปกติแล้วเป็นปลาที่มีนิสัยรักสงบ แต่จะดุร้ายมากเมื่อถูกจับได้ มีรายงานว่าปลาบางตัวมีอายุมากได้ถึง 105 ปี และอาจยาวได้ถึง 8 ฟุต ในทะเลสาบน้ำจืดที่นิวซีแลนด์พบบางตัวมีน้ำหนักมากกว่า 100 ปอนด์ เป็นปลาที่มีรสชาติดี อร่อย มีราคาแพง บางชนิดจึงถูกนำมาเพาะเลี้ยงเป็นปลาเศรษฐกิจที่มีชื่อ เช่น ปลาตูหนาญี่ปุ่น หรือปลาไหลญี่ปุ่น (A. japonica) ซึ่งได้มีการเลี้ยงกันที่ญี่ปุ่นและเกาหลีใต้ แต่ว่าต้องรวบรวมลูกปลาจากธรรมชาติ ซึ่งเคยมีการนำเข้ามาเลี้ยงในประเทศไทยระยะหนึ่ง ปลาตูหนาชนิดนี้ได้ถูกปรุงเป็นอาหารญี่ปุ่นที่มีชื่อคือ ข้าวหน้าปลาไหล () ซึ่งชาวญี่ปุ่นได้รับประทานกันมาอย่างยาวนานกว่า 5,000 ปีแล้วการจำแนกการจำแนก. - Anguilla anguilla (ปลาตูหนายุโรป) - Anguilla australis (ปลาตูหนาตาโต)–พบในประเทศไทย- Anguilla australis australis - Anguilla australis schmidti - Anguilla bengalensis (ปลาสะแงะ)–พบในประเทศไทย- Anguilla bengalensis bengalensis - Anguilla bengalensis labiata - Anguilla bicolor (ปลาตูหนา)–พบในประเทศไทย- Anguilla bicolor bicolor - Anguilla bicolor pacifica - Anguilla borneensis (ปลาตูหนาบอร์เนียว) - Anguilla breviceps - Anguilla celebesensis (ปลาตูหนาครีบยาวเซเลเบส) - Anguilla dieffenbachii (ปลาตูหนาครีบยาวนิวซีแลนด์) - Anguilla interioris (ปลาตูหนาครีบยาวที่ราบสูง) - Anguilla japonica (ปลาไหลญี่ปุ่น) - Anguilla luzonensis (ปลาตูหนาด่างดำฟิลิปปิน) - Anguilla marmorata (ปลาตูหนาแม่น้ำโขง)–พบในประเทศไทย - Anguilla megastoma (ปลาตูหนาครีบยาวโพลินิเซีย) - Anguilla mossambica (ปลาตูหนาครีบยาวแอฟริกา) - Anguilla nebulosa (ปลาตูหนาด่างดำ) - Anguilla obscura (ปลาตูหนาครีบสั้นแปซิฟิก) - Anguilla reinhardtii (ปลาตูหนาครีบยาวแต้ม) - Anguilla rostrata (ปลาตูหนาอเมริกา)</doc>
