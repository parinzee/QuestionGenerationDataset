<doc id="900963" url="https://th.wikipedia.org/wiki?curid=900963" title="การถ่ายภาพรังสีท่อน้ำดีและตับอ่อนย้อนทางแบบส่องกล้อง">การถ่ายภาพรังสีท่อน้ำดีและตับอ่อนย้อนทางแบบส่องกล้อง การถ่ายภาพรังสีท่อน้ำดีและตับอ่อนย้อนทางแบบส่องกล้อง () เป็นเทคนิคที่ผสมการใช้การส่องกล้องกับการดูภาพรังสีบนจอเพื่อวินิจฉัยและรักษาปัญหาบางประการของระบบท่อน้ำดีและท่อตับอ่อน แพทย์สามารถมองเห็นด้านในของกระเพาะอาหารและลำไส้เล็กส่วนต้นผ่านการส่องกล้อง และฉีดสารเพิ่มความชัดภาพเข้าสู่ท่อในทางเดินน้ำดีและตับอ่อนเพื่อให้สามารถเห็นทางภาพรังสีได้ ERCP ใช้เพื่อวินิจฉัยและรักษาภาวะของท่อน้ำดีและท่อตับอ่อนหลักเป็นหลัก ซึ่งรวมถึงนิ่ว การหดแคบจากการอักเสบ (แผลเป็น) การรั่ว (จากอุบัติเหตุและการผ่าตัด) และมะเร็ง ERCP สามารถใช้เพื่อวินิจฉัยหรือรักษาก็ได้ ทว่า การพัฒนาการสืบค้นที่ปลอดภัยกว่าและค่อนข้างไม่ล่วงล้ำ เช่น การถ่ายภาพรังสีท่อน้ำดีและตับอ่อนสั่นพ้องแม่เหล็ก (magnetic resonance cholangiopancreatography (MRCP)) และอัลตราซาวน์แบบส่องกล้องหมายความว่าปัจจุบัน ECRP แทบไม่ได้ใช้นอกเหนือจากเพื่อการรักษา</doc>
