<doc id="653073" url="https://th.wikipedia.org/wiki?curid=653073" title="ธีรพล นิยม">ธีรพล นิยม ธีรพล นิยม (เกิดวันที่ 17 พฤษภาคม พ.ศ. 2494 ที่จังหวัดพังงา) ชื่อเล่น:แบน เป็นสถาปนิกชาวไทย ศิลปินแห่งชาติสาขาทัศนศิลป์ (สถาปัตยกรรม) ประจำปี พ.ศ. 2556 เป็นที่รู้จักจากการเป็นผู้ร่วมบุกเบิกบริษัทแปลนคิเต็ค และผู้ร่วมก่อตั้งสถาบันอาศรมศิลป์ ธีรพลสำเร็จการศึกษา มัธยมปลายจากโรงเรียนสวนกุหลาบวิทยาลัย ปริญญาตรีจากคณะสถาปัตยกรรมศาสตร์ จุฬาลงกรณ์มหาวิทยาลัย และปริญญาโท การพัฒนาชุมชนและชนบท จากสถาบันเทคโนโลยีแห่งเอเชีย กรุงเทพมหานคร โดยได้รับทุนการศึกษาจากรัฐบาล ประเทศเยอรมนี ผลงานออกแบบมีจุดเด่นคือ การออกแบบที่คำนึงถึงสภาพแวดล้อม ภูมิปัญญาท้องถิ่น ผสมผสานกับสมัยใหม่อย่างลงตัว ทั้งการจัดให้มีพื้นที่กิจกรรมสันทนาการและการพักผ่อนในบรรยากาศธรรมชาติ รวมถึงการนำลักษณะของภูมิทัศน์และรูปแบบสถาปัตยกรรมท้องถิ่นมาสร้างสภาพแวดล้อม มีงานออกแบบที่สร้างชื่อเสียงอย่าง อาคารรัฐสภาแห่งใหม่ "สัปปายะสภาสถาน" ที่ชนะเลิศการประกวดแบบจากผู้เข้าประกวดกว่า 133 ราย ได้รับรางวัล อาทิ เหรียญทองสถาปัตยกรรมดีเด่น จากสมาคมสถาปนิกสยามในพระบรมราชูปถัมภ์ รางวัล ARCASIA Award For Architecture Winner 1994 จาก Architect Regional Council of Asia ปัจจุบันได้หันมาให้ความสำคัญกับกระบวนการเรียนรู้ด้านสถาปัตยกรรมเพื่อชุมชนและสิ่งแวดล้อม และรับผิดชอบหน้าที่ในตำแหน่งรองอธิการบดีฝ่ายบริหารและวางแผนของสถาบันอาศรมศิลป์สถาบันอุดมศึกษาเอกชนไม่แสวงผลกำไรภายใต้มูลนิธิโรงเรียนรุ่งอรุณและตำแหน่งผู้อำนวยการของอาศรมสถาปนิกชุมชนและสิ่งแวดล้อมสำนักงานสถาปนิก ด้านชีวิตส่วนตัว สมรสกับ รองศาสตราจารย์ประภาภัทร นิยมระเบียงภาพเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
