<doc id="757986" url="https://th.wikipedia.org/wiki?curid=757986" title="ไลบรารี เจเนซิส">ไลบรารี เจเนซิส ไลบรารี เจเนซิส () หรือ ลิบเจน (LibGen) คือโปรแกรมค้นหาสำหรับบทความทางวิทยาศาสตร์ และหนังสือ ซึ่งให้การเข้าถึงข้อมูลที่ปกติแล้วมีค่าใช้จ่าย โดยเว็ปไซต์ได้อัปโหลดข้อมูลจาก เว็บไซต์พอร์ทัล ไซแอนซ์ ไดเร็ค ของแอ็ลเซอเฟียร์ ในรูปแบบของ PDF ในปี 2558 เว็ปไซต์ได้เกี่ยวพันทางคดีความกับแอ็ลเซอเฟียร์ และถูกกล่าวหาว่าละเมิดลิขสิทธิ์การเข้าถึงบทความและหนังสือ ลิบเจนถูกรายงานว่าได้จดทะเบียนทั้งในประเทศรัซเซียและอัมสเตอร์ดัม สร้างความไม่ชัดเจนให้กับกฎหมายที่ควรถูกดำเนินการ และประเด็นที่จำเลยต้องปรากฏตัวในการฟังคำสั่งสารในสหรัฐอเมริกาหรือไม่ ลิบเจนนั้นถูกบล็อกโดยผู้ให้บริการอินเทอร์เน็ตบางกลุ่มในสหราชอาณาจักร แต่ทว่ามีการอ้างว่าการบล็อกผ่านดีเอ็นเอสนั้นส่งผลกระทบน้อยมากต่อการเข้าถึงเว็ปไซต์ ในปลายเดือนตุลาคม ปี 2558 ศาลประจำรัฐนิวยอร์กได้สั่งปิดเว็ปไซต์ลิบเจนและระงับโดเมนชื่อ libgen.org เป็นการชั่วคราว ทว่าเว็บไซต์ยังเข้าถึงได้ผ่านโดเมนสำรอง</doc>
