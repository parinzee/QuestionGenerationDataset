<doc id="241635" url="https://th.wikipedia.org/wiki?curid=241635" title="แอนทอน เยลชิน">แอนทอน เยลชิน แอนทอน วิกโตโรวิช เยลชิน (; ; 11 มีนาคม ค.ศ. 1989 – 19 มิถุนายน ค.ศ. 2016) เป็นนักแสดงภาพยนตร์และโทรทัศน์ชาวอเมริกัน เขาเพิ่มมีผลงานการแสดงช่วงปลายทศวรรษ 1990 โดยปรากฏตัวในรายการโทรทัศน์หลายบทบาท รวมถึงผลงานแสดงภาพยนตร์ฮอลลีวูดอย่างเรื่อง Along Came a Spider และ Hearts in Atlantis ต่อมาเยลชินมีผลงานในซีรีส์โทรทัศน์เรื่อง Huff และยังแสดงในภาพยนตร์ House of D, Alpha Dog, Charlie Bartlett, ภาพยนตร์ปี 2009 เรื่อง Star Trek และ Terminator Salvationประวัติชีวิตส่วนตัว ประวัติ. ชีวิตส่วนตัว. แอนทอน เยลชิน เกิดในเลนินกราด สหภาพโซเวียต เป็นบุตรชายของ ดิรินา โครินา และวิกเตอร์ เยลชิน ทั้งคู่เป็นนักสเกต ที่เป็นดาราดังของคณะบัลเล่ต์น้ำแข็งของเลนินกราด มานาน 15 ปี พ่อแม่ของเยลชิน เสนอเข้าแข่งโอลิมปิกฤดูหนาวปี 1972 แต่เนื่องจากทั้งคู่เป็นยิว ทางโซเวียตจึงไม่อนุญาตให้พวกเขาเข้าแข่งขัน ครอบครัวของเยลชินย้ายมาอยู่ที่สหรัฐอเมริกาเมื่อปี 1989 ในฐานะผู้ลี้ภัยทางการเมืองและการกดขี่ทางศาสนา แม่ของเยลชินทำงานเป็นนักออกแบบท่าสเกต ส่วนพ่อเป็นโค้ชสเกต เคยเป็นเทรนเนอร์คนแรกของซาชา โคเฮน เยลชินชอบเล่นกีตาร์ เขาพูดว่า "มันเติมเต็มเขามาก" และเขายังเป็นแฟนเพลงแนวอคูสติกบลูส์ เขาเข้าเรียนที่ Sherman Oaks Center for Enriched Studies ในทาร์ซานา รัฐแคลิฟอร์เนีย และเข้าเรียนมหาวิทยาลัยที่มหาวิทยาลัยเซาเทิร์นแคลิฟอร์เนีย ในช่วงฤดูใบไม้ร่วงปี 2007 ศึกษาด้านภาพยนตร์ ปัจจุบันเขาอยู่ในเบอร์แบงก์ฮิลส์ เมืองในเบอร์แบงก์อาชีพ อาชีพ. เยลชิน เริ่มการแสดงตั้งแต่อายุได้ 9 ขวบกับภาพยนตร์นอกกระแสเรื่อง A Man is Mostly Water บทบาทในยุคแรก ๆ ของเขารวมถึงเรื่องบท แจ็กสัน ใน A Time for Dancing บทไมโลใน Delivering Milo บททอมมี วอร์ชอว์ใน House of D และเจค็อบ คลาร์ก ในมินิซีรีส์ Taken เขายังเป็นแขกรับเชิญในบทสจ๊วตในตอนหนึ่งของฤดูกาลที่ 4 ของซีรีส์ Curb Your Enthusiasm เขาแสดงในบท Byrd Huffstodt เด็อายุ 14 ลูกชายของดร. เครก (แฮงค์ อซาเรีย) ในซีรีส์ทางโทรทัศน์เรื่อง Huff ที่ออกอากาศตั้งแต่ปี 2004 ถึง 2006 และในปี 2006 เขารับบทในตอน "Tru Love" ของซีรีส์ Law & Order: Criminal Intent รับบทเป็นลูกชายของหมอที่เสียชีวิตแล้ว ส่วนภาพยนตร์ที่ทำให้เขาเป็นที่รู้จักคือในบท บ็อบบี การ์ฟิลด์ ใน Hearts in Atlantis (2001) ซึ่งเขาได้รับรางวัลแสดงยอดเยี่ยมประเภทภาพยนตร์ สำหรับนักแสดงหนุ่ม ในปี 2002 ของการแจกรางวัลยังอาร์ทิสต์อวอร์ดส เขายังแสดงในบท เนธาน แฮร์ริส ในตอน "Sex, Birth & Death" ของเรื่อง Criminal Minds ในปี 2007 เยลชินแสดงใน Alpha Dog หนังอาชญากรรมระทึกขวัญ ออกฉายในสหรัฐอเมริกาเมื่อวันที่ 12 มกราคม เขาแสดงเป็น แซก มาเซอร์สกี ซึ่งยึดมาจากชีวิตจริงของเหยื่อผู้ถูกเรียกค่าไถ่และฆาตกรรมที่ชื่อ นิโคลัส มาร์โควิตซ์ ยูเอสเอทูเดย์ เขียนวิจารณ์การแสดงไว้ว่า "ที่เป็นที่รักที่ผู้ใจสลาย" เยลชินปรากฏตัวในฉากอึกอัก ของฉากมีเพศสัมพันธ์ในสระว่ายน้ำ ซึ่งเขาก็บรรยายว่า "รู้สึกอึดอัด" ในการเป็นนักแสดงร่วมที่เขาไม่รู้สึกสนุกหรือภูมิใจ ในการถ่ายทำเรื่องนี้ ต่อมาเขาแสดงในภาพยนตร์ Fierce People หนังดราม่า ที่เขาร่วมแสดงประกอบ ร่วมกับนักแสดงอย่าง ไดแอน เลน และโดนัลด์ ซูเธอร์แลนด์ ออกฉายจำกัดโรงเมื่อวันที่ 7 กันยายน ในปีเดียวกัน ในภาพยนตร์เรื่อง Charlie Bartlett ที่เยลชินแสดงในบทตามชื่อเรื่อง แสดงเป็นวัยรุ่นมัธยมผู้ร่ำรวยในโรงเรียนรัฐบาล ออกฉายวันที่ 22 กุมภาพันธ์ ค.ศ. 2008 เยลชินแสดงร่วมกับดูโอชาวรัสเซีย t.A.T.u. ในภาพยนตร์เรื่อง You and I ที่ถ่ายทำในมอสโคว์ ในช่วงซัมเมอร์ปี 2007 เขาแสดงในภาพยนตร์ Middle of Nowhere แสดงร่วมกับซูเซิน ซาแรนดอน และจัสติน แชตวิน และยังได้แสดงในภาพยนตร์สตาร์ เทรค ที่เขารับบทเป็นต้นหนเรือเอนเตอร์ไพรซ์ ที่ชื่อพาเวล เชคอฟ ต่อมาได้แสดงในตอนวัยรุ่นของ ไคล์ รีส ใน คนเหล็ก 4 มหาสงครามจักรกลล้างโลกเสียชีวิต เสียชีวิต. เช้าวันที่ 19 มิถุนายน 2016 เพื่อน ๆ ของเยลชินพบร่างของเยลชินติดอยู่ระหว่างรถกับประตูบ้านของเขาที่เมืองลอสแอนเจลิส เยลชินถูกประกาศว่าเสียชีวิตในวันนั้นด้วยวัย 27 ปีผลงานภาพยนตร์</doc>
