<doc id="366089" url="https://th.wikipedia.org/wiki?curid=366089" title="นันทิตา ฆัมภิรานนท์">นันทิตา ฆัมภิรานนท์ นันทิตา ฆัมภิรานนท์ หรือ เบลล์ ( — ) เป็น ชาวไทยที่มีความหลากหลายทางเพศผู้เข้าประกวดรายการ ไทยแลนด์ก็อตทาเลนต์ ฤดูกาลที่ 1 เมื่อ พ.ศ. 2554 โดยได้แสดงการร้องเพลงประสมเสียงผู้หญิงและชาย ในเพลง Unloveable โดยวงมายด์ มีการลงข่าวเธอในหนังสือพิมพ์ฮัฟฟิงตันโพสต์ และมีผู้เอ่ยถึงในบล็อกที่เว็บไซต์ของ ซีเอ็นเอ็นประวัติ ประวัติ. นันทิตาเป็นชาวจังหวัดนครราชสีมา เกิดเมื่อวันที่ 20 ธันวาคม 2526 เดิมชื่อเล่นว่า "เบลล์" ที่ใช้ในการประกวด มาจากชื่อรุ่นน้องผู้หญิงที่เบลล์ปลื้ม และมีหน้าตาคล้ายกันมาก จบการศึกษาระดับประกาศนียบัตรวิชาชีพ หรือปวช. จากวิทยาลัยอาชีวศึกษานครราชสีมา ด้านชีวิตครอบครัว นันทิตาเป็นลูกชายคนเดียวในจำนวน 3 คน (มีพี่สาว 1 คน และ น้องสาว 1 คน) เนื่องจากฐานะทางบ้านไม่สู้ดี เมื่อสำเร็จการศึกษา นันทิตาจึงตัดสินใจทำงานหาเงินเลี้ยงครอบครัวด้วยการร้องเพลงตามเวทีต่าง ๆ และได้เข้าประกวดระดับประเทศมาแล้ว เช่น การประกวดเฟ้นหาหาสมาชิกใหม่ของวง วีนัส ฟลายแทร็บ (Venus Flytrap Search For The Missing Puzzle) นันทิตามีชื่อเสียงจากการเข้าประกวดรายการ ไทยแลนด์ก็อตทาเลนต์ ฤดูกาลที่ 1 โดยรอบคัดเลือก ได้แสดงการร้องเพลง อยากรู้แต่ไม่อยากถาม ของ ลุลา และ Unloveable ของวงมายด์ ด้วยเสียงผู้หญิงและผู้ชายสลับกัน  ทำให้วีดิทัศน์รายการดังกล่าวซึ่งลงในเว็บไซต์ยูทูบ มีผู้ชมมากกว่า 4 ล้านครั้งภายในหนึ่งวันหลังจากออกอากาศ และในการประกวด ก็ได้ผ่านเข้ารอบรองชนะเลิศ และรอบชิงชนะเลิศ แต่ไม่ได้เป็นผู้ชนะเลิศประจำฤดูกาล อาชีพส่วนตัว นันทิตารับจ้างร้องเพลงอิสระ เป็นดีเจคลื่น G's Radio 96 F.M.จ.นครราชสีมา และยังทำงานด้านครีเอทีฟเป็นอาชีพเสริม ทั้งนี้ นันทิตาเคยได้รับการอบรมจาก อนุชา ลังประเสริฐ ผู้เคยอบรมนักร้องที่มีชื่อเสียงหลายคน อาทิ จอนนี่ อันวา, หลุยส์ สก๊อต, ปกรณ์ ลัม, ดีทูบี, เกิร์ลลี่ เบอร์รี่, นาธาน โอมาน เป็นต้น เบลล์ นันทิตา เป็นนักร้องในสังกัดโซนี่ มิวสิก (ประเทศไทย) โดยออกซิงเกิลเพลงแรกคือ "เสียงที่เปลี่ยน" ในปลายปี พ.ศ. 2554 และยังได้แสดงภาพยนตร์เรื่อง It Gets Better ไม่ได้ขอให้มารัก ฉายในปี พ.ศ. 2555ผลงานเพลงผลงานเพลง. - ซิงเกิล - 2554 3. "เสียงที่เปลี่ยน" 4. "ไม่ได้ขอให้มารัก"(ประกอบภาพยนตร์ It Gets Better ไม่ได้ขอให้มารัก)(2555) - 2555 6. "Paradise" 7. "รักคนรอ" - 2556 9. "หยุดสงสาร" - 2557 11. "รักมากกว่านี้ไม่ได้" - 2558 13. "จะคบ...จบที่ฉัน"- อัลบั้ม 2. Belle Nuntita (2555)งานแสดงงานแสดง. - หมวดโอภาส เดอะซีรีส์ปี 2 รับเชิญตอน ปริศนาคาบาเร่ต์ (2555) - หนังสั้น รักจริงปิ๊งเก้อ ตอน Change : รัก..ไม่เปลี่ยน รับบท ชาร์มมี่ (2556) - ละครซิทคอม แม่จ๋า อย่าหักโหม รับบท "เฟ" ช่องเวิร์คพอยท์ (1 ก.พ. 2558 - 27 มี.ค. 2559) - เพื่อนรัก เพื่อนริษยา รับบท ครรชิต หรือ คริชชี่ รับเชิญ ช่อง 3 (8 กันยายน 2558)ผลงานภาพยนตร์ผลงานภาพยนตร์. - It Gets Better ไม่ได้ขอให้มารัก รับบทเป็น ต้นหลิว (2555) - 407 เที่ยวบินผี : Darkflight 3D (2555) - พี่ชาย My Hero (2558)</doc>
