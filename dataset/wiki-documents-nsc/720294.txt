<doc id="720294" url="https://th.wikipedia.org/wiki?curid=720294" title="กรมตำรวจนครบาลโตเกียว">กรมตำรวจนครบาลโตเกียว กรมตำรวจนครบาลโตเกียว (; ) เป็นองค์กรตำรวจซึ่งรับผิดชอบนครหลวงโตเกียว ก่อตั้งขึ้นในปี 1874 และมีผู้บังคับบัญชาเป็นผู้กำกับใหญ่ (Superintendent General) ซึ่งคณะกรรมการความปลอดภัยสาธารณะแห่งชาติแต่งตั้งขึ้นโดยอนุมัติของนายกรัฐมนตรี กรมตำรวจนครบาลโตเกียวมีข้าราชการตำรวจกว่า 43,000 คน ข้าราชการพลเรือนกว่า 2,800 คน และสถานีตำรวจ 102 แห่ง คิดเป็นข้าราชการ 1 คนต่อพลเมือง 290 คน นับเป็นองค์กรตำรวจนครบาลที่ใหญ่ที่สุดในโลก อาคารหลักของกรมอยู่ในย่านคะซุมิงะเซะกิกลางกรุงโตเกียว สร้างขึ้นในปี 1980 เป็นตึกรูปลิ่มขนาดยักษ์สูง 18 ชั้น และมีหอสูงทรงกระบอกอยู่บนดาดฟ้า เป็นที่สะดุดตาจากถนนเบื้องล่าง และจัดเป็นจุดสังเกตที่เลื่องชื่อจุดหนึ่งของเมืองการจัดองค์กร การจัดองค์กร. กรมตำรวจนครบาลโตเกียวอยู่ในบังคับบัญชาของผู้กำกับใหญ่ และขึ้นตรงต่อคณะกรรมการความปลอดภัยสาธารณะโตเกียว (Tokyo Metropolitan Public Safety Commission) กรมมีหน่วยงานในสังกัดดังนี้- กองธุรการ (Administration Bureau) - กองบุคลากรและการฝึกหัด (Personnel and Training Bureau) - กองจราจร (Traffic Bureau) - กองกิจการตำรวจชุมชน (Community Police Affairs Bureau) - กองความมั่นคงสาธารณะ (Public Security Bureau) - กองสืบสวนคดีอาญา (Criminal Investigation Bureau) - กองความปลอดภัยชุมชน (Community Safety Bureau) - กองควบคุมองค์กรอาชญากรรม (Organized Crime Control Bureau) กรมยังมีวิทยาลัยของตน คือ วิทยาลัยกรมตำรวจนครบาล (Metropolitan Police Department Academy) สำนักงานเขตแต่ละแห่งบังคับบัญชาสถานีตำรวจหลายแห่ง และสถานีตำรวจแต่ละแห่งแบ่งออกเป็นหน่วยงานดังต่อไปนี้- ฝ่ายธุรการ (Administration Section) - ฝ่ายจราจร (Traffic Section) - ฝ่ายความมั่นคง (Security Section) - ฝ่ายกิจการตำรวจชุมชน (Community Police Affairs Section) - ฝ่ายสืบสวนคดีอาญา (Criminal Investigation Section) - ฝ่ายความปลอดภัยชุมชน (Community Safety Section) - ฝ่ายควบคุมองค์กรอาชญากรรม (Organized Crime Control Section)ยศและเครื่องหมายยศยศและเครื่องหมายยศ. - ผู้กำกับใหญ่ (Superintendent-General) - 4 ดาวทอง - รองผู้กำกับใหญ่ (Deputy Superintendent-General) - 3 ดาวทอง - ผู้ควบคุมผู้กำกับ (Superintendent Supervisor) - ตราทองประดับพวงมาลาทองพร้อมอินทรธนู 3 ดาวทอง - ผู้กำกับหัวหน้า (Chief Superintendent) - ตราทองประดับมาลาทองพร้อมอินทรธนู 2 ดาวทอง - ผู้กำกับอาวุโส (Senior Superintendent) -  ตราทองประดับพวงมาลาทองพร้อมอินทรธนู 1 ดาวทอง - ผู้กำกับ (Superintendent) - ตราเงินประดับพวงมาลาทองพร้อมอินทรธนู 3 ดาวทอง - สารวัตร (Inspector) - ตราเงินประดับพวงมาลาทองพร้อมอินทรธนู 2 ดาวทอง - ผู้ช่วยสารวัตร (Assistant Inspector) - ตราเงินประดับพวงมาลาทองพร้อมอินทรธนู 1 ดาวทอง - ผู้หมวด (Sergeant) - ตราเงินประดับพวงมาลาเงินพร้อมอินทรธนู 3 ดาวทอง - เจ้าพนักงานตำรวจอาวุโส (Senior Police Officer) - ตราเงินประดับพวงมาลาเงินพร้อมอินทรธนู 2 ดาวทอง - เจ้าพนักงานตำรวจ (Police Officer) - ตราเงินประดับพวงมาลาเงินพร้อมอินทรธนู 1 ดาวทองคลังภาพ</doc>
