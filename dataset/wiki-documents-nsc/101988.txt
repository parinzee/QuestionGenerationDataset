<doc id="101988" url="https://th.wikipedia.org/wiki?curid=101988" title="อาร์เคดไฟร์">อาร์เคดไฟร์ อาร์เคด ไฟร์ () เป็นวงดนตรีอินดี้ร็อก มาจากเมืองเล็กๆ นอกเมืองมอนทรีออล ประเทศแคนาดา มีสมาชิกทั้งหมด 7 คน ก่อตั้งโดย พี่น้อง Win กับ William Butler และ ภรรยาของ Win คือ Regine Charssagne รวมถึงสมาชิกปัจจุบันอีกคือ Richard Reed Parry, Tim Kingsbury, Sarah Neufeld และ Jeremy Gara รวมตัวกันเมื่อปี 2003 มีอัลบั้มชุดแรกชื่อ ‘Funeral’ ซึ่งได้แรงบันดาลใจในการแต่งเพลงจากงานศพและดนตรีในโบสถ์ และมีอัลบั้มชุดที่ 2 คือ ‘Neon Bible’ ดนตรีของพวกเขามีทั้งเครื่องเป่า เครื่องสาย ไซคีเดอลิกร็อกและแจ๊สผสมผสานกัน เสียงร้องที่ทุกข์ระทม เนื้อหาที่โอดครวญถึงชีวิตที่อยู่กับความเงียบเหงาเดียวดายในเมืองเล็กๆ สมาชิกวงนี้แทบทั้งหมดสามารถเล่นเครื่องดนตรีได้หลายชิ้น จึงไม่เจาะจงว่าใครเล่นอะไรเป็นพิเศษ นอกจากเครื่องดนตรีพื้นฐานอย่าง กีต้าร์, เบส, กลอง แล้ว ยังมีเครื่องดนตรีอื่น ๆ อีกมากมายหลากหลาย ไม่ว่าจะเป็น เปียโน , ไวโอลิน , เซลโล่ , ดับเบิ้ลเบส , คีย์บอร์ด, เฟรนช์ฮอร์น, แอคคอร์เดี้ยน, พิณ ฯลฯ มาเป็นส่วนช่วยเสริม โดยในอัลบั้มล่าสุด ‘Neon Bible’ ยังได้เพิ่ม Pipe Organ (ที่ใช้กันในโบสถ์คริสต์) , เฮิร์ดดี้-เกอร์ดี้, การร้องประสานเสียง และวงออร์เคสตร้าของฮังการี่ เข้าไปอีกด้วยผลงาน</doc>
