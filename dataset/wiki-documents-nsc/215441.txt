<doc id="215441" url="https://th.wikipedia.org/wiki?curid=215441" title="จักรพรรดิหลงชิ่ง">จักรพรรดิหลงชิ่ง สมเด็จพระจักรพรรดิหลงชิ่ง (4 มีนาคม ค.ศ. 1537 - 23 มกราคม ค.ศ. 1572) ประสูติเมื่อปี ค.ศ. 1537 (พ.ศ. 2080) เป็นพระราชโอรสในจักรพรรดิเจียจิ้ง เมื่อพระราชบิดาสวรรคตในปี ค.ศ. 1567 (พ.ศ. 2110) องค์ชายจูไจ้โฮ่ว รัชทายาทชันษา 30 พรรษาจึงขึ้นครองราชย์ ทรงพระนามว่า จักรพรรดิหลงชิ่ง ทรงเป็นจักรพรรดิที่อ่อนแอ และทรงบริหารราชการแผ่นดินได้ไม่ดี แต่มีพระเมตตาต่อชาวประชาอย่างมาก เนื่องจากมีพระเมตตานี้เอง ตลอดรัชกาลของพระองค์จึงเกิดการทุจริตอย่างมาก ขุนนางไร้ความสามารถ ทั้งนี้เนื่องจากการครองราชย์อย่างยาวนานของจักรพรรดิเจียจิ้ง พระราชบิดา จักรพรรดิหลงชิ่งสวรรคตลงในปี ค.ศ. 1572 (พ.ศ. 2115) จากพระอาการประชวร องค์ชายจูอี้จุนพระราชโอรสจึงเสด็จขึ้นครองราชย์เป็นจักรพรรดิว่านลี่</doc>
