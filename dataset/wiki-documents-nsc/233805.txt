<doc id="233805" url="https://th.wikipedia.org/wiki?curid=233805" title="ถนนเศรษฐกิจ 1">ถนนเศรษฐกิจ 1 ถนนเศรษฐกิจ 1 () หรือ ทางหลวงแผ่นดินหมายเลข 3091 สายอ้อมน้อย - สมุทรสาคร เป็นถนนแอสฟัลต์คอนกรีตขนาด 4-6 ช่องจราจรไป-กลับ แยกจากถนนเพชรเกษมที่ตำบลอ้อมน้อย อำเภอกระทุ่มแบน จังหวัดสมุทรสาคร แยกไปทางซ้ายที่สามแยกกระทุ่มแบน ผ่านทางต่างระดับกระทุ่มแบน บรรจบกับถนนพุทธสาคร (ทางหลวงชนบท สค.4018) แยกไปทางขวา เข้าสู่เขตอำเภอเมืองสมุทรสาคร ผ่านทางแยกต่างระดับมหาชัย ตัดกับถนนพระรามที่ 2 (ทางหลวงแผ่นดินหมายเลข 35) สิ้นสุดที่สี่แยกมหาชัย ตำบลมหาชัย อำเภอเมืองสมุทรสาคร รวมระยะทางที่ควบคุมโดยกรมทางหลวง 19.8 กิโลเมตร (ไม่นับรวมทางของเทศบาลนครสมุทรสาคร) ผ่าน 2 อำเภอ คืออำเภอเมืองสมุทรสาคร (ตำบลมหาชัย ตำบลท่าทราย ตำบลนาดี) และอำเภอกระทุ่มแบน (ตำบลคลองมะเดื่อ ตำบลท่าไม้ และตำบลอ้อมน้อย) ถนนเศรษฐกิจ 1 ตั้งแต่กิโลเมตรที่ 0+000 ถึงกิโลเมตรที่ 19+851 ปัจจุบันอยู่ในความควบคุมของหมวดการทางสมุทรสาครที่ 2 แขวงการทางสมุทรสาคร กรมทางหลวงการใช้เส้นทาง การใช้เส้นทาง. ถนนเศรษฐกิจ 1 เป็นเส้นทางเชื่อมต่อระหว่างถนนพระรามที่ 2 กับถนนเพชรเกษมที่ทางแยกอ้อมน้อย ซึ่งประชาชนในจังหวัดสมุทรสาครนิยมใช้เส้นทางนี้เข้า-ออกกรุงเทพมหานครเป็นหลักในช่วงที่ยังไม่มีถนนพระรามที่ 2 ปัจจุบันการจราจรยังคงหนาแน่น เนื่องจากเป็นถนนที่ตัดผ่านชุมชนและมีโรงงานอุตสาหกรรมจำนวนมากบนเส้นทางดังกล่าว ปัจจุบันกรมทางหลวงชนบทได้ก่อสร้างถนนพุทธสาคร (ทางหลวงชนบท สค.4018) เชื่อมต่อถนนเพชรเกษมที่แยกพุทธมณฑล สาย 4 และสะพานข้ามไปยังถนนพุทธมณฑล สาย 4 (ปัจจุบันคือทางแยกสาครเกษม) เชื่อมต่อไปยังถนนบรมราชชนนี (ทางหลวงแผ่นดินหมายเลข 338) ที่ตำบลศาลายา อำเภอพุทธมณฑล จังหวัดนครปฐม รวมระยะทางประมาณ 30 กิโลเมตร นอกจากนี้ยังมีเส้นทางลัดเชื่อมต่อไปยังถนนเส้นอื่น ๆ อาทิ ถนนเลียบคลองสี่วาพาสวัสดิ์ ถนนเทพกาญจนา แยกไปยังถนนเอกชัยทางแยกที่สำคัญสถานที่สำคัญสถานที่สำคัญ. - บิ๊กซี ซูเปอร์เซ็นเตอร์ มหาชัย - เมเจอร์ ซีนีเพล็กซ์  มหาชัย - เทสโก้ โลตัส มหาชัย - เทสโก้ โลตัส กระทุ่มแบน - ห้างศรีงามสรรพสินค้า - โรงพยาบาลมหาชัย - ตลาดกุ้งมหาชัย - วัดคลองครุ - โรงพยาบาลศรีวิชัย 5 - สำนักงานเทศบาลตำบลนาดี - วัดบางปิ้ง - หมวดการทางสมุทรสาครที่ 2 - ที่ทำการองค์การบริหารส่วนตำบลคลองมะเดื่อ - โรงเรียนบ้านคลองมะเดื่อ - ค่ายกำแพงเพชรอัครโยธิน - โรงเรียนวัดดอนไก่ดี - วัดนางสาว - หมู่บ้านพุทธชาดรถประจำทางสายที่ผ่านรถประจำทางสายที่ผ่าน. - รถประจำทาง บขส.99 สาย 972 กรุงเทพฯ-สมุทรสงคราม ผ่านตลอดถนนเศรษฐกิจ 1 - รถร่วมบริการ บขส. สาย 402 นครปฐม-สมุทรสาคร ผ่านตลอดถนนเศรษฐกิจ 1 - รถประจำทาง ขสมก. สาย 189 กระทุ่มแบน-สนามหลวง ผ่านเฉพาะช่วงทางแยกต่างระดับกระทุ่มแบน จากถนนพุทธสาคร ถึงสามแยกกระทุ่มแบน - รถประจำทาง ขสมก. สาย 174 กระทุ่มแบน-แฮปปี้แลนด์ ผ่านเฉพาะช่วงทางแยกต่างระดับกระทุ่มแบน จากถนนพุทธสาคร ถึงสามแยกกระทุ่มแบน</doc>
