<doc id="777191" url="https://th.wikipedia.org/wiki?curid=777191" title="เดดช็อต">เดดช็อต เดดช็อต (; ชื่อจริง ฟลอยด์ ลอว์ตัน (Floyd Lawton)) เป็นตัวละครของดีซีคอมิกส์ สร้างสรรค์โดยบ็อบ เคน, เดวิด เวิร์น รีดและลิว ชวาตซ์ ปรากฏตัวครั้งแรกในหนังสือการ์ตูน แบทแมน เล่มที่ 59 (มิถุนายน/กรกฎาคม 1950) มักจะปรากฏตัวในฐานะตัวร้าย เป็นศัตรูกับแบทแมน และบางครั้งเป็นตัวเอกปฏิลักษณ์ เดดช็อตมีความสามารถในการยิงปืนแม่น เป็นสมาชิกหลักของกลุ่มซุยไซด์สควอดและซีเคร็ตซิกส์ เดดช็อตอยู่ในอันดับที่ 43 ของ 100 อันดับสุดยอดตัวร้ายในหนังสือการ์ตูนตลอดกาลของไอจีเอ็นประวัติตัวละคร ประวัติตัวละคร. เดดช็อตทำงานเป็นมือสังหารรับจ้าง ใช้อาวุธหลากหลายแต่นิยมใช้ปืนเก็บเสียงที่ติดอยู่ที่ข้อมือทั้งสองข้าง เดดช็อตปรากฏตัวที่เมืองก็อทแทมเพื่อปราบอาชญากร แต่ต่อมาเป็นศัตรูกับแบทแมนและถูกจับกุม เมื่อพ้นโทษเดดช็อตรับจ้างเป็นมือสังหารและเปลี่ยนมาสวมชุดสีแดงและติดอุปกรณ์เล็งเป้าที่ตาขวา ประวัติของเดดช็อตมีการเปิดเผยในภายหลังว่าชื่อจริงคือ ฟลอยด์ ลอว์ตัน เติบโตในครอบครัวที่บิดาชอบทำร้ายร่างกายและมีพี่ชายที่เขาเคารพรัก วันหนึ่งพี่ชายของเดดช็อตถูกบิดาทำร้าย เดดช็อตจึงใช้ปืนยิงบิดา แต่กระสุนกลับพลาดไปถูกพี่ชายเสียชีวิต เหตุการณ์นี้ส่งผลต่อชีวิตของเดดช็อตในเวลาต่อมา เดดช็อตมีลูกชายชื่อ เอ็ดเวิร์ด ลอว์ตัน ที่ปรากฏตัวในซีรีส์เดิม ซึ่งต่อมาถูกเวส แอนเซล์มฆ่าตาย ในมินิซีรีส์ที่สองที่เผยแพร่ในปี 2005 เดดช็อตพบว่าตัวเองมีลูกสาวชื่อ โซอี ซึ่งเติบโตในย่านเสื่อมโทรมของเมืองสตาร์ซิตี เดดช็อตตั้งใจจะดูแลเธอและจัดการกับแก๊งอาชญากรรมที่ครองพื้นที่นั้น ในตอนจบเดดช็อตจัดฉากให้ตัวเองตาย หลังกำจัดแก๊งอาชญากรรมได้ เดดช็อตขอให้กรีนแอร์โรว์ช่วยดูแลพื้นที่ส่วนนี้ของเมืองความสามารถ ความสามารถ. เดดช็อตมีความสามารถที่โดดเด่นคือการยิงปืนแม่น เคยหลับตายิงถูกแอปเปิลบนศีรษะของกัปตันบูมเมอแรงและตั้งใจยิงถากศีรษะของเอนแชนเทรสที่บินอยู่ นอกจากนี้เดดช็อตยังมีความสามารถในการต่อสู้มือเปล่า สามารถต่อสู้กับแบทแมนและโจ๊กเกอร์ได้อย่างสูสี เดดช็อตมีความสามารถในการใช้อาวุธที่หลากหลาย โดยเฉพาะปืนไรเฟิลซุ่มยิงและปืนกลที่ติดอยู่ที่แขนสองข้าง เดดช็อตพูดได้สองภาษาและเคยเรียนภาษารัสเซียสมัยเป็นวัยรุ่นในสื่ออื่นคนแสดงในสื่ออื่น. คนแสดง. - แบรดลีย์ สไตรเกอร์ รับบทเป็นเดดช็อตในละครชุดทางโทรทัศน์ สมอลล์วิลล์ - ไมเคิล โรว์ รับบทเดดช็อตในละครชุดทางโทรทัศน์ โคตรคนธนูมหากาฬ - วิลล์ สมิธ รับบทเป็นเดดช็อตในจักรวาลขยายดีซีในภาพยนตร์ ทีมพลีชีพ มหาวายร้าย</doc>
