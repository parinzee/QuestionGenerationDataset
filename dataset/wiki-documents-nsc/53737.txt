<doc id="53737" url="https://th.wikipedia.org/wiki?curid=53737" title="มงคล จ.เจริญ">มงคล จ.เจริญ มงคล จ.เจริญ มีชื่อจริงว่า ประสิทธิ์ ศรีมนต์ใต้ เกิดเมื่อวันที่ 30 เมษายน พ.ศ. 2521 ที่จังหวัดขอนแก่น มีสถิติการชก 28 ครั้ง ชนะ 25 (น็อค 8) แพ้ 3 มงคล เคยเป็นนักมวยดาวรุ่ง มีความหวังในการเป็นแชมเปี้ยนโลกในราวปี พ.ศ. 2538 คู่กับวันดี จ.เจริญ ซึ่งมงคลเคยได้แชมป์โลกในรุ่นจูเนียร์ฟลายเวท ของสหพันธ์มวยโลก (WBF) ซึ่งเป็นสถาบันเล็ก ในปี พ.ศ. 2539 จากนั้นได้ป้องกันตำแหน่งแชมป์ไว้ได้ 3 ครั้ง ซึ่งหนึ่งในนั้นเป็นศึกสายเลือด เป็นการชกป้องกันตำแหน่งกับนักมวยชาวไทยด้วยกันเองด้วย คือ พรชัย ศิษย์พระพรหม ซึ่งเป็นนักมวยรุ่นพี่ ผลปรากฏว่า มงคลเป็นฝ่ายเอาชนะคะแนนไปได้อย่างขาดลอย ต่อมาในต้นปี พ.ศ. 2540 มงคลได้ลดรุ่นไปชิงแชมป์โลกในรุ่นสตอร์วเวท ของสภามวยโลก (WBC) ซึ่งเป็นสถาบันที่ได้รับการยอมรับมากกว่า กับริคาร์โด โลเปซ แชมป์โลกอันตรายชาวเม็กซิกัน มงคลในวันนั้นได้ชกอย่างรัดกุมและระมัดระวังตัวมาก จึงทำให้โลเปซไม่อาจทำอะไรได้อย่างถนัดถนี่ ผลการชกปรากฏว่า แม้มงคลเป็นฝ่ายแพ้คะแนนไป แต่โลเปซได้กล่าวชื่นชมมงคลว่า เป็นนักมวยไทยที่ฝีมือดีที่สุดเท่าที่ตนเคยชกมา และถือเป็นนักมวยไทยคนแรกและคนเดียวเท่านั้นที่โลเปซไม่อาจจะน็อกได้ หลังจากนั้น มงคลยังได้พากเพียรในการขึ้นชิงแชมป์อีกหลายครั้ง แต่ไม่ประสบความสำเร็จถึงขั้นที่สุด สุดท้ายต้องแขวนนวมไป จากการป่วยเป็นโรคนิ่วในระบบทางเดินปัสสาวะชื่อนักมวยอื่น ๆชื่อนักมวยอื่น ๆ. - มงคล บ้านพิมลราช - มงคล แอลจียิมเกียรติประวัติเกียรติประวัติ. - แชมป์โลกรุ่นจูเนียร์ฟลายเวท WBF (2539 - 2540)- ชิง 4 พฤษภาคม 2539 ชนะคะแนน รูดี้ อีดาโน่ () ที่ จ.น่าน - ป้องกันแชมป์ครั้งที่ 1, 24 สิงหาคม 2539 ชนะคะแนน พรชัย ศิษย์พระพรหม ที่ ห้างแฟชั่นไอส์แลนด์ รามอินทรา - ป้องกันแชมป์ครั้งที่ 2, 16 พฤศจิกายน 2539 ชนะน็อค ยก 10 โดบรัค อาร์เธอร์ () ที่ จ.ปทุมธานี - ป้องกันแชมป์ครั้งที่ 3, 24 มกราคม 2540 ชนะคะแนน พอลลีโน วิลลาโลโบส () ที่ จ.หนองคาย - พ.ศ. 2540 สละแชมป์ - แชมป์ PABA รุ่นมินิมัมเวท (2543)- ชิง 26 พฤษภาคม 2543 ชนะน็อค ยก 8 เออร์เนสโต้ รูบิลล่าร์ (ฟิลิปปินส์) ที่ พระรามสามพลาซ่า - ธันวาคม 2543 ถูกปลด - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นสตรอเวท WBC เมื่อ 30 มี.ค. 2540 แพ้คะแนน ริคาร์โด โลเปซ (เม็กซิโก) ที่ ลอสแอนเจลิส, รัฐแคลิฟอร์เนีย - ชิงแชมป์ PABA รุ่นมินิมัมเวท 22 สิงหาคม 2542 แพ้คะแนน เออร์เด็น ชุลลัน () ที่ เฉินหยาง</doc>
