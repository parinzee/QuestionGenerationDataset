<doc id="947659" url="https://th.wikipedia.org/wiki?curid=947659" title="สโมสรกีฬาอัลอะฮ์ลี">สโมสรกีฬาอัลอะฮ์ลี สโมสรกีฬาอัลอะฮ์ลี (อารบิก: النادي الأهلي للألعاب الرياضية) (El Nady El Ahly El Riadyสโมสรกีฬาแห่งชาติ) เป็นสโมสรกีฬาตั้งอยู่ที่กรุงไคโร ประเทศอียิปต์ มีชื่อเสียงในด้านทีมฟุตบอลซึ่งกำลังแข่งขันในพรีเมียร์ลีกอียิปต์ ลีกฟุตบอลสูงสุดของประเทศ อัลอะฮ์ลีก่อตั้งขึ้นเมื่อวันที่ 24 เมษายน ค.ศ. 1907 จากการรวมกลุ่มของนักศึกษาในไคโร อัลอะฮ์ลีชนะเลิศลีกในประเทศ 40 สมัย, ถ้วยในประเทศ 36 สมัย และถ้วยซูเปอร์คัพอีก 10 สมัย จึงเป็นสโมสรที่ประสบความสำเร็จมากที่สุดในอียิปต์ นอกจากนี้ อัลอะฮ์ลียังไม่เคยตกชั้นจากลีกสูงสุดอีกด้วย ส่วนในรายการระหว่างประเทศ อัลอะฮ์ลีชนะเลิศซีเอเอฟแชมเปียนส์ลีก 8 สมัย, ซีเอเอฟคอนเฟเดอเรชันส์คัพ 1 สมัย, ซีเอเอฟซูเปอร์คัพ 6 สมัย, แอฟริกันคัพวินเนอร์สคัพ 4 สมัย, ฟุตบอลชิงแชมป์สโมสรแอโฟร-เอเชีย 1 สมัย, ฟุตบอลชิงแชมป์สโมสรอาหรับ 1 สมัย, อาหรับคัพวินเนอร์สคัพ 1 สมัย และอาหรับซูเปอร์คัพ 2 สมัย นอกจากนี้ยังได้เหรียญทองแดงในฟุตบอลชิงแชมป์สโมสรโลก 2006 คู่ปรับทีี่สำคัญคือ Zamalek SC ซึ่งการพบกันของทั้งคู่ถูกเรียกว่าไคโรดาร์บี โดยเกิดจากความขัดแย้งที่ว่าสโมสรไหนประสบความสำเร็จมากที่สุดในอียิปต์และแอฟริกา ทั้งอัลอะฮ์ลี และ Zamalek ถูกสมาพันธ์ฟุตบอลแห่งแอฟริกากำหนดให้เป็นสโมสรอันดับที่ 1 และ 2 ของแอฟริกาตามลำดับ ทั้งสองสโมสรตั้งอยู่ในเขตมหานครไคโรด้วยกันทั้งคู่ นัดที่ทั้งคู่พบกันจะได้รับความสนใจเป็นอย่างมาก จนต้องมีการถ่ายทอดสดไปยังประเทศอื่น ๆ ในภูมิภาคแอฟริกาเหนืออีกด้วย</doc>
