<doc id="353296" url="https://th.wikipedia.org/wiki?curid=353296" title="วิทยาลัยพุทธศาสนานานาชาติ">วิทยาลัยพุทธศาสนานานาชาติ วิทยาลัยพุทธศาสนานานาชาติ () เป็นสถาบันอุดมศึกษาเอกชนในประเทศไทย ตั้งอยู่ที่อำเภอสะเดา จังหวัดสงขลา และมีศูนย์การศึกษาโคราชตั้งอยู่ที่อำเภแปักธงชัย จังหวัดนครราชสีมา ก่อตั้งขึ้นในประเทศไทยเมื่อปี พ.ศ. 2546 จัดการเรียนการสอนด้านพระพุทธศาสนาในเชิงลึกตามแนวคิดไม่แบ่งแยกนิกายในระบบนานาชาติ ทั้งในระดับปริญญาตรี ปริญญาโท และปริญญาเอกประวัติ ประวัติ. วิทยาลัยพุทธศาสนานานาชาติ กำเนิดขึ้นโดยแนวคิดของมูลนิธิกลิ่นเทียนธรรม ซึ่งได้ดำเนินการสอนภาษาอังกฤษสำหรับภิกษุสงฆ์ จนกระทั่งในปี พ.ศ. 2546 จึงได้มีการจัดตั้งวิทยาลัยพุทธศาสนานานาชาติขึ้น เพื่อให้เป็นศูนย์กลางของการจัดการศึกษาด้านพุทธศาสนศึกษาโดยไม่แบ่งแยกนิกายการจัดการเรียนการสอน การจัดการเรียนการสอน. วิทยาลัยพุทธศาสนานานาชาติ จัดการเรียนการสอนในด้านพุทธศาสนาในระบบนานาชาติ ทั้งระดับปริญญาตรี ปริญญาโท และปริญญาเอก เปิดสอนหลักสูตรภาษาอังกฤษ และหลักสูตรภาษาจีน โดยนักศึกษาสามารถเลือกศึกษาหลักสูตรใดหลักสูตรหนึ่ง หรือทั้งสองหลักสูตรได้ นักศึกษาต้องมีความชำนาญทางด้านภาษาอังกฤษ หรือภาษาจีน จึงจะมีสิทธิเข้ารับการศึกษาในวิทยาลัย สำหรับนักศึกษาที่จะสำเร็จการศึกษาได้จะต้องผ่านการสอบโทเฟล โดยมีระดับคะแนน 550 คะแนนขึ้นไป นอกจากการจัดการเรียนการสอนในด้านพุทธศาสนาแล้ว ยังมีการเปิดสอนในหลักสูตรการศึกษาปฐมวัยอีกด้วยคุณสมบัติของผู้ที่จะเข้ารับการศึกษาคุณสมบัติของผู้ที่จะเข้ารับการศึกษา. - ระดับปริญญาตรี ต้องจบการศึกษาระดับมัธยมศึกษา หรือจบเปรียญธรรม 5 ประโยค หรือสามารถพูด สื่อสาร คล่องแคล่วทางด้านภาษาอังกฤษ และ ภาษาจีน, มีระดับคะแนนสอบโทเฟลที่ 550 ขึ้นไปหรือเทียบเท่า หรือ มีประสบการณ์การทำงานมาก่อน - ระดับปริญญาโท ต้องจบการศึกษาระดับปริญญาตรี มีผลคะแนนเฉลี่ย อยู่ในเกณฑ์ 2.75 หรือ เทียบเท่า หรือ สามารถพูด สื่อสาร คล่องแคล่วทางด้านภาษาอังกฤษ และ ภาษาจีน, มีระดับคะแนนสอบโทเฟลที่ 550 ขึ้นไปหรือเทียบเท่า หรือ มีประสบการณ์การทำงานมาก่อน - ระดับปริญญาเอก ต้องจบการศึกษาระดับปริญญาโท มีผลคะแนนเฉลี่ย อยู่ในเกณฑ์ 3.50 หรือ เทียบเท่า หรือ สามารถพูด สื่อสาร คล่องแคล่วทางด้านภาษาอังกฤษ และ ภาษาจีน, มีระดับคะแนนสอบโทเฟลที่ 550 ขึ้นไปหรือเทียบเท่า หรือ มีประสบการณ์การทำงานมาก่อน</doc>
