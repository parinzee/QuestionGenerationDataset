<doc id="375282" url="https://th.wikipedia.org/wiki?curid=375282" title="เดอะสเตรตส์ไทมส์">เดอะสเตรตส์ไทมส์ เดอะสเตรตส์ไทมส์ () เป็นหนังสือพิมพ์รายวันภาษาอังกฤษของประเทศสิงคโปร์ เป็นหนังสือพิมพ์รายวันที่มียอดจำหน่ายสูงสุดในสิงคโปร์ วันละ 400,000 ฉบับ ฉบับวันอาทิตย์ใช้ชื่อว่า เดอะซันเดย์ไทมส์ ปัจจุบันเดอะสเตรตส์ไทมส์เป็นส่วนหนึ่งของบริษัท สิงคโปร์เพรสโฮลดิงส์ เดอะสเตรตส์ไทมส์ก่อตั้งขึ้นในปี ค.ศ. 1845 โดยนักธุรกิจชาวอาร์มีเนียชื่อ แคทชิก โมเสส ขณะนั้นทั้งสิงคโปร์และมาเลเซียยังเป็นส่วนหนึ่งของจักรวรรดิอังกฤษ ต่อมาเมื่อสิงคโปร์และมาเลเซียประกาศอิสรภาพในปี ค.ศ. 1963 และสิงคโปร์แยกตัวออกจากมาเลเซียในปี ค.ศ. 1965 หนังสือพิมพ์ฉบับนี้ได้เน้นตีพิมพ์เฉพาะในสิงคโปร์ และก่อตั้งหนังสือพิมพ์ฉบับใหม่ คือ นิวสเตรตส์ไทมส์ ตีพิมพ์เฉพาะในมาเลเซีย</doc>
