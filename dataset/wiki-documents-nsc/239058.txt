<doc id="239058" url="https://th.wikipedia.org/wiki?curid=239058" title="ซันลุยจีเดย์ฟรันเชซี">ซันลุยจีเดย์ฟรันเชซี โบสถ์ซันลุยจีเดย์ฟรันเชซี (; ) เป็นโบสถ์][[โรมันคาทอลิก]]ตั้งอยู่ที่[[จตุรัสนาโวนา]]ใน[[กรุงโรม]]ใน[[ประเทศอิตาลี]] ชื่อโบสถ์แปลว่า "นักบุญหลุยส์แห่งฝรั่งเศส" สร้างในสมัย[[สถาปัตยกรรมฟื้นฟูศิลปวิทยา|ฟื้นฟูศิลปวิทยา]] ตัวโบสถ์ออกแบบโดย[[จาโกโม เดลลา ปอร์ตา]] (Giacomo della Porta) และสร้างโดย[[สถาปนิก]][[โดเมนีโก ฟอนตานา]] (Domenico Fontana) ระหว่างปี [[ค.ศ. 1518]] ถึงปี [[ค.ศ. 1589]] วัดสร้างเสร็จด้วยความอุปถัมภ์ของ[[แคทเธอรีน เดอ เมดิชิ|พระราชินีนาถแคทเธอรีน เดอ เมดิชิแห่งฝรั่งเศส]]ผู้ทรงอุทิศทรัพย์สมบัติบางส่วนของบริเวณวัด วัดซานลุยจิเดอิฟรานเชซิเป็นวัดประจำชาติของฝรั่งเศสในกรุงโรมที่อุทิศให้แก่[[พระแม่มารีย์]] [[นักบุญเดนิส]] และ[[พระเจ้าหลุยส์ที่ 9 แห่งฝรั่งเศส|นักบุญหลุยส์]]ผู้เป็นพระเจ้าแผ่นดินฝรั่งเศสมาก่อนเมื่อต้นคริสต์ศตวรรษที่ 13 ลักษณะแบบฝรั่งเศสเห็นได้ชัดในการออกแบบด้านหน้าของวัดที่เป็นที่ตั้งของประติมากรรมหลายรูปที่ทำให้รำลึกถึงประวัติศาสตร์ที่รวมทั้ง[ชาร์เลอมาญ พระเจ้าหลุยส์ที่ 9 นักบุญโคลทิลด์, นักบุญเดนีส์ และ นักบุญฌานแห่งวาลัว ภายในตกแต่งด้วยจิตรกรรมฝาผนังบรรยายเรื่องราวของนักบุญหลุยส์ (โดยชาร์ลส์-โจเซฟ นาตัวร์ (Charles-Joseph Natoire)), นักบุญเดนีส์ และพระเจ้าโคลวิสที่ 1 (Clovis I) โบสถ์ซันลุยจีเดย์ฟรันเชซีได้รับเลือกให้เป็นที่บรรจุศพของนักบวชคนสำคัญ ๆ และบุคคลที่เป็นสมาชิกของชุมชนฝรั่งเศสที่อยู่ในกรุงโรมที่รวมทั้วพอลลีน เดอ โบมองต์ที่เสียชีวิตด้วยวัณโรคในปี ค.ศ. 1805 ที่คนรักฟร็องซัว-เรอเน เดอ ชาโตบรีอ็อง (François-René de Chateaubriand) สร้างอนุสรณ์ให้นักเศรษฐศาสตร์หัวใหม่เฟรเดริก บัสติยาท์ (Frédéric Bastiat) พระคาร์ดินัล ฟร็องซัว-ฌออาคิม เดอ ปีแยร์ เดอ แบร์นี (François-Joachim de Pierre de Bernis) และราชทูตของพระเจ้าหลุยส์ที่ 15 และพระเจ้าหลุยส์ที่ 16 โดเม็นนิโค แซมเปียริเขียนงานจิตรกรรมฝาผนังชิ้นเอกชิ้นหนึ่งภายในวัดที่บรรยายประวัติของนักบุญเซซิเลีย จิตรกรอื่นที่ตกแต่งวัดนี้ก็ได้แก่ คาวาลิเยร์ ดาร์ปิโน (Cavalier D'Arpino), ฟรานเชสโค บาซซาโน (ผู้ลูก) (Francesco Bassano the Younger), จิโรลาโม มูซิอาโน (Girolamo Muziano), โจวันนี บากลีโอเน จีโรลาโม ซีชีโอลันเต ดา แซร์โมเนตา (Girolamo Siciolante da Sermoneta) จาโกปีโน เดล กอนเต (Jacopino del Conte), เพลเลกริโน ทิบัลดิ (Pellegrino Tibaldi) และ อองตวน เดริเซต์ (Antoine Derizet) แต่สิ่งที่สำคัญที่สุดและทำให้วัดเป็นที่รู้จักกันโดยทั่วไปคือภาพเขียนภายในชาเปลคอนทราเรลลิที่เขียนโดยคาราวัจโจจิตรกรคนสำคัญของยุคบาโรกระหว่างปี ค.ศ. 1599 ถึงปี ค.ศ. 1600 ที่เป็นฉากชีวิตของนักบุญแม็ทธิวที่รวมทั้งภาพ: “พระเยซูเรียกนักบุญมัทธิว”, “การดลใจนักบุญมัทธิว” และ “การพลีชีพของนักบุญมัทธิว”</doc>
