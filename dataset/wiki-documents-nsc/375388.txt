<doc id="375388" url="https://th.wikipedia.org/wiki?curid=375388" title="ดาวิกา โฮร์เน่">ดาวิกา โฮร์เน่ ดาวิกา โฮร์เน่ ชื่อเล่น ใหม่ (16 พฤษภาคม พ.ศ. 2535) เป็นนักแสดง นางแบบ และนักธุรกิจ เป็นลูกครึ่งไทย–เบลเยี่ยม เข้าวงการบันเทิงขณะอายุ 13-14 ปี โดยถ่ายแบบโฆษณาภาพนิ่งรถจักรยานยนต์ยี่ห้อหนึ่งของญี่ปุ่น จากนั้นได้ถ่ายแบบ เดินแบบและโฆษณามาเรื่อย จนอายุ 17 ปี ได้เซ็นสัญญากับ สถานีโทรทัศน์สีกองทัพบกช่อง 7 ผลงานเป็นนางเอกละครเรื่องแรกและเรื่องที่2 ออกอากาศไล่เลี่ยกัน คือเรื่องเงากามเทพกับเหนือมนุษย์ และได้เสียงตอบรับที่ดี ผลงานแสดงภาพยนตร์ที่ได้ออกฉายเรื่องแรก ปี 2556 เรื่องพี่มาก..พระโขนง ซึ่งรับบทเป็นนางนาค นับว่าประสบความสำเร็จทางด้านรายได้เป็นภาพยนตร์ทำรายได้สูงสุดตลอดกาลของประเทศไทย หลังจากนั้นก็มีภาพยนตร์ออกฉายปีละเรื่อง มีผลงานแสดงภาพยนตร์ต่อมาคือ แผลเก่าฟรีแลนซ์..ห้ามป่วย ห้ามพัก ห้ามรักหมอ , 20 ใหม่ ยูเทิร์นวัย หัวใจรีเทิร์น ถือได้ว่าประสบความสำเร็จทางด้านรางวัล และนักวิจารณ์ ในช่วง เดือนธันวาคม พ.ศ. 2558 หมดสัญญากับต้นสังกัด ปัจจุบันเป็น นักแสดงอิสระประวัติครอบครัว ประวัติ. ครอบครัว. ดาวิกาเกิดเมื่อวันที่ 16 พฤษภาคม พ.ศ. 2535 บิดาเป็นชาวเบลเยียม มารดาเป็นชาวไทยและเป็นผู้รับเหมาก่อสร้าง ดาวิกา เดิมชื่อ "ดาวิก้า" มาจากชื่อนางเอกภาพยนตร์รัสเซียที่บิดาชื่นชอบชื่อนี้ ส่วนชื่อเล่น "ใหม่" มาจากชื่อของใหม่ เจริญปุระ นักร้องที่มารดาชื่นชอบ ดาวิกาเกิดและเติบโตที่ประเทศไทย อายุ 10 ปี บิดามารดาแยกทางกันหลังจากนั้นดาวิกาก็เติบโตภายใต้การดูแลของมารดาและน้องสาวมารดา ต่อมาบิดาได้สมรสใหม่ เมื่อบิดาเกษียณงานแล้ว ดาวิกาก็รับบิดามาอยู่ประเทศไทยเพื่อดูแล และซื้อบ้านให้บิดากับครอบครัวใหม่อยู่อาศัย ดาวิกามีพี่สาวชาวเบลเยี่ยมต่างมารดาสองคน ชื่อ เอเลนา และดาวิเนีย ทั้งสองสมรสแล้ว ดาวิกามีหลานหลายคน หนึ่งในนั้นชื่อ Josephine Charlotte Lecluyse เป็นบุตรสาวของดาวิเนีย และเป็นนางแบบการศึกษา การศึกษา. ดาวิกาศึกษาระดับอนุบาลศึกษาถึงมัธยมศึกษาตอนต้นที่โรงเรียนพระหฤทัยดอนเมือง และมัธยมศึกษาตอนปลายที่โรงเรียนนานาชาติเกวลี ปัจจุบันศึกษาปริญญาตรี ณ คณะนิเทศศาสตร์ มหาวิทยาลัยรังสิต (หลักสูตรนานาชาติ)การงานวัยเด็ก - ปี 2554 การงาน. วัยเด็ก - ปี 2554. ดาวิกามีหัวการค้า ตั้งแต่ในวัยเด็ก ดาวิกาใฝ่ฝันอยากเป็นคนขายน้ำเต้าหู้ และเคยมองหาช่องทางการค้า โดยให้มารดาพาไปซื้อปืนฉีดน้ำมาขายหน้าบ้านในช่วงเทศกาลสงกรานต์ กระทั่งได้พบช่องทางใหม่ที่ค่าตอบแทนสูงจากเพื่อนที่เคยรับงานถ่ายแบบและโฆษณา จึงอยากทำบ้าง ตอนแรกมารดาไม่อนุญาต แต่สุดท้ายมารดาเห็นถึงความตั้งใจจึงยอม แรกเริ่มดาวิกาอยากเข้าวงการบันเทิงตามเพื่อน คนรู้จักจึงแนะนำนายหน้านางแบบให้ และเริ่มทดสอบงาน เมื่ออายุ 13-14 ปี เริ่มได้งานชิ้นแรก ได้ถ่ายแบบโฆษณาภาพนิ่งรถจักรยานยนต์ยี่ห้อหนึ่งของญี่ปุ่น ต่อมาก็ได้ถ่ายแบบ เดินแบบและโฆษณามาเรื่อย จนอายุ 17 ปี ได้ถ่ายแบบนิตยสารเล่มหนึ่ง แล้วได้ร่วมงานกับปวรา ศิริสาร ซึ่งแนะนำให้รู้จักกับศุภชัย ศรีวิจิตรและ วิกรม โพธิ์ตระกูล ต่อมาได้รับโอกาสจากบอร์ดคณะกรรมการบริหารช่อง7 และมีคุณพลากร สมสุวรรณ ให้เล่นละครเลย และได้เป็นนักแสดงในสังกัด สถานีโทรทัศน์สีกองทัพบกช่อง 7ใน พ.ศ. 2552 พ.ศ. 2553 ก็มีผลงานละครโทรทัศน์เป็นนางเอกเรื่องแรก กับบทบาทของเด็กสาววัยรุ่นกำพร้าสู้ชีวิต ที่ต้องปลอมเป็นผู้ชายเพื่อความอยู่รอด เรื่อง เงากามเทพ แสดงคู่กับศุกลวัฒน์ คณารศ ออกอากาศสักพัก เหนือมนุษย์ ละครแฟนตาซี ได้รับบทเป็นนักศึกษาฐานะยากจน ผู้มีพลังวิเศษ และสืบหาพ่อแม่ที่แเท้จริง ก็ออกอากาศ แสดงคู่กับ ชนะพล สัตยา ช่วงเวลานั้นดาวิกามีละครหลังข่าวฉายพร้อมกันถึง 2 เรื่อง ติดกัน 5 วันรวด และได้เสียงตอบรับที่ดี ผลงานละครต่อมา ได้รับบทหญิงสาวผู้เติบโตในซ่องโจร มีความแค้นทีต้องชำระเมื่อพบว่าตนคือลูกเจ้าพระยาที่ถูกฆาตกรรม ละครรีเมคที่ยอดนิยมในอดีตดอกแก้ว ที่แสดงคู่กับ ธาวิน เยาวพลกุล ด้วยเนื้อเรื่องพีเรียด-ดราม่า สุดเข้มข้น จึงทำให้ได้รับเสียงตอบรับที่ดีเรตติ้งสูงขึ้นเรื่อย ๆ จนถึงขั้นเพิ่มตอน และจบด้วยเรตติ้งตอนจบที่สูงมากถึง 19 เพียงละครเรื่องที่ 3 ดาวิกาก็ได้รับรางวัลจากการแสดง สาขาดาวรุ่งเมขลาครั้งที่ 24 ในช่วงอายุ 19 ปี พ.ศ. 2554ปี2555 - ปี 2558 ปี2555 - ปี 2558. พ.ศ. 2555 ก็ได้รับบทเด็กสาวที่เติบโตมาแบบถูกกลั่นแกล้ง จากแม่เลี้ยงใจร้ายที่ถูกตราหน้าว่าเป็นลูกชู้ ในมาหยารัศมี ประกบคู่กับ วงศกร ปรมัตถากร เป็นละครรีเมคที่จบด้วยเรตติ่งตอนจบที่สูงมากอีกเรื่องคือ 17.6 กระแสตอบรับดีเกินคาดจนสื่อตั้งสมญานามว่า นางเอกเจ้าน้ำตา ในปีเดียวกันนั้น ดาวิกาได้พลิกบทบาทเป็นสาวมัณฑนากร สุดมั่นใจ ผู้เป็นแสงทองส่องใจให้แก่พระเอกที่มีความแค้นเต็มอก ในละครรีเมคโรแมนติก-ดราม่า เรื่อง ตะวันทอแสง คู่กับ ปกรณ์ ลัม ทำให้เป็นที่กล่าวถึงอย่างมาก ทั้งในด้านเรตติ้งตอนจบที่สูงมากถึง 18.8 ในด้านรางวัลที่ได้รับคือ นักแสดงหญิงที่ถูกกล่าวถึงมากที่สุด จากMThai Top Talk-About 2013 และในด้านกระแสตอบรับจากประเทศเพื่อนบ้าน ทั้งที่ละครจบไปนานแล้วแต่กระแสยังมีอยู่ จึงทำให้คู่พระ-นาง ได้ถูกเชิญไปร่วมงานเปิดสถานีโทรทัศน์ ETV ที่ประเทศกัมพูชา กับวัยเพียง 20 ปี ได้แสดงเป็น แม่นากพระโขนง ภาพยนตร์อิงตำนาน เรื่อง พี่มาก..พระโขนง คู่กับ มาริโอ้ เมาเร่อ ออกฉายใน พ.ศ. 2556 ภาพยนตร์เรื่องนี้ถือได้ว่าประสบความสำเร็จ กวาดรายได้รวมทั่วประเทศสูงสุดกว่า 1000 ล้านบาท ทำเงินสูงสุดในประเทศไทย และโด่งดังทั่วเอเชีย คำว่า นางเอกพันล้าน สื่อมักจะพวงท้ายชื่อของเธอเสมอตั้งแต่นั้นเป็นต้นมา จากนั้น ดาวิกาก็รับงานละครรวมถึงภาพยนตร์ต่อมาอีกหลายเรื่อง เช่น ละครสยองขวัญเรื่อง นางชฎา ซึ่งเป็นละครเรื่องสุดท้ายก่อนหมดสัญญากับ สถานีโทรทัศน์สีกองทัพบกช่อง 7 ที่ได้กระแสตอบรับที่ดี เป็นละครเรตติ้งสูงสุดถึง 8 สัปดาห์ติดขณะออกอากาศ และได้เรตติ้งละครหลังข่าวภาคค่ำ เฉลี่ยสูงที่สุดประจำพ.ศ. 2558 หลังจากนั้นในช่วงเดือน ธันวาคม พ.ศ. 2558 ดาวิกาก็ตัดสินใจไม่เซ็นสัญญากับสังกัดใด เลือกที่จะเป็นนักแสดงอิสระแทนปี2559 - ปัจจุบัน ปี2559 - ปัจจุบัน. ต่อมา พ.ศ. 2559มีผลงานที่ได้ทำร่วมกับผู้จัดหลากหลายค่าย โดยละครเรื่องแรกก็ได้ร่วมงานกับทางสถานีวิทยุโทรทัศน์ไทยทีวีสีช่อง 3 รับบทเป็นเจ้าหญิงที่ปลอมตัวมาแก้แค้น พ่อแท้ ๆ ที่คิดจะฆ่าเธอในวัยเด็ก เรื่อง เพลิงนรี ต่อมาเธอได้รับเชิญบท ทหารสายลับ กองทัพเรือไทย ให้แก่ละคร เจ้าเวหา ตอน ฝั่งน้ำจรดฝั่งฟ้า ทางช่อง ทรูโฟร์ยู ในช่วงอายุ 24 พ.ศ. 2560ของดาวิกาได้เป็นหนึ่งในแขกรับเชิญอีกเรื่องใน ไดอารี่ตุ๊ดซี่ส์ เดอะ ซีรีส์ ซีซั่น 2 ซึ่งฉายในช่องจีเอ็มเอ็ม 25 ในบท เจนนี่ เน็ตไอดอลขายครีม และได้ลงละครเรื่องที่ 2 ของสถานีวิทยุโทรทัศน์ไทยทีวีสีช่อง 3ต่อทันทีกับทางค่ายบรอดคาซท์ ไทย เทเลวิชั่นคือเรื่อง บ่วงบรรจถรณ์ แสดงคู่กับ มาริโอ้ เมาเร่อ ต่อมาได้พลิกบทบาทครั้งสำคัญในเรื่องรีเมคชายไม่จริงหญิงแท้ กับบทบาท สาวนักขายตรงตกอับเป็นหนี้ก้อนโต ที่ต้องจับพลัดจับพลูปลอมตัวเป็นกระเทย เพราะสถานการณ์บังคับ แสดงคู่กับ ฉันทวิชช์ ธนะเสวี พระเอกมากความสามารถ และเป็นหนึ่งในทีมเขียนบท พี่มาก..พระโขนง ภาพยนตร์ที่สร้างชื่อเสียงทั่วเอเชียให้แก่เธอ กำหนดออกอากาศทาง ช่องวันภาพลักษณ์ ภาพลักษณ์. ดาวิกา เป็นตัวแทนของภาพลักษณ์ที่เป็นผู้หญิง ที่มีความมั่นใจในตัวเอง ทำงานเก่ง บุคลิกดี เป็นคนรุ่นใหม่ที่มีความโดดเด่น ทันสมัย ไม่ว่าจะเป็นด้านความสามารถและการดูแลตัวเอง การดูแลสุขภาพ นายอิทธิพันธ์ เจ้าของผลิตภัณฑ์ กล่าวว่า “ใหม่ ดาวิกา” เป็นตัวแทนของคนรุ่นใหม่ที่มีความโดดเด่น ทันสมัย ไม่ว่าจะเป็นด้านความสามารถและการดูแลตัวเอง การดูแลสุขภาพ ซึ่ง มีคาแรคเตอร์ที่ชัดเจนเหมาะสมกับผลิตภัณฑ์ และเป็นนางเอกที่กำลังได้รับความนิยม เป็นต้นสื่อบันเทิงประเทศไทย สื่อบันเทิง. ประเทศไทย. ในช่วงเข้าวงการในช่วงแรกๆของดาวิกา มักถูกมองจากสื่อว่าเป็น นางเอกเจ้าน้ำตา เพราะร้องไห้ถี่มากในละคร และมีละครดราม่าและได้รับเรตติ้งที่สูง ติดต่อกันหลายเรื่อง ถึงขนาดมีช่วงที่ต้องเข้าโรงพยาบาล เพราะตาแห้งบ่อย และเป็นหนอง หลังจากภาพยนตร์พี่มาก..พระโขนงที่ประสบความสำเร็จเป็นอันมาก ในปี 2556 ภาพลักษณที่สื่อมองเปลี่ยนไป คือ นางเอกพันล้าน ดาวิกาถูกจับตามองจากสื่อมากขึ้น ขยับตัวไปทางไหน มักจะเป็นข่าวอยู่เสมอ จนได้อีกหนึ่งฉายาไปครองคือ เจ้าแม่ร้อยดราม่าฆ่าไม่ตายต่างประเทศ ต่างประเทศ. ปี 2016 ดาวิกา ถูกจัดอันดับเป็นอันดับ 13 ใน 55 ที่มีใบหน้าที่เป็นเอกลักษณ์เหมาะสมกับวงการแฟชั่นฝ่ายหญิงของฝั่งเอเชีย ของ I-MAGAZINE INC ร่วมมือกับ ADOBE BEHANCE'S ARTISTS โดยอาศัยความร่วมมือจาก 40 ประเทศ, 380 ช่างภาพมืออาชีพ , DESIGNERS, MAKEUP ARTISTS,STYLISTS, EDITORS AND ทีมงาน I-MAGAZINE IN-HOUSE จากประเทศ อังกฤษ จีน ฮ่องกง เกาหลีใต้ แบ่งการคัดเลือกเป็น6หมวด จากรูป-วิดีโอจำนวน 35,000ชิ้น ใช้เวลา 3เดือนสำหรับในการจัดการหารายชื่อสุดท้ายของแต่ละหมวดกิจกรรมเพื่อสังคม กิจกรรมเพื่อสังคม. วันที่ 24 พฤษภาคม 2560 UNICEF Thailandประกาศแต่งตั้ง Friends of UNICEF ให้ ดาวิกามีบทบาทหน้าที่เป็นกระบอกเสียงให้แก่เด็กๆ เรียกร้องให้สังคมไทยหันมาร่วมกันแก้ปัญหาความเหลื่อมล้ำเพื่อให้เด็กทุกคนมีโอกาสเท่าเทียมกัน ดาวิกา กล่าวว่า “ใหม่ลงพื้นที่ที่แม่ฮ่องสอนกับยูนิเซฟ ทำให้รู้สึกว่าในโลกเรายังมีชีวิตอีกหลายชีวิตที่ต้องการโอกาสที่เท่าเทียมกัน และยังมีเด็กอีกมากที่มีชีวิตอยู่กับความยากลำบาก เช่น เด็กอพยพ ซึ่งควรจะได้รับโอกาสที่เท่าเทียมกับเด็กคนอื่นๆ ดังนั้น เราควรส่งเสริมให้น้องๆ เหล่านี้ไปให้ไกลที่สุดเท่าที่จะไปได้ ใหม่จะมุ่งมั่นทำงานกับยูนิเซฟผลักดันเรื่องความเท่าเทียมให้กับเด็กทุกคนในประเทศไทยให้มากที่สุดเท่าที่จะทำได้ค่ะ”ผลงานละครโทรทัศน์และซีรีส์ผลงาน. ละครโทรทัศน์และซีรีส์. - รายชื่อผลงานละครของ " ดาวิกา โฮร์เน่ " ในฐานะนักแสดงอิสระละครโทรทัศน์และซีรีส์ละครโทรทัศน์และซีรีส์. - รายชื่อผลงานละครของ " ดาวิกา โฮร์เน่ " ในฐานะนักแสดงสังกัดสถานีโทรทัศน์สีกองทัพบกช่อง 7ภาพยนตร์ภาพยนตร์สั้นเพลงเพลง. - "คนที่ไว้ใจ" (เพลงประกอบละคร เงากามเทพ) - "หอมละลาย" แทตทูคัลเลอร์ feat. ใหม่ ดาวิกา (เพลงประกอบภาพยนตร์โฆษณา Comfort Luxury Natur) - "เธอคือใคร" ร่วมกับ เจษฎาภรณ์ ผลดี(เพลงประกอบละคร เพลิงนรี) - "ฉันจะฝันถึงเธอ" (เพลงประกอบภาพยนตร์ 20 ใหม่ ยูเทิร์นวัย หัวใจรีเทิร์น)(ต้นฉบับเพลงนี้คือ สุภัทรา อินทรภักดี) - "เจ็ดวันที่ฉันเหงา" (เพลงประกอบภาพยนตร์ 20 ใหม่ ยูเทิร์นวัย หัวใจรีเทิร์น)(ต้นฉบับเพลงนี้คือ เพ็ญแข กัลจาฤกษ์) - เด้งเลยดีกว่าใคร feat.ใหม่ ดาวิกา (เพลงประกอบภาพยนตร์โฆษณา Tipco Plus Collagen) - "บล็อกละค่ะ" (เพลงประกอบภาพยนตร์โฆษณา Laurier Soft & Safe ) - "จริงไม่กลัว" (เพลงประกอบละคร ชายไม่จริง หญิงแท้) (ต้นฉบับเพลงนี้คือ คริสติน่า อากีล่าร์) - "เธอไม่เคยรู้" (เพลงประกอบละคร ชายไม่จริง หญิงแท้) (ต้นฉบับเพลงนี้คือ คัทลียา แมคอินทอช)คอนเสิร์ตคอนเสิร์ต. - STAR THEQUE GTH 11 ปีแสงคอนเสิร์ต คอนเสิร์ตอำลา จีเอ็มเอ็ม ไท หับ (2558) - รวมวง Thongchai Concert (2559)รางวัล</doc>
