<doc id="498949" url="https://th.wikipedia.org/wiki?curid=498949" title="คุณสามี(กำมะลอ)ที่รัก">คุณสามี(กำมะลอ)ที่รัก คุณสามี(กำมะลอ)ที่รัก เป็นละครโทรทัศน์แนว โรแมนติก-คอมเมดี้ ผลิตโดยบริษัท เมกเกอร์ เจ กรุ๊ป จำกัด ผลงานของ จริยา แอนโฟเน่ นำแสดงโดย พัชฏะ นามปาน, อารยา เอ ฮาร์เก็ต คุณสามี(กำมะลอ)ที่รักออกอากาศทุกวันจันทร์-วันอังคาร เริ่มออกอากาศวันแรกวันที่ 10 ธันวาคม พ.ศ. 2555–22 มกราคม พ.ศ. 2556 ทางสถานีวิทยุโทรทัศน์ไทยทีวีสีช่อง 3 เวลา 20.30 - 22.45 น. บทประพันธ์โดย ปัณณพร บทโทรทัศน์โดย สองปุณณณฐ กำกับการแสดงโดย เมธี เจริญพงศ์ และนำกลับมาออกอากาศรีรันให้ชมอีกครั้ง ทุกวันจันทร์-ศุกร์ เวลา 14.10 น. เริ่ม 27 มกราคม พ.ศ. 2557–5 มีนาคม พ.ศ. 2557เรื่องย่อ เรื่องย่อ. เมื่อ ผู้หญิงในฝัน หล่นตุ๊บมาตรงหน้า เขาจะแปรเปลี่ยนคู่รักกำมะลอ เป็นความรักที่แท้จริงอย่างไร ฤชวี (โฬม พัชฏะ) หนุ่มหล่อแสนดีนักเขียนระดับเบสท์เซลเลอร์ ได้มาพบกับ พิมภา (ชมพู่ อารยา) ด้วยความบังเอิญ เมื่อฤชวี ได้เจอ พิมภา ก็ทำให้เขารู้จักกับคำว่าตกหลุมรัก แต่เพราะรู้จักความรักโดยที่ยังไม่ได้ตั้งตัว ทำให้เขาได้ปล่อยผู้หญิงในฝันของเขาไป แต่เหตุการณ์ไม่ได้จบเพียงเท่านั้น แต่ด้วยความบังเอิญหรือ กามเทพลิขิต ทำให้ทั้ง ฤชวี และ พิมภา ต้องมาทำงานร่วมกัน และ ต้องมาแต่งงานกัน แบบกำมะลอ แต่ด้วยความที่ต้องใช้ชีวิตอยู่ด้วยกัน ทำให้เขาและเธอเริ่มตกหลุมรักกัน แต่ด้วยทิฐิ และความหีงหวง ทำให้ทั้งคู่ไม่ยอมเปิดใจให้กันสักที เรื่องราวความรักกำมะลอ ของสามีภรรยาคู่นี้จะเป็นอย่างไร ติดตามชมได้ใน คุณสามี(กำมะลอ)ที่รักรายนามนักแสดงรายนามนักแสดง. - พัชฏะ นามปาน แสดงเป็น ฤชวี วงศ์บริบูรณ์ (ต้นกล้า) หนุ่มไทยวัย 30 ปี ทายาทมหาเศรษฐีที่ดินในเพชรบูรณ์ สูงมาตรฐานชายไทย รักการออกกำลังกายจึงหนาแน่นด้วยซิกแพ็คสะท้านใจสาว เอกลักษณ์คือรอยยิ้มอบอุ่นที่พิฆาตใจทุกเพศทุกวัย สุภาพบุรุษเต็มตัว มองโลกในแง่ดี ใจเย็น อ่อนไหวและอ่อนโยนกับมนุษย์โลกทุกคนแต่ก็พอดีไม่ขาดไม่เกินและไม่ทำให้คนอื่นเดือดร้อน เมื่อได้รักฤชวีจะดูแลและทนุถนอมความรักเป็นอย่างดี และคอยช่วยเหลือโดยไม่หวังสิ่งตอบแทนเรียกได้ว่าอยู่ห่างๆ อย่างห่วง ๆ ก็มีความสุขแล้ว รักของฤชวีคือความเข้าใจและมอบให้ในสิ่งที่คนที่ตนรักต้องการโดยไม่คำนึงถึงความลำบากของตัวเองด้วยซ้ำ- อารยา เอ ฮาร์เก็ต แสดงเป็น พิมภา (พิม) หญิงไทยวัย 27 ปี มือขวานักการตลาดของบริษัท Naree บริษัทเครื่องสำอางที่มียอดขายเป็นอันดับหนึ่งของเมืองไทย นอกจากใบหน้าที่สวยคม บุคลิกคล่องแคล่ว ฉลาดและความขยันที่ทำงานแบบถวายหัว และมีเลือดรักบริษัทที่รุนแรง (ไม่ต่างจากกลุ่มเลือดรักชาติ) ทำให้พิมภากำลังก้าวหน้าในหน้าที่การงาน และกำลังจะรุ่งโรจน์ในชีวิตรักด้วยการเข้าสู่ประตูวิวาห์กับผู้ชายที่เหมาะสมกับพิมภาทั้งคุณวุฒิ วัยวุฒิและฐานะทางสังคมที่จะผลักดันให้พิมภาเป็นผู้หญิงที่ประสบความสำเร็จในชีวิตทุก ๆ ด้าน แต่เพราะเป็นคนไม่ระแวงและระวังจึงโดนเพื่อนรักหักหลังแย่งแฟนอย่างหน้าด้าน ๆ พิมภาเสียใจเพราะเป็นคนรักเพื่อนและเมื่อรักแล้วก็จะมอบความไว้ใจให้แบบสุดตัว เมื่อถูกทรยศ พิมภาจึงไม่กล้าไว้ใจใครง่ายๆ อีกจนกระทั่งพบฤชวี พิมภายิ่งไว้ใจและหวังว่าจะได้พบรักที่ซื่อสัตย์จริงๆ สักที แต่เมื่อมีสิ่งต่างๆรุมเร้าเข้ามาทำลายความสัมพันธ์ระหว่างพิมภากับฤชวี โดยเฉพาะตรีวิญกับการะเกด พิมภาจะอ่อนไหวกับการงานทันทีโดยไม่เฉลียวใจว่าตรีวิญคิดกับเธออย่างไร- วรฤทธิ์ เฟื่องอารมย์ แสดงเป็น ภัทรพล หนุ่มไทยวัย 35 ปี พี่ชายของพิมภาเจ้าของธุรกิจค้าพลอยที่ภัทรพลเป็นกำลังหลักในการดูแลกิจการของที่บ้าน ภัทรพลหน้าตาดี หุ่นดี มีเงินแต่รักที่จะใช้ชีวิตแบบสบายๆ ไม่เวอร์และไม่ต้องติดดินจนลำบาก ความเป็นคนอารมณ์ดีจึงหยิบจับมุมมองดีๆ จากเรื่องราวรอบตัวให้กลายเป็นอารมณ์ขัน มีเหตุมีผลและยอมรับทุกอย่างได้ด้วยความเข้าใจที่ง่ายๆ ไม่ต้องซับซ้อน ภัทรพลจึงหลงรักวลีเสี่ยว ๆ เป็นชีวิตจิตใจและใช้มันในชีวิตประจำวันจนเป็นเอกลักษณ์ประจำตัว ภัทรพลรักและเป็นห่วงพิมภาแต่จะไม่ก้าวก่ายกับชีวิตของพิมภา แต่จะคอยระแวงและระวังให้กับพิมภาในทุกเรื่อง แม้แต่ฤชวีก็ต้องผ่านการสแกนของภัทรพลอย่างหนักก่อนจะยอมให้ฤชวีมาอยู่ในคอนโดพิมภาได้ ความรักของภัทรพลเป็นรักที่มองทะลุเปลือกนอกเข้าไปถึงภายในจิตใจทำให้ภัทรพลเห็นว่าลัลนาเป็นผู้หญิงน่ารักที่พยายามฉาบเปลือกนอกตามกระแสสังคมเพื่อทำตัวให้เท่าเทียมกับคนอื่นๆ ท้งที่ความจริงแล้วความน่ารักของลัลนาไม่ต้องปรุงแต่งก็น่ารักมากพอแล้ว- เมย์ เฟื่องอารมย์ แสดงเป็น ลัลนา หญิงไทยวัย 27 ปี มือซ้ายนักการตลาดของบริษัท Naree คู่แข่งตัวฉกาจของพิมภา ลัลนาคลั่งแฟชั่นเกาหลีทั้งบิ๊กอาย นมโต ผมลอน ลัลนาจัดเต็มทุกวันไม่ซ้ำชุดราวกับเป็นเกิร์ลเจนเนอเรชั่นหลุดมาจากเวทีคอนเสิร์ต แต่ลัลนาเป็นประเภทสวยด้วยเก่งด้วย และรักบริษัทยิ่งชีพ ด้วยตำแหน่งหน้าที่จึงทำให้กลายเป็นคู่แข่งกับพิมภาแบบไม่ได้ตั้งใจ ยิ่งปราสินีคอยมาเป่าหูให้ลัลนาฟังว่าพิมภาคอยจะเลื่อยขาเก้าอี้เหยียบหัวลัลนาเพื่อจะเป็นใหญ่ในบริษัท บวกกับท่าทีเชิดของพิมภา (เพราะโดนปราสินีเป่าหูว่าลัลนาคิดเลื่อยขาเก้าอี้พิมภาด้วยเหมือนกัน) ทำให้ลัลนาปักใจเชื่อ จากการเชือดเฉือนลุกลามเป็นปะทะกันออกนอกหน้าไม่เว้นแต่ละวัน ทำให้ลัลนาตั้งเป้าว่าต้องเอาชนะพิมภาด้วยการคว้าตำแหน่งผู้บริหารการตลาดสาขาที่ญี่ปุ่นให้ได้ ลัลนาผิดหวังกับความรักมาครั้งแล้วครั้งเล่า เพราะความสวยแบบพลาสติก (ศัลยกรรมมาไม่น้อย) ความเยอะเกินและจุกจิก เอาแต่ใจของลัลนาเอง จนได้เจอกับภัทรพล ลัลนาจึงเข้าใจว่าไม่ต้องเพอร์เฟ็คท์แต่ยอมเข้าใจในสิ่งที่ลัลนาเป็นได้ชีวิตก็มีความสุขแล้ว- สมิทธิ ลิขิตมาศกุล แสดงเป็น ตรีวิญ (ตัวร้าย) ที่ปรึกษานักการตลาดวัย 25 ปี หนุ่มหน้าใส รูปร่างสันทัด หล่อกรี๊ดสะท้านใจสาว ๆ รักเดียวใจเดียว และทุ่มเททุ่มทุนให้กับความรักแบบไม่มีลิมิต เพราะรักของตรีวิญการที่ได้เห็นคนที่รักมีพร้อมทุกอย่างที่ตรีวิญคิดว่าดีที่สุดจากมุมมองของตรีวิญจนบางครั้งก็ลืมมองถึงความต้องการของคนที่ตนเองรัก- อชิตะ วุฒินันท์สระสิทธิ์ แสดงเป็น นันทิกานต์ (แนน) ผู้จัดการฝ่ายขายวัย 27 ปี เพื่อนขาลุยของพิมภา สาวอารมณ์ดีจนบางทีก็เฉียด ๆ ต๊อง รักการกินเป็นชีวิตจิตใจ แต่ที่สำคัญที่สุดเป็นอันดับ2รองจากครอบครัวคือเพื่อน คติของนันทิกานต์ คือเพื่อนข้าใครอย่าแตะ..แตะได้ถ้าไม่กลัวโลกแตก เรื่องของเพื่อนก็เหมือนเรื่องของนันทิกานต์ที่ต้องแคร์ต้องเคลียร์และต้องคว่ำทุกคนที่คิดร้ายกับเพื่อน ด้วยความกลัวที่ตัวเองใจร้อนเกิน นันทิกานต์พยายามจะสงบลงด้วยการเข้าหาธรรมะ ว่างก็สวดมนต์ ปฏิบัติธรรม จึงมักจะมีคำสอนมาประยุกต์ใช้ในแบบของแนนคอยจุดประกายความคิดให้กับพิมภาเสมอ นันทิกานต์เป็นโสดเพราะว่ารักการกินจนน่ากลัว ประกอบกับนันทิกานต์คิดว่าตัวเองไม่สวยทำให้นันทิกานต์ไม่เคยคาดหวังกับความรักแต่เมื่อความรักวิ่งเข้ามานันทิกานต์ก็ตั้งรับอย่างมีสติ- อภินันท์ ประเสริฐวัฒนกุล แสดงเป็น เอกพล (ตัวร้าย) ที่ปรึกษาทางการตลาดชายวัย 35 ปี หล่อ ดูดี เนี้ยบตั้งแต่หัวจรดเท้า ทะเยอทะยานด้วยการใช้ผู้หญิงเป็นเครื่องมือในการก้าวหน้าทางหน้าที่การงานมาตลอด เอกพลไม่เคยรักใครอย่างแท้จริงนอกจากตัวเอง และพยายามจะทำทุกอย่างเพื่อให้ตัวเองได้ผลประโยชน์กลับคืนมา- ภารดี อยู่ผาสุข แสดงเป็น ปราสินี เจ้าหน้าที่ฝ่ายการตลาดวัย 27 ปี สาวสวย หุ่นดี ที่นิยมการสร้างภาพลักษณ์ที่ดูเป็นคนไม่มีพิษภัย ขี้อิจฉา และทะเยอทะยานอย่างรุนแรงต้องการความสำเร็จโดยไม่คำนึงถึงผิดชอบชั่วดี คอยเป็นผู้ติดตามของพิมภามาตลอดแม้พิมภาจะดีด้วยแต่ปราสินีก็มองว่ากำลังดูถูกกดปราสินีให้ต่ำกว่าเสมอ (อคติเพราะความอิจฉาริษยา) ปราสินีต้องการจะแย่งทุกอย่างมาจากพิมภาแม้แต่เอกพลที่เป็นคนรักของพิมภา ปราสินีก็เอาตัวเข้าแลกเพื่อจะดึงเอกพลมาให้ได้ แต่เมื่อเอกพลแยกมาจากพิมภา ปราสินีก็ยังเป็นได้แค่ช้อยส์ที่เอกพลไม่มีวันเลือก แม้ปราสินีจะท้องเอกพลก็ไม่ไยดี แต่เพราะคำแนะนำจากฤชวีทำให้ปราสินีตัดสินใจเลิกกับเอกพลและเลี้ยงลูกเพียงลำพังเพื่อสร้างคุณค่าให้กับตัวเองใหม่อีกครั้ง- วิรากานต์ เสณีตันติกุล แสดงเป็น มินท์ อาร์ตไดเรคเตอร์บริษัทโฆษณาวัย 23 ปี น้องสาวแท้ๆ ของฤชวี สวย เซอร์ และรักอิสระ จึงไม่เคยยอมอยู่ใต้อำนาจบงการของคุณย่าชุติภา ทำให้มิ้นท์เหมือนเป็นพวกนอกคอก มิ้นท์รักฤชวีมากและพยายามจะช่วยฤชวีทุกทางเพื่อให้ได้สมหวังกับพิมภา- พิจิตรา สิริเวชชะพันธ์ แสดงเป็น กิ่งแก้ว บ.ก.สำนักพิมพ์ มีศักดิ์เป็นลูกพี่ลูกน้องของฤชวี เห็นแววของฤชวีและผลักดันให้ฤชวีได้กลายเป็นนักเขียนที่โด่งดัง กิ่งแก้วเป็นญาติพี่น้องที่สนิทกับฤชวีที่สุด และเป็นคนที่ฤชวีไว้ใจปรึกษาได้ทุกเรื่อง- ดารณีนุช โพธิปิติ แสดงเป็น ซูซี่ สาวใหญ่วัย 40 ปี ที่พยายามจะมีตัวตนจนไม่เคยเป็นตัวของตัวเองแม้กระทั่งการแต่งตัวก็ต้องคอยเป็นลูกไล่ของลัลนาตลอดเวลา แม้ว่าการแต่งตัวนั้นจะไม่เข้ากับตัวเองเลยก็ตาม- เพ็ญพักตร์ ศิริกุล แสดงเป็น สุกัญญา ประธานบริษัทนารี วัย 45 ปี สวย สง่า เก่งและรักสวยรักงามเข้าขั้นหายใจเป็นเครื่องสำอาง จึงรับช่วงบริษัท Naree จากครอบครัวและผลักดันจนบริษัท Naree สามารถผงาดในวงการเครื่องสำอางได้ในที่สุด ชื่นชอบคนที่ผลงานจึงให้ความสนใจกับพิมภาและลัลนามาก- สันติสุข พรหมศิริ แสดงเป็น ภาณุวัฒน์ อดีตนายตำรวจวัย 50 ปี ภาพลักษณ์ดูเหี้ยมแต่จิตใจนั้นใฝ่ธรรมะระดับเข้าขั้นปฏิบัติ มีความรักและเกรงใจในตัวพิมมาลาสูง รักครอบครัวที่สุดพร้อมโหดทุกเมื่อถ้าลูกโดนทำร้าย สำหรับพิมภา ภาณุวัฒน์คือพ่อผู้ใจดีที่รักและเกรงใจลูกไม่ต่างกับเกรงใจแม่เลยสักนิด ภาณุวัฒน์ไม่ค่อยดุแต่ถ้าดุเมื่อไหร่พิมภาต้องเงียบด้วยความเกรงใจ- สาวิตรี สามิภักดิ์ แสดงเป็น พิมมาลา แม่พิมภาวัย 48 ปี อาชีพหลักเป็นผู้ควบคุมดูแลความสงบสุขภายในครอบครัว สาวที่ยังคงความสวยไม่เปลี่ยนแปลง ภายใต้ความสวยคือสายตาคมปลาบที่สามารถมองทะลุนิสัยและจิตใจคนได้อย่างแม่นยำ ทุกคำของพิมมาลาที่วิเคราะห์ออกมามักถูกต้องและแม่นยำเสมอ ทำให้ทุกคนในครอบครัวเชื่อถือและไม่เคยมีใครกล้าแย้งแม้แต่สามีอย่างภาณุวัฒน์ และยามที่พิมมาลาเอาจริง ทุกคนต้องถอยไม่อย่างนั้นจะได้รับการลงโทษชนิดที่ต้องจำไปจนตาย ที่พอจะกล้าต่อกรกับพิมมาลาได้ก็มีเพียงพิมภาเท่านั้น เพราะลูกไม้หล่นไม่ไกลต้น พิมมาลาจึงไม่เคยกำราบพิมภาได้สักที- พิศมัย วิไลศักดิ์ แสดงเป็น คุณย่าชุติภา เศรษฐีนีที่ดินที่ร่ำรวยมากที่สุดในภาคเหนือวัย 70 ปี ดุเฉียบขาด ตาต่อตาฟันต่อฟัน ปากตรงกับใจ และรักฤชวีดั่งดวงใจ เพราะฤชวีเหมือนคุณปู่ราวกับแกะจากบล็อกเดียวกันมา เพราะการเสียชีวิตของคุณปู่มีสาเหตุมาจากความเจ้ายศเจ้าอย่าง ถือตัว และการถือทิฐิของคุณย่า ทำให้กลายเป็นแผลในใจของคุณย่ามาตลอด คุณย่าจึงพยายามจะหาหลานสะใภ้ที่แตกต่างจากตนเองอย่างสุดขั้วเพื่อให้ฤชวีมีครอบครัวที่ดีและอายุยืนนาน แต่เมื่อเจอพิมภา คุณย่ารู้สึกเหมือนพิมภาคือภาพสะท้อนตัวเองในวัยสาว ภาพความตายของคุณปู่ย้อนกลับมา คุณย่าจึงพยายามกีดกันพิมภาสุดชีวิต แต่สุดท้ายคุณย่าก็ต้องผิดหวังที่การะเกดคนที่คุณย่าเห็นว่าดีกลับร้ายกาจที่สุด ทำให้คุณย่ายอมเปิดใจและปล่อยให้ฤชวีได้เลือกคนที่ตัวเองรักนักแสดงรับเชิญนักแสดงรับเชิญ. - ปาริฉัตร ไพรหิรัญ แสดงเป็น วรรณนรี - สุรัตนา ข้องตระกูล แสดงเป็น นวลจันทร์ - เบญจวรรณ อาร์ดเนอร์ แสดงเป็น การะเกด (นางร้าย) สาวสวยหุ่นสะบึมวัย 25 ปี ผู้บริหารห้างสรรพสินค้าที่สุกัญญาวางแผนไว้ว่าจะตกลงตั้งช็อปในเครือบริษัท Naree เป็นหญิงสาวที่คุณย่าชุติภาหมายมั่นปั้นมือจะให้เป็นหลานสะใภ้ ภาพลักษณ์ภายนอกเป็นหญิงสาวอ่อนหวาน กุลสตรีราวกับผ้าพับไว้แต่นั่นเป็นสิ่งที่ฉาบไว้เพื่อซ่อนตัวจริงของการะเกตุที่แท้จริงเป็นสาวไฮโซที่ผ่านชีวิตแหลกเหลวมาร้อยเอ็ดเจ็ดประเทศ ไม่ว่าจะไทยจีนฝรั่งการะเกดรวบตึงหมดทุกคนที่ผ่านมา การะเกดเป็นศูนย์รวมของความร้ายกาจของสามโลกที่มารวมอยู่ในคน ๆ เดียว จึงเป็นคู่ต่อสู้ระดับเทพที่พิมภาต้องฝ่าฟันไปด้วยความอดทนระดับอินฟินิตี้- พิมพ์แข กุญชร ณ อยุธยา แสดงเป็น สินีนาฎ (นางร้าย) คุณยายของการะเกด ภายนอกดูเป็นนักธุรกิจที่ใหญ่โตและใจบุญสุนทาน แต่แท้จริงแล้ว ประกอบธุรกิจผิดกฎหมายต่างๆนาๆที่เกี่ยวกับเงินทองและอสังหาริมทรัพย์ จึงจับหลานสาวล้างน้ำใส่ตะกร้าถวายฤชวีสุดฤทธิ์สุดเดช เพื่อไม่ให้ความลับของการะเกดถูกเผยแพร่ออกไป จะทำให้การงานสะดวกขึ้นเพียงเพราะต้องการอาศัยเส้นสายของคุณหญิงชุติภา- มิรา โกมลวณิช แสดงเป็น พั้นช์ ลูกพี่ลูกน้องของต้น โดยพั้นช์ทำให้พิมภากับฤชวีเข้าใจผิดกันเรื่องแต่งงานแต่แท้จริงแล้วพั้นช์มีผู้ชายที่เธอรักและแต่งงานใช้ชีวิตคู่ด้วยกันอยู่แล้วเพลงประกอบละครเพลงประกอบละคร. - เพลง Love or not (เพลงเปิด) - ขับร้องโดย พิจิกา / ณรงค์วิทย์ เตชะธนะวัฒน์ - เพลง ฉันในมุมอ่อนแอ - ขับร้องโดย เหมือนแพร พานะบุตร - เพลง เหมือนฝัน - ขับร้องโดย บอย พีซเมคเกอร์ - เพลง ฝัน (เพลงปิด) - ขับร้องโดย บอย พีซเมคเกอร์รางวัล</doc>
