<doc id="572666" url="https://th.wikipedia.org/wiki?curid=572666" title="รถไฟฟ้าเคฮัง">รถไฟฟ้าเคฮัง บริษัทรถไฟฟ้าเคฮัง จำกัด () เป็นผู้ให้บริการรถไฟในจังหวัดโอซะกะ จังหวัดเคียวโตะ และจังหวัดชิงะ ในประเทศญี่ปุ่น เป็นที่รู้จักกันในชื่อ "เคฮัง" (京阪) หรือ "เคฮังเด็นเทะสึ" (京阪電鉄) หรือ "เคฮังเด็นชะ" (京阪電車)ประวัติ ประวัติ. รถไฟเคฮังเริ่มให้บริการรับส่งผู้โดยสารระหว่างโอซะกะกับเคียวโตะในปี ค.ศ. 1910 และเป็นบริษัทที่ให้บริการรถไฟฟ้าเชื่อมระหว่างสองเมืองนี้เป็นบริษัทแรก และเป็นทางรถไฟสายแรกที่ทอดยาวไปตามริมฝั่งแม่น้ำโยะโดะ หลังจากนั้น เคฮังได้เข้าซื้อกิจการของรถไฟในแถบโอสึ (สายโอสึ) ในทศวรรษ 1920 รถไฟเคฮังเริ่มสร้างเส้นทางเชื่อมระหว่างโอซะกะกับเคียวโตะอีกเส้นทางหนึ่งเป็นสาขาย่อย ชื่อว่า รถไฟชินเคฮัง (新京阪鉄道) และได้เชื่อมกับเคฮังสมบูรณ์ในปี 1930 ปัจจุบัน ทางรถไฟสายนี้เป็นที่รู้จักในชื่อ ฮังคีวสายเคียวโตะ ในปี 1943 รัฐบาลญี่ปุ่นสมัยสงครามโลกครั้งที่ 2ได้บังคับให้เคฮังควบรวมกิจการกับรถไฟฮังชินคีวโค ก่อตั้งเป็นรถไฟเคฮังชินคีวโค (京阪神急行電鉄 Keihanshin Kyūkō Dentetsu) ต่อมา ในปี 1949 หลังพ้นสงครามไปแล้ว รถไฟเคฮังได้กลับมารวมตัวกันใหม่อีกครั้ง (ยกเว้นสายชินเคฮัง) และกลับมาใช้ชื่อบริษัเดิม ส่วนรถไฟเคฮังชินคีวโคก็เปลี่ยนชื่อเป็น รถไฟฮังคีว และใช้ชื่อนี้จนถึงทุกวันนี้เส้นทางรถไฟ เส้นทางรถไฟ. รถไฟเคฮังแบ่งการให้บริการหลัก ๆ ออกเป็นสายเคฮังกับสายโอสึ โดยรถไฟที่ให้บริการระหว่างเคียวโตะกับโอซะกะจะเป็นรถไฟรางใหญ่ ขณะที่รถไฟที่ให้บริการระหว่างเคียวโตะกับโอสึจะมีลักษณะคล้ายกับรถราง ความกว้างของรางทั้งเครือข่ายอยู่ที่ 1,435 มิลลิเมตร คือ รางคู่ความกว้างมาตรฐานสายเคฮังสายเคฮัง. - เคฮังสายหลัก: โยะโดะยะบะชิ–ซันโจ - สายโอสึ: ซันโจ–เดมะชิยะนะงิ - สายนะกะโนะชิมะ: นะกะโนะชิมะ–เทมมะบะชิ - สายคะตะโนะ: ฮิระคะตะชิ–คิไซชิ - สายอุจิ: ชุโชะจิมะ–อุจิสายโอสึสายโอสึ. - สายเคชิน: มิสะสะงิ–ฮะมะโอสึ - สายอิชิยะมะซะกะโมะโตะ: อิชิยะมะเดะระ–ซะกะโมะโตะสายอื่น ๆสายอื่น ๆ. - สายเคเบิล (鋼索線) หรือเรียกว่า โอะโตะโกะยะมะเคเบิล (男山ケーブル)</doc>
