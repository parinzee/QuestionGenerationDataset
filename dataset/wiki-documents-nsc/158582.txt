<doc id="158582" url="https://th.wikipedia.org/wiki?curid=158582" title="ฟร็อก เซลอส">ฟร็อก เซลอส ฟร็อก เซลอส (ภาษาเขมร: ???; ; ) เป็นตัวละครในเรื่องเซนต์เซย่าภาคเจ้านรกฮาเดส เป็น 1 ใน 108 สเป็คเตอร์ มีบทบาทอย่างมากในภาคแซงค์ทัวรี่บทบาท บทบาท. ฟร็อก เซลอส ปรากฏตัวครั้งแรกในปราศาทฮาเดสบนโลกมนุษย์ เพื่อรับคำสั่งของไวเวิร์น ราดาแมนทีส แต่เซลอสก็มักยกแพนโดร่ามาขู่ราดาแมนทีสบ่อย ๆ เมื่อเจมินี่ ซากะ, แคปริคอร์น ชูร่า และอควอเรียส คามิวนำร่างที่ห่อด้วยผ้าขาวที่บอกว่าเป็นร่างของอาธีน่ามามอบให้แก่แพนโดร่า แต่แพนโดร่าไม่ไว้ใจจึงสั่งให้เซลอสเปิดผ้าออก เมื่อเปิดออกพบว่าไม่มีอะไร ทั้ง 3 อดีตโกลด์เซนต์ก็ได้โจมตีแพนโดร่า ขณะที่เซลอสถูกคามิวโจมตีด้วยพลังเย็น แต่ทั้ง 3 ก็ไม่อาจทำอะไรได้มากกว่านั้น เพราะชีวิตแค่ 12 ชั่วโมงที่ฮาเดสมอบให้ หมดเสียก่อน ขณะที่พวกเซย่าบุกเข้ามา เซลอสได้ท้าทายให้ทั้ง 4 โจมตีเข้ามาพร้อมกันทีเดียว พร้อมกระทืบคามิวให้ดูเป็นตัวอย่าง จึงถูกไดม่อน ดัสต์ ของเฮียวกะโจมตีใส่จนกระเด็นกระดอนออกไป เซลอสจึงขอร้องให้ราดาแมนทีสยื่นมือมาช่วย แต่ราดาแมนทีสกลับยืนดูเฉย เพราะเซลอสได้บอกเองก่อนหน้านั้นว่า ให้ราดาแมนทีสยืนดูเฉย ๆ พอ เซลอสจึงพยายามฮึดต่อสู้ด้วยพลังสูงสุด แต่กลับถูกท่าไม้ตาย ออโรร่า เอ็กคิวชั่น ของเฮียวกะโจมตีใส่ แต่ยังไม่ตายในทันทีเพราะยังร้องเสียงหลงได้อยู่ จนกระทั่งปราสาทฮาเดสได้ถล่มลงมา นับได้ว่า ฟร็อก เซลอส เป็นตัวละครที่น่าเกลียดทั้งรูปร่าง และพฤติกรรมเซอร์พลีส เซอร์พลีส. เซลอส สวมชุดเซอร์พลีสรูปฟร็อก หรือ กบ นั่นเอง</doc>
