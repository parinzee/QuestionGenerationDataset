<doc id="651933" url="https://th.wikipedia.org/wiki?curid=651933" title="ไสว ไสวแสนยากร">ไสว ไสวแสนยากร พลตำรวจเอก พลเอก ไสว ไสวแสนยากร (8 พฤษภาคม พ.ศ. 2447 - 1 กรกฎาคม พ.ศ. 2523) อดีตอธิบดีกรมตำรวจ,อดีตผู้ว่าการรถไฟแห่งประเทศไทย, อดีตผู้ช่วยผู้บัญชาการทหารบก, อดีตแม่ทัพภาคที่ 2, อดีตเจ้ากรมทหารสื่อสาร และอดีตจเรทหารสื่อสารประวัติ ประวัติ. พลตำรวจเอกไสว ไสวแสนยากร เกิดเมื่อวันที่ 8 พฤษภาคม พ.ศ. 2447 มีนามเดิมว่าเจ้าศรีไสว อุ่นคำ เป็นโอรสของเจ้าศรีสญชัย บิดาเป็นพระราชโอรสในพระเจ้ามหินทรเทพนิภาธร หรือ เจ้าอุ่นคำ และเป็นพระราชอนุชาในพระเจ้าสักรินทรฤทธิ์ หรือ เจ้าคำสุก มีพี่น้องร่วมพระบิดา ได้แก่ เจ้าศรีสวัสดิ์ มหินทรเทพ (เข้ารับราชการในไทยเป็น ขุนศรีสวัสดิ์), เจ้าศรีแสวง, เจ้าสุดสงวน (ญ.), เจ้าคำผิว (ญ.) และเจ้าสวาท ครั้นอยู่ในไทยท่านใช้ชื่อในเอกสารว่า ไสว อุ่นคำ แล้วรับราชการเป็น ขุนไสวแสนยากร ก่อนเปลี่ยนนามสกุลเป็น ไสวแสนยากร ตามราชทินนาม พลตำรวจเอกไสวถึงแก่อสัญกรรมเมื่อ 1 กรกฎาคม พ.ศ. 2523 ในวัย 76 ปีการทำงาน การทำงาน. พลตำรวจเอกไสวเป็นจเรทหารสื่อสารในช่วงปี 2489-2490 ก่อนจะขึ้นเป็นเจ้ากรมทหารสื่อสารช่วงปี 2490-2494 ได้ขึ้นเป็นแม่ทัพภาคที่ 2 ช่วงปี 2494-2497 ขึ้นเป็นผู้ช่วยผู้บัญชาการทหารบกช่วงปี 2497-2500 พร้อมกับรับพระราชทานยศพลเอก หลังเหตุการณ์รัฐประหาร 16 กันยายน 2500 พลเอกไสวได้โอนย้ายมารับราชการตำรวจในตำแหน่ง อธิบดีกรมตำรวจ แทน พลตำรวจเอกเผ่า ศรียานนท์ เมื่อวันที่ 19 กันยายน พ.ศ. 2500 พร้อมกับได้รับพระราชทานยศพลตำรวจเอกเมื่อวันที่ 30 ตุลาคม พ.ศ. 2500 แต่ดำรงตำแหน่งได้เพียง 2 ปีก็ถูกโอนให้ไปดำรงตำแหน่ง ผู้ว่าการการรถไฟแห่งประเทศไทย เมื่อวันที่ 9 กันยายน พ.ศ. 2502 โดย จอมพลสฤษดิ์ ธนะรัชต์ นายกรัฐมนตรี ผู้บัญชาการทหารสูงสุด และ ผู้บัญชาการทหารบก ได้มารักษาราชการในตำแหน่งอธิบดีกรมตำรวจอีกตำแหน่งหนึ่งงานการเมือง งานการเมือง. วันที่ 2 สิงหาคม 2497 พลตำรวจเอกไสว ขณะมียศเป็น พลโท ได้รับการแต่งตั้งให้ดำรงตำแหน่ง รัฐมนตรีช่วยว่าการกระทรวงคมนาคมเครื่องราชอิสริยาภรณ์</doc>
