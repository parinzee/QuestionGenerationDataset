<doc id="191623" url="https://th.wikipedia.org/wiki?curid=191623" title="แวนคูเวอร์">แวนคูเวอร์ แวนคูเวอร์ () เป็นเมืองท่าชายฝั่งที่มีชื่อเสียงทางภาคตะวันตกเฉียงใต้ของรัฐบริติชโคลัมเบีย ประเทศแคนาดา เป็นเมืองที่ใหญ่ที่สุดของรัฐ และในภูมิภาคแปแซิฟิก มีประชากรราว 611,869 คน แต่เมื่อรวมเขตเมืองทั้งหมดจะมีประชากร 2,249,725 คน ชื่อของเมืองมาจากชื่อของนักสำรวจชาวอังกฤษนามว่า จอร์จ แวนคูเวอร์ บางครั้งอาจจะสับสนระหว่างเมืองแวนคูเวอร์ รัฐบริติชโคลัมเบีย ประเทศแคนาดา กับเมืองแวนคูเวอร์ที่อยู่ในรัฐวอชิงตัน ประเทศสหรัฐอเมริกา อุตสาหกรรมที่ทำรายได้ให้แก่เมืองในอดีต ได้แก่ การป่าไม้ การทำเหมืองแร่ การตกปลา และ เกษตรกรรม ส่วนปัจจุบัน ได้แก่ อุตสาหกรรมบริการ อันมีผลมาจากการท่องเที่ยวที่ขยายตัวขึ้น ปัจจุบันแวนคูเวอร์เป็นศูนย์กลางการถ่ายทำภาพยนตร์เป็นอันดับสามของอเมริกาเหนือรองมาจาก ลอสแอนเจลิส และนิวยอร์ก จนมีชื่อเล่นอีกชื่อว่า "Hollywood North" และแวนคูเวอร์ยังเป็นสถานที่จัดแข่งขัน กีฬาโอลิมปิกฤดูหนาว 2010 และพาราลิมปิกฤดูหนาว 2010อีกด้วยเมืองพี่น้อง เมืองพี่น้อง. แวนคูเวอร์เป็นเมืองแรกของแคนาดาที่ทำความตกลงร่วมมือในระดับนานาชาติ เมืองพี่น้องได้แก่- โอเดสซา, ยูเครน (พ.ศ. 2487) - โยโกฮามา, ญี่ปุ่น (พ.ศ. 2508) - เอดินเบอระ, สกอตแลนด์, สหราชอาณาจักร (พ.ศ. 2521) - กวางโจว, สาธารณรัฐประชาชนจีน (พ.ศ. 2528) - ลอสแอนเจลิส, รัฐแคลิฟอร์เนีย, สหรัฐอเมริกา (พ.ศ. 2529) - โซล, เกาหลีใต้ (พ.ศ. 2550)</doc>
