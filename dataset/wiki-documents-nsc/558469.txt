<doc id="558469" url="https://th.wikipedia.org/wiki?curid=558469" title="อัจฉรา รอดศาสตรา">อัจฉรา รอดศาสตรา อัจฉรา รอดศาสตรา (เหน่ง) เกิดเมื่อวันที่ 24 ตุลาคม พ.ศ. 2504 ที่โรงพยาบาลราชวิถี กรุงเทพมหานคร มีบิดาชื่อ สอ.ประเทือง และมารดาชื่อ อรุณ มีพี่น้อง 6 คนโดยเธอเป็นคนที่ 2 สำเร็จการศึกษาจากโรงเรียนกองทัพบกอุปถัมภ์ สื่อสารสงเคราะห์ และเรียนวิชาการบ้านการเรือนควบคู่กับภาษาอังกฤษ เข้าสู่วงการโทรทัศน์โดยคุณขอใจ ฤทัยประชาได้พบเธอในกองถ่ายภาพยนตร์เรื่องแม่ดอกกัญชา จึงได้พาไปรู้จักกับคุณพยุง พึ่งศิลป์ และเริ่มแสดงละครเรื่องแรกของเธอให้กับค่ายรัชฟิล์มทีวีทางช่อง 5 เริ่มจากละครเรื่องฟากสวนสีชมพู คู่กับ สมเจตน์ เจนสุข ต่อด้วยเรื่องเงาไม้ กับพระเอกคนเดียวกัน จากนั้นจึงมีผลงานละครต่อมาพักใหญ่ ที่สร้างชื่อเสียงอีกเรื่องคือดาวเรือง คู่กับ วิฑูรย์ กรุณา อีกทั้งเธอยังมีผลงานทางภาพยนตร์ โดยเริ่มจากร่วมแสดงในภาพยนตร์เรื่องแม่ดอกกัญชา ของดอกดิน กัญญามาลย์ โดยรับบทเป็นเพื่อนกลุ่มของนางเอกที่รับบทโดยมยุรา ธนะบุตร ต่อมารับบทเป็นนางรอง เล่นร่วมกับวิฑูรย์ กรุณา อำภา ภูษิต ในเรื่องนี่หรือความรัก มีผลงานทางภาพยนตร์เพียงไม่กี่เรื่อง ซึ่งมักจะเป็นภาพยนตร์ชีวิตและตลก โดยหนังตลกที่เด่นๆ ของเธอคือเรื่องมนต์รักขนมครก คู่กับเด่น ดอกประดู่ ปัจจุบันได้ออกจากวงการไปแต่งงานและทำร้านอาหารที่สหรัฐอเมริกาแต่ใน พ.ศ. 2559 อัจฉราได้กลับมามีผลงานการแสดงอีกครั้งในฐานะนักแสดงรับเชิญในละครเรื่อง เจ้าจอม โดยรับบทเป็น นวลผลงานภาพยนตร์ผลงาน. ภาพยนตร์. - 2520 แม่ดอกกัญชา (สมบัติ, มยุรา, อัจฉรา) รับบท เหน่ง - 2522 นี่หรือความรัก (วิฑูรย์, อำภา, อัจฉรา) - 2523 มนต์รักขนมครก (เด่น, ล้อต๊อก, อัจฉรา) - 2524 เจ้าบ่าวทีเด็ด (เด่น, ล้อต๊อก, อัจฉรา) - 2525 แม้นเลือกเกิดได้ (เนาวรัตน์, อลิศ, สีหศักดิ์, นิภาพร, อัจฉรา)ละคร ละคร. ทั้งหมดออกอากาศทาง ททบ.5- 2520 ฟากสวนสีชมพู (สมเจตน์, อัจฉรา) - 2521 เงาไม้ (สมเจตน์, อัจฉรา) - 2522 ดาวเรือง (วิฑูรย์, อัจฉรา) - 2522 เมียหลวง (ภิญโญ, สีตลา, อุทุมพร, อัจฉรา) - 2523 ท้าวศรีสุดาจันทร์ (จีระศักดิ์, จารุวรรณ, อัจฉรา) - 2523 กามนิต-วาสิฏฐี (อนุสรณ์, หทัยรัตน์, กฤษณะ, อัจฉรา) - 2524 กำแพงหัวใจ (วิฑูรย์, อนุสรณ์, อัจฉรา) - 2526 ตลาดอารมณ์ (วิฑูรย์, วรารัตน์, วิยะดา, สุเชาว์, อัจฉรา, ดวงชีวัน) - 2526 หนี้สวาท (อนุสรณ์, พรพรรณ, อัจฉรา) - 2527 เหล็กน้ำพี้ (ฐาปกรณ์, รสริน, ศินิทนาฏ, ภาคภูมิ, อัจฉรา) - 2528 ขายวิญญาณ (ตุลชัย ธรรมดุษฎี, อัจฉรา) - 2559 เจ้าจอม (วิทยา, ชนกสุดา, จิรายุ, เซลีน่า) รับบท นวล (รับเชิญ) ช่อง 3 เอสดี</doc>
