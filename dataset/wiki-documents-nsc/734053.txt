<doc id="734053" url="https://th.wikipedia.org/wiki?curid=734053" title="คุโรดะ คิโยตากะ">คุโรดะ คิโยตากะ พลโท เคานต์ คุโรดะ คิโยตากะ () หรือที่รู้จักกันในชื่อ คุโรดะ เรียวซุเกะ () เป็นนักการเมืองชาวญี่ปุ่นในยุคเมจิ ดำรงตำแหน่งนายกรัฐมนตรีญี่ปุ่นคนที่สองระหว่างปี ค.ศ. 1888-1889 และเป็นอดีตรัฐมนตรีว่าการกระทรวงเกษตรและพาณิชย์ อดีตรัฐมนตรีว่าการกระทรวงการสื่อสาร นอกจากนี้ยังได้ดำรงตำแหน่งประธานองคมนตรีในสมเด็จพระจักรพรรดิ ระหว่างปี ค.ศ. 1894-1900 นอกจากนี้ เขายังเป็นผู้บุกเบิกของเกาะฮกไกโดประวัติซะมุไรในแคว้นซะสึมะ ประวัติ. ซะมุไรในแคว้นซะสึมะ. คุโรดะเกิดมาในตระกูลชนชั้นซะมุไรในสังกัดของไดเมียวตระกูลชิมะซุแห่งเมืองคะโงะชิมะ ในแคว้นซะสึมะ บนเกาะคีวชู ในปี 1862 เขาได้เข้าไปข้องเกี่ยวกับกรณีนะมะมุงิ ที่คนของแคว้นซะสึมะไปสังหารพ่อค้าชาวอังกฤษ ชารล์ส เลนน็อก ริชาร์ดสัน และนำไปสู่สงครามอังกฤษ-ซะสึมะ ในปี 1863 ซึ่งภายหลังสิ้นสุดสงคราม เขาก็เดินทางไปยังโตเกียว เพื่อศึกษาวิชายิงปืนใหญ่ เมื่อเขากลับมายังซะสึมะ เขาได้เข้าร่วมเป็นหนึ่งในคณะกรรมการประจำพันธมิตรซะสึมะ-โชชู เพื่อล้มล้างอำนาจของรัฐบาลโชกุนโทะกุงะวะ ภายหลังเขาได้เป็นผู้บัญชาการทหารในสงครามโบะชิง เขามีชื่อเสียงขึ้นมาจากการไว้ชีวิต เอะโนะโตะโมะ ทะเกะอะกิ ผู้ที่นำกำลังเข้าต่อต้านกองกำลังของเขาที่ยุทธการฮะโกะตะเตะ ในปี 1869งานการเมือง งานการเมือง. ภายใต้รัฐบาลเมจิใหม่ ในปี 1870 เขาได้รับแต่งตั้งเป็นทูตสำรวจไปยังคะระฟุโตะ (เกาะซาฮาลิน) คุโรดะกลับมายังโตเกียวและและสนับสนุนการพัฒนาและตั้งรกรากในชายแดนทางเหนือของประเทศซึ่งก็คือเกาะฮกไกโด ต่อมาในปี 1871 เขาได้เดินทางทัศนศึกษายังยุโรปและสหรัฐอเมริกาเป็นเวลาห้าเดือน จนกระทั่งกลับญี่ปุ่นในปี 1872 ซึ่งเขาได้รับผิดชอบการบุกเบิกและตั้งรกรากบนเกาะฮกไกโด ซึ่งเขาดำรงตำแหน่งเป็นผู้อำนวยการสำนักงานการตั้งถิ่นฐานฮกไกโด ซึ่งเขาได้มีแผนการที่จะบุกเบิกเกาะฮกไกโดโดยใช้อดีตซะมุไรที่ว่างงานตลอดจนอดีตทหาร มาเป็นทั้งเกษตรกรและทหารกองหนุนในเวลาเดียวกัน ซึ่งทำให้เขาได้รับยศเป็นพลโทแห่งกองทัพบกจักรวรรดิญี่ปุ่น นอกจากนี้ เขายังได้เชิญผู้เชี่ยวชาญด้านเกษตรกรรมจากต่างชาติในเขตหนาวจำนวนมากมาเยือนฮกไกโด เพื่อแลกเปลี่ยนข้อมูลและคำปรึกษาว่าควรจะปลูกพืชอะไรถึงจะสำเร็จ ปี 1875 เขาถูกส่งไปยังเกาหลีในฐานะทูตเพื่อร่วมคณะเจรจาสนธิสัญญาเกาหลี-ญี่ปุ่น ค.ศ. 1876 ต่อมาในปี 1877 เขาเป็นหนึ่งในผู้นำกองทหารเข้าระงับกบฎซะสึมะในเกาะคีวชู ในปี 1878 ภายหลังการถึงแก่ลอบสังหารโอกุโบะ โทะชิมิชิ เขาก็ได้เป็นผู้นำโดยพฤตินัยของแคว้นซะสึมะ</doc>
