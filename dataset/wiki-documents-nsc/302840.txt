<doc id="302840" url="https://th.wikipedia.org/wiki?curid=302840" title="เจสซิกา แทนดี้">เจสซิกา แทนดี้ เจสซี อลิซ "เจสซิกา" แทนดี้ () (7 มิถุนายน ค.ศ. 1909 - 11 กันยายน ค.ศ. 1994) เป็นนักแสดงชาวอังกฤษ ทั้งละครเวทีและภาพยนตร์ เธอปรากฏตัวครั้งแรกบนเวทีลอนดอนในปี ค.ศ. 1926 เมื่ออายุได้ 16 ปี รับบทแสดงคู่กับนักแสดงอื่นอย่าง ลอเรนซ์ โอลิเวียร์, จอห์น กีลกัด เป็นต้น เธอยังแสดงภาพยนตร์อังกฤษ จากนั้นชีวิตสมรสเธอก็จบลงกับแจ็ก ฮอว์กินส์ เธอย้ายไปอยู่นิวยอร์ก ที่เธอพบกับนักแสดงชาวแคนาดา ฮูม โครนีน ที่เป็นสามีคนที่ 2 ของเธอ และมักได้แสดงละครเวทีและบนจออยู่บ่อยครั้ง เธอได้รับการเสนอชื่อเข้าชิงรางวัลโทนีจากการแสดงบท แบลนเช ดูบอยส์ ในละครบรอดเวย์เรื่อง A Streetcar Named Desire ในปี 1948 โดยได้รับรางวัลร่วมกับแคเทอรีน คอร์เนลล์และจูดิธ แอนเดอร์สัน หลังจากนั้น 3 ทศวรรษ เธอยังมีผลงานเป็นระยะ ๆ รวมถึงในภาพยนตร์ของอัลเฟรด ฮิตช์คอกเรื่อง The Birds (1963) และผลงานการแสดงที่รับรางวัลโทนีอย่างเรื่อง The Gin Game (เธอแสดง 2 บทบาท คู่กับสามีของเธอ โครนีน) ในปี 1977 ในช่วงกลางคริสต์ทศวรรษ 1980 เธอมีผลงานอีกครั้ง เธอแสดงคู่กับฮูม โครนีน ในละครบรอดเวย์เรื่อง Foxfire ในปี 1983 และผลงานดัดแปลงโทรทัศน์ 4 ปีให้หลัง ได้รับทั้งรางวัลโทนีและรางวัลเอมมีจากบทแอนนี เนชันส์ ในช่วงปลายปีนี้เธอปรากฏในภาพยนตร์หลายเรื่องอย่างเช่นเรื่อง Cocoon (1985) ที่มีโครนีนด้วยเช่นกัน เธอกลายเป็นนักแสดงหญิงที่อายุมากที่สุดที่ได้รับรางวัลออสการ์ในสาขานักแสดงนำหญิงยอดเยี่ยม จากการแสดงในเรื่อง Driving Miss Daisy (1989) ทั้งยังได้รับรางวัลบริติชฟิล์มอวอร์ดและรางวัลลูกโลกทองคำ เธอยังได้รับการเสนอชื่อเข้าชิงรางวัลออสการ์ในสาขานักแสดงสมทบหญิงยอดเยี่ยมจากการแสดงในเรื่อง Fried Green Tomatoes (1991) เธอเป็นโรคมะเร็งรังไข่ในปี 1990 แต่ก็ยังทำงานต่อจนเธอเสียชีวิตหลังจากนั้นไม่นาน</doc>
