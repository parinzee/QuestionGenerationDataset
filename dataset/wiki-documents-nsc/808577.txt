<doc id="808577" url="https://th.wikipedia.org/wiki?curid=808577" title="โปเยโปโลเย เย้ยฟ้าแล้วก็ท้า">โปเยโปโลเย เย้ยฟ้าแล้วก็ท้า โปเยโปโลเย เย้ยฟ้าแล้วก็ท้า ( ) เป็นภาพยนตร์กำลังภายในสัญชาติฮ่องกง ปี ค.ศ. 1997 นำแสดงโดย เลสลี จาง, หวัง จู่เสียน และ อู๋ หม่า กำกับภาพยนตร์โดย เฉิงเสี่ยวตง และอำนวยการสร้างโดย ฉีเคอะ ภาพยนตร์เรื่องนี้ดัดแปลงเนื้อหามาจากนวนิยายเรื่อง โปเยโปโลเย โดยมีภาคต่อคือ โปเยโปโลเย เย้ยฟ้าแล้วก็ท้า ภาค 2เนื้อเรื่อง เนื้อเรื่อง. ภาพยนตร์เรื่องนี้กล่าวถึงบัณทิตหนุ่ม หนิงไฉ่เฉิน ที่ต้องดั้นด้นเดินทางไกลรอนแรมไปตามเมืองต่างๆ เพื่องานการเก็บภาษี ในหมู่บ้านป่าเมืองเถื่อนห่างไกลแห่งหนึ่ง กลับต้องประสบกับปัญหาไม่สามารถเก็บเงินได้ สมุดบันทึกค่าเช่าถูกน้ำจนเปียกหมด เขาต้องอาศัยข้างแรมที่นี่ แต่ห้องพักโรงแรมล้วมมีคนเช่าเต็มจนหมด ทางเลือกเหลือเพียงแค่วัดร้างปลายดอยเท่านั้นที่จะพอใช้พักอาศัยได้ วัดร้างแห่งนี้เป็นสถานที่ใหญ่โต ประกอบไปด้วยห้องหับมากมาย แต่ทั้งเปลี่ยว และเงียบสงัดชวนให้ขนหัวลุกเป็นยิ่งนัก แค่เสียงลม หรือประตูลั่นขึ้นมา ก็สร้างความตื่นตระหนกได้แล้วที่นั่น หนิงไฉ่เฉิน ต้องพบกับเรื่องประหลาดมากมาย ทั้งการต่อสู้ของยอดฝีมือ กับมือกระบี่นักพรต (อู๋ หม่า) ที่สำคัญไปกว่านั้นเขาได้พบกับ หญิงสาวลึกลับ เสี่ยวเชี่ยน ผู้นำพาให้หนิงไฉ่เฉินได้พบกับโลกที่เขาไม่เคยคิดว่ามีมาก่อน หญิงสาวปรากฏตัวในด้วยท่าทีที่เย้ายวน แบบที่ไม่ว่าชายใดก็ยากที่จะปฏิเสธได้ หนิงไฉ่เฉิน ก็ไม่ใช่ข้อยกเว้น ต่อมาเขาถึงทราบว่า เสี่ยวเชี่ยน ผู้นี้ไม่ใช่มนุษย์ แต่เป็นวิญญาณแร่ร่อน ถูกกักตัวไว้โดยเจ้าปีศาจต้นไม้ ไม่ให้ไปผุดไปเกิด และกลายเป็นเหยื่อล่อมนุษย์เพศชายที่ผ่านเข้ามาในอาญาบริเวณ เพื่อเป็นเหยื่ออันโอชะแก่เจ้าปีศาจ หนิงไฉ่เฉิน เมื่อได้ทราบเรื่องราวดังกล่าว จึงตัดสินใจยื่นมือเข้าช่วย โดยได้รับความร่วมมือจากนักพรตปราบปีศาจ ผู้หวังจะกำหราบปีศาจที่สร้างความเดือดร้อน ให้กับผู้คนตนนี้เช่นเดียวกันนักแสดงนำนักแสดงนำ. - เลสลี่ จาง รับบท หนิงไฉ่เฉิน - หวัง จู่เสียน รับบท เสี่ยวเชี่ยน - อู๋ หม่า รับบท นักพรตหยิน - หลิวเส้าหมิง รับบท ปีศาจต้นไม้ - หวังจิ่ง รับบท ผู้ตรวจการการนำกลับมาสร้างใหม่ การนำกลับมาสร้างใหม่. ต่อมาในปี 2011 วิลสัน ยิป ได้นำเอาภาพยนตร์เรื่องนี้ไปสร้างใหม่ ในชื่อ โปเยโปโลเย (a chinese fairy tale) ออกฉายในปี 2011 นำแสดงโดย กู่ เทียนเล่อ, หลิว อี้เฟย์</doc>
