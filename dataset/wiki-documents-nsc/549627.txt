<doc id="549627" url="https://th.wikipedia.org/wiki?curid=549627" title="จุลมงกุฎเจ้าชายเฟรเดอริกแห่งเวลส์">จุลมงกุฎเจ้าชายเฟรเดอริกแห่งเวลส์ จุลมงกุฎเจ้าชายเฟรเดอริกแห่งเวลส์ หรือเรียกอย่างเต็มว่า จุลมงกุฎเจ้าชายเฟรเดอริก เจ้าชายแห่งเวลส์ () คือจุลมงกุฎที่จัดสร้างขึ้นในปีค.ศ. 1728 สำหรับเจ้าชายเฟรเดอริก เจ้าชายแห่งเวลส์ มกุฎราชกุมารซึ่งในขณะนั้นทรงเป็นทายาทผู้มีสิทธิโดยตรง ในสมเด็จพระเจ้าจอร์จที่ 2 แห่งบริเตนใหญ่ ทำจากทองคำทั้งเรือน ประกอบด้วยโค้งจำนวน 1 โค้งตามประเพณี ซึ่งสันนิษฐานว่าสร้างโดยช่างทองแห่งราชสำนัก ซามูเอล ชาเลส ในราคา £140 5/- (หนึ่งร้อยสี่สิบปอนด์กับห้าชิลลิง) หรือในปัจจุบันมีมูลค่าประมาณ £12,000 จุลมงกุฎองค์นี้ ในเอกสารบางครั้งก็เรียกว่าเป็น "มงกุฎ" (Crown)รูปแบบ รูปแบบ. จุลมงกุฎองค์นี้ทำจากทองคำทั้งองค์ บริเวณฐานตกแต่งเป็นแถบทองคำเหมือนดั่งกรุด้วยอัญมณีทรงเหลี่ยมสลับกับทรงรี พื้นเป็นทองขัดแบบด้าน ขนาบด้วยไข่มุกทองคำด้านบนและล่าง เหนือจากฐานมงกุฎประกอบด้วยกางเขนแพตตี และสัญลักษณ์ดอกลิลลี (เฟลอร์เดอลีส) อย่างละสี่ดอกสลับกัน ซึ่งขัดมันและขัดด้านสลับกัน โค้งซึ่งมีเพียงหนึ่งนั้นจะหุบลงไปตรงกลางและมีลูกโลกทองคำตกแต่งมุกทองคำอยู่ ซึ่งด้านบนนั้นเป็นกางเขน ด้านในเป็นผ้ากำมะหยี่ม่วงเข้ม และตกแต่งขอบด้วยขนเออร์มินประวัติ ประวัติ. สมเด็จพระเจ้าชาลส์ที่ 2 แห่งอังกฤษ ได้ทรงมีพระบรมราชวินิจฉัยให้จัดสร้างจุลมงกุฎขึ้นเพื่อใช้สำหรับเจ้าชายผู้เป็นทายาทผู้มีสิทธิโดยตรง ในปีค.ศ. 1677 โดยระบุใช้องค์ประกอบคล้ายคลึงกับมงกุฎ ซึ่งมีทั้งกางเขน และสัญลักษณ์ดอกลิลลี พร้อมโค้งจำนวนเพียงหนึ่ง พร้อมทั้งลูกโลก และกางเขนบนยอด ซึ่งในขณะนั้นสมเด็จพระเจ้าจอร์จที่ 1 ทรงเป็นพระมหากษัตริย์พระองค์แรกซึ่งพระราชโอรสนั้นทรงพระชนม์ชีพจนได้เป็นรัชทายาท (เจ้าชายจอร์จ) จึงได้รับพระราชทานเฉลิมพระอิสริยยศเป็น "เจ้าชายแห่งเวลส์" ในปีค.ศ. 1714 ในพระราชพิธีในอีกหนึ่งปีถัดมานั้น เจ้าชายจอร์จทรงจุลมงกุฎประดับด้วยไข่มุกและเพชร แต่จุลมงกุฎองค์นี้ได้หายสาบสูญไป ต่อมาเจ้าชายเฟรเดอริก พระโอรสในสมเด็จพระเจ้าจอร์จที่ 2 ไม่ได้เสด็จด้วยในพระราชพิธีบรมราชภิเษกในปีค.ศ. 1727 และได้รับการเฉลิมพระอิสริยยศเป็นเจ้าชายแห่งเวลส์ในภายหลังเมื่อปีค.ศ. 1729 แต่จุลมงกุฎองค์นี้นั้นสร้างขึ้นหนึ่งปีก่อน ในประวัติศาสตร์ยังไม่เป็นที่แน่ชัดว่าเจ้าชายเฟรเดอริกจะเคยทรงมงกุฎองค์นี้หรือไม่ พระองค์สิ้นพระชนม์ก่อนที่จะได้เสวยราชย์เป็นพระมหากษัตริย์ ซึ่งต่อมาจุลมงกุฎองค์นี้ได้ถูกใช้โดยพระโอรสและพระราชนัดดาของพระองค์เอง ซึ่งต่อมาคือ สมเด็จพระเจ้าจอร์จที่ 3 และ สมเด็จพระเจ้าจอร์จที่ 4 ตามลำดับ อย่างไรก็ตาม มงกุฎองค์นี้ไม่ได้ถูกนำมาใช้อีกภายหลังคริสต์ศตวรรษที่ 18 แต่จะใช้วางบนหมอนและอยู่ด้านหน้าพระองค์ในขบวนเสด็จของเจ้าชาย ในรัฐพิธีเปิดประชุมสภา ต่อมาจุลมงกุฎองค์นี้ได้ถูกแทนที่ด้วย "จุลมงกุฎเจ้าชายจอร์จแห่งเวลส์" ซึ่งต่อมาคือสมเด็จพระเจ้าจอร์จที่ 5 ในปีค.ศ. 1902 และพระองค์เคยใช้มงกุฎองค์นี้ในขณะเข้าประชุมในสภาขุนนางแห่งอังกฤษ แต่มิได้ทรง เพียงแต่วางใส่หมอนไว้เบื้องหน้าพระองค์เท่านั้น ในรัชสมัยต่อมาจุลมงกุฎองค์นี้ก็ถูกใช้งานในแบบเดียวกัน แต่มักจะไม่ได้ทรงมงกุฎอย่างเป็นทางการ สมเด็จพระเจ้าเอ็ดเวิร์ดที่ 7 แห่งสหราชอาณาจักร ทรงเป็นผู้ทรงจุลมงกุฎองค์นี้เป็นพระองค์สุดท้าย</doc>
