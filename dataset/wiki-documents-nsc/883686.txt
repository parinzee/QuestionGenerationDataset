<doc id="883686" url="https://th.wikipedia.org/wiki?curid=883686" title="เจ้าชายฟูมิฮิโตะ เจ้าอากิชิโนะ">เจ้าชายฟูมิฮิโตะ เจ้าอากิชิโนะ เจ้าชายฟุมิฮิโตะ เจ้าอะกิชิโนะ (; 30 พฤศจิกายน พ.ศ. 2508) เป็นพระราชโอรสพระองค์ที่สองในสมเด็จพระจักรพรรดิอะกิฮิโตะ กับสมเด็จพระจักรพรรดินีมิชิโกะ และเป็นรัชทายาทลำดับที่ 2 ในการสืบราชสันติวงศ์ญี่ปุ่น หลังการเสกสมรสเมื่อเดือนมิถุนายน พ.ศ. 2533 พระองค์ได้รับพระราชทานพระอิสริยยศเป็น เจ้าอะกิชิโนะ (, ) เป็นผู้นำราชสกุลมหาสาขาของราชวงศ์ญี่ปุ่นพระประวัติ พระประวัติ. เจ้าชายฟุมิฮิโตะเป็นพระราชโอรสพระองค์ที่สองในสมเด็จพระจักรพรรดิอะกิฮิโตะ กับสมเด็จพระจักรพรรดินีมิชิโกะ มีพระอิสริยยศเดิมว่า เจ้าชายอะยะ (, ) เจ้าชายฟุมิฮิโตะเสกสมรสกับคิโกะ คะวะชิมะ ธิดาของทะสึฮิโกะ คะวะชิมะ กับคะซุโกะ (สกุลเดิม ซุงิโมะโตะ) เมื่อวันที่ 29 มิถุนายน พ.ศ. 2533 มีพระโอรส-ธิดา 3 พระองค์1. เจ้าหญิงมะโกะแห่งอะกิชิโนะ (; 23 ตุลาคม พ.ศ. 2534) 2. เจ้าหญิงคะโกะแห่งอะกิชิโนะ (; 29 ธันวาคม พ.ศ. 2537) 3. เจ้าชายฮิซะฮิโตะแห่งอะกิชิโนะ (; 6 กันยายน พ.ศ. 2549) เจ้าอะกิชิโนะทรงได้รับปริญญาวิทยาศาสตรดุษฎีบัณฑิตกิตติมศักดิ์จากมหาวิทยาลัยบูรพา มหาวิทยาลัยอุบลราชธานี มหาวิทยาลัยขอนแก่น มหาวิทยาลัยเชียงใหม่ มหาวิทยาลัยเกษตรศาสตร์ และ มหาวิทยาลัยธรรมศาสตร์ จากการที่ทรงสนพระทัยและศึกษาด้านปลาน้ำจืด, ปศุสัตว์ และโดยเฉพาะไก่ ด้วยพระวิริยะอุตสาหะตั้งแต่ครั้งยังทรงพระเยาว์ อันเป็นที่ประจักษ์แก่นักวิชาการเป็นอย่างดี ทรงมีผลงานทางวิชาการ ซึ่งจัดพิมพ์เผยแพร่อย่างต่อเนื่องเป็นจำนวนมาก เช่น พระนิพนธ์ เรื่อง สมุดภาพไก่ในยุโรป ไก่กับคน : จากมุมมองชีวชาติพันธุ์วิทยา ซึ่งเป็นบทความทางวิชาการเกี่ยวกับความสัมพันธ์ระหว่างมนุษย์กับไก่ เป็นต้นพระอิสริยยศพระอิสริยยศ. - 30 พฤศจิกายน พ.ศ. 2508 – 29 มิถุนายน พ.ศ. 2533: เจ้าชาย เจ้าอะยะ - 29 มิถุนายน พ.ศ. 2533 – ปัจจุบัน: เจ้าชาย เจ้าอะกิชิโนะราชตระกูล</doc>
