<doc id="418543" url="https://th.wikipedia.org/wiki?curid=418543" title="ลิ่นต้นไม้">ลิ่นต้นไม้ ลิ่นต้นไม้ (Tree Pangolin) เป็นลิ่นหนึ่งในแปดชนิดที่เหลืออยู่ในปัจจุบัน มีถิ่นกำเนิดในแถบเส้นศูนย์สูตรในทวีปแอฟริกา รู้จักกันในชื่ออื่นว่า White-bellied Pangolin หรือ Three-cusped Pangolinอนุกรมวิธาน อนุกรมวิธาน. ลิ่นต้นไม้จัดอยู่ในสกุลย่อย Phataginus ซึ่งผู้แต่งบางคนยก Phataginus เป็นสกุล มีสองชนิดย่อยที่จำแนกไว้ในปี ค.ศ. 1972 โดยมีสเตอร์ (Meester) :- M. t. tricuspis - M. t. mabiraeการกระจายพันธุ์และที่อยู่ การกระจายพันธุ์และที่อยู่. ลิ่นต้นไม้มีการกระจายพันธุ์จากประเทศกินีถึงประเทศเซียร์ราลีโอน และส่วนใหญ่ของแอฟริกาตะวันตกถึงแอฟริกากลางและไปทางตะวันออกถึงทางตะวันตกเฉียงใต้ของประเทศเคนยาและทางตะวันตกเฉียงเหนือของประเทศแทนซาเนีย ทางใต้ลงไปถึงทางเหนือของประเทศแองโกลาและทางตะวันตกเฉียงเหนือของประเทศแซมเบีย มันถูกพบบนเกาะในมหาสมุทรแอตแลนติกของไบโอโค (Bioko) และมีบันทึกที่ไม่ได้รับการยืนยันว่าพบในประเทศเซเนกัล, ประเทศแกมเบียหรือประเทศกินี-บิสเซา ลิ่นต้นไม้เป็นสัตว์หากินกลางคืน บนต้นไม้หรือพื้นดิน พบในป่าชื้นเขตร้อนในที่ลุ่ม รวมทั้งทุ่งหญ้าสะวันนาและป่าละเมาะ มันสามารถปรับตัวอาศัยอยู่ในพื้นที่เกษตรกรรมและพื้นที่รกร้างได้</doc>
