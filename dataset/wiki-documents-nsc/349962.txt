<doc id="349962" url="https://th.wikipedia.org/wiki?curid=349962" title="พิท">พิท พิท () เป็นบริเวณของผนังเซลล์ที่บาง เนื่องจากมีการสะสมของโครงสร้างของผนังเซลล์น้อยกว่าบริเวณอื่น มีหลายประเภทได้แก่- พิทปฐมภูมิ อยู่บนผนังเซลล์ชั้นแรก เป็นรอยบุ๋มกระจายอยู่ทั่วไป ถ้าตรงกับพิทของเซลล์ข้างเคียง จะเป็นบริเวณที่เกิดพลาสโมเดสมาตา - พิทไม่มีขอบ (Simple pit) พบที่ผนังเซลล์ชั้นที่สอง เกิดจากการสร้างผนังเซลล์ชั้นที่สองแล้วเว้นส่วนที่เป็นพิทปฐมภูมิไว้ โดยบริเวณขอบของพิทไม่นูนขึ้นมา ถ้าพิทที่ตรงกับพิทของเซลล์ข้างเคียงเรียกว่าพิทมีคู่ ถ้าไม่ตรงกันเรียกว่าพิทไม่มีคู่ พิทชนิดนี้พบมากในเส้นใย และสเคลอรีด - พิทมีขอบ (Bordered pit) พบที่ผนังเซลล์ชั้นที่สองเช่นกัน ตรงขอบที่ผนังเซลล์ชั้นที่สองนั้นมีส่วนที่ยื่นล้ำส่วนที่เป็นช่องว่าง จะเป็นพิทมีคู่หรือไม่มีคู่ก็ได้</doc>
