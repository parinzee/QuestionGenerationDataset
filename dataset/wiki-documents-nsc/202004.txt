<doc id="202004" url="https://th.wikipedia.org/wiki?curid=202004" title="ภัควรรธน์ พิสิษวุฒิรัชต์">ภัควรรธน์ พิสิษวุฒิรัชต์ ภัควรรธน์ ลีละเมฆินทร์ เดิมชื่อ สรภพ ลีละเมฆินทร์ หรีอ ภัควรรธน์ พิสิษวุฒิรัชต์ (ชื่อเล่น: เพชร) นักร้องเพลงลูกทุ่งชาวไทย บุตรชายคนเดียวของราชินีลูกทุ่ง พุ่มพวง ดวงจันทร์ (ชื่อจริง: รำพึง จิตรหาญ) ที่เกิดกับ นายไกรสร แสงอนันต์ (นามสกุลจริง: ลีละเมฆินทร์) อดีตนักแสดงภาพยนตร์ไทยประวัติ ประวัติ. สรภพ เกิดเมื่อวันที่ 9 มีนาคม พ.ศ. 2530 โดยเริ่มการเรียนที่โรงเรียนอนุบาลรัศมี ก่อนจะไปศึกษาต่อที่โรงเรียนเซนต์คาเบรียล จนจบชั้นประถมศึกษาปีที่ 6 จากนั้นเดินทางไปศึกษาระดับไฮสคูล ที่มลรัฐแคลิฟอร์เนีย สหรัฐอเมริกา เป็นเวลา 6 ปี จนกระทั่ง พ.ศ. 2547 จึงเดินทางกลับประเทศไทย เพื่อศึกษาต่อเกรด 12 ที่โรงเรียนนานาชาติเชียงใหม่ ปัจจุบันกำลังศึกษา วิทยาลัยนานาชาติ หลักสูตรภาษาอังกฤษ มหาวิทยาลัยเกษมบัณฑิต โดยอาศัยที่บ้านของ นางบุญ และ นางสุพรรณี สุปราการ ยายและแม่ของ นางสาวธิดารัตน์ อรรถรัตน์ พี่สาวคนสนิท ที่สรภพนับถือเป็นแม่บุญธรรม และยายบุญธรรม นอกจากนี้ ยังเคยมีผลงานอัลบั้มเพลงชุดหนึ่งคือ เพลงของแม่ ในสังกัดแกรมมี่โกลด์ ในเครือจีเอ็มเอ็ม แกรมมี่ เมื่อปี พ.ศ. 2550 โดยนำเพลงเก่าของแม่พุ่มพวงมาขับร้องใหม่ เมื่อวันที่ 1 มิถุนายน พ.ศ. 2552 สรภพเข้าสู่พิธีอุปสมบท เพื่อทดแทนบุญคุณบิดามารดา ที่วัดพระศรีรัตนมหาธาตุวรมหาวิหาร อำเภอเมืองพิษณุโลก จังหวัดพิษณุโลก เนื่องจากพุ่มพวงมีความศรัทธาในวัดแห่งนี้ โดยได้รับฉายา สรภโว ซึ่งมาจากชื่อพระสรภพ ที่มีความหมายว่า เกิดมาเพื่อความแกล้วกล้า และภายในงานปลงผมนาคสรภพ มีแฟนเพลงร่วมบริจาคเงินเพื่อสร้างหุ่นขี้ผึ้งพุ่มพวง ที่มีความตั้งใจจะสร้างให้เหมือนเมื่อครั้งยังมีชีวิตอยู่ให้มากที่สุด โดยผู้ร่วมทำบุญด้วยจำนวนเงิน 100 บาท ขึ้นไป จะได้รับแจกซีดีเพลงของพระเพชร และการแสดงสดครั้งสุดท้ายของพุ่มพวง ที่จังหวัดพิษณุโลก อย่างไรก็ตาม สรภพมักจะขัดแย้งกับนายไกรสร บิดา และญาติฝ่ายพุ่มพวงอยู่เนืองๆ ครั้งหลังสุดคือ เมื่อวันที่ 13 มิถุนายน พ.ศ. 2552 วันครบรอบการเสียชีวิตของพุ่มพวง โดยพระสรภโว พบกับนายไกรสรและญาติพี่น้องของพุ่มพวง ที่วัดทับกระดาน อำเภอสองพี่น้อง จังหวัดสุพรรณบุรี และเกิดการโต้เถียงกันอย่างรุนแรงในหลายเรื่อง ที่สำคัญคือ ฝ่ายญาติกล่าวว่า พระสรภโวไม่เชิญโยมพ่อไปร่วมงานบวช และกรณีจัดสร้างหุ่นขี้ผึ้งพุ่มพวงดังกล่าว ก็ไม่ได้แจ้งกับญาติก่อน ต่อมา ในวันที่ 15 มิถุนายน พระสรภโวได้นำเทปบันทึกเสียงแม่พุ่มพวง เมื่อราวเดือนเมษายน พ.ศ. 2535 มาเผยแพร่แก่สื่อมวลชน พร้อมทั้งรับนิมนต์ไปออกรายการโทรทัศน์ เรื่องเล่าเช้านี้ ถ่ายทอดสดจากสตูดิโอข่าว ไทยทีวีสีช่อง 3 เมื่อเวลา 07.20 น. (สัมภาษณ์โดย สรยุทธ สุทัศนะจินดา) เพื่อชี้แจงกรณีดังกล่าว และในวันเดียวกัน เวลา 11.10 น. นายไกรสร โยมพ่อของพระสรภโว เดินทางไปออกรายการสด ไนน์เอ็นเตอร์เทน ทางโมเดิร์นไนน์ทีวี ที่สตูดิโอโทรทัศน์ บมจ.อสมท เพื่อชี้แจงกรณีดังกล่าวเช่นกัน จากนั้น เมื่อวันที่ 18 มิถุนายน พระสรภโว เข้าพิธีลาสิกขาบท ที่วัดพระศรีมหาธาตุ เขตบางเขน กรุงเทพมหานคร โดยมี นางสาวธิดารัตน์ พร้อมครอบครัวมาร่วมพิธี แต่ไม่ปรากฏว่านายไกรสร และญาติฝ่ายพุ่มพวงไปร่วมงานแต่อย่างใด โดยทิดสรภพ ให้สัมภาษณ์ครั้งแรกหลังจากสึกว่า ตนขอยุติปัญหาทุกเรื่อง และฝากกราบขอโทษ ทั้งพ่อและญาติๆ ที่ได้สร้างความเดือดร้อนให้ อย่างไรก็ตาม สรภพยังยืนยันว่า จะยังอาศัยอยู่กับครอบครัวของนางสาวธิดารัตน์เช่นเดิม โดยไม่กลับไปอยู่กับพ่อไกรสรที่บ้าน ต่อมาได้คืนดีกับพ่อแล้ว แล้วได้ขอเปลียนนามสกุลเป็น ลีละเมฆินทร์ ตามเดิมเนีองจากพ่อขอร้องให้เปลียนตามคำขอของพ่อ</doc>
