<doc id="853487" url="https://th.wikipedia.org/wiki?curid=853487" title="สำนักงานบริหารนโยบายของนายกรัฐมนตรี">สำนักงานบริหารนโยบายของนายกรัฐมนตรี สำนักงานบริหารนโยบายของนายกรัฐมนตรี ( , ชื่อย่อ: PMDU) หน่วยงานของรัฐที่ไม่ใช่ส่วนราชการ รัฐวิสาหกิจ หรือองค์การมหาชนใน สำนักเลขาธิการคณะรัฐมนตรี และอยู่ภายใต้การบังคับบัญชาของ นายกรัฐมนตรีประวัติ ประวัติ. สำนักงานบริหารนโยบายของนายกรัฐมนตรีหรือ พีเอ็มดียู จัดตั้งขึ้นเมื่อวันที่ 22 เมษายน พ.ศ. 2560 ตาม ระเบียบสำนักนายกรัฐมนตรี ว่าด้วยสำนักงานบริหารนโยบายของนายกรัฐมนตรี พ.ศ. ๒๕๖๐ โดยก่อนหน้านั้นสำนักงานแห่งนี้เคยอยู่ใน สำนักเลขาธิการนายกรัฐมนตรี ตามคำสั่งหัวหน้าคณะรักษาความสงบแห่งชาติ ที่ ๓/๒๕๖๐ ลงวันที่ ๑๗ มกราคม ๒๕๖๐ ต่อมาได้มีการโอนย้ายสำนักงานแห่งนี้มาอยู่ในสำนักเลขาธิการคณะรัฐมนตรีตามคำสั่งหัวหน้าคณะรักษาความสงบแห่งชาติ ที่ ๑๘/๒๕๖๐ ลงวันที่ ๓๑ มีนาคม ๒๕๖๐อำนาจและหน้าที่ อำนาจและหน้าที่. สำนักงานพีเอ็มดียูมีอำนาจและหน้าที่ดังต่อไปนี้ (๑) รับผิดชอบงานวิชาการและธุรการให้แก่ คณะกรรมการบริหารราชการแผ่นดินตามกรอบการปฏิรูปประเทศ ยุทธศาสตร์ชาติ และการสร้างความสามัคคีปรองดอง (ป.ย.ป.) เลขานุการ ป.ย.ป. คณะกรรมการบริหารราชการแผ่นดินเชิงยุทธศาสตร์ รวมตลอดทั้งคณะกรรมการกลั่นกรองอื่น ทั้งนี้ ตามที่นายกรัฐมนตรีมอบหมาย (๒) ประสานงาน เร่งรัด ติดตาม และประเมินผลความก้าวหน้าในการดำเนินงานส่วนราชการ รัฐวิสาหกิจ และหน่วยงานอื่นของรัฐ เพื่อดำเนินการให้เป็นไปตามนโยบายของรัฐบาล มติของ ป.ย.ป. คณะกรรมการบริหารราชการแผ่นดินเชิงยุทธศาสตร์ รวมตลอดทั้งคณะกรรมการกลั่นกรองอื่น ทั้งนี้ ตามที่นายกรัฐมนตรีมอบหมาย (๓) วิเคราะห์และเสนอแนะแนวทางหรือมาตรการในการขับเคลื่อนนโยบายของรัฐบาล หรือมติของ ป.ย.ป. คณะกรรมการบริหารราชการแผ่นดินเชิงยุทธศาสตร์ รวมตลอดทั้งคณะกรรมการกลั่นกรองอื่น ทั้งนี้ ตามที่นายกรัฐมนตรีมอบหมาย (๔) กลั่นกรอง วิเคราะห์ และเสนอความเห็นต่อคณะกรรมการบริหารราชการแผ่นดินเชิงยุทธศาสตร์ เกี่ยวกับเรื่องที่จะเสนอต่อ ป.ย.ป. เพื่อพิจารณา หรือตามที่นายกรัฐมนตรีมอบหมาย (๕) สร้างความรับรู้และความเข้าใจที่ถูกต้องเกี่ยวกับการดำเนินภารกิจเชิงยุทธศาสตร์และเชิงพื้นที่ (๖) หน้าที่และอำนาจอื่นตามมติ ป.ย.ป. หรือมติคณะกรรมการบริหารราชการแผ่นดินเชิงยุทธศาสตร์ หรือตามที่นายกรัฐมนตรีมอบหมายคณะกรรมการบริหารสำนักงาน คณะกรรมการบริหารสำนักงาน. ตามข้อ ๘ ของระเบียบสำนักนายกรัฐมนตรีฉบับนี้ได้กำหนดให้มี คณะกรรมการบริหารสำนักงาน คณะหนึ่งประกอบไปด้วย (๑) ผู้อำนวยการ เป็นประธานกรรมการ (๒) รองผู้อำนวยการ เป็นรองประธานกรรมการ (๓) ผู้ช่วยผู้อำนวยการซึ่งผู้อำนวยการแต่งตั้งจำนวนไม่เกินหกคน และผู้ทรงคุณวุฒิซึ่งนายกรัฐมนตรีแต่งตั้งตามที่เห็นสมควร เป็นกรรมการบริหาร (๔) ผู้ปฏิบัติงานคนหนึ่งในสำนักงาน เป็นเลขานุการและผู้ปฏิบัติงานในสำนักงานอีกสองคนเป็นผู้ช่วยเลขานุการกรรมการผู้ทรงคุณวุฒิ กรรมการผู้ทรงคุณวุฒิ. วันที่ 2 พฤษภาคม พ.ศ. 2560 คณะรัฐมนตรีได้มีมติแต่งตั้งกรรมการผู้ทรงคุณวุฒิจำนวน 6 คนตามข้อ ๘ แห่ง ระเบียบสำนักนายกรัฐมนตรีว่าด้วยสำนักงานบริหารนโยบายของนายกรัฐมนตรี พ.ศ. ๒๕๖๐ ดังต่อไปนี้ (๑) นายชวลิต ชูขจร (๒) พันตำรวจเอก นิมิตต์ สุวรรณรัฐ (๓) นางมิ่งขวัญ วิชยารังสฤษดิ์ (๔) นางสาววิบูลย์ลักษณ์ ร่วมรักษ์ (๕) นายสมศักดิ์ โชติรัตนะศิริ (๖) นายสุพศิน สุเมธิวิทย์</doc>
