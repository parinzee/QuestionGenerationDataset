<doc id="791435" url="https://th.wikipedia.org/wiki?curid=791435" title="นรินทร ณ บางช้าง">นรินทร ณ บางช้าง นรินทร ณ บางช้าง หรือ เอ๋ เป็นนักร้อง นักแสดง นักเขียนชาวไทย เธอมีผลงานเป็นที่รู้จักจากการเป็นศิลปินเดี่ยวภายใต้สังกัดจีเอ็มเอ็ม แกรมมี่ เธอได้รับฉายาว่า "ร็อคเกอร์หญิง" โดยมีเพลงฮิตสร้างชื่อเสียงได้แก่ เพื่อนไม่ทิ้งกัน, กลับมาสักครั้ง และเพลง ขออภัยไว้ก่อน เป็นต้นประวัติ ประวัติ. นรินทร ณ บางช้าง (ชื่อเล่น: เอ๋) เป็นทั้งนักร้อง นักแสดง และนักเขียนชาวไทย เป็นบุตรสาวของ ช.อ้น ณ บางช้าง สมาชิกวงเดอะ ฟ็อกซ์ และด้วยความที่นรินทรคลุกคลีกับวงเดอะฟ๊อกซ์ของผู้เป็นบิดามาตั้งแต่เด็ก อิทธิพลของดนตรีร็อคจึงซึมซับเข้าไปในตัวเธอได้อย่างง่ายดาย เมื่อนรินทรเรียนจบชั้นมัธยมปีที่ 3 เธอบอกกับบิดาว่าอยากจะทำงานด้านร้องเพลง ด้วยความที่ ช.อ้น ไม่แน่ใจว่าลูกสาวคิดจะมุ่งมั่นกับเส้นทางนี้จริงๆจังๆหรือไม่ จึงโยนหนังสือเพลงพร้อมกับเทปม้วนหนึ่งไปให้นรินทรฟังและบอกว่าให้จดจำเนื้อเพลงและร้องให้ได้ภายใน 2 ชั่วโมง เพราะการจะเป็นนักร้องอาชีพต้องต่อเพลงใหม่ๆ เล่นอยู่ตลอดเวลา ตั้งแต่นั้นเธอก็ได้เป็นหนึ่งในนักร้องของเดอะฟ๊อกซ์ร่วมกับ สุทธิเมธ เหล็กกล้า เล่นประจำตามคลับบาร์ รวมถึงงานแสดงสดตามที่ต่างๆอีกด้วย ภายหลังบิดาได้ยุบวงเดอะ ฟ็อกซ์ลง จึงพานรินทรไปฝากทำงานไว้กับกลุ่มบัตเตอร์ฟลาย ทางบัตเตอร์ฟลายมองเห็นถึงหน่วยก้านและความสามารถในตัวเธอจึงร่วมกันโปรดิวซ์งานชุดแรกในชื่อชุดว่า "ดอกไม้ จดหมาย ความรัก" เริ่มบันทึกเสียงกันในปี พ.ศ. 2528 และออกขายในปี พ.ศ. 2529 ภายใต้สังกัดจีเอ็มเอ็ม แกรมมี่ ปีพ.ศ. 2530 นรินทรเริ่มบันทึกเสียงงานชุดที่สองไปได้สามเพลง ก็ได้รับการคาสท์จากกลุ่มละครสองแปดให้มารับบทเป็น "อัลดอลซ่า" ในละครเวทีเรื่อง "สู่ฝันอันยิ่งใหญ่" ทำให้ต้องหยุดงานอัดเพลงไปก่อน ผลปรากฏว่ากระแสตอบรับในละครเวทีเรื่องนี้อยู่ในเกณฑ์ดีมากพลอยทำให้ตัวนรินทรเป็นที่รู้จักมากขึ้น เมื่อผลงานชุดที่สองบันทึกเสียงเสร็จโดยบัตเตอร์ฟลายเน้นการทำเพลงให้นรินทรชุดนี้เข้าหาตลาดมากขึ้น ทำให้งานชุด "ฝันนั้นเป็นจริง" ที่ออกมาในปี 2531 ได้รับความสำเร็จมากกว่าชุดแรกมาก เพลง "ขออภัยไว้ก่อน" ได้รับความนิยมโดยที่เพลงนี้ก็เป็นแนวไม่ใช่แนวร็อคแต่ออกแนวบอสซ่านิดๆ นรินทรได้ออกเทปอีกหนึ่งชุดคือ "อย่างแรง" ในปลายปี พ.ศ. 2534 เปลี่ยนให้ กริช ทอมมัส มาเป็นโปรดิวเซอร์ จากนั้นก็หมดสัญญากับแกรมมี่ ภายหลังนรินทรทำงานอยู่ที่อาร์เอส และคงได้เห็นเธอผ่านตากันมาบ้างกับบทบาทของนักแสดง และคอมเมนเตเตอร์ในรายการทรู อะคาเดมี่ แฟนเทเชียผลงานงานเพลงผลงาน. งานเพลง. - อัลบั้ม ดอกไม้ จดหมาย ความรัก (วางแผง 1 มกราคม พ.ศ. 2529) - อัลบั้ม ฝันนั้นเป็นจริง (วางแผง 15 ธันวาคม พ.ศ. 2530) - อัลบั้ม อย่างแรง (วางแผง 17 พฤษภาคม พ.ศ. 2534) - อัลบั้ม โลกสวยด้วยมือเรา (วางแผง พ.ศ. 2534)ละครโทรทัศน์ละครโทรทัศน์. - คนใช้เจ้าขา / ช่อง 3 (พ.ศ. 2532) - เทพธิดาบาร์ 21 / ช่อง 3 (พ.ศ. 2533) - ขอบรั้วริมวัง / ช่อง 9 (พ.ศ. 2537) - คือหัตถาครองพิภพ  / ช่อง 7 (พ.ศ. 2538) - หนุ่มทิพย์ / ช่อง 7 (พ.ศ. 2542) - ไฟอมตะ / ช่อง 9 (พ.ศ. 2553) - ฝันเฟื่อง / ช่องวัน (พ.ศ. 2557) - มาลีเริงระบำ / ช่อง 3 (พ.ศ. 2557) - ไดอารีตุ๊ดซีส์ เดอะซีรีส์ EP.9 จีเอ็มเอ็ม 25 / (พ.ศ. 2559) ฯลฯละครเวทีละครเวที. - ละครเวทีเรื่อง สู่ฝันอันยิ่งใหญ่ (พ.ศ. 2530) - ละครเวที เรื่อง โรสิตา (พ.ศ. 2535) - ละครเวทีเรื่อง แม่นาค เดอะมิวสิคัล (พ.ศ. 2552) - ละครเวทีเรื่อง น้ำใสใจจริง เดอะ มิวสิคัล (พ.ศ. 2553)ภาพยนตร์ภาพยนตร์. - ภาพยนตร์ ปล้น (พ.ศ. 2529) - ภาพยนตร์ พรจากฟ้า (พ.ศ. 2559)"</doc>
