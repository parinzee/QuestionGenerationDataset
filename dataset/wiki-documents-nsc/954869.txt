<doc id="954869" url="https://th.wikipedia.org/wiki?curid=954869" title="อเลสซานโดร ฟลอเรนซี">อเลสซานโดร ฟลอเรนซี อเลสซานโดร ฟลอเรนซี (; เกิดวันที่ 11 มีนาคม ค.ศ. 1991) เป็นนักฟุตบอลชาวอิตาลี เล่นในตำแหน่งกองกลาง และแบ็กขวา โดยเล่นให้กับสโมสรฟุตบอลโรมา และทีมชาติอิตาลี. ฟลอเรนซีเริ่มต้นเป็นนักฟุตบอลอาชีพกับสโมสรฟุตบอลโรมาในปี ค.ศ. 2011 และเขาได้ถูกส่งไปลับฝีเท้าที่สโมสรฟุตบอลโครโตเน่ ในปี 2011-2012 ในระดับนานาชาติ เขาเป็นหนึ่งในทีมชาติอิตาลี ชุดอายุไม่เกิน 21 ปี ซึ่งสามารถคว้าอันดับสองในฟุตบอลชิงแชมป์แห่งชาติยุโรป รุ่นอายุไม่เกิน 21 ปี 2013 ต่อมาเขาได้ถูกเลือกให้เป็นหนึ่งในตัวแทนของทีมชาติอิตาลีในการแข่งขันฟุตบอลชิงแชมป์แห่งชาติยุโรป 2016สโมสรโรมา สโมสร. โรมา. ผลผลิตจากชุดเยาวชน ของโรมา ฟลอเรนซีได้ลงสนามในการแข่งขันเซเรียอาครั้งแรก ในนัดที่ชนะ 3-1 กับซัมป์โดเรีย ในวันที่ 22 พฤษภาคม ค.ศ. 2011 โดยถูกเปลี่ยนตัวกับเจ้าชายหมาป่า ฟรานเชสโก้ ต๊อตติถูกส่งไปยังโครโตเน่ ถูกส่งไปยังโครโตเน่. ในช่วงฤดูร้อนของปี ค.ศ. 2011 ฟลอเรนซีได้ถูกส่งแบบยืมตัวไปยังสโมสรฟุตบอลโครโตเน่ในเซเรียบี เขาได้ลงสนามครั้งแรกกับโครโตเน่ในวันที่ 27 สิงหาคม ค.ศ. 2011 โดยสามารถยิงประตูในบ้านได้ ในนัดที่แพ้ให้กับลิวอร์โน 2-1 เมื่อวันที่ 22 มิถุนายน ค.ศ. 2012 โครโตเน่ได้ใช้สิทธิ์ในสัญญายืมตัว โดยซื้อสิทธิ์การเป็นเจ้าของร่วม(Co-Ownership) ในราคา 250,000 ยูโร, ถึงอย่างไรก็ตามเมื่อวันที่ 6 กรกฎาคม ค.ศ. 2012 โรมาได้ทำการซื้อสิทธิ์การเป็นเจ้าของร่วม(Co-Ownership) กลับมา ซึ่งเป็นเงิน 1.25 ล้านยูโรกลับสู่โรมา กลับสู่โรมา. ฟลอเรนซีได้ลงเล่นนัดแรกในเซเรียอาฤดูกาล 2012-13 ในฐานะตัวสำรองในครึ่งหลังของเกมที่เสมอ 2-2 กับคาตาเนีย ในวันที่ 26 สิงหาคม ค.ศ. 2012 และหลังจากนั้นเขาได้เป็นตัวจริงในนัดที่ชนะอินเตอร์มิลาน 3-1 ในสัปดาห์ต่อมา ซึ่งเขาสามารถทำประตูแรกของเขาในเสื้อโรมาได้สำเร็จ ฟลอเรนซีลงเล่นจนจบฤดูกาลแรกของเขา ซึ่งลงเล่นไปถึง 36 นัด และทำได้ 3 ประตู, เมื่อวันที่ 31 กรกฏาคม ค.ศ. 2013 ฟลอเรนซีทำประตุและช่วยประตูในนัดที่ชนะ 3-1 กับ MLS All-stars ใน 2013 MLS All-Star Game โดยเขาได้มีชื่อใน MLS All-Star Game MVP ในเซเรียอาฤดูกาล 2013-2014 ฟลอเรนซีได้ช่วยให้โรมาได้ที่ 2 ทำให้โรมากลับเข้ามาเล่นในรายการยูฟ่าแชมเปียนส์ลีก เป็นครั้งแรกนับตั้งแต่ ฤดูกาล 2010–2011 ฟลอเรนซียังเป็นส่วนสำคัญในชัยชนะทั้งสิบนัดของโรมา ตั้งแต่ต้นฤดูกาล โดยสามารถทำประได้ในนัดที่เจอกับลิวอร์โน, ปาร์มา, โบโลญญา และอินเตอร์มิลาน เมื่อวันที่ 12 มกราคม ค.ศ. 2014 ฟลอเรนซีทำประตูได้อย่างยอดเยี่ยมด้วยจักรยานอากาศ ยิงประตูแรกให้กับโรมาในนัดที่ชนะ 4-0 ของ Roma กับเจนัว โดยฟลอเรนซีเล่นในเซเรียอาฤดูกาลนี้ไป 36 นัด จากทั้งหมด 38 นัด ฟลอเรนซีได้ลงเล่นนัดแรกในเซเรียอาฤดูกาล 2014-15 เมื่อวันที่ 30 สิหาคม ค.ศ. 2014 ในฐานะตัวสำรองในครึ่งหลังในนัดที่ชนะฟีออเรนตีนา 2-0 จากนั้นเขาก็ได้เป็นตัวจริงในนัดที่ชนะเอ็มโปลี 0-1 เมื่อวันที่ 13 กันยายน ค.ศ. 2014 ฟลอเรนซีได้ลงเล่นรายการยูฟ่าแชมเปียนส์ลีกเป็นครั้งแรกในฐานะตัวสำรอง โดยเปลี่ยนกับฮวน อิตูร์เบ้ ที่ได้รับบาดเจ็บ ในนัดที่ชนะ 5-1 กับซีเอสเคเอ มอสโก ในรอบแบ่งกลุ่ม เมื่อวันที่ 17 กันยายน ค.ศ. 2014 ฟลอเรนซียิงประตูแรกของเขาในฤดูกาล ในนัดที่โรมาชนะ 2-0 กับกายารี่ โดยมีมัตเตีย เดสโตร เป็นผู้เปิดบอลมาให้ เมื่อวันที่ 16 กันยายน ค.ศ. 2015 ฟลอเรนซียิงประตูได้ไกลถึง 50 หลา ใส่แชมป์เก่าบาร์เซโลนา เมื่อเขาเห็นผู้รักษาประตูออกห่างจากประตู ในยูฟ่าแชมเปียนส์ลีก รอบแบ่งกลุ่ม ส่งผลให้ตีเสมอ 1-1 ซึ่งประตูนี้ทำให้เขาได้รับการเสนอชื่อเป็นหนึ่งในสามคนสุดท้ายสำหรับรางวัล 2015 FIFA Puskás Award เมื่อวันที่ 27 ตุลาคม ค.ศ. 2016 ฟลอเรนซีได้รับบาดเจ็บเส้นเอ็นไขว้หน้าหัวเข่าซ้ายในนัดที่ชนะซาสซูโอโล่นอกบ้าน 3-1 ทำให้เขาต้องไปพักรักษาอย่างน้อยสี่เดือน เมื่อวันที่ 17 กุมภาพันธ์ ค.ศ. 2017 ฟลอเรนซีถูกตัดสิทธิ์ในนัดที่เหลือของฤดูกาล จากการที่ได้รับบาดเจ็บอีกครั้งในสัปดาห์แรกที่เขากลับมาฝึกซ้อม เมื่อวันที่ 16 กันยายน ค.ศ. 2017 เขาได้กลับมาในนัดที่โรมาเปิดบ้านชนะเฮลลาส เวโรนา 3-0ทีมชาติ ทีมชาติ. เมื่อวันที่ 14 พฤศจิกายน ค.ศ. 2012 ฟลอเรนซีได้ลงสนามนัดแรกของเขากับทีมชาติอิตาลี ภายใต้การคุมทีมของเซซาเร่ ปรันเดลลี่ ในนัดกระชับมิตรที่พบกับฝรั่งเศส ฟลอเรนซีเป็นส่วนหนึ่งของทีมชาติอิตาลี ชุดอายุไม่เกิน 21 ปี ที่ไปแข่งขันฟุตบอลชิงแชมป์แห่งชาติยุโรป รุ่นอายุไม่เกิน 21 ปี 2013ที่ประเทศอิสราเอล ในนาม "อัซซูรินี่" ซึ่งผ่านการแข่งขันมาจนถึงรอบชิงชนะเลิศ โดยแพ้ 4-2 ให้กับทีมชาติสเปน ชุดอายุไม่เกิน 21 ปี โดยฟลอเรนซีทำประตูได้เพียงประตูเดียวในการแข่งขัน ซึ่งทำได้ในรอบแบ่งกลุ่ม ที่ได้ชัยชนะเหนือประเทศเจ้าบ้าน 4-0 เมื่อวันที่ 15 ตุลาคม ค.ศ. 2013 ฟลอเรนซียิงประตูแรกของเขาในการแข่งขันในศึกฟุตบอลโลกรอบคัดเลือกกับอาร์เมเนียที่จบลงด้วยผลการแข่งขัน 2-2 ที่สนามสตาดีโอซานเปาโลในเนเปิลส์ ฟลอเรนซีไม่ถูกเลือกอยู่ในรายชื่อการทำทีมของเซซาเร่ ปรันเดลลี่ ในฟุตบอลโลก 2014 เมื่อวันที่ 30 สิงหาคม ค.ศ. 2014 หัวหน้าโค้ชทีมชาติอิตาลีคนใหม่อันโตนิโอ คอนเต้ ได้ใส่ชื่อของฟลอเรนซีในตัวจริงของการแข่งขันฟุตบอลชิงแชมป์แห่งชาติยุโรปรอบคัดเลือก เมื่อวันที่ 31 พฤษภาคม ค.ศ. 2016 เขาได้รับเลือกให้เป็นหนึ่งใน 23 คน จากคอนเต้ สำหรับการแข่งขันฟุตบอลชิงแชมป์แห่งชาติยุโรป 2016รูปแบบการเล่น รูปแบบการเล่น. ฟลอเรนซีเป็นนักเตะที่ใจสู้ ฉลาดรอบคอบ และเป็นนักเตะที่มีการเล่นหลากหลายมาก แม้ว่าตอนแรกเขาจะเล่นในตำแหน่งกองกลางตัวกลาง แต่เขาก็สามารถเล่นได้ทุกที่ในตำแหน่งกองกลาง และเขายังสามารถเล่นในตำแหน่งปีกได้ และแม้กระทั่งเป็น ฟูลแบ็ก หรือวิงแบ็กตลอดการค้าแข้งของเขา ฟลอเรนซีเป็นนักเตะที่รวดเร็ว แข็งแรง และขยันเป็นอย่างมาก เขามีประสิทธิ์ภาพในการช่วยเหลือทีมทั้งในเกมรุก และเกมรับ ด้วยฝีเท้า และความอึดของเขา เมื่อเขาเล่นในตำแหน่งกองกลางตัวรุก เขาแสดงให้เห็นถึงความสามารถในการสร้างสรรค์เล่นเกมรุกของเขา เขามีพรสวรรค์ด้านเทคนิค การจ่ายบอล และการเปิดบอลจากริมเส้น และแม้ว่าเขาจะมีขนาดตัวที่เล็ก แต่เขาก็เล่นลูกกลางอากาศได้อย่างมีประสิทธิภาพ เขายังเป็นกองหน้าที่ดี และเล่นลูกนิ่งได้อย่างแม่นยำ ฟลอเรนซีได้อ้างว่าเซสก์ ฟาเบรกัส เป็นไอดอลของเขาสถิติการลงเล่นสโมสรทีมชาติประตูในทีมชาติเกียรติประวัติสโมสร เกียรติประวัติ. สโมสร. โรม่า- รองแชมป์ - กัลโช เซเรีย อา (3): 2013–2014, 2014–2015, 2016–2017 - โกปปาอีตาเลีย (1): 2012–2013ทีมชาติ ทีมชาติ. อิตาลี ชุดอายุไม่เกิน 21 ปี- รองแชมป์ - ฟุตบอลชิงแชมป์แห่งชาติยุโรป รุ่นอายุไม่เกิน 21 ปี (1): 2013ส่วนบุคคลส่วนบุคคล. - Volkswagen MLS All-Star Game MVP: 2013 - Pallone d'Argento: 2015–16</doc>
