<doc id="712742" url="https://th.wikipedia.org/wiki?curid=712742" title="โพรเกรสส์ (อัลบั้มเทกแดต)">โพรเกรสส์ (อัลบั้มเทกแดต) Progress เป็นสตูดิโออัลบั้มชุดที่หกของวงบอยแบนด์อังกฤษเทกแดท วันที่ 15 กรกฎาคม 2010 ร็อบบี วิลเลียมส์ได้กลับมาอยู่ในวง ทำให้เทก แดท มีสมาชิกครบ 5 คนอีกครั้ง โดยทางวงได้ออกอัลบั้มชุดที่หกในวันที่ 15 พฤศจิกายน โดยได้ออก 2 ซิงเกิ้ล ได้แก่ The Flood (เข้าชาร์ตในอันดับที่ 2) และ Kidz (อันดับ 28) แม้จะไม่มีซิงเกิ้ลไหนที่ขึ้นถึงอันดับ 1 เลย แต่ตัวอัลบั้มนั้นทำยอดขายได้กว่า 4 ล้านชุด อัลบั้มนี้เป็นอัลบั้มที่ได้รับคำวิจารณ์ที่ดีที่สุดของวง และยังเป็นอัลบั้มที่ขายดีที่สุดในอังกฤษประจำปี 2010 อีกด้วย ต่อมาในวันที่ 13 มิถุนายน 2011 ทางวงได้ออกอัลบั้มพิเศษ Progressed โดยเทกแดตได้ออกผลงานเพลงประกอบภาพยนตร์เรื่อง เอ็กซ์เมน รุ่น 1 ชื่อเพลง Love Love (อันดับ 15) โดยในเวลาต่อมาได้ออกผลงานเพลงประกอบภาพยนตร์ The Three Musketeers (สามทหารเสือ ดาบทะลุจอ) ชื่อ When We Were Young (อันดับ 88) ด้วย โดยในอัลบั้มนี้ ทางวงได้ออกซิงเกิ้ลเพื่อเป็นการโปรโมตงาน Red Nose Day ประจำปี 2011 ของมูลนิธิ Comic Relief ในชื่อ Happy now (อันดับ 52) และทางวงได้ออกซิงเกิ้ลเพื่อโปรโมตการทัวร์คอนเสิร์ต Progress Live ของพวกเขาในชื่อ Eight Letters (อันดับ 176) ทั้งนี้ เพลง SOS สามารถขึ้นไปถึงอันดับที่ 91 ในชาร์ตของอังกฤษ ทำให้เพลงนี้เป็นเพลงเดียวของวงที่สามารถขึ้นไปถึง 100 อันดับแรกของชาร์ต ทั้งๆที่ไม่ใช่ซิงเกิ้ล ในปี 2011 เทกแดตได้รางวัลบริท อะวอร์ดสในสาขาศิลปินกลุ่มยอดเยี่ยม โดยในอัลบั้มนี้ยังได้เข้าชิงในสาขาอัลบั้มยอดเยี่ยมด้วย อัลบั้มนี้แตกต่างจากอัลบั้มอื่นๆของวงตรงที่อัลบั้มนี้มีรูปแบบเป็นแนวดนตรีอิเล็กโทรป็อปซึ่งเป็นแนวเพลงที่ห่างไกลจากความเป็นวงบอยแบนด์มาก โดยอัลบั้มอื่นๆจะเป็นแนวป็อปกระแสหลัก และนักวิจารณ์ต่างก็ชื่นชมในการเปลี่ยนแนวเพลงของวง โดยบางสำนัก เช่น Allmusic หรือ The Express ถือให้เป็นอัลบั้มที่ดีที่สุดที่วงทำมาเลยทีเดียวรายชื่อเพลงชาร์ตและใบรับรองชาร์ตชาร์ตประจำปีCertifications</doc>
