<doc id="386082" url="https://th.wikipedia.org/wiki?curid=386082" title="รีแลกคุมะ">รีแลกคุมะ รีแลกคุมะ () เป็นตัวการ์ตูนที่ผลิตขึ้นโดยบริษัท san-x ของญี่ปุ่น เมื่อเดือนกันยายน พ.ศ. 2546 ปัจจุบัน รีแลกคุมะได้รับความนิยมอย่างมากทั้งในประเทศญี่ปุ่น และอีกหลายประเทศ รวมทั้งประเทศไทยด้วย รีแลกคุมะออกแบบโดยนักออกแบบของบริษัทที่ชื่อ อากิ คอนโด ผู้เดียวกับที่ได้ออกแบบตัวการ์ตูนหมี โอคุตังกับดันนะจัง (Okutan & Dannachan) ได้แรงบันดาลใจมาจากความต้องการความผ่อนคลายในชีวิตการทำงาน ตัวการ์ตูนที่ออกแบบนี้มีนิสัยชอบนอน ชอบการพักผ่อน ดูแล้วรู้สึกผ่อนคลาย จึงเป็นเหตุผลที่ทำให้ตัวการ์ตูนตัวนี้มีชื่อว่า รีแลกคุมะ (รีแลก แปลว่า ผ่อนคลาย และ คุมะ เป็นภาษาญี่ปุ่นแปลว่า หมี )ลักษณะของรีแลกคุมะ ลักษณะของรีแลกคุมะ. รีแลกคุมะ เป็นหมีเพศผู้ ตัวอวบอ้วนสีน้ำตาล ข้างในใบหูเป็นสีเหลือง หน้าท้องสีขาวมีลักษณะป่องเล็กน้อย (สงสัยจะกินแล้วก็นอนบ่อยๆ) ในการ์ตูนจะอาศัยอยู่กับสาวออฟฟิศที่ชื่อ คาโอรุของชอบของรีแลกคุมะ ของชอบของรีแลกคุมะ. สิ่งที่รีแลกคุมะชอบทำ ก็คือ การพักผ่อน ไม่ว่าจะเป็นการนอนหลับ การนอนกลิ้งบนพื้น โดยจะต้องนอนในถุงนอนสีเหลืองของคาโอรุเท่านั้น การดูทีวี การฟังเพลง และการแช่น้ำร้อน และอีกกิจกรรมที่เป็นที่โปรดปรานของรีแลกคุมะ ก็คือ การกิน โดยอาหารโปรดของรีแลกคุมะ ได้แก่ ดังโงะ ข้าวห่อไข่ พุดดิ้งคัสตาร์ด และ แพนเค้กราดน้ำผึ้งเพื่อน ๆ ของรีแลกคุมะ เพื่อน ๆ ของรีแลกคุมะ. นอกจากนี้รีแลกคุมะ ยังอาศัยอยู่กับเพื่อน ๆ อีก 2 ตัวด้วย ได้แก่ โคะรีแลกคุมะ (Korilakkuma)ซึ่งตัวเล็กกว่ารีแลกคุมะ เป็นหมีสีขาวครีม ใบหูสีชมพู และ นกสีเหลืองที่ชื่อ คิอิโระอิโทะริ (Kiiroitori) ซึ่งเป็นนกที่มีความฉลาดหลักแหลมเกินนกธรรดา รีแลกคุมะมักจะโดนเพื่อน ๆ แกล้งอยู่เสมอ โดยเฉพาะโคะรีแลกคุมะ มักจะเอาปากกามาเขียนหน้าของรีแลกคุมะ ตอนรีแลกคุมะนอนหลับอยู่เป็นประจำสินค้าของรีแลกคุมะ สินค้าของรีแลกคุมะ. บริษัท san-x ได้ผลิตสินค้าของรีแลกคุมะออกมามากมายและได้รับความนิยมอย่างมาก สินค้าที่มีวางจำหน่าย ได้แก่ ดินสอกด ปากกาลูกลื่น พวงกุญแจ ตุ๊กตา ผ้ากันเปื้อน ร่ม กล่องข้าว ช้อนส้อม กระติกน้ำ และอีกมาก และยังมีอุปกรณ์ที่เกี่ยวข้องกับอิเล็กทรอนิกส์ เช่น กล้องถ่ายรูป หูฟัง ลำโพงตัวหมีที่เต้นตามจังหวะเพลงได้ ปลอกไอโฟน ปลอกไอพอดนาโน รวมไปถึงแอปพลิเคชันสำหรับไอโฟน และแอนดรอยด์ อีกด้วย เช่น เกม Rilakkuma Touch! และยังมี เกม Rilakkuma สำหรับเล่นบนเครื่อง Nintendo DS และ เกม Rilakkuma สำหรับเครื่องเล่น Wiiการจำหน่ายสินค้ารีแลกคุมะในประเทศไทย การจำหน่ายสินค้ารีแลกคุมะในประเทศไทย. ปัจจุบันในประเทศไทยได้มีการจำหน่ายสินค้ารีแลกคุมะที่มีลิขสิทธิ์ที่ถูกต้องจากบริษัท san-x จากประเทศญี่ปุ่น ตามห้างสรรพสินค้าชั้นนำ ได้แก่ สยามพารากอน เซ็นทรัลเวิลด์ และ เซ็นทรัล</doc>
