<doc id="753495" url="https://th.wikipedia.org/wiki?curid=753495" title="คอเลกซ์แทรน">คอเลกซ์แทรน คอเลกซ์แทรน () (ชื่อการค้า Dexide, Nolipid, Rationale, Pulsar) เป็นยาลดไขมันในกระแสเลือดกลุ่มไบล์แอซิดซีเควสแตรนต์ (bile acid sequestrant) โครงสร้างเป็นสารประกอบอีเทอร์ (ether) ของเดกซ์แทรน (dextran) และไดเอทิลเอทาโนลามีน  (diethylethanolamine)ข้อบ้งใช้ ข้อบ้งใช้. คอเลกซ์แทรนใช้สำหรับรักษาภาวะไขมันในเลือดสูง โดยเฉพาะผู้ที่มีระดับไขมันชนิดความหนาแน่นต่ำ (Low-density lipoprotein cholesterol; LDL-C) ในกระแสเลือดสูงกว่าปกติ โดยใช้ร่วมกับการควบคุมอาหารกลไกการออกฤทธิ์ กลไกการออกฤทธิ์. คอเลกซ์แทรนออกฤทธิ์โดยจับกับกรดน้ำดีในทางเดินอาหาร โดยประจุบวกของพอลิเมอร์ในโมเลกุลของคอเลกซ์แทรนจะจับกับประจุลบบนหมู่คาร์บอกซิลิกของกรดน้ำดี เกิดเป็นสารประกอบเชิงซ้อนที่ไม่มีฤทธิ์ โดยสารประกอบเชิงซ้อนที่เกิดขึ้นนี้จะถูกกำจัดออกมากับอุจจาระในลำดับถัดมา ด้วยกลไกดังกล่าวของคอเลกซ์แทรนทำให้ปริมาณกรดน้ำดีในร่างกายลดลง ส่งผลให้เกิดการกระตุ้นให้ตับสร้างกรดน้ำดีเพิ่มโดยการดึงเอาคอเลสเตอรอลที่มีในกระแสเลือดมาสร้างเป็นกรดน้ำดี เป็นผลให้ระดับคอเลสเตอรอลในกระแสเลือดลดลงได้ในที่สุดขนาดที่ใช้ในการรักษา ขนาดที่ใช้ในการรักษา. ขนาดของคอเลกซ์แทรนที่แนะนำ คือ 1.0-1.5 กรัม ทุก 12 ชั่วโมง ขนาดยาสูงสุดไม่เกิน 8 กรัมต่อวันข้อห้ามใช้ ข้อห้ามใช้. ห้ามใช้คอเลกซ์แทรนในผู้ป่วยท่อน้ำดีอุดตัน, ผู้ป่วยทางเดินอาหารอุดกั้น, ผู้ที่แพ้ยานี้, และหญิงตั้งครรภ์การเกิดอันตรกิริยาระหว่างยา การเกิดอันตรกิริยาระหว่างยา. คอเลกซ์แทรนมีผลรบกวนการดูดซึมยาอื่นหลายชนิด เช่น เพนนิซิลิน (Penicillin), ดิจ็อกซิน (Digoxin), ไนโตรฟูแรนโตอิน (Nitrofurantoin) และลดประสิทธิภาพของยาต้านการแข็งตัวของเลือดชนิดรับประทาน เช่น วาร์ฟาริน (Warfarin) เป็นต้น ดังนั้น จึงควรรับประทานยาอื่นก่อนคอเลกซ์แทรนอย่างน้อย 1 ชั่วโมง หรือรับประทานหลังคอเลกซ์แทรนอย่างน้อย 4 ชั่วโมง</doc>
