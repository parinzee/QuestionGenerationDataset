<doc id="463660" url="https://th.wikipedia.org/wiki?curid=463660" title="ส่งสุข ภัคเกษม">ส่งสุข ภัคเกษม นายส่งสุข ภัคเกษม อดีตสมาชิกสภาผู้แทนราษฎรจังหวัดเชียงใหม่ ได้รับเลือกตั้งครั้งแรก ในการเลือกตั้ง พ.ศ. 2518 สังกัดพรรคประชาธิปัตย์ และเป็นสามีของนางผณินทรา ภัคเกษม อดีตสมาชิกสภาผู้แทนราษฎรเช่นเดียวกันประวัติ ประวัติ. ส่งสุข เกิดเมื่อปี พ.ศ. 2476 ที่ย่านถนนเจริญประเทศ ตำบลช้างคลาน อำเภอเมือง จังหวัดเชียงใหม่ เป็นบุตรของนายจันทร์ กับนางเลียบ ภัคเกษม บิดามีอาชีพค้าไม้ มีพี่น้อง 3 คน แต่บิดามารดาเสียชีวิตตั้งแต่ส่งสุขยังเด็ก จึงอยู่ในความดูแลของป้า และอาศัยอยู่ที่อำเภอจอมทอง นายส่งสุข สมรสกับนางผณินทรา ภัคเกษม มีบุตรสาว 1 คน และนายส่งสุข เสียชีวิตเมื่อปี พ.ศ. 2541 ขณะมีอายุ 65 ปี ส่งสุข เข้ารับการศึกษาที่โรงเรียนมงฟอร์ตวิทยาลัย และโรงเรียนยุพราชวิทยาลัย จากนั้นได้ย้ายเข้ามาศึกษาต่อในกรุงเทพมหานคร ที่วิทยาลัยพระนคร เขามีส่วนในการทำลายขบวนการนักศึกษาในเหตุการณ์ 6 ตุลา โดยโจมตีนักศึกาาผ่านสถานีวิทยุยานเกราะการทำงาน การทำงาน. ส่งสุข ภัคเกษม ประกอบอาชีพนักหนังสือพิมพ์หลังจากที่จบการศึกษา เป็นบรรณาธิการหนังสือพิมพ์ข่าวสยาม ต่อมาได้หันมาทำงานด้านสื่อสารมวลชน ทำรายการโทรทัศน์ที่สถานีโทรทัศน์ช่อง 8 ลำปาง ต่อมาในการเลือกตั้ง พ.ศ. 2518 จึงได้ลงสมัครรับเลือกตั้งในนามพรรคประชาธิปัตย์ โดยการชักชวนของนายไกรสร ตันติพงศ์ เพื่อนสนิทเมื่อครั้งทำงานหนังสือพิมพ์แผ่นดินไทย และได้รับเลือกตั้งต่อมาอีกในปี พ.ศ. 2519 สมัยที่ 3 พ.ศ. 2529 และสมัยที่ 4-5 ในปี พ.ศ. 2535 ต่อมาในปี พ.ศ. 2537 เขาได้รับแต่งตั้งเป็นกรรมการบริหารพรรคชาติไทย จนกระทั่งได้ลาออกจากการเป็นสมาชิกพรรคในปีถัดมา นอกจากงานการเมือง งานสื่อมวลชนแล้ว นายส่งสุข ภัคเกษม ยังมีผลงานในการแต่งเพลง อาทิ เพลงต๋าเหินลา ซึ่งขับร้องโดย อบเชย เวียงพิงค์</doc>
