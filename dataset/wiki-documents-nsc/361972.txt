<doc id="361972" url="https://th.wikipedia.org/wiki?curid=361972" title="หน้ากากเสือ">หน้ากากเสือ หน้ากากเสือ หรือ ไทเกอร์มาสค์ () เป็นมังงะที่เขียนโดยอิคคิ คะจิวะระ วาดภาพประกอบโดยนะโอะกิ ทซึจิ ตีพิมพ์โดยสำนักพิมพ์โคดันฉะ โดยช่วงปี ค.ศ. 1968 ถึง 1969 ลงในโบคุระแม็กกาซีน และย้ายมาลงในโชเน็นแม็กกาซีนรายสัปดาห์ ช่วงปี ค.ศ. 1970 ถึง 1970 ตีพิมพ์รวมเล่มทั้งสิ้น 14 เล่ม ต่อมาถูกนำมาสร้างเป็นอะนิเมะโดยโตเอแอนิเมชัน จำนวน 105 ตอน ฉายทางโทรทัศน์สถานีโยมิอูริ ระหว่างปี ค.ศ. 1969-ค.ศ. 1971 และภาคสอง จำนวน 33 ตอน ฉายทางทีวีอาซาฮีเมื่อปี 1981 หน้ากากเสือเคยถูกนำมาสร้างเป็นภาพยนตร์เรื่องยาว ออกฉายในปี ค.ศ. 1970 ส่วนในประเทศไทยได้ฉายในปี พ.ศ. 2524เนื้อเรื่อง เนื้อเรื่อง. เนื้อเรื่องกล่าวถึงนักมวยปล้ำอาชีพ ที่สวมหน้ากากรูปหัวเสือปิดบังใบหน้าขึ้นต่อสู้บนเวที ในชีวิตปกติเขามีชื่อจริงว่า นะโอะโตะ ดะเตะ () เป็นเด็กกำพร้าในสมัยเด็กของเขาได้รับการเลี้ยงดูมาจากบ้านเด็กกำพร้า ในวันหนึ่งเขาได้ไปที่สวนสัตว์แล้วได้เห็นเสือ ก็เลยเอ่ยออกมาว่า "ฉันอยากจะแข็งแกร่งเหมือนเสือ"และวิ่งหนีแต่ขณะวิ่งหนีไปนั้นก็ไปพบกับองค์กรลับที่ชื่อว่า "ถ้ำเสือ" จึงได้เป็นนักมวยปล้ำของถ้ำเสือและใช้ชื่อว่า หน้ากากเสือ และมีฉายาว่าปีศาจเหลือง ()ต่อมานะโอะโตะ ดะเตะด้วยไม่มีเงินจ่ายให้"ถ้ำเสือ"เขาจึงถูกตามล่าโดยส่งนักสู้จากถ้ำเสือมาต่อสู้ด้วย โดยหมายจะสังหารหน้ากากเสือต่อหน้าผู้ชมบนสังเวียนต่อสู้ตัวละครรายชื่อตอนมวยปล้ำอาชีพ มวยปล้ำอาชีพ. จากความนิยมในมังงะและอะนิเมะ ช่วงต้นทศวรรษ 1980 บริษัทมวยปล้ำอาชีพญี่ปุ่น ชื่อ นิวเจแปนโปรเวรสลิง ได้ซื้อลิขสิทธิ์หน้ากากเสือ และมอบหมายให้นักมวยปล้ำชื่อ ซะโทะรุ ซะยะมะ ขึ้นปล้ำโดยสวมหน้ากากและใช้ชื่อหน้ากากเสือ ซะยะมะเป็นนักมวยปล้ำอาชีพชาวญี่ปุ่นคนแรกที่ได้รับตำแหน่งแชมเปียนรุ่นจูเนียร์เฮฟวีเวท ทั้งดับเบิลยูดับเบิลยูเอฟในสหรัฐอเมริกา (ปัจจุบันคือ ดับเบิลยูดับเบิลยูอี) และเอ็นดับเบิลยูเอในญี่ปุ่น ก่อนจะลาออกในปี 1983 เนื่องจากไม่พอใจเรื่องอิทธิพลในแวดวงมวยปล้ำอาชีพ หลังจากซะยะมะ ได้มีนักมวยปล้ำอีก 4 คน ที่ปล้ำโดยใช้ชื่อ หน้ากากเสือ  ตั้งแต่ ค.ศ. 1995 ชื่อของหน้ากากเสือก็ได้รับการถือใช้โดย โยชิฮิโร ยามาซากิ ผู้ซึ่งได้รับการฝึกฝนโดยตรง (และได้รับการรับรองอย่างเป็นทางการ) โดยซายามะ ซึ่งหน้ากากเสือ IV เดิมได้ร่วมแสดงผลงานในรายการมิชิโนคุโปรเวรสลิง และเข้าร่วมรายการนิวเจแปนใน ค.ศ. 2002 ตั้งแต่นั้นมา เขาก็ได้เป็นผู้เข้ารับการคัดเลือกระดับบน (ควบคู่กับ มิโนรุ ทานากะ) เพื่อแทนที่ไลเกอร์ในฐานะดาวเด่นในรุ่นจูเนียร์เฮฟวี่เวทของรายการนิวเจแปน ในช่วงปลายปี ค.ศ. 2010 ต่อต้นปี ค.ศ. 2011 ได้เกิดปรากฏการณ์บริจาคหน้ากากเสือ ในประเทศญี่ปุ่น ได้มีผู้นำอุปกรณ์การศึกษามาบริจาคให้กับสถานรับเลี้ยงเด็กกำพร้า โดยระบุชื่อผู้บริจาคว่า "นะโอะโตะ ดะเตะ" เมื่อมีสื่อมวลชนจำได้ว่าชื่อนี้เป็นชื่อจริงของหน้ากากเสือ และนำมาเสนอข่าว ทำให้เกิดพฤติกรรมเลียนแบบไปทั่วประเทศ มีผู้นำสิ่งของไปบริจาคโดยระบุชื่อนี้ให้กับสถานเลี้ยงเด็กทั่วประเทศญี่ปุ่น ที่มีอยู่กว่า 500 แห่ง</doc>
