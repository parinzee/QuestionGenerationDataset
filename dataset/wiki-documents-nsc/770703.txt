<doc id="770703" url="https://th.wikipedia.org/wiki?curid=770703" title="วิสิทธิ์ เลิศฤทธิ์">วิสิทธิ์ เลิศฤทธิ์ วิสิทธิ์ เลิศฤทธิ์ เป็นอดีตทหารเรือชาวไทย ผู้ให้กำเนิดวิชามวยไทยเลิศฤทธิ์ ซึ่งได้รับเชิญเป็นอาจารย์พิเศษสอนศิลปะการต่อสู้ ทั้งไฮไฟติงคิกบ็อกซิง, คาราเต้ และไอคิโด ให้แก่โรงเรียนนายร้อยพระจุลจอมเกล้าประวัติ ประวัติ. วิสิทธิ์ เลิศฤทธิ์ เป็นผู้สืบทอดวิชามวยไทยโบราณ (สายโคราช) โดยกล่าวกันว่าบรรพบุรุษของเขาเป็นจตุลังคบาท ในภายหลัง เขาได้รับราชการทหารเรือ จึงมีโอกาสเดินทางไปศึกษาวิชาศิลปะการต่อสู้ในประเทศต่าง ๆ แล้วกลับมาแสดงศิลปะการต่อสู้ที่เขาพัฒนาขึ้น หน้าพระพักตร์พระบาทสมเด็จพระเจ้าอยู่หัว โดยพระองค์ทรงมีกระแสรับสั่งว่าเป็นศิลปะการต่อสู้ที่อันตราย ไม่ควรให้บุคคลทั่วไปได้เรียนรู้ ดังนั้น เมื่อวิสิทธิ์ เลิศฤทธิ์ ออกจากการเป็นทหารเรือ จึงได้มาสอนวิชาการต่อสู้ที่โรงเรียนนายร้อยพระจุลจอมเกล้าให้แก่เหล่าทหาร ซึ่งเป็นที่มาของวิชาการต่อสู้แขนงนี้ โดยที่อาจารย์วิสิทธิ์ ยังเป็นผู้สอนวิชามวยไทยเลิศฤทธิ์ให้แก่ผศ.พ.อ.พิเศษ ชูชาติ พิทักษากร และพลเอกธันวาคม ทิพยจันทร์ นายกสมาคมพันธมิตรมวยไทยโลกการเสียชีวิต การเสียชีวิต. น้อยคนที่จะทราบถึงการเสียชีวิตของอาจารย์วิสิทธิ์ มีการกล่าวกันว่า เขาได้เสียชีวิตจากการต่อสู้กับโจรอั้งยี่ ซึ่งเขาได้ทำการสังหารไปถึง 5 คน โดยที่แขนข้างหนึ่งอุ้มลูกสาวของเขาอยู่ และอาจมีผู้สอบถามอาจารย์ พ.อ.พิเศษ สมบูรณ์ ทองอร่าม หากต้องการทราบรายละเอียดผลงานหนังสือผลงานหนังสือ. - พ.ศ. 2510 : ไฮไฟติ้งคิคบ๊อกซิ่ง คาราเต้ ไอคิโด การเดินกำลังภายใน วิชาเบาตัว. แพร่พิทยา. พระนคร. - พ.ศ. 2510 : การฝึกวิชาตัวเบา และอำนาจกำลังภายใน. ห้างหุ้นส่วนจำกัด เกษมบรรณกิจ. โรงพิมพ์ กรุงธน. ธนบุรี. - ไม่ปรากฏปี : หลักการต่อสู้แบบคาราเต้ ไอคิโด ไฮไฟ้ติ้งคิ้กบ๊อกซิ้ง การเดินลมปราณ และอำนาจกำลังภายใน. ห้างหุ้นส่วนจำกัด เกษมบรรณกิจ. โรงพิมพ์ กรุงธน. ธนบุรี. - พ.ศ. 2511 : กลเม็ดการต่อสู้แบบคาราเต้ ไอคิโด ไฮไฟ้ติ้งคิ้กบ๊อกซิ้ง การเดินลมปราณ และอำนาจกำลังภายใน. ห้างหุ้นส่วนจำกัด เกษมบรรณกิจ. โรงพิมพ์ กรุงธน. ธนบุรี.</doc>
