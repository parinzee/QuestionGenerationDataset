<doc id="246276" url="https://th.wikipedia.org/wiki?curid=246276" title="จักรพรรดิดีดิอุส ยูลิอานุส">จักรพรรดิดีดิอุส ยูลิอานุส จักรพรรดิดีดิอุส ยูลิอานุส หรือ มาร์คัส ดีดิอุส เซเอวรัส ยูลิอานุส () (2 กุมภาพันธ์ ค.ศ. 137 – 1 มิถุนายน ค.ศ. 193) ดีดิอุส ยูลิอานุสเป็นจักรพรรดิแห่งจักรวรรดิโรมันต่อจากจักรพรรดิเพอร์ทิแน็กซ์ ระหว่างวันที่ 28 มีนาคม ค.ศ. 193 จนเสด็จสวรรคตเมื่อวันที่ 1 มิถุนายน ของปีเดียวกัน ดีดิอุส ยูลิอานุสขึ้นเป็นจักรพรรดิโดยการซื้อการสนับสนุนจากองค์รักษ์เพรทอเรียนผู้สังหารเพอร์ทิแน็กซ์จักรพรรดิองค์ก่อนหน้านั้น ซึ่งเป็นชนวนที่ทำให้เกิดสงครามกลางเมืองระหว่างปี ค.ศ. 193 ถึงปี ค.ศ. 197 ดีดิอุส ยูลิอานุสถูกปลดจากตำแหน่งและถูกลงโทษประหารชีวิตโดยจักรพรรดิองค์ต่อมา – จักรพรรดิเซ็พติมิอัส เซเวอรัส</doc>
