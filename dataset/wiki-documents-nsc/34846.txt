<doc id="34846" url="https://th.wikipedia.org/wiki?curid=34846" title="วงลายคราม">วงลายคราม วงลายคราม (Lay Kram) เป็นวงดนตรีในพระบาทสมเด็จพระเจ้าอยู่หัว ซึ่งทรงตั้งขึ้นที่พระที่นั่งอัมพรสถานภายหลังเสด็จนิวัตประเทศไทย เล่นดนตรีในแนวแจ๊ส Dixieland ซึ่งมีความสนุกสนานเบิกบาน เปิดโอกาสให้ผู้เล่นแสดงความสามารถเฉพาะตัว "วงลายคราม" ประกอบด้วยนักดนตรีสมัครเล่นทั้งหมด ซึ่งล้วนเป็นพระราชวงศ์ผู้ใหญ่ที่พระองค์ทรงคุ้นเคยมาแต่ทรงพระเยาว์ อาทิ- หม่อมเจ้าวิมวาทิตย์ รพีพัฒน์ - หม่อมเจ้าแววจักร จักรพันธุ์ - หม่อมหลวงเดช สนิทวงศ์ - หม่อมเจ้ากมลีสาน ชุมพล - หม่อมหลวงอุดม สนิทวงศ์ - หม่อมราชวงศ์พงศ์อมร กฤดากร - หม่อมราชวงศ์เสนีย์ ปราโมช - หม่อมเจ้าชุมปกบุตร ชุมพล - หม่อมหลวงประพันธ์ สนิทวงศ์ - นายดำเกิง สนิทวงศ์ ณ อยุธยา - นายสุรเทิน บุนนาค - นายแมนรัตน์ ศรีกรานนท์ นักร้องของวงลายครามได้แก่ หม่อมเจ้ามุรธาภิเศก โสณกุล หม่อมเจ้าขจรจบกิตติคุณ กิติยากร เป็นต้น เนื่องจากวงลายคราม เป็นวงดนตรีของนักดนตรี นักร้องสมัครเล่น หลายครั้งที่นักดนตรีมักจะเล่นผิดๆถูกๆ แต่พระบาทสมเด็จพระเจ้าอยู่หัวก็มีพระมหากรุณาธิคุณ ทรงแนะนำ พระราชทานกำลังใจ ให้ทุกคนมีความสนุกครึกครื้นอยู่กับการเล่นดนตรีอยู่เสมอ วงลายครามจะมาร่วมเล่นดนตรี ณ พระที่นั่งอัมพรสถาน ทุกเย็นวันศุกร์ พระบาทสมเด็จพระเจ้าอยู่หัวทรงพระราชนิพนธ์เพลง Lay Kram Goes Dixie พระราชทานให้เป็นเพลงประจำวง</doc>
