<doc id="872505" url="https://th.wikipedia.org/wiki?curid=872505" title="ไรช์">ไรช์ ไรช์ () เป็นคำในภาษาเยอรมัน โดยทั่วไปมีความหมายว่า "ประเทศ" หรือ "อาณาจักร" แต่คำว่าไรช์ในฉบับดั้งเดิมนั้นถูกใช้เพื่อสื่อถึงประเทศของชาวโรมัน โดยเฉพาะจักรวรรดิโรมัน นอกจากนี้ยังมีการใช้คำว่า ไกเซอร์ไรช์ (ประเทศของไกเซอร์) สื่อถึงจักรวรรดิ และ เคอนิจไรช์ (ประเทศของกษัตริย์) สื่อถึงราชอาณาจักร คำว่า ไรช์ ในแง่ประวัติศาสตร์ อาจหมายถึง:- ราชอาณาจักรแฟรงก์ (Fränkisches Reich) และจักรวรรดิการอแล็งเฌียง (Karolingerreich) ในสมัยกลาง - จักรวรรดิโรมันอันศักดิ์สิทธิ์ (Heiliges Römisches Reich) - จักรวรรดิเยอรมัน (Deutsches Kaiserreich) เริ่มใช้คำว่า "ไรช์เยอรมัน" ตั้งแต่การรวมชาติเยอรมันในปีค.ศ. 1871 ไปจนถึงสิ้นสุดสงครามโลกครั้งที่หนึ่งในค.ศ. 1918 - สาธารณรัฐไวมาร์ ในช่วงค.ศ. 1919–1933 ยังคงใช้ชื่ออย่างเป็นทางการว่า "ไรช์เยอรมัน" - นาซีเยอรมนี ถูกเรียกว่า ไรช์ที่สาม ตั้งแต่เหตุมัคท์แอร์ไกรฟุงในค.ศ. 1933 ไปจนถึงสิ้นสุดสงครามโลกครั้งที่สองในค.ศ. 1945 - สหพันธ์สาธารณรัฐเยอรมนีในปัจจุบัน บางครั้งถูกเรียกเชิงเสียดสีว่า Merkelreich (มาจากนามของนายกรัฐมนตรี อังเกลา แมร์เคิล) ระหว่างยุคจักรวรรดิเยอรมันจนถึงนาซีเยอรมนี รัฐชาติเยอรมันใช้ชื่อประเทศอย่างเป็นทางการว่า ไรช์เยอรมัน ทำให้พวกนาซีประดิษฐ์คำว่า ไรช์ที่สาม ขึ้นมาเพื่อการโฆษณาชวนเชื่อว่ารัฐบาลนาซีเยอรมนีนั้น เป็น "ผู้สืบทอด" ของ ไรช์ที่หนึ่ง และ ไรช์ที่สอง ซึ่งคำว่า ไรช์ที่หนึ่ง และ ไรช์ที่สอง นี้เอง ไม่เคยถูกใช้โดยนักประวัติศาสตร์คนใดมาก่อน ในขณะที่คำว่า ไรช์ที่สี่ ถูกใช้ในงานประพันธ์หรือคำพูดเสียดสีทางการเมืองเท่านั้น</doc>
