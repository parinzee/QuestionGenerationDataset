<doc id="545496" url="https://th.wikipedia.org/wiki?curid=545496" title="ฟิลิป ฮาลซมัน">ฟิลิป ฮาลซมัน ฟิลิป ฮาลซมัน (; ; ; 2 พฤษภาคม ค.ศ. 1906 - 25 มิถุนายน ค.ศ. 1979) เป็นช่างภาพบุคคลชาวอเมริกันเชื้อสายลัตเวียที่มีชื่อเสียง ฟิลิป ฮาลซมันเกิดที่เมืองรีกา จักรวรรดิรัสเซีย ในครอบครัวชาวยิว ศึกษาวิศวกรรมไฟฟ้าที่เมืองเดรสเดิน เมื่ออายุได้ 22 ปี ในเดือนกันยายน ค.ศ. 1928 เขาเดินทางไปท่องเที่ยวปีนเทือกเขาแอลป์กับเมอร์ด็อก ฮาลซมัน ผู้เป็นบิดา มีผู้พบศพบิดาของเขาเสียชีวิตจากบาดแผลเนื่องจากของแข็งกระทบศีรษะ และทำให้ฟิลิปถูกตัดสินจำคุกเป็นเวลาสี่ปี ด้วยข้อกล่าวหาว่ากระทำปิตุฆาต คดีนี้ก่อให้เกิดกระแสต่อต้านชาวยิว และได้รับความสนใจในระดับนานาชาติ ฮาลซมันได้รับการปล่อยตัวในปี ค.ศ. 1931 หลังจากอัลเบิร์ต ไอน์สไตน์ และโทมัส มานน์ เขียนจดหมายเปิดผนึกเรียกร้องให้ปล่อยตัวเขา ฮาลซมันเดินออกจากออสเตรียไปอาศัยในฝรั่งเศส และทำงานเป็นช่างภาพแฟชั่นให้นิตยสารโว้ก จากนั้นจึงอพยพไปสหรัฐอเมริกา เมื่อเกิดสงครามโลกครั้งที่สอง เขาได้งานเป็นช่างภาพให้กับนิตยสารไลฟ์</doc>
