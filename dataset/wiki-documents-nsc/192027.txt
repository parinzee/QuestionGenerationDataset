<doc id="192027" url="https://th.wikipedia.org/wiki?curid=192027" title="พรหมินทร์ เลิศสุริย์เดช">พรหมินทร์ เลิศสุริย์เดช นายแพทย์ พรหมินทร์ เลิศสุริย์เดช (เกิด 5 พฤศจิกายน พ.ศ. 2497) อดีตรองนายกรัฐมนตรี อดีตรัฐมนตรีว่าการกระทรวงพลังงาน และอดีตเลขาธิการนายกรัฐมนตรี ในรัฐบาลของ พ.ต.ท.ดร.ทักษิณ ชินวัตรประวัติ ประวัติ. นายแพทย์พรหมินทร์ เลิศสุริย์เดช หรือที่รู้จักกันในชื่อเล่นว่า "หมอมิ้ง" เกิดเมื่อวันที่ 5 พฤศจิกายน พ.ศ. 2497 ในสมัยเป็นนักเรียน นายแพทย์พรหมินทร์ เคยทำงานในตำแหน่งประธานนักเรียนโรงเรียนสวนกุหลาบวิทยาลัย เมื่อจบชั้น ม.ศ. 5 สอบได้เป็นอันดับที่ 6 ของโรงเรียนสวนกุหลาบวิทยาลัย และเป็นอันดับที่ 30 ของประเทศ ในปี พ.ศ. 2515 ขณะที่กำลังศึกษาอยู่ที่โรงเรียนสวนกุหลาบวิทยาลัย นายแพทย์พรหมินทร์ได้รับเลือกให้เป็นประธานนักเรียน หลังเหตุการณ์ 14 ตุลาคม 2516 เขาสอบได้คณะวิทยาศาสตร์ มหาวิทยาลัยมหิดล ต่อมาได้รับเลือกให้เป็นประธานนักศึกษา คณะวิทยาศาสตร์ ชีวภาพปี 2 เมื่อปี 2518 ได้รับความไว้วางใจให้เป็นเลขาธิการพรรคแนวร่วมมหิดล (ก่อตั้งเมื่อปี 2517 โดยมีประธานพรรคคนแรกคือ นายแพทย์เหวง โตจิราการ) ในช่วงที่นายแพทย์พรหมินทร์ดำรงตำแหน่งเลขาธิการพรรคนั้น เป็นช่วงที่พรรคแนวร่วมมหิดล มีการขยายตัวสูงสูด นอกจากนี้เขายังดำรงตำแหน่งเลขาธิการแกนม่วง-เหลือง อีกด้วย ในสมัยนั้นนายแพทย์พรหมินทร์เคยเล่าผ่านหนังสือ "ปูมประวัติศาสตร์มหิดลฯ" ว่าได้นำเอาสรรนิพนธ์ของเหมา เจ๋อ ตุง ว่าด้วยเรื่องการสร้างพรรคมาศึกษาและปรับใช้กับการสร้างพรรคแนวร่วมมหิดล ในช่วงหลังเหตุการณ์ 6 ตุลาคม 2519 นายแพทย์พรหมินทร์ได้เข้าร่วมกับพรรคคอมมิวนิสต์แห่งประเทศไทย โดยใช้ชื่อจัดตั้งว่า สหายจรัส ภายหลังจบการศึกษาและทำงานราชการ ต่อมาพรรคพวกเครือข่ายคนเดือนตุลาที่ไปช่วยงาน พ.ต.ท.ดร.ทักษิณ ชินวัตร แนะนำให้ดึงตัวนายแพทย์พรหมินทร์เข้ามาช่วยงานด้านกลยุทธ์ และได้เข้าร่วมทำงานกับกลุ่มบริษัทชินวัตร จนตำแหน่งสุดท้ายคือซีอีโอ ของบริษัทชินแซทเทิลไลท์ คอมมิวนิเคชั่นส์ นายแพทย์พรหมินทร์และบริษัทแมทช์บอกซ์อยู่เบื้องหลังแคมเปญการรณรงค์ทางการเมืองให้กับ พ.ต.ท.ดร.ทักษิณ ชินวัตร ที่เป็นภาพโปสเตอร์ พ.ต.ท.ดร.ทักษิณ ยืนชี้นิ้วมองไกลไปข้างหน้าพร้อมกับคำขวัญ "พลิกเมืองไทยให้แข่งกับโลก" ที่ได้รับว่าพึงพอใจจากคนชั้นกลางเป็นจำนวนมาก ผู้บริหารแมทช์บอกซ์ เป็นกลุ่มเพื่อนของนายธงชัย วินิจจะกูล ประธานศูนย์นักเรียนแห่งประเทศไทย ที่ใกล้ชิดกับนายแพทย์พรหมินทร์และมีความผูกพันทางอุดมการณ์มาอย่างยาวนาน ชีวิตส่วนตัว สมรสกับ แพทย์หญิงมัธยา เลิศสุริย์เดช มีบุตร 2 คน คือ นายมติ เลิศสุริย์เดช และ น.ส.มาพร เลิศสุริย์เดช นายแพทย์พรหมินทร์ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549ประวัติการศึกษาประวัติการศึกษา. - พ.ศ. 2516 มัธยมศึกษา โรงเรียนสวนกุหลาบวิทยาลัย - พ.ศ. 2525 วิทยาศาสตร์บัณฑิต สาขาวิทยาศาสตร์การแพทย์ คณะวิทยาศาสตร์ มหาวิทยาลัยมหิดล - พ.ศ. 2527 แพทยศาสตร์บัณฑิต จากคณะแพทยศาสตร์ โรงพยาบาลรามาธิบดี มหาวิทยาลัยมหิดล - พ.ศ. 2533 Fellowship In Public Administration From Ottawa University And Carleton University , Canada ( September 1989 - August 1990 ) - พ.ศ. 2534 อนุมัติบัตรเวชศาสตร์ป้องกันคลีนิคจากแพทย์สภา - พ.ศ. 2535 National Health Administration, Japan ( May - June 1992 )ประวัติการทำงานประวัติการทำงาน. - พ.ศ. 2543 - พ.ศ. 2544 กรรมการผู้จัดการ บริษัท ซี.เอส. คอมมิวนิเคชั่นส์ จำกัด - พ.ศ. 2540 - พ.ศ. 2543 ผู้ช่วยกรรมการผู้อำนวยการ ส่วนงานบริหารภาคพื้นดินและงานสนับสนุน บริษัท ชินแซทเทลไลท์ จำกัด (มหาชน) - พ.ศ. 2538 - พ.ศ. 2539 ผู้จัดการทั่วไป บมจ. อินเตอร์เนชั่นแนล บรอดคาสติ้ง คอร์ปอเรชั่น (ไอบีซี) - พ.ศ. 2537 - พ.ศ. 2538 รักษาการกรรมการผู้อำนวยการ บริษัท ไอบีซี ลาว จำกัด - พ.ศ. 2536 - พ.ศ. 2538 ผู้จัดการทั่วไป บริษัท ไอบีซี กัมพูชา จำกัด - พ.ศ. 2536 - พ.ศ. 2538 ผู้จัดการอาวุโสพัฒนาธุรกิจ บมจ. อินเตอร์เนชั่นแนล บรอดคาสติ้ง คอร์ปอเรชั่น - พ.ศ. 2534 - พ.ศ. 2536 หัวหน้าฝ่ายแผนงานสาธารณสุข กองแผนงานสาธารณสุข กระทรวงสาธารณสุข - พ.ศ. 2531 - พ.ศ. 2534 นายแพทย์ผู้อำนวยการ โรงพยาบาลพล จังหวัดขอนแก่น - พ.ศ. 2528 - พ.ศ. 2531 นายแพทย์ผู้อำนวยการ โรงพยาบาลหนองสองห้อง จังหวัดขอนแก่นตำแหน่งสำคัญทางการเมืองตำแหน่งสำคัญทางการเมือง. - มีนาคม พ.ศ. 2548 - กันยายน พ.ศ. 2549 เลขาธิการนายกรัฐมนตรี - กุมภาพันธ์ พ.ศ. 2546 - มีนาคม พ.ศ. 2548 รัฐมนตรีว่าการกระทรวงพลังงาน - ตุลาคม พ.ศ. 2545 - กุมภาพันธ์ พ.ศ. 2546 รองนายกรัฐมนตรี - กุมภาพันธ์ พ.ศ. 2544 - ตุลาคม พ.ศ. 2545 เลขาธิการนายกรัฐมนตรีเครื่องราชอิสริยาภรณ์ไทยเครื่องราชอิสริยาภรณ์. ไทย. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)ต่างประเทศต่างประเทศ. - The Most Honourble Order of Seri Paduka Mahkota Brunei ชั้นที่ 3 (S.M.B.)</doc>
