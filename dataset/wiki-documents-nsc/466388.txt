<doc id="466388" url="https://th.wikipedia.org/wiki?curid=466388" title="ไรน่าน อรุณรังษี">ไรน่าน อรุณรังษี ไรน่าน อรุณรังษี อดีตนักการเมืองและนักเขียน, นักแปลชาวไทย นายไรน่านเกิดเมื่อวันที่ 21 เมษายน พ.ศ. 2485 ที่อำเภอปากพะยูน จังหวัดพัทลุง เป็นชาวไทยมุสลิม จบการศึกษาจากคณะศิลปศาสตร์ มหาวิทยาลัยธรรมศาสตร์ (เกียรตินิยมอันดับหนึ่ง), ปริญญาโทสาขารัฐศาสตร์ มหาวิทยาลัยอาลีการ์มุสลิม ประเทศอินเดีย, ปริญญาเอก สาขาปรัชญาและศาสนา มหาวิทยาลัยเซนต์จอห์น นายไรน่าน เข้าสู่แวดวงการเมืองในช่วงของเหตุการณ์ 14 ตุลาคม พ.ศ. 2516 ขณะที่จบการศึกษาปริญญาโท เมื่อได้เดินทางกลับมาสู่ประเทศไทย และร่วมกับเพื่อน ๆ จัดตั้งหนังสือพิมพ์ธงไทย, เพชรไทย และมหาราษฎร์ ซึ่งเป็นหนังสือพิมพ์แนวซ้าย เรียกร้องรัฐธรรมนูญ และขับไล่รัฐบาลในสมัยนั้น ภายหลังเหตุการณ์ได้รับเลือกเป็นสมาชิกสภานิติบัญญัติแห่งชาติ ร่วมร่างรัฐธรรมนูญฉบับ ปี พ.ศ. 2517 จากนั้นได้ร่วมกับ ดร.บุญสนอง บุณโยทยาน ก่อตั้งพรรคสังคมนิยมแห่งประเทศไทย ได้ลงสมัครรับเลือกตั้งเป็นสมาชิกสภาผู้แทนราษฎร (ส.ส.) ในจังหวัดพัทลุง เมื่อปี พ.ศ. 2519 ซึ่ง ดร.ไรน่าน ได้รับเลือกตั้ง หลังเหตุการณ์ 6 ตุลาคม พ.ศ. 2519 ได้ย้ายเข้าสังกัดพรรคประชาธิปัตย์ ลงเลือกตั้งในปี พ.ศ. 2522 ในพื้นที่กรุงเทพมหานคร เขตหนองจอก, มีนบุรี,  ลาดกระบัง, บางเขน แต่ไม่ได้รับการเลือกตั้ง จากนั้นได้เป็นบรรณาธิการหนังสือพิมพ์ ตะวันใหม่ นายไรน่าน ถือเป็นนักแปลหนังสือ ซึ่งส่วนใหญ่เป็นหนังสือเกี่ยวกับปรัชญาศาสนาอิสลามหลายต่อหลายเรื่อง อาทิ รุไบยาตของโอมาร์ คัยยาม และ ซึ่งได้รับเลือกเป็น 100 หนังสือดีวิทยาศาสตร์ไทย สาขาสารคดีและความรู้ทั่วไปด้วย รวมถึงเป็นอาจารย์พิเศษในสถาบันการศึกษาหลายแห่งอีกด้วย จากนั้น ได้รับคัดสรรเป็นสมาชิกวุฒิสภา (ส.ว.) ในปี พ.ศ. 2551 ในภาควิชาชีพ นายไรน่าน ถึงแก่กรรมเมื่อเวลา 16.30 ของวันที่ 5 สิงหาคม พ.ศ. 2552 ด้วยโรคถุงลมโป่งพอง ที่โรงพยาบาลเลิดสิน กรุงเทพมหานคร สิริอายุได้ 67 ปีเครื่องราชอิสริยาภรณ์</doc>
