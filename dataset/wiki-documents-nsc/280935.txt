<doc id="280935" url="https://th.wikipedia.org/wiki?curid=280935" title="ชาญชัย ชัยรุ่งเรือง">ชาญชัย ชัยรุ่งเรือง นายชาญชัย ชัยรุ่งเรือง อดีตหัวหน้าพรรคเพื่อแผ่นดิน อดีตรัฐมนตรีว่าการกระทรวงอุตสาหกรรม และสมาชิกสภาผู้แทนราษฎรจังหวัดมหาสารคามประวัติ ประวัติ. นายชาญชัย เกิดเมื่อวันที่ 27 พฤษภาคม พ.ศ. 2495 เป็นบุตรของนายสดใส นางทองใบ แลังะชัยรุ่งเรือง ที่อำเภอบรบือ จังหวัดมหาสารคาม นายชาญชัย ถึงแก่อนิจกรรมด้วยโรคมะเร็งลำไส้ เมื่อเวลา 3 นาฬิกาของวันที่ 17 กุมภาพันธ์ พ.ศ. 2561 โดยตั้งศพที่วัดสระเกศราชวรมหาวิหาร และกำหนดพิธีพระราชทานน้ำหลวงอาบศพ ในวันที่ 18 กุมภาพันธ์ พ.ศ. 2561การศึกษา การศึกษา. นายชาญชัย สำเร็จการศึกษาชั้นประถมศึกษา จากโรงเรียนบรบือ และ สำเร็จการศึกษาชั้นมัธยมศึกษา จากโรงเรียนสารคามพิทยาคม จังหวัดมหาสารคาม ระดับอาชีวศึกษา จากวิทยาลัยช่างก่อสร้างอุเทนถวาย ในระดับปริญญาตรี จากมหาวิทยาลัยราชภัฏมหาสารคาม และหลักสูตรการปกครองราชอาณาจักร เอกชนและการเมือง (วปม.รุ่นที่ 1) ในระดับปริญญาโท รัฐประศาสนศาสตรมหาบัณฑิต จากคณะรัฐศาสตร์ จุฬาลงกรณ์มหาวิทยาลัยประสบการณ์ทางการเมือง ประสบการณ์ทางการเมือง. นายชาญชัย ชัยรุ่งเรือง เริ่มเข้าสู่การเมืองโดยการเป็นสมาชิกสภาผู้แทนราษฎร จังหวัดมหาสารคาม ในปี พ.ศ. 2526 พ.ศ. 2529 พ.ศ. 2535/1 พ.ศ. 2538 พ.ศ. 2544 และ พ.ศ. 2548 เคยดำรงตำแหน่งในการเมืองตำแหน่งรองโฆษกประจำสำนักนายกรัฐมนตรี เป็นผู้ช่วยเลขานุการรัฐมนตรีว่าการกระทรวงมหาดไทย และได้รับแต่งตั้งเป็นรัฐมนตรีว่าการกระทรวงอุตสาหกรรม ในรัฐบาลของนายอภิสิทธิ์ เวชชาชีวะ ในช่วงปลายปี พ.ศ. 2550 นายชาญชัย ชัยรุ่งเรือง ได้รับการแต่งตั้งให้เป็นเลขาธิการพรรคเพื่อแผ่นดิน ในช่วงปลายปี พ.ศ. 2551 ซึ่งมีพลตำรวจเอก ประชา พรหมนอก เป็นหัวหน้าพรรค ต่อมาได้มีการยื่นเรื่องต่อคณะกรรมการการเลือกตั้ง (กกต.) ให้ตรวจสอบข้อเท็จจริงเกี่ยวกับการประชุมว่าผิดข้อบังคับ โดย กกต. ได้มีมติเห็นว่าการประชุมดังกล่าวผิดข้อบังคับ หลังจากนั้นได้มีการลงมติเลือกหัวหน้าพรรคคนใหม่ ปรากฏว่านายชาญชัย ชัยรุ่งเรือง ได้รับเลือกเป็นหัวหน้าพรรคเพื่อแผ่นดินแทน จนกระทั่งในช่วงเดือนพฤษภาคม พ.ศ. 2554 นายชาญชัย พร้อมด้วยสมาชิกพรรคเพื่อแผ่นดิน ได้ตัดสินใจย้ายไปร่วมงานการเมืองกับพรรครวมชาติพัฒนา และเปลี่ยนชื่อพรรคใหม่เป็น พรรคชาติพัฒนาเพื่อแผ่นดิน นายชาญชัย ชัยรุ่งเรือง ถูกปรับออกจากตำแหน่งรัฐมนตรีกระทรวงอุตสาหกรรมในเดือนมิถุนายน พ.ศ. 2553 หลังการอภิปรายทั่วไปเพื่อลงมติไม่ไว้วางใจรัฐมนตรีในประเทศไทย พ.ศ. 2553 เพราะ ส.ส. 2 คนของพรรคเพื่อแผ่นดินได้ลงมติไม่ไว้วางใจรัฐมนตรีในรัฐบาล 2 คน คือ นายชวรัตน์ ชาญวีรกูล และนายโสภณ ซารัมย์ จากพรรคภูมิใจไทย ทำให้แกนนำของพรรคภูมิใจไทย แสดงความไม่พอใจ และเรียกร้องให้นายกรัฐมนตรีปรับพรรคเพื่อแผ่นดินออกจากพรรคร่วมรัฐบาล นอกจากงานการเมืองแล้ว ชาญชัย ชัยรุ่งเรือง เคยได้รับหน้าที่เป็นประธานที่ปรึกษา และอาจารย์พิเศษของมหาวิทยาลัยกรุงเทพธนบุรีเครื่องราชอิสริยาภรณ์</doc>
