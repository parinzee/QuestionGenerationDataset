<doc id="544818" url="https://th.wikipedia.org/wiki?curid=544818" title="ฟรันซ์ โวลฟาร์ท">ฟรันซ์ โวลฟาร์ท ฟรันซ์ แบร์นฮาร์ด โวลฟาร์ท () เกิดวันที่ 1 กรกฎาคม ค.ศ. 1964 ที่ซังคท์ไฟท์อันเดอร์กลัน รัฐคารินเทีย เป็นอดีตนักฟุตบอลชาวออสเตรีย ผู้ซึ่งเล่นในตำแหน่งผู้รักษาประตูผลงานในสโมสรระดับอาชีพ ผลงานในสโมสรระดับอาชีพ. โวลฟาร์ทเริ่มต้นอาชีพของเขาให้แก่ทีมบ้านเกิดของเขาที่มีชื่อว่าเอสเฟาเซนต์ฟีท และหันเข้าสู่ระดับอาชีพให้แก่ทีมเอฟคาออสเตรียวีน ที่ซึ่งเขาใช้เวลาเกือบ 20 ปีให้แก่ทีม โดยชนะรายการลีกหกครั้ง กับออสเตรียคัพอีกสี่ครั้ง ใน ค.ศ. 1996 ขณะที่มีอายุได้ 32 ปี ในที่สุดเขาก็ได้ย้ายไปยังต่างประเทศ โดยได้อยู่ร่วมกับเฟาเอฟเบชตุทท์การ์ทของประเทศเยอรมนี และเป็นผู้มีส่วนสำคัญในการนำมาถึงรอบชิงชนะเลิศของยูฟ่าคัพวินเนอร์สคัพ 1997–98 โดยเป็นฝ่ายแพ้ที่ 0–1 ให้แก่สโมสรฟุตบอลเชลซี ต่อมา เขาก็ได้กลับไปอยู่กับสโมสรแรกของเขา และได้อำลาวงการในเวลาไม่กี่ปีต่อมาโดยเล่นในระดับสมัครเล่นร่วมกับเอสทเซอุนเทอซีเบนบรุนน์ ในเดือนกรกฎาคม ค.ศ. 2006 โวลฟาร์ทเริ่มต้นอาชีพผู้ฝึกสอนผู้รักษาประตูให้แก่ทีมเอสคาชวาดอร์ฟ 1936, เฟาเอฟเบอัดมีราวัคเคอร์เมิดลิง รวมถึงทีมชาติ ใน ค.ศ. 2008 เขาได้รับประสบการณ์เป็นหัวหน้าผู้ฝึกสอนเป็นครั้งแรกร่วมกับทีมอาเอสเฟาบาเดนเหตุการณ์ที่เกิดขึ้นในคู่ของอายักซ์-ออสเตรีย เหตุการณ์ที่เกิดขึ้นในคู่ของอายักซ์-ออสเตรีย. เมื่อวันที่ 27 กันยายน ค.ศ. 1989 โวลฟาร์ทได้รับการพาดหัวข่าวกีฬาเมื่อเขาถูกตีและได้รับบาดเจ็บจากท่อนบาร์ ที่ขว้างมาโดยผู้สนับสนุนทีมเหย้าในการแข่งขันยูฟ่าคัพระหว่างทีมอายักซ์อัมสเตอร์ดัมกับออสเตรียวีน ส่งผลให้อายักซ์ได้รับการแบนจากการแข่งขันในรายการยุโรปเป็นระยะเวลาหนึ่งปีผลงานในระดับนานาชาติ ผลงานในระดับนานาชาติ. ใน ค.ศ. 1983 โวลฟาร์ทได้รับเลือกจากฟุตบอลทีมชาติออสเตรียรุ่นอายุไม่เกิน 20 ปี ในการแข่งฟุตบอลโลกเยาวชนอายุไม่เกิน 20 ปี 1983 เขาได้รับการเปิดตัวในรุ่นใหญ่ในนัดกระชับมิตรเดือนสิงหาคม ค.ศ. 1987 โดยได้พบกับทีมชาติสวิตเซอร์แลนด์ รวมถึงเป็นผู้เข้าแข่งขันฟุตบอลโลก 1998 ที่ซึ่งเขาเป็นตัวสำรองผู้อยู่เบื้องหลังมีชาเอล คอนเซล รวมทั้งสิ้น โวลฟาร์ทได้รับเลือกให้ลงเล่น 59 ครั้ง โดยมีผลงานระดับนานาชาติครั้งสุดท้ายของเขาในเดือนพฤศจิกายน ค.ศ. 2001 ของการแข่งฟุตบอลโลกรอบคัดเลือก 2002 เมื่อครั้งที่พบกับทีมชาติตุรกี โดยทีมชาติออสเตรียเป็นฝ่ายแพ้ที่ 0–5 ประตู นอกจากนี้เขายังมีความโชคร้ายเป็นพิเศษ จากการถูกเตะลูกเข้าตุงตาข่ายเก้าลูกในการแข่งขันครั้งหนึ่ง โดยเป็นฝ่ายแพ้ที่ 9-0 ให้แก่ทีมชาติสเปน ที่สนามฟุตบอลเมสตายาในแคว้นบาเลนเซีย เมื่อวันที่ 27 มีนาคม ค.ศ. 1999เกียรติประวัติเกียรติประวัติ. - ลีกออสเตรีย: ค.ศ. 1983–84, 1984–85, 1985–86, 1990–91, 1991–92, 1992–93 - ออสเตรียคัพ: ค.ศ. 1985–86, 1989–90, 1991–92, 1993–94 - เยอรมันคัพ: ค.ศ. 1996–97 - ยูฟ่าคัพวินเนอร์สคัพ: รองชนะเลิศ ค.ศ. 1997–98</doc>
