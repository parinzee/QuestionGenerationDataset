<doc id="560106" url="https://th.wikipedia.org/wiki?curid=560106" title="เซจิ โอะงะวะ">เซจิ โอะงะวะ เซจิ โอะงะวะ (, เกิด 19 มกราคม 2477) เป็นนักค้นคว้าชาวญี่ปุ่น ที่รู้จักกันว่าเป็นผู้ค้นพบเทคนิคที่ใช้ใน fMRI (Functional Magnetic Resonance Imaging) ผู้ได้รับการนับถือว่า เป็นบิดาของการสร้างภาพสมองโดยกิจยุคสมัยใหม่ ผู้ได้ชี้ว่า ความเปลี่ยนแปลงของระดับออกซิเจนในโลหิต ก่อให้เกิดการเปลี่ยนแปลงในการสร้างภาพด้วยเรโซแนนซ์แม่เหล็ก จึงทำให้สามารถสร้างแผนภาพของโลหิต และเพราะเหตุนั้น ของเขตในสมองที่กำลังทำงาน แผนภาพนี้ส่องให้เห็นว่า เซลล์ประสาทกลุ่มไหนในสมองตอบสนองด้วยสัญญาณเคมีไฟฟ้า ในการทำงานของจิตใจ ดร. โอะงะวะ เป็นนักวิทยาศาสคร์คนแรกที่แสดงว่า การสร้างภาพสมองโดยกิจ ขึ้นอยู่กับสถานะออกซิเจนของโลหิตที่เรียกว่า ผลอาศัยระดับออกซิเจนในเลือด (Blood-oxygen-level dependent effect หรือ BOLD effect) วิธีนี้ต่อมาจึงเรียกว่า ค่าความต่างโบลด์ (BOLD contrast) fMRI ได้ถูกใช้เพื่อทำแผนผังของเขตสายตา เขตการได้ยิน เขตประสาทรับรู้ความรู้สึกในสมอง และเขตอื่นๆที่มีหน้าที่ระดับสูงยิ่งๆขึ้นไป เช่นเขตที่รับรู้อารมณ์ประสบการณ์อาชีพเบื้องต้น ประสบการณ์อาชีพเบื้องต้น. ดร. เซจิ โอะงะวะ ได้รับการศึกษาในวิชาฟิสิกส์ประยุกต์ในมหานครโตเกียว ได้รับปริญญาเอกวิชาเคมีจากมหาวิทยาลัยสแตนฟอร์ด แล้วทำงานวิจัยเป็นเวลา 33 ปีเกี่ยวกับชีวฟิสิกส์ (biophysics) ที่เอทีแอนด์ที เบลล์ แล็บ (AT&T Bell Laboratories) ในเมืองเมอร์เร ฮิลล์ รัฐนิวเจอร์ซี มีตำแหน่งสุดท้ายเป็นบุคลากรดีเด่นของเจ้าหน้าที่ฝ่ายเทคนิค (Distinguished Member of the technical staff) ในปี ค.ศ. 2001 ดร. โอะงะวะได้เป็นผู้อำนวยการของแล็บโอะงะวะเพื่อการวิจัยหน้าที่ของสมอง (Ogawa Laboratories for Brain Function Research) ในโตเกียว และในปี ค.ศ. 2008 ดร. โอะงะวะได้เข้าทำงานร่วมกับ สถาบันวิจัยประสาทวิทยาศาสตร์ (Neuroscience Research Institute) ของมหาวิทยาลัยกาชอนเพื่อเวชศาสตร์และวิทยาศาสตร์ (Gachon University of Medicine and Science) ประเทศเกาหลี ในฐานะศาสตราจารย์ดีเด่น (Distinguished Professor) และผู้นำงานวิจัยเกี่ยวกับ fMRI ที่มีการใช้ระบบ MRI ขนาด 7.0 เทสลา รุ่นใหม่ ดร. โอะงะวะได้รับหลายรางวัลสำหรับผลงานในด้าน MRI และเป็นสมาชิกของสถานบันเวชศาสตร์ ซึ่งเป็นสถาบันหนึ่งของสถาบันวิทยาศาสตร์ประจำชาติ (National Academy of Sciences) และได้รับรางวัลญี่ปุ่นfMRI fMRI. ดร. โอะงะวะได้ค้นพบหลักการที่ใช้ในการสร้างภาพของสมองโดยกิจและโดยสรีรภาพ โดยเฉพาะในสมองของมนุษย์ ได้สร้างเทคโนโลยีที่ต่อยอดจากการสร้างภาพโดย MRI โดยใช้ความแตกต่างกันของระดับออกซิเจนในเลือด เพื่อที่จะสร้างแผนผังของสมองที่สัมพันธ์กับการเดินโลหิตไปยังเซลล์ประสาทที่กำลังทำงานอยู่ นี่เป็นตัวช่วยในการทำแผนผังของการทำงานในสมองโดยไม่ต้องอาศัยการสัมผัสกับอวัยวะภายใน ขยายรายละเอียดของภาพโครงสร้างในสมองที่ทำได้โดย MRI ในปัจจุบัน fMRI เป็นเทคโนโลยีที่ใช้กันอย่างกว้างขวางในชีววิทยา ประสาทชีววิทยา จิตวิทยา ประสาทวิทยา สาขางานวิจัยอื่นๆ และเพื่อวินิจฉัยเหตุทางกายภาพของโรคจิต กับความผิดปกติของสมองในเวชกรรมรางวัลและเกียรติคุณที่ได้รับรางวัลและเกียรติคุณที่ได้รับ. - ปี ค.ศ. 1995 รางวัลเหรียญทอง จากสมาคมเรโซแนนซ์แม่เหล็กในเวชศาสตร์ - ปี ค.ศ. 1996 รางวัลแมซ เด็ลบรัค (รางวัลชีวฟิสิกส์) ของสมาคมฟิสิกส์อเมริกัน - ปี ค.ศ. 1998 รางวัลนากายามา จากมูลนิธินากายามาเพื่อวิทยาศาสตร์ของมนุษย์ ประเทศญี่ปุ่น - ปี ค.ศ. 2000 ได้รับเลือกเป็นสมาชิกของสถานบันเวชศาสตร์ หนึ่งในสถาบันของสถาบันวิทยาศาสตร์ประจำชาติ (National Academy of Sciences) - ปี ค.ศ. 2003 รางวัลญี่ปุ่น - ปี ค.ศ. 2003 รางวัลมูลนิธิการด์เนอร์สากล - ปี ค.ศ. 2007 รางวัลสมาคมเรโซแนนซ์แม่เหล็กสากล - ปี ค.ศ. 2008 รางวัลอนุสรณ์ของโอล์ลิ วี ลูนาสมา ของประเทศฟินแลนด์ (Olli V. Lounasmaa Memorial Prize of Finland)หมายเหตุและอ้างอิงหมายเหตุและอ้างอิง. - ข่าวเคมีและวิศวกรรม (จัดพิมพ์โดยสมาคมเคมีอเมริกัน); 19 March 2007, page 71</doc>
