<doc id="641267" url="https://th.wikipedia.org/wiki?curid=641267" title="ยมบาลเจ้าขา">ยมบาลเจ้าขา ยมบาลเจ้าขา เป็นละครโทรทัศน์ประเภทละครชุด เพื่อสะท้อนสังคมและส่งเสริมคุณธรรมความดี ผลิตโดย นวประทานพร โดย ตฤณ เศรษฐโชคและ ทิพย์ กานต์พิชชา กองแก้ว บทประพันธ์โดย วรัญญา ธรรมสุนทร บทโทรทัศน์โดย อรรถพร คมขำ /รสอุบล-สุคนธรส/อรุณแก้ว พุทธรักษา กำกับการแสดงโดย เกรย์-ชัยยุทธ ชูศักดิ์ไพบูลย์/ นิรันดร์ ธรรมปรีชา ออกอากาศทางสถานีโทรทัศน์สีกองทัพบกช่อง 7 ทุกวัน เวลา 18.00 - 18.30 น. โดยเริ่มออกอากาศตอนแรกวันที่ 22 เมษายน พ.ศ. 2556 - 5 พฤษภาคม พ.ศ. 2557 อีกทั้งกำลังอยู่ในระหว่างเตรียมการดำเนินการผลิต ยมบาลเจ้าขา ปี 2 เพื่อตอบสนองต่อกระแสคนดูเป็นที่เรียบร้อยแล้วเนื้อเรื่อง เนื้อเรื่อง. ในแดนนรกภูมิ ท้องฟ้าอันเป็นรอยต่อระหว่างโลกมนุษย์กับแดนนรก เกิดวิปริตผิดอาเพศ พญายมราชได้เล็งทิพยเนตรดูจึงรู้ว่า บัดนี้นอกจากสมดุลธรรมชาติของโลก จะถูกมนุษย์ทำลายลงแล้ว ศีลธรรมก็กำลังจะสูญหายไปจากสังคม ทำให้คนตกนรกกันมากแต่สวรรค์กลับว่างเปล่า สมดุลแห่งโลกวิญญาณก็กำลังวิกฤติเช่นกัน หากนรกแตกลงเมื่อใดบรรดาสัตว์นรกจะหนีไปเกิดเป็นมนุษย์ จะได้ครอบครองอำนาจ สุดท้ายก็จะเป็นผู้ทำลายโลกมนุษย์จนพินาศไปในที่สุด ชุมชนใกล้ๆ อพาร์ตเม้นต์ของลลิต ก็เกิดเรื่องราวต่างๆ มากมาย โดยมีต้นเหตุสำคัญมาจากการที่อพาร์ตเม้นต์แห่งนี้ มีลิฟต์ที่สร้างทับประตูทางเชื่อมระหว่างโลกมนุษย์และแดนนรก ทำให้ลิฟต์นี้กลายเป็นทางผ่านที่ยมทูต ผู้ที่ได้รับคำบัญชามาจากท่านพญายม ให้นำดวงวิญญาณที่ทำกรรมดีและกรรมชั่วทั้งหลายลงไปฟังคำตัดสินพิพากษา ... ในแดนนรกภูมิ ท่านพญายมนอกจากจะมีสุวานและสุวรรณ ที่ทำหน้าที่เลขานุการควบคุมบัญชีบาปบุญแล้ว ท่านพญายมยังได้แต่งตั้งดวงวิญญาณของเด็กน้อย ที่ถูกทำแท้ง แต่มีความกตัญญูสูงให้เป็นยมทูตพิเศษ ชื่อยมทูตกุมารทองอีกด้วย ซึ่งกุมารทองหรือยมทูตหนูทองนี้สามารถท่องไปโลกมนุษย์และสวรรค์ได้ตามคำบัญชา เพื่อภารกิจสำคัญในการช่วยเหลือคนดี และเปลี่ยนใจคนหลงผิดให้กลับใจ เพื่อจะได้ไม่ต้องลงมาในแดนนรก ด้วยความที่ประตูทางเชื่อมยมโลกอยู่ที่ลิฟต์ของอพาร์ตเม้นต์นี้ ทำให้ยมทูตกุมารทองต้องเข้ามาคลุกคลีกับคนในอพาร์ตเม้นต์ของลลิตอยู่เสมอ ลลิต สาวสวยเจ้าของอพาร์ตเม้นต์เจ้าปัญหา พึ่งจะสูญเสียบิดาไปไม่นาน จึงต้องมารับหน้าที่เป็นผู้สืบทอดธุรกิจอพาร์ตเม้นต์ของครอบครัว โดยมีพระเอกคือ ผู้กองมนัส นายตำรวจหน่วยสืบสวนคดีพิเศษ หรือ ตำรวจนอกเครื่องแบบ ที่ได้รับการมอบหมายให้มาแฝงตัวเพื่อสืบข่าวของท้องที่ จนมีเหตุจำเป็นให้มาอยู่ที่อพาร์ตเม้นต์ของลลิต การทำงานของมนัสคือการแฝงตัวมาสืบข่าว ทำให้ต้องเจอกับคดีต่างๆ ที่แสดงให้เห็นถึงความฟอนเฟะของสังคม ทั้งคดีฆาตกรรม คดีทำแท้ง คดียาเสพติด และเรื่องราวการทำดีทำชั่วของคนในสังคมรอบข้าง ไปจนถึงกระแสวัฒนธรรมหรือเทคโนโลยีใหม่ๆ ที่หลั่งไหลเข้ามาจนบดบังความดีงามของวัฒนธรรม รวมไปถึงค่านิยมของคนรุ่นใหม่ที่ยึดติดอยู่กับวัตถุ แม้กระทั่งกิเลสตัณหา รัก โลภ โกรธ หลง หรือความอยากได้ใคร่มี หวังไปให้ถึงเป้าหมายสูงที่สุดของชีวิต โดยไม่คำนึงถึงวิธีการที่ให้ได้มา แต่สุดท้ายแล้วบาปนั้นก็จะย้อนกลับมาทำลายชีวิตพวกเขาในที่สุด ทั้งหมดทั้งมวลมาจากต้นเหตุของศีลธรรมอันดีงามของมนุษย์ได้เสื่อมถอยลงไปนั่นเอง เหตุการณ์ทั้งดี ทั้งชั่ว เรื่องราวที่นำมาซึ่งความสุขความเจริญในชีวิต และเรื่องราวที่เป็นเหตุนำพาให้ชีวิตตกต่ำลงต่างๆ มากมายได้เข้ามาพัวพันข้องเกี่ยวกับชีวิตของลลิต และมนัส ไม่รู้จักจบสิ้น จนดูเหมือนว่าลลิต และมนัส จะกลายเป็นแม่เหล็กที่ดึงดูดเรื่องราวทั้งดีและร้ายต่างๆ เข้ามาโดยไม่รู้ตัว เพราะพวกเขาไม่รู้ว่านั่นเป็นเพราะลิฟต์ในอพาร์ตเม้นต์แห่งนี้เป็นทางเชื่อมยมโลกนั่นเอง ท่ามกลางเรื่องราวที่เกิดขึ้นในชุมชนทำให้พระเอกและนางเอก ซึ่งปรกติจะเป็นคู่กัดกันอยู่เสมอ ต้องหันหน้าเข้าหากัน ยอมสลบศึกชั่วคราวเพื่อช่วยเหลือผู้คน โดยมียามปุ๋ยคนงานเก่าแก่ของพ่อนางเอก ผู้กลัวผีเป็นชีวิตจิตใจแต่ก็มักจะต้องมาพบเจอผีอยู่เสมอ เป็นคนคอยสร้างเรื่องราวและความวุ่นวายที่เรียกรอยยิ้มและเสียงหัวเราะให้กับคนรอบข้างเสมอ แต่ไม่ว่าเรื่องราวต่างๆจะเกิดขึ้นมากมายอย่างไร มนัสมักจะหาสาเหตุเจออยู่เสมอ ซึ่งบางครั้งลลิตกลายเป็นผู้ช่วยในการหาสาเหตุได้อย่างไม่ตั้งใจ ถึงแม้บางครั้งการทำชั่วของมนุษย์จะเกิดจากความตั้งใจหรือไม่ตั้งใจก็ตาม แต่เมื่อมนุษย์ที่หมดบุญบนโลกแล้วนั้น ต้องลงไปรับการพิจารณาอย่างเที่ยงธรรมจากท่านพญายมราชอย่างหลีกเลี่ยงไม่ได้ ดังคำพูดที่กล่าวว่า “ศีลธรรมไม่กลับมา โลกาจะวินาศ”นักแสดงนักแสดงหลักนักแสดง. นักแสดงหลัก. - รังสิโรจน์ พันธุ์เพ็ง แสดงเป็น พญายม - เขตต์ ฐานทัพ แสดงเป็น ผู้กองมนัส (รตอ.มนัส) - เซฟฟานี่ อาวะนิค แสดงเป็น ลลิต - อุษณีย์ วัฒฐานะ แสดงเป็น น้ำฝน - วรภร เลิศเกียรติไพบูลย์ แสดงเป็น หมวย - สัจจากาจ จิตรพึงธรรม แสดงเป็น สุวรรณเลขา - รวิช ไรวินท์ แสดงเป็น สุวานเลขา - วิชัย จงประสิทธิพร แสดงเป็น ยามปุ๋ย - ด.ช.ธีระภพ ทรงวาจา แสดงเป็น กุมารทอง (ยมทูตกุมารทอง)นักแสดงรับเชิญประจำตอนนักแสดงรับเชิญประจำตอน. - กฤษฎา สุภาพพร้อม แสดงเป็น อนุชา (ตอน...ศีลธรรมไม่กลับมา โลกาจะวินาศ) - พีรวัศ กุลนันท์วัฒน์ แสดงเป็น สายหมอก (ตอน...ศีลธรรมไม่กลับมา โลกาจะวินาศ) - อาริษา วิลล์ แสดงเป็น เจนนี่ (ตอน...ศีลธรรมไม่กลับมา โลกาจะวินาศ) - มัณฑนา หิมะทองคำ แสดงเป็น (ตอน...ค่าของชีวิต) - ภูษณะ บัวงาม แสดงเป็น อ้น (ตอน...ค่าของชีวิต) - กณิณ ปัทมนันถ์ แสดงเป็น เอก (ตอน พ่อจ๋าแม่จ๋า...หนูผิดอะไร) - กรเศก โคนินทร์ แสดงเป็น ธนา (ตอน...ความรักของพ่อ) - กรรณาภรณ์ พวงทอง แสดงเป็น จ๋า (ตอน...ฆาตกรรมอำพราง) - กัญจน์ณิชา กิตติพรภาณุวงศ์ แสดงเป็น พัดชา (ตอน...หลงผิด) - กัญญกร พินิจ แสดงเป็น เกรซ (ตอน...ฆาตกรรมอำพราง) - กัญญา รัตนเพชร์ แสดงเป็น แก้ว (ตอน...คำขอของคนตาย) - กัญญาพัชญ์ ธนันต์ชัยกานต์ แสดงเป็น สตางค์ (ตอน...ค่าของชีวิต) - กัญญารัตน์ พงศ์กัมปนาท แสดงเป็น จำปา (ตอน...แม่กะไหล่ทอง) - กาญจน์เกล้า ด้วยเศียรเกล้า แสดงเป็น ร้อยแก้ว (ตอน...รักผิดสเปก) - ขวัญกวินท์ ธำรงรัฐเศรษฐ์ แสดงเป็น สาริณี (ตอน...ปม) - คีตภัทร อันติมานนท์ แสดงเป็น ราณี (ตอน...กตัญญุตา) - จีรนันท์ มะโนแจ่ม แสดงเป็น ปรางค์วลัย (ตอน...อดีตในใจ) - เจจินตัย อันติมานนท์ แสดงเป็น ประพล (ตอน...) - ชมพูนุช ปิยธรรมชัย แสดงเป็น เรไร (ตอน...คำขอของคนตาย) - ชยพล บุนนาค แสดงเป็น เจมส์ (ตอน...บาปในถุงดำ) - ชวนภ โพธิ์ประเสริฐ แสดงเป็น โชติ (ตอน...ความทรงจำของชายชรา) - ชวัลนันท์ จันทร์ทรัพย์ แสดงเป็น เตชิต (ตอน...กรรมจัดสรร) - ชัชฎาภรณ์ ธนันทา แสดงเป็น พราว (ตอน...จุดเปลี่ยน) - ชนะพล สัตยา แสดงเป็น พายุ (ตอน...ยอดมนุษย์) - ฐิตินันท์ สุวรรณถาวร แสดงเป็น ปราณี (ตอน...ศาลเตี้ย) และ แสดงเป็น ฝ้าย (ตอน...รักมิรู้ดับ) - ณิชานันท์ ฝั้นแก้ว แสดงเป็น สะอาดศรี (ตอน...กรรมก่อเกิด) - ณัฐชา นวลแจ่ม แสดงเป็น จิ๊บ (ตอน...บาปในถุงดำ) - ณัฐวัฒน์ เปล่งศิริวัธน์ แสดงเป็น คุณวี (ตอน...ปม) - ดรัลชรัส ศุขีวิริยะ แสดงเป็น ฝน (ตอน...ทางเดินที่เลือกได้) - ธัญยกันต์ ธนกิตติ์ธนานนท์ แสดงเป็น ศิริน (ตอน...ไสยศาสตร์จากพญามัจจุราช) - ปทิตตา อัธยาตมวิทยา แสดงเป็น พลอย (ตอน...ทางที่เปลี่ยน) - ป่านทอทอง บุญทอง แสดงเป็น แสงจันทร์ (ตอน...อำนาจที่ผิดทาง) - พิมประภา ตั้งประภาพร แสดงเป็น รดา (ตอน...หนี้บาป) - พาทิศ พิสิฐกุล แสดงเป็น ทองดี (ตอน...อบต.แกะขาว) - ภัทรเดช สงวนความดี แสดง นพ (ตอน...ทางเดินที่เลือกได้) - มยุริญ ผ่องผุดพันธุ์ แสดงเป็น ยาใจ (ตอน...บาปเพราะรัก) - มาติกา อรรถกรศิริโพธิ์ แสดงเป็น สุนิศา (ตอน...บาปเพราะรัก) - รังสิต ศิรนานนท์ แสดงเป็น ดนัย (ตอน...เงามรณะ) - วัชรบูล ลี้สุวรรณ แสดงเป็น เมฆ (ตอน...รักนี้เพื่อเธอ) และ แสดงเป็น หมวดชาติ (ตอน...สายลับ) - วีรภาพ สุภาพไพบูลย์ แสดงเป็น ภูผา (ตอน...สายลับ) - สุรวุฑ ไหมกัน แสดงเป็น อ.คง (ตอน...ไสยศาสตร์จากพญามัจฉุราช) - ศุกลวัฒน์ คณารศ แสดงเป็น เดชอนันต์ (ตอน...โจร) - ศุภกิจ ตังทัตสวัสดิ์ แสดงเป็น กมล (ตอน...บาปเพราะรัก) - อาภา ภาวิไล แสดงเป็น คุณรวี (ตอน...ปาฎิหาริย์แห่งโชคชะตา) - อคัมย์สิริ สุวรรณศุข แสดงเป็น บัวสวรรค์ (ตอน...ศรัทธา) - อมีนา พินิจ แสดงเป็น จิ๋ว (ตอน...หลงผิด) และแสดงเป็นเจน (ตอน...เงามรณะ) - อังคณา วรรัตนาชัย แสดงเป็น หญิง (ตอน...โกงบุญ) - อัญรินทร์ ธีราธนันพัฒน์ แสดงเป็น จำปี (ตอน...แม่กะไหล่ทอง) - อัปสรสิริ อินทรคูสิน แสดงเป็น จอย (ตอน...สายเลือด) - ไอยวริญท์ โอสถานนท์ แสดงเป็น นาต (ตอน...อดีตในใจ)รายชื่อตอนเพลงประกอบละครเพลงประกอบละคร. - เพลง ยมบาลช่วยที (เพลงเปิด) - ขับร้องโดย รัชนก ศรีโลพันธุ์ - เพลง มีแต่เธอทั้งวัน (เพลงปิด) - ขับร้องโดย รณวีร์ เสรีรัตน์</doc>
