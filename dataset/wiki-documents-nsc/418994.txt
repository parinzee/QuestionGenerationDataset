<doc id="418994" url="https://th.wikipedia.org/wiki?curid=418994" title="รัตนา จงสุทธานามณี">รัตนา จงสุทธานามณี นางรัตนา จงสุทธานามณี อดีตนายกองค์การบริหารส่วนจังหวัดเชียงราย อดีตรองโฆษกประจำสำนักนายกรัฐมนตรี ในรัฐบาลของนายชวน หลีกภัย อดีตสมาชิกสภาผู้แทนราษฎร จังหวัดเชียงรายประวัติ ประวัติ. รัตนา จงสุทธานามณี (สกุลเดิม ใจสุข) เกิดเมื่อวันที่ 30 มกราคม พ.ศ. 2507 ที่จังหวัดเชียงราย เป็นบุตรของนายรัตน์ ใจสุข กับนางน้อย ใจสุข (นามสุกลเดิม วังไชย) สำเร็จการศึกษาชั้นมัธยมจากโรงเรียนดำรงราษฎร์สงเคราะห์ จังหวัดเชียงราย ระดับปริญญาตรีการบริหารการจัดการ สาขาเลขานุการ จากมหาวิทยาลัยหอการค้าไทย และปริญญาโท สาขารัฐศาสตร์ (การเมืองการปกครอง) จากมหาวิทยาลัยเชียงใหม่ ปี พ.ศ. 2538การเมือง การเมือง. รัตนา จงสุทธนามณี เป็นสมาชิกสภาผู้แทนราษฎร จังหวัดเชียงราย ในการเลือกตั้ง พ.ศ. 2538 ในสังกัดพรรคชาติพัฒนา เป็นสมัยแรก และได้รับเลือกตั้งต่อมาอีกหลายสมัย ต่อจากนั้นได้หันมาทำงานการเมืองท้องถิ่นในนามอิสระ โดยได้รับเลือกตั้งเป็นนายกองค์การบริหารส่วนจังหวัดเชียงราย ในปี พ.ศ. 2547 ชนะนางสลักจฤฎดิ์ (ชื่อเดิม สลักจิต) ติยะไพรัช ภรรยานายยงยุทธ ติยะไพรัช และได้รับการเลือกตั้งอีกครั้งในปี พ.ศ. 2551 ในการเลือกตั้งนายกองค์การบริหารส่วนจังหวัดเชียงรายปี พ.ศ. 2555 รัตนาได้ลงสมัครรับเลือกตั้งอีกครั้งโดยแข่งกับนางสลักจฤฎดิ์ ติยะไพรัช แต่สอบตก จึงทำให้นางสลักจฤฎดิ์ได้รับเลือกตั้ง แม้จะมีข่าวว่าอาจจะมีการกระทำผิดกฎหมายการเลือกตั้งขึ้น ในภายหลัง เมื่อวันที่ 12 มีนาคม 2557 ศาลฎีกาได้พิพากษาจำคุกและเพิกถอนสิทธิทางการเมือง นางสลักจฤฎดิ์ ติยะไพรัช ในข้อหาแจ้งความอันเป็นเท็จต่อเจ้าพนักงาน ตามมาตรา 137 ประมวลกฎหมายอาญา และกระทำการอันเป็นเท็จตาม พรบ.เลือกตั้งสภาท้องถิ่นหรือบริหารท้องถิ่น พ.ศ. 2545 ตามมาตรา 114การทำงาน การทำงาน. ในขณะดำรงตำแหน่งนายกองค์การบริหารส่วนจังหวัดเชียงราย ได้จัดตั้ง "โรงเรียนองค์การบริหารส่วนจังหวัดเชียงราย" เป็นโรงเรียนในสังกัดขององค์การบริหารส่วนจังหวัดเป็นแห่งแรกของประเทศไทย โดยใช้โมเดลการเรียนการสอนที่เน้นกระบวนการคิดอย่างเป็นระบบหรือโรงเรียนแห่งการคิด(Thinking School) เปิดคู่กับหลักสูตรกีฬา และจัดตั้งศูนย์การเรียนรู้ อบจ.เชียงราย (Discovery Center) นอกเหนือจากนั้นได้จัดตั้งสวนไม่งามริมน้ำกก และริเริ่มเทศกาลเชียงรายดอกไม้งาม โดยนำดอกไม้จากเกษตรกรจังหวัดเพื่อส่งเสริมให้สามารถปลูกพืชและดอกไม้เมืองหนาวที่มีมูลค่าสูง อีกทั้งจัดตั้งศูนย์วัฒนธรรมนิทัศน์และพิพิธภัณฑ์เมืองเชียงราย ๗๕๐ ปีเครื่องราชอิสริยาภรณ์เครื่องราชอิสริยาภรณ์. - พ.ศ. 2550 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2542 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
