<doc id="943753" url="https://th.wikipedia.org/wiki?curid=943753" title="ดอนัลด์ โกลเวอร์">ดอนัลด์ โกลเวอร์ ดอนัลด์ แม็กคินลีย์ โกลเวอร์ จูเนียร์ () เกิด 25 กันยายน ค.ศ. 1983 เป็นนักแสดง ดาราตลก นักเขียน ผู้กำกับ โปรดิวเซอร์ นักร้อง นักแต่งเพลง แร็ปเปอร์ และดีเจ ชาวอเมริกัน มีชื่อในวงการเพลงว่า ไชล์ดิช แกมบิโน (Childish Gambino) และเป็นดีเจในนาม แม็กดีเจ (mcDJ) เขาเริ่มมีชื่อเสียงจากผลงานที่ทำร่วมกับเดร์ริก คอเมดี (Derrick Comedy) ขณะเป็นนักศึกษาอยู่ที่มหาวิทยาลัยนิวยอร์ก และทีน่า เฟย์ได้จ้างเขาตั้งแต่อายุ 23 เพื่อเขียนบทในรายการซิตคอมทางช่องเอ็นบีซี เรื่อง 30 Rock ต่อมารับบทเป็นนักศึกษาทรอย บานส์ ในซิตคอมช่องเอ็นบีซีเรื่อง Community เขาแสดงในซีรีส์ช่องเอฟเอกซ์เรื่อง Atlanta ที่ในบางตอนเขาเป็นผู้สร้างและกำกับเอง จากผลงานนี้เองทำให้เขาได้รับรางวัลหลายครั้ง รวมถึงรางวัลไพรม์ไทม์เอมมีในสาขานักแสดงนำชายยอดเยี่ยมประเภทซีรีส์ตลกและกำกับยอดเยี่ยมประเภทซีรีส์ตลก และรางวัลลูกโลกทองคำสาขาซีรีส์โทรทัศน์ยอดเยี่ยมประเภทเพลงหรือตลก ผลงานภาพยนตร์ โกลเวอร์แสดงในเรื่อง Mystery Team (2009) Magic Mike XXL (2015), The Martian (2015), (2017) ในบท แอรอน เดวิส และบทแลนโด คาลริสเซียนวัยหนุ่มใน เขายังพากย์เสียงซิมบา ในภาพยนตร์รีเมกเรื่อง The Lion King (2019) หลังจากออกอัลบั้มและมิกซ์เทปด้วยตัวเอง โกลเวอร์ได้เซ็นสัญญากับกลาสโนตเรเคิดส์ในปี 2011 เขาออกอัลบั้มแรกชุด Camp เมื่อ 15 พฤศจิกายน 2011 ซึ่งได้รับเสียงวิจารณ์ที่ดี ผลงานอัลบั้มชุดที่ 2 Because the Internet ออกวางขาย 10 ธันวาคม 2013 อัลบั้มชุดที่ 3 "Awaken, My Love!" ออกวางขาย 2 ธันวาคม 2016 มีซิงเกิ้ล "Redbone" ขึ้นชาร์ต บิลบอร์ดฮอต ฮอต 100 สูงสุดอันดับ 12 ยังทำให้เขาได้รับรางวัลแกรมมีสาขาเพลงอาร์แอนด์บีดั้งเดิมยอดเยี่ยม ต่อมาปี 2017 เขาติดอยู่ในรายชื่อ ไทม์ 100 บุคคลที่มีอิทธิพลที่สุดของโลก เดือนพฤษภาคม 2018 มีซิงเกิ้ล "This Is America" ภายใต้สังกัด อาร์ซีเอเรเคิดส์ เข้าชาร์ต บิลบอร์ด ฮอต 100 สัปดาห์แรกที่อันดับ 1 และเป็นเพลงแรกที่ขึ้นอันดับ 1 บิลบอร์ด ฮอต 100 ของเขา และมียอดวิวบนยูทูบเกิน 200 ล้านวิวทั่วโลก</doc>
