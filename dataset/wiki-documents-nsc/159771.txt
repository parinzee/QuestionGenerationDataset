<doc id="159771" url="https://th.wikipedia.org/wiki?curid=159771" title="กันดั้มเอเปี้ยน">กันดั้มเอเปี้ยน OZ-13MS กันดั้มเอพพิอ้อน () () เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ บันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ ชื่อ เอพพิอ้อน เป็นภาษากรีกแปลว่า ต่อไปเนื้อเรื่อง เนื้อเรื่อง. กันดั้มเอพพิอ้อนเป็นหนึ่งในโมบิลสูทที่เทรซ คุชรีนาด้าออกแบบโดยใช้ข้อมูลของกันดั้มทั้งห้าเครื่องและทอลกีส ซึ่งเทรซได้มอบให้ฮีโร่ ยุยนำไปใช้ในตอนที่ 34 ซึ่งฮีโร่ได้นำไปต่อสู้กับวิงกันดั้มซีโร่ของเซคส์ มาควิสก่อนจะแลกเปลี่ยนกัน เซคส์ได้ใช้กันดั้มเอพพิอ้อนเป็นโมบิลสูทประจำตัวเพื่อนำการกบฏโดยกองกำลังไวท์แฟงก์ กันดั้มเอพพิอ้อนได้รับความเสียหายในการต่อสู้กับวิงกันดั้มซีโร่ของฮีโร่ ยุยในปราการอวกาศ ลิบร้า ก่อนที่เซคส์จะใช้กันดั้มเอพพิอ้อนช่วยทำลายชิ้นส่วนของลิบร้าที่กำลังตกลงไปบนโลก ซึ่งทั้งเซคส์และกันดั้มเอพพิอ้อนได้หายสาบสูญไป แม้ว่าเซคส์จะกลับมาอีกครั้งในOVA กันดั้มวิง เอนด์เลสวอลซ์ แต่กันดั้มเอพพิอ้อนไม่ได้ปรากฏตัวในภาคนี้ จึงเป็นกันดั้มเพียงเครื่องเดียวในกันดั้มวิงที่ไม่ได้รับการออกแบบใหม่โดยฮาจิเมะ คาโทกิลักษณะเด่น ลักษณะเด่น. เทรซได้ออกแบบกันดั้มเอพพิอ้อนเพื่อเป็นสัญลักษณ์ของนักรบที่แท้จริง กันดั้มเอพพิอ้อนจึงเป็นกันดั้มเพียงเครื่องเดียวในศักราช After Colony ที่ไม่มีอาวุธยิงติดตั้งไว้เลย อาวุธหลักของกันดั้มเอพพิอ้อนก็คือบีมซอร์ดที่เชื่อมพลังงานโดยตรงจากเตาปฏิกรณ์ทำให้สามารถยืดออกไปโจมตีศัตรูจากระยะไกลได้และมีพลังทำลายสูง โล่ของกันดั้มเอเปี้ยนยังมีแส้ความร้อนติดตั้งไว้เป็นอาวุธเสริม กันดั้มเอพพิอ้อนยังสามารถแปลงร่างเป็นโมบิลอาเมอร์ลักษณะคล้ายมังกรสองหัวเพื่อเพิ่มความเร็วและบินในชั้นบรรยากาศโลกได้ นอกจากนี้กันดั้มเอพพิอ้อนยังเป็นโมบิลสูทเครื่องที่สองซึ่งมีซีโร่ซิสเต็ม(ZERO = Zoning and Emotional Range Omited)ซึ่งเป็นระบบที่ประมวลผลความเป็นไปได้ทั้งหมดของเหตุการณ์ในอนาคตจากสภาพแวดล้อมและสภาพจิตใจของนักบินแล้วจึงส่งข้อมูลสู่สมองของนักบินโดยตรงเช่นเดียวกับของวิงกันดั้มซีโร่ ซึ่งซีโร่ซิสเต็มของกันดั้มเอพพิอ้อนจะส่งข้อมูลผ่านหมวกนักบินแทนหน้าจอในห้องควบคุม ซีโร่ซิสเต็มสามารถคำนวณเหตุการณ์ในอนาคตได้ แต่เนื่องจากการใช้งานระบบนี้นั้นสภาพจิตใจของนักบินจะอยู่ในสภาพตึงเครียดมากเพราะจิตใจที่วอกแวกจะทำให้ภาพอนาคตที่ซีโร่ซิสเต็มคำนวณออกมานั้นผิดเพี้ยนไปได้ ซึ่งผลที่ออกมานั้นมักจะมีภาพความตายของนักบินอยู่ด้วยเสมอ การใช้งานซีโร่ซิสเต็มเป็นเวลานานจึงอาจทำให้เสียสติได้กันดั้มอควอเรียส กันดั้มอควอเรียส. OZ-14MS กันดั้มอควอเรียสปรากฏตัวในวิดีโอเกม SD Gundam G Generation F กันดั้มอควอเรียสตั้งชื่อตามราศีกุมภ์และได้รับการออกแบบโดยจุนยะ อิชิงาคิ กันดั้มอควอเรียสเป็นกันดั้มเครื่องที่สองซึ่งออกแบบโดยเทรซ คุชรีนาด้า เพื่อใช้สนับสนุนกันดั้มเอพพิอ้อนในการต่อสู้กับโมบิลดอลซึ่งเป็นโมบิลสูทแบบไร้คนบังคับโดยเฉพาะ ด้านหลังของกันดั้มอควอเรียสมีแผงเสาอากาศสำหรับกระจายไวรัสคอมพิวเตอร์เพื่อใช้หยุดการทำงานของโมบิลดอล กันดั้มอควอเรียสใช้ท่อขับดันที่มีกำลังมากเพื่อให้สามารถบินด้วยความเร็วใกล้เคียงกับกันดั้มเอพพิอ้อนในร่างยานได้ แต่แผงเสาอากาศด้านหลังมีน้ำหนักมากจึงไม่คล่องตัวนัก เนื่องจากระบบต่อต้านโมบิลดอลของกันดั้มอควอเรียสต้องใช้พลังงานในการใช้งานมาก กันดั้มอควอเรียสจึงไม่สามารถใช้งานอาวุธบีมได้และมีอาวุธติดตัวเป็นแส้ความร้อนที่แขนสองข้างเท่านั้น การก่อสร้างกันดั้มอควอเรียสหยุดไปก่อนจะเสร็จสิ้นเนื่องจากเทรซต้องรับตำแหน่งผู้นำกองทัพโลกในการต่อสู้กับไวท์แฟงก์</doc>
