<doc id="362202" url="https://th.wikipedia.org/wiki?curid=362202" title="เทศบาลเมืองวังน้ำเย็น">เทศบาลเมืองวังน้ำเย็น เทศบาลเมืองวังน้ำเย็น เป็นองค์กรปกครองส่วนท้องถิ่น ประเภทเทศบาลเมือง ตั้งอยู่ในพื้นที่อำเภอวังน้ำเย็น จังหวัดสระแก้วประวัติ ประวัติ. เทศบาลเมืองวังน้ำเย็น เดิมกระทรวงมหาดไทยได้ประกาศจัดตั้งและได้ประกาศใน ราชกิจจานุเบกษา เล่มที่ 97 ตอนที่ 87 วันที่ 22 เมษายน 2523 และวันที่ 3 มิถุนายน 2523 อยู่ในเขตกิ่งอำเภอวังน้ำเย็น จังหวัดปราจีนบุรี โดยมี นายประทีป จิราวัฒน์ นายอำเภอสระแก้ว เป็นประธานกรรมการสุขาภิบาลวังน้ำเย็นคนแรก และใส่ชื่อ “ สุขาภิบาลวังน้ำเย็น ” ตามตำบลที่ตั้งอยู่ ในปี 2537 กระทรวงมหาดไทยได้ประกาศราชกิจจานุเบกษาฉบับประกาศทั่วไป เล่มที่ 111 ตอนที่ 5 ลงวันที่7 กรกฎาคม 2537 ให้สุขาภิบาลวังน้ำเย็นเป็นสุขาภิบาลที่มีฐานะการคลังเพียงพอที่จะ บริหารงานประจำสุขาภิบาลได้ โดยนายวันชัย นารีรักษ์ ได้รับเลือกตั้งให้เป็นประธานกรรมการสุขาภิบาลวังน้ำเย็นที่มาจากการเลือก ตั้งเป็นคนแรกและตาม พระราชบัญญัติเปลี่ยนแปลงฐานะของสุขาภิบาลเป็นเทศบาล พ. ศ. 2542 ซึ่งได้ประกาศในราชกิจจานุเบกษา เล่มที่ 116ตอนที่ 9ก ลงวันที่ 24 กุมภาพันธ์ 2542 และมีผลให้สุขาภิบาลวังน้ำเย็น ได้ยกฐานะเป็นเทศบาลตำบลตั้งแต่ วันที่ 25 พฤษภาคม 2542 ต่อมาในปี พ.ศ. 2553 เทศบาลตำบลวังน้ำเย็นพิจารณาแล้วเห็นว่าสมควรรวม องค์การบริหารส่วนตำบลวังน้ำเย็นกับเทศบาลตำบลวังน้ำเย็น เพื่อประโยชน์ในการจัดบริการสาธารณะประกอบกับได้มีการสำรวจเจตนารมณ์ของ ประชาชนในท้องถิ่นตามที่กฎหมายกำหนดแล้ว จึงอาศัยอำนาจตามความในมาตรา 41 ตรี แห่งพระราชบัญญัติสภาตำบลและองค์การบริหารส่วนตำบล พ.ศ. 2537 ซึ่งแก้ไขเพิ่มเติมโดยพระราชบัญญัติสภาตำบลและองค์การบริหารส่วนตำบล (ฉบับที่ 5) พ.ศ. 2546และมาตรา 12 แห่งพระราชบัญญัติเทศบาล พ.ศ. 2496 ซึ่งแก้ไขเพิ่มเติมโดยพระราชบัญญัติเทศบาล (ฉบับที่ 12) พ.ศ. 2546 รัฐมนตรีว่าการกระทรวงมหาดไทย จึงประกาศให้องค์การบริหารส่วนตำบลวังน้ำเย็นรวม กับ เทศบาลตำบลวังน้ำเย็น อำเภอวังน้ำเย็น จังหวัดสระแก้ว และเปลี่ยนแปลงเขตเทศบาลตำบลวังน้ำเย็น โดยให้มีแนวเขตตามคำบรรยายแนวเขตและแผนที่ท้ายประกาศกระทรวงมหาดไทย ประกาศ ณ วันที่ 7 กันยายน พ.ศ. 2553 และประกาศในราชกิจจานุเบกษา เล่ม 127 ตอนพิเศษ 112ง ลงวันที่ 23 กันยายน 2553 และได้รับการยกฐานะเป็น เทศบาลเมืองวังน้ำเย็น ตั้งแต่วันที่ 10 พฤศจิกายน พ.ศ. 2553ที่ตั้งและอาณาเขต ที่ตั้งและอาณาเขต. เทศบาลเมืองวังน้ำเย็น ตั้งอยู่ที่ตำบลวังน้ำเย็น อำเภอวังน้ำเย็น จังหวัดสระแก้ว ตั้งอยู่ทางทิศใต้ของจังหวัดสระแก้ว ห่างจากตัวจังหวัดประมาณ 37 กิโลเมตร- ทิศเหนือ ติดต่อกับ ตำบลคลองหินปูน อำเภอวังน้ำเย็น จังหวัดสระแก้ว - ทิศใต้ ติดต่อกับ ตำบลวังใหม่ อำเภอวังสมบูรณ์ จังหวัดสระแก้ว - ทิศตะวันออก ติดต่อกับ ตำบลซับมะกรูด ตำบลไทรเดี่ยว อำเภอคลองหาด จังหวัดสระแก้ว - ทิศตะวันตก ติดต่อกับ ตำบลตาหลังใน อำเภอวังน้ำเย็น จังหวัดสระแก้ว เทศบาลเมืองวังน้ำเย็น มีพื้นที่ 61.5 ตารางกิโลเมตร มีหมู่บ้านที่อยู่ในเขตเทศบาลเมืองวังน้ำเย็น จำนวน 19 หมู่บ้าน ดังนี้- หมู่ที่ 1 บ้านวังน้ำเย็น - หมู่ที่ 2 บ้านทรัพย์นิยม - หมู่ที่ 3 บ้านสวนป่า - หมู่ที่ 4 บ้านเกศแก้ว - หมู่ที่ 5 บ้านวังแดง - หมู่ที่ 6 บ้านวังจำปี - หมู่ที่ 7 บ้านคลองสารพา - หมู่ที่ 8 บ้านซับพลู - หมู่ที่ 9 บ้านวังเทพนิมิตร - หมู่ที่ 10 บ้านวังเจริญ - หมู่ที่ 11 บ้านชัยณรงค์ - หมู่ที่ 12 บ้านภูเวียง - หมู่ที่ 13 บ้านมิตรสัมพันธ์ - หมู่ที่ 14 บ้านวังศิลา - หมู่ที่ 15 บ้านโคกสนั่นพัฒนา - หมู่ที่ 16 บ้านวังชมพู - หมู่ที่ 17 บ้านท่าวังหิน - หมู่ที่ 18 บ้านวังบูรพา - หมู่ที่ 19 บ้านวังแก้วลักษณะภูมิอากาศ ลักษณะภูมิอากาศ. สภาพภูมิอากาศเทศบาลเมืองวังน้ำเย็น อยู่ในเขตร่องมรสุม อากาศร้อนชื้น โดยเฉพาะฤดูแล้ง อากาศค่อนข้างร้อนประชากร ประชากร. จำนวนประชากรทั้งสิ้น 20,893 คน แบ่งเป็นชาย 10,349 คน หญิง 10,544 คนศาสนา ศาสนา. ผู้นับถือศาสนา พุทธ ร้อยละ 99 มีจำนวนวัด 7 วัด- วัดเขาป่าแก้ว - วัดเกศแก้ว - วัดวังจำปี - วัดวังแดง - วัดวังน้ำเย็น - วัดศรีเจริญทรัพย์ - วัดสวนป่า</doc>
