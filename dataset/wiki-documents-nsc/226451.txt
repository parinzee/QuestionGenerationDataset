<doc id="226451" url="https://th.wikipedia.org/wiki?curid=226451" title="เพรียงหัวหอม">เพรียงหัวหอม เพรียงหัวหอม () เป็นสัตว์ในกลุ่มยูโรคอร์ดาตา คือ เป็นสัตว์ทะเลมีแกนสันหลัง รูปร่างคล้ายหัวหอม เมื่อถูกสัมผัสจะปล่อยน้ำออกจากตัว มีกลิ่นคล้ายหอมแดง ขนาดประมาณ 3-8 เซนติเมตร อาศัยเกาะกับวัตถุใต้น้ำ อยู่แบบเดี่ยว ๆ หรือเป็นกลุ่มก็ได้ พบตามเขตน้ำตื้น แนวปะการัง โขดหิน ทราย หรือโคลนในทะเล ตัวอ่อนมีลักษณะคล้ายลูกอ๊อดของกบ การสืบพันธุ์มีทั้งแบบอาศัยเพศที่ปฏิสนธิภายนอก และแบบไม่อาศัยเพศโดยการแตกหน่อ เพรียงหัวหอม แม้จะเป็นสัตว์ที่แลดูคล้ายฟองน้ำ แต่เป็นสัตว์ที่มีวิวัฒนาการสูงกว่า ลักษณะโดยทั่วไปของสัตว์กลุ่มนี้ คือลำตัวกลม ยาว ปลายข้างหนึ่งเปลี่ยนรูปไปสำหรับยึดเกาะกับวัสดุ ชั้นทูนิกประกอบด้วยสารที่มีโครงสร้างคล้าย เซลลูโลสเรียกว่าทูนิซิน โดยมีโปรตีนชนิดอื่นและแคลเซียมประกอบอยู่ด้วย ชั้นทูนิกของเพรียงหัวหอมเป็นเนื้อเยื่อที่มีชีวิต มีระบบไหลเวียนเลือดของตัวเอง มีท่อน้ำเข้าอยู่ทางด้านหน้าและทางน้ำออกอยู่ทางด้านหลัง มีโครงสร้างที่เรียกเอนโดสไตล์ (endostyle)ซึ่งน่าจะมีความคล้ายคลึงกับต่อมไธรอยด์ ของสัตว์มีกระดูกสันหลังแม้จะมีหน้าที่ต่างกันเป็นสัตว์ที่มีเพศรวม ปฏิสนธิภายนอก ตัวอ่อนมีหาง ว่ายน้ำได้ และมีแกนสันหลัง สืบพันธุ์แบบไม่อาศัยเพศด้วยการแตกหน่อ แบ่งย่อยได้เป็น 3 อับดับ- อันดับแอสพลัวโซแบรนเคีย (Aplousobranchia)อยู่แบบโคโลนี บางชนิดมีสารวุ้นหุ้มตัว บางชนิดดำรงชีวิตแบบพึ่งพากับสาหร่าย - อันดับฟีโบลแบรยเคีย (Phlebobranchia) ดำรงชีวิตแบบเดี่ยวๆ พบมากตามไหล่ทวีป - อันดับสโตลิโดแบรนเคีย (Stolidobranchia)ดำรงชีวิตแบบเดี่ยวๆเป็นส่วนใหญ่ อยู่ในเขตน้ำตื้นเป็นส่วนใหญ่ มักพบตามทราย</doc>
