<doc id="667794" url="https://th.wikipedia.org/wiki?curid=667794" title="เบรีด์อะไลฟ์ (เพลงอะเว็นจด์เซเวนโฟลด์)">เบรีด์อะไลฟ์ (เพลงอะเว็นจด์เซเวนโฟลด์) "เบรีด์อะไลฟ์" () เป็นเพลงของวงดนตรีเฮฟวีเมทัลชาวอเมริกัน อะเว็นจด์เซเวนโฟลด์ เป็นซิงเกิลลำดับที่ 4 และเป็นซิงเกิลสุดท้ายจากสตูดิโออัลบั้มชุดที่ 5 ของวง ไนต์แมร์การออกจำหน่ายและการประพันธ์ การออกจำหน่ายและการประพันธ์. ในเดือนกันยายน พ.ศ. 2554 อะเว็นจด์เซเวนโฟลด์ประกาศว่ามีแผนจะทำมิวสิกวิดีโอสำหรับซิงเกิลนี้ วงพยายามที่จะเรียกตัว ร็อบ ซอมบี ที่จะมากำกับงานมิวสิกวิดีโอ แต่เขาได้ปฏิเสธเนื่องจากกำลังมุ่งเน้นไปยังงานอื่น ๆ ทำให้วงไม่มีประกาศใด ๆ เกี่ยวกับการทำมิวสิกวิดีโอและได้ยกเลิกไป ซิงเกิลออกจำหน่ายในวันที่ 20 กันยายน พ.ศ. 2554 โดยวิดีโอเนื้อเพลงได้ออกมาก่อนหน้านี้เรียบร้อยแล้วเมื่อวันที่ 17 กรกฎาคม พ.ศ. 2553 ในช่องอย่างเป็นทางการของอะเว็นจด์เซเวนโฟลด์ในยูทูบ วิดีโอเนื้อเพลงนี้มีการเข้าชมถึง 1.8 ล้านครั้งในวันที่ 7 มิถุนายน พ.ศ. 2556 และได้มีทัวร์ที่ชื่อ "เบรีด์อะไลฟ์ทัวร์" ซึ่งเป็นทัวร์โปรโมตให้กับอัลบั้ม ไนต์แมร์ ได้นำชื่อมาจากเพลงนี้อีกด้วย ในปี พ.ศ. 2557 เวอร์ชันเดโมของเพลงนี้ได้ถูกปล่อยออกมา โดยเวอร์ชันนี้มี เดอะเรฟ เป็นนักร้องนำ และมีเนื้อเพลงที่แตกต่างจากเวอร์ชันปกติ เวอร์ชันนี้คาดว่าอาจจะประพันธ์โดย เดะเรฟ เพียงผู้เดียว ต่อมา เอ็ม. แชโดวส์ ได้ประพันธ์จนเสร็จสมบูรณ์สำหรับอัลบั้ม ไนต์แมร์บุคคลที่เกี่ยวข้องบุคคลที่เกี่ยวข้อง. - อะเว็นจด์เซเวนโฟลด์ - เอ็ม. แชโดวส์ – ร้องนำ - แซกกี เวนเจนซ์ – จังหวะกีตาร์ - เดอะเรฟ – การจัดการกลอง - ซินนิสเตอร์ เกตส์ – กีตาร์นำ - จอห์นนี คริสต์ – กีตาร์เบส- นักดนตรีระหว่างการบันทึก - ไมค์ พอร์ตนอย – กลอง - สตีฟวี แบล็กกี – เครื่องสาย, การจัดการเครื่องสายชาร์ต</doc>
