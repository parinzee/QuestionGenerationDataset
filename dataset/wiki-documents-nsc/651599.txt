<doc id="651599" url="https://th.wikipedia.org/wiki?curid=651599" title="อนุสรณ์สถานลินคอล์น">อนุสรณ์สถานลินคอล์น อนุสรณ์สถานลินคอล์น () เป็นอนุสาวรีย์แห่งชาติอเมริกาสร้างเพื่อเป็นเกียรติแก่อับราฮัม ลินคอล์น ประธานาธิบดีสหรัฐอเมริกาคนที่ 16 ตั้งอยู่ปลายตะวันตกของเนชันแนลฮอลในกรุงวอชิงตัน ดี.ซี. ตรงข้ามอนุสาวรีย์วอชิงตัน เฮนรี เบคอนเป็นสถาปนิก ผู้ออกแบบอนุสาวรีย์หลัก อับราฮัม ลินคอล์นปี 1920 คือ ดาเนียล เชสเตอร์ เฟรนช์ รูปปั้นลินคอล์นแกะสลักโดยพี่น้องปิกกีริลลี และจิตรกรผนังภายใน คือ ฌูเล เกแรง (Jules Guerin) มีการอุทิศใน ค.ศ. 1922 เป็นอนุสาวรีย์แห่งหนึ่งที่สร้างเพื่อให้เกียรติแก่ประธานาธิบดีสหรัฐ เป็นแหล่งท่องเที่ยวสำคัญตลอดมาและตั้งแต่คริสต์ทศวรรษ 1930 เป็นศูนย์กลางสัญรูปที่มุ่งสนใจความสัมพันธ์ระหว่างเชื้อชาติ สิ่งก่อสร้างนี้อยู่ในรูปเทวสถานกรีกดอริก และมีประติมากรรมอับราฮัม ลินคอล์นนั่งขนาดใหญ่และรอยจารึกสุนทรพจน์ขึ้นชื่อสองครั้งของลินคอล์น ได้แก่ คำปราศรัยเก็ตตีสเบิร์กและคำปราศรัยพิธีเข้ารับตำแหน่งครั้งที่สองของเขา อนุสรณ์สถานนี้เป็นจุดที่มีสุนทรพจน์ที่มีชื่อเสียงหลายครั้ง ซึ่งมีสุนทรพจน์ "ผมมีฝัน" ของมาร์ติน ลูเทอร์ คิง เมื่อวันที่ 28 สิงหาคม ค.ศ. 1963 ระหว่างการชุมนุมเมื่อสิ้นการเดินขบวนไปวอชิงตันเพื่ออาชีพและเสรีภาพ (March on Washington for Jobs and Freedom) เช่นเดียวกับอนุสาวรีย์อื่นในเนชันแนลมอล ซึ่งมีอนุสรณ์ทหารผ่านศึกเวียดนาม อนุสรณ์ทหารผ่านศึกสงครามเกาหลี และอนุสรณ์สงครามโลกครั้งที่สองแห่งชาติ อนุสรณ์นี้บริหารโดย กรมอุทยานแห่งชาติ (National Park Service) ภายใต้กลุ่มเนชันแนลมอลและอุทยานอนุสรณ์ มีการขึ้นบัญชีในทะเบียนสถานประวติศาสตร์แห่งชาติเมื่อวันที่ 15 ตุลาคม ค.ศ. 1966 เปิดแก่สาธารณะ 24 ชั่วโมงต่อวัน ใน ค.ศ. 2007 สถาบันสถาปนิกอเมริกาจัดอยู่ในอันดับที่เจ็ดบนรายการสถาปัตยกรรมยอดนิยมของอเมริกา นับแต่ ค.ศ. 2010 มีประชาชนเยี่ยมอนุสรณ์ประมาณ 6 ล้านคนต่อปี</doc>
