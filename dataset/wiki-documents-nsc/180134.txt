<doc id="180134" url="https://th.wikipedia.org/wiki?curid=180134" title="มาราไซ">มาราไซ RMS-108 มาราไซ(ญี่ปุ่น:マラサイ ;อังกฤษ:Marasai)เป็นโมบิลสูทตัวประกอบที่มีบทบาทในการ์ตูนญี่ปุ่น อะนิเมะซีรีส์โมบิลสูทเซต้ากันดั้ม ออกแบบโดย มาโคโตะ โคบายาชิเนื้อเรื่อง เนื้อเรื่อง. ในโมบิลสูทเซต้ากันดั้ม มาราไซเป็นโมบิลสูทที่พัฒนาโดยบริษัทแอนาไฮม์อิเล็กทรอนิกซึ่งให้การสนับสนุนกลุ่มต่อต้านสหพันธ์โลกอย่างลับๆ โดยพัฒนาต่อมาจาก RMS-106 ไฮแซ็คให้มีสมรรถนะสูงกว่าในทุกด้าน รวมถึงใช้เกราะโลหะผสมกันดาเรียมแบบแกมม่าซึ่งมีน้ำหนักเบาและสามารถผลิตเป็นวัตถุดิบได้ด้วยค่าใช้จ่ายที่ต่ำกว่าแบบเดิม ทั้งยังมีเครื่องกำเนิดพลังงานที่มีกำลังมากกว่าไฮแซ็คจึงสามารถใช้งานอาวุธบีมเซเบอร์และบีมไรเฟิลในขณะเดียวกันได้ แต่ยังคงลักษณะเด่นของไฮแซ็คที่สามารถผลิตและดูแลรักษาได้ง่าย ลักษณะของมาราไซจะคล้ายคลึงกับไฮแซ็คแต่มีโทนสีแดง โล่ติดไหล่ของมาราไซยังมีขนาดใหญ่กว่าของไฮแซ็คมากและส่วนหัวจะติดเสาอากาศ เดิมทีแอนาไฮม์อิเล็กทรอนิกออกแบบมาราไซเพื่อให้กลุ่มต่อต้านสหพันธ์ใช้งาน แต่เปลี่ยนไปมอบให้กองกำลังพิเศษ ทิทานส์ หลังจากที่ทิทานส์เริ่มสงสัยเรื่องความสัมพันธ์ขององค์กรทั้งสอง เพื่อไม่ให้ทิทานส์ใช้กำลังกับแอนาไฮม์เอง เนื่องจากคุณสมบัติของมาราไซที่สามารถผลิตและดูแลรักษาได้ง่าย จึงได้รับการผลิตจำนวนมากเพื่อเป็นกำลังหลักของทิทานส์แทนไฮแซ็คตลอดช่วงศึกกรีปส์RX-107 โรเซ็ต RX-107 โรเซ็ต. โมบิลสูทซึ่งพัฒนามาจากไฮแซ็คเหมือนมาราไซจึงมีลักษณะคล้ายกันมาก แต่โรเซ็ตได้รับการออกแบบให้เป็นโมบิลสูทสมรรถนะสูงมากกว่าค่าใช้จ่ายในการผลิต โรเซ็ตถูกหน่วยทดสอบอาวุธของทิทานส์ใช้เป็นโครงสร้างหลักของโมดูล TR-4 แดนดีไลอ้อน โดยดัดแปลงโครงสร้างของแขนซ้ายให้รับน้ำหนักของโล่ได้และใช้แบ็คแพ็คที่มีล็อกสำหรับใช้ยึดเกราะท่อนล่าง โรเซ็ตปรากฏตัวในนิยายประกอบภาพ แอดวานซ์ออฟเซต้า ออกแบบโดยเกงกิ ฟุจิโอกะTR-4 แดนดีไลอ้อน TR-4 แดนดีไลอ้อน. โมดูลเสริมที่พัฒนาสำหรับใช้ในการเข้าสู่บรรยากาศโลกซึ่งสามารถบรรทุกโมบิลสูทอีกเครื่องไว้ในตัวได้ เมื่อเข้าสู่บรรยากาศโลกแล้วแล้วแดนดีไลอ้อนสามารถปลดชิ้นส่วนสำหรับบรรทุกโมบิลสูทออกและใช้เป็นฐานยืนให้โมบิลสูทเครื่องอื่นบินกลางอากาศ ในสภาพนี้ แดนดีไลอ้อนสามารถกางกรงเล็บออกมากลายเป็นโมบิลอาเมอร์เพื่อทำการต่อสู้เองได้ เมื่อปลดเกราะกันความร้อนซึ่งใช้ในขณะเข้าสู่บรรยากาศออกไปก็จะกลายเป็นร่างโมบิลสูทสำหรับใช้ในการต่อสู้ภาคพื้นดิน โดยมีส่วนลำตัวของโรเซ็ตโผล่มาใช้แกนของเกราะกันความร้อนเป็นโล่และกรงเล็บจะกลายเป็นเท้า กลไกการแปลงร่างของแดนดีไลอ้อนนั้นคล้ายคลึงกับโมบิลสูท NRX-055 บาวด็อค ในโมบิลสูทเซต้ากันดั้มมากโรเซ็ต รุ่นใช้งานภาคพื้นดิน โรเซ็ต รุ่นใช้งานภาคพื้นดิน. รุ่นเสริมประสิทธิภาพการรบภาคพื้นดินของโรเซ็ต รุ่นต้นแบบซึ่งไม่ได้สร้างจริงจะติดตั้งโฮเวอร์ร็อคเก็ตยูนิตไว้ที่เกราะเอวของโรเซ็ต แต่รุ่นใช้งานจริงได้เปลี่ยนเป็นโฮเวอร์เจ็ตยูนิตซึ่งใช้เชื้อเพลิงน้อยกว่าจึงสามารถลอยตัวได้นานกว่ามากแม้จะไม่สามารถเลี้ยวขณะลอยตัวได้ก็ตาม รุ่นใช้งานจริงนี้ได้ดัดแปลงโรเซ็ตให้เป็นมาราไซรุ่นปกติ ด้านหลังและไหล่ขวามีล็อกสำหรับติดตั้งโล่ชิลด์บูสเตอร์และส่วนลำตัวจะติดเกราะเสริมแบบเดียวกับของ RMS-106C ไฮแซ็คแคนน่อนซึ่งติดตั้งบีมกันแบบสาดกระจายเอาไว้</doc>
