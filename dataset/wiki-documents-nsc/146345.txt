<doc id="146345" url="https://th.wikipedia.org/wiki?curid=146345" title="แร็กเกตบอล">แร็กเกตบอล แร็กเกตบอล () เป็นกีฬาที่ใช้แร็กเกตในการเล่นโดยการตีลูกบอลยางสะท้อนกับกำแพง แร็กเกตบอลนิยมเล่นในร่ม แต่สามารถเล่นในคอร์ตกลางแจ้งได้ โจ ซอเบก (Joe Sobeck) ได้ชื่อว่าเป็นผู้คิดค้นกีฬานี้ขึ้นมาโดยพัฒนาต่อมาจากแพดเดิลบอล โดยการปรับปรุงลูกบอลให้เด้งมากขึ้นและมีความเร็วในการเล่น แร็กเกตบอลมีลักษณะต่างจากกีฬาที่ใช้แร็กเกตชนิดอื่นคือ กำแพงและเพดานถือว่าเป็นส่วนหนึ่งของสนาม แร็กเกตบอลปกติเล่นระหว่างผู้เล่นสองคน ซึ่งเรียกว่า "วัน-อัป" ถ้าเล่นสามคนจะเรียกว่า "คัต-โธรต" และถ้าเล่นสี่คนจะเป็นการเล่นคู่ จะเรียกว่า "ดับเบิล"กติกาการเล่น กติกาการเล่น. เริ่มเล่นเกม ผู้เล่นจะทำการเสิร์ฟ โดยการเด้งบอลลงพื้นและตีเข้าไปที่กำแพงด้านหน้า โดยให้บอลกระเด้งกลับมาลงพื้นข้ามเส้น"ชอร์ตไลน์" โดยผู้เล่นอีกฝ่ายจะเริ่มตีได้ภายหลังบอลสะท้อนจากพื้นขึ้นมา โดยการเสิร์ฟบอลสามารถสะท้อนกำแพงได้ แต่ห้ามกระเด้งกำแพงเกินหนึ่งครั้ง บอลไม่สามารถกระเด้งเพดาน และบอลไม่สามารถกระเด้งกำแพงด้านหลังผู้เล่น ระหว่างการเล่นจะถือว่าสิ้นสุดโดยเริ่มเสิร์ฟใหม่เมื่อ1. บอลกระเด้งพื้นเกินหนึ่งครั้ง 2. บอลไม่สะท้อนถึงกำแพงด้านหน้า 3. บอลสะท้อนออกไปนอกบริเวณ 4. บอลโดนตัวผู้เล่นอีกฝ่าย 5. ผู้เล่นสลับมือถือแร็กเกต 6. ผู้เล่นถอดสายคล้องแร็กเกตออกจากมือ 7. ผู้เล่นสัมผัสด้วยส่วนใดส่วนหนึ่งของร่างกายหรือเสื้อผ้า 8. ผู้เล่นหยุดบอลด้วยแร็กเกต</doc>
