<doc id="606096" url="https://th.wikipedia.org/wiki?curid=606096" title="กงฟีเป็ด">กงฟีเป็ด กงฟีเป็ด (, ) เป็นอาหารฝรั่งเศสประเภทกงฟี ซึ่งเป็นการดองเนื้อสัตว์หั่นเป็นชิ้นไว้ในน้ำมันจากสัตว์ชนิดนั้น ๆ ในการทำกงฟีเป็ดจะนำส่วนน่องเป็ดมาหมักกับน้ำมันมะกอก เกลือ กระเทียม ใบกระวาน ไทม์ จูนิเปอร์เบอร์รี และผักชีฝรั่ง จากนั้นนำไปแช่ในมันเป็ดละลายแล้วอบให้สุก (76 – 135 องศาเซลเซียส/170 – 275 องศาฟาเรนไฮด์) เก็บน่องเป็ดที่เย็นแล้วในภาชนะ ราดด้วยน้ำมันเป็ดให้ท่วม เก็บในตู้เย็นได้ 3-6 เดือน ถ้าบรรจุกระป๋องจะเก็บได้หลายปี เมื่อจะรับประทานอีก จึงตักน่องเป็ดมาอบให้เหลืองกรอบ เกลือจะเป็นตัวช่วยในการรักษาสภาพของเนื้อเป็ด น้ำมันที่เหลือนำไปใช้ปรุงอาหารได้</doc>
