<doc id="126499" url="https://th.wikipedia.org/wiki?curid=126499" title="นวลพรรณ ล่ำซำ">นวลพรรณ ล่ำซำ นวลพรรณ ล่ำซำ กรรมการในคณะกรรมการมูลนิธิโรงพยาบาลสมเด็จพระยุพราช กงสุลกิตติมศักดิ์สาธารณรัฐลิทัวเนีย อดีตที่ปรึกษาประธานสภานิติบัญญัติแห่งชาติ เป็นอดีตผู้ช่วยเลขาธิการพรรคประชาธิปัตย์ อดีตที่ปรึกษาผู้ว่าราชการกรุงเทพมหานคร (อภิรักษ์ โกษะโยธิน) และกรรมการผู้จัดการบริษัท เมืองไทยประกันภัย จำกัด (มหาชน) รวมถึงเป็นผู้จัดการฟุตบอลหญิงทีมชาติไทย นอกจากเป็นผู้บริหารระดับสูงในธุรกิจประกันภัยของตระกูล นวลพรรณยังเปิดกิจการของตัวเอง นำเข้าสินค้าแฟชั่นแบรนด์เนมหลายแบรนด์ ผ่านทางบริษัท วรรณมานี จำกัด และบริษัท ซังออนอเร่ (กรุงเทพ) จำกัด เริ่มจากแบรนด์แรก คือ แอร์เมส (Hermes) จนมีมากมายหลายแบรนด์ในปัจจุบัน เช่น เอ็มโพริโอ อาร์มานี (Emporio Armani), ทอดส์ (Tod's), Rodo, โคลเอ้ (Chole), Christofle และบลูมารีน (Blumarine) นอกจากนี้เมื่อปี พ.ศ. 2546 นวลพรรณยังร่วมหุ้นกับเพื่อน นำเข้าผลิตภัณฑ์เวชสำอาง "Skin Ceuticals" โดยมี หุ้นส่วนคือ เมทินี กิ่งโพยม, อนุวัฒน์ นิวาตวงศ์ และน.พ.จักรินทร์ ทัฬหชาติโยธิน เปิดบริษัทชื่อ "Foure C" ที่สุขุมวิท 24 ปลายปี พ.ศ. 2549 นวลพรรณย่างก้าวเข้าสู่วงการเมืองในสังกัด พรรคประชาธิปัตย์ ซึ่งโพธิพงษ์ ล่ำซำ ผู้เป็นบิดา เคยดำรงตำแหน่งรองหัวหน้าพรรค และปัจจุบันยังดำรงตำแหน่งเป็นกรรมการสภาที่ปรึกษาพรรคประวัติ ประวัติ. นวลพรรณ ล่ำซำ เกิดวันที่ 21 มีนาคม พ.ศ. 2509 มีชื่อเล่นว่า "แป้ง" เป็นบุตรีของโพธิพงษ์ ล่ำซำ กรรมการสภาที่ปรึกษาพรรคประชาธิปัตย์ กับยุพา ล่ำซำ เจ้าของธุรกิจเมืองไทยประกันชีวิต และเมืองไทยประกันภัย มีน้องสาวและน้องชายอย่างละหนึ่งคน คือ วรรณพร พรประภา กรรมการผู้จัดการ บริษัท พี แลนด์สเคป จำกัด และสาระ ล่ำซำ ผู้บริหารบริษัทเมืองไทยประกันชีวิต พวกเธอนับเป็นทายาทตระกูลล่ำซำรุ่นที่ 5 และมีศักดิ์เป็นหลานอาของบัณฑูร ล่ำซำ ผู้บริหารธนาคารกสิกรไทย นวลพรรณสำเร็จการศึกษาจาก โรงเรียนวัฒนาวิทยาลัย และ โรงเรียนสาธิตปทุมวัน ปริญญาตรี สาขาการตลาด คณะพาณิชยศาสตร์และการบัญชี จุฬาลงกรณ์มหาวิทยาลัย และปริญญาโท สาขาการจัดการ มหาวิทยาลัยบอสตัน สหรัฐอเมริกา พ.ศ. 2532 นวลพรรณ สมรสครั้งแรกกับดร.วัชระ พรรณเชษฐ์ ประธานกรรมการ บริษัทสิทธิผลเซลส์ และ บริษัทเยอรมันออโต้ มีบุตรสาวด้วยกันคือ นวลวรรณ พรรณเชษฐ์ (น้องปราง) แต่หย่ากันเมื่อต้นปี พ.ศ. 2548 จึงมีระยะหนึ่งที่ใช้ชื่อว่า "นวลพรรณ พรรณเชษฐ์" แม้จะแยกทางกันในชีวิตสมรสแล้ว แต่ทั้งคู่ก็ยังอยู่บ้านในชายคาเดียวกันบนถนนรามคำแหง และร่วมหุ้นกันในบริษัท วรรณมานี จำกัด และบริษัท ซังออนอเร่ (กรุงเทพ) จำกัด ภายหลังนวลพรรณสมรสครั้งที่สองกับพันตำรวจเอก ดร. ณรัชต์ เศวตนันทน์ อธิบดีกรมคุ้มครองสิทธิและเสรีภาพ กระทรวงยุติธรรม เมื่อวันที่ 19 มกราคม พ.ศ. 2557 ต่อมาวันที่ 1 ตุลาคม พ.ศ. 2560 พันตำรวจเอก ดร. ณรัชต์ เศวตนันทน์ ดำรงตำแหน่งอธิบดีกรมราชทัณฑ์ประวัติการทำงานประวัติการทำงาน. - ฝ่ายบริการลูกค้า บริษัท ลินตาส จำกัด (ประเทศไทย) - เจ้าหน้าที่ฝ่ายวาณิชธนกิจ บริษัท เงินทุนหลักทรัพย์ ภัทรธนกิจ จำกัด (มหาชน) - 2545 กรรมการรองกรรมการผู้จัดการ บริษัท เมืองไทยประกันภัย จำกัด (พ.ศ. 2545-2547) - 2548 ขึ้นดำรงตำแหน่ง กรรมการผู้จัดการ บริษัท เมืองไทยประกันภัย จำกัด (มหาชน) - ปัจจุบัน- กรรมการผู้จัดการ บริษัท เมืองไทยประกันภัย จำกัด (มหาชน) - กรรมการผู้จัดการ บริษัท วรรณมานี จำกัด นำเข้าสินค้าแบรนด์ Emporio Armani, JP Tod's, Rodo, Christofle และ Blumarine - กรรมการผู้จัดการ บริษัท ซังออนอเร่ (กรุงเทพ) จำกัด นำเข้าสินค้าแบรนด์ แอร์เมส (Hermes)ประวัติทางการเมือง ประวัติทางการเมือง. นวลพรรณ ล่ำซำ สมัครเข้าเป็นสมาชิกพรรคประชาธิปัตย์ เมื่อวันที่ 4 มกราคม พ.ศ. 2549 ในตำแหน่ง "ผู้ช่วยเลขาธิการพรรคประชาธิปัตย์" หลังถูกทาบทามจากสุเทพ เทือกสุบรรณ เลขาธิการพรรคประชาธิปัตย์ และนิพนธ์ พร้อมพันธุ์ ให้เดินตามรอย โพธิพงษ์ ล่ำซำ อดีตรองหัวหน้าพรรคประชาธิปัตย์ โดยงานแรกที่นวลพรรณรับผิดชอบคือ งานฉลองครบรอบ 60 ปี พรรคประชาธิปัตย์ วันที่ 1 มีนาคม พ.ศ. 2549 นวลพรรณรับตำแหน่งที่ปรึกษาผู้ว่าราชการกรุงเทพมหานคร (อภิรักษ์ โกษะโยธิน) เพิ่มอีกตำแหน่ง วันที่ 1 กันยายน พ.ศ. 2557 ถึงวันที่ 30 เมษายน พ.ศ. 2559 ดำรงตำแหน่งข้าราชการรัฐสภาฝ่ายการเมือง ตำแหน่งที่ปรึกษาประธานสภานิติบัญญัติแห่งชาติการดำรงตำแหน่งอื่นการดำรงตำแหน่งอื่น. - ผู้จัดการทีมนักกีฬาคนพิการหญิงคนแรกของประเทศไทย กีฬาเฟสปิกเกมส์ ครั้งที่ 9 ที่ประเทศมาเลเซีย วันที่ 25 พฤศจิกายน-1 ธันวาคม พ.ศ. 2549 - ผู้จัดการฟุตบอลหญิงทีมชาติไทย และเมื่อวันที่ 23 กันยายน 2558 ณ ท่าอากาศยานดอนเมือง คุณนวลพรรณ ล่ำซำ ได้ประกาศลาออกจากการเป็นผู้จัดการทีม เพราะทนเห็นทีมหญิงถูกทอดทิ้งจากสมาคมฟุตบอลฯ ไม่ไหว แต่ต่อมาเมื่อวันที่ 4 ตุลาคม 2558 ได้ประกาศก่อนเริ่มคอนเสิร์ตเมืองไทยกันภัย ครั้งที่ 8 ณ อิมแพค อารีน่า เมืองทองธานีว่าตัดสินใจที่จะกลับมาทำหน้าที่ผู้จัดการทีมฟุตบอลหญิงทีมชาติไทยอีกครั้ง - กงสุลกิตติมศักดิ์สาธารณรัฐลิทัวเนีย ณ กรุงเทพมหานคร ตั้งแต่ 7 มกราคม 2558 เป็นต้นไปรางวัลที่ได้รับรางวัลที่ได้รับ. - รางวัลผู้จัดการทีมดีเด่น ในงานวันกีฬาแห่งชาติ ประจำปี 2557 - ได้รับปริญญาศิลปศาสตร์ดุษฎีบัณฑิตกิตติมศักดิ์ สาขาวิชาการจัดการกีฬาและนันทนาการเพื่อสุขภาพ ประเภททั่วไป ประจำปีการศึกษา2558 จากมหาวิทยาลัยเกษมบัณฑิตเครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
