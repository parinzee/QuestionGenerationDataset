<doc id="40896" url="https://th.wikipedia.org/wiki?curid=40896" title="ไฟร์ไวร์">ไฟร์ไวร์ ไฟร์ไวร์ () (อาจรู้จักในชื่อ i.Link และ IEEE 1394) เป็นข้อกำหนดมาตรฐานการเชื่อมต่อบัสการสื่อสารแบบอนุกรมของคอมพิวเตอร์ส่วนบุคคล การที่ FireWire มีอัตราการส่งข้อมูลสูง ทำให้เข้ามาทดแทนการเชื่อมต่อแบบ SCSI ในอุปกรณ์หลายชนิด อุปกรณ์ที่นิยมใช้ FireWire มากที่สุดคือ กล้องวิดีโอดิจิทัล ซึ่งมีช่องเสียบ FireWire มาตั้งแต่ ค.ศ. 1995 เครื่องคอมพิวเตอร์บางยี่ห้อ เช่น แอปเปิล คอมพิวเตอร์ หรือ โซนี่ ได้รวม FireWire เป็นอุปกรณ์มาตรฐานเช่นกัน แต่ในปัจจุบัน FireWire กำลังถูกแทนที่ด้วยมาตรฐาน USB 2.0 แต่ด้วย MPEG LA ถือสิทธิบัตรของ IEEE1394 หรือ Firewire ที่เป็นเหตุผลที่ระบบเชื่อมต่อความเร็วสูงนี้ตายไปอย่างง่ายดายเพราะค่าสิทธิบัตรที่แพงเกินไปประวัติ ประวัติ. บริษัทแอปเปิล คอมพิวเตอร์ดำเนินการพัฒนา FireWire มาตั้งแต่ก่อนปี ค.ศ. 1990 โดยมีจุดหมายเพื่อทดแทนการเชื่อมต่อแบบ SCSI การพัฒนาเสร็จสิ้นใน ค.ศ. 1995 และได้กลายเป็นมาตรฐานของ IEEE ในชื่อ IEEE 1394 บริษัทโซนี่ได้นำไปปรับปรุงให้เป็นการเชื่อมต่อของตนเองในชื่อ i.Link โดยได้ตัดพินที่ทำหน้าที่จ่ายพลังงานออกไป 2 พิน เหลือเพียงพินที่ใช้ส่งข้อมูล 4 พินเท่านั้น FireWire นิยมใช้ในอุปกรณ์บันทึกข้อมูลและกล้องวิดีโอดิจิทัล เนื่องจากอุปกรณ์เหล่านี้ต้องการอัตราการส่งข้อมูลสูง FireWire ยังได้รับความนิยมในเครื่องคอมพิวเตอร์ เพราะมีความเร็วสูงกว่า USB 1.0 ในขณะนั้น อย่างไรก็ตาม การที่แอปเปิลและเจ้าของสิทธิบัตรใน FireWire เรียกร้องค่าใช้งานจากผู้ใช้ (0.25 ดอลลาร์สหรัฐต่อเครื่อง) ทำให้ FireWire ไม่สามารถเข้ามาแทนที่ USB ได้ในตลาดล่างมาตรฐาน มาตรฐาน. FireWire รุ่นแรกเรียกว่า FireWire 400 สามารถส่งข้อมูลได้ 100, 200, 400 Mbit/s (ในความเป็นจริงจะส่งได้ 98.304, 196.608, 393.216 Mbit/s ตามลำดับ) สามารถต่อพ่วงอุปกรณ์ได้สูงสุด 63 ชิ้น (โดยใช้ฮับเข้าช่วย) สามารถเชื่อมต่อแบบ peer-to-peer เช่น เชื่อมระหว่างเครื่องพิมพ์และสแกนเนอร์ โดยไม่ต้องผ่านคอมพิวเตอร์ FireWire ยังสามารถจ่ายพลังงานได้ 45 วัตต์ต่อพอร์ทอีกด้วย FireWire 800 เป็นมาตรฐานที่แอปเปิลพัฒนาเพิ่มเติมจาก IEEE1394b ในปี ค.ศ. 2003 โดยพัฒนาให้มีความเร็วเพิ่มขึ้นเป็น 786.432 Mbit/s โดยที่ยังเข้ากันได้กับ FireWire 400 รุ่นเก่า ด้วยซอฟต์แวร์เสริม FireWire สามารถต่อในเครือข่ายแทนสายแลนได้แบบไม่ต้องผ่านเราเตอร์ ซึ่งความสามารถนี้สนับสนุนในระบบปฏิบัติการที่นิยมทั่วไปการพัฒนา การพัฒนา. ด้วยการพัฒนาตามหลักการของการส่งข้อมูลแบบใหม่โดยการส่งแบบคู่ขนาน 9 พิน จะช่วยในการส่งผ่านข้อมูลได้อย่างรวดเร็ว โดยFirewire 2008 ความเร็ว 3.2Gbit/s ได้รับการรับรองแล้ว จากสมาพันธ์ IEEE โดยได้ทำการรับรองมาตรฐาน IEEE 1394 แล้ว หรือที่รู้จักกันในนาม Firewire โดยมาตรฐานนี้ได้ถูกเรียกว่า IEEE 1394-2008 โดยจะมีสเปคความเร็วอยู่ที่ 1.6 Gbit/s และ 3.2 Gbit/s โดย Firewire ใหม่นี้จะใช้เคเบิลแบบ 9 pin เหมือนกับ Firewire 800แต่กลับเป็นที่นิยมมากกว่า หากดูในกลุ่มกล้องถ่ายวิดีโอประเภท DV แต่สำหรับ Firewire 800 นั้นกลุ่มผู้ใช้มีอยู่จำกัดมากIEEE กล่าวว่ามาตรฐานใหม่นี้จะเริ่มนำออกมาใช้ภายในเดือนตุลาคมปี 2551</doc>
