<doc id="51285" url="https://th.wikipedia.org/wiki?curid=51285" title="แมกซิม กอร์กี">แมกซิม กอร์กี อะเลคเซย์ แมกซิมอวิช เปชคอฟ () หรือรู้จักกันในนาม แมกซิม กอร์กี () เป็นนักประพันธ์ชาวรัสเซีย เกิดเมื่อ พ.ศ. 2411 ที่เมืองนิจนีนอฟโกรอด, จักรวรรดิรัสเซีย บิดามารดาเสียชีวิตตั้งแต่เด็ก เขาต้องออกมาใช้ชีวิตโดยลำพัง และประกอบอาชีพต่างๆ โดยมีความเป็นอยู่อย่างยากลำบาก ครั้งหนึ่งเขาพยายามฆ่าตัวตายใช้ปืน เขารอดชีวิตมาได้แต่ลูกกระสุนทะลุปอดตัวเอง ทำให้เขามีปัญหาสุขภาพตลอดมา งานเขียนชิ้นแรกของกอร์กี ที่ได้ลงตีพิมพ์หนังสือพิมพ์รายวันท้องถิ่น เป็นงานเขียนชื่อว่า Makar–Chudra ต่อมาเขาได้เขียนบทละคร และถูกนำไปแสดงเปิดโรงละคร ซึ่งทำให้เขาเริ่มมีชื่อเสียง กอร์กีอยู่ฝ่ายมาร์กซิสต์ งานเขียนของเขามีความคิดเอียงซ้าย จนถูกขึ้นบัญชีดำจากรัฐบาล กอร์กีเคยถูกจับกุมใน พ.ศ. 2448 แต่ในที่สุดก็ถูกปล่อยตัว ด้วยความช่วยเหลือจากเพื่อนฝูงที่มีอิทธิพลระดับใหญ่ กอร์กีเสียชีวิตเมื่อ พ.ศ. 2479 เนื่องจากถูกวางยาพิษจากศัตรู พิธีศพของเขาถูกจัดที่จัตุรัสแดง ซึ่งคนสำคัญเข้าร่วมพิธีจำนวนมาก เช่น โจเซฟ สตาลินผลงาน ผลงาน. ผลงานชิ้นสำคัญของแมกซิม กอร์กี เป็นเรื่องราวชีวิตของเขาตั้งแต่วัยเด็กจนวัยฉกรรจ์ ถูกนำมาสร้างเป็นภาพยนตร์ไตรภาค ฉายระหว่างปี พ.ศ. 2481-2483- มหาวิทยาลัยของฉัน (My Universities) เขียนเมื่อ พ.ศ. 2464 (แปลโดย ชาลีมาน คำเพลิง) - วัยเยาว์ของข้าพเจ้า (My Childhood) เขียนเมื่อ พ.ศ. 2471 (วัยเยาว์ของข้าพเจ้า แปลโดย คำไชย ประหาญธรรม, วัยดรุณ แปลโดย นักแปลนิรนาม) - เรียนรู้โลกกว้าง (My Apprenticeship)ผลงานอื่นๆผลงานอื่นๆ. - เศรษฐีพันล้าน (The Billionaire) - แม่ (Mother) (แปลโดย จิตร ภูมิศักดิ์)</doc>
