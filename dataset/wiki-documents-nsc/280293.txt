<doc id="280293" url="https://th.wikipedia.org/wiki?curid=280293" title="เซร์ชีอู เมงจิส">เซร์ชีอู เมงจิส เซร์ชีอู ซังตูส เมงจิส () นักเปียโนชาวบราซิล มีผลงานมากกว่า 35 ชุดในแนวบอสซาโนวา ผสมผสานกับแจ๊สและฟังก์ เซร์ชีอู เมงจิสเกิดในครอบครัวแพทย์ชาวบราซิล เข้าโรงเรียนดนตรีโดยหัดเล่นเปียโนเพื่อเป็นนักดนตรีคลาสสิก ต่อมาเริ่มมีความสนใจในดนตรีแจ๊ส เริ่มเล่นดนตรีอาชีพตั้งแต่ช่วงกลางทศวรรษ 1950 โดยได้ร่วมงานกับอังโตนีอู การ์ลูช โชบิง เริ่มตั้งวงดนตรีของตัวเองในปี 1961 ชื่อวง "Sexteto Bossa Rio" และ "Brazil'66" ทั้งยังเคยร่วมงานบันทึกเสียงกับแคนนอนบอล แอดเดอร์ลีย์ งานเซร์ชีอู เมงจิสเป็นที่นิยมในบราซิล ยุโรป และญี่ปุ่น เพลงที่มีชื่อเสียงคือเพลง "Mas que Nada" งานคัฟเวอร์เพลงของจอร์จ เบน เพลงนี้ขึ้นถึงอันดับ 47 ชาร์ตเพลงป็อป และอันดับ 4 เพลงอีซีลิสตนิงของนิตยสารบิลบอร์ด เพลงนี้กลับมาเป็นเพลงฮิตอีกครั้งในปี ค.ศ. 2006 เมื่อถูกนำมาบันทึกเสียงใหม่ในแบบฮิปฮอป โดยแบล็กอายด์พีส์ ร่วมเล่นโดยเซร์ชีอู เมงจิส และมี Gracinha Leporace ภรรยาของเมงจิสร่วมขับร้องด้วย</doc>
