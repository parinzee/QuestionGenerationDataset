<doc id="940246" url="https://th.wikipedia.org/wiki?curid=940246" title="รอลโลแห่งนอร์ม็องดี">รอลโลแห่งนอร์ม็องดี รอลโล หรือ กาอาง รอล์ฟ (, ภาษานอร์มัน: Rou, , ; ค.ศ. 846 – 930) เป็นชาวไวกิ้งที่กลายเป็นผู้ปกครองคนแรกของนอร์ม็องดี บางครั้งก็ถูกเรียกว่าดยุคที่ 1 แห่งนอร์ม็องดี ชื่อสแกนดิเนเวียของเขาคือ รอล์ฟ ที่ถูกขยายเพิ่มว่า กาอาง รอล์ฟ เนื่องจากเขามีน้ำหนักตัวมากเกินกว่าที่ม้าโตเต็มวัยจะแบกไหว เขาจึงต้องเดิน (หรือ "gaa" ในภาษาดาโนนอร์วีเจียน) รอลโลปรากฏตัวขึ้นมาในฐานะบุคคลที่โดดเด่นท่ามกลางชาวนอร์ส ที่มีฐานที่มั่นถาวรที่มั่นคงบนผืนแผ่นดินของชาวแฟรงก์ในหุบเขาแม่น้ำเซนล่าง พระเจ้าชาร์ลผู้เรียบง่าย กษัตริย์แห่งเวสต์ฟรังเกีย ยกดินแดนระหว่างปากแม่น้ำเซนกับเมืองรูอ็องในปัจจุบันให้เขา แลกกับการให้รอลโลยินยอมยุติการปล้นทรัพย์และให้การคุ้มกันชาวแฟรงก์จากการรุกรานของชาวไวกิ้งในอนาคต รอลโลได้รับการบันทึกครั้งแรกในฐานะผู้นำของผู้ตั้งรกรากชาวไวกิ้งกลุ่มดังกล่าวในกฎบัตรของ ค.ศ. 918 และเขาครองตำแหน่งในแคว้นนอร์ม็องดีจนถึง ค.ศ. 928 เป็นอย่างน้อย เขาได้รับการสืบทอดต่อโดยบุตรชาย วิลเลี่ยมผู้ดาบยาว ในดัชชีนอร์ม็องดีที่เขาก่อตั้ง ลูกหลานของรอลโลกับผู้ติดตามกลายเป็นที่รู้จักในชื่อชาวนอร์มัน หลังการพิชิตอังกฤษของชาวนอร์มันกับการพิชิตอิตาลีใต้และซิซิลีในสองศตวรรษที่ตามมา ลูกหลานของเขาขึ้นปกครองอังกฤษยุคนอร์มัน (ตระกูลนอร์ม็องดี), ราชอาณาจักรซิซิลี (กษัตริย์แห่งซิซิลี) เช่นเดียวกับราชรัฐอันติอ็อค ตั้งแต่คริสตศตวรรษที่ 10 จนถึงคริสตศตวรรษที่ 12 ทิ้งมรดกตกทอดที่คงอยู่ยืนยาวในด้านพัฒนาการทางประวัติศาสตร์ไว้ให้ยุโรปและตะวันออกใกล้การเริ่มต้นของนอร์ม็องดี การเริ่มต้นของนอร์ม็องดี. ใน ค.ศ. 918 พระเจ้าชาร์ลกับรอลโลเจอกันที่ชายแดนของวิกซ็องกับรูมัวซ์ รูมัวซ์เป็นชื่อในตอนนั้นของมณฑลที่มีรูอ็องเป็นเมืองหลวง ในกฎบัตรกษัตริย์ยืนยันสิทธิ์ของรอลโลในเมืองรูอ็อง พระองค์ยังมอบอาณาเขตทางตะวันตกของชายแดนของบริตทานีทั้งหมดให้แก่เขา ใน ค.ศ. 924 นอร์ม็องดีเติบโตขึ้นเป็นราชรัฐ ในช่วงเวลานี้เองที่เขาได้บายูซ์กับเมนมา รอลโลปรากฏในจดหมายเหตุหลายแห่ง เขาต่อสู้แย่งชิงปราสาทอูกับพระเจ้าราอูล เขายังให้ความช่วยเหลือพระเจ้าชาร์ลผู้เรียบง่ายในการต่อสู้กับแอร์แบต์ที่ 2 แห่งแวร์ม็องดัวซ์ รอลโลตายราว ค.ศ. 928 เขาถูกสืบทอดต่อโดยบุตรชาย วิลเลี่ยมผู้ดาบยาวครองครัว ครองครัว. รอลโลแต่งงานครั้งแรกกับโปปป้า ทั้งคู่มีบุตรด้วยกัน คือ1. วิลเลี่ยมที่ 1 ผู้ดาบยาว เขาสืบทอดต่อจากบิดาเป็นแพร็งเซป (princeps) แห่งนอร์ม็องดี 2. แฌร์ล็อค ภรรยาของวิลเลี่ยมที่ 3 ดยุคแห่งอากีแตน เขาแต่งงานครั้งต่อมากับจิเซลา พระธิดาของพระเจ้าชาร์ลที่ 3 ผู้เรียบง่าย กษัตริย์แห่งฝรั่งเศส ทั้งคู่ไม่มีบุตรด้วยกัน</doc>
