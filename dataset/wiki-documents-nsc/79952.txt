<doc id="79952" url="https://th.wikipedia.org/wiki?curid=79952" title="ดาวมรณะ">ดาวมรณะ ดาวมรณะ หรือ เดธสตาร์ () เป็นสถานีรบอวกาศขนาดยักษ์ในนิยายและภาพยนตร์ชุดสตาร์ วอร์ส ตลอดทั้งเรื่องชุดนี้มีการสร้างสถานีอวกาศนี้ออกมาทั้งหมดสองรุ่น ทั้งสองรุ่นมีขนาดใหญ่มาก มีรัศมีเป็นร้อย ๆ กิโลเมตร และมีอาวุธทรงพลังจำนวนมาก โดยดาวมรณะดวงแรกปรากฏในสถานะก่อสร้างใน และในสภาพเสร็จสมบูรณ์ใน และ ส่วนดาวมรณะดวงที่สองซึ่งอยู่ในสถานะก่อสร้าง ปรากฏใน โมเดลของจริงของดาวมรณะมีขนาดประมาณ 76 เซนติเมตรตอนนี้ถูกเก็บอยู่ในพิพิธภัณฑสถานนิยายวิทยาศาสตร์ในซีแอตเติล ดาวมรณะถูกสร้างขึ้นจากคำสั่งตรงของจักรพรรดิ แต่แนวคิดหลักของสถานีรบอวกาศเช่นนี้มีตั้งแต่ก่อนเกิดสงครามโคลนเสียอีก จุดประสงค์หลักอันหนึ่งในการสร้างดาวมรณะนั้นก็เพื่อให้จักรพรรดิพัลพาทีนสามารถปกครองจักรวรรดิกาแลกติกได้โดยการสร้างความกลัวที่เป็นรูปธรรมขึ้น ผู้ที่จะดำรงตำแหน่งบัญชาการดาวมรณะจะต้องเป็นขุนนางที่มียศไม่ต่ำกว่าระดับมอฟฟ์ประวัติดาวมรณะ ประวัติดาวมรณะ. ดาวมรณะดวงแรกนั้น ปรากฏเป็นแผนผังครั้งแรกใน โดยแผนผังนั้นอยู่ในกำมือของ เคานท์ดูกูและถูกส่งไปให้กับดาร์ธ ซีเดียสเพื่อเก็บรักษาเอาไว้ตลอดในช่วงสงครามโคลน และภายหลังการก่อตั้งจักรวรรดิกาแลกติก จักรพรรดิพัลพาทีนได้ดำริให้มีการสร้างขึ้นเพื่อวัตถุประสงค์ในการสร้างความกลัวอย่างรูปธรรมในการปกครองจักรวาลโดยไม่มีการต่อต้านใดๆในอนาคต ต่อมาดาวมรณะดวงแรกปรากฏในสภาพเสร็จสมบูรณ์ใน โดยมีข้าหลวงทาร์คินเป็นผู้บัญชาการ เมื่อฝ่ายกบฏ ได้รับทราบข่าวดาวมรณะ สภาพันธมิตรแห่งฝ่ายกบฏ มีความเห็นแย่งออกเป็นสองฝ่ายจนหาข้อสรุปไม่ได้ว่าจะยอมจำนนต่อฝ่ายจักรวรรดิหรือไม่ ทำให้จิน เออร์โซ รวมกลุ่มฝ่ายกบฏผู้ที่ยังคงจะรบต่อกันตั้งหน่วยรบที่ชื่อว่าโร้ค วัน (Rogue one) เพื่อขโมยแผนผังมาให้ฝ่ายกบฏ ซึ่งภายหลังกองบินของฝ่ายกบฏก็ตามมาช่วยหน่วยโร้ค วันและสามารถชิงแผนผังดาวมรณะไปได้ หลังจากหนีการตามล่าของจักรวรรดิ ฝ่ายกบฏก็พบว่าดาวมรณะมีจุดอ่อนที่ช่องระบายความร้อนกึ่งกลางดาวมรณะ จึงมีการระเบิดสงครามอวกาศขึ้น โดยดาวมรณะดวงแรกถูกทำลายโดยลุค สกายวอล์คเกอร์ ก่อนที่ทาร์คินจะสั่งยิงดาวยาวิน 4 ซึ่งเป็นที่ตั้งของฐานทัพกบฏ ทำให้ฝ่ายพันธมิตรกบฏได้รับชัยชนะไป หลังจากดาวมรณะดวงแรกถูกทำลาย จักรพรรดิพัลพาทีนจึงสั่งให้สร้างดาวมรณะดวงที่สองขึ้น โดยสร้างใกล้ดวงจันทร์เอนดอร์และสร้างเครื่องสร้างสนามพลังบนดวงจันทร์เอนดอร์เพื่อป้องกันฝ่ายกบฏ แต่สุดท้ายใน ดาวมรณะดวงที่สองถูกทำลายโดย แลนโด คาลริสเซียน และ เวดจ์ แอนทิลลิส ของพันธมิตรฝ่ายกบฏ ส่งผลให้อำนาจของจักรวรรดิล่มสลายอย่างแท้จริง ดาวมรณะนั้นมีเจ้าหน้าที่ถึง 265,675 คน ยุทโธปกรณ์ประกอบด้วย ทหารปีนใหญ่ 52,276 คน, ทหาร 607,360 คน, กองพันพายุ 30,984 คน, เจ้าหน้าที่ช่วยเหลือยานรบ 42,782 คน, และนักบินและเจ้าหน้าที่เสริม 180,216 คน โรงเก็บยานของดาวมรณะมีตั้งแต่ยานรบ, ยานประจัญบาญ, ยานบก, ยานกองหนุน, และ ยาน TIE fighters 7,293 ลำ นอกจากนั้นยังมีระบบป้องกันโดยมีปืน turbolaser 10,000 กระบอก, ปืนใหญ่อิออน 2,600 กระบอก และลำแสง tractor อย่างน้อย 768 เครื่อง ดาวมรณะทั้งสองดวงจะมีซูเปอร์เลเซอร์ทำลายล้างสูงซึ่งสามารถทำลายดาวเคราะห์ได้ทั้งดวง ข้อมูลจาก Star Wars Databank กล่าวว่าดาวมรณะดวงแรกมีเส้นผ่านศูนย์กลางประมาณ 120 กิโลเมตร ส่วนดาวมรณะดวงที่สองมีเส้นผ่านศูนย์กลางประมาณ 160 กิโลเมตรผลกระทบคำร้องถึงทำเนียบขาว ผลกระทบ. คำร้องถึงทำเนียบขาว. ในเดือนพฤศจิกายน พ.ศ. 2555 ได้มีผู้เสนอคำร้องต่อทำเนียบขาวแบบออนไลน์ผ่านทาง https://petitions.whitehouse.gov เพื่อให้มีการเริ่มสร้างดาวมรณะใน พ.ศ. 2559 โดยอ้างว่าจะเป็นการสร้างโอกาสในการสำรวจจักรวาล พัฒนาความรู้ด้านวิศวกรรมศาสตร์ เสริมความแข็งแกร่งให้กับกองทัพ และสร้างงานให้กับชาวอเมริกัน ภายหลังจากการเสนอนี้มีผู้ร่วมลงชื่อมากกว่า 25,000 คน ซึ่งมากจนถึงเกณฑ์ที่ทางทำเนียบขาวจะต้องให้การตอบรับกับเรื่องที่เสนอดังกล่าว ในเดือนมกราคม พ.ศ. 2556 ทางทำเนียบขาวจึงได้ตอบรับกลับมาว่าไม่สามารถทำได้ เนื่องจากค่าใช้จ่ายประมาณในการสร้างดาวมรณะอาจสูงถึง 850,000,000,000,000,000,000 ดอลลาร์สหรัฐ และยังติดตลกด้วยการกล่าวเสริมว่า "ไม่สนับสนุนการทำลายดาวเคราะห์" และ "ไม่ต้องการสร้างดาวมรณะซึ่งสามารถถูกทำลายได้โดยนักบินอวกาศเพียงคนเดียว"</doc>
