<doc id="409107" url="https://th.wikipedia.org/wiki?curid=409107" title="แกรี สปีด">แกรี สปีด แกรี แอนดรูว์ สปีด, เอ็มบีอี () (8 กันยายน ค.ศ. 1969 - 27 พฤศจิกายน ค.ศ. 2011) เป็นนักฟุตบอลและผู้จัดการทีมฟุตบอล ชาวเวลส์ เขาเป็นกัปตันฟุตบอลทีมชาติเวลส์ เขาเกษียณตัวจากทีมชาติในปี ค.ศ. 2004 และยังคงเป็นนักฟุตบอลชาวเวลส์ที่ลงแข่งขันมากที่สุด และเป็นอันดับ 2 ของทั้งหมด เขาลงแข่งขันทีมชาติชุดใหญ่ 85 นัดในระหว่างปี ค.ศ. 1990 ถึง 2004 โดยเล่นในตำแหน่งกองกลางตัวรุกด้านซ้าย ในฐานะนักฟุตบอลอาชีพ เขาเล่นให้กับทีมลีดส์ยูไนเต็ด เอฟเวอร์ตัน นิวคาสเซิลยูไนเต็ด โบลตันวันเดอเริร์ส และเชฟฟีลด์ยูไนเต็ด และไม่ค่อยประสบปัญหาอาการบาดเจ็บและการพักเล่น เขาถือสถิติเป็นผู้เล่นที่ลงแข่งในเอฟเอพรีเมียร์ลีก มากถึง 535 นัด จนเดวิด เจมส์มาทำลายสถิติเขา จนเมื่อเขาเสียชีวิตลงมีเพียงแค่เดวิด เจมส์และไรอัน กิกส์ เท่านั้นที่ลงเล่นมากกว่าเขา เขาลงแข่งขันในลีกและฟุตบอลถ้วยในประเทศกว่า 840 นัด และลงแข่งในระดับระหว่างประเทศอีก 85 นัด เขาเป็นผู้เล่นของลีดส์ยูไนเต็ด ในชุดที่คว้าแชมป์ลีกปี 1991-92 1 ปีก่อนเปลี่ยนชื่อมาเป็น พรีเมียร์ลีก และเคยเป็นผู้เล่นของนิวคาสเซิลในชุดที่เข้าชิงเอฟเอคัพกับอาร์เซนอลและแมนเชสเตอร์ยูไนเต็ด ในปี 1998 และ 1999 ตามลำดับ แต่ได้แค่รองแชมป์ทั้งสองครั้ง สปีดได้รับงานเป็นผู้จัดการทีมเชฟฟีลด์ยูไนเต็ดในปี ค.ศ. 2010 แต่ก็ออกจากสโมสรในอีกไม่กี่เดือน ในเดือนธันวาคม ค.ศ. 2010 และเป็นผู้จัดการทีมฟุตบอลทีมชาติเวลส์ สปีดเสียชีวิตเมื่อวันที่ 27 พฤศจิกายน ค.ศ. 2011 จากการแขวนคอตาย การตายของเขาถูกพูดถึงโดยเพื่อนนักฟุตบอลและบุคคลสาธารณะ เขาได้รับการกล่าวถึงในหน้าข่าวเกี่ยวกับการเสียชีวิต ในหนังสือพิมพ์ ดิอินดิเพนเดนท์ ว่า "เป็นหนึ่งในผู้จัดการทีมหนุ่มที่มีแววที่สุดในโลก"</doc>
