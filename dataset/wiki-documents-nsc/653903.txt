<doc id="653903" url="https://th.wikipedia.org/wiki?curid=653903" title="ดาวน์โหลดทูโดเนต">ดาวน์โหลดทูโดเนต ดาวน์โหลดทูโดเนต () เป็นโครงการของมิวสิกฟอร์รีลีฟ เป็นองค์กรที่ไม่แสวงหากำไรที่จัดตั้งขึ้นโดย ลิงคินพาร์ก ในปี พ.ศ. 2548 เพื่อช่วยเหลือผู้ประสบภัยจากภัยภัยพิบัติทางธรรมชาติ โครงการนี้ได้ออกจำหน่ายอัลบั้มรวบรวมไปแล้วสามชุด ได้แก่ เหตุการณ์แผ่นดินไหวในเฮติ พ.ศ. 2553 สองชุด และแผ่นดินไหวและคลื่นสึนามิในโทโฮะกุ พ.ศ. 2554 หนึ่งชุด โดยให้ศิลปินต่างๆ ได้มีส่วนร่วมในการทำผลงานเพลงเพื่อนำมารวบรวมเป็นอัลบั้ม แล้วให้คนที่อยากมีส่วนร่วมในการสนับสนุนโครงการนี้ดาวน์โหลดเพลงในอัลบั้ม หรือจะบริจาคเงินอย่างเดียวก็ได้ ซึ่งเงินที่ได้จะนำไปบรรเทาทุกข์ผู้ประสบภัยดาวน์โหลดทูโดเนตฟอร์เฮติ ดาวน์โหลดทูโดเนตฟอร์เฮติ. ดาวน์โหลดทูโดเนตฟอร์เฮติ () เป็นอัลบั้มรวมเพลงโดยองค์กรมิวสิกฟอร์รีลีฟ ซึ่งดำเนินงานร่วมกับมูลนิธิสหประชาชาติ องค์การที่อยู่อาศัยเพื่อมนุษยชาติสากล และเดฟแมทธิวส์แบนด์ เพื่อจัดหาอาหาร น้ำ อุปกรณ์การแพทย์ และที่อยู่อาศัยอย่างยั่งยืนสำหรับผู้ที่รับผลกระทบจากแผ่นดินไหวในเฮติ พ.ศ. 2553 ไมค์ ชิโนดะ และ เอนรีเก อีเกลเซียส ได้ส่งเสริมการรวบรวมเพลงในแลร์รีคิงไลฟ์ ได้ยอดจำหน่ายประมาณ 270,000 ดอลลาร์สหรัฐกับ 115,000 ดาวน์โหลดดาวน์โหลดทูโดเนตฟอร์เฮติ V2.0 ดาวน์โหลดทูโดเนตฟอร์เฮติ V2.0. ดาวน์โหลดทูโดเนตฟอร์เฮติ V2.0 () เป็นอัลบั้มรวมเพลงที่เป็นเหมือนภาคต่อของอัลบั้มดาวน์โหลดทูโดเนตฟอร์เฮติ เพื่อช่วยเหลือผู้ประสบภัยจากเหตุการณ์แผ่นดินไหวในเฮติ พ.ศ. 2553 แต่อัลบั้มได้ออกจำหน่ายในวันที่ 11 มกราคม พ.ศ. 2554 โดยมีบางเพลงจากอัลบั้มแรก ดาวน์โหลดทูโดเนตฟอร์เฮติ มารวมอยู่ในอัลบั้มนี้ด้วย โดยทำยอดเงินบริจาคได้มากกว่า 26,000 ดอลล่าร์สหรัฐดาวน์โหลดทูโดเนต: สึนามิรีลีฟ ดาวน์โหลดทูโดเนต: สึนามิรีลีฟ. ดาวน์โหลดทูโดเนต: สึนามิรีลีฟ ( บางครั้งเรียกว่า Download to Donate for Japan) เป็นอัลบั้มรวมเพลงโดยองค์กรมิวสิกฟอร์รีลีฟ เพื่อช่วยเหลือผู้ประสบภัยจากเหตุการณ์แผ่นดินไหวและคลื่นสึนามิในโทโฮะกุ พ.ศ. 2554 อัลบั้มออกจำหน่ายในวันที่ 22 มีนาคม พ.ศ. 2554</doc>
