<doc id="438376" url="https://th.wikipedia.org/wiki?curid=438376" title="บุษบาพาฝัน">บุษบาพาฝัน บุษบาพาฝัน นามปากกาของ สุชาดา ภู่แก้ว ชื่อเล่นว่า แดง เป็นนักประพันธ์นวนิยาย นวนิยายที่ชอบประพันธ์มากที่สุดคือแนวโรแมนติก ดราม่า จบมัธยมศึกษาจากโรงเรียนศิริธนศึกษา และสำเร็จการศึกษาจาก มหาวิทยาลัยราชภัฏบ้านสมเด็จเจ้าพระยา เคยเป็นครูสอนหนังสือที่โรงเรียนเอกชน และรับราชการในหน่วยงานของ กรุงเทพมหานคร ก่อนที่จะผันตัวเองมาทำธุรกิจส่วนตัว และเขียนหนังสือ มีเว็บบล็อกในไอดีของเว็บไซต์เด็กดี ใช้ชื่อบุษบาพาฝัน/สร้อยอินทนิล ปัจจุบัน ทำงานเป็นนักเขียนที่มาของนามปากกา ที่มาของนามปากกา. บุษบาพาฝัน ทำธุรกิจส่วนตัวเกี่ยวกับร้านดอกไม้ ชอบการจัดดอกไม้ และชอบดอกไม้มาก เลยเป็นที่มาของนามปากกา บุษบาพาฝันนวนิยายเรื่องแรก นวนิยายเรื่องแรก. นวนิยายเล่มแรกที่บุษบาพาฝันประพันธ์คือเรื่อง "เกมร้ายพ่ายเกมรัก" ซึ่งมีแรงบันดาลใจมาจากเหตุการณ์ซึนามิ แต่ได้รับการตีพิมพ์เป็นเรื่องที่ 6 เรื่องราวเกี่ยวกับ ในวันที่ทะเลอันดามัน คลุ้มคลั่งคลื่นยักษ์ที่ทำลายล้างชายฝั่งอันดามัน และชีวิตผู้คนมากมายได้นำเธอมา พบกับเขา สายชล หนุ่มชาวเกาะ ที่ไม่กล้าแม้แต่จะบอกรักเธอ ทั้งที่ต้องอยู่ร่วมบ้านเดียวกัน เธอไม่รู้ตัวเอง ด้วยซ้ำว่าเธอเป็นใคร หนึ่งปีผ่านไปสาวน้อยก็รู้จักความรัก รักที่บริสุทธิ์ของหนุ่มชาวเกาะที่เฝ้ารอด้วยความอดทน และสาวน้อยที่สูญเสีย ความทรงจำ ก็เกิดขึ้น ทำให้คนทั้งคู่ เป็นของกันและกัน แต่แล้ว...วันหนึ่ง ทั้งสองก็ถูกพรากจากกัน ทั้งที่รักกันอย่างมากมาย และเกิดสิ่งผูกพันกับชีวิตของคนทั้งคู่ ความทรงจำของเธอ จะทำให้เธอจำเขาและลูกได้หรือไม่ แค้นของสายชล จึงจำต้องกลายเป็นเกมรักเกมร้ายนวนิยายที่ได้รับการสร้างเป็นละครโทรทัศน์ นวนิยายที่ได้รับการสร้างเป็นละครโทรทัศน์. นวนิยายของบุษบาพาฝัน ที่ได้รับการสร้างเป็นละครโทรทัศน์เรื่องแรกคือเรื่อง "เกมร้ายพ่ายเกมรัก" ดำเนินงานโดย บริษัท ละครไท จำกัด ในปี พ.ศ. 2553 และได้ออกอากาศทางสถานีโทรทัศน์ไทยทีวีสีช่อง 3 ในปี พ.ศ. 2554 โดยเปลี่ยนชื่อเรื่องใหม่เป็น "เกมร้ายเกมรัก" นำแสดงโดย ณเดชน์ คูกิมิยะ, อุรัสยา เสปอร์บันด์ "ปาฏิหาริย์รักข้ามขอบฟ้า" เป็นนวนิยายไทย จากบทประพันธ์โดยนามปากกาของ "บุษบาพาฝัน" ถูกนำมาสร้างเป็นละครโทรทัศน์ครั้งแรกเมื่อปี พ.ศ. 2558 เขียนบทโทรทัศน์โดย ปะณะ กำกับการแสดงโดย บัณฑิต ทองดี ดำเนินงานโดย บริษัท รักละคร จำกัด ควบคุมการผลิตโดย พลังธรรม กล่อมทองสุข นำแสดงโดย วฤษฎิ์ ศิริสันธนะ, ลักษณ์นารา เปี้ยทา และนักแสดงชั้นนำอีกมากมาย เริ่มออกอากาศตอนแรกวันที่ 14 กรกฎาคม พ.ศ. 2558 เวลา 18.35 - 19.50 น. ทางสถานีวิทยุโทรทัศน์ไทยทีวีสีช่อง 3 (ออริจินัล) และทีวีดิจิตอล ช่อง 3 เอชดี ช่อง 33ผลงาน ผลงาน. นวนิยายของบุษบาพาฝัน ที่ได้รับการตีพิมพ์</doc>
