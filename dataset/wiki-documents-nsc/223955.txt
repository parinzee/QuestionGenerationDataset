<doc id="223955" url="https://th.wikipedia.org/wiki?curid=223955" title="รูปสี่เหลี่ยมรูปว่าว">รูปสี่เหลี่ยมรูปว่าว รูปสี่เหลี่ยมรูปว่าว หมายถึงรูปสี่เหลี่ยมที่ด้านซึ่งอยู่ติดกันมีขนาดเท่ากันสองคู่ ชื่อเรียกมีที่มาจากรูปร่างของว่าว รูปสี่เหลี่ยมรูปว่าวอาจเป็นรูปสี่เหลี่ยมนูนหรือเว้าก็ได้ คำว่า "รูปว่าว" มักใช้อ้างถึงประเภทรูปสี่เหลี่ยมนูน ส่วนประเภทรูปสี่เหลี่ยมเว้าอาจเรียกว่า รูปสี่เหลี่ยมหัวลูกศร (dart, arrowhead) รูปสี่เหลี่ยมจะถือว่าเป็นรูปสี่เหลี่ยมรูปว่าว ก็ต่อเมื่อเข้าข่ายเงื่อนไขอย่างน้อยหนึ่งข้อต่อไปนี้- เส้นทแยงมุมหนึ่งเส้น ตัดกับเส้นทแยงมุมอีกเส้นหนึ่งเป็นมุมฉาก และแบ่งครึ่งเส้นนั้น (ในกรณีที่เป็นรูปสี่เหลี่ยมเว้า จะต้องต่อขยายเส้นทแยงมุมออกไปข้างนอก) - เส้นทแยงมุมหนึ่งเส้น แบ่งครึ่งรูปสี่เหลี่ยมเป็นรูปสามเหลี่ยมคล้ายสองรูป (มุมที่ถูกแบ่งครึ่งมีขนาดเท่ากัน และมุมที่อยู่ตรงข้ามก็มีขนาดเท่ากัน)</doc>
