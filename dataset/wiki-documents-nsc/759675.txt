<doc id="759675" url="https://th.wikipedia.org/wiki?curid=759675" title="อดอล์ฟ กาสทอน ออยเกน ฟิก">อดอล์ฟ กาสทอน ออยเกน ฟิก อดอล์ฟ กาสทอน ออยเกน ฟิก (; 22 กุมภาพันธ์ ค.ศ. 1852 – 11 กุมภาพันธ์ ค.ศ. 1937) เป็นจักษุแพทย์ชาวเยอรมัน เป็นบุตรของนักกายวิภาคศาสตร์ ฟรันซ์ ลุดวิจ ฟิก และเป็นหลานของนักสรีรวิทยา อดอล์ฟ ออยเกน ฟิก เขาได้รับการเลี้ยงดูจากครอบครัวของลุงและเข้าร่วมในสงครามฝรั่งเศส-ปรัสเซีย ก่อนจะเรียนวิชาแพทย์ที่เมืองเวือร์ซบูร์ก ในปี ค.ศ. 1879 ฟิกเดินทางไปรักษาตัวจากวัณโรคที่แอฟริกาใต้ ก่อนจะกลับมาเยอรมนี ในปี ค.ศ. 1888 เขาได้ประดิษฐ์เลนส์สัมผัสจากกระจกสีน้ำตาล มีเส้นผ่านศูนย์กลาง 18–21 มิลลิเมตร เลนส์ของฟิกถือเป็นเลนส์สัมผัสชนิดแรก ระหว่าง ค.ศ. 1887-1914 ฟิกดำรงตำแหน่งหัวหน้าภาควิชาจักษุวิทยาและสรีรวิทยาที่มหาวิทยาลัยซูริก ก่อนจะทำงานเป็นแพทย์สนามในสงครามโลกครั้งที่หนึ่ง เขาถูกฝ่ายฝรั่งเศสจับตัวและปล่อยตัวออกมาในปี ค.ศ. 1919 ฟิกเสียชีวิตในปี ค.ศ. 1937</doc>
