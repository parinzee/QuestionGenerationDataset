<doc id="149535" url="https://th.wikipedia.org/wiki?curid=149535" title="นัท มีเรีย">นัท มีเรีย มีเรีย อเล็กซานดรา เบนเนเดดตี้ (; เกิดเมื่อวันที่ 6 กุมภาพันธ์ พ.ศ. 2518) หรือเป็นที่รู้จักในชื่อ นัท มีเรีย เป็นนักร้องและนักแสดงชาวไทย จบการศึกษาระดับปริญญาตรี คณะวิทยาการจัดการ สาขานิเทศศาสตร์ จาก มหาวิทยาลัยสวนดุสิตประวัติ ประวัติ. นัท มีเรีย เป็นบุตรของบรูโน เบนเนเดดตี้ บิดาชาวสวิส-อิตาลี กับจินดา เต็งมีศรี มารดาชาวไทย เธอมีบิดาบุญธรรมอาศัยอยู่ที่เมืองซูริก ประเทศสวิตเซอร์แลนด์ แต่เดิมเธอไม่มีชื่อเล่น จนเมื่อเข้าสู่วงการบันเทิงจึงใช้ชื่อ "นัท เบนเนเดตตี้" ก่อนเปลี่ยนเป็น "นัท มีเรีย" นัท มีเรีย เริ่มเข้าสู่วงการบันเทิงเมื่อปี พ.ศ. 2531 จากการถ่ายโฆษณา แคร์ลีน โลชั่น ขณะนั้นมีอายุเพียง 13 ปี จากนั้นก็มีผลงานด้านการถ่ายแบบนิตยสารมากมายหลายเล่ม อาทิเช่น นิตยสาร วัยน่ารัก จนกระทั่งปี พ.ศ. 2533 นัท มีเรีย ได้รับโอกาสจากบริษัท ไท เอ็นเตอร์เทนเมนต์ ให้แสดงเป็นนางเอกภาพยนตร์เรื่องแรกในชีวิต คือ ฉลุย โครงการ 2 คู่กับสุรศักดิ์ วงษ์ไทย พระเอกชื่อดังในยุคนั้น ทำให้ชื่อของ นัท มีเรีย เริ่มเป็นที่รู้จักของประชาชน จึงทำให้มีผลงานด้านภาพยนตร์ออกมาอีกหลายเรื่อง อาทิ นัดกับผีตอน 4 ทุ่ม, ป้อสำหรับบางวัน, สมองกลอัจฉริยะ แต่ภาพยนตร์ที่สร้างชื่อเสียงให้กับ นัท มีเรีย เป็นอย่างมาก นั่นคือ เร็วกว่าใจ... ไกลเกินฝัน คู่กับ เพ็ญเพ็ชร เพ็ญกุล ซึ่งทำให้นัท มีเรีย ได้รับรางวัลตุ๊กตาเงินสาขานักแสดงดาวรุ่งหญิง ในปี พ.ศ. 2535 มาครองได้สำเร็จ ในปี พ.ศ. 2537 นัท มีเรีย เป็น 1 ใน 4 นักแสดงวัยรุ่น ที่ได้แสดงละครเรื่อง น้ำใสใจจริง ซึ่งเป็นการรวมตัวของนักแสดงวัยรุ่นชื่อดังแห่งยุค ได้แก่ ศรราม เทพพิทักษ์ สมชาย เข็มกลัด แคทรียา อิงลิช และ นัท มีเรีย ซึ่งรับบทบาท อ้อมพร สาวห้าวทอมบอย ที่โดนใจวัยรุ่นทั้งประเทศ ถือเป็นผลงานการแสดงทางโทรทัศน์ที่แจ้งเกิดให้กับนัท มีเรีย และนัท มีเรีย ได้เริ่มต้นร่วมงานกับค่าย แกรมมี่ จากการเป็นนางเอก mv เพลง เหนื่อยไหม ของซุปเปอร์สตาร์อันดับ 1 ของเมืองไทย ธงไชย แมคอินไตย์ และได้ร่วมงานกันอีกครั้งในคอนเสิร์ต แบบ เบิร์ด เบิร์ด ตอน อยากเห็นท้องฟ้า..เป็นอย่างในฝัน หลังจากคอนเสิร์ตครั้งนั้น ทำให้นัท มีเรีย ได้รับการชักจูงจากเรวัต พุทธินันทน์ ให้เซ็นสัญญาเป็นศิลปินของค่ายแกรมมี่ ปี พ.ศ. 2538 นัท มีเรีย ได้แสดงละครเรื่อง คือหัตถาครองพิภพ ซึ่งรับบทเป็น พริ้มเพรา และละครเรื่องดังกล่าวทำให้ นัท มีเรีย ได้ทำหน้าที่ในฐานะนักร้องอีกด้วย จากเพลง ด้วยมือของเธอ โดยถือเป็นการชิมลางก่อนที่ นัท มีเรีย จะได้ออกอัลบั้มกับค่าย แกรมมี่ ปี พ.ศ. 2539 อัลบั้ม 6.2.12 ออกวางจำหน่าย ซึ่งเป็นการรวมตัวของศิลปินแนว Pop Dance ชื่อดังของค่ายแกรมมี่ ได้แก่ คริสติน่า อากีล่าร์ ปฏิภาณ ปฐวีกานต์ เจตริน วรรธนะสิน ทาทา ยัง ยูเอชที และอัลบั้มนี้ยังถือเป็นการแจ้งเกิดให้กับนัท มีเรีย ในฐานะนักร้องได้อย่างสวยงาม ซึ่งเปิดตัวนัท มีเรีย มาพร้อมกับเพลง จากเพื่อนคนหนึ่ง โดยอัลบั้มนี้ทำยอดขายได้กว่าสองล้านตลับภายในเวลาอันสั้น และ 1 เดือนถัดมาหลังจากที่อัลบั้ม 6.2.12 ออกวางจำหน่าย อัลบั้มเดี่ยวชุดแรกของ นัท มีเรีย ในชื่อชุด NAT MYRIA BENEDETTI ในแนวเพลง อาร์แอนด์บี ก็ได้ออกวางจำหน่ายเมื่อวันที่ 6 กุมภาพันธ์ ซึ่งถือเป็นวันคล้ายวันเกิดของเธอด้วย และอัลบั้มชุดนี้ก็ประสบความสำเร็จเป็นอย่างมาก ด้วยยอดขายเกินหนึ่งล้านตลับ และกลายเป็นผลงานอัลบั้ม มาสเตอร์พีซของนัท มีเรีย โดยเพลงในอัลบั้มชุดนี้ล้วนเป็นเพลงที่ได้รับความนิยมทั้งสิ้น อาทิ อย่าทำ อย่าทำ, ขอโทษที่กวนใจเธอ, ฟ้ากับตะวัน, คนเพียงคนเดียว ฯลฯ ทำให้นัท มีเรียได้รับฉายา "นักร้องสาวเอื้อนเสน่ห์" อีกด้วย หลังจากนั้นนัท มีเรีย ก็มีผลงานอย่างต่อเนื่องมาโดยตลอด ทั้งผลงานเพลงอัลบั้มเดี่ยว อัลบั้มรวมศิลปิน ผลงานละคร เพลงประกอบละคร คอนเสิร์ต ผลงานถ่ายแบบนิตยสาร พรีเซ็นเตอร์โฆษณา อีกทั้งเป็นศิลปินยอดนิยมที่ได้รับรางวัลเชิดชูเกียรติมากมายหลายสถาบัน ในส่วนของผลงานละครเวทีมิวสิคัล ซึ่งนัท มีเรีย ได้แสดงศักยภาพทั้งการร้องและการแสดงจนเกิดการยอมรับในวงกว้าง จึงเป็นที่มาทำให้นัท มีเรีย ได้รับฉายา เจ้าแม่ละครเวที และส่งให้ชื่อของนัท มีเรีย ได้รับรางวัล นักแสดงหญิงแห่งปี ในงานประกาศรางวัลไนน์เอ็นเตอร์เทน อวอร์ดส์ ครั้งที่ 3 จากผลงานละครเวทีเรื่อง แม่นาคพระโขนง เดอะมิวสิคัล อีกด้วย สำหรับผลงานละครเมื่อปี พ.ศ. 2556 ที่เรียกได้ว่าเป็นการพลิกบทบาทการแสดงครั้งสำคัญของเธอกับบทร้ายที่แฝงไว้ด้วยอาการทางจิต ในละครเรื่อง มารกามเทพ ซึ่งทำให้นัท มีเรีย ได้รับการเสนอชื่อเข้าชิงรางวัลคมชัดลึก อวอร์ดครั้งที่11 ในสาขานักแสดงนำหญิงยอดเยี่ยม ปลายปี 2558 นัท มีเรีย ได้มีการเปิดตัวบริษัทผลิตละคร ภายใต้ชื่อหกหนุมาน โปรดักชั่น จำกัด พร้อมประเดิมการเป็นผู้จัดละครด้วยซี่รี่ส์ชุด เจ้าเวหา โดยออกอกาศทางสถานีโทรทัศน์ ทรูโฟร์ยู ในปี 2559 นอกจากนี้แล้ว ปี 2559 นับได้ว่าเป็นการครบรอบ 20 ปี ในฐานะการเป็นนักร้องอย่างเต็มตัวของ นัท มีเรีย อีกด้วย ด้านชีวิตครอบครัว นัท มีเรีย เคยสมรสกับ นักร้องนักแสดงหนุ่มค่ายคู่แข่ง เต๋า สมชาย เข็มกลัด เมื่อวันที่ 17 พฤษภาคม 2546 หลังใช้ชีวิตคู่กันได้เพียง 2 ปีเศษ ทั้งคู่ได้ตัดสินใจเลิกรากัน ซึ่งทั้งคู่ได้จดทะเบียนหย่ากันเมื่อวันที่ 23 เมษายน 2549 ณ สำนักงานเขตปทุมวัน โดยเป็นการปิดตำนานรักข้ามค่ายอย่างถาวร หลังจากนั้นนัท มีเรีย ได้เข้าพิธีแต่งงานครั้งที่ 2 กับนักแสดงหนุ่ม อั้ม อธิชาติ ชุมนานนท์ เมื่อวันที่ 14 เมษายน 2557 และเป็นผู้จัดละครร่วมกันในปัจจุบันผลงานโฆษณาละครโทรทัศน์ภาพยนตร์ละครเวทีอัลบั้มอัลบั้มเดี่ยว ผลงาน. อัลบั้ม. อัลบั้มเดี่ยว. หมายเหตุ * = เพลงที่ได้รับความนิยมอัลบั้ม/ซิงเกิล รับเชิญ/รวมศิลปิน อัลบั้ม/ซิงเกิล รับเชิญ/รวมศิลปิน. หมายเหตุ * = เพลงที่ได้รับความนิยมเพลงประกอบละคร/ภาพยนตร์/โฆษณา เพลงประกอบละคร/ภาพยนตร์/โฆษณา. หมายเหตุ * = เพลงที่ได้รับความนิยมอัลบั้มรวมเพลงฮิตมิวสิกวิดีโอพิธีกรบริษัท 6 หนุมาน โปรดักชั่น จำกัด บริษัท 6 หนุมาน โปรดักชั่น จำกัด. เมื่อวันที่ 9 กันยายน 2558 นัท มีเรีย ได้นำทีมงานทำพิธีบวงสรวงบริษัทผลิตละครในชื่อ "6 หนุมาน โปรดักชั่น จำกัด " ซึ่งเธอดำรงตำแหน่งผู้จัดการบริษัท พร้อมทั้งรับหน้าที่เป็นผู้จัดละครอิสระ สามารถร่วมงานได้กับทุกช่อง โดยบริษัท "6 หนุมาน โปรดักชั่น จำกัด " ได้เปิดตัวอย่างเป็นทางการ เมื่อวันที่ 30 กันยายน 2558 และได้ผลิตละครโทรทัศน์ หลายต่อหลายเรื่อง ดังนี้งานอื่น ๆรางวัลที่ได้รับ</doc>
