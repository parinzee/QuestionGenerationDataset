<doc id="392023" url="https://th.wikipedia.org/wiki?curid=392023" title="กองทัพกู้ชาติ (ลิเบีย)">กองทัพกู้ชาติ (ลิเบีย) กองทัพกู้ชาติ (; ) หรือเดิมเรียก กองทัพปลดแอกลิเบีย () เป็นองค์การทางทหารลิเบียซึ่งเข้าร่วมกับสภาถ่ายโอนอำนาจแห่งชาติ ที่สถาปนาขึ้นระหว่างสงครามกลางเมืองลิเบีย พ.ศ. 2554 โดยประกอบด้วยสมาชิกอาสาสมัครทหารและพลเรือนที่แปรพักตร์มารบต่อต้านกองทัพลิเบียและกองกำลังกึ่งทหารที่ยังภักดีต่อมูอัมมาร์ กัดดาฟี กองทัพกู้ชาติเตรียมพร้อมรบอยู่แล้ว โดยฝึกซ้อมกันในภาคส่วนลิเบียตะวันออก ภายใต้การควบคุมของกำลังต่อต้านกัดดาฟี เพื่อประจัญบานเต็มรูปแบบต่อฝ่ายนิยมกัดดาฟีในลิเบียตะวันตก กองทัพกู้ชาติได้หักเข้าเบงกาซี มิสราตา เบรกา อัจดาบิยาห์ อัลเซวียาห์ และราสลานุฟ ได้เป็นผลสำเร็จ เช่นเดียวกับอีกหลายเมืองในเทือกเขานาฟูซา จนสุดท้ายเริ่มต้นยุทธการทริโปลีในเดือนสิงหาคม พ.ศ. 2554 เช่นเดียวกับการปลุกระดมการก่อการกำเริบภายในประเทศเมื่อวันที่ 20 สิงหาคม มีรายงานว่า ทหาร 8,000 คนในเบงกาซีติดอาวุธที่ยึดได้จากคลังสรรพาวุธที่กองทัพลิเบียละทิ้งไว้ รวมทั้งอาวุธ เอเค-47 และไรเฟิล FN FAL, อาร์พีจี (อาวุธ), เอสพีจี ปืนใหญ่ต่อสู้อากาศยาน และรถถังอีกหลายคัน ชื่อ "กองทัพปลดแอกลิเบีย" นั้น เปลี่ยนมาเป็นชื่อปัจจุบันเมื่อปลายเดือนพฤษภาคม พ.ศ. 2554 เพื่อ "ช่วยนิยามความบากบั่นทำการรบอย่างมืออาชีพและเป็นระบบระเบียบ เพื่อจะเอาชัยเหนือระบอบกัดดาฟี" ตามแถลงการณ์ของสภาถ่ายโอนอำนาจแห่งชาติ กองทัพกู้ชาติใช้ธงสามสี ซึ่งเริ่มใช้ในลิเบียเมื่อ พ.ศ. 2494 และต่อมา กลายเป็นสัญลักษณ์ของสาธารณรัฐลิเบียและการกบฏต่อกัดดาฟี โดยถือว่า ธงดังกล่าวเป็นสัญลักษณ์เดียวกับเอกราชของลิเบียและเสรีภาพจากการยึดครองของอิตาลีกำลัง กำลัง. ไม่มีประเมินตัวเลขกำลังทั้งหมดของกองทัพอันน่าเชื่อถือ ค่ายฝึกซึ่งถูกจัดตั้งขึ้นในเบงกาซีนั้น มี "ชายหลายพันคน" เข้าร่วมตามรายงานระหว่างวันที่ 3 ถึง 6 มีนาคม ช่วงที่ฝ่ายต่อต้านยึดมาร์ซาเบรกา และราสลานุฟระหว่างการรุกวันที่ 2-4 มีนาคม ประเมินว่าฝ่ายกบฏมีกำลังระหว่าง 500 ถึง 1,000 คน ในเทือกเขานาฟูซาเพียงแห่งเดียวมีนักสู้ฝ่ายกบฏมากถึง 2,000 คน กองทัพกู้ชาติใช้เวลานับแต่ปลายเดือนมีนาคมผลักดันฝ่ายรัฐบาลจากเบงกาซีมาจนถึงกรุงทริโปลีในเดือนสิงหาคม ทหารแต่ละนายจะได้รับบัตรประจำตัวพร้อมรูปถ่าย ชื่อ ชื่อกองพัน และหมู่เลือด บัตรประจำตัวเหล่านี้อยู่ในรูปของกระดาษในซองพลาสติกหรือบัตรพลาสติกผู้จัดหายุทโธปกรณ์ผู้จัดหายุทโธปกรณ์. - - สหรัฐอาหรับเอมิเรตส์มีรายงานว่าจัดหาไรเฟิลเบลเยียม FN-FAL ให้แก่ฝ่ายกบฏ - - อียิปต์มีรายงานว่า จัดหาอาวุธเบาส่วนใหญ่ อาทิ ปืนไรเฟิลจู่โจมและเครื่องกระสุนแก่ฝ่ายกบฏ - - ฝรั่งเศสได้ยอมรับว่าส่งอาวุธแก่ฝ่ายกบฏในเทือกเขานาฟูซา ซึ่งมีทั้งเครื่องยิงจรวด ขีปนาวุธต่อสู้รถถังมิลาน ตลอดจนปืนและเครื่องกระสุน - - กาตาร์มีรายงานว่าจัดหาอาวุธหลายชนิดให้แก่ฝ่ายกบฏ รวมทั้งระบบต่อสู้รถถังมิลาน และไรเฟิลเอ-เค 47 ซึ่งมีมากถึง 400 กระบอกตามการประเมินของฝ่ายกบฏ กาตาร์ยังได้ให้การสนับสนุนฝ่ายกบฏด้วยชุดเกราะและชุดอำพราง - - สหรัฐอเมริกากำลังเดินหน้าจัดหาอุปกรณ์การแพทย์ วิทยุและความช่วยเหลืออื่นมูลค่า 25 ล้านดอลอล่าร์สหรัฐ ซึ่งจะไม่รวมไปถึงอาวุธตามคำกล่าวของรัฐมนตรีกระทรวงการต่างประเทศ ฮิลลารี คลินตัน - - สหราชอาณาจักรสนับสนุนเครื่องมือสื่อสารและชุดเกราะให้แก่ฝ่ายกบฏ เพื่อให้กำลังมีระเบียบมากขึ้นและกำหนดโครงสร้างบัญชาการกลาง อาวุธร้ายแรงส่วนใหญ่ของกองทัพกู้ชาติมาจากคลังสรรพาวุธของกองทัพที่ถูกทิ้ง ทหารลิเบียแปรพักตร์ กองทัพอียิปต์ ฝรั่งเศสและกาตาร์</doc>
