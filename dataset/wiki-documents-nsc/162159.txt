<doc id="162159" url="https://th.wikipedia.org/wiki?curid=162159" title="ซาซาบี">ซาซาบี MSN-04 ซาซาบี ( ; ) เป็นโมบิลสูทตัวร้ายในภาพยนตร์การ์ตูนญี่ปุ่น อะนิเมะ เรื่อง อันเป็นตอนหนึ่งในภาพยนตร์ชุดกันดั้ม ออกแบบโดยยูทากะ อิซุบุจิ ซาซาบีเป็นโมบิลสูทประจำตัวของชาร์ อัสนาเบิลในสงครามนีโอซีอ้อนครั้งที่สอง ซาซาบีพัฒนาต่อมาจาก MSN-03 แยกด์โดก้าและเป็นโมบิลสูทสมรรถนะสูงเครื่องแรกที่มีระบบไซโคเฟรม ซึ่งเป็นเทคโนโลยีไซคอมมิว (Psycommu = Psychic communicator) ที่มีประสิทธิภาพสูงสุดในขณะนั้น ไซโคเฟรมทำงานโดยติดตั้งยูนิตรับคลื่นจิตไว้โดยรอบห้องควบคุมทำให้มีการตอบสนองต่อนักบินที่เป็นนิวไทป์สูงมาก นอกจากไซโคเฟรมแล้ว ซาซาบียังมีท่อขับดันและเวอเนียร์ติดตั้งไว้เป็นจำนวนมาก จึงมีความเร็วและความคล่องแคล่วสูงแม้จะมีขนาดใหญ่ อาวุธของซาซาบีได้รับการออกแบบให้สามารถรับมือกับศัตรูเป็นจำนวนมากได้ โดยบีมช็อตไรเฟิลที่เป็นอาวุธหลักสามารถยิงได้ทั้งเป็นลำแสงแบบบีมไรเฟิลและแบบสาดกระจายเหมือนปืนลูกซอง ที่ท้องยังมีปืนมหาอนุภาคซึ่งเชื่อมต่อกับเครื่องกำเนิดพลังงานโดยตรง ซาซาบียังติดตั้งฟันเนลซึ่งเป็นอาวุธควบคุมระยะไกลด้วยระบบไซคอมมิวที่สามารถแยกออกจากตัวซาซาบีไปเพื่อยิงโจมตีเป้าหมายได้ ในระยะประชิดตัว ซาซาบีจะใช้บีมเซเบอร์และบีมโทมาฮอคซึ่งสามารถยืดออกเป็นเหมือนบีมเซเบอร์ขนาดใหญ่ได้ ซาซาบีถูกทำลายในการต่อสู้กับนิวกันดั้มของอามุโร่ เรย์ที่ดาวเคราะน้อย แอ็กซิสซึ่งกำลังพุ่งชนโลก ห้องควบคุมที่เป็นแคปซูลหนีภัยในตัวถูกยิงออกจากซาซาบีแต่ถูกอามุโร่จับไว้ได้ ในที่สุด ชาร์ได้หายสาบสูญไปพร้อมกับอามุโร่เมื่อไซโคเฟรมของนิวกันดั้มระเบิดและผลักแอ็กซิสออกไปจากโลกรูปแบบอื่นๆไนติงเกล รูปแบบอื่นๆ. ไนติงเกล. ปรากฏตัวในหนังสือนิยาย เบลโทชิกาส์ชิลเดรน (Beltorchika's Children) ซึ่งเป็นเนื้อหาที่ดัดแปลงมาจากเหตุการณ์เดียวกัน ไนติงเกลเป็นโมบิลสูทที่พัฒนามาจากซาซาบีและมีลักษณะที่คล้ายกับโมบิลอาเมอร์ ไนติงเกลได้รับการเพิ่มสมรรถนะโดยเฉพาะความเร็วให้สูงกว่าซาซาบี อาวุธฟันเนลเปลี่ยนเป็นแบบเดียวกับของโมบิลอาเมอร์ อัลฟ่าอซีล แต่มีขนาดเล็กกว่าและติดตั้งไว้ที่เกราะไหล่ของไนติงเกล อาวุธปืนถูกเปลี่ยนเป็นเมก้าบีมไรเฟิลที่มีอานุภาพสูงกว่า ส่วนบีมเซเบอร์ติดตั้งไว้กับแขนกลที่ซ่อนใต้เกราะกระโปรงเหมือนของ PMX-003 ธิโอซินันจู ซินันจู. ปรากฏตัวในหนังสือนิยาย กันดั้มยูนิคอร์น เป็นโมบิลสูทซึ่งบริษัทแอนาไฮม์อิเล็กทรอนิกส์พัฒนาเพื่อทดสอบการติดตั้งระบบไซโคเฟรมทั้งตัวและระบบ NT-D (NewType Destoyer)ซึ่งต่อมาใช้กับยูนิคอร์นกันดั้ม ซินันจูไม่มีฟันเนลเหมือนซาซาบีแต่ก็มีสมรรถนะที่สูงมาก โล่ของซินันจูนั้นใช้เก็บขวานบีมขนาดใหญ่ที่สามารถนำมาประกอบกันเป็นแบบสองคมและสามารถใช้แผ่บีมออกมาขณะที่ติดอยู่กับโล่เพื่อเพิ่มขอบเขตการป้องกันได้ ซินันจูถูกขโมยไปจากแอนาไฮม์อิเล็กทรอนิกส์โดยกลุ่มนีโอซีอ้อนที่เหลืออยู่หลังจากที่ชาร์หายสาบสูญไป ซึ่งหัวหน้ากลุ่ม ฟุล ฟรอนทัลได้ทาสีแดงตามแบบของชาร์และใช้เป็นโมบิลสูทประจำตัวในวิดีโอเกม ในวิดีโอเกม. นอกจากในวิดีโอเกมจากกันดั้มซีรีส์โดยตรงแล้ว ซาซาบีเป็นโมบิลสูทที่ถูกรวมไว้ในซูเปอร์โรบ็อตไทเซ็นหลายๆภาค ซาซาบียังเป็นหนึ่งในหุ่นยนต์ที่ผู้เล่นสามารถเลือกควบคุมได้ในอนาเธอเซ็นจูรีเอพิโซดทั้งสามภาค</doc>
