<doc id="335922" url="https://th.wikipedia.org/wiki?curid=335922" title="อัครมหาเสนาบดี (ประเทศจีน)">อัครมหาเสนาบดี (ประเทศจีน) อัครมหาเสนาบดี () เป็นชื่อตำแหน่งข้าราชการประจำชั้นสูงสุดในประเทศจีนสมัยสมบูรณาญาสิทธิราชย์ อาจมีอายุย้อนหลังไปถึงสมัยราชวงศ์ฉินที่เริ่มกำหนดตำแหน่ง "นายกแห่งข้าราชการพลเรือนทั้งปวง" (head of all civil service officials) อำนาจหน้าที่ของผู้ดำรงตำแหน่งนี้แตกต่างกันไปในแต่ละสมัยศัพทมูล ศัพทมูล. ชื่อตำแหน่งนี้ ในภาษาไทยแปลไว้ต่าง ๆ กัน เช่น ในเรื่อง สามก๊ก เจ้าพระยาพระคลัง (หน) ใช้ว่า "เจ้าพระยามหาอุปราช" และเรียกสั้น ๆ ว่า "มหาอุปราช" กรมพระยาดำรงราชานุภาพว่า เจ้าพระยาพระคลัง (หน) คงหยิบยกเอาชื่อบรรดาศักดิ์จากพระอัยการตำแหน่งนาพลเรือนมาใช้ ส่วนละครชุดจีนแปลอย่างอื่นก็มี เช่น สมุหนายก อำมาตย์ เสนาบดี มหาอำมาตย์ ในภาษาอังกฤษเองก็ใช้หลายคำต่างกันและยังไม่ลงรอย เช่น Chancellor, Prime Minister, Premier, Chief Councillorประวัติ ประวัติ. ในยุคชุนชิว เมื่อ 685 ปีก่อนคริสต์ศักราช ข้าราชการรัฐฉีชื่อ "กวั่น จ้ง" () ได้รับแต่งตั้งเป็นอัครมหาเสนาบดีคนแรกในประเทศจีน ต่อมาในยุคจั้นกว๋อ รัฐฉินเรียกชื่อตำแหน่งดังกล่าวอย่างเป็นทางการว่า "นายกแห่งข้าราชการพลเรือนทั้งปวง" ยุคนั้นบางคราวมีอัครมหาเสนาบดีสองคน คนหนึ่งเรียก "อัครมหาเสนาบดีฝ่ายซ้าย" (Chancellor of the Left) หรือ "เอกอัครมหาเสนาบดี" (Senior Chancellor) อีกคนเรียก "อัครมหาเสนาบดีฝ่ายขวา" (Chancellor of the Right) หรือ "อุปอัครมหาเสนาบดี" (Junior Chancellor) ยุคจั้นกว๋อสิ้นสุดลงเมื่อฉินชื่อหวงผนึกแว่นแคว้นและสถาปนาราชวงศ์ฉิน อัครมหาเสนาบดี ราชเลขาธิการ (Imperial Secretary) กับผู้บัญชาการทหารสูงสุด (Grand Commandant) สามตำแหน่งนี้สำคัญที่สุดในการบริหารประเทศ รวมกันเรียกว่า "สามมูลนาย" (; Three Excellencies)</doc>
