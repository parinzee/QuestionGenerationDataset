<doc id="263870" url="https://th.wikipedia.org/wiki?curid=263870" title="ไทยในติมอร์-เลสเต">ไทยในติมอร์-เลสเต ชาวไทยในประเทศติมอร์-เลสเต คือกลุ่มชาวไทยที่พำนักอยู่ในประเทศติมอร์-เลสเต โดยมีชุมชนชาวไทยในกรุงดิลี และเข้ามาประกอบธุรกิจขนาดย่อม อาทิ ร้านอาหารไทย สปานวดแผนไทย และบางส่วนทำหน้าที่เป็นเจ้าหน้าที่ตำรวจไทยเข้ามาปฏิบัติภารกิจรักษาสันติภาพร่วมภายใต้องค์การสหประชาชาติจำนวนหนึ่งด้วย ตั้งแต่ พ.ศ. 2550 มีชาวไทยที่อาศัยอยู่ในดิลีเมืองหลวงของประเทศติมอร์-เลสเต มีประมาณ 60 คน (ไม่รวมเจ้าหน้าที่ปฏิบัติภารกิจสันติภาพร่วมกับสหประชาชาติ อีกจำนวน 35 คน) ใน พ.ศ. 2551 มีคนไทยที่พำนักอยู่ในกรุงดิลี 49 คน และมีเจ้าหน้าที่ตำรวจไทยเข้ามาปฏิบัติภารกิจรักษาสันติภาพร่วมภายใต้องค์การสหประชาชาติอีกจำนวน 13 นาย ใน พ.ศ. 2560 มีชาวไทยอาศัยอยู่ในดิลีราว 40 คน</doc>
