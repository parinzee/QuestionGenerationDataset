<doc id="343438" url="https://th.wikipedia.org/wiki?curid=343438" title="การจลาจลในฝรั่งเศส พ.ศ. 2553">การจลาจลในฝรั่งเศส พ.ศ. 2553 การจลาจลในฝรั่งเศส พ.ศ. 2553 เป็นเหตุการณ์นัดหยุดงานทั่วไปและการเดินขบวนในประเทศฝรั่งเศส ซึ่งเกิดขึ้นระหว่างเดือนกันยายนและตุลาคม พ.ศ. 2553 ซึ่งกลุ่มผู้ก่อจลาจลประกอบด้วยสมาชิกสหภาพแรงงานจากทั้งภาครัฐและภาคเอกชน การจลาจลเกิดขึ้นในหลายเมืองทั่วประเทศ รวมไปถึง บอร์โด ลีล ลียง มาร์แซย์ ปารีส และตูลูซ เนื่องจากความไม่พอใจต่อข้อเสนอของรัฐบาลฝรั่งเศสที่จะเพิ่มอายุเกษียณในการรับบำนาญจาก 65 เป็น 67 ปี และลดระยะบำนาญจาก 60 เป็น 62 ปี ซึ่งสภาผู้แทนราษฎรฝรั่งเศสได้ให้ความเห็นชอบแล้ว ในขณะที่การลดหย่อนภาษีก่อนหน้าเหตุจลาจลชั่วคราวยังคงมีผลอยู่ ซึ่งเอื้อประโยชน์ต่อเอกชนและบริษัทที่ร่ำรวย ในขณะที่ผู้ซึ่งไม่เห็นด้วยกล่าวว่า ผู้ยากจนที่สุดจะได้รับผลกระทบมากที่สุด คนส่วนใหญ่แสดงความเห็นด้วยกับเหตุจลาจลดังกล่าวภาพรวมของเหตุการณ์ ภาพรวมของเหตุการณ์. ผู้นำสหภาพแรงงานฝรั่งเศสได้จัดการนัดหยุดงานทั่วประเทศและการเดินขบวนเป็นเวลาหกวัน ได้แก่ วันที่ 7 กันยายน 23 กันยายน 2 ตุลาคม 12 ตุลาคม และ 19 ตุลาคม การจลาจลคาดว่าจะยังคงดำเนินต่อไปก่อนหน้าการลงคะแนนเสียงในวุฒิสภาฝรั่งเศสในวันที่ 21 ตุลาคม ตัวเลขของผู้เข้าร่วมการประท้วงแตกต่างกันอย่างมาก ทั้งที่รายงานจากกระทรวงมหาดไทยฝรั่งเศส ตำรวจ และสหภาพแรงงาน การจลาจลวันที่สองทำให้เที่ยวบินจากท่าอากาศยานในกรุงปารีสและตามเมืองต่าง ๆ ถูกยกเลิกไปกว่า 50% รถไฟทางไกลเกือบครึ่งประเทศถูกยกเลิก นับจนถึงปัจจุบัน เหตุจลาจลได้กินเวลามานานกว่า 3 สัปดาห์แล้ว</doc>
