<doc id="143055" url="https://th.wikipedia.org/wiki?curid=143055" title="หลอดเลือดดำรักแร้">หลอดเลือดดำรักแร้ ในกายวิภาคศาสตร์มนุษย์ หลอดเลือดดำรักแร้ (axillary vein) เป็นหลอดเลือดขนาดใหญ่ที่นำเลือดมาจากด้านนอกลำตัวของอก, รักแร้, และรยางค์บนไปยังหัวใจ มนุษย์มีหลอดเลือดดำรักแร้ข้างละ 1 เส้น จุดเริ่มต้นของหลอดเลือดดำนี้อยู่ที่ขอบล่างของกล้ามเนื้อเทเรส เมเจอร์ (teres major muscle) และต่อเนื่องกับหลอดเลือดดำแขน (brachial vein) สาขาของหลอดเลือดดำรักแร้ประกอบด้วยหลอดเลือดดำเบซิลิค (basilic vein) และหลอดเลือดดำเซฟาลิค (cephalic vein) ซึ่งต่างเป็นหลอดเลือดดำชั้นผิว (superficial vein) ทั้งคู่ หลอดเลือดดำรักแร้สิ้นสุดที่ขอบด้านข้างของกระดูกซี่โครงซี่แรก กลายเป็นหลอดเลือดดำใต้กระดูกไหปลาร้า (subclavian vein) หลอดเลือดแดงที่ทอดตัวขนานไปกับหลอดเลือดดำนี้มีชื่อเดียวกัน คือ หลอดเลือดแดงรักแร้ (axillary artery)ภาพอื่นๆ</doc>
