<doc id="71792" url="https://th.wikipedia.org/wiki?curid=71792" title="ศรินทิพย์ ศิริวรรณ">ศรินทิพย์ ศิริวรรณ ศรินทิพย์ ศิริวรรณ นักแสดงอาวุโส ผู้เคยรับบทนำในภาพยนตร์ โรงแรมนรก ของ รัตน์ เปสตันยี คู่กับชนะ ศรีอุบล และสุรสิทธิ์ สัตยวงศ์ เคยได้รับรางวัลตุ๊กตาทอง 3 ครั้ง เป็นรางวัลนักแสดงประกอบหญิง 2 ครั้ง จากเรื่อง ขบวนเสรีจีน (2502) และ ลูกอีสาน (2525) และรางวัลตลกหญิงยอดเยี่ยม จากเรื่อง ไม่สิ้นไร้ไฟสวาท (2529) ระยะหลังหันมาแสดงละครโทรทัศน์ เนื่องจากเป็นดาราหน้าตาย ไม่ค่อยยิ้ม จึงมักได้รับบทแม่ บทที่เป็นที่จดจำคือ บทหม่อมแม่ ของคุณชายกลาง ในเรื่องบ้านทรายทอง ฉบับจารุณี สุขสวัสดิ์-พอเจตน์ แก่นเพชร ศรินทิพย์ มีชื่อจริงว่า ไพลิน คอลลิน เกิดที่อำเภอนครชัยศรี จังหวัดนครปฐม เมื่อ พ.ศ. 2469 บิดาเป็นชาวเนเธอร์แลนด์ จบการศึกษาจากโรงเรียนผดุงดรุณี แล้วไปสมัครเป็นนักร้องของวงดนตรีกรมสรรพสามิต และได้พบรักกับชาลี อินทรวิจิตร นักแต่งเพลง และแต่งงานกัน ชาลี อินทรวิจิตร ได้นำเธอไปฝากฝังกับ อรรถ อรรถไกวัลวที ผู้จัดการคณะละครเทพศิลป์ ซึ่งชักนำเข้าสู่วงการ และตั้งชื่อให้ว่า "ศรินทิพย์ ศิริวรรณ" ได้แสดงภาพยนตร์เรื่อง โรงแรมนรก เป็นเรื่องแรกในปี พ.ศ. 2497 เรื่องราวชีวิตที่ยากลำบากของศรินทิพย์ ช่วง พ.ศ. 2486-2487 ก่อนจะได้พบกับชาลี อินทรวิจิตร เคยถูกสร้างเป็นละครวิทยุจนโด่งดัง ชื่อเรื่อง ม่านน้ำตา และนำมาสร้างเป็นภาพยนตร์ กำกับโดย เนรมิต นำแสดงโดย เพชรา เชาวราษฎร์ รับบทเป็นศรินทิพย์ วิไลวรรณ วัฒนพานิช รับบทเป็นแม่ และอนุชา รัตนมาลย์ รับบทสามีเก่าของศรินทิพย์ เข้าฉายที่โรงภาพยนตร์คาเธ่ย์ เมื่อวันที่ 29 พฤศจิกายน พ.ศ. 2505 ปรากฏว่า อำนวย กลัสนิมิ และ ศรินทิพย์ ถูกสามีเก่าของเธอฟ้องหมิ่นประมาทจนเป็นเรื่องราวโด่งดัง คดีนี้จบลงโดยศาลไกลเกลี่ย ผู้กำกับยินยอมประกาศขอขมานายจำเนียร รัศมี ทางหน้าหนังสือพิมพ์ จากเหตุการณ์ครั้งนี้ ชาลี อินทรวิจิตร ได้แต่งเพลงชื่อ ไม่อยากให้โลกนี้มีความรัก ขับร้องโดย สวลี ผกาพันธุ์ ศรินทิพย์ ศิริวรรณ หายตัวไประหว่างการถ่ายทำภาพยนตร์เรื่อง อีจู้กู้ปู่ป้า ของ กำธร ทัพคัลไลย เมื่อ วันที่ 3 ธันวาคม พ.ศ. 2530 จนถึงปัจจุบันยังไม่พบตัว ภายหลังเหตุการณ์นั้น ชาลี อินทรวิจิตร ได้แต่งเพลงเพื่อระลึกถึง โดยใช้ทำนองเพลง Aubrey ของเดวิด เกตส์แห่งวง Bread ใช้ชื่อเพลงว่า เมื่อเธอจากฉันไป ขับร้องโดย พรพิมล ธรรมสาร ต่อมานำมาขับร้องใหม่โดย อรวี สัจจานนท์งานภาพยนตร์งานภาพยนตร์. - 2500: โรงแรมนรก - 2502: ขบวนเสรีจีน - 2503: แสงสูรย์ - 2504: แพรดำ - 2507: น้ำตาลไม่หวาน - 2509: ดาวพระศุกร์ - 2510: ปิ่นรัก - 2520: แผลเก่า - 2521: เกวียนหัก - 2522: ดาวเรือง , ลูกทาส , อยู่กับก๋ง - 2523: บ้านทรายทอง - 2524: รักข้ามคลอง , ผึ้งแตกรัง - 2525: ดาวเคียงเดือน , ลูกอีสาน , ไอ้หนึ่ง , คุณรักผมไหม - 2526: รัตนาวดี , แม่ดอกกระถิน , เลขาคนใหม่ , สามอนงค์ ,สาวนาสั่งแฟน , รักกันวันละนิด - 2527: น.ส.ลูกหว้า , สาวนาสั่งแฟน , คุณนาย ป.4 , ขาวผ่องเจ้าสังเวียน , เลดี้ฝรั่งดอง , สาวนาสั่งแฟน , เฮฮาเมียนาวี - 2528: ผู้หญิงคนนั้นชื่อบุญรอด , ที่รัก เธออยู่ไหน , เขยบ้านนอก , ยอดรักยอดพยศ , วัยรักเพี้ยนรัก - 2529: สะใภ้ , แม่ดอกรักเร่ , ไม่สิ้นไร้ไฟสวาท - 2530: คู่สร้างคู่สม , ผู้ชายป้ายเหลือง, พรหมจารีสีดำ , ร่านดอกงิ้ว , ปีกมาร , วงศาคณาญาติ - 2531: อีจู้กู้ปู่ป่า ฯลฯงานละครงานละคร. - 2504: สี่แผ่นดิน ช่อง 4 บางขุนพรหม - 2510: ปลาบู่ทอง ช่อง 7 - 2521: ลูกทาส ช่อง 3 - 2522: ร่มฉัตร ช่อง 9 - 2522: กุลปราโมทย์ ช่อง 3 - 2523: บางระจัน ช่อง 3 - 2523: รักนั้นนิรันดร ช่อง 7 - 2523: หัวใจปรารถนา ช่อง 9 - 2524: เงามฤตยู ช่อง 9 - 2525: ข้าวนอกนา ช่อง 7 - 2525: พ่อครัวหัวป่าก์ ช่อง 3 - 2525: สุสานคนเป็น ช่อง 7 - 2525: ผู้ชายในอดีต ช่อง 9 - 2527: เศรษฐีลูกทุ่ง ช่อง 9 - 2527: มงกุฎฟาง ช่อง 3 - 2527: บ้านสอยดาว ช่อง 7 - 2528: กาแกมหงส์ ช่อง 7 - 2528: มัสยา ช่อง 7 - 2529: กาหลงฝูง ช่อง 9 - 2530: ฟ้าต่ำ ช่อง 3 - 2530: บ้านทรายทอง ช่อง 7 - 2530: พจมาน สว่างวงศ์ ช่อง 7 - 2530: ผู้ใหญ่ลีกับนางมา ช่อง 3 - 2530: ในม่านเมฆ ช่อง 9 - 2530: ดาวเรือง ช่อง 3 - 2531: สามีตีตรา ช่อง 3 - 2531: สายรุ้งสลาย ช่อง 3 ฯลฯ</doc>
