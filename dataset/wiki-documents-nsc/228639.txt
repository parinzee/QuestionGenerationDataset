<doc id="228639" url="https://th.wikipedia.org/wiki?curid=228639" title="เบลซาร์">เบลซาร์ เบลซาร์ () เป็นวัตถุทางดาราศาสตร์ชนิดหนึ่ง เป็นแหล่งกำเนิดพลังงานที่มีความผันแปรสูงและมีขนาดเล็กมาก คล้ายคลึงกับหลุมดำมวลยวดยิ่งที่อยู่ในใจกลางดาราจักร เบลซาร์นับเป็นหนึ่งในบรรดาปรากฏการณ์แปลกประหลาดที่เกิดขึ้นในเอกภพ และเป็นหัวข้อศึกษาสำคัญทางด้านดาราศาสตร์ดาราจักรนอกระบบ เบลซาร์ถือเป็นสมาชิกในกลุ่มขนาดใหญ่ของดาราจักรกัมมันต์ หรือที่เรียกกันว่านิวเคลียสดาราจักรกัมมันต์ (AGN) แต่เบลซาร์ไม่ได้เหมือนกันทั้งหมด มันยังสามารถแบ่งออกได้เป็น 2 ชนิดคือ เควซาร์ผันแปรสูง (highly variable quasars) บางครั้งเรียกว่าเควซาร์แบบ Optically Violent Variable (OVV) (ถือเป็นประเภทย่อยแบบหนึ่งของเควซาร์) อีกชนิดหนึ่งคือวัตถุ BL Lacertae (บางครั้งเรียกโดยย่อว่า BL Lacs) ยังมีอีกชนิดหนึ่งที่พบได้ค่อนข้างยาก เรียกว่าเป็นเบลซาร์ประเภทก้ำกึ่ง คือมีคุณสมบัติผสมปนเปกันทั้งเควซาร์แบบ OVV และ BL Lacs คำว่า "เบลซาร์" ตั้งโดยนักดาราศาสตร์ชื่อ Ed Spiegel ในปี พ.ศ. 2521 โดยนำชื่อของวัตถุทั้งสองชนิดมารวมกัน</doc>
