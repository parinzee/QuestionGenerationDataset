<doc id="285594" url="https://th.wikipedia.org/wiki?curid=285594" title="มูนไชน์">มูนไชน์ มูนไชน์ (moonshine) เป็นชื่อทั่วไปสำหรับเรียกเหล้ากลั่นที่ต้มกินอย่างผิดกฎหมาย โดยที่มาของชื่อมูนไชน์ มาจากการต้มเหล้าในบริเวณกลางแจ้งใต้แสงจันทร์ มูนไชน์นิยมกันในสหรัฐอเมริกา โดยเฉพาะในทางตอนใต้ของประเทศ มูนไชน์มักจะถูกกลั่นมาจากสติลที่ไม่ได้จดทะเบียนตามกฎหมาย โดยการนำยีสต์ หรืออาหารที่มีน้ำตาลเป็นส่วนประกอบมาผลิตเอทานอล โดยหลังจากนั้นนำเอทานอลที่ได้ไปกลั่นต่อในสติล รสชาติและความเข้มข้นของแอลกอฮอล์ในมูนไชน์มักจะมีค่าสูงกว่าเครื่องดื่มแอลกอฮอล์ทั่วไป สติลที่ใช้ในการกลั่นมูนไชน์มักจะมีขนาดเล็ก (เผื่อหลีกเลี่ยงกฎหมาย) และมักจะถูกสร้างโดยผู้ผลิตมูนไชน์เอง โดยในปัจจุบันสติลและวิธีการผลิตมูนไชน์ได้เริ่มมีการเผยแพร่ในอินเทอร์เน็ต</doc>
