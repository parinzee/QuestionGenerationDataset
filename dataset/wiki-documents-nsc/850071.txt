<doc id="850071" url="https://th.wikipedia.org/wiki?curid=850071" title="ที่หนี้มีรัก">ที่หนี้มีรัก ที่หนี้มีรัก เป็นละครโทรทัศน์ไทยแนวโรแมนติก คอมเมดี้ ผลิตโดย บริษัท เป่า จิน จง จำกัด สร้างจากบทประพันธ์และบทโทรทัศน์ของ เป่ากุ้ย กำกับการแสดงโดย ราชิต กุศลคูณศิริ นำแสดงโดย คณิน ชอบประดิถ,ภัสธรากรณ์ บุษราคัมวดี,วัทธิกร เพิ่มทรัพย์หิรัญ,ลลินา ชูเอ็ทท์ และนักแสดงอื่นๆ อีกมากมาย เริ่มออกอากาศตอนแรกวันที่ 14 เมษายน พ.ศ. 2560 – 31 พฤษภาคม พ.ศ. 2560 ทุกวันจันทร์ถึงพฤหัสบดี เวลา 19.05 - 19.50 น. และวันศุกร์ เวลา 18.45 - 19.30 น. และตั้งแต่วันที่ 1 พฤษภาคม พ.ศ. 2560 ได้ขยายเวลาออกอากาศเป็นทุกวันจันทร์ถึงพฤหัสบดี เวลา 19.05 - 20.05 น. และวันศุกร์ เวลา 18.45 - 19.45 น. ทางช่อง 3 ออริจินัล และทีวีดิจิตอล ช่อง 3 เอชดี ช่อง 33เรื่องย่อ เรื่องย่อ. (เมย์)เมษยา แจ่มเสมอ (ซีน ภัสธรากรณ์ บุษราคัมวดี) สาวลุคไฮโซแสนสวยที่แต่งตัวตามแฟชั่น เป็นโรคคลั่งของเซลล์ เมื่อใช้เงินเกินตัวโรคทรัพย์จางจึงถามหา บัตรเครดิตเต็มทุกใบ เป็นเหตุต้องเจอกับให้ ธันวา อิสระพล (เพื่อน คณิน ชอบประดิถ)หนุ่มหล่อมาดกวน เจ้าของดีกรีพนักงานดีเด่นด้านทวงหนี้ เก่งทะลุเป้าติดต่อกันหลายปี ธันวามีความสามารถตามทวงหนี้ ด้วยวิธีการอันชาญฉลาด คาดไม่ถึง!ด้วยสโลแกน 3 ม “ ไม่ใช้กำลัง ไม่หยาบคาย ไม่ใจอ่อน ” เมื่อลิสต์รายชื่อลูกค้าที่เป็นหนี้แล้วไม่ยอมจ่ายและมีประวัติการผิดนัดบ่อยที่สุด เรื่องจึงถูกส่งไปถึงธันวา เพราะบิ๊ก หรือ บารมี (ปณิธิ เครือโสภณพงศ์) เพื่อนซี้ไม่สามารถทวงหนี้เมษยาได้สำเร็จ แถมยังโดนเจ้านาย ดิลก (เกริก ชิลเลอร์) เจ้านายเค็มระดับตำนาน เจ้าของบริษัทสินทรัพย์เที่ยงตรง เร่งรัดพร้อมคำขู่ตัดเงินเดือนนักแสดงนักแสดง. - คณิน ชอบประดิถ รับบทเป็น ธันวา อิสระพล หนุ่มหล่อหน้าตาดี นักทวงหนี้ที่มีความมั่นใจในการทำงานสูง พูดเก่ง ขี้เล่น เป็นเสาหลักของครอบครัว เจ้าของสโลแกนทวงหนี้ 3 ม “ ไม่ใช้กำลัง ไม่หยาบคาย ไม่ใจอ่อน ” ไม่เคยมีความรัก จนมาเจอเมษา ชีวิตกลับปั่นป่วนยิ่งกว่าเดิม- ภัสธรากรณ์ บุษราคัมวดี รับบทเป็น เมษยา แจ่มเสมอ (เมย์) / เมษา สาวสวยน่ารัก ดูดีมีสไตล์ ภายใต้ลุคสาวมั่น เป็นคนฉลาดช่างเจรจา ออดอ้อน กล้าทำอะไรบ้าบิ่น ข้อเสียคือ ไม่รู้จักคำว่า “พอ” ฟุ่มเฟือยเกินตัว ตามใจตัวเองเป็นหนี้มหาศาล จนต้องมาเจอกับนักทวงหนี้อย่างธันวา- วัทธิกร เพิ่มทรัพย์หิรัญ รับบทเป็น ปาร์คอินซอง หนุ่มเกาหลีน่ารัก สนุกกับสิ่งใหม่ๆ ที่ผ่านเข้ามาในชีวิต รักอิสระ เป็นลูกนักธุรกิจเกาหลี หนีตำแหน่งทายาทหมื่นล้านมาใช้ชีวิตลำบากที่เมืองไทย พบรักกับ พลอยดาว สาวไทยที่ต้องพิสูจน์รักแท้- ลลินา ชูเอ็ทท์ รับบทเป็น พลอยดาว สาวน้อย น่ารัก สดใส ชีวิตเกิดมาไม่ได้สบายเหมือนกับเพื่อนๆ ที่มหาวิทยาลัย ต้องเรียนไปด้วยช่วยแม่ทำงานไปด้วย แต่ไม่เคยคิดท้อ ไม่น้อยใจ ตั้งใจทำงานเลี้ยงแม่ให้สบายที่สุด- ปณิธิ เครือโสภณพงศ์ รับบทเป็น บารมี (บิ๊ก) เพื่อนสนิทธันวา ขี้โม้ ขี้คุย ชื่อใหญ่แต่ใจเล็ก ไม่ค่อยมีความมั่นใจ บิ๊กเห็นกิ๊บแล้วแอบหลงรัก จีบแล้วจีบอีกด้วยความเพี้ยนกว่าจะได้เป็นแฟนกัน- ชนนิกานต์ เนตรจุ้ย รับบทเป็น กิ๊บ สาวช่างจินตนาการ คอยรับฟังปัญหาของเพื่อน เป็นบล็อกเกอร์ด้านอาหาร เป็นคนรู้จักใช้เงิน เป็นคนแต่งตัวแต่ไม่บ้าแบรนด์เนมเหมือนเมษยา- ปารีณา บุศยศิริ รับบทเป็น เคธี่ เจริญกิจอนันต์ (นางร้าย) สาวสวยมั่นใจในตัวเองสูง ไม่ยอมคน รักแรงเกลียดแรง ใช้เงินซื้อทุกอย่าง เป็นลูกสาวคนเดียว เอาแต่ใจตัวเองมาก เคธี่ไม่ชอบเมษาตั้งแต่แรกเห็น จึงเป็นคู่ปรับกับเมษา เป็นน้องสาวของวาคิน- ธัชพล เสือทองคำ รับบทเป็น วาคิน เจริญกิจอนันต์ CEO หนุ่มหล่อ ผู้บริหารรุ่นใหม่ บริษัท สแควร์ พร็อพเพอร์ตี้ จำกัด แต่งตัวเป๊ะเวอร์ มีความมั่นใจสูง ยอมลงทุนจ้างเมษามาแต่งงานเพื่อหลอกทุกคน รวมไปถึงโดยเกย์หนุ่มที่ชื่อศรัณย์หลอกให้ยืมเงินไปลงทุนสร้างคอนโด- จักรพันธ์ จันโอ รับบทเป็น ก้องภพ ใจร้อน เจ้าอารมณ์ ชอบเบ่ง ลูกชายคุณนายสมพิศ หาเรื่องกับคนในซอย โดยเฉพาะลูกหนี้ทั้งหลาย- วิรากานต์ เสณีตันติกุล รับบทเป็น สายรุ้ง (รุ้งริ้ง) เน็ตไอดอลสาวสวย หันมาเอาดีทางด้านเป็นพริตตี้ขายครีม ทำทุกอย่างเพื่อให้ได้เงินมาเติมความสวยแก่ตัวเอง หลงรักธันวามากแต่รักสบายมากกว่า สุดท้ายชีวิตพลิกผันจนเกือบกู่ไม่กลับ- กฤษฎี พวงประยงค์ รับบทเป็น ลิขิต หนุ่มกร่างในซอยสันติสุข แต่งตัวเป็นเด็กแว๊น แต่ไม่มีมอเตอร์ไซค์ ฝันอยากได้มอเตอร์ไซค์ เป็นเจ้ามือโต๊ะบอล หวยการพนันทุกอย่าง กะล่อน พูดจาเชื่อถือไม่ได้ แอบชอบพลอยดาวจนทำทุกอย่าง- ชุติมา นัยนา รับบทเป็น คุณนายสมพิศ เจ้าแม่ปล่อยเงินกู้ เจ้าหนี้รายใหญ่ของทุกคนในซอย เจ้าของห้องเช่าที่ทุกคนต้องมาอยู่ ความเค็มระดับเกลือเรียกแม่ มองโลกในแง่ร้ายแบบตลก เห็นเงินเป็นใหญ่ เรื่องอื่นเป็นเรื่องเล็ก- ปัทมา ปานทอง รับบทเป็น ดวงเดือน แม่ผู้ใจดี หาเช้ากินค่ำ เป็นหญิงแกร่ง สู้ชีวิต สามีตาย เลี้ยงลูกสาวชื่อพลอยดาวด้วยตัวคนเดียว จิตใจอ่อนโยน ทำงานหนักเพื่อลูกได้เรียนสูงๆ ทำอาหารเก่ง เปิดร้านหมูปิ้งดวงเดือน- ทัศนาวลัย จักรพงษ์ รับบทเป็น เจ๊พร เจ้าของร้านเสริมสวย มีไฝอยู่ที่ปาก ชอบเม้าท์ชอบนินทาชาวบ้าน สอดรู้สอดเห็น ชอบยุให้คนตีกัน เห็นคนอื่นทะเลาะกันแล้วมีความสุข- แชมเปญ เอ็กซ์ รับบทเป็น ฝาด สาวอีสานเป็นแม่ค้าขายส้มตำไก่ย่างรถเข็น ช่างเม้าท์ พูดจาขวานผ่าซาก บ้าจี้ มีผัวขี้เมาชื่อคำ มีเรื่องทะเลาะกันได้ทุกวันเพราะความงกและขี้หึง- รุ้งลาวัลย์ โทนะหงษา รับบทเป็น แมว แม่บ้านทำความสะอาดห้องเช่าสารพัดพิษ สอดรู้สอดเห็นเรื่องคนอื่น หาเรื่อง มานินทาได้ทุกวัน มโน แต่งเรื่องเก่งเป็นที่หนึ่ง- เอกชัย ศรีวิชัย รับบทเป็น คำ ผัวขี้เมาของฝาด เป็นคนใต้ ชอบร้องเพลงแปลง เวลาโมโหมักด่าเป็นภาษาใต้ ทะเลาะกับเมียสารพัดเรื่องแต่ก็ไม่เลิกกันสักที ช่วยเมียขายส้มตำไก่ย่าง ชอบขโมยเงินเมียไปแจกเด็กสาวๆ- แอนนา ชวนชื่น รับบทเป็น ลุงบุญมี มัคทายกวัดในชุมชนสันติสุข เป็นคนธรรมะธรรมโม ใจกว้างชอบ ชอบช่วยเหลือคนอื่น ทำประโยชน์เพื่อสังคม สั่งสอนคนด้วยธรรมะสอดแทรกความ- วรากร ร่มฉัตรมงคล รับบทเป็น สรัน หนุ่มไฮโซเก๊หน้าตาดี พูดจาดีน่าเชื่อถือ ฐานะทางบ้านไม่ดี ชอบจับคนรวย ใฝ่สูงทะเยอะทะยาน ใช้เงินเกินตัว ไม่มีความซื่อสัตย์- ฉัตรชัย แสงโชติ รับบทเป็น จ๊อด จิ๊กโก๋ ทำตัวเป็นนักเลงคุมซอย ลูกน้องคนสนิทของก้องภพ ชอบหาเรื่องคนอื่น- นฤพนธิ์ ฉิมพลีนภานนท์ รับบทเป็น แกะ ลูกน้องของก้องภพ เกาะติดลูกพี่ไปทุกที่ นิสัยกินได้ทุกอย่าง ว่างเป็นหลับตื่นเป็นกิน- วรรณปิยะ ออมสินนพกุล รับบทเป็น เอมมี่ สาวสวยไฮโซ ลูกสาวโรงงานเหล็ก เอาแต่ใจ หัวสูง เย่อหยิ่ง เพื่อนสนิทเคธี่นักแสดงรับเชิญนักแสดงรับเชิญ. - ศานติ สันติเวชกุล รับบทเป็น เสี่ยโจว - เกริก ชิลเลอร์ รับบทเป็น ดิลก - จีระศักดิ์ ปิ่นสุวรรณ รับบทเป็น ปาร์คจูนโฮ (พ่อของปาร์คอินซอง) - สุเทพ ประยูรพิทักษ์ รับบทเป็น เสี่ยชัยยศ - วันทนา บุญบันเทิง รับบทเป็น ละออ (แม่ของธันวา อิสระพล) - ศุภกานต์ บุญชื่น รับบทเป็น มีนา (น้องสาวของธันวา อิสระพล) - ธวัชวงศ์ ปิยะเกศิน รับบทเป็น ปิติ (พ่อของธันวา อิสระพล) - วีระวิทย์ เหล่าสันติพลวุฒิ รับบทเป็น เสี่ยอู๋ หัวหน้าเสี่ยแก๊งทวงหนี้รายใหญ่ มีหนวดหน้าโหด ที่ได้สั่งลูกน้องให้ตามไปจัดการตามไปข่มขู่ถึงกับเอาชีวิตนายธันวาและลูกน้องของคุณนายสมพิศ- จตุเดช เกษมลาวัณย์ รับบทเป็น ตำรวจ - ด.ช.ปิยพัตธ์ อนันต์คุณ รับบทเป็น ม่อน - ด.ญ.นันนภัส เลิศนามเชิดสกุล รับบทเป็น โมมี่</doc>
