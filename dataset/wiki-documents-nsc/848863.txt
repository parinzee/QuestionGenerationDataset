<doc id="848863" url="https://th.wikipedia.org/wiki?curid=848863" title="วิกตอเรีย จัสติซ">วิกตอเรีย จัสติซ วิกตอเรีย ดอว์น จัสติซ (; เกิด 19 กุมภาพันธ์ ค.ศ. 1993) เป็นนักแสดง นักร้อง นักแต่งเพลง นักเต้น และนางแบบชาวอเมริกัน เริ่มงานในฐานะนักแสดงเมื่ออายุสิบปี และนับแต่นั้นก็ได้แสดงในภาพยนตร์และละครโทรทัศน์หลายเรื่อง เช่น ละครเรื่อง โซอีย์ 101 (Zoey 101), เดอะทรูป (The Troop), เดอะเนกเกดบราเธอส์แบนด์ (The Naked Brothers Band), เดอะเพนกวินส์ออกฟมาดากัสการ์ (The Penguins of Madagascar), ทรูแจ็กสัน, วีพี (True Jackson, VP), วิกตอเรียส (Victorious), และ ไอคาร์ลี (iCarly) ของช่องนิกเกอโลเดียน (Nickelodeon), ละครเรื่อง อาย์แคนดี (Eye Candy) ของช่องเอ็มทีวี, ตลอดจนภาพยนตร์เรื่อง อันโนว์น (Unknown) และ เดอะการ์เดน (The Garden) นอกจากงานแสดงแล้ว จัสติซยังมีงานดนตรี โดยได้ขับร้องเพลงจำนวนหนึ่งประกอบละครเรื่อง วิกตอเรียส และละครเพลงเรื่อง สเป็กตาคิวเลอร์! (Spectacular!) ของช่องนิกเกอโลเดียน</doc>
