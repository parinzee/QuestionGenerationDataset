<doc id="329868" url="https://th.wikipedia.org/wiki?curid=329868" title="การลอบสังหารโซเครติส กิโอลิอาส">การลอบสังหารโซเครติส กิโอลิอาส การลอบสังหารโซเครติส กิโอลิอาส เกิดขึ้นเมื่อวันที่ 19 กรกฎาคม พ.ศ. 2553 เมื่อกิโอลิอาส ผู้สื่อข่าวเชิงสืบสวนและผู้กระจายเสียงชาวกรีก ถูกยิงอย่างน้อย 15 นัดที่ระยะเผาขนนอกบ้านของเขาในกรุงเอเธนส์ สัณฐานของมือปืนยังไม่เป็นที่รู้จัก แต่อาวุธที่ใช้สังหารนั้นเกี่ยวโยงกับการโจมตีครั้งที่แล้วของเซ็คท์ออฟเรโวลูชันนารี หนึ่งในกลุ่มก่อการร้ายที่อันตรายที่สุดซึ่งยังคงปฏิบัติการอยู่ในกรีซ กิโอลิอาสเป็นผู้สื่อข่าวรายแรกที่ถูกฆาตกรรมในกรีซในเวลากว่า 25 ปีการลอบสังหาร การลอบสังหาร. เมื่อเวลาประมาณ 5.30 น. (UTC) วันที่ 19 กรกฎาคม พ.ศ. 2553 ชายสามคนแต่งกายคล้ายกับเจ้าหน้าที่รักษาความปลอดภัยและสวมเสื้อเกราะกันกระสุนมาที่บ้านของกิโอลิอาส ซึ่งตั้งอยู่ในกรุงเอเธนส์ ชายสามคนดังกล่าวได้เรียกกิโอลิอาสทางอินเทอร์คอมไปยังถนนนอกบ้านพักของเขาโดยแสร้งทำเป็นว่ารถของเขากำลังถูกขโมย แต่เมื่อกิโอลิอาสมาถึง มีรายงานว่าชายกลุ่มดังกล่าวได้เปิดฉากยิงใส่เขาด้วยไรเฟิลกึ่งอัตโนมัติ 9 มม. สองกระบอก จำนวนทั้งสิ้น 16 นัด ก่อนที่จะขับรถหนีออกไป กิโอลิอาสเสียชีวิตทันที</doc>
