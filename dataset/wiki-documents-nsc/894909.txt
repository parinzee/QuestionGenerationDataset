<doc id="894909" url="https://th.wikipedia.org/wiki?curid=894909" title="รอย อเลน">รอย อเลน รอย อเลน (; ค.ศ. 1918 — ค.ศ. 1991) เป็นชาวอเมริกัน เกิดในละแวกทางตอนเหนือของฟิลาเดลเฟียของโอลเน่ เขาเป็นนักบินขับเครื่องบินทิ้งระเบิดในช่วงสงครามโลกครั้งที่สอง เขาและเหล่านักบินของเขาก็ได้รับภารกิจให้ทำการโจมตีทิ้งระเบิดในฝรั่งเศสซึ่งอยู่ภายใต้การยึดครองของนาซีเยอรมนี ต่อมาเมื่อเครื่องบินทิ้งระเบิดของเขาถูกยิงตก เขาได้โดดร่มลงไปในใจกลางของฝรั่งเศสซึ่งเต็มไปด้วยทหารเยอรมัน เขาได้หลบซ่อนตัวตลอดมาและได้พยายามจะเดินทางหนีกลับอังกฤษโดยใช้เครือข่ายจากขบวนการต่อต้านฝรั่งเศส แต่กลับถูกหักหลังจากสายลับสองหน้าทำให้เขาถูกจับกุมตัวโดยตำรวจเกสตาโพ ถูกทรมานและคุมขังไว้ในกรุงปารีส เมื่อกองทัพฝ่ายสัมพันธมิตรได้รุกคืบคลานมายังกรุงปารีสเพื่อปลดปล่อย เขาและนักโทษคนอื่นๆได้ถูกส่งตัวไปยังค่ายกักกันบูเคนวัลด์ในเยอรมนีที่นั่นทำให้เขาต้องพบเจอความโหดร้าย ความทุกข์ทรมาน แม้แต่ความตายที่กำลังใกล้เข้ามาแต่เป็นความโชคดีที่เขายังรอดชีวิต จนกระทั่งต่อมาเขาและนักโทษที่เป็นนักบินคนอื่นๆได้ถูกย้ายไปยังค่ายเชลยศึกจนกระทั่งเยอรมันยอมจำนนและสงครามโลกครั้งที่สองในทวีปยุโรปสิ้นสุดลง เขาได้รับการปล่อยตัวและเดินทางกลับบ้านจนกระทั่งเขาเสียชีวิตในปี ค.ศ. 1991</doc>
