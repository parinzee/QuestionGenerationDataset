<doc id="918467" url="https://th.wikipedia.org/wiki?curid=918467" title="การกอด">การกอด การกอด () เป็นรูปแบบของความใกล้ชิดทางกาย (physical intimacy) และเป็นสิ่งสากลในชุมชนมนุษย์ ซึ่งคนสองคนหรือมากกว่านำแขนคล้องรอบคอ หลัง หรือเอวของกันและกันเพื่อจับกันไว้อย่างใกล้ชิด หากมีคนร่วมมากกว่าสองคนจะเรียกว่า การกอดแบบกลุ่ม (group hug)แหล่งกำเนิดคำ แหล่งกำเนิดคำ. ไม่มีใครรู้ต้นกำเนิดที่แท้จริงของคำ ทว่าขณะนี้มีอยู่สองทฤษฎีที่เป็นไปได้ ทฤษฎีแรกคือคำกริยา "hug (การกอด)" ซึ่งถูกใช้ครั้งแรกสมัยคริสต์ทศวรรษ 1560 อาจเกี่ยวข้องกับคำว่า hugga ในภาษานอร์สโบราณ ที่แปลว่าการปลอบประโลม ทฤษฎีที่สองเกี่ยวข้องกับคำว่า hegen ในภาษาเยอรมัน ซึ่งแปลว่า การเลี้ยงดูหรือดูแล แต่เดิมแปลว่าการล้อมด้วยพุ่มไม้ลักษณะ ลักษณะ. การกอดบางครั้งใช้ร่วมกับการจูบ เป็นรูปแบบนึงของอวัจนภาษา การกอดสามารถชี้ถึงความคุ้นเคย, ความรัก, ความหลง, ความเป็นเพื่อน, ความเป็นพี่น้อง หรือความเห็นใจ ขึ้นอยู่กับวัฒนธรรม บริบท และความสัมพันธ์ การกอดสามารถชี้ถึงการสนับสนุน การปลอบประโลม และเป็นการปลอบขวัญโดยเฉพาะสถานการณ์ที่คำพูดไม่เพียงพอ การกอดมักแสดงถึงความรักและความอบอุ่นทางอารมณ์ บางครั้งอาจมาจากความดีใจหรือความสุขเมื่อพบเจอคนที่ไม่ได้เจอมาเป็นเวลานาน การกอดฝ่ายเดียวอาจแสดงถึงปัญหาในความสัมพันธ์ การกอดสามารถเป็นเพียงการบีบเพียงหนึ่งวินาทีโดยที่แขนอาจไม่ได้ล้อมรอบตัวอีกคน หรืออาจเป็นคงไว้เป็นเวลานาน ระยะเวลาในการกอดขึ้นอยู่กับสังคมและวัฒนธรรมในแต่ละสถานการณ์ ต่างจากการสัมผัสทางกายแบบอื่น การกอดสามารถกระทำในที่สาธารณะและที่ส่วนตัวโดยไม่ถูกมองว่าเป็นมลลักษณ์ทางสังคม (social stigma) ในหลายประเทศ ศาสนา และวัฒนธรรม ทั้งภายในครอบครัว และในทุกช่วงอายุและเพศ การกอดอย่างไม่คาดฝันอาจถูกมองว่าเป็นการบุกรุกพื้นที่ส่วนตัว ทว่าหากอีกฝ่ายรู้ตัวก็อาจเป็นการสื่อถึงการต้อนรับ นักวิจารณ์วัฒนธรรมตะวันตกบางคนเสนอให้หลีกเลี่ยงการกอดในที่ทำงานเพื่อป้องกันสถานการณ์น่าอึดอัด โดยเฉพาะกับบางคนที่ไม่ชอบกอด นอกจากนี้ คนโดยเฉพาะเด็กอาจกอดตุ๊กตาหรือของเล่น เด็กเล็กยังมักกอดผู้ปกครองเมื่อรู้สึกโดนรุกรานโดยคนแปลกหน้า พฤติกรรมเหล่านี้มักถูกเรียกว่าการเกาะติดมากกว่าการกอดเนื่องจากเป็นการแสดงถึงความต้องการให้ปกป้อง ไม่ใช่การแสดงความรักประโยชน์ทางสุขภาพ ประโยชน์ทางสุขภาพ. มีหลักฐานว่าการกอดให้ผลดีทางสุขภาพ งานวิจัยหนึ่งแสดงว่าการกอดเพิ่มระดับออกซิโตซิน และลดความดันเลือด งานวิจัยชี้ว่าการกอดนานกว่า 20 วินาทีทำให้ออกซิโทซินถูกปล่อยออกมา</doc>
