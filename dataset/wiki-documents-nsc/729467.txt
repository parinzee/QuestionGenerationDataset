<doc id="729467" url="https://th.wikipedia.org/wiki?curid=729467" title="พระสุชาตพุทธเจ้า">พระสุชาตพุทธเจ้า หลังจากศาสนาของพระสุเมธพุทธเจ้า ล่วงไปแล้ว ในมัณฑกัป เดียวกัน พระพุทธเจ้าได้อุบัติขึ้นอีกพระองค์ทรงพระนามว่า พระสุชาตพุทธเจ้าพระประวัติ พระประวัติ. พระสุชาตพุทธเจ้า ประสูติเป็นสุชาตะราชกุมาร แห่งวงศ์กษัตริย์เมืองสุมงคล พระราชบิดาทรงพระนามว่าพระเจ้าอุคคตะ พระราชมารดาทรงพระนามว่า พระนางปภาวดี สุชาตะราชกุมารทรงเกษมสำราญ ในปราสาท ๓ หลังได้ ๙,๐๐๐ ปี อันได้แก่ สิรี อุปสิรี และสิรินันทะ ทรงมีพระอัครมเหสีพระนามว่า พระนางสิรินันเทวี และทรงมีพระสนมนารีแวดล้อม ๒๓,๐๐๐ นาง วันหนึ่งพระสุชาตะราชกุมารทรงทอดพระเนตรเห็นเทวทูตทั้ง ๔ คือ คนแก่ คนเจ็บ คนตาย และสมณะ จึงทรงมีพระทัยน้อมไปทางบรรพชา เมื่อพระนางสิรินันทเทวีประสูติพระโอรสพระนามว่า อุปเสนกุมาร จึงทรงเสด็จออกบรรพชาโดยประทับม้าต้น นามว่า หังสวหัง มีผู้ออกบรรพชาตามพระองค์ ๑ โกฏิ พระสุชาตะราชกุมารทรงบำเพ็ญเพียรเป็นเวลา ๙ เดือน ทรงรับข้าวปายาสจากธิดาของสิรินันทนเศรษฐี แห่งสิรินันทนนคร และทรงรับหญ้าคา ๘ กำจาก สุนันทอาชีวก ปูลาดใต้ต้นมหาเวฬุ (ต้นไผ่ใหญ่) เป็นโพธิบัลลังก์ และได้ตรัสรู้เป็นพระพุทธเจ้า พระสุชาตพุทธเจ้าทรงแสดงปฐมเทศนา แก่พระสุทัสสนกุมาร และเทวกุมารพร้อมทั้งบริวาร ณ สุมังคลราชอุทยาน กรุงสุมงคลธรรมาภิสมัยในพุทธกาลของพระสุชาตพุทธเจ้าบังเกิดขึ้น ๓ วาระ คือธรรมาภิสมัยในพุทธกาลของพระสุชาตพุทธเจ้าบังเกิดขึ้น ๓ วาระ คือ. - วาระที่ ๑ แสดงปฐมเทศนา ธรรมาภิสมัยบังเกิดแก่สัตว์ ๘๐ โกฏิ- วาระที่ ๒ แสดงธรรมครั้งจำพรรษา ณ เทวโลก ธรรมาภิสมัยบังเกิดแก่สัตว์จำนวน ๓,๗๐๐,๐๐๐- วาระที่ ๓ แสดงธรรมเสด็จไปโปรดพระราชบิดา ธรรมาภิสมัยบังเกิดแก่สัตว์จำนวน ๖,๐๐๐,๐๐๐พระสุชาตพุทธเจ้า ทรงประชุมสาวกสันนิบาต ๓ ครั้งพระสุชาตพุทธเจ้า ทรงประชุมสาวกสันนิบาต ๓ ครั้ง. - ครั้งที่ ๑ ทรงแสดงปาฏิโมกข์แก่พระสงฆ์สาวก ๖ ล้าน ณ สุธรรมราชอุทยาน กรุงสุธรรมวดี - ครั้งที่ ๒ ทรงแสดงปาฏิโมกข์แก่พระสงฆ์สาวก ๕ ล้าน ที่ประชุมกันครั้งพระสุชาตพุทธเจ้าเสด็จลงจากเทวโลก - ครั้งที่ ๓ ทรงแสดงปาฏิโมกข์แก่พระสงฆ์สาวก ๔ แสน ครั้งที่พระสุทัสนะเถระเข้าเฝ้าพระสุชาตพุทธเจ้าพระสุเมธะพุทธเจ้ามีพระสาวกองค์สำคัญพระสุเมธะพุทธเจ้ามีพระสาวกองค์สำคัญ. - พระอัครสาวก คือ พระสุทัสสนเถระ และพระสุเทวเถระ - พระอัครสาวิกา คือ พระนาคาเถรี และพระนาคสมาลาเถรี - พระอุปัฏฐาก คือ พระนารทะ พระสุชาตพุทธเจ้ามีพระวรกายสูง ๕๐ ศอก มีพระรัศมีแผ่ไปไม่มีประมาณ เมื่อพระชนมายุได้ ๙๐,๐๐๐ ปี จึงปรินิพพานความเกี่ยวข้องกับพระพุทธโคดม ความเกี่ยวข้องกับพระพุทธโคดม. ครั้งนั้นพระโคตมสัมมามัมพุทธเจ้า ได้บังเกิดเป็นพระเจ้าจักรพรรดิ ได้ทรงทราบว่าพระพุทธเจ้าได้อุบัติในโลกแล้ว ก็ได้รับฟังพระธรรมคำสอนจากพระสุชาตพุทธเจ้า พระเจ้าจักรพรรดิเกิดความเลื่อมใส จึงได้ถวายทวีปทั้ง ๔ และรัตนะ ๗ ประการแก่คณะพระภิกษุอันมีพระพุทธเจ้าเป็นประทาน และได้บวชเป็นพระภิกษุในพุทธศาสนา ครั้งนั้น พระสุชาตสัมพุทธเจ้าทรงตรัสพุทธพยากรณ์ว่า พระภิกษุจักรพรรดิได้ฟังดังนั้น จึงตั้งมั่นในความเพียร ศึกษาคำสั่งสอนของพระศาสดาจนสิ้นอายุขัยข้อมูลจากพระไตรปิฎกข้อมูลจากพระไตรปิฎก. - สุชาตพุทธวงศ์ - </doc>
