<doc id="679146" url="https://th.wikipedia.org/wiki?curid=679146" title="สามหัวใจเสริมใยเหล็ก">สามหัวใจเสริมใยเหล็ก สามหัวใจเสริมใยเหล็ก เป็นละครชุดของเหล่าคนสู้ชีวิต เป็นอีกหนึ่งโครงการใหญ่แห่งปีของไทยทีวีสีช่อง 3 ที่ได้มอบหมายให้ 3 ผู้จัดละครอย่าง หนุ่ม กฤษณ์ ศุกระมงคล แห่งค่าย เมคเกอร์ เค มาดูแลในเรื่อง "เสื้อสีฝุ่น" ที่ได้ บัว วันสิริ อ่องอำไพ ขึ้นแท่นนางเอกเรื่องแรก ประกบคู่กับพระเอกน้องใหม่ เขม นราวิชญ์ จิตรบรรจง ที่จะมาถ่ายทอดเรื่องราวความรักของหนุ่มสาวอาชีพกรรมกรก่อสร้าง ตามมาด้วย คิง สมจริง ศรีสุภาพ แห่งค่ายกู๊ด ฟีลลิ่ง ที่มาดูแลเรื่อง "หวานใจนายกระจอก" กับเรื่องราวความรักระหว่างหนุ่มเซลล์แมนขายอุปกรณ์กีฬาและสาวช่างตัดผมที่ได้พระนางน้องใหม่ คุณ เด่นคุณ งามเนตร ประกบคู่กับ ณมน พัชรวลัย พงษ์ภมร และเรื่องสุดท้าย "ลูกไม้ลายรัก" ที่ได้ผู้จัดอย่าง แหม่ม ธิติมา สังขพิทักษ์ แห่งค่าย ฟีล กู๊ด เอ็นเทอร์เทนเม้นท์ ที่จับนางเอกหน้าหวาน ฝ้าย นันทนัช โล่ห์สุวรรณ ประกบคู่กับพระเอกน้องใหม่ล่าสุด ดรีม ณัฐนพ ชื่นหิรัญ มาถ่ายทอดเรื่องราวความรักต่างชนชั้นของสาวโรงงานตัดเย็บชุดชั้นในและหนุ่มนักเรียนนอกเจ้าของโรงงาน ซึ่งทั้ง 3 เรื่องจะสอดแทรกเรื่องราวการต่อสู้ชีวิต การสร้างกำลังใจของคนจากหลากหลายอาชีพ พร้อมเรื่องราวความรักของหนุ่มสาว และการฝ่าฟันอุปสรรคต่างๆ ของคนในอาชีพเล็กๆ สู่เป้าหมายที่ใฝ่ฝันไว้ลำดับการออกอากาศ ลำดับการออกอากาศ. ละครชุด สามหัวใจเสริมใยเหล็ก ออกอากาศทางสถานีวิทยุโทรทัศน์ไทยทีวีสีช่อง 3 ทุกวันจันทร์-ศุกร์ เวลา 18:30 - 20:00 น.- ออกอากาศตั้งแต่วันที่ 15 ตุลาคม พ.ศ. 2557 - 22 มกราคม พ.ศ. 2558</doc>
