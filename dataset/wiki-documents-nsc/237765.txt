<doc id="237765" url="https://th.wikipedia.org/wiki?curid=237765" title="ปราสาทโบเดียม">ปราสาทโบเดียม ปราสาทโบเดียม (ภาษาอังกฤษ: Bodiam Castle) เป็นปราสาทที่ตั้งอยู่ที่โรเบิร์ตสบริดจ์, อีสต์ซัสเซ็กซ์ในสหราชอาณาจักร กล่าวกันว่าปราสาทโบเดียมเป็นตัวอย่างที่ดีที่สุดตัวอย่างหนึ่งของการสร้างปราสาทแบบมีคูล้อมรอบของสมัยปลายยุคกลาง แม้ว่าโบเดียมเป็นปราสาทขนาดเล็กที่ไม่ใหญ่พอที่จะเป็นที่พักของทหารเป็นจำนวนมากแต่ก็เหมาะสมกับการป้องกันตัวเองได้จากก่อความไม่สงบในท้องถิ่นหลังจากการปฏิวัติชาวนาในอังกฤษ หรือการรับรองพ่อค้าหรือบุคคลสำคัญจากต่างประเทศ ปราสาทโบเดียมก่อสร้างเมื่อปี ค.ศ. 1385สำหรับเซอร์เอ็ดเวิร์ด ดาลิงริกก์ (Sir Edward Dalyngrigge) อดีตอัศวินในสมเด็จพระเจ้าเอ็ดเวิร์ดที่ 3 แห่งอังกฤษ ที่กล่าวกันว่าสร้างตามพระบรมราชโองการของสมเด็จพระเจ้าริชาร์ดที่ 2 ที่ทรงขอให้สร้างเพื่อเป็นการป้องกันบริเวณนั้นจากการรุกรานของฝรั่งเศส ภายในปี ค.ศ. 1434 หลานของริชาร์ดหลานของดาลิงริกก์ก็มาพำนักอยู่ที่ปราสาท จากการศึกษาเมื่อไม่นานมานี้ก็พบว่าการสร้างปราสาทเป็นการสร้างเพื่อเป็นการแสดงความมีหน้ามีตามากกว่าที่จะเป็นสิ่งก่อสร้างสำหรับการป้องกันการรุกรานจากศัตรูอย่างมีประสิทธิภาพตามที่เคยเชื่อกัน ข้อเสนอนี้มีหลักฐานประกอบเพราะกำแพงปราสาทโบเดียมมีความหนาเพียงสองสามฟุตซึ่งถือว่าบางเกินกว่าที่จะใช้ในการป้องกันอันตรายที่จริงจังได้</doc>
