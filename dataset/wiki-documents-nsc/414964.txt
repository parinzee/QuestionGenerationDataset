<doc id="414964" url="https://th.wikipedia.org/wiki?curid=414964" title="อรุณลักษณ์ กิจเลิศไพโรจน์">อรุณลักษณ์ กิจเลิศไพโรจน์ นางอรุณลักษณ์ กิจเลิศไพโรจน์ (เกิด 9 พฤศจิกายน พ.ศ. 2495) สมาชิกสภาผู้แทนราษฎรจังหวัดสมุทรปราการ เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2552 (การเลือกตั้งซ่อม) สังกัดพรรคเพื่อไทย จนถึงปัจจุบันประวัติ ประวัติ. อรุณลักษณ์ กิจเลิศไพโรจน์ เกิดเมื่อวันที่ 9 พฤศจิกายน พ.ศ. 2495 เป็นบุตรของนายเปงเชียง และนายใช้ควง แซ่ปึง มีพี่น้อง 5 คน สมรสกับนายสงคราม กิจเลิศไพโรจน์ อดีตรัฐมนตรีช่วยว่าการกระทรวงพาณิชย์ในรัฐบาลนายสมชาย วงศ์สวัสดิ์ มีบุตร 2 คนงานการเมือง งานการเมือง. เป็นอดีตเหรัญญิกพรรคเพื่อไทย ในชุดที่นายสุชาติ ธาดาธำรงเวชเป็นหัวหน้าพรรค ปลายปี พ.ศ. 2551 นายสงคราม กิจเลิศไพโรจน์ (สามี) ซึ่งขณะนั้นดำรงตำแหน่งกรรมการบริหารพรรค และเป็นสมาชิกสภาผู้แทนราษฎรจังหวัดสมุทรปราการ ถูกตัดสิทธิ์ทางการเมือง 5 ปี ร่วมกับกลุ่มบ้านเลขที่ 109 ในคดียุบพรรคพลังประชาชน นางอรุณลักษณ์จึงลงสมัครรับเลือกตั้งแทนสามี โดยการเลือกตั้งถูกจัดขึ้นในวันที่ 11 มกราคม พ.ศ. 2552 ผลการเลือกตั้งนางอรุณลักษณ์แพ้นางสาวสรชา วีรชาติวัฒนา จากพรรคประชาธิปัตย์ แต่ภายหลังคณะกรรมการการเลือกตั้งได้ตัดสินให้ใบแดงนางสรชา และจัดให้มีการเลือกตั้งใหม่อีกครั้ง ปรากฏว่านางอรุณลักษณ์ชนะการเลือกตั้ง เป็นสมาชิกสภาผู้แทนราษฎรสมัยแรกสมาชิกสภาผู้แทนราษฎร สมาชิกสภาผู้แทนราษฎร. อรุณลักษณ์ กิจเลิศไพโรจน์ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งซ่อมสมาชิกสภาผู้แทนราษฎรสมุทรปราการ พ.ศ. 2552 จังหวัดสมุทรปราการ สังกัดพรรคเพื่อไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสมุทรปราการ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
