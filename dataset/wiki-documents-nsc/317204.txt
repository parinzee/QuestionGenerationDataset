<doc id="317204" url="https://th.wikipedia.org/wiki?curid=317204" title="ทีโอพี (นักร้อง)">ทีโอพี (นักร้อง) ท็อป () หรือในชื่อจริง ชเว ซึงฮย็อน () เป็นนักร้อง นักแต่งเพลงและนักแสดงชาวเกาหลีใต้ ท็อปเป็นหนึ่งในสมาชิกของวงบิ๊กแบง สังกัดค่ายวายจีเอ็นเตอร์เทนเมนต์ () เป็นนักร้องที่มีอายุมากที่สุดภายในวง ทำหน้าที่เป็นคนร้องแร็ปคู่กับจี-ดรากอนในโทนเสียงต่ำ ท็อปมีความสามารถในการทำเพลงบีทบอกซ์ ก่อนหน้านี้ท็อปเคยร้องเพลงใต้ดินโดยใช้ชื่อว่าเทมโป คู่กับศิลปินรุ่นพี่ชื่อเอ็นบีเค ซึ่งภายหลังท็อปถูกชักชวนให้มาเดบิวท์ในรายการบิ๊กแบงดอคคิวเมนทารี่ () ผ่านทางสถานีโทรทัศน์กอมทีวี () ร่วมกับสมาชิกบิ๊กแบงโปรเจกต์ ประกอบด้วย จี-ดรากอน, แทยัง, แดซอง, ซึงริ และโซวัน อดีตสมาชิกประวัติ ประวัติ. ท็อป เกิดเมื่อวันพุธ ที่ 4 พฤศจิกายน พ.ศ. 2530(1987) มีชื่อจริงคือ ชเว-ซึง-ฮย็อน () เป็นบุตรชายคนเล็กของครอบครัว พ่อของท็อปทำงานเกี่ยวกับราชการในประเทศ ท็อปเป็นคนชอบการร้องเพลงแร็ป และบีทบอกซ์เป็นชีวิตจิตใจมาตั้งแต่เด็ก ปัจจุบันเปิดกิจการและทำธุรกิจส่วนตัวอยู่ที่ฮงแด ชื่อร้าน Top furniture Concept:Sexyชีวิตในวัยเด็ก ชีวิตในวัยเด็ก. ท็อป เกิดมาในครอบครัวที่อบอุ่นท่ามกลางความรักของทุกคน (พ่อ แม่ และพี่สาว) ท็อปรักการสะสมของเล่นเหมือนเด็กชายเกาหลีทั่วไป ชอบรับประทานขนมหวานและไอศกรีม เพราะเหตุนี้เองจึงทำให้ท็อปเป็นเด็กที่มีลักษณะอ้วนท้วนสมบูรณ์ ท็อปใฝ่ฝันเป็นศิลปินในสังกัดค่ายวายจีเอนเตอร์เทนเมนท์ แต่ต้องผิดหวังในการเดบิวท์ครั้งแรกเพราะน้ำหนักและบุคลิกภาพโดยรวมที่ดูตัวใหญ่มากเกินไป จนเป็นเหตุให้ท็อปพยายามที่จะลดน้ำหนักตัวเองลง หกเดือนหลังจากนั้น ท็อปจึงได้รับการตอบกลับจากค่ายวายจีเอนเตอร์เทนเมนท์ เพื่อเดบิวท์เป็นสมาชิกวงบิ๊กแบง ระหว่างที่ท็อปเรียนอยู่ช่วงมัธยมศึกษาตอนปลาย เคยทำงานเป็นนักร้องเพลงแร็ปใต้ดินอิสระที่ร้องเพลงในคลับและงานสังสรรค์ทั่วไป ชื่อของเขาคือเทมโป () เขาเริ่มเป็นที่รู้จักจากเวทีการแข่งขันดวลแร็ปในงาน "KBS I like Radio" เมื่อปี พ.ศ. 2546 และนอกจากนี้ ยังเคยออกเพลงใต้ดินร่วมกับศิลปินรุ่นพี่ที่ชื่อเอนบีเค ในบทเพลง "Buckwild" เมื่อ พ.ศ. 2548 โดยออกเพียงแค่ฟอร์แมตเอ็มพีสามในสมัยนั้น หลังจากผ่านการเดบิวท์ ท็อปเป็นศิลปินในสังกัดวายจีเอนเตอร์เทนเมนท์อย่างเต็มตัว ท็อปได้รับฉายาจากเซเว่นว่า ที.โอ.พี. ซึ่งมาจากคำว่าท็อปในภาษา หมายถึงตำแหน่งสูงสุดหรือสุดยอดแห่งการแร็ป ท็อปภูมิใจกับชื่อนี้ และถูกเรียกมาตลอดจากรุ่นพี่ทีมงานในค่ายชีวิตในมหาวิทยาลัย ชีวิตในมหาวิทยาลัย. ท็อป ศึกษาอยู่ที่ Seoul ART College Majoring in Musical และในปี พ.ศ. 2550 ท็อปได้ยื่นใบสมัครเข้ามหาวิทยาลัย Dangook ในสาขาการแสดงและภาพยนตร์ เพียงแค่รูปถ่ายใบสมัคร ทำให้ท็อปได้รับความสนใจเป็นอย่างมากในหมู่ชาวอินเทอร์เน็ต ผิวที่ดูเนียนสวยเหมือนผู้หญิง ทำให้ได้รับคำชมว่าเป็นบุคคลที่ดูดี นอกจากนี้ท็อปยังได้รับผลโหวตว่าเป็นบุคคลไอดอลที่มีคนอยากเป็นแฟนมากที่สุดสำหรับนักศึกษามหาวิทยาลัยเกาหลีอีกด้วยผลงานผลงานการแสดงผลงาน. ผลงานการแสดง. - เดือน กรกฎาคม พ.ศ. 2550 ท็อปร่วมแสดงในมิวสิกวิดีโอ "Hello" ของ Red Roc สิ่งทำให้แฟนเพลงทุกคนตกใจเป็นอย่างมากคือ เขาโกนผมตัวเองในเอ็มวีจริง - เดือน สิงหาคม พ.ศ. 2550 เขาผ่านการคัดตัวนักแสดงเรื่อง "I am Sam" เพื่อรับบทเป็น Chae Mu Shin เด็กหนุ่มเงียบๆ ที่ดูมีความเป็นเอกลักษณ์ - เดือน พฤศจิกายน พ.ศ. 2550 เริ่มทำหน้าที่เป็นพิธีกรรายการเพลงทางช่อง MBC ร่วมกับศิลปิน ซ็อนเย,โซฮี (สมาชิกวงวันเดอร์เกิลส์), เบรน (ฟลายทูเดอะสกาย) และ คังอิน (ซูเปอร์จูเนียร์) - เดือน มีนาคม พ.ศ. 2551 ท็อปร่วมแสดงมิวสิกวิดีโอคู่กับซานดารา ศิลปินวง ทูเอนีวัน ในบทเพลง "มิ-อัน-เฮ-โย" () เป็นเพลงของศิลปินร่วมค่าย Gummy และเพลงนี้ เป็นเพลงที่ท็อปร่วมขับร้องด้วย - เดือน กรกฎาคม พ.ศ. 2551 ร่วมแสดงในมิวสิกวิดีโอเพลง D.I.S.C.O. ของ Uhm Jung Hwa ซึ่งท็อปเป็นผู้ร่วมขับร้องในเพลงนี้อีกเช่นกัน - เดือน ตุลาคม พ.ศ. 2551 ท็อปถูกคัดเลือกให้เป็นนักแสดงหลักของเรื่อง "Iris" ในบทนักฆ่าที่ชื่อ Vick (วิค) ซึ่งกำหนดฉายในปี พ.ศ. 2552 - เดือน พฤศจิกายน พ.ศ. 2552 ภาพยนตร์เกาหลีแนวสืบสวนฆาตกรรมเรื่อง "19 (Nineteen)" ที่กล่าวถึงการตามล่าเด็กบริสุทธิ์ 3 คน ออกฉายสู่โรงภาพยนตร์ โดยท็อปได้รับบทเป็นนักแสดงนำร่วมกับซึงริ สมาชิกน้องเล็กของวงบิ๊กแบง - เดือน มิถุนายน พ.ศ. 2553 ภาพยนตร์แนวสงคราม "Into the Gunfire" ออกฉายสู่โรงภาพยนตร์ที่ประเทศญี่ปุ่น - เดือน พฤศจิกายน พ.ศ. 2556 ภาพยนตร์เกาหลีแนว Action "Commitment ล่าเดือด สายลับเพชฌฆาต" ท็อปได้รับบทเป็น มยองฮุน เด็กหนุ่มชาวเกาหลีเหนือที่ถูกส่งไปยังค่ายกักกันแรงงานพร้อมกับน้องสาว และเพื่อจะช่วยชีวิตน้องสาวคนเดียวของเขา จึงอาสาเป็นสายลับแฝงตัวเข้าไปในเกาหลีใต้ ซึ่งกำหนดฉายวันที่ 21 พฤศจิกายน พ.ศ. 2556ผลงานเพลงผลงานเพลง. - ท็อปเริ่มมีเพลงเดี่ยวของตัวเองคือ Big Boy ซึ่งถูกรวมอยู่ในอัลบัม Volume 1 - Since 2007 ซึ่งเป็นอัลบัมแรกของวงบิ๊กแบง - ปี พ.ศ. 2550 บทเพลง "อา-มู-รอช-ชี-อา-นึน-ชอค" ( เพลงร้องเดี่ยวเพลงที่สองของเขา ได้คิมจีอุนร่วมเป็นคอรัส ถูกรวมอยู่ในมินิอัลบัมที่ชื่อ Always ก่อนจะถูกนำมา Remix อีกครั้ง ในงานแสดงคอนเสิร์ต Big Show 2009 Big Bang Concert Live เพื่อแฟนเพลงในปี พ.ศ. 2552 - เดือน มกราคม พ.ศ. 2553 มิวสิกวิดีโอเพลงแรกของท็อป "Turn it up" ถูกฉายให้แฟนเพลงชมเป็นครั้งแรกในการแสดง Big Show 2010 Big Bang Concert Live เพื่อเป็นตัวอย่างเรียกนำย่อยก่อนการเปิดตัวอัลบัมจริง - วันที่ 21 กรกฎาคม พ.ศ. 2553 มิวสิกวิดีโอเพลง "Turn it up" ถูกเผยแพร่อย่างเป็นทางการที่เว็บไซต์ยูทูบ โดยการเปิดตัวเพลงโซ่โล่ครั้งนี้ ท็อปจะไม่มีการออกแสดงสดที่รายการโทรทัศน์ใดๆทั้งสิ้น - วันที่ 15 ธันวาคม พ.ศ. 2553 ออกอัลบั้มคู่กับ จี-ดรากอน ในอัลบั้ม GD & TOP และออกซิงเกิ้ลแรกที่ชื่อ"High High"</doc>
