<doc id="93929" url="https://th.wikipedia.org/wiki?curid=93929" title="ตลาดพลู">ตลาดพลู ตลาดพลู เป็นชุมชนและทางแยกตั้งอยู่บริเวณถนนเทอดไท แขวงตลาดพลู เขตธนบุรี ติดกับคลองบางหลวง หรือคลองบางกอกใหญ่ แต่เดิมนั้นเป็นพื้นที่ของชาวจีนที่มาตั้งถิ่นฐานมาตั้งแต่สมัยกรุงธนบุรี ต่อมาเมื่อย้ายราชธานีไปยังฝั่งพระนคร ชาวจีนบางส่วนที่ตลาดพลูจึงได้ย้ายไปสำเพ็ง และมีชาวมุสลิมจากภาคใต้ที่เข้ามาแทนที่ ได้ริเริ่มการทำสวนพลูที่นี่ ซึ่งทั้งชาวมุสลิมและชาวจีนต่างทำสวนพลูจนเป็นอาชีพที่แพร่หลาย จนเป็นตลาดซื้อขายพลู ที่เรียกว่าตลาดพลู จนบัดนี้ ในอดีต ตลาดพลูเป็นย่านที่มีความคึกคักมาก มีโรงภาพยนตร์ 2 โรง จนมีคำกล่าวว่า "เยาวราชมีอะไร ตลาดพลูก็มีอย่างนั้น" ตลาดพลู ขึ้นชื่ออย่างมากในเรื่องของเป็นแหล่งขายอาหารที่หลากหลาย โดยเฉพาะอาหารจีนที่เป็นอาหารริมทาง เช่น ข้าวหมูแดง, ไอศกรีมกะทิไข่แข็ง, ก๋วยเตี๋ยวและเกาเหลาเนื้อ, ขนมไทย, เย็นตาโฟ, หมี่กรอบ, ขนมเบื้องทั้งของไทยและญวน รวมถึง ขนมบดิน ขนมเค้กแบบดั้งเดิมของชาวมุสลิมด้านมัสยิดสวนพลู และที่มีชื่ออย่างมากคือ ขนมกุยช่าย ซึ่งเป็นอาหารกินเล่นหรือขนมของชาวแต้จิ๋วสถานที่สำคัญที่อยู่ใกล้เคียงสถานที่สำคัญที่อยู่ใกล้เคียง. - วัดอินทารามวรวิหาร หรือ วัดบางยี่เรือนอก หรือ วัดบางยี่เรือใต้ หรือ วัดใต้ - วัดจันทารามวรวิหาร หรือ วัดบางยี่เรือกลาง หรือวัดกลาง - วัดราชคฤห์วรวิหาร หรือ วัดบางยี่เรือใน หรือ วัดบางยี่เรือมอญ หรือ วัดเหนือ - วัดวรามาตยภัณฑสาราราม หรือ วัดขุนจันทร์ - วัดกันตทาราราม หรือ วัดใหม่จีนกัน - วัดโพธิ์นิมิตรมหาสีมาราม - สถานีรถไฟตลาดพลู - สถานีรถไฟฟ้าบีทีเอส ตลาดพลู - มัสยิดสวนพลู - โรงเรียนกงลี้จงซัน - โรงเจเซี่ยงเข่งตั๊ว</doc>
