<doc id="170384" url="https://th.wikipedia.org/wiki?curid=170384" title="ราฟาเอล เฮอร์รีรา">ราฟาเอล เฮอร์รีรา ราฟาเอล เฮอร์รีรา (Rafael Herrera) นักมวยสากลชาวเม็กซิโก เกิดเมื่อ 7 มกราคม พ.ศ. 2488 ที่เมืองยาลิสโก ประเทศเม็กซิโก สถิติการชก 61 ครั้ง ชนะ 48 เสมอ 4 แพ้ 9ประวัติ ประวัติ. เฮอร์รีราเริ่มชกมวยสากลอาชีพเมื่อ พ.ศ. 2506 และได้ครองแชมป์โลกรุ่นแบนตัมเวท WBC และ WBA ชนะน็อค รูเบน โอลิวาเรส ยก 8 เมื่อ พ.ศ. 2515 และเสียแชมป์ไปในการชกป้องกันตำแหน่งครั้งแรกกับเอนริกิว ปินเดอร์ ต่อมาปินเดอร์ได้สละแชมป์ของ WBC เพราะปฏิเสธที่จะชกป้องกันตำแหน่งแชมป์โลก กับโรดอลโฟ มาร์ติเนซ เฮอร์รีราได้ชิงแชมป์โลกที่ว่างกับมาร์ติเนซ และเป็นฝ่ายชนะน็อค ได้ครองแชมป์โลกอีกสมัย เขาป้องกันตำแหน่งได้สองครั้ง รวมทั้งชนะเวนิส บ.ข.ส. อดีตแชมป์โลกรุ่นฟลายเวทชาวไทยที่ข้ามรุ่นขึ้นมาชิงด้วย ก่อนจะเสียแชมป์ให้มาร์ติเนซใน พ.ศ. 2517 การชกครั้งนี้เกิดข้อโต้แย้งตามมา เพราะเฮอร์รีราลุกขึ้นมาได้เมื่อกรรมการผู้ห้ามบนเวทีนับถึง 7 และบอกกรรมการว่าพร้อมจะสู้ต่อ แต่กรรมการกลับหันไปชูมือให้มาร์ติเนซเป็นฝ่ายชนะน็อคไปเกียรติประวัติเกียรติประวัติ. - แชมป์ NABF รุ่นแบนตัมเวท- ชิง 20 มกราคม 2514 ชนะคะแนน โรดอลโฟ มาร์ติเนซ ที่ สหรัฐ - ป้องกันแชมป์ครั้งที่ 1, 23 สิงหาคม 2514 ชนะคะแนน ชูโช คัสติญโญ ที่ สหรัฐ - สละแชมป์ - แชมป์โลกรุ่นแบนตัมเวท WBC และ WBA- ชิง 19 มีนาคม 2515 ชนะน็อค รูเบน โอลิวาเรส ยก 8 ที่ เม็กซิโก - เสียแชมป์ 29 กรกฎาคม 2515 แพ้คะแนน เอ็นริกิว ปินเดอร์ ที่ ปานามา - แชมป์โลกรุ่นแบนตัมเวท WBC- ชิง 14 เมษายน 2516 ชนะน็อค โรดอลโฟ มาร์ติเนซ ยก 12 ที่ เม็กซิโก - ป้องกันแชมป์ครั้งที่ 1, 13 ตุลาคม 2516 ชนะคะแนน เวนิส บ.ข.ส. ที่ สหรัฐ - ป้องกันแชมป์ครั้งที่ 2, 25 พฤษภาคม 2517 ชนะน็อค โรเมโอ อนายา ยก 6 ที่ เม็กซิโก - เสียแชมป์ 7 ธันวาคม 2517 แพ้น็อค โรดอลโฟ มาร์ติเนซ ยก 4 ที่ เม็กซิโก</doc>
