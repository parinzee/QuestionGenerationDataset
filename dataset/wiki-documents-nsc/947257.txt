<doc id="947257" url="https://th.wikipedia.org/wiki?curid=947257" title="รีเบคกา ฮอลล์">รีเบคกา ฮอลล์ รีเบคกา มาเรีย ฮอลล์ (; เกิด 3 พฤษภาคม ปี ค.ศ. 1982) หรือที่รู้จักกันในชื่อ รีเบคกา ฮอลล์ เป็นนักแสดงชาวอังกฤษ-อเมริกัน เธอเริ่มปรากฏบนจอแก้วเมื่อตอนอายุ 10 ขวบในมินิซีรีส์ Camomile Lawn โดยพ่อของเธอ ปีเตอร์ ฮอลล์ เป็นผู้กำกับ อาชีพทางการละครเวทีของรีเบคกาเปิดตัวในการแสดง Mrs. Warren's Profession ซึ่งผลิตและกำกับโดยพ่อของเธอเองในปี 2002 เธอได้รับการตอบรับอย่างดีจากนักวิจารณ์ และได้รับรางวัล Ian Charleson Award อีกด้วย หลังจากภาพยนตร์เปิดตัวของเธอ Starter for 10 ในปี 2006  ในปีเดียวกันรีเบคกาก็ได้รับบทแสดงใน The Prestige ซึ่งกำกับโดยคริสโตเฟอร์ โนแลน ในปี 2008 เธอร่วมแสดงภาพยนตร์ตลกโรแมนติก Vicky Cristina Barcelona ของวู้ดดี้ อัลเลน ซึ่งเธอได้รับการเสนอชื่อรางวัลลูกโลกทองคำ ผู้แสดงนำหญิงยอดเยี่ยม หลังจากนั้นเธอก็มีผลงานภาพยนตร์หลากหลาย รวมถึง ภาพยนตร์แนวประวัติศาสตร์ Frost/Nixon (2008) ของผู้กำกับรอน ฮาวเวิร์ด แนวดราม่าอาชญากรรม The Town (2010) ของเบน แอฟเฟล็ก แนวสยองขวัญ The Awakening (2011) แนวซุปเปอร์ฮีโร่ในเรื่องมหาประลัยคนเกราะหล็ก 3 (Iron Man 3, 2013) แนวนิยายวิทยาศาสตร์ Transcendence (2014) แนวจิตวิทยาสยองขวัญ The Gift (2015) และชีวประวัติ Professor Marston and the Wonder Women (2017) ในปี 2016 รีเบคกาได้รับการยกย่องและชื่นชมจากนักวิจารณ์ภาพยนตร์กับบทบาทนักข่าว Christine Chubbuck ในภาพยนตร์ Christine รีเบคกา ฮอลล์ ยังปรากฏโดดเด่นทางโทรทัศน์อังกฤษหลายครี้ง เธอชนะรางวัล BAFTA ผู้แสดงสมทบหญิงยอดเยี่ยมในปี 2009 จากมินิซีรีส์ Red Riding: 1974 และในปี 2013 เธอยังได้รับการเสนอชื่อให้เข้าชิงรางวัล BAFTA ผู้แสดงนำหญิงยอดเยี่ยม จากการแสดงในมินิซีรีส์ Parade's End ซึ่งเผยแพร่โดย BBC 2ชีวิตช่วงแรกและการศึกษา ชีวิตช่วงแรกและการศึกษา. รีเบคกา ฮอลล์ เกิดวันที่ 3 มีนาคม ปี 1982 ในลอนดอน เธอเป็นลูกสาวของผู้กำกับการละครชาวอังกฤษ ปีเตอร์ ฮอลล์ ผู้ก่อตั้งบริษัทรอยัล เชกสเปียร์ (Royal Shakespeare) และนักร้องเพลงโอเปร่าชาวอเมริกัน มาเรีย วิง (Maria Ewing) แม่ของเธอมีเชื้อสายแอฟริกาอเมริกัน ดัชท์ สก๊อต และชนพื้นเมืองอเมริกัน พ่อแม่ของเธอแยกทางกันตอนที่เธอยังเป็นเล็กและหย่าร้างจากกันในที่สุดปี 1990 รีเบคกามีพี่น้องห้าคน คือ ผู้กำกับละครเวที เอ็ดเวิร์ด ฮอลล์, โปรดิวเซอร์ คริสโตเฟอร์ ฮอลล์, นักแสดง เจนนิเฟอร์ แครอน ฮอลล์ และเอมมา ฮอลล์ และนักออกแบบฉากละครและภาพยนตร์ ลูซี่ ฮอลล์ รีเบคกาเข้าเรียนที่ Roedean School ซึ่งเธอได้รับหน้าที่เป็นหัวหน้าหญิง ('head girl' ในระบบโรงเรียนอังกฤษ)  เธอศึกษาต่อทางด้านวรรณคดีอังกฤษที่ เซนท์ แคทเธอรีนส์ คอลเลจ มหาวิทยาลัยเคมบริดจ์ แต่ลาออกก่อนในปี 2002 ก่อนเข้าปีสุดท้ายของแผนการศึกษา  ในช่วงที่เรียนทีแคมบริดจ์ เธอทำงานในโรงละครนักเรียน และยังตั้งบริษัทโรงละครของตัวเองด้วย  รีเบคกาเคยเป็นสมาชิกชมรมละคร Marlowe และร่วมแสดงละครเวทีเคียงคู่กับเพื่อน Dan Stevens ซึ่งเป็นนักเรียนวรรณคดีอังกฤษที่เอมมานูเอลคอลเลจ หลายเรื่องหลายโปรดักชั่นอาชีพภาพยนตร์และโทรทัศน์ อาชีพ. ภาพยนตร์และโทรทัศน์. รีเบคกาได้เป็นมืออาชีพทางการแสดงตั้งแต่ปี 1992 ตอนที่เธออาย 10 ขวบ แสดงเป็น Sophy รุ่นเด็กในมินิซีรีส์ The Camomile Lawn ซึ่งดัดแปลงจากนวนิยายชื่อเดียวกันของ Mary Wesley โดยพ่อของเธอเป็นผู้กำกับ ภาพยนตร์เปิดตัวของเธอเป็น Starter for 10 (2006) ซึ่งดัดแปลงจากนวนิยายในชื่อเดียวกันของเดวิด นิโคลส์  รีเบคกาได้ถึงจุดเบรกทรูในอาชีพการแสดงจากบทบาทของ Sarah Borden ใน The Prestige (2006) ซึ่งกำกับโดยคริสโตเฟอร์ โนแลน แล้วเธอก็ปรากฏใน Joe's Palace ของ Stephen Poliakoff ในปี 2007  และภาพยนตร์โทรทัศน์อีกหลายเรื่อง รวมถึง Wide Sargasso Sea (2006) และ Rubberheart (2007) รีเบคกา ฮอลล์ ก้าวหน้าในชื่อเสียงขั้นฮอลลีวู้ดเมื่อแสดงบท Vicky ในภาพยนตร์ Vicky Cristina Barcelona (2008) ของวูดดี อัลเลน  การแสดงของเธอได้รับการตอบรับอย่างดี และเธอก็ได้รับการเสนอชื่อลูกโลกทองคำ นักแสดงหญิงยอดเยี่ยม ในสาขาภาพยนตร์เพลงหรือคอมเมดี้ ปี 2008 เธอได้รับบทในภาพยนตร์ประวัติศาสตร์ Frost/Nixon ของรอน ฮาวเวิร์ด โดยแสดงเป็นแฟนสาวของ David Frost (แสดงโดย Michael Sheen) แล้วรีเบคกาก็ได้รับบทแสดงในภาพยนตร์แฟนตาซีสยองขวัญ Dorian Gray ซึ่งดัดแปลงจากนิยายปี 1890 The Picture of Dorian Gray ของออสการ์ ไวลด์ หลังจากแสดงบทเล็กในภาพยนตร์อินดี้ Please Give รีเบคกาก็ถ่ายภาพยนตร์ดราม่าอาชญากรรม The Town (2010) ของเบน แอฟเฟล็ก ในบทตรงข้ามกับเบน แอฟเฟล็ก และ Jon Hamm ในเดือนมิถุนายน ปี 2010 เธอชนะรางวัล BAFTA นักแสดงสมทบหญิงยอดเยี่ยม จากการแสดงบท Paula Garland ในมินิซีรีส์ Red Riding: In the Year of Our Lord 1974 (ปี 2009)  ปีถัดไปเธอได้รับบทแสดงนำในภาพยนตร์สัญชาติอังกฤษ แนวสยองขวัญ The Awakening ซึ่งออกฉายในเดือนกันยายน ปี 2011  ในปี 2012 เธอรับบทของ Beth Raymer ในภาพยนตร์คอมเมดี้ Lay the Favourite ซึ่งเขียนบทจากบันทึกความทรงจำของ Raymer ในชื่อเดียวกัน มีนักวิจารณ์ให้ความเห็นว่า เธอ "เล่นบท Raymer ที่เป็นแรงรักอย่างเป็นธรรมชาติที่พร้อมจะจัดการอย่างใดก็ตามเพื่อความอยู่รอดในโลกที่มีอันตราย ผ่านทางพลังของตัวละคร" เธอแสดงบทในมินิซีรีส์ Parade's End (2012) ของ BBC/HBO/VRT ตรงข้าม เบเนดิกต์ คัมเบอร์แบตช์ ซึ่งได้รับการเสนอชื่อรางวัล BAFTA นักแสดงชายยอดเยี่ยม  ในปี 2013 รีเบคกา แทนที่ Jessica Chastain ในบทของ Maya Hansen ในภาพยนตร์ซุปเปอร์ฮีโร่ Iron Man 3 ในปีเดียวกับที่เธอถ่าย Closed Circuit (2013) แล้วก็รับบทตรงข้ามกับจอห์นนี เดปป์ ใน Transcendence (2014) ของ Wally Pfister ในปี 2015 รีเบคกาแสดงภาพยนตร์โรแมนติกคอมเมดี้ Tumbledown และ The Gift ซึ่งเป็นภาพยนตร์เปิดตัวของผู้กับ Joel Edgerton  ในภาพยนตร์ชีวประวัติ Christine (2016) รีเบคกาเล่นบทของนักข่าวตัวจริง Christine Chubbuck แมกาซีน Variety เรียกเธอว่า " อย่างน่ากระอักกระอ่วน น่าตื่นเต้น สะเทือนขวัญ ในบทบาทที่ดีที่สุดที่เธอเคยได้รับมา" ละครเวที ละครเวที. รีเบคกาเป็นมืออาชีพบนเวทีเปิดตัวในปี 2002 ตอนที่เธอแสดงบท Vivie ในคือการผลิต Mrs Warren's Profession ที่พ่อของเธอกำกับ ที่ Strand Theatre ในลอนดอน การแสดงของเธอเป็นที่ "น่าชมเชย" และ "ประสบความสำเร็จ"  เธอได้รับรางวัล Ian Charleson Award ในปี 2003 ใน 2003 พ่อของรีเบคกาฉลองห้าสิบปีของการเป็นผู้อำนวยการโรงละครด้วยการแสดงเป็นตลอดฤดูการ 5 เพลย์ ที่ Theatre Royal ใน Bath, Somerset  รีเบคกาได้แสดงสองเพลย์ เธอขึ้นเวทีสวมบท Rosalind ใน As You Like It ซึ่งทำให้เธอได้รับการเสนอชื่อรางวัล Charleson ครั้งที่สอง และเธอก็ได้รับบทตามชื่อเรื่องใน Thea Sharrock ซึ่งนำกลีบมาสร้างใหม่จากเรื่อง The Fight for Barbara ของนักประพันธ์ D. H. Lawrence  ในปี 2004 รีเบคกาปรากฏในสามเพลย์ที่บริษัท Peter Hall ที่โรงละคร Theatre Royal คือ Man and Superman - บท Ann, Galileo's Daughter - บท Sister Maria Celeste, และ Don Juan ซึ่งเธอเล่นบท Elvira ชีวิตส่วนตัว ชีวิตส่วนตัว. รีเบคกา ฮอลล์ มีความสัมพันธ์กับผู้กำกับ Sam Mendes ในปี 2011-2013  เธอแต่งงานกับนักแสดง Morgan Spector ในนครนิวยอร์กในเดือนกันยายน 2015  เขาและเธอพบกันตอนแสดงนำร่วมกันในการผลิตละครที่บรอดเวย์เมื่อปีก่อน ในเดือนมกราคม 2018 ทั้งสองแถลงว่าจะมีลูกตนแรกผลงานการแสดงภาพยนตร์โทรทัศน์รางวัล</doc>
