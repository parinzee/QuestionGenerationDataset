<doc id="947533" url="https://th.wikipedia.org/wiki?curid=947533" title="อาร์พีจีเมกเกอร์">อาร์พีจีเมกเกอร์ RPG Maker หรือ RPG School เป็นโปรแกรมสำหรับช่วยในการสร้างเกมในรูปแบบของ RPG ที่เรียกได้ว่าง่ายที่สุด เนื่องจากส่วนติดต่อผู้ใช้ การกำหนดค่าต่างๆ การเขียนสคริปต์ถูกกำหนดมาให้สามารถทำความเข้าใจได้โดยง่าย และไม่จำเป็นต้องมีความรู้ในด้านการเขียนโปรแกรมแต่อย่างใด เพียงแค่มีความรู้ทางด้านการสร้างภาพกราฟิกสักนิด บวกกับจินตนาการในการสร้างเกมของแต่ละบุคคล ก็สามารถที่จะสร้างเกม RPG ขึ้นมาได้สักเกมแล้ว และถ้าทำความเข้าใจกับระบบต่างๆ ของตัวโปรแกรมได้เป็นอย่างดี ก็ยังสามารถที่จะสร้างสรรค์เกมในแนวอื่นๆ ขึ้นมาได้นอกเหนือจากเกม RPG อีกด้วย                โปรแกรม RPG Maker ได้ถูกพัฒนาต่อเนื่องมาเรื่อยๆ ตั้งแต่ RPG Maker 95 มาจนถึงปัจจุบัน ซึ่งถูกเรียกว่า RPG Maker XP หรือ RPG School XP ซึ่งพัฒนาออกมาทั้งในระบบเครื่อง Play Station 2 และเครื่องพีซี โดยในเวอร์ชั่นใหม่นี้ได้เพิ่มความสามารถใหม่ที่โดดเด่นขึ้นมาก็คือส่วนการเพิ่มเติมรูปแบบของการเขียนสคริปต์ RGSS ซึ่งจะทำให้เราสามารถสร้างสรรค์เกมของเราได้อย่างใจต้องการ และหลากหลายมากยิ่งขึ้น</doc>
