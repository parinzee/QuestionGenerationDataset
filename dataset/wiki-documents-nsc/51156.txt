<doc id="51156" url="https://th.wikipedia.org/wiki?curid=51156" title="ห้าดาว ซีพียิม">ห้าดาว ซีพียิม ห้าดาว ซีพียิม มีชื่อจริงว่า พรชัย เตชสินชัย เกิดเมื่อวันที่ 13 กรกฎาคม พ.ศ. 2510 ที่กรุงเทพมหานครแชมป์ราชดำเนิน แชมป์ราชดำเนิน. ห้าดาวเรียนจบชั้นปวช.ที่วิทยาลัยเทคนิคมีนบุรี ฝึกมวยสากลครั้งแรกกับกาจบัณฑิต บูรณะธัญญะ ขึ้นชกมวยสากลสมัครเล่น ได้แชมป์มวยนักเรียนของกรมพลศึกษา จน พ.ศ. 2531 จึงขึ้นชกมวยสากลอาชีพในชื่อ "กาจ ชาติบัณฑิต" การชกในช่วงนี้เป็นไปอย่างลุ่ม ๆ ดอน ๆ แพ้บ้าง ชนะบ้าง จนได้ครองแชมป์มวยสากลของเวทีราชดำเนินรุ่นฟลายเวทเมื่อ พ.ศ. 2536 นิวัฒน์ เหล่าสุวรรณวัฒน์ แห่งกาแล็คซี่โปรโมชั่น นำไปสร้างสรรค์ในชื่อใหม่ "ห้าดาว ซีพียิม"ชิงแชมป์โลก ชิงแชมป์โลก. ห้าดาวได้รับการสนับสนุนให้ขึ้นชิงแชมป์โลกรุ่นจูเนียร์ฟลายเวท WBA เมื่อ 27 มิถุนายน พ.ศ. 2537 กับลีโอ กาเมซ แชมป์โลกชาวเวเนซุเอลา ที่เวทีราชดำเนิน ก่อนการแข่งขันฟุตบอลโลกที่สหรัฐอเมริกาจะเริ่มขึ้นไม่นาน การชกวันนั้น ห้าดาวชกได้ดีมาก สามารถชกกาเมซลงไปให้กรรมการนับแปดได้ในยกที่ 7 แต่ผลการชกออกมาเสมอกันไปอย่างไม่น่าเชื่อ ชนิดที่ตัวห้าดาวเองถึงกับอ้าปากค้างยืนตะลึงด้วยความงงงวยเมื่อทราบผลคะแนน ต่อมาห้าดาว ยังคงชกมวยอยู่ต่อไป จนในปี พ.ศ. 2541 ห้าดาวจึงได้มีโอกาสชิงแชมป์โลกอีกครั้งในรุ่นเดิม สถาบันเดิม กับนักมวยรุ่นน้องชาวไทยด้วยกัน คือ พิชิต ช.ศิริวัฒน์ เป็นศึกสายเลือดอีกครั้งหนึ่งของวงการมวยไทย ทั้งคู่ชกกันเมื่อวันที่ 1 มีนาคม ที่เวทีมวยชั่วคราว สี่แยกราชวงศ์ เยาวราช ในโอกาสเฉลิมฉลองเทศกาลตรุษจีน ผลการชกปรากฏว่า ห้าดาวซึ่งขณะนั้นอายุมากแล้วไม่อาจสู้นักมวยรุ่นน้องที่หนุ่มสดกว่าอย่างพิชิตได้เลย โดยเฉพาะในยกสุดท้ายห้าดาวเกือบถูกพิชิตน็อกเสียด้วยซ้ำ แต่พิชิตก็ไม่ซ้ำในจังหวะที่ได้เปรียบ และเมื่อครบ 12 ยก ห้าดาวก็แพ้คะแนนไปอย่างขาดลอย จากนั้นห้าดาวได้ชกกับนักมวยไทยชาวไทยด้วยกันอีกครั้งหนึ่ง คือ เม็ดเงิน กระทิงแดงยิม ผลคือ ห้าดาวแพ้น็อกไปในยกที่ 3 และจากนั้นจึงได้แขวนนวมไปเกียรติประวัติเกียรติประวัติ. - แชมป์ประเทศไทยรุ่นฟลายเวท (2536)- ชิง 28 สิงหาคม 2536 ชนะคะแนน หลักชัย เดชากุล - ป้องกันแชมป์ครั้งที่ 1, 28 พฤศจิกายน 2536 ชนะน็อค คมพยัคฆ์ จ.เจริญ ยก 6 - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์ฟลายเวท WBA, 27 มิ.ย. 2537 เสมอกับ ลีโอ กาเมซ (เวเนฯ) ที่เวทีราชดำเนิน - ชิงแชมป์โลกรุ่นจูเนียร์ฟลายเวท WBA,1 มี.ค. 2541 แพ้คะแนน พิชิต ช.ศิริวัฒน์ ที่ เยาวราช กทม.</doc>
