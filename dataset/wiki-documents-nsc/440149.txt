<doc id="440149" url="https://th.wikipedia.org/wiki?curid=440149" title="มิสยูนิเวิร์สแคนาดา">มิสยูนิเวิร์สแคนาดา นางงามจักรวาลแคนาดา () เป็นชื่อการประกวดนางงามซึ่งองค์การนางงามแคนาดา (Beauties of Canada Organization) จัดขึ้นทุกปีตั้งแต่ปี 2546 เพื่อเลือกผู้แทนประเทศแคนาดาไปร่วมการประกวดนางงามจักรวาลประวัติ ประวัติ. องค์การนางงามแคนาดานั้น แบรนดอน แม็กเลนแนน (Brandon Mclennan) ก่อตั้ง และเดนิส ดาวิลา (Denis Davila) ซึ่งเป็นชาวแคนาดาที่เกิดในประเทศนิคารากัว เป็นประธาน โดยเริ่มจัดประกวดนางงามจักรวาลแคนาดามาตั้งแต่ปี 2541 แต่เพิ่งได้รับสิทธิแต่ผู้เดียวในอันที่จะส่งผู้ชนะไปร่วมประกวดนางงามจักรวาลเมื่อปี 2545 นางงามจักรวาลแคนาดาคนแรกที่ร่วมเวทีใหญ่ คือ เลแอน มารี เซซีล (Leanne Marie Cecile) ผู้ชนะเลิศในปี 2546 และได้เข้ารอบสิบคนสุดท้ายในการประกวดนางงามจักรวาล 2546 ในปี 2548 นาตาลี เกลโบวา (Natalie Glebova) ชนะทั้งการประกวดนางงามจักรวาลแคนาดาและนางงามจักรวาลเวทีใหญ่ จึงมองกันว่า อลิซ แพนิเกียน (Alice Panikian) นางงามจักรวาลคนต่อจากเกลโบวา เป็นผู้เข้าประกวดที่น่าจะชนะในเวทีใหญ่เช่นกัน กระนั้น แพนิเกียนเพียงเข้ารอบสิบคนสุดท้ายเรื่องอื้อฉาว เรื่องอื้อฉาว. ในปี 2555 องค์การนางงามแคนาดาได้เพิกถอนสิทธิเข้าร่วมประกวดของเจนนา ทาแลกโกวา (Jenna Talackova) หลังจากตรวจพบว่าเธอมิใช่ "หญิงโดยกำเนิด" จึงถูกวิพากษ์วิจารณ์ว่ากลัวผู้ข้ามเพศ (transphobia) ต่อมาวันที่ 24 มีนาคม 2555 โฆษกองค์การแถลงว่า ที่เพิกถอนสิทธิเพราะทาแลกโกวาโป้ปดโดยกรอกใบสมัครว่าเกิดเป็นหญิงแท้ มิใช่เป็นการเดียดฉันท์ผู้ข้ามเพศแต่ประการใด วันที่ 3 เมษายน 2555 องค์การได้อนุญาตให้ทาแลกโกวากลับเข้าประกวดอีกครั้ง โดยให้เหตุผลว่า "เธอเข้าเกณฑ์ได้รับการยอมรับนับถือทางเพศตามกฎหมายแคนาดา และตามมาตรฐานที่ถือกันในการประกวดประชันอื่น ๆ ในระดับสากล" แต่มิได้ให้รายละเอียดว่า อะไรคือเกณฑ์และมาตรฐานเช่นว่า ในการนี้ พันธมิตรชายหญิงรักร่วมเพศต่อต้านการหมิ่นประมาท (Gay & Lesbian Alliance Against Defamation) หรือแกล็ด (GLAAD) แถลงว่า "องค์การนางงามจักรวาลตัดสินใจถูกแล้ว และได้ดำเนินก้าวย่างอันสำคัญ"นางงามจักรวาลแคนาดา</doc>
