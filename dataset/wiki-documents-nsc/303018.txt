<doc id="303018" url="https://th.wikipedia.org/wiki?curid=303018" title="ไนท์สปอตโปรดักชั่น">ไนท์สปอตโปรดักชั่น ไนท์สปอต โปรดักชั่น เป็นชื่อบริษัทผลิตรายการวิทยุของไทย และค่ายเพลงไทยที่มีผลงานเพลงในช่วงทศวรรษ 1980s ไนท์สปอต โปรดักชั่น ก่อตั้งอย่างเป็นทางการปี พ.ศ. 2518 บริหารงานโดย อิทธิวัฒน์ เพียรเลิศ วาสนา วีระชาติพลี และ ขวัญชัย กิตติศรีไสว โดยเริ่มจัดรายการเพลงสากลทางวิทยุกระจายเสียงในชื่อ Nite Spot Show และ Radio Active จนกระทั่งในปี พ.ศ. 2526 ได้เริ่มทำธุรกิจด้านผลงานเพลง โดยรับเป็นดีลเลอร์ขายเทปเพลงของศิลปินต่างประเทศในสังกัด WEA RECORDS และในปี พ.ศ. 2527 ได้ผลิตผลงานเพลงไทยสากล โดยศิลปินคนแรกในสังกัด คือ ปานศักดิ์ รังสิพราหมณกุล กับชุด ไปทะเล โดยเป็นผลงานชุดแรกของศิลปินไทยที่บันทึกเสียงข้ามทวีป และบุกเบิกด้วยการทำมิวสิกวิดีโออย่างพิถีพิถันเป็นเพลงแรกของไทย จากนั้นจึงรับผลิตผลงานเพลงของศิลปินอีกหลายคน ซึ่งเป็นที่ยอมรับในด้านคุณภาพ เพราะผลงานเพลงโดยส่วนใหญ่ของค่ายได้ทำการบันทึกเสียงที่ประเทศในแถบยุโรป และอเมริกา แต่ดำเนินงานได้เพียงไม่นานปีก็ต้องยุติลงในราวปี พ.ศ. 2532 เหลือเพียงการดำเนินธุรกิจท่องเที่ยวในนาม ไนท์สปอต ฮอลิเดย์ จนถึงปัจจุบัน ดีเจสังกัดค่ายนี้ ได้แก่ วาสนา วีระชาติพลี ,ดารณี มณีดิษ, มาลี บุญยศรีสวัสดิ์, ณรงค์ ลัมพกานนท์, "คุณนัท" (อุดม โพธิ์ทอง), นิมิตร ลักษมีพงศ์ ฯลฯ ผลงานของ ไนต์สปอตโพรดักชันส์ คือนำเข้าคอนเสิร์ตจากศิลปินเพลงชื่อดังต่างประเทศเป็นเจ้าแรก ๆ ในประเทศไทย เริ่มต้นจาก วงดนตรีแนวโซลและอาร์แอนด์บี จากอเมริกา เดอะสไตลิสติกส์, วงร็อกเชอร์เบ็ต จากออสเตรเลีย, บลอนดี, คลิฟฟ์ ริชาร์ด, อีริก แคลปตัน, ร็อด สจ๊วต, สตีวี วันเดอร์, เบย์ซิตีโรเลอส์ โดยเฉพาะอย่างยิ่งคอนเสิร์ต เดวิด โบอี ที่สนามกีฬากองทัพบก ขายบัตรได้มากถึง 35,000 ใบรายชื่อศิลปินของบริษัทไนท์สปอตรายชื่อศิลปินของบริษัทไนท์สปอต. - ปานศักดิ์ รังสิพราหมณกุล (เพลง ไปทะเล) - นุภาพ สวันตรัจฉ์ (เพลง แป๊ะเจี๊ยะ) - มัม ลาโคนิคส์ (เพลง ขอเพียงเข้าใจ) - ธเนศ วรากุลนุเคราะห์ (อัลบั้ม แดนศิวิไลซ์ และ คนเขียนเพลง บรรเลงชีวิต) - ฮักกี้ ไอเคิลมานน์ (กัมก๊า กัมก๊า) - มาลีวัลย์ เจมีน่า (เพลง เพราะมีเธอ) - เบิร์ดกะฮาร์ท (เพลง ลืม/ไม่ลืม) - อัสนี-วสันต์ (อัลบั้ม บ้าหอบฟาง) - ณัฐ ยนตรรักษ์ (เพลงบรรเลง พ-วงเดือน) - อินฟินิตี้ (เพลงบรรเลง) - ธงชัย ประสงค์สันติ (เพลง ตัวประกอบอดทน) - ญาณี จงวิสุทธิ์ (อัลบั้ม smoky in bangkok ทำแล้วแต่ไม่ได้วางจำหน่าย เนื่องจากบริษัทปิดตัวลง)รายการวิทยุ และ โทรทัศน์ รายการวิทยุ และ โทรทัศน์. รายการวิทยุ- Nite Spot Show - Radio Active - Nice & Easy - โลกสวยด้วยเพลง รายการโทรทัศน์- Galaxy of stars (ช่อง 9) - เพชฌฆาตความเครียด (ช่อง 9) - ละคร เทวดาตกสวรรค์ - ละคร บนถนนสายเดียวกัน - ละคร บุญเติมร้านเดิมเจ้าเก่า - ละคร บุญเติมร้านเดิมที่ใหม่ - ละคร สาธรดอนเจดีย์ ภาค 1 และ 2 - ละคร สัญชาตญาณดิบ - ละคร ตัวประกอบอดทน - ละคร วิมานสังกะสี - ละคร บ้านไม่รู้โรย ฯลฯ</doc>
