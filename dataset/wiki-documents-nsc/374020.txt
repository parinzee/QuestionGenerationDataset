<doc id="374020" url="https://th.wikipedia.org/wiki?curid=374020" title="โจฟันนี ฟัน โบรงก์ฮอสต์">โจฟันนี ฟัน โบรงก์ฮอสต์ โจฟันนี คริสตียาน ฟัน โบรงก์ฮอสต์ () เกิดเมื่อวันที่ 5 กุมภาพันธ์ ค.ศ. 1975 เป็นอดีตนักฟุตบอลชาวดัตช์เชื้อสายโมลุกกะ และเคยเป็นกัปตันฟุตบอลทีมชาติเนเธอร์แลนด์ตั้งแต่เดือนสิงหาคม ค.ศ. 2008 ในอาชีพนักฟุตบอลของเขา ฟัน โบรงก์ฮอสต์เล่นในสโมสรแอร์กาเซ วาลไวก์ (RKC Waalwijk, 1993–1994), ไฟเยอโนร์ด (1994–1998), เรนเจอส์ (1998–2001), อาร์เซนอล (2001–2003), บาร์เซโลนา (2003–2007) และกลับมายังไฟเยอโนร์ดอีกครั้ง (2007–2010) เขาเป็นผู้เล่นในชุดบาร์เซโลนาที่ชนะยูฟ่าแชมเปียนส์ลีกฤดูกาล 2005–2006 ในฐานะทีมชาติเนเธอร์แลนด์ เขาลงเล่น 100 นัด และได้ลงเล่นในฟุตบอลโลก 3 ครั้ง (1998, 2006 และ 2010) และลงแข่งในฟุตบอลยูโร (2000, 2004 และ 2008)</doc>
