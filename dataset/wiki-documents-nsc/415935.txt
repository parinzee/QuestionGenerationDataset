<doc id="415935" url="https://th.wikipedia.org/wiki?curid=415935" title="เหตุระเบิดในไนจีเรีย ธันวาคม พ.ศ. 2554">เหตุระเบิดในไนจีเรีย ธันวาคม พ.ศ. 2554 เกิดเหตุระเบิดขึ้นหลายจุดทางตอนเหนือของไนจีเรีย เมื่อวันที่ 25 ธันวาคม พ.ศ. 2554 เกิดเหตุระเบิดและยิงกันที่โบสถ์ในมาดัลลา จอส กาดากา และดามาทูรู มีรายงานผู้เสียชีวิตทั้งสิ้น 39 คน โบโกฮารัม กลุ่มมุสลิมในไนจีเรีย ภายหลังอ้างความรับผิดชอบเหตุระเบิดมาดัลลา เหตุระเบิด. มาดัลลา. เหตุโจมตีที่โบสถ์คาทอลิกเซนต์เทเรซาในมาดัลลาทำให้มีผู้เสียชีวิตอย่างน้อย 35 คน และอีก 52 คนได้รับบาดเจ็บ มาดัลลาเป็นเมืองบริวารของกรุงอาบูจา ตั้งอยู่ห่างจากใจกลางนคร 40 กิโลเมตร ผู้ประสานงานกับองค์การบริหารภัยพิบัติแห่งชาติ (NEMA) ท้องถิ่นยืนยันยอดผู้เสียชีวิต โฆษก NEMA แถลงว่า เหตุระเบิดที่มาดัลลาเกิดขึ้นบนถนนนอกโบสถ์ เขาเสริมว่าโบสถ์ซึ่งจุคนได้ 1,000 คน ได้รับความเสียหายรุนแรงจากเหตุระเบิด พยานว่า หน้าต่างของบ้านที่อยู่ใกล้เคียงแตกละเอียดจากแรงระเบิด เจ้าหน้าที่ที่โรงพยาบาลท้องถิ่นว่า อาการของผู้ได้รับบาดเจ็บจำนวนมากสาหัส ผู้ประสานงาน NEMA แถลงว่า ฝูงชนโกรธแค้น ซึ่งรวมตัวกันที่จุดเกิดระเบิด ขวางคนงานฉุกเฉินมิให้เข้าไปข้างในจอส จอส. เกิดเหตุระเบิดลูกที่สองที่โบสถ์ภูเขาแห่งไฟและปาฏิหาริย์ในจอส ทำให้มีผู้เสียชีวิตหนึ่งคน โฆษกรัฐบาลแถลงว่า ภายหลังมือปืนยิงปืนเข้าใส่ตำรวจผู้กำลังเฝ้ารักษาพื้นที่ ทำให้มีเจ้าหน้าที่ตำรวจเสียชีวิตหนึ่งนาย ระเบิดอีกสองลูกถูกพบในอาคารใกล้เคียงและถูกปลดชนวนกาดากาและดามาทูรู กาดากาและดามาทูรู. มีรายงานเกิดเหตุระเบิดสองครั้งในนครดามาทูรูและอีกลูกหนึ่งที่โบสถ์ในเมืองกาดากาทางตะวันออกเฉียงเหนือ การโจมตีอย่างน้อยหนึ่งครั้งในดามาทูรูเป็นฝีมือของมือระเบิดคาร์บอมบ์ฆ่าตัวตาย ซึ่งชนเข้าใส่อาคารอันเป็นที่ตั้งของกองบัญชาการความมั่นคงของรัฐ มีผู้เสียชีวิตในเหตุระเบิดอย่างน้อยสามคน แม้ผู้บัญชาการทหารอาวุโสที่เชื่อกันว่าตกเป็นเป้า รอดชีวิต</doc>
