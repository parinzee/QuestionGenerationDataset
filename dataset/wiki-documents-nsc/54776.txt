<doc id="54776" url="https://th.wikipedia.org/wiki?curid=54776" title="กระปุก.คอม">กระปุก.คอม กระปุก.คอม (Kapook.com ในตราสัญลักษณ์สะกดว่า K@POOK!) เป็นเว็บไซต์ประเภท เว็บท่า ก่อตั้งโดยปรเมศวร์ มินศิริ โดยมีสโลแกนว่า "เว็บแรกที่คุณเลือก" ซึ่งมีบริการต่าง ๆ เช่น กระปุกดาวน์โหลด, Planet, ดุ๊กดิ๊ก (Glitter) เป็นต้น ควบคุมดูแลโดย บริษัท บัณฑิตเซ็นเตอร์ จำกัด กระปุก.คอมเริ่มเปิดเว็บไซต์วันที่ 11 กรกฎาคม พ.ศ. 2543 โดยเนื้อหาของ Kapook นั้นเน้นไปทางด้านวัยรุ่นไม่ว่าจะเป็นในเรื่องของ วัย หรือการปรับตัว หรือรูปภาพ กระปุก.คอม เป็นเว็บไซต์ที่มีผู้เข้าชมจากประเทศไทยมากเป็นอันดับที่ 11 (19 กันยายน 2557) จากการจัดอันดับโดยอะเล็กซาโดเมนย่อย xxx โดเมนย่อย xxx. ในขณะที่ ปรเมศวร์ มินศิริ ดำรงตำแหน่งนายกสมาคมผู้ดูแลเว็บไซต์แห่งประเทศไทย ในเดือนมีนาคม 2551 ได้มีเหตุการณ์เกี่ยวกับเว็บไซต์ xxx.kapook.com ซึ่งซับโดเมนเก็บรวบรวมเรื่องราวรวมลิงก์เกี่ยวกับภาพยนตร์โป๊ คลิปโป๊ ที่มีเจตนาเพื่อให้ผู้เข้าชมเว็บไซต์มากขึ้นในลักษณะของ Search engine optimization ซึ่งได้มีการสร้างข้อความและลิงก์ ขนาด 1x1 พิกเซลซ่อนไว้ในหน้าแรก และวิธีการนี้ จัดว่าเป็นเทคนิคของ Blackhat SEO ซึ่งทางนายปรเมศวร์ออกมาปฏิเสธว่าเป็นความผิดพลาดของนักศึกษาฝึกงานภายในบริษัท และต่อมาได้ประกาศลาออกจากจากตำแหน่งนายกสมาคมผู้ดูแลเว็บไทย ซึ่งขณะนั้นดำรงตำแหน่งอยู่นั้น ได้เป็นผู้จัดการโครงการอินเทอร์เน็ตสีขาว</doc>
