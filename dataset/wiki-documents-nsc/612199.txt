<doc id="612199" url="https://th.wikipedia.org/wiki?curid=612199" title="2014 แอลพีจีเอทัวร์">2014 แอลพีจีเอทัวร์ 2014 แอลพีจีเอทัวร์ เป็นฤดูกาลการแข่งขันกอล์ฟของสตรีจากทั่วโลก โดยในปีนี้เริ่มต้นฤดูกาลที่ประเทศบาฮามาส ในวันที่ 23 มกราคม และจะสิ้นสุดฤดูกาลในวันที่ 23 พฤศจิกายน ที่เมืองออร์แลนโด รัฐฟลอริดา ประเทศสหรัฐอเมริกา ในฤดูกาลนี้ สิ่งสำคัญที่ถูกเพิ่มเข้ามาได้แก่ รายการแข่งขันรูปแบบทีมรายการใหม่ ชื่อว่า "เดอะ อินเตอร์เนชันแนล คราวน์" (The International Crown) ซึ่งจะจัดขึ้นปีเว้นปี สลับกับรายการ "โซลเฮม คัพ" (Solheim Cup) โดยรายการนี้จะแข่งขันในรูปแบบทีม 4 คน ตัวแทนจาก 8 ประเทศ แข่งขันกันทั้งหมด 4 วัน เล่นแบบนับหลุม (Match Play) ซึ่ง 8 ประเทศที่จะถูกคัดเลือกมานั้น จะคัดเลือกมาจากประเทศที่มีผู้เล่น 4 คนที่มีอันดับโลกสูงที่สุดของการจัดอันดับนักกอล์ฟสตรีโลก (Women's World Golf Rankings) ส่วนผู้เล่นที่จะมาเป็นตัวแทนประเทศนั้นจะดูจากอันดับโลกก่อนการแข่งขันรายการ คราฟท์ นาบิสโก แชมป์เปียนชิพ ในปีนั้นๆ การคัดเลือกผู้เล่นสำหรับรายการสุดท้ายของปี ซีเอ็มอี กรุป ทัวร์ แชมป์เปียนชิพ (CME Group Tour Championship) มีการเปลี่ยนแปลงจากปีที่ผ่านมา โดยจากเดิมผู้เล่น 3 อันดับแรกของแต่ละรายการจะถูกคัดเลือกให้ได้เล่นในรายการสุดท้าย แต่ในปีนี้จะเปลี่ยนเป็นการสะสมคะแนน เรียกว่า "Race to the CME Globe" เฉพาะผู้เล่นที่เป็นสมาชิกของแอลพีจีเอเท่านั้นที่จะได้รับคะแนน ผู้เล่น 72 คนที่มีคะแนนสูงสุดจะได้ผ่านเข้าไปเล่นในรายการนี้ (ในกรณีของผู้ชนะทุกรายการแข่งขันในฤดูกาล จะได้รับสิทธิ์ในการเข้าแข่งขันรายการนี้เช่นกัน ไม่ว่าจะเป็นสมาชิกของแอลพีจีเอหรือไม่ และไม่ว่าจะมีคะแนนเป็นอันดับที่เท่าไรก็ตาม รูปแบบการแข่งขันของรายการนี้มีลักษณะคล้ายกับรายการ เฟดเอ็กซ์ คัพ ของพีจีเอทัวร์ตารางการแข่งขันและผลการแข่งขัน ตารางการแข่งขันและผลการแข่งขัน. หมายเลขที่แสดงในวงเล็บนั้นแสดงถึงจำนวนรายการที่ผู้เข้าแข่งขันชนะทั้งหมดในแอลพีจีเอทัวร์นับจนถึงรายการปัจจุบัน (นับเฉพาะรายการที่เป็นทางการของแอลพีจีเอทัวร์เท่านั้น)- รายการแข่งขันที่แสดงเป็น ตัวหนา หมายถึงรายการเมเจอร์ - * ฮโย จู คิม และ คยู-จอง แบค ชนะการแข่งขันในตอนที่ยังไม่ได้เป็นสมาชิกของแอลพีจีเอทัวร์สถิติประจำฤดูกาล สถิติประจำฤดูกาล. ผู้นำอันดับเงินรางวัล ดูอันดับทั้งหมด ผู้นำอันดับคะแนนเฉลี่ย ดูอันดับทั้งหมดรางวัลประจำปี รางวัลประจำปี. ในทุกๆปี แอลพีจีเอจะมีการมอบรางวัลพิเศษให้แก่ผู้เล่น 3 รางวัล ได้แก่:- รางวัลผู้เล่นยอดเยี่ยมแห่งปี มอบให้กับผู้เล่นที่ทำคะแนนสะสมตลอดทั้งปีได้สูงที่สุด- ชนะเลิศ: สเตซี ลูอิส รองชนะเลิศ: อินบี ปาร์ค- รางวัลถ้วยโทรฟี่ มอบให้ผู้เล่นที่ทำสกอร์เฉลี่ยต่ำที่สุดในปีนั้น- ชนะเลิศ: สเตซี ลูอิส รองชนะเลิศ: อินบี ปาร์ค- รางวัลผู้เล่นหน้าใหม่ยอดเยี่ยมแห่งปี มอบให้ผู้เล่นหน้าใหม่ที่ทำคะแนนสะสมตลอดทั้งปีได้สูงที่สุด- ชนะเลิศ: ลิเดีย โค รองชนะเลิศ: มิริม ลี</doc>
