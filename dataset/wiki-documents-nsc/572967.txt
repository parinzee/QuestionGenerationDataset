<doc id="572967" url="https://th.wikipedia.org/wiki?curid=572967" title="สุชาติ บรรดาศักดิ์">สุชาติ บรรดาศักดิ์ สุชาติ บรรดาศักดิ์ (เกิด 11 สิงหาคม พ.ศ. 2498) อดีตสมาชิกสภาผู้แทนราษฎรจังหวัดนนทบุรี (ส.ส.นนทบุรี) 3 สมัยประวัติ ประวัติ. นายสุชาติ บรรดาศักดิ์ เกิดเมื่อวันที่ 11 สิงหาคม พ.ศ. 2498 เป็นบุตรของนายไว และ นางเอม บรรดาศักดิ์ และเป็นน้องชายของนาย วิชัย บรรดาศักดิ์ นายกเทศมนตรี เทศบาลนครปากเกร็ด สำเร็จการศึกษา ปริญญาตรี และปริญญาโท จาก มหาวิทยาลัยราชภัฏสวนดุสิตงานการเมือง งานการเมือง. นายสุชาติ เคยดำรงตำแหน่งประธานสภาจังหวัดก่อนที่จะได้รับเลือกตั้งสมาชิกสภาผู้แทนราษฎรครั้งแรก ใน พ.ศ. 2539 สังกัดพรรคประชากรไทย (ก่อนที่จะย้ายมาสังกัด พรรคราษฎร ในเวลาต่อมา) และได้รับเลือกติดต่อกันจนถึง พ.ศ. 2548 รวม 3 สมัย พ.ศ. 2550 นายสุชาติลงสมัคร ในสังกัดพรรคประชาราช แต่ได้คะแนนเป็นเพียงอันดับที่ 9 ของเขต (มี ส.ส. ได้ 3 คน) ต่อมา ในปี พ.ศ. 2554 สังกัดพรรคประชาธิปัตย์ ลงสมัครรับเลือกตั้งในพื้นที่เขต 4 แต่ไม่ได้รับเลือกตั้งอีกครั้ง โดยพ่ายแพ้ให้กับ นายมนตรี ตั้งเจริญถาวร จากพรรคเพื่อไทย ใน พ.ศ. 2561 นายสุชาติได้ย้ายจากพรรคประชาธิปัตย์มาสังกัด พรรคพลังพลเมืองไทย รับตำแหน่งรองหัวหน้าพรรคสมาชิกสภาผู้แทนราษฎร สมาชิกสภาผู้แทนราษฎร. นายสุชาติ บรรดาศักดิ์ ได้รับการเลือกตั้งเป็นสมาชิกสภาผู้แทนราษฎรมาแล้ว 3 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดนนทบุรี สังกัดพรรคประชากรไทย → พรรคราษฎร (พ.ศ. 2541) 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดนนทบุรี สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดนนทบุรี สังกัดพรรคไทยรักไทย</doc>
