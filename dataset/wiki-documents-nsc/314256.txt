<doc id="314256" url="https://th.wikipedia.org/wiki?curid=314256" title="รัฐมิโชอากัง">รัฐมิโชอากัง มิโชอากัง () มีชื่อเต็มว่า มิโชอากันเดโอกัมโป () เป็น 1 ใน 31 รัฐของประเทศเม็กซิโก ชื่อรัฐมีความหมายว่า "สถานที่ของชาวประมง" รัฐติดกับรัฐอื่นคือ ติดกับรัฐโกลีมาและรัฐฮาลิสโกทางทิศตะวันตก, ติดกับรัฐกวานาวาโตและรัฐเกเรตาโรทางทิศเหนือ, ติดกับรัฐเม็กซิโกทางทิศตะวันออก, ติดกับรัฐเกร์เรโรทางทิศใต้-ตะวันออก และติดกับมหาสมุทรแปซิฟิกทางทิศใต้ รัฐมิโชอากังมีพื้นที่ 59,864 กม² (23,113.6 ตร.ไมล์) เป็นรัฐที่มีพื้นที่ใหญ่ที่สุดเป็นอันดับที่ 16 หรือเป็น 3% ของพื้นที่ประเทศ ในปี 2005 มีประชากร 3,966,073 คน รัฐมีความคล้ายคลึงอย่างมากกับรัฐอื่นทางใต้ของเม็กซิโกอย่างรัฐเกร์เรโรและรัฐวาฮากา เมืองหลวงของรัฐคือเมือง มอเรเลีย ที่ตั้งอยู่ระหว่าง 2 เมืองใหญ่ของเม็กซิโก คือเมืองเม็กซิโกซิตี และเมืองกวาดาลาฮารา</doc>
