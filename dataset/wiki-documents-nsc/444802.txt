<doc id="444802" url="https://th.wikipedia.org/wiki?curid=444802" title="เอจออฟเอ็มไพร์สออนไลน์">เอจออฟเอ็มไพร์สออนไลน์ เอจออฟเอ็มไพร์สสออนไลน์ (; อักษรย่อ: AoEO) เป็นเกมคอมพิวเตอร์แนวกลยุทธ์เรียลไทม์อิงประวัติศาสตร์ ซึ่งเปิดตัว ณ วันที่ 16 สิงหาคม ค.ศ. 2011 พร้อมกับการดาวน์โหลดดิจิตอลและการจำหน่ายปลีก โดยได้อิงกับเกมซีรีส์ เอจออฟเอ็มไพร์ส ซึ่งเดิมได้รับการพัฒนาโดย บริษัทโรบอทเอนเตอร์เทนเมนท์ แต่วันที่ 24 กุมภาพันธ์ ค.ศ. 2011 ก็ได้มีการประกาศว่า แก๊สพาวเวอร์เกม ผู้สร้าง ซูพรีมคอมมานเดอร์ ได้ครอบครองการผลิตแทน เกมได้รับการเผยแพร่โดยบริษัทไมโครซอฟท์รูปแบบการเล่น รูปแบบการเล่น. เอจออฟเอ็มไพร์สสออนไลน์ มีลักษณะรูปแบบการเล่นจำนวนมาก เฉกเช่นเดียวกับในภาคก่อนหน้าของซีรีส์ ด้วยการเพิ่ม เมืองหลักที่ดำเนินโดยผู้เล่นแบบออฟไลน์, การค้นหาแบบมัลติเพลย์เยอร์ร่วมมือกัน, การศึก และการค้าขาย เกมนี้มีความพยายามในการผสมรูปแบบกลยุทธเรียลไทม์ (RTS) เข้ากับการเล่นเกมออนไลน์มัลติเพลย์เยอร์ที่มีผู้เล่นหลายคนเข้ามาเล่นในเวลาเดียวกัน เกมยังได้เพิ่มเนื้อหาใหม่ในปริมาณที่ดี ดังเช่น ไอเท็มการศึกด้วยวัสดุที่ได้รับมาการพัฒนา การพัฒนา. เอจออฟเอ็มไพร์สออนไลน์ ดำเนินงานภายใต้ชื่อ โปรเจกต์เอส ซึ่งเป็นเกมแรกที่ได้รับการพัฒนาโดยโรบอทเอนเตอร์เทนเมนท์ ซึ่งเป็นบริษัทที่ก่อตั้งโดยอดีตสมาชิกทีมเอนเซมเบิลสตูดิโอส์ผู้สร้างเกมชุด เอจออฟเอ็มไพร์ส เกมได้รับการประกาศถึงอย่างเป็นทางการ ณ วันที่ 16 สิงหาคม ค.ศ. 2010 บริษัทโรบอทได้รับการว่าจ้างโดยไมโครซอฟท์สำหรับการพัฒนาเกมเป็นระยะเวลากว่า 24 เดือน โดยทั้งสตูดิโอต่างมุ่งเน้นมายังโครงการนี้เพียงโครงการเดียว ในความพยายามเพื่อที่จะได้รับทุนเริ่มต้นสำหรับโครงการอื่นในอนาคตของโรบอทต่อไปการตอบรับ การตอบรับ. เอจออฟเอ็มไพร์สสออนไลน์ ได้รับความคิดเห็นในเชิงบวกโดยทั่วไป โดยได้รับคะแนนรวมที่ 71 คะแนนจากเว็บไซต์เมต้าคริทิค นักวิจารณ์บางรายยกย่องด้านภารกิจสหกรณ์, กราฟิก และรูปแบบการเล่นที่คุ้นเคยของ เอจออฟเอ็มไพร์ส</doc>
