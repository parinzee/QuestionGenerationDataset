<doc id="123637" url="https://th.wikipedia.org/wiki?curid=123637" title="ฮิวจ์ เฮฟเนอร์">ฮิวจ์ เฮฟเนอร์ ฮิวจ์ มาร์ซัน เฮฟเนอร์ (Hugh Marston Hefner) เกิดเมื่อวันที่ (9 เมษายน ค.ศ. 1926)-(27 กันยายน ค.ศ. 2017) รู้จักกันดีในชื่อว่า เฮฟ เป็นผู้ก่อตั้ง บรรณาธิการสูงสุดนิตยสารเพลย์บอย และเป็นผู้พัฒนาเพลย์บอยเอนเตอร์ไพร์ (Playboy Enterprise)ประวัติ ประวัติ. เฮฟศึกษาจบการศึกษาระดับประถมที่โรงเรียนประถมแซร์ (Sayre) และจบการศึกษาระดับมัธยมที่ Steinmetz High School ในชิคาโก หลังจากนั้นก็เข้ารับราชการทหารในช่วงสงครามโลกครั้งที่ 2 หลังจากนั้นเฮฟได้ศึกษาต่อจนจบการศึกษาระดับปริญญาตรี ภาควิชาจิตวิทยา วิชาโทการเขียนแบบสร้างสรรค์และศิลปะ ที่มหาวิทยาลัยอิลลินอยส์ เออร์แบนา-แชมเปญจน์ ซึ่งเฮฟใช้เวลาไม่ถึง 3 ปี ก็สามารถสำเร็จการศึกษาระดับปริญญาตรีได้ เฮฟมีเวลาที่จะสร้างนิตยสารและขายการ์ตูนของเขา งานแรกของเฮฟคือ สร้างป้ายการ์ดบอร์ดการ์ตูน ในปี 1949 เฮฟสำเร็จการศึกษาอีกครั้งในสาขา สังคมวิทยาผู้หญิงและเพศศึกษา (sociology and women and gender) จากมหาวิทยาลัยนอร์ทเวสเทิร์น ซึ่งเฮฟได้ไอเดียเรื่องนิตยสารเพลย์บอย มาจากการเรียนนี่เอง เฮฟแต่งงานกับเพื่อนร่วมรุ่นที่ชื่อ มิล วิลเลียม (Mildred Williams) ในวันที่ 25 มิถุนายน 1949 และมีบุตร 2 คน ชื่อ คริสตี้ (Christie) และเดวิด พอล (David Paul) เฮฟหย่ากับภรรยาหลังจากแต่งงานกันมาได้ 10 ปี หลังจากนั้นคริสตี้ ได้เป็นประธานเพลย์บอยเอนเตอร์ไพร์ หลังจากที่ทำงานภายใต้ลิขสิทธิของ Esquire เฮฟตัดสินใจถอนตัวออกมา หลังจากที่เรื่องผลตอบแทนที่เฮฟขอเพิ่มขึ้น $5 ไม่ลงตัว...ชีวิตส่วนตัว ชีวิตส่วนตัว. ภายหลังจากการแต่งงานครั้งแรกเฮฟกลายเป็นคนที่มีชื่อเสียง และเป็นเพลย์บอยที่น่าอิจฉาที่สุดคนหนึ่ง เฮฟกล่าวว่าในบางช่วงเขาต้องใช้เวลาร่วม 11-12 เดือนกับเหล่าเพลย์เมดในสังกัด เฮฟมีความสัมพันธ์กับเพลย์เมดแทบทุกคนที่มีชื่อเสียง ซึ่งล้วนแล้วแต่จะเป็นคนที่ได้ตำแหน่ง Playmate of the Year จากนิตยสารเพลย์บอยทั้งนั้น ในวันที่ 1 กฤกฎาคม 1989 เฮฟแต่งงานอีกครั้งกับเพลย์เมดแห่งปีประจำนิตยสารเพลย์บอย ที่ชื่อ คิมเบอร์ลี่ คอนราด (Kimberley Conrad) และแยกกันอยู่ในปี 1999 เฮฟมีบุตรทั้งหมด 4 คน1. คริสตี้ เฮฟเนอร์ (Christie Hefner) เกิด 1952 เป็นลูกของเฮฟกับมิล วิลเลียมภรรยาคนแรก 2. เดวิด เฮฟเนอร์ (David Hefner ) เกิด 1955 เป็นลูกของเฮฟกับมิล วิลเลียมภรรยาคนแรก 3. เมสัน เฮฟเนอร์ (Marston Hefner) เกิด 1990 เป็นลูกของเฮฟกับคิมเบอร์ลี่ คอนราดภรรยาคนที่สอง 4. คูเปอร์ เฮฟเนอร์ (Cooper Hefner) เกิด 1991 เป็นลูกของเฮฟกับคิมเบอร์ลี่ คอนราดภรรยาคนที่สอง หลังจากแยกทางกับคิมเบอร์ลี่ คอนราด เฮฟเริ่มใช้ชีวิตแบบเพลย์บอยเต็มรูปแบบ เฮฟเลือกคบกับสาวๆ เป็นกลุ่มแฟน อายุตั้งแต่ 18-28 ปี ในปี 2000 แบรน โรเดริค (Brande Roderick) ถอนตัวจากการแสดงซีรีส์เรื่อง Baywatch เพื่อมาเข้าสังกัดแฟนของเฮฟ หลังจากนั้นเฮฟเลือกเยสมิน คิง (Yazmin King) เป็นคนโปรด หลังจากนั้นทีน่า แมรี่ จอร์แดน (Tina Marie Jordan) ได้เป็นแฟนคนหลัก แต่หลังจากนั้นเฮฟก็เสาะหาสาวผมบลอนด์อีก 7 คนมาเข้าสังกัดแฟนของเขา รวมไปถึง ฮอลลี่ แมนดิสัน (Holly Madison) บริจเจ็ด มาร์คาร์ด (Bridget Marquardt) และเคนดรา วิลคินสัน (Kendra Wilkinson) ซึ่งเป็นนักแสดงจากซีรีส์เรื่อง The Girls Next Door ก็มาอยู่กับที่แมนชั่นเพลย์บอยของเฮฟ เฮฟได้เลือก เคนดรา วิลคินสัน วัย 18 ปี (Kendra Wilkinson) เป็นแฟนลำดับที่ 3 เรื่องเล่าเกี่ยวกับนิตยสารเพลย์บอย จากปี 1955-1979 ที่ตรงโลโก้ของเพลย์บอย จะมีสัญลักษณ์ดาวปรากฏอยู่ตรงตัวอักษร P เป็นตำนานเล่าว่าเฮฟได้ให้เรทของเพลย์เมดคนนั้น ตามระดับความเย้ายวน และจำนวนครั้งที่เฮฟนอนกับเธอ รวมไปถึงระดับเทคนิคบนเตียง อีกข่าวลือหนึ่งเล่าว่า เฮฟสร้างภาพว่าเขาเป็นเพลย์บอยตัวจริง โดยการแสดงให้เห็นว่านอนกับเพลย์เมด ต่อสื่อต่างๆ แต่ในชีวิตจริงไม่ได้ทำ ซึ่งดาวจะมีตั้งแต่ 0-12 ดวง ซึ่งจะบ่งบอกถึงผลตอบรับของตลาดผู้บริโภคในคราวนั้นๆ ของนิตยสารเพลย์บอย</doc>
