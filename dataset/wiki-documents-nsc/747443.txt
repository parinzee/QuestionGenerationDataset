<doc id="747443" url="https://th.wikipedia.org/wiki?curid=747443" title="เทศบาลเมืองแจระแม">เทศบาลเมืองแจระแม แจระแม เป็นเทศบาลเมืองแห่งหนึ่งตั้งอยู่ในอำเภอเมืองอุบลราชธานี จังหวัดอุบลราชธานี ครอบคลุมพื้นที่ส่วนใหญ่ของตำบลแจระแม ตั้งอยู่ห่างจากที่ว่าการอำเภอหรือศาลากลางจังหวัด ประมาณ 10 กิโลเมตร มีเขตรับผิดชอบ 10 หมู่บ้าน มีพื้นที่ 50 ตารางกิโลเมตร มีสภาพเป็นชุมชนตามชานเมืองใหญ่ ประชากรส่วนใหญ่เข้าไปรับจ้างในตัวเมืองอุบลราชธานีประวัติ ประวัติ. ชุมชนแจระแมเป็นชุมชนที่ผลิตเกลือสินเธาว์ในสมัยโบราณ โดยใช้ดินเค็มจากลำห้วย ซึ่งใช้เป็นที่สัญจรผ่านไปมาของคนทั่วไป เมื่อนำดินเค็มใส่รางแล้วนำน้ำมาเทแล้วกวนจนน้ำละลายเกลือจากดิน เมื่อผู้คนสัญจรผ่านไปมาจึงเรียกให้คนมาชิมรสเกลือ เป็นภาษาอีสานว่า "แจะทำแม้" ต่อมาจึงเพี้ยนเป็น "แจระแม" และเรียกห้วยนี้ว่า ห้วยแจระแม มาจนถึงปัจจุบัน ชุมชนแจระแมได้รับการยกฐานะเป็น "องค์การบริหารส่วนตำบลแจระแม" เมื่อวันที่ 28 เมษายน พ.ศ. 2539 ตามประกาศกระทรวงมหาดไทย ลงวันที่ 19 มกราคม พ.ศ. 2539 ซึ่งประกาศในราชกิจจานุเบกษา ฉบับทั่วไป เล่มที่ 113 ตอนที่ 96 ลงวันที่ 30 มกราคม พ.ศ. 2539 ต่อมาองค์การบริหารส่วนตำบลแจระแมได้รับการจัดตั้งเป็นเทศบาลเมืองเมื่อ 5 กันยายน พ.ศ. 2555อาณาเขตอาณาเขต. - ทิศเหนือ ติดกับตำบลขามใหญ่ อำเภอเมืองอุบลราชธานี - ทิศใต้ ติดกับตำบลคำน้ำแซบ และตำบลหนองกินเพล อำเภอวารินชำราบ - ทิศตะวันออก ติดกับเทศบาลตำบลอุบล เทศบาลนครอุบลราชธานี - ทิศตะวันตก ติดกับตำบลหนองขอน และตำบลหนองบ่อ อำเภอเมืองอุบลราชธานี</doc>
