<doc id="123020" url="https://th.wikipedia.org/wiki?curid=123020" title="การกลับมาของอุลตร้าแมน">การกลับมาของอุลตร้าแมน การกลับมาของอุลตร้าแมน () เป็นชื่อเดิมของ ทีวีซีรีส์ "ยอดมนุษย์ อุลตร้าแมนแจ็ค" เป็นอุลตร้าแมนหมายเลข 4 เป็นทีวีซีรีส์ชุดที่ 3 ของทีวีซีรีส์อุลตร้าซีรีส์ โดยมีเรื่องราวเกี่ยวกับฮิเดกิ โกชายหนุ่มนักขับรถซิ่ง ที่ตายเนื่องจากเข้าไปช่วยเหลือเด็กและสุนัขที่กำลังถูกตึกถล่มร่วงลง จนได้รับการยอมรับจากยอดมนุษย์ อุลตร้าแมน แจ็ค และเลือกตัวเขาเป็นร่างสถิตย์ โดยในการแปลงร่างของโกจะต้องรวบรวมพลังจิตพร้อมทั้งชูมือขึ้น โดยไม่ต้องใช้อุปกรณ์ช่วยใดๆ ยอดมนุษย์ อุลตร้าแมน แจ็ค มีเวลาในอยู่บนโลก 3 นาที เช่นเดียวกับ ยอดมนุษย์ อุลตร้าแมน ฮิเดกิ โก ยังได้เข้าร่วมกับสมาชิกในหน่วยปราบสัตว์ประหลาด กองกำลังพิทักษ์ในซีรีส์นี้มีชื่อว่า MAT : Monster Attack Team อีกด้วย มีจำนวนตอนทั้งหมด 51 ตอน โดยอุลตร้าแมน แจ็ค ในประเทศไทยระยะแรก ๆ เรียกว่า อุลตร้าแมน 2 เนื่องจากมีรูปร่างลักษณะที่คล้ายอุลตร้าแมนตัวแรกมาก ต่างกันเพียงมีรอยขีดเป็นเส้นเล็ก ๆ ตามรอยสีแดงใหญ่ และสีแดงบริเวณต้นขาไม่ลงมาเป็นแถบยาวเหมือนอุลตร้าแมนตัวแรก สาเหตุที่ใช้ชื่ออุลตร้าแมนแจ็คนั้นในภาคคอมมิคซีรีส์อันโดรเมรอส (ภาคคอสโมแท็กเตอร์) ซึ่งมีการกล่าวถึงพี่น้องอุลตร้ามาก และถูกเรียกว่าอุลตร้าแมน 2 หรือ อุลตร้านิวแมน ภายหลังทางญี่ปุ่นเปลี่ยนชื่อ อุลตร้าแมน แจ็ค เพื่อเป็นการตลาดของเล่นและไม่ให้สับสนชื่ออุลตร้าแมนครับลักษณะสำคัญ ลักษณะสำคัญ. อุลตร้าแมนแจ็คมีลักษณะโดยรวมคล้ายกับอุลตร้าแมน คือ ลำตัวมีสีเงิน ลวดลายบนลำตัวเป็นสีแดง แต่ลักษณะของลวดลายแตกต่างกัน ได้แก่ 1. บริเวณคอของอุลตร้าแมนแจ็คมีสีเงิน ในขณะที่คออุลตร้าแมนเป็นสีแดง 2. แถบสีแดงบริเวณเอวของอุลตร้าแมนแจ็คจะสั้นกว่า ไม่ลากต่อเนื่องไปจนถึงต้นขาทั้งสองข้างเหมือนอุลตร้าแมน 3. แถบสีแดงบริเวณเข่าของอุลตร้าแมนแจ็คจะยาวกว่าอุลตร้าแมน 4. แถบสีแดงบริเวณแขนของอุลตร้าแมนแจ็คจะสิ้นสุดแบบตัดขวางเป็นเส้นตรง ขณะที่อุลตร้าแมนแถบนี้จะมีลักษณะแบบปลายแหลมชี้ไปทางด้านมือ 5. ลวดลายสีแดงของแจ๊คจะมีเส้นสีแดงเล็กๆขนานไปกับขอบด้วย และเพราะลักษณะที่คล้ายกับอุลตร้าแมนนี่เอง ชาวโลกจึงเรียกการมาเยือนโลกของอุลตร้าแมนแจ็คว่า "การกลับมาของอุลตร้าแมน" (Return of Ultraman)ประวัติ ประวัติ. เมื่อโลกกลับมาเป็นเป้าหมายการโจมตีของสัตว์ประหลาด และมนุษย์ต่างดาวอีกครั้ง อุลตร้าแมนแจ๊คจึงได้รับมอบหมายให้มาประจำยังโลกมนุษย์ แจ๊คมอบชีวิตให้กับ ฮิเดกิ โก ชายหนุ่มผู้เสียสละชีวิตตนเองเข้าช่วยชีวิตเด็กที่ได้รับอันตรายจากการโจมตีของสัตว์ประหลาด ทำให้โกสามารถแปลงร่างเป็นอุลตร้าแมนแจ๊คได้ด้วยการรวบรวมพลังจิตเมื่อโลกเข้าสู่ภาวะคับขันข้อมูลจำเพาะข้อมูลจำเพาะ. - ความสูง : 40 เมตร - น้ำหนัก : 35,000 ตัน - อายุ : 17,000 ปี - ความเร็วในการบิน : 5 มัค - พลังกระโดด : 400 เมตร - ดาวบ้านเกิด: ดาวอุลตร้า นครแห่งแสง เนบิวล่า M78 - อาวุธ&ท่าไม้ตาย : ลำแสงสเปเซี่ยม,อุลตร้าเบรชเล็ท,อุลตร้าสปาร์ค,อุลตร้าครอส,ซีเนราม่าช๊อต,อุลตร้าฟ็อกบีม - การป้องกัน : อุลตร้าแบริเออร์ - มาโลกครั้งแรก : ค.ศ 1971 - การแปลงร่าง : โดยการรวบรวมพลังจิตแล้วชูมือขึ้น - ร่างมนุษย์ : ฮิเดกิ โก สมาชิกหน่วย MAT</doc>
