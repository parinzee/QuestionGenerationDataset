<doc id="723161" url="https://th.wikipedia.org/wiki?curid=723161" title="กุสตาฟว์ ดอเร">กุสตาฟว์ ดอเร ปอล กุสตาฟว์ ลูย คริสต็อฟ ดอเร () หรือ กุสตาฟว์ ดอเร (6 มกราคม ค.ศ. 1832 – 23 มกราคม ค.ศ. 1883) เป็นศิลปินชาวฝรั่งเศส ดอเรเกิดเมื่อปี ค.ศ. 1832 ที่เมืองสทราซบูร์ เมื่อมีอายุได้ 5 ปี เขาก็เริ่มวาดภาพ และเมื่ออายุได้ 12 ปี เขาก็เริ่มทำภาพพิมพ์หิน ครอบครัวของดอเรย้ายไปอยู่ที่ปารีสเมื่อดอเรอายุได้ 15 ปี ที่นั่นเขาเริ่มเป็นที่รู้จักในฐานะนักวาดภาพประกอบ จากผลงานภาพประกอบในหนังสือของนักเขียนหลายคน เช่น ฟร็องซัว ราเบอแล และออนอเร เดอ บาลซัก รวมถึง ดอนกิโฆเต้ ฉบับภาษาฝรั่งเศส และ The Raven ของเอดการ์ แอลลัน โพ ในปี ค.ศ. 1867 ผลงานของดอเรได้ถูกนำไปจัดแสดงที่กรุงลอนดอน และได้รับคำติชมอย่างมากจนทำให้เขาได้งานที่สำนักพิมพ์ Grant & Co และผลิตผลงาน London: A Pilgrimage ซึ่งได้รับความนิยมอย่างมาก ในช่วงหลัง ดอเรได้วาดภาพประกอบให้กับหนังสือของคอเลริดจ์ และเทนนีสัน รวมถึง แพระไดส์ลอสต์ ของมิลตัน และ ดีวีนากอมเมเดีย ของดันเต เขาอยู่เป็นโสดตลอดชีวิต และอาศัยอยู่กับแม่จนกระทั่งเสียชีวิตในปี ค.ศ. 1883 ที่กรุงปารีส ขณะมีอายุได้ 51 ปี</doc>
