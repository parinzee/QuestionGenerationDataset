<doc id="225781" url="https://th.wikipedia.org/wiki?curid=225781" title="ผลิตภัณฑ์กระดาษไทย">ผลิตภัณฑ์กระดาษไทย บริษัท ผลิตภัณฑ์กระดาษไทย จำกัด (Thai Paper CO., Ltd.) คือบริษัทเอกชน ดำเนินธุรกิจในการผลิตและจัดจำหน่ายกระดาษพิมพ์เขียนสำหรับการใช้งานหลากหลายประเภท ภายใต้ยี่ห้อ เอสซีจี เปเปอร์ ซึ่งเป็นบริษัทในเครือธุรกิจเอสซีจี โดยการสื่อสารภายในกลุ่มบริษัท ใช้อักษรย่อแทนชื่อหน่วยงานว่า "ทีพีซี"ที่ตั้งที่ตั้ง. - สำนักงานใหญ่: อาคาร 4 เลขที่ 1 ถนนปูนซีเมนต์ไทย บางซื่อ กรุงเทพมหานคร 10800 - โรงงาน: กม. 84 เลขที่ 19 หมู่ 19 ถ.แสงชูโต ต.ท่าผา อ.บ้านโป่ง จ.ราชบุรี 70110ประวัติ ประวัติ. บจก.ผลิตภัณฑ์กระดาษไทย ก่อตั้งเมื่อวันที่ 22 มิถุนายน พ.ศ. 2526 ด้วยทุนจดทะเบียน 1,200 ล้านบาท โดยก่อตั้งโรงงานในเขตพื้นที่กลุ่มโรงงานบ้านโป่ง ซึ่งมีโรงงานผลิตกระดาษคราฟท์ และโรงงานผลิตเยื่อกระดาษอยู่ก่อนแล้ว ปัจจุบัน บจก.ผลิตภัณฑ์กระดาษไทย มีเครื่องผลิตกระดาษทั้งสิ้น 5 เครื่อง นอกจากนี้ยังมีเครื่องผลิตกระดาษอีก 7 เครื่องที่เป็นของ บจก.กระดาษสหไทย แต่ขายสินค้าในนามของ บจก.ผลิตภัณฑ์กระดาษไทยเช่นเดียวกัน เดิมทีสินค้าที่ บจก.ผลิตภัณฑ์กระดาษไทย ผลิตโดยมากจะส่งขายให้กับผู้แปรรูปกระดาษรายย่อย หรือโรงพิมพ์ต่างๆ ในลักษณะของม้วนกระดาษสำหรับป้อนเข้าสู่เครื่องตัด หรือกระดาษแผ่นใหญ่เพื่อใช้ป้อนเข้าเครื่องตัดขนาดเล็ก และเครื่องพิมพ์ชนิดต่างๆ ในช่วงประมาณปี พ.ศ. 2549-ปัจจุบัน มีการผลิตสินค้าเพื่อขายถึงผู้ใช้โดยตรงเพิ่มเข้ามา โดยเฉพาะกระดาษถ่ายเอกสารขนาด เอ4 ซึ่งมีตลาดทั้งภายในประเทศ และต่างประเทศประเภทของกระดาษกระดาษพิมพ์เขียนชนิดเคลือบผิวประเภทของกระดาษ. กระดาษพิมพ์เขียนชนิดเคลือบผิว. - กระดาษอาร์ตมันสองหน้า - กระดาษอาร์ตการ์ดสองหน้า - กระดาษอาร์ตด้าน - กระดาษอาร์ตมันหน้าเดียว - กระดาษอาร์ตคาร์บอนเลสกระดาษพิมพ์เขียนชนิดไม่เคลือบผิวกระดาษพิมพ์เขียนชนิดไม่เคลือบผิว. - กระดาษออฟเซ็ต สำหรับเทคโนโลยีงานพิมพ์แบบออฟเซ็ต - กระดาษถ่ายเอกสาร ใช้กับอุปกรณ์สำนักงานทั่วไป เช่น เครื่องถ่ายเอกสาร โทรสาร เครื่องพิมพ์อิงค์เจ็ต เครื่องพิมพ์เลเซอร์ เป็นต้น - กระดาษคอมพิวเตอร์ มีเนื้อกระดาษบาง รูปแบบจัดจำหน่ายโดยมากมีลักษณะเป็นม้วนพร้อมรูปรุด้านข้าง ตัวอย่างที่พบเห็นได้บ่อย เช่น ใบเสร็จรับเงิน - กระดาษขาวพรีเมี่ยมไวท์ / การ์ดสี - กระดาษแอร์เมล์ กระดาษสำหรับใช้งานพิมพ์หรือเขียนจดหมายส่งต่างประเทศ มีน้ำหนักเบาเป็นพิเศษกว่ากระดาษทั่วไป ช่วยลดค่าใช้จ่ายในการส่งจดหมายซึ่งคิดตามน้ำหนักของกระดาษ - กระดาษถนอมสายตา หมายถึงกระดาษที่มีอัตราการสะท้อนแสงน้อยกว่ากระดาษทั่วไป ซึ่งจะมีสีที่หม่นกว่าปกติเล็กน้อย - กระดาษแบงค์สี หมายถึงกระดาษที่ใช้ในธนาคาร มีสีสันต่างๆ หลากหลายกระดาษชนิดพิเศษแบบเคลือบผิวกระดาษชนิดพิเศษแบบเคลือบผิว. - กระดาษอาร์ตอัดลาย - กระดาษอาร์ตการ์ดหน้าเดียว - กระดาษอาร์ตกึ่งมันกระดาษชนิดพิเศษแบบไม่เคลือบผิวกระดาษชนิดพิเศษแบบไม่เคลือบผิว. - กระดาษการ์ดขาวกันเชื้อรา - กระดาษคั่นกระจก ใช้สำหรับสอดคั่นกลางระหว่างกระจกแต่ละแผ่น เป็นกระดาษที่ผ่านกรรมวิธีผลิตแบบกรด จึงไม่ทิ้งคราบด่างไว้บนกระจก - กระดาษคั่นสแตนเลส - กระดาษเบสรูปลอกเซรามิค - กระดาษขาวการ์ดขาวไปรษณียบัตร สำหรับพิมพ์แผ่นไปรษณียบัตร - กระดาษขาวการ์ดขาวลายผ้า - กระดาษบังสีรถยนต์</doc>
