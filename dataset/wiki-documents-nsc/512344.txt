<doc id="512344" url="https://th.wikipedia.org/wiki?curid=512344" title="ฤทธิเดช ว.วรรณทวี">ฤทธิเดช ว.วรรณทวี ฤทธิเดช ว.วรรณทวี หรือ ฤทธิเดช ท.เทพสุทิน เป็นนักมวยไทยชาวไทย ผู้ซึ่งเป็นหนึ่งในสามนักมวยไทยที่โปรโมเตอร์ชุ้น เกียรติเพชร ได้เสนอให้ใจสู้ ท.เทพสุทิน ผู้เป็นศิษย์เอกของสมรักษ์ คำสิงห์ เลือกต่อสู้ ทั้งนี้ ฤทธิเดชจัดเป็นนักมวยเอกที่มีชื่อเสียง และเคยสู้กับนักชกรุ่นพี่ที่มีฝีมือเก่งกาจอย่างสามเอ ไก่ย่างห้าดาวยิม มาแล้วครั้งหนึ่งประวัติ ประวัติ. วันที่ 27 กันยายน พ.ศ. 2551 ฤทธิเดชเข้าแข่งขันคู่เอกศึกจ้าวมวยไทย ที่เวทีมวยสยามอ้อมน้อย ซึ่งเขาเป็นฝ่ายแพ้คะแนนต่อรุ่งเพชร ว.รุ่งนิรันดร์ วันที่ 21 ธันวาคม ฤทธิเดชเข้าแข่งขันคู่เอกรายการศึกมวยไทย 7 สี โดยเป็นฝ่ายแพ้ต่ออินทรีขาว พี.เค.พี.ราชานนท์ วันที่ 14 มิถุนายน พ.ศ. 2552 ฤทธิเดชเข้าแข่งขันคู่เอกนำรายการศึกมวยไทย 7 สี ที่ซึ่งเขาเป็นฝ่ายชนะคะแนนหนึ่งจักรวาล ส.สุวรรณี วันที่ 11 ตุลาคม ฤทธิเดชเข้าแข่งขันคู่เอกรายการศึกมวยไทย 7 สี โดยได้พบกับรุ่งรัตน์ ต.พิทักษ์กลการ จากการแข่งขันครั้งดังกล่าว ฤทธิเดชเป็นฝ่ายชนะคะแนน วันที่ 18 เมษายน พ.ศ. 2553 ฤทธิเดชเข้าแข่งขันคู่เอกรายการศึกมวยไทย 7 สี และเป็นฝ่ายชนะคะแนนรักเกียรติ เกียรติประภัสร์ วันที่ 27 มิถุนายน ฤทธิเดชเข้าแข่งขันคู่เอกรายการศึกมวยไทย 7 สี โดยเขาเป็นฝ่ายเสมอเสกสรร อ.ขวัญเมือง วันที่ 22 เมษายน พ.ศ. 2554 ฤทธิเดชเข้าแข่งขันคู่เอกรายการศึกแสงมรกต โดยได้พบกับปิ่นสยาม ส.อำนวยศิริโชค วันที่ 26 มิถุนายน ฤทธิเดชเข้าแข่งขันคู่เอกศึกมวยไทย 7 สี และเป็นฝ่ายชนะคะแนนอดีตนักมวยไทยที่มีชื่อเสียงนามว่ารักเกียรติ เกียรติประภัสร์ ที่ซึ่งเป็นการแข่งหลังจากสึกจากการบวชในช่วงระยะเวลาราว 2 เดือน วันที่ 23 กันยายน ฤทธิเดชเข้าแข่งขันคู่เอกศึกเกียรติเพชร ณ เวทีมวยลุมพินี และเป็นฝ่ายชนะคะแนนกางเขนเหล็ก แป้งเย็นไอโอเดิมร์ ซึ่งเป็นผลงานที่ส่งผลให้ฤทธิเดชสร้างชื่อสู่การเป็นนักมวยเอกได้อีกครา วันที่ 9 ธันวาคม ฤทธิเดชเข้าแข่งขันรายการศึกเกียรติเพชร ณ เวทีมวยลุมพินี ซึ่งเขาได้พบกับนักชกรุ่นพี่ที่มีฝีมือเก่งกาจนามสามเอ ไก่ย่างห้าดาวยิม วันที่ 1 เมษายน พ.ศ. 2555 ฤทธิเดชเข้าแข่งขันคู่เอกศึกมวยไทย 7 สี โดยได้พบกับฟ้าสั่ง ส.ตะวันรุ่ง ซึ่งในการแข่งขันครั้งนี้ ฤทธิเดชเป็นฝ่ายชนะน็อกยก 2 วันที่ 27 เมษายน ฤทธิเดชเข้าแข่งขันคู่เอกนำรายการศึกแสงมรกต ที่เวทีมวยลุมพินี โดยเป็นฝ่ายชนะคะแนนพรสวรรค์ ลูกพระบาท วันที่ 31 กรกฎาคม ฤทธิเดชได้รับเลือกเข้าร่วมแข่งขันรายการศึกพุ่มพันธุ์ม่วงการกุศล ที่เวทีมวยลุมพินี โดยได้พบกับคู่ชกอย่างเพชรพนมรุ้ง ว.สังข์ประไพ ซึ่งฤทธิเดชเป็นฝ่ายแพ้คะแนน ครั้งหนึ่ง วิรัตน์ วชิรรัตนวงศ์เคยมีแผนที่จะให้ฤทธิเดชเข้าแข่งขันรายการศึกลุมพินีแชมเปี้ยนเกริกไกร ในวันที่ 8 มิถุนายน โดยกำหนดให้ชกกับทอง ปุ๋ยดีนายดี แต่เนื่องด้วยฤทธิเดชไม่พร้อมชก อีกทั้งทองเองก็เข้าบวช ทางวิรัตน์ซึ่งเป็นผู้จัดจึงตัดสินใจให้เพชรบุญชู เอฟ.เอ.กรุ๊ป กับน้องโอ๋ ไก่ย่างห้าดาว เข้าชกแทน วันที่ 7 กันยายน ฤทธิเดชเข้าแข่งขันศึกลุมพินีแชมเปี้ยนเกริกไกร ที่เวทีมวยลุมพินี และเป็นฝ่ายชนะคะแนนพลังทิพย์ น.ศรีผึ้ง วันที่ 9 ตุลาคม ฤทธิเดชเข้าแข่งขันคู่รองรายการศึกเพชรยินดี ที่เวทีมวยลุมพินี โดยได้พบกับยอดขุนพล ศิษย์มนต์ชัย วันที่ 6 พฤศจิกายน ฤทธิเดชเข้าแข่งขันคู่เอกรายการศึกเกียรติเพชรการกุศล ที่เวทีมวยลุมพินี โดยได้พบกับโพธิ์แก้ว ฝนจางชลบุรี ซึ่งทั้งคู่ไม่เคยชกกันมาก่อน จากการแข่งขันครั้งดังกล่าว ฤทธิเดขเป็นฝ่ายแพ้คะแนน วันที่ 24 ธันวาคม พ.ศ. 2555 ฤทธิเดชเป็นหนึ่งในนักมวยไทยผู้เข้าแข่งขันศึกวันสถาปนา 67 ปี เวทีราชดำเนิน โดยได้พบกับคู่ชกอย่างซุปเปอร์แบงค์ ม.รัตนบัณฑิต จากการแข่งขันครั้งดังกล่าว ฤทธิเดชเป็นฝ่ายแพ้คะแนนสถิติการชกระเบียงภาพ</doc>
