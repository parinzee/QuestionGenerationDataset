<doc id="315596" url="https://th.wikipedia.org/wiki?curid=315596" title="จำนงค์ โพธิสาโร">จำนงค์ โพธิสาโร จำนงค์ โพธิสาโร เป็นอดีตนักการเมือง โดยเป็น ส.ส. จังหวัดศรีสะเกษ ถึง 7 สมัย และได้รับโปรดเกล้าให้เป็นรัฐมนตรีช่วยว่าการกระทรวงพาณิชย์ สมัยรัฐบาลพลเอก ชาติชาย ชุณหะวัณ ซึ่งเป็นคณะรัฐมนตรีคณะที่ 46 ของไทย ก่อนเข้าสู่อาชีพนักการเมือง นายจำนงค์ โพธิสาโร เป็นอธิบดีกรมป่าไม้ ที่สามารถอยู่ในตำแหน่งอธิบดีกรมป่าไม้จนกระทั่งเกษียณอายุราชการ ซึ่งมีอธิบดีกรมป่าไม้น้อยคนที่จะได้เกษียณในตำแหน่งนี้ และเคยเป็นกรรมการบริหารพรรคสามัคคีธรรมประวัติ ประวัติ. นายจำนงค์ โพธิสาโร เกิดเมื่อวันที่ 13 กุมภาพันธ์ พ.ศ. 2467 ที่ตำบลพะวง อำเภอเมือง จังหวัดสงขลา เป็นบุตรคนที่ 3 ของนายบำรุงและนางชิบ โพธิสาโร ภรรยาชื่อนางนวลนารถ โพธิสาโร มีบุตร 5 คน คือ รศ.ดร.บุปผชาติ ทัฬหิกรณ์ นางนงนารถ โพธิสาโร นางนงน้อย โพธิสาโร นายณัฏฐวุฒิ โพธิสาโร และนายธนโรจน์ โพธิสาโร และในวันที่ 3 เม.ย. เวลา 13.26 น.ได้ถึงแก่อนิจกรรมด้วยโรคชรา ด้วยวัย 91 ปี ที่โรงพยาบาลพระมงกุฎเกล้าการศึกษา การศึกษา. จากพื้นเพที่เป็นคนจังหวัดสงขลา บ้านควนหิน ตำบลพะวง อำเภอเมือง จังหวัดสงขลา ในวัยเยาว์ นายจำนงค์ โพธิสาโร จึงได้ศึกษาที่โรงเรียนใกล้บ้านจนสำเร็จประโยคประถมศึกษา ต่อจากนั้นจึงไปศึกษาต่อที่โรงเรียนมหาวชิราวุธ จังหวัดสงขลา จนสำเร็จประโยคมัธยมศึกษาโดยมารดา นางชิบ โพธิสาโร ได้นำไปฝากไว้กับพระเดชพระคุณ พระราชรัตนโมลี อดีตเจ้าคณะจังหวัดสงขลา และอดีตเจ้าอาวาสวัดแหลมทราย ต่อมาได้ไปศึกษาในระดับเตรียมอุดมศึกษาเกษตรศาสตร์แม่โจ้ มหาวิทยาลัยเกษตรศาสตร์ สำเร็จเตรียมอุดมศึกษาเกษตรศาสตร์ เมื่อจบระดับเตรียมอุดมศึกษาได้เข้าศึกษาต่อที่วิทยาลัยวนศาสตร์ แพร่ หรือโรงเรียนการป่าไม้แพร่ เมื่อได้ระดับอนุปริญญาบัตรวนศาสตร์ ได้แต่งงานมีครอบครัว มีโอกาสเรียนต่อในระดับปริญญาตรีที่มหาวิทยาลัยรามคำแหงจนจบ และศึกษาต่อจนจบระดับปริญญาโท ที่สถาบันบัณฑิตพัฒนบริหารศาสตร์ (นิด้า) สำหรับระดับปริญญาเอกนั้น ได้รับปริญญาเทคโนโลยีการเกษตร ดุษฎีบัณฑิตกิตติมศักดิ์ (สาขาพืชศาสตร์) สถาบันเทคโนโลยีการเกษตรแม่โจ้การรับราชการ การรับราชการ. เมื่อจบการศึกษาในระดับอนุปริญญาวนศาสตร์ ได้เป็นลูกจ้างของกรมป่าไม้ที่จังหวัดสุราษฎร์ธานี ต่อมาได้สอบบรรจุเป็นข้าราชการพลเรือนสามัญ ชั้นตรี ดำรงตำแหน่งพนักงานป่าไม้ตรี ประจำป่าไม้เขตสุราษฎร์ กรมป่าไม้ กระทรวงเกษตราธิการ เมื่อวันที่ 3 มกราคม พ.ศ. 2494ข้าราชการชั้นตรี-โท ข้าราชการชั้นตรี-โท. ในช่วงเป็นข้าราชการชั้นตรี ได้รับมอบหมายให้ไปประจำปฏิบัติงานที่จังหวัดนครศรีธรรมราช ต่อมาในปี พ.ศ. 2497 ได้รับมอบหมายให้ทำหน้าที่รักษาการในตำแหน่งป่าไม้เขตนครศรีธรรมราช และรักษาการในตำแหน่งป่าไม้จังหวัดสุราษฎร์ธานีในเวลาต่อมาข้าราชการชั้นเอก ข้าราชการชั้นเอก. ในวันที่ 20 ตุลาคม พ.ศ. 2509 ได้เลื่อนเป็นข้าราชการชั้นเอก ตำแหน่งหน้าที่เป็นป่าไม้จังหวัดเอก จังหวัดสุราษฎร์ธานี และย้ายไปเป็นป่าไม้จังหวัดเอก จังหวัดชลบุรี และจังหวัดหนองคายในเวลาต่อมา ในวันที่ 1 ตุลาคม พ.ศ. 2517 ได้ดำรงตำแหน่งป่าไม้เขตเอก สำนักงานป่าไม้แพร่ และในปี พ.ศ. 2518 ได้มีการเปลี่ยนแปลงจากระบบชั้น (ตรี โท เอก) มาเป็นระดับ (ซี) จึงได้ดำรงตำแหน่งเป็นป่าไม้เขต พนักงานป่าไม้ 6 เขตแพร่ข้าราชการระดับ7-8 ข้าราชการระดับ7-8. จำนงค์ โพธิสาโร ได้รับการแต่งตั้งเป็นป่าไม้เขต (พนักงานป่าไม้ 7) สำนักงานป่าไม้เขตแพร่ ระดับ 7 ในปี พ.ศ. 2519 เป็นผู้อำนวยการกอง กองจัดการที่ดินป่าสงวนแห่งชาติ (พนักงานป่าไม้ 7) และเป็นผู้อำนวยการกองจัดการที่ดิน (เจ้าหน้าที่บริหารงานป่าไม้ 7) และเมื่อวันที่ 30 มีนาคม พ.ศ. 2522 จึงได้รับแต่งตั้งเป็นผู้อำนวยการกองจัดการที่ดิน (เจ้าหน้าที่บริหารงานป่าไม้ 8)ข้าราชการระดับ9-10 ข้าราชการระดับ9-10. จำนงค์ โพธิสาโร ได้รับการแต่งตั้งในปี พ.ศ. 2524 เป็นรองอธิบดี (นักบริหาร 9)กรมป่าไม้ และเป็นอธิบดีกรมป่าไม้ ในปี พ.ศ. 2526 จนเกษียณอายุราชการ ในปี พ.ศ. 2528งานการเมือง งานการเมือง. เมื่อเกษียณจากอายุราชการ นายจำนงค์ โพธิสาโร ได้ลงสมัครรับเลือกตั้งที่จังหวัดศรีสะเกษ และดำรงตำแหน่งสมาชิกสภาผู้แทนราษฎรจังหวัดศรีสะเกษ 7 สมัย ตั้งแต่ปี พ.ศ. 2529 ได้รับเลือกตั้งเป็นสมาชิกสภาผู้แทนราษฎร จังหวัดศรีสะเกษ เขต 3 (อำเภอกันทรลักษ์ ขุนหาญ และกิ่งอำเภอศรีรัตนะ) สังกัดพรรครวมไทย (ต่อมาพรรครวมไทยได้รวมเข้าเป็นพรรคเอกภาพ) ต่อมาในปี พ.ศ. 2531 ได้รับพระมหากรุณาโปรดเกล้าฯ ให้ดำรงตำแหน่งรัฐมนตรีช่วยว่าการกระทรวงพาณิชย์ สมัยพลเอกชาติชาย ชุณหะวัณ เป็นนายกรัฐมนตรี ในการเลือกตั้งเดือนมีนาคม พ.ศ. 2535 จึงได้ย้ายมาสังกัดพรรคสามัคคีธรรม และสมัยสุดท้ายเป็น ส.ส. ในระบบบัญชีรายชื่อพรรคไทยรักไทยตำแหน่งทางการเมืองตำแหน่งทางการเมือง. - รัฐมนตรีช่วยว่าการกระทรวงพาณิชย์ สมัยพลเอกชาติชาย ชุณหวัณ เป็นนายกรัฐมนตรี เมื่อวันที่ 14 ธันวาคม 2533-วันที่ 23 กุมภาพันธ์ 2534 - ที่ปรึกษารัฐมนตรีว่าการกระทรวงเกษตรและสหกรณ์ (นายปองพล อดิเรกสาร) พ.ศ. 2541 - ที่ปรึกษารัฐมนตรีว่าการกระทรวงเกษตรและสหกรณ์ (นายประภัตร โพธสุธน) พ.ศ. 2543 - ที่ปรึกษารัฐมนตรีช่วยว่าการกระทรวงอุตสาหกรรม (นายพิเชษฐ์ สถิรชวาล) พ.ศ. 2545การดำรงตำแหน่งอื่น ๆ การดำรงตำแหน่งอื่น ๆ. นายจำนงค์ โพธิสาโร เป็นผู้ที่มีจิตสาธารณะ ชอบช่วยเหลือสังคม และทำงานบุญงานกุศลเป็นประจำ ดังจะเห็นได้จากการได้รับความไว้วางใจในการทำหน้าที่สำคัญในสังคมในอดีต อาทิเช่น- เป็นผู้ก่อตั้งมูลนิธิจำนงค์ โพธิสาโร จังหวัดศรีสะเกษ - เป็นนายกสมาคมศิษย์เก่าวนศาสตร์ มหาวิทยาลัยเกษตรศาสตร์ - เป็นประธานชุมนุมนักเรียนเก่ามหาวชิราวุธ กรุงเทพมหานคร - เป็นประธานสภาวัฒนธรรมอำเภอกันทรลักษ์ จังหวัดศรีสะเกษ - นอกจากนี้ยังดำรงตำแหน่ง นายกสโมสรไลออนส์ จังหวัดแพร่2521-2522 ดำรงตำแหน่ง หัวหน้าปฏิบัติการทางจิตวิทยา จังหวัดหนองคาย2514-2518 หรือแม้แต่ในตำแหน่งนายสถานีวิทยุของ กอปค. จังหวัดหนองคายประกาศเกียรติคุณประกาศเกียรติคุณ. - นิสิตเก่าดีเด่นมหาวิทยาลัยเกษตรศาสตร์ ปี พ.ศ. 2537 - ได้รับประกาศเกียรติคุณผู้ช่วยเหลือราชการมหาวิทยาลัยเกษตรศาสตร์ ปี พ.ศ. 2527 - ได้รับประกาศเกียรติคุณผู้บำเพ็ญประโยชน์แก่มูลนิธิมหาวชิราวุธ จังหวัดสงขลา - โล่ประกาศเกียรติคุณจากคณะกรรมการอำนวยการจัดสร้างพระตำหนักเขาค้อ จังหวัดเพชรบูรณ์ - โล่ประกาศเกียรติคุณจากกรมป่าไม้ - โล่เกียรติยศจากคณะทำงานโครงการพัฒนาตามพระราชดำริ - โล่ประกาศเกียรติคุณ ส.ส.เครื่องราชอิสริยาภรณ์เครื่องราชอิสริยาภรณ์. - 5 ธันวาคม 2495 เบญจมาภรณ์มงกุฎไทย (บ.ม.) - 13 มีนาคม 2502 เหรียญรัตนาภรณ์ ชั้น 5 - 5 ธันวาคม 2503 เบญจมาภรณ์ช้างเผือก (บ.ช.) - 5 ธันวาคม 2507 จัตุรถาภรณ์มงกุฎไทย (จ.ม.) - 5 ธันวาคม 2511 ตริตาภรณ์มงกุฎไทย (ต.ม.) - 5 ธันวาคม 2515 ตริตาภรณ์ช้างเผือก(ต.ช.) - 22 มิถุนายน 2515 เหรียญชัยสมรภูมิ - 5 ธันวาคม 2520 ทวีติยาภรณ์มงกุฎไทย(ท.ม.) - 5 ธันวาคม 2524 ทวีติยาภรณ์ช้างเผือก(ท.ช.) - 5 ธันวาคม 2526 ‎ ประถมาภรณ์มงกุฎไทย(ป.ม.) - 25 สิงหาคม 2527 เหรียญรัตนาภรณ์ ชั้นที่ 3 - 5 ธันวาคม 2528 เครื่องราชอิสริยาภรณ์ช้างเผือก ชั้นที่ 1 ชื่อ ประถมาภรณ์ช้างเผือก (ป.ช.) - 5 ธันวาคม 2532 เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - 5 ธันวาคม 2536 เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.)</doc>
