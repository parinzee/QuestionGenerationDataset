<doc id="67938" url="https://th.wikipedia.org/wiki?curid=67938" title="วินโดวส์เอ็นที">วินโดวส์เอ็นที วินโดวส์เอ็นที (Windows NT) เป็นกลุ่มสายผลิตภัณฑ์ระบบปฏิบัติการพัฒนาโดยไมโครซอฟท์ ซึ่งรุ่นแรกออกเมื่อวันที่ 27 กรกฎาคม 2536 (ค.ศ. 1993) โดยแรกเริ่มได้ออกแบบให้มีสมรรภาพสูง ไม่ขึ้นอยู่กับหน่วยประมวลผล และรองรับหลายหน่วยประมวลผล หลายผู้ใช้พร้อมๆกัน วินโดวส์เอ็นทียังเป็นรุ่นแรกที่เป็น 32-บิตเต็มตัว ซึ่งวินโดวส์ 10 และ วินโดวส์เซิร์ฟเวอร์ 2016 เป็นระบบปฏิบัติการรุ่นล่าสุดที่ใช้ฐานเอ็นที แม้ว่าปัจจุบันนี้ไม่ใช่ชื่อเอ็นทีแล้วก็ตามความสามารถหลัก ความสามารถหลัก. เป้าหมายหลักในการออกแบบคือการรองรับหลายสถาปัตยกรรม โดยซอฟต์แวร์ไม่ต้องเขียนขึ้นใหม่สำหรับแต่ละหน่วยประมวลผล ซึ่งทำให้เอ็นทีนั้นมีรุ่นสำหรับสถาปัตยกรรมหน่วยประมวลผลต่างๆอย่าง อินเทล, IA-32, MIPS, อัลฟา และเพาเวอร์พีซี โดยความเข้ากันได้ของซอฟต์แวร์นั้นเป็นไปได้ด้วยการรองรับหลายรูปแบบ API ด้วยกัน ในเรื่องความปลอดภัยสำหรับหลายผู้ใช้ เอ็นทีรองรับ Acess Control Lists (ACL) โดยสามารถกำหนดสิทธิการอนุญาตได้หลากหลายสำหรับแต่ละออปเจกต์ ไม่ว่าจะเป็นไฟล์ ฟังก์ชัน ผู้ใช้ หรือกลุ่มผู้ใช้เป็นต้น วินโดวส์เอ็นทีรองรับโพรโทคอลวินโดวส์เน็ตเวิร์ก รวมถึงยูนิกต์ TCP/IP ระบบไฟล์ NTFS นั้นยังได้ถูกออกแบบมาโดยเฉพาะสำหรับวินโดวส์เอ็นที แต่เอ็นทีก็สามารถติดตั้งได้บนระบบไฟล์อื่นๆ เช่นกันวินโดวส์เอ็นที 4.0 วินโดวส์เอ็นที 4.0. ไมโครซอฟท์ออกวินโดวส์เอ็นที 4.0 ต่อจากรุ่นเอ็นที 3.1 / 3.5 และ 3.51 เมื่อวันที่ 31 กรกฎาคม 2539 โดยเน้นตลาดเน็ตเวิร์กมากขึ้น โดยจะมี interface คล้ายกับวินโดวส์ 95 แต่ว่าระบบมีความเสถียรมากกว่า โดยการเพิ่ม API (Application Programming Interface) เข้ามาทำให้ซอฟต์แวร์และฮาร์ดแวร์ต่าง ๆ ติดต่อกับวินโดวส์ได้อย่างเป็นมาตรฐานเดียวกัน วินโดวส์เอ็นที 4.0 ถือว่าได้รับความนิยมอย่างมากสำหรับบรรดากลุ่มองค์กรที่ต้องการเครื่อง server ขนาดเล็กไปจนถึงขนาดใหญ่ ซึ่งในปัจจุบันก็ยังพอมีเหลือให้เห็นอยู่บ้างในเครื่อง server รุ่นเก่าๆ</doc>
