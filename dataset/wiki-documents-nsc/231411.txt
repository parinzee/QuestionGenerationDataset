<doc id="231411" url="https://th.wikipedia.org/wiki?curid=231411" title="ตำบลพิมลราช">ตำบลพิมลราช ตำบลพิมลราช เป็นส่วนหนึ่งของอำเภอบางบัวทอง ซึ่งเป็นส่วนหนึ่งของจังหวัดนนทบุรี นอกจากนี้ การคมนาคมก็สะดวกสบาย อีกทั้งหมู่บ้านจัดสรรระดับสูงที่มากมายทำให้ประชากรเพิ่มขึ้นอย่างรวดเร็วประวัติ ประวัติ. ตำบลพิมลราชแต่เดิมเป็นหมู่บ้านหนึ่งอยู่ในตำบลบางบัวทอง ต่อมาปี พ.ศ. 2532 ได้แยกตัวมาตั้งเป็นตำบลพิมลราช มี 8 หมู่บ้าน เหตุที่ชื่อว่าตำบลพิมลราชนั้น เนื่องจากมีคลองพระราชาภิมณฑ์เป็นคลองที่สำคัญไหลผ่านตำบล ชาวบ้านส่วนใหญ่อาศัยทำการเกษตร เพาะปลูก ตลอดจนใช้บริโภค คลองนี้จึงเป็นเสมือนชีวิตของตำบล จึงได้เรียกกันว่า "พิมลราช" และได้รับการยกฐานะเป็นองค์การบริหารส่วนตำบลพิมลราชเมื่อปี พ.ศ. 2539ที่ตั้งและอาณาเขต ที่ตั้งและอาณาเขต. พื้นที่ตำบลพิมลราชส่วนใหญ่อยู่ในเขตเทศบาลเมืองพิมลราช และบางส่วนอยู่ในเขตเทศบาลเมืองบางบัวทอง มีอาณาเขตติดต่อกับตำบลข้างเคียง ดังนี้- ทิศเหนือ ติดกับตำบลบางบัวทอง ตำบลโสนลอย และตำบลละหาร อำเภอบางบัวทอง มีแนวกึ่งกลางคลองพระพิมล คลองเขมร และคลองบางบัวทองเป็นเส้นแบ่งเขต - ทิศตะวันออก ติดกับตำบลบางพลับและตำบลอ้อมเกร็ด อำเภอปากเกร็ด มีแนวกึ่งกลางคลองชลประทานพระอุดม-บางบัวทอง (คลองแอน) แนวกำแพงหมู่บ้านลภาวัน 10 แนวกำแพงหมู่บ้านดิเอมเมอรัลด์พาร์ค 3 แนวกำแพงหมู่บ้านดิเอมเมอรัลด์การ์เด้นบางบัวทอง และคลองขุนมหาดไทย (ท่าลาย) เป็นเส้นแบ่งเขต - ทิศใต้ ติดกับตำบลบางรักพัฒนาและตำบลบางคูรัด อำเภอบางบัวทอง มีแนวกึ่งกลางคลองบางบัวทอง ซอยหมู่บ้านชลลดา 18 ซอยหมู่บ้านชลลดา 17 แนวรั้วด้านทิศใต้ของหมู่บ้าน ป.ผาสุขนิเวศน์ และคลองบ้านกล้วยเป็นเส้นแบ่งเขต - ทิศตะวันตก ติดกับตำบลทวีวัฒนาและตำบลไทรน้อย อำเภอไทรน้อย มีแนวกึ่งกลางคลองตาชมเป็นเส้นแบ่งเขตเขตการปกครอง เขตการปกครอง. ตำบลพิมลราชมีเขตการปกครองทั้งหมด 8 หมู่บ้าน ได้แก่- หมู่ที่ 1 บ้านคลองเจ้า - หมู่ที่ 2 บ้านคลองฝั่งเหนือ - หมู่ที่ 3 บ้านกล้วย - หมู่ที่ 4 บ้านค่ายสาม - หมู่ที่ 5 บ้านโรงสวด - หมู่ที่ 6 บ้านโสนลอย - หมู่ที่ 7 บ้านโรงกระโจม - หมู่ที่ 8 บ้านคลองตาชมประชากร ประชากร. เมื่อสิ้นปี พ.ศ. 2559 ตำบลพิมลราชมีประชากรทั้งสิ้น 48,845 คน โดยอยู่ในเขตเทศบาลเมืองพิมลราช 43,987 คน และอยู่ในเขตเทศบาลเมืองบางบัวทอง 4,858 คน ประชากรส่วนใหญ่มีอาชีพทำสวน รับราชการ รัฐวิสาหกิจ บริษัทเอกชน ธุรกิจส่วนตัว รับจ้างทั่วไป และทำงานเอกชน ในท้องที่ตำบลพิมลราชและเทศบาลเมืองบางบัวทอง และบางส่วนเดินทางไปทำงานในกรุงเทพมหานครการคมนาคม การคมนาคม. ตำบลพิมลราชมีอาณาเขตติดกับตัวอำเภอบางบัวทอง ห่างจากกรุงเทพมหานครประมาณ 22 กิโลเมตร มีเส้นทางคมนาคมดังนี้- ถนนกาญจนาภิเษก - ถนนบางกรวย-ไทรน้อย - ถนนบ้านกล้วย-ไทรน้อยสาธารณูปโภคสาธารณูปโภค. - ไฟฟ้า อยู่ในเขตการไฟฟ้านครหลวง เขตบางบัวทอง - ประปา อยู่ในเขตการประปานครหลวง สาขาบางบัวทอง - โทรศัพท์ มีให้บริการทั้ง โทรศัพท์พื้นฐาน, โทรศัพท์เคลื่อนที่, WI-FI และระบบ 3G ที่พื้นที่รองรับแล้ว - การแพทย์ มีโรงพยาบาลชุมชนพิมลราช โรงพยาบาลบางบัวทอง ฯลฯ - ไปรษณีย์ ให้บริการโดยไปรษณีย์ไทย สาขาบางบัวทองรถโดยสารประจำทางรถโดยสารประจำทาง. - 127 บางบัวทอง-สะพานสมเด็จพระปิ่นเกล้า - 364 บางบัวทอง-นพวงศ์ - 134 บางบัวทอง-สถานีขนส่งจตุจักร - 177 บางบัวทอง-อนุสาวรีย์ชัยสมรภูมิ-มาบุญครอง (วงกลม) - 337 นนทบุรี-ปทุมธานี - 516 บางบัวทอง-เทเวศร์ - 528 ไทรน้อย-พระราม 9 - 688 รังสิต-บางใหญ่ - 1024 บางบัวทอง-สะพานพระราม 5 - 1003 บางบัวทอง-ท่าน้ำนนทบุรี - รถตู้ปรับอากาศเทสโก้โลตัสปิ่นเกล้า-หมู่บ้านบัวทอง 4 - รถตู้ปรับอากาศเดอะมอลล์งามวงศ์วาน-หมู่บ้านบัวทอง 4 - รถตู้ปรับอากาศบางบัวทอง-พระปิ่นเกล้า - รถตู้ปรับอากาศบางบัวทอง-พงษ์เพชร (งามวงศ์วาน) - รถตู้ปรับอากาศบางบัวทอง-สีลม - รถตู้ปรับอากาศบางบัวทอง-ลาดพร้าว (จตุจักร)สถานที่สำคัญสถานที่สำคัญ. - สวนสาธารณะเทศบาลเมืองพิมลราช - วัดพูนพิมลราช วัดประจำตำบลพิมลราช - ตลาดพิมลราช ตลาดสดตำบลพิมลราช - โรงพยาบาลชุมชนพิมลราช สังกัดกระทรวงสาธารณสุข - ตลาดน้ำพิมลราช อยู่บริเวณประตูน้ำพระยาบรรลือ</doc>
