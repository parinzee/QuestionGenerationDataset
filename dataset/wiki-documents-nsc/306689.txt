<doc id="306689" url="https://th.wikipedia.org/wiki?curid=306689" title="เทศบาลเมืองหนองบัวลำภู">เทศบาลเมืองหนองบัวลำภู เทศบาลเมืองหนองบัวลำภู เป็นองค์กรปกครองส่วนท้องถิ่นประเภทเทศบาลเมือง ในอำเภอเมืองหนองบัวลำภู จังหวัดหนองบัวลำภู ครอบคลุมตำบลลำภูทั้งตำบล บางส่วนของตำบลหนองบัว และบางส่วนของตำบลโพธิ์ชัย รวมพื้นที่ 39.5 ตารางกิโลเมตร มีประชากรในปี พ.ศ. 2560 จำนวน 21,613 คนประวัติ ประวัติ. เทศบาลเมืองหนองบัวลำภูได้ก่อตั้งขึ้นตามพระราชกฤษฎีกา เมื่อวันที่ 9 ธันวาคม 2537  โดยประกาศในราชกิจจานุเบกษา เล่มที่ 111 ตอนที่ 50 ก มีเนื้อที่ 39.5 ตารางกิโลเมตร นายกเทศมนตรีคนแรกมาจากการเลือกตั้ง คือ นายพิศาล เชยคำแหงที่ตั้งและอาณาเขต ที่ตั้งและอาณาเขต. สำนกงานเทศบาลเมืองหนองบัวลำภูตั้งอยู่ถนนบ้านจิก-ดอนหัน ตำบลโพธิ์ชัย อำเภอเมืองหนองบัวลำภู จังหวัดหนองบัวลำภู มีพื้นที่เขตเทศบาลจำนวน 39.5 ตารางกิโลเมตร ประกอบด้วย 3 ตำบล 33 ชุมชน มีอาณาเขตติดต่อกับพื้นที่ใกล้เคียง ดังนี้- ทิศเหนือ ติดต่อกับเขตทหาร (มทบ.24) องค์การบริหารส่วนตำบลหนองภัยศูนย์ - ทิศใต้ ติดต่อกับองค์การบริหารส่วนตำบลหนองบัว องค์การบริหารส่วนตำบลหนองหว้า องค์การบริหารส่วนตำบลบ้านพร้าว - ทิศตะวันออก ติดต่อกับเทือกเขาภูพาน องค์การบริหารส่วนตำบลหนองบัว - ทิศตะวันตก ติดต่อกับองค์การบริหารส่วนตำบลหนองภัยศูนย์การปกครอง การปกครอง. เทศบาลเมืองหนองบัวลำภู มีเนื้อที่ 39.5 ตารางกิโลเมตร มีเขตเทศบาลครอบคลุมพื้นที่ 3 ตำบลของอำเภอเมืองหนองบัวลำภู ได้แก่ ตำบลลำภูทั้งตำบล รวมทั้งบางส่วนของตำบลหนองบัว ตำบลโพธิ์ชัย ประกอบด้วย 33 ชุมชนสถานศึกษาระดับอุดมศึกษา สถานศึกษา. ระดับอุดมศึกษา. สถาบันของรัฐ- มหาวิทยาลัยราชภัฏสวนดุสิต ศูนย์หนองบัวลำภู - มหาวิทยาลัยราชภัฏเลย ศูนย์หนองบัวลำภู - มหาวิทยาลัยมหามงกุฎราชวิทยาลัย ศูนย์หนองบัวลำภู - มหาวิทยาลัยราชภัฏสวนสุนันทา ศูนย์หนองบัวลำภู สถาบันของเอกชน- มหาวิทยาลัยอีสาน ศูนย์หนองบัวลำภูระดับอาชีวศึกษา ระดับอาชีวศึกษา. สถาบันของรัฐ- วิทยาลัยเทคนิคหนองบัวลำภู สถาบันเอกชน- วิทยาลัยพิชบัณฑิตระดับประถมศึกษา–มัธยมศึกษา ระดับประถมศึกษา–มัธยมศึกษา. โรงเรียนสังกัดเทศบาลเมืองหนองบัวลำภู- โรงเรียนเทศบาล 1 หนองบัวลำภู โรงเรียนมัธยม สพม.- โรงเรียนหนองบัวพิทยาคาร - โรงเรียนเฉลิมพระเกียรติสมเด็จพระศรีนครินทร์ หนองบัวลำภู โรงเรียนประถม สพป.- โรงเรียนหนองบัววิทยายน - โรงเรียนอนุบาลหนองบัวลำภู - โรงเรียนวังหมื่น - โรงเรียนบ้านลำภู - โรงเรียนบ้านห้วยลึก - โรงเรียนบ้านตำแย - โรงเรียนบ้านนาวังเวิน - โรงเรียนพิศาลวิทยา (โรงเรียนในโครงการตามพระราชดำริ) โรงเรียนเอกชน- โรงเรียนอนุบาลสุดา - โรงเรียนอนุบาลกาบแก้วบัวบาน - โรงเรียนจริยานุสรณ์ - โรงเรียนอนุบาลหนองบัวลำภูคริสเตียน - โรงเรียนพิชบัณฑิต - โรงเรียนอนุบาลภูบดินทร์ - โรงเรียนอนุบาลสมบูรณ์วิทย์ - โรงเรียนจริยานุสรณ์ - โรงเรียนเทคโนโลยีพิชญบัณฑิตสาธารณสุข สาธารณสุข. สถานพยาบาลของรัฐ- โรงพยาบาลหนองบัวลำภู สถานพยาบาลเอกชน- โรงพยาบาลวีระพลการแพทย์ โรงพยาบาลส่งเสริมสุขภาพตำบล- โรงพยาบาลส่งเสริมสุขภาพตำบลห้วยลึก - โรงพยาบาลส่งเสริมสุขภาพตำบลหมากเลื่อม คลินิก มีคลินิกจำนวน 16 แห่งการคมนาคมทางราง การคมนาคม. ทางราง. สถานีรถไฟหนองบัวลำภูโครงการในปี พ.ศ. 2562-2567ทางบก ทางบก. เส้นทางรถยนต์มีทางหลวงที่สำคัญ คือ- ทางหลวงแผ่นดินหมายเลข 210 หรือ เลย – หนองบัวลำภู – อุดรธานี เป็นเส้นทางที่มีความสำคัญมาก เชื่อมติดต่อระหว่างจังหวัดหนองบัวลำภูกับจังหวัดเลย และจังหวัดอุดรธานีเป็นระยะทาง 102 กิโลเมตร - ทางหลวงแผ่นดินหมายเลข 228 หรือ ชุมแพ – หนองบัวลำภู เป็นเส้นทางที่เชื่อมการติดต่อกับอำเภอชุมแพ จังหวัดขอนแก่น โดยมีระยะทางประมาณ 98 กิโลเมตร ตามลำดับ โดยเส้นทางนี้จะผ่านอำเภอเมืองหนองบัวลำภู อำเภอศรีบุญเรือง อำเภอสีชมพู อำเภอชุมแพ - ทางหลวงแผ่นดินหมายเลข 2183 เชื่อมต่อกับอำเภออุบลรัตน์ ต่อไปยังอำเภอเมืองจังหวัดขอนแก่น มีระยะทางประมาณ 110 กิโลเมตร สถานีขนส่งผู้โดยสารในเทศบาลเมืองหนองบัวลำภู มี 1 แห่ง ได้แก่- สถานีขนส่งผู้โดยสารจังหวัดหนองบัวลำภู ตั้งอยู่ที่บ้านเหล่าทอง ตำบลหนองบัว อำเภอเมืองหนองบัวลำภู หนองบัวลำภู 39000สถานที่สำคัญสวนสาธารณะสถานที่สำคัญ. สวนสาธารณะ. - ริมหนองน้ำหนองบัว หนองบัว เป็นหนองน้ำขนาดใหญ่ อยู่บริเวณหน้าที่ว่าการอำเภอเมืองหนองบัวลำภู ติดสนามสมเด็จพระนเรศวรมหาราช มีน้ำขังตลอดปี เป็นสถานที่พักผ่อนหย่อนใจและออกกำลังกายของชาวหนองบัวลำภู มีเนื้อที่ ประมาณ 135 ไร่ ภายในบริเวณ ด้านทิศตะวันออกของหนองบัวเป็นที่ตั้งของ ศาลสมเด็จพระนเรศวรมหาราช ด้านทิศตะวันตก จะเป็นที่ตั้ง หอสองนาง ภายในพื้นที่จะเป็นสถานที่จัดแสดงดอกบัวสายพันธ์ต่าง ๆ ไว้ให้ศึกษาและเที่ยวชมอย่างสวยงาม และในบริเวณรอบหนองบัวด้านสนามนเรศวรมหาราช เป็นที่ตั้งของร้านอาหารประเภทไก่ย่าง ส้มตำ ปลาเผา ที่ผู้คนนิยมไปนั่งรับประทานสิ่งศักดิ์สิทธิ์คู่บ้านคู่เมือง/ศาสนาสิ่งศักดิ์สิทธิ์คู่บ้านคู่เมือง/ศาสนา. - ศาลสมเด็จพระนเรศวรมหาราช ตั้งอยู่ที่ สนามนเรศวร หน้าที่ว่าการอำเภอเมืองหนองบัวลำภู และอยู่ริมหนองน้ำ “หนองบัว” ที่อยู่ใจกลางเมือง ตามประวัติศาสตร์กล่าวว่า ในสมัยกรุงศรีอยุธยา พ.ศ. ๒๑๑๒ ไทยเสียกรุงศรีอยุธยาครั้งที่ ๑ ให้แก่พม่าตรงกับสมัยพระเจ้าบุเรงนอง กษัตริย์กรุงหงสาวดี ได้มีหมายเกณฑ์ให้สมเด็จพระมหาธรรมราชา ไปช่วยตีเมืองเวียงจันทน์ ในครั้งนี้สมเด็จพระนเรศวรได้ร่วมเสด็จไปในกองทัพพระราชบิดาเป็นครั้งแรก สมทบกับกองทัพพม่าไปตีเมืองเวียงจันทน์ เนื่องจากพระเจ้าไชยเชษฐาธิราชยกทัพไปตีเมืองญวนแล้วหายสาบสูญ พระเจ้าบุเรงนองเห็นโอกาสจึงยกทัพตีโดยให้กองทัพกรุงศรีอยุธยามาสมทบ สมเด็จพระมหาธรรมราชาและพระนเรศวรได้ ยกทัพไปถึงหนองบัวลำภู เมืองหน้าด่านทางใต้ของเวียงจันทน์ ขณะนั้นมีพระชนมายุได้ ๑๙ พรรษา ครองเมืองพิษณุโลกอยู่ พระราชบิดานำกองทัพพักแรมที่หนองบัวลำภู เนื่องจากมีทัศนียภาพที่สวยงาม มีดอกบัวหลวงขึ้นเต็มที่หนองน้ำสวยงามมาก และหนองน้ำมีความอุดมสมบูรณ์เหมาะแก่การตั้งพักแรมของกองทัพที่มีจำนวนมาก โดยใช้น้ำเพื่อดื่มเพื่อใช้ และดอกบัวหลวงก็ใช้เพื่อประกอบพิธีกรรมทางศาสนา เพื่อความเป็นศิริมงคลแก่กองทัพเพื่อเพิ่มขวัญกำลังใจในการออกศึกครั้งนี้ พระนเรศวรประชวรเป็นไข้ทรพิษระหว่างเดินทัพ พระเจ้าบุเรงนองเห็นว่าสงครามจวนจะเสร็จสิ้นจึงอนุญาตให้กลับไปรักษาพระองค์ การที่สมเด็จพระนเรศวรมหาราช ได้เคยเสด็จมาประทับแรมที่เมืองหนองบัวลำภูเมื่อ พ.ศ. ๒๑๑๗ นั้น ทำให้ชื่อเมืองหนองบัวลำภูได้จารึกไว้ในประวัติศาสตร์ไทย ดังนั้นเพื่อเป็นการเทิดพระเกียรติ วีรกษัตริย์ไทย พระยาอุดรธานีศรีโขมสาครเขต (จิต จิตตยโสธร) อดีตเจ้าเมืองอุดรธานีได้ร่วมใจกับชาวหนองบัวลำภู สร้างศาลสมเด็จพระนเรศวรมหาราชไว้ ณ ด้านตะวันออกริมฝั่งหนองบัวลำภู และสร้างรูปเหมือนสมเด็จพระนเรศวรมหาราช ประทับยืน พระหัตถ์ซ้ายทรงพระแสงดาบ ที่ออกแบบโดยช่างกรมศิลปากร พระบาทสมเด็จพระเจ้าอยู่หัว ได้เสด็จพระราชดำเนินทรงเปิดพระบรมราชานุสาวรีย์แห่งนี้ เมื่อวันที่ ๒๕ มกราคม ๒๕๑๑ หลังจากนั้น ทุกๆ ปี ชาวจังหวัดหนองบัวลำภูจะจัดงานพระราชพิธีบวงสรวงดวงพระวิญญาณสมเด็จพระ นเรศวรมหาราช เพื่อน้อมรำลึกถึงพระมหากรุณาธิคุณของพระองค์ท่าน เรียกว่า “งานสักการะสมเด็จพระนเรศวรมหาราช กาชาดหนองบัวลำภู”- ศาลหลักเมืองหนองบัวลำภู (ศาลพระวอ-พระตา) ตั้งอยู่ ณ บ้านกลาง ตำบลลำภู อำเภอเมืองหนองบัวลำภู ศาลหลักเมืองเป็นศาลพระวอและพระตา ผู้สร้างเมืองหนองบัวลำภู ตามประวัติศาสตร์กล่าวว่า พระวอและพระตา เป็นพี่น้องร่วมบิดา มารดาเดียวกัน และพระตาได้ถูกกองทัพพม่าและกองทัพเวียงจันทน์ ฆ่าตายในสนามรบที่เมืองหนองบัวลุ่มภูแห่งนี้ ศาลหลักเมืองได้ทำการก่อสร้างขึ้น เพื่อเป็นอนุสรณ์และรำลึกถึงคุณงามความดีของพระวอพระตา ผู้มาสร้างบ้านแปงเมืองหนองบัวลุ่มภู มีลักษณะของศาลเป็นศาลาจัตุรมุขทรงไทย มีขนาดและสัดส่วนสวยงามมาก รูปแบบการก่อสร้างเป็นแบบภาคกลาง จึงมีความวิจิตรเป็นพิเศษ ในบริเวณมีต้นมะขามขนาดใหญ่ ตั้งอยู่นอกกำแพงเมืองทางด้านทิศตะวันตก หน้าศาลจะมีถนนตรงไปยังโฮง เจ้าเมืองหนองบัวลำภู (จวนเจ้าเมืองเดิม) ซึ่งอยู่ห่างจากศาลหลักเมืองไปประมาณ ๕๐ เมตร จะมีเนินดินและต้นมะขามขนาดเดียวกัน กับที่ศาลหลักเมืองเป็นที่สังเกต เนื้อที่ประมาณ ๒ ไร่ ปัจจุบันไม่มีสิ่งปลูกสร้างใดๆ ชาวเมืองเล่าว่า เจ้าที่แรง จึงไม่มีใครกล้าปลูกบ้านเรือนที่อยู่อาศัยในบริเวณนั้น- วัดศรีคูณเมือง วัดศรีคูณเมือง เดิมชื่อ วัดคนชุมน้ำออกบ่อ ปัจจุบันตั้งอยู่ที่ บ้านเหนือ ถนนวรราชภักดี หมู่ที่ ๕ ตำบลลำภู อำเภอเมืองหนองบัวลำภู จังหวัดหนองบัวลำภู สังกัดคณะสงฆ์ฝ่ายมหานิกาย สร้างเมื่อปี พ.ศ. ๒๓๑๐ เดิมเป็นวัดโบราณที่สร้างในสมัยที่ดินแดนแถบนี้ เป็นที่อยู่ของชาติขอม ละว้า และลาว มีซากอุโบสถเก่าแก่ มีใบเสมาหิน เป็นหินภูเขา ปูชนียวัตถุมีพระพุทธรูปอยู่ในสถูปเรียกว่า “หลวงพ่อพระไชยเชษฐา”- พระไชยเชษฐาวัดศรีคูณเมือง เป็นพระพุทธรูปศิลปะล้านช้าง ประดิษฐานในพระธาตุที่มีศิลปะคล้ายกับพระธาตุศรีสองรัก จังหวัดเลย สันนิษฐานว่าพระไชยเชษฐาธิราชทรงสร้างไว้ในรุ่นเดียวกับ พระไชยเชษฐาวัดถ้ำสุวรรณคูหา ปัจจุบันวัดศรีคูณเมือง ได้สร้างศาลาครอบพระธาตุไว้อีกชั้นหนึ่ง สำหรับวัดศรีคูณเมืองนี้มีซากเทวสถาน และเสมาหินของขอมหันหน้าไปทางประเทศกัมพูชา ซึ่งสันนิษฐานว่าเป็นศูนย์กลางของอาณาจักรในสมัยที่สร้าง กรมศิลปากรได้บูรณะขึ้นใหม่ในปี ๒๕๕๑- บ่อน้ำวัดศรีคูณเมือง เป็นบ่อน้ำก่อด้วยอิฐขนาดเดียวกับ กำแพงเมืองนครเขื่อนขันธ์กาบแก้วบัวบาน ขนาดเส้นผ่านศูนย์กลาง ๒ เมตร ลึกประมาณ ๕๐ เมตร มีน้ำใสสะอาดตลอดปี สันนิษฐานว่าสร้างในสมัยพระเจ้าไชยเชษฐาธิราช พ.ศ. ๒๑๐๖ ถือว่าเป็นบ่อน้ำคู่บ้านคู่เมือง เวลามีพระราชพิธีและพิธีสำคัญจะนำน้ำจากบ่อแห่งนี้ไปใช้ อาทิ พระราชพิธีถือน้ำพระพิพัฒน์สัตยา และพิธีเสกน้ำพระพุทธมนต์ศักดิ์สิทธิ์- หอไตรวัดมหาชัย ตั้งอยู่ด้านทิศเหนือภายในวัดมหาชัย เป็นสิ่งก่อสร้างสำหรับเก็บรักษาพระไตรปิฎกคัมภีร์ใบลาน หนังสือหรือเอกสารธรรมะต่างๆ สร้างประมาณปี พ.ศ. ๒๔๔๕ – ๒๔๕๐ ผู้สร้างคือ พระอาจารย์แสง ธัมมธีโร เจ้าอาวาสถือว่าเป็นห้องสมุดสำหรับพระภิกษุสามเณร ลักษณะรูปทรงเป็นเรือนไม้ยกพื้นสูง กั้นฝา มีระเบียงและลูกกรงกั้นรอบๆ เดิมหลังคาจะมุงด้วยแป้นไม้ ก่อสร้างอยู่กลางสระน้ำ เพื่อป้องกันมอดปลวกหรือ แมลงต่างๆ ติดกับ ฝั่งโดยใช้สะพานชักเพื่อมิให้มีสิ่งเชื่อมต่อระหว่างฝั่งกับหอไตร- พระบางวัดมหาชัย พระบางวัดมหาชัย เป็นพระพุทธรูปปางห้ามญาติ จำนวนหนึ่งคู่เป็นโบราณวัตถุที่สำคัญของจังหวัด หล่อด้วยทองสีดอกบวบ มีอักษรจารึกอยู่ที่ฐานเป็นภาษาขอม บอกชื่อผู้สร้างและวันเดือนปีที่สร้างอ่านได้ความว่า “สังกาดได้ร้อยแปดสิบห้าตัว ปีกาเมด เดือนยี่ แรม ๑๕ ค่ำ วันหก แม่อวนพ่ออวนผัวเมียมีศรัทธาสร้างไว้ในพระศาสนา” เมื่อคำนวณดูตามปีแล้วคงสร้าง เมื่อปี พ.ศ. ๒๓๖๖ พระพุทธรูปทั้งสององค์นี้ ชาวหนองบัวลำภูเคารพนับถือมาก โดยเมื่อถึงเทศกาลสงกรานต์ จะมีพิธีแห่พระพุทธรูปทั้งสององค์รอบตัวเมืองหนองบัวลำภู เพื่อให้ประชาชนได้สรงน้ำและสักการะบูชา เกิดความศิริมงคลต่อชีวิต ปัจจุบันพระบางประดิษฐาน ณ หอพระบาง วัดมหาชัย เปิดให้ประชาชนได้สักการะทุกวัน- วัดโพธิ์ศรี (วัดหายโศก) เดิมชื่อ วัดพระราชศรีสุมังค์หายโศก ซึ่งเป็นชื่อมาจาก พระราชศรีสุมังค์หายโศก ที่ประดิษฐานที่อุโบสถวัดโพธิ์ศรี บ้านลำภู อำเภอเมือง จังหวัดหนองบัวลำภู สันนิษฐานว่า เป็นพระพุทธรูปที่สร้างรุ่นเดียวกันกับ พระไชยเชษฐา วัดถ้ำสุวรรณคูหา และวัดศรีคูณเมือง สร้างประมาณปี พ.ศ. ๒๑๐๖ เป็นพระพุทธรูปศักดิ์สิทธิ์ที่เจ้าเมืองและชาวเมืองเคารพนับถือมาก ใช้เป็นพระประธานในพิธีถือน้ำพิพัฒน์สัตยาและ ดื่มน้ำสาบานในอดีต- สัพพสังวรเจดีย์ ตั้งอยู่บนที่พักสงฆ์ภูหินกอง บ้านนาแค ตำบลหนองบัว อำเภอเมืองหนองบัวลำภู ซึ่งตั้งอยู่ ณ บริเวณเชิงเขาภูพาน โดยพระครูปรีชาญาณคุณ สร้างขึ้นสำหรับเป็นสถานที่ปฏิบัติธรรมของพระสงฆ์ มีความสูง ๓๐ เมตร กว้าง ๑๖ เมตร เริ่มก่อสร้างเมื่อวันที่ ๕ ธันวาคม ๒๕๕๒ ซึ่งพระเจ้าหลานเธอพระองค์เจ้าพัชรกิติยาภา ทรงเป็นองค์ประธานเปิด และทรงบรรจุพระบรมสารีริกธาตุ วันที่ ๒๙ กรกฎาคม ๒๕๕๓- ศาลเจ้าปู่หลุบ ตั้งอยู่บริเวณดอนหัน บ้านห้วยเชียง ริมถนนหนองบัวลำภู-อุดรธานี ทางหลวงหมายเลข ๒๑๐ จากตัวเมืองหนองบัวลำภูไปทางจังหวัดอุดรธานี ประมาณ ๓ กิโลเมตร “ปู่หลุบ” เป็นที่เคารพและศรัทธาของประชาชนทั่วไป เวลาขับรถยนต์และรถจักยานยนต์ผ่านเส้นทางสายนี้ จะบีบแตรสามครั้ง เพื่อขอให้เดินทางด้วยความปลอดภัยและประสบโชคดี บางทีมีคนไปอธิษฐานบนบานศาลกล่าวเพื่อขอให้ปู่หลุบได้ช่วยเหลือ เมื่อประสบผลสำเร็จแล้ว ก็จะนำเหล้าไหไก่โตหรือไม่ก็หัวหมูไปถวายเป็นการแก้บน ปัจจุบันนิยมนำ หมอลำชิ่ง หมอลำเพลินและภาพยนตร์ไปแก้บนในเวลากลางวัน- หอสองนาง "สองนาง" หรือหอสองนาง ตั้งอยู่ริมหนองบัวด้านทิศตะวันตกใกล้ตลาดแม่สำเนียงซึ่งถือว่าเป็นสถานที่ อีกแห่งหนึ่งที่เกิดขึ้นมาพร้อมกับเมืองหนองบัวลำภู ตั้งแต่อดีตจนถึงปัจจุบัน โดยที่ไม่มีผู้ใดจะลบล้างหรือทำอย่างหนึ่งอย่างใดได้ ชาวเมืองหนองบัวลำภู ถือว่าเป็นส่วนหนึ่งคู่กับศาลพระวอพระตา โดยมีตำนานเล่าถึง “สองนาง” ที่เป็นหลานพระวอพระตา ที่อยู่ริมหนองบัวได้มาเฝ้ารักษาฆ้องเมือง "มิ่งเมือง" ของพระวอพระตา ซึ่งเป็นฆ้องขนาดใหญ่มากไม่สามารถจะเอาไปได้ เมื่อคราวพ่ายศึกทางเวียงจันทน์ ท่านจึงให้คนเอาไปฝังไว้ในหนองบัว เพื่อที่จะไม่ให้ทางเวียงจันทน์เอาคืนไป แล้วมอบให้หลานฝาแฝดหญิง ของท่านมารักษาฆ้องไว้ในโลกแห่งนามธรรม ซึ่งฝาแฝด ผู้พี่ชื่อ "คำสี" คนน้องชื่อ "คำใส" จึงเป็นที่มาของ หอสองนางตลาดตลาด. - ตลาดสดเทศบาล 1 เมืองหนองบัวลำภู (ตลาดเช้า) - ตลาดสดเทศบาล 2 เมืองหนองบัวลำภู (ตลาดไนท์) - ตลาดสดแม่สำเนียง (ตลาดเย็น)</doc>
