<doc id="297033" url="https://th.wikipedia.org/wiki?curid=297033" title="โรงเรียนเทศบาลบ้านบางเหนียว">โรงเรียนเทศบาลบ้านบางเหนียว โรงเรียนเทศบาลบ้านบางเหนียว (อังกฤษ:Bangneaw Municipal School)เรียกอย่างไม่เป็นทางการว่าบางเหนียว ซึ่งเป็นชื่อเรียกตามชุมชนอันเป็นที่ตั้งของโรงเรียน ให้การศึกษาในระดับชั้นอนุบาล, ประถมศึกษา และมัธยมศึกษาตอนต้น สังกัดเทศบาลนครภูเก็ต กระทรวงมหาดไทยประวัติ ประวัติ. โรงเรียนเทศบาลบ้านบางเหนียว ได้รับการก่อตั้งโดยหลวงเสริมวิชาพูน (ธรรมการจังหวัด) และนายหยอง (ผู้ใหญ่บ้าน)เมื่อวันที่ 18 กันยายน พ.ศ. 2460 มีนายต่ายสาน ตายนะศานติเป็นครูใหญ่คนแรก ในตอนต้นที่เปิดสอนต้องใช้สถานที่ของโรงเรียนจีน มีนักเรียนเมื่อแรกเริ่มจำนวน 3 คน คือ นายโป นายสือ และนายเทียนโป ต่อมา นายจุ้ยเกียม กรรมการโรงเรียนจีน ตกลงให้ยืมตึกแถวมุงจาก 1 ห้องไว้ใช้ทำการเรียนการสอน (ปัจจุบันคือตัวตึกที่พระพิทักษ์ชินประชา ปลูกให้ เป็นสมบัติของโรงเรียนเฮียกเอ้ง) และมีจำนวนนักเรียนเพิ่มขึ้นเป็น 30 คน ต่อมีสถานะเป็นโรงเรียนประชาบาล(หมายถึงโรงเรียนที่ได้รับเงินสนับสนุนจากประชาชนเป็นรายปี)และย้ายมายังสถานที่ตั้งของโรงเรียนในปัจจุบัน โดยเงินที่ใช้ในการก่อตั้งโรงเรียนส่วนหนึ่งเป็นเงินศึกษาพลี(เงินสนับสนุนโรงเรียนที่เรียกเก็บจากประชาชนในอัตราไม่ต่ำกว่า 1 บาท และไม่เกิน 3 บาท) อีกส่วนหนึ่งเป็นเงินช่วยเหลือจากการกุศล ซึ่งหลวงพิทักษ์ทวีป (นายอำเภอ) และนายสหาย เอกประดิษฐ์ (ธรรมการอำเภอ) ได้จัดหาเงินจาก งานเทศกาลสารทจีน ประจำตำบลบางเหนียว ในปี พ.ศ. 2468 ซึ่งเงินที่ได้ ถูกนำมาก่อสร้างห้องแถวเพิ่ม 2 ห้อง จากเดิมที่มีอยู่แล้ว 3 ห้อง แบ่งใช้งานเป็นห้องเรียน 4 ห้อง และห้องประชุม 1 ห้อง หลังคามุงจาก ด้านหน้ากั้นฝากระดานและสังกะสี ปูพื้นด้วยไม้กระดาน บริเวณใต้ถุนมีน้ำทะเลขึ้นถึง สามารถรองรับนักเรียนได้มากขึ้นถึง 150 คน จนกระทั่งวันที่ 28 มีนาคม พ.ศ. 2478 ได้โรงเรียนประชาบาล ตำบลบางเหนียว สังกัดกระทรวงศึกษาธิการ ไปเป็นโรงเรียนเทศบาล 2 (บ้านบางเหนียว)สังกัดเทศบาล ซึ่งในขณะนั้นมีครู 5 คน นักเรียนทั้งสิ้น 178 คน ต่อมาเมื่อ พ.ศ. 2495 โรงเรียนเทศบาลทั่วราชอาณาจักรถูกโอนกลับไปขึ้นกับกระทรวงศึกษาธิการอีกครั้ง โรงเรียนเทศบาล 2 (บ้านบางเหนียว) จึงถูกโอนกลับเช่นกัน และใช้ชื่อใหม่เป็น โรงเรียนบางเหนียว และได้ปลูกสร้างอาคารเป็นแบบกึ่งถาวร (ปัจจุบันอาคารหลังนี้ถูกรื้อถอนแล้ว) ใช้งานแทนอาคารเดิมที่ชำรุดทรุดโทรม และเพื่อเพิ่มจำนวนห้องเรียนรองรับกับจำนวนนักเรียนที่เพิ่มขึ้นในขณะนั้น โดยอาศัยเงินทุนส่วนหนึ่งจากงานประจำปีซึ่งจัดขึ้นร่วมกับงานสารทจีน (ผ้อต่อ) มีการจัดงานรำวงเก็บเงินสะสมพร้อมประกาศรับเงินบริจาคจากผู้ศรัทธา แล้วขอเงินสมทบเพิ่มจากกระทรวงศึกษาธิการ และกระทรวงมหาดไทย ต่อมาวันที่ 1 เมษายน พ.ศ. 2506 ได้โอนโรงเรียนบางเหนียวมาให้เทศบาลดำเนินงานอีกครั้ง ภายใต้กระทรวงมหาดไทย ชื่อโรงเรียนในปัจจุบัน คือ โรงเรียนเทศบาลบ้านบางเหนียว ถูกนำมาใช้ครั้งแรกเมื่อวันที่ 30 มิถุนายน พ.ศ. 2510 มีการต่อเติมปรับปรุงโรงเรียนเพิ่มเติมเรื่อยมา จนกระทั่งในปัจจุบันนี้ โรงเรียนเทศบาลบ้านบางเหนียวมีอาคารเรียนและอาคารประกอบรวมทั้งสิ้น 8 อาคาร มีนักเรียน 1,938 คน มีครูและบุคลากรจำนวนทั้งสิ้น 124 คน ลูกจ้างชั่วคราว 14 คน แม้ปัจจุบันโรงเรียนเทศบาลบ้านบางเหนียว จะอยู่ภายใต้การดูแลของเทศบาลนครภูเก็ต และได้รับเงินสนับสนุนอย่างเพียงพอเพื่อดำเนินการเรียนการสอน แต่งานประจำโรงเรียนซึ่งจัดร่วมกับงานสารทจีน (ผ้อต่อ) ก็ยังคงได้รับการสืบสานต่อเนื่องจนปัจจุบัน โดยจัดตั้งแต่วันขึ้น 15 ค่ำ เดือน 7 ตามปฏิทินจันทรคติจีน (ประมาณเดือน 9 ตามปฏิทินจันทรคติไทย) ต่อเนื่องไปจนถึงสิ้นเดือน โดยมีการออกร้านบริเวณถนนรอบโรงเรียนสัญลักษณ์โรงเรียนเทศบาลบ้านบางเหนียวตราประจำโรงเรียน สัญลักษณ์โรงเรียนเทศบาลบ้านบางเหนียว. ตราประจำโรงเรียน. ตราประจำโรงเรียนเทศบาลบ้านบางเหนียว ประกอบด้วยรูปสมอเรือสีชมพู ด้านล่างเป็นข้อความว่า "ร.ร.เทศบาลบ้านบางเหนียว" ซึ่งสาเหตุเป็นรูปสมอเรือนั้น เพราะในสมัยก่อน บริเวณที่ตั้งโรงเรียนปัจจุบัน แวดล้อมด้วยทะเล ทางโรงเรียนตอนนั้นจึงได้ตัดสินใจใช้รูปสมอเรือเป็นตราประจำโรงเรียนสีประจำโรงเรียนสีประจำโรงเรียน. - สีชมพู หมายถึง ความรัก ความผูกพัน ความสามัคคี เป็นอันหนึ่งอันเดียวกัน รวมทั้งการเจริญงอกงามทางด้านการศึกษา - สีขาว หมายถึง ความบริสุทธิ์ ความสว่าง ความสดใส ทุกคนที่อยู่ที่นี่ อยู่ด้วยความรัก อันบริสุทธิ์สดใสคำขวัญประจำโรงเรียน คำขวัญประจำโรงเรียน. ริเริ่ม รอบรู้ ประพฤติดี มีความรับผิดชอบเพลงมาร์ช เพลงมาร์ช. โรงเรียนเทศบาลบ้านบางเหนียว มีความกลมเกลียวเด็ดเดี่ยวทั่วหน้า เข้มแข็งเพราะแรงศรัทธา ร่วมใจฟันฝ่าเพื่อพัฒนาโรงเรียน การกีฬานั้นเราสามารถ ไม่ขยาดคู่แข่งขัน นักกีฬาของเราพร้อมกัน มารยาทเรานั้นหมั่นประพฤติวินัย การเรียนเราเพียรไม่บ่น ทุกคนอดทนเรียนด้วยสนใจ เรารักโรงเรียนยิ่งสิ่งใด จะขอเทอดไว้ด้วยใจบูชา สามัคคีเราดีเลิศ ร่วมกันชูเชิดประเสริฐอยู่ทั่วกัน พลังใจกายพร้อมอุทิศมั่น เพื่อเป็นมิ่งขวัญของของชาว บ.น. สีของเรานั้นขาวชมพู มัดใจเราอยู่มิให้จางได้ เพื่อเป็นศรีของภูเก็ตไว้ พวกเราภูมิใจร่วมกัน ไชโย ไชโย ไชโย ไชโย</doc>
