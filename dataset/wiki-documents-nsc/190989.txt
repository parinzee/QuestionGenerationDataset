<doc id="190989" url="https://th.wikipedia.org/wiki?curid=190989" title="สมพงษ์ อมรวิวัฒน์">สมพงษ์ อมรวิวัฒน์ นายสมพงษ์ อมรวิวัฒน์ (3 กรกฎาคม พ.ศ. 2484 -) อดีตรองนายกรัฐมนตรี อดีตรัฐมนตรีหลายกระทรวง อดีตสมาชิกสภาผู้แทนราษฎร ระบบสัดส่วน สังกัดพรรคพลังประชาชน อดีตรองหัวหน้าพรรคสามัคคีธรรม และอดีตแกนนำกลุ่ม 16ประวัติ ประวัติ. นายสมพงษ์ อมรวิวัฒน์ เกิดเมื่อวันที่ 3 กรกฎาคม พ.ศ. 2484 เป็นน้องชายของพลตำรวจเอก สวัสดิ์ อมรวิวัฒน์ อดีตอธิบดีกรมตำรวจ นายสมพงษ์สำเร็จการศึกษาระดับประถมศึกษาและมัธยมศึกษาจากโรงเรียนอำนวยศิลป์ จบปริญญาตรีทางด้านบริหารธุรกิจ Curry College, Milton,Massschusetts,USA และจบปริญญาโท คณะรัฐศาสตร์ สาขาการเมืองและการปกครอง จากมหาวิทยาลัยเชียงใหม่ เมื่อวันที่ 2 ธันวาคม พ.ศ. 2551 ศาลรัฐธรรมนูญมีมติให้ยุบพรรคพลังประชาชน และตัดสิทธิ์ทางการเมืองของคณะกรรมการบริหารพรรคคนละ 5 ปี จึงทำให้ นายสมพงษ์ อมรวิวัฒน์ รองนายกรัฐมนตรี และรัฐมนตรีว่าการกระทรวงการต่างประเทศ ซึ่งมีตำแหน่งเป็นรองหัวหน้าพรรคพลังประชาชน ต้องพ้นจากตำแหน่ง และถูกตัดสิทธิ์ทางการเมือง 5 ปี เช่นเดียวกับคณะกรรมการบริหารพรรคพลังประชาชนคนอื่นอีก 36 คน อีกด้านหนึ่งนายสมพงษ์ อมรวิวัฒน์ ใช้เวลาในระหว่างถูกตัดสิทธิ์ทางการเมือง (พ.ศ. 2553) เข้ารับการศึกษาหลักสูตรผู้บริหารระดับสูง ของสถาบันวิทยาการตลาดทุน ตลาดหลักทรัพย์แห่งประเทศไทย ในรุ่นที่ 11 และเป็นรุ่นเดียวกันกับนักการเมืองชื่อดังอีกหลายคน อาทิ นายวราเทพ รัตนากร นายสรอรรถ กลิ่นประทุม นายประจวบ ไชยสาส์น นางสาวนริศรา ชวาลตันพิพัทธ์ ร้อยตรีหญิงระนองรักษ์ สุวรรณฉวี นายแพทย์บุรณัชย์ สมุทรักษ์ ฯลฯประวัติการทำงานประวัติการทำงาน. - พ.ศ. 2524 - พ.ศ. 2525 กรรมการบริหารพรรคชาติประชาธิปไตย - พ.ศ. 2526 - พ.ศ. 2527 รองเลขาธิการพรรคชาติประชาธิปไตย - พ.ศ. 2527 - พ.ศ. 2529 เลขาธิการพรรคชาติประชาธิปไตย - พ.ศ. 2529 - พ.ศ. 2531 สมาชิกสภาผู้แทนราษฎร จังหวัดชลบุรี - พ.ศ. 2529 - พ.ศ. 2531 เลขาธิการพรรคชาติประชาธิปไตย - พ.ศ. 2529 - พ.ศ. 2531 กรรมาธิการร่างกฎหมายงบประมาณปี พ.ศ. 2530 - พ.ศ. 2531 - พ.ศ. 2532 สมาชิกสภาผู้แทนราษฎร จังหวัดเชียงใหม่ - พ.ศ. 2531 - พ.ศ. 2532 เลขาธิการพรรคชาติประชาธิปไตย - พ.ศ. 2531 - พ.ศ. 2532 รองประธานคณะกรรมการอุตสาหกรรมแห่งชาติ - พ.ศ. 2531 - พ.ศ. 2532 รองหัวหน้าพรรคเอกภาพ - พ.ศ. 2533 - พ.ศ. 2534 รัฐมนตรีช่วยว่าการกระทรวงเกษตรและสหกรณ์ - พ.ศ. 2534 - พ.ศ. 2535 สมาชิกสภานิติบัญญัติแห่งชาติ - พ.ศ. 2535 - พ.ศ. 2536 รัฐมนตรีว่าการกระทรวงอุตสาหกรรม - พ.ศ. 2535 - พ.ศ. 2536 รองหัวหน้าพรรคชาติพัฒนา - พ.ศ. 2535 - พ.ศ. 2536 สมาชิกสภาผู้แทนราษฎร จังหวัดเชียงใหม่ (เขต 2) - พ.ศ. 2535 - พ.ศ. 2536 ประธานคณะกรรมการวิทยาศาสตร์และเทคโนโลยีแห่งชาติ - พ.ศ. 2537 - พ.ศ. 2538 สมาชิกสภาผู้แทนราษฎร จังหวัดเชียงใหม่ (เขต 3) - พ.ศ. 2537 - พ.ศ. 2538 รัฐมนตรีว่าการกระทรวงแรงงานและสวัสดิการสังคม - พ.ศ. 2539 สมาชิกสภาผู้แทนราษฎร จังหวัดเชียงใหม่ (เขต 3) - พ.ศ. 2539 รัฐมนตรีประจำสำนักนายกรัฐมนตรี - พ.ศ. 2540 รัฐมนตรีช่วยว่าการกระทรวงคมนาคม - พ.ศ. 2541 รัฐมนตรีว่าการกระทรวงแรงงานและสวัสดิการสังคม - พ.ศ. 2542 - พ.ศ. 2543 สมาชิกสภาผู้แทนราษฎร จังหวัดเชียงใหม่ (เขต 3) - พ.ศ. 2544 - พ.ศ. 2548 ที่ปรึกษานายกรัฐมนตรี - พ.ศ. 2548 - พ.ศ. 2549 ผู้แทนการค้าไทย Special Envoy of the Prime Minister - พ.ศ. 2551 รัฐมนตรีว่าการกระทรวงยุติธรรม - พ.ศ. 2551 รองนายกรัฐมนตรีและรัฐมนตรีว่าการกระทรวงการต่างประเทศ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 12เครื่องราชอิสริยาภรณ์เครื่องราชอิสริยาภรณ์. - พ.ศ. 2538 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2537 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
