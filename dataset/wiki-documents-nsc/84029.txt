<doc id="84029" url="https://th.wikipedia.org/wiki?curid=84029" title="แซ้บ">แซ้บ แซ้บ เป็นศัพท์สแลงที่ใช้เรียกเยาวชนที่มีพฤติกรรมหยาบคายก้าวร้าว คำว่า "แซ้บ" เป็นคำแสลงที่มีต้นกำเนิดในจังหวัดเชียงใหม่เมื่อประมาณ 10 ปีมาแล้ว สำเนียงของคำนี้จะฟังดูคล้ายคำเมือง แต่ความจริงเป็นคำใหม่ที่กลุ่มวัยรุ่นคิดขึ้นมาใช้เรียกล้อเลียนคนเหล่านี้ คำดั้งเดิมคือ "แซ้บแปร๊บ" ต่อมามีการเรียกย่อ ๆ ว่า "แซ้บ" มีผู้เข้าใจผิดว่ามาจากคำว่า "แสบ" หรือเป็นชื่อตัวการ์ตูน คำนี้แพร่หลายไปในหมู่วัยรุ่นที่มีความรู้สึกไม่ชอบพฤติกรรมของ "แซ้บ" และเป็นที่รู้จักกันทุกวันนี้ในเขตภาคเหนือบางจังหวัด คำนี้มีความหมายใกล้เคียงกับคำว่า "เกรียน" ซึ่งเป็นคำแสลงที่ใช้กันทั่วไป แต่คำว่า "แซ้บ" จะใช้เรียกเยาวชนในสังคมระดับล่าง และคำนี้ถูกนำไปใช้เรียกเยาวชนที่ตระเวนซิ่งมอเตอร์ไซค์ในยามค่ำคืน มีการเติมคำอื่นต่อท้ายเพื่อขยายความ เช่น เรียกแซ้บที่มีอายุเกินเยาวชนว่า "แซ้บแก่" นอกจากนี้ยังมีแซ้บกะเทย แซ้บเกรียน แซ้บเกย์ แซ้บทอม เป็นต้น โดยแบ่งประเภทตามคุณลักษณะเฉพาะตัวของแซ้บเหล่านั้น</doc>
