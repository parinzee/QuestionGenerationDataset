<doc id="304646" url="https://th.wikipedia.org/wiki?curid=304646" title="รองเท้านารีปีกแมลงปอ">รองเท้านารีปีกแมลงปอ รองเท้านารีปีกแมลงปอ หรือ รองเท้านารีสุขะกูล เป็นกล้วยไม้ถิ่นเดียวในสกุลรองเท้านารี พบได้เพียงในทางตะวันออกเฉียงเหนือของประเทศไทยเท่านั้น ค้นพบครั้งแรกโดย ประสงค์ สุขะกูล ในปี พ.ศ. 2507ลักษณะทางพฤกษศาสตร์ ลักษณะทางพฤกษศาสตร์. ต้นสูง 10-15 ซม. ใบเดี่ยวออกสลับ ใบรูปขอบขนาน ยาว 10-12 ซม.กว้าง 2.5-3 ซม. ปลายแหลม มีหยักแหลมตื้น แผ่นใบด้านบนสีเขียวแก่สลับเขียวอ่อน ด้านล่างสีเขียวอ่อนอมเทา โคนซ้อนกัน ก้านช่อดอกสูง 18-30 ซม. ดอกออกเดี่ยวที่ปลายก้านยาว กลีบเลี้ยงด้านบนรูปหัวใจ ปลายแหลม สีขาว และมีเส้นเขียวพาดตามยาว กลีบเลี้ยงด้านล่าง 2 กลีบเชื่อมกันและแคบ กลีบดอกด้านข้างรูปขอบขนานปลายเรียว สีเขียวอ่อน และมีเส้นสีเขียวเข้มพาดตามความยาว มีจุดสีม่วงอมน้ำตาลทั่วกลีบ ขอบมีขนสีน้ำตาล กลีบกระเป๋ารูปรองเท้า ปลายสีเขียวเหลือบ โคนสีม่วงอมน้ำตาล มีเส้นสีม่วงเป็นตาข่ายกระจายทั่วไป ออกดอกเดือนพฤษภาคม - มิถุนายนถิ่นอาศัย ถิ่นอาศัย. พบในภาคตะวันออกเฉียงเหนือของไทย บนภูเขาหินทรายในป่าดิบเขา ที่ระดับความสูง 1000-1500 เมตร</doc>
