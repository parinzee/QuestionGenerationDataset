<doc id="7793" url="https://th.wikipedia.org/wiki?curid=7793" title="การปฏิสนธินอกร่างกาย">การปฏิสนธินอกร่างกาย การปฏิสนธินอกร่างกาย หรือ เด็กหลอดแก้ว () คือเทคนิคของการปฏิสนธิสังเคราะห์ โดยการนำเซลล์ไข่ซึ่งถูกปฏิสนธิภายนอกร่างกายของผู้หญิง วิธีการนี้คือวิธีหลักๆ ในการแก้ไขปัญหาการที่ผู้หญิงนั้นไม่สามารถมีบุตรได้ (Infertility) โดยสรุปแล้ว กระบวนการนี้เกี่ยวข้องกับการควบคุมกระบวนการการผลิตไข่ของสตรี ด้วยการนำไข่ออกมาจากผู้หญิง และปล่อยให้สเปิร์ม นั้นทำปฏิสนธิกับไข่ของเพศหญิงภายในภาชนะบรรจุของเหลว หลังจากนั้น จึงถ่ายไข่ที่ได้รับการปฏิสนธิแล้ว หรือเอ็มบริโอ ไปยังมดลูกของผู้ป่วย เพื่อทำให้การตั้งครรภ์นั้นสมบูรณ์ "In Vitro" เป็นภาษาละตินแปลว่า "ภายนอกสิ่งมีชีวิต" (ในที่นี้มักถูกแปลว่าอยู่ภายในแก้ว หรือภายในหลอดทดลอง) ซึ่งตรงข้ามกับ in vivo แปลว่า "ภายในสิ่งมีชีวิต" แต่ในความเป็นจริงแล้วทั้งแก้วและหลอดทดลองต่างไม่มีความเกี่ยวข้องใดๆ กับการทำเด็กหลอดแก้วการทำเด็กหลอดแก้ว การทำเด็กหลอดแก้ว. ปัจจุบันเป็นที่ยอมรับกันทั่วไปว่า การรักษาภาวะมีบุตรยากที่ให้ผลสำเร็จดี คือ การทำเด็กหลอดแก้ว (IVF) ร่วมกับการใส่ตัวอ่อนกลับในระยะ blastocyst (5 วันหลังการปฏิสนธิ) การเลี้ยงตัวอ่อนจนถึงระยะฝังตัว (Blastocyst) เป็นกระบวนการที่นำไข่และอสุจิมาทำการปฏิสนธิภายนอกร่างกายและเลี้ยงตัวอ่อนภายนอกร่างกายนาน 5 วัน ให้ตัวอ่อนเจริญเติบโตจนถึงระยะพร้อมจะฝังตัว ที่เรียกว่า Blastocyst ก่อนจะใส่คืนเข้าไปในโพรงมดลูกเด็กหลอดแก้วคืออะไร เด็กหลอดแก้วคืออะไร. เป็นการรักษาภาวะการมีบุตรยากด้วยการใช้เทคโนโลยีช่วยการเจริญพันธุ์โดยนำไข่ที่ดีและตัวอสุจิที่แข็งแรงมาช่วยทำการปฏิสนธิภายนอกร่างกาย ในห้องปฏิบัติการ (IVF) เพื่อให้เกิดตัวอ่อน (EMBRYO) ของทารก จากนั้นย้ายตัวอ่อนกลับเข้าโพรงมดลูกเพื่อการฝังตัวเราจะเลือกวิธีนี้เมื่อไร เราจะเลือกวิธีนี้เมื่อไร. การเลือกการรักษาโดยการทำเด็กหลอดแก้ว จะพิจารณาจากปัจจัยที่ส่งผลต่อภาวะมีบุตรยากในคู่สมรสได้แก่1. ระบบท่อนำไข่ เช่น มีการอุดตัน หรือเคยรับการผ่าตัด 2. เชื้ออสุจิผิดปกติ เช่น จำนวนน้อย รูปร่างผิดปกติ การเคลื่อนไหวน้อย 3. ภาวะเยื่อบุโพรงมดลูกเจริญผิดที่ 4. ระบบฮอร์โมนรังไข่ เช่น ภาวะไม่ตกไข่เรื้อรัง 5. ระบบภูมิคุ้มกันของร่างกาย 6. การทำผสมเทียมไม่สำเร็จ 7. ความจำเป็นในการรักษาโดยใช้ไข่หรือตัวอ่อนบริจาค 8. การรักษาโรคทางพันธุกรรมโดยการทำ EMBRYO BIOPSY 9. ภาวะที่ไม่ทราบสาเหตุของการมีบุตรยากขั้นตอนการรักษาขั้นตอนการรักษา. 1. การเตรียมพร้อมก่อนการรักษาโดยการสรุปประวัติการรักษา การตรวจร่างกาย ระบบฮอร์โมนรังไข่ การตรวจอัลตราซาวด์มดลูกและรังไข่ การตรวจความแข็งแรงของเชื้ออสุจิ 2. การวางแผนการรักษาร่วมกันระหว่างแพทย์และผู้ป่วย 3. การกระตุ้นรังไข่โดยใช้ยาฮอร์โมน 4. การตรวจติดตามการเจริญเติบโตของไข่ด้วยอัลตราซาวนด์ 5. การเก็บไข่เพื่อทำการปฏิสนธินอกร่างกายพร้อมการเก็บเชื้ออสุจิ 6. การเพาะเลี้ยงตัวอ่อนในห้องปฏิบัติการ 7. การย้ายตัวอ่อนเพื่อฝังตัวในโพรงมดลูก 8. การตรวจระดับฮอร์โมนจากการตั้งครรภ์ปัญหาในการรักษาที่อาจเกิดขึ้น ปัญหาในการรักษาที่อาจเกิดขึ้น. ภาวะแทรกซ้อนที่อาจเกิดขึ้นขณะรักษา เช่น ภาวะรังไข่ตอบสนองฮอร์โมนมากผิดปกติ การตั้งครรภ์แฝด การติดเชื้อ ภาวะแท้ง ความสำเร็จในการรักษาในแต่ละราย ขึ้นอยู่กับปัจจัยหลายประการ เช่น สาเหตุของการมีบุตรยาก การตอบสนองของรังไข่ การปฏิสนธิ ความแข็งแรงของตัวอ่อน</doc>
