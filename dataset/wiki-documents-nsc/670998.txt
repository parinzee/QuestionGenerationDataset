<doc id="670998" url="https://th.wikipedia.org/wiki?curid=670998" title="ครอบครัวศักดิ์สิทธิ์">ครอบครัวศักดิ์สิทธิ์ ในศาสนาคริสต์ ครอบครัวศักดิ์สิทธิ์ หรือ พระวิสุทธิวงศ์ () ประกอบด้วยพระกุมารเยซู พระนางมารีย์พรหมจารี และนักบุญโยเซฟประวัติ ประวัติ. ในคัมภีร์ไบเบิลไม่ปรากฏเรื่องราวของโยเซฟในช่วงที่พระเยซูเจริญวัยแล้ว จึงสันนิษฐานว่าเขาเสียชีวิตไปก่อนตั้งแต่พระเยซูยังทรงพระเยาว์ เหตุการณ์สำคัญที่บุคคลทั้งสามอยู่ด้วยกันพร้อมหน้าได้แก่- การประสูติของพระเยซู - การนมัสการของโหราจารย์ - การถวายพระกุมารในพระวิหาร - การหนีไปอียิปต์ - การพบพระเยซูในหมู่นักปราชญ์วันฉลอง วันฉลอง. การฉลองครอบครัวศักดิ์สิทธิ์เกิดขึ้นครั้งแรกในคริสตจักรคอปติกออร์ทอดอกซ์ ต่อมาได้แพร่หลายในศาสนาคริสต์ตะวันตกมาตั้งแต่คริสต์ศตวรรษที่ 17 แต่ยังไม่ได้รับรองอย่างเป็นทางการจนกระทั่ง ค.ศ. 1921 สมเด็จพระสันตะปาปาเบเนดิกต์ที่ 15 ทรงกำหนดวันฉลองครอบครัวศักดิ์สิทธิ์ตรงกับวันอาทิตย์หลังวันสมโภชพระคริสต์แสดงองค์ (คือวันอาทิตย์ระหว่างวันที่ 7-13 มกราคม) ต่อมาในปี ค.ศ. 1969 จึงย้ายมาเป็นวันอาทิตย์หลังวันคริสต์มาส ในกรณีที่ไม่มีวันอาทิตย์ในสัปดาห์สุดท้ายของเดือนธันวาคมนั้น ก็ให้ถือเอาวันที่ 30 ธันวาคมเป็นวันฉลองครอบครัวศักดิ์สิทธิ์แทน จนถึงทุกวันนี้</doc>
