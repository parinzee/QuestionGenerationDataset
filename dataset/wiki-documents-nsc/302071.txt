<doc id="302071" url="https://th.wikipedia.org/wiki?curid=302071" title="ราเซทสุมารุ">ราเซทสุมารุ ราเซทสุมารุ (; ) เป็นตัวละครจากเกมซามูไร สปีริท ซึ่งปรากฏตัวใน ภาค 5, 6 และภาค ซามูไรโชดาวน์: วอริเออร์เรจ โดยเป็นตัวละครที่ได้รับการแนะนำจากผู้สร้าง และได้รับการเปิดเผยจากนักออกแบบซึ่งมีชื่อว่า ชิโรอิ เอย์จิ โดยกำหนดให้เป็นตัวละครด้านมืดของฮาโอมารุ ซึ่งไม่ได้เป็นบุคคลเดียวกัน ให้เสียงพากย์โดย สึกูโอะ นาคาจิมะ และชินสุเกะ ฟุกุอิประวัติตามท้องเรื่อง ประวัติตามท้องเรื่อง. ราเซทสุมารุ เป็นปีศาจกระหายเลือดจากโลกมืดของมาคาอิ ซึ่งได้รับการเปิดออกโดยชิโร่ อามาคุสะในช่วงหลายปีก่อน ราเซทสุมารุไม่สามารถระงับความต้องการที่จะละทิ้งการสังหารลงได้ เนื่องด้วยเขาเป็นผู้ครอบครองดาบที่ไร้ความบริสุทธิ์ และได้เปื้อนเลือดของผู้คนนับร้อยที่เขาได้ทำการสังหาร เขาได้รับรู้ถึงการปรากฏตัวของฮาโอมารุ ซึ่งเป็นซามูไรผู้มีฝีมือเก่งกาจที่มีลักษณะท่าทางคล้ายกับตน เขาจึงพยายามออกค้นหาฮาโอมารุในฮิโนวะเพื่อที่จะฆ่าเขา กระทั่งได้มาพบกับฮาโอมารุที่อยู่ในวัดแห่งหนึ่งในปีถัดมา แต่แท้จริงแล้วเขาคือภาพหลอนที่ยูเมจิ คุโรโคชิสร้างขึ้นมาเพื่อตบตา ก่อนที่ยูเมจิจะทำการสังหารเขาลงในเวลาต่อมาข้อมูลจำเพาะข้อมูลจำเพาะ. - ชื่อ : ราเซทสุมารุ (羅刹丸) - สถานภาพ : ปีศาจแห่งพงไพร - ถิ่นกำเนิด : มาคาอิ - วันเดือนปีเกิด : ไม่ทราบแน่ชัด - ส่วนสูง : 176 ซม. - น้ำหนัก : 67 กก. - กรุ๊ปเลือด : Aบุคลิกลักษณะ บุคลิกลักษณะ. ราเซทสุมารุ เป็นปีศาจทีี่มีความแปลกประหลาดป่าเถื่อนและกระหายเลือด ไม่เพียงแต่เขาจะชื่นชอบการสังหารผู้คน แต่เขายังชอบที่จะให้เหยื่อต้องทนทุกข์ทรมานก่อนจะเสียชีวิตอีกด้วย นอกจากนี้ ราเซทสุมารุเป็นตัวละครที่มีรูปร่างคล้ายกับฮาโอมารุ แต่ต่างกันที่ความสูง รวมถึงรูปแบบการโจมตีบางส่วน กล่าวคือ ราเซทสุมารุเป็นเสมือนฮาโอมารุในรูปแบบของปีศาจนั่นเองรูปแบบการโจมตี</doc>
