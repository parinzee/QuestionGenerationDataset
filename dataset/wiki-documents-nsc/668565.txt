<doc id="668565" url="https://th.wikipedia.org/wiki?curid=668565" title="กีฬาแห่งชาติ ครั้งที่ 18">กีฬาแห่งชาติ ครั้งที่ 18 การแข่งขันกีฬาแห่งชาติ ครั้งที่ 18 เป็นการแข่งขันกีฬาหลายชนิดระดับประเทศของประเทศไทย การแข่งขันครั้งนี้จัดที่จังหวัดเชียงราย ระหว่างวันที่ 20 – 26 มกราคม พ.ศ. 2531 มีการแข่งขัน 15 ชนิดกีฬา คือ กรีฑา แบดมินตัน บาสเกตบอล มวยสากลสมัครเล่น จักรยาน ฟุตบอล ยูโด ลอนเทนนิส เซปักตะกร้อ ยิงปืน เทเบิลเทนนิส วอลเลย์บอล ว่ายน้ำ ยกน้ำหนัก และโบว์ลิ่ง มีนักกีฬาและเจ้าหน้าที่จากเขตต่าง ๆ รวมทั้งกรรมการผู้ตัดสินจากสมาคมกีฬาสมัครเล่น ตลอดจนผู้สังเกตการณ์เข้าร่วมการแข่งขันทั้งสิ้น 2,840 คน ในการแข่งขันครั้งนี้เป็นครั้งแรกที่ใช้ชื่อการแข่งขันว่า “การแข่งขันกีฬาแห่งชาติ” โดยนับจำนวนครั้งต่อเนื่องจากชื่อเดิมเป็น ครั้งที่ 18 ตามมติของคณะกรรมการองค์การส่งเสริมกีฬาแห่งประเทศไทย นอกจากนี้ ยังอนุญาตให้นักกีฬาทีมชาติเข้าแข่งขันได้เกือบทุกประเภทกีฬา ภายใต้เงื่อนไขจำกัดบางประการ ดังปรากฏในระเบียบการแข่งขันประจำปี เพื่อเปิดโอกาสให้นักกีฬาในส่วนภูมิภาค ได้มีโอกาสประลองฝีมือกับนักกีฬาทีมชาติ เป็นการเสริมสร้างประสบการณ์แก่นักกีฬาหน้าใหม่ยิ่งขึ้น และยังทำให้การแข่งขันน่าดูมากขึ้นด้วย การอนุญาตให้นักกีฬาทีมชาติสามารถลงแข่งขันในครั้งนี้ได้นั้น ก่อให้เกิดการตื่นตัวทางกีฬาเป็นอย่างมาก มีเยาวชนและประชาชนให้การสนใจเข้าร่วมการแข่งขันทุกประเภทกีฬาอย่างเนืองแน่น โดยกีฬาที่ได้รับความสนใจสูง คือ ฟุตบอล วอลเลย์บอล บาสเกตบอล มวยสากล และว่ายน้ำ เนื่องจากการแข่งขันบางรายการนักกีฬาทั่วไปสามารถเอาชนะนักกีฬาทีมชาติได้ ทำให้นักกีฬามีขวัญและกำลังใจที่จะฝึกซ้อมเพื่อเพิ่มสมรรถภาพของตนให้สูงขึ้น เพื่อพร้อมเต็มที่ที่จะเข้าร่วมการแข่งขันนักกีฬาแห่งชาติในครั้งต่อไปจังหวัดที่ร่วมแข่งขันชนิดกีฬาที่ใช้ในการแข่งขันชนิดกีฬาที่ใช้ในการแข่งขัน. - กรีฑา - แบดมินตัน - บาสเกตบอล - มวยสากลสมัครเล่น - จักรยาน- ฟุตบอล - เทนนิส - เซปักตะกร้อ - ยิงปืน - เทเบิลเทนนิส- วอลเลย์บอล - ว่ายน้ำ - ยูโด - ยกน้ำหนัก - โบว์ลิ่งสรุปเหรียญรางวัล</doc>
