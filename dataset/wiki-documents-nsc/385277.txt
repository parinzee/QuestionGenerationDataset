<doc id="385277" url="https://th.wikipedia.org/wiki?curid=385277" title="องค์การบริหารส่วนตำบลนาเคียน">องค์การบริหารส่วนตำบลนาเคียน องค์การบริหารส่วนตำบลนาเคียน เป็นองค์การบริหารส่วนตำบลหนึ่งในจำนวน 10 องค์การบริหารส่วนตำบลของอำเภอเมืองนครศรีธรรมราช ตั้งอยู่ทางทิศตะวันตกของที่ว่าการอำเภอเมืองนครศรีธรรมราช ห่างจากที่ว่าการอำเภอเมืองนครศรีธรรมราช ประมาณ 9 กิโลเมตร โดยตำบลนาเคียนถือเป็นชุมชนกึ่งเมืองกึ่งชนบท เพราะพื้นที่เป็นเขตต่อกับเขตเทศบาลนครนครศรีธรรมราช การปลูกสร้างบ้านเรือนกระจายอยู่ทั่วไป โดยส่วนใหญ่จะยึดแนวถนนสายหลักภายในชุมชน และจะตั้งอยู่ใกล้กับแหล่งสาธารณูปการภายในชุมชน เช่น โรงเรียน วัด โรงพยาบาลส่งเสริมสุขภาพชุมชน ตลาดนัด เป็นต้น บ้างก็อยู่กันเป็นกลุ่มบ้านและมีบ้านจัดสรรในบางหมู่บ้าน สำหรับชุมชนที่ใหญ่ที่สุด ได้แก่ หมู่ที่ 5 (บ้านนาเคียนเหนือ) มีประชากรประมาณ 2,334 คน ส่วนชุมชนที่เล็กที่สุด คือ หมู่ที่ 9 (บ้านทวดเหนือ) มีประชากรประมาณ 713 คน ประชาชนมีความเป็นอยู่ความสัมพันธ์ใกล้ชิดกัน มีวัดและ มัสยิดเป็นศูนย์รวมของชุมชน โดยมีผู้นำท้องถิ่น ผู้นำชุมชน เป็นแกนหลัก มีทางหลวงจังหวัดหมายเลข 4013 (ท่าแพ – นาพรุ) ผ่านกลางเขตพื้นที่ ตำบลนาเคียนมีพื้นที่ทั้งหมด ประมาณ 28.98 ตารางกิโลเมตร หรือ 18,112 ไร่ประวัติ ประวัติ. ตำบลนาเคียน เป็นตำบลที่ถูกก่อตั้งขึ้นในสมัยพระบาทสมเด็จพระนั่งเกล้าเจ้าอยู่หัว รัชกาลที่ 3 แห่งราชวงศ์จักรี โดยออรังมาลายู (ชาวมลายู) ปาตานี สายบุรี ลังกาวี ซึ่งถูกกวาดต้อนมาหลังเสร็จสงคราม เดิมทีประชาชนของตำบลนาเคียนเป็นเชลยศึกที่มาจากเมืองปัตตานี สายบุรี ลังกาวี โดยเชลยศึกเหล่านี้จะถูกกวาดต้อนจากปัตตานีไปยังกองทัพของกรุงสยาม โดยจะถูกกวาดต้อนไปยังกองทัพสยามที่เมืองนครศรีธรรมราช สงขลา และพัทลุง ซึ่งเชลยศึกเหล่านี้ได้เข้ามาตั้งถิ่นฐานอยู่ตามเขตชายฝั่งทะเล นอกเขตเมืองและบางส่วนอยู่ในกรุงสยาม เชลยศึกที่อยู่ในจังหวัดนครศรีธรรมราชส่วนหนึ่ง ได้ทำการบุกเบิกป่านาเคียน ซึ่งเป็นป่ารกร้างที่ปกคลุมด้วยต้นตะเคียน เพื่อทำแปลงนาปลูกข้าวส่งให้กับกองทัพนครศรีธรรมราช ต่อมาในสมัยรัชกาลที่ 5 ได้มีการประกาศเลิกทาส และให้ที่ดินที่นาแก่ประชาชนเพื่อประกอบอาชีพทางการเกษตร โดยคนในสมัยนั้นได้ทำการปลูกข้าวครั้งแรกเรียกว่า “นาหยาม” ซึ่งทำได้ไม่กี่ปี สภาพพื้นที่ก็ไม่เอื้ออำนวยทำให้ขาดทุน และต่อมาก็ได้ทำเป็น “นาปี” ด้วยความที่ชาวบ้านให้ความสำคัญกับธรรมชาติ จึงตั้งชื่อหมู่บ้านตามภูมิศาสตร์และลักษณะของพื้นที่หมู่บ้านว่า “บ้านนาตะเคียน” หลายปีผ่านมาชาวบ้านจึงเรียกว่า “บ้านนาเคียน” และได้เรียกติดปากกันมาจนถึงปัจจุบันนี้ ตำบลนาเคียนสภาพพื้นที่เดิมเป็นป่ามีทุ่งนาบางส่วน ราษฎรมีอาชีพขายน้ำมันยางและยางตะเคียน พื้นที่มีต้นตะเคียนทองมาก และที่สำคัญคือมีต้นตะเคียนขนาดใหญ่อยู่บริเวณทางผ่านของผู้คนอำเภอลานสกาและพรหมคีรี ราษฎรผ่านไปมาใช้ต้นตะเคียนเป็นที่พักร้อน และเรียกชื่อที่พักนี้ว่า "ศาลานาเคียน" เมื่อมีการเปลี่ยนแปลงการปกครอง จึงให้ชื่อว่า "ตำบลนาเคียน"สภาพทั่วไป สภาพทั่วไป. สภาพพื้นที่โดยทั่วไปของตำบลนาเคียน เป็นพื้นที่ราบลูกคลื่นทั่วเขตพื้นที่ และบางพื้นที่เป็นที่ราบลุ่ม สมรรถนะดินที่พบส่วนใหญ่เป็นดินโลว์ ฮิวมิค กลี ซึ่งมีเนื้อดินละเอียด เหมาะสำหรับเกษตรกรรม โดยมีทางหลวงแผ่นดินหมายเลข 4103 (นครศรีฯ-ท่าแพ) ตัดผ่านพื้นที่ ซึ่งเป็นเส้นทางขวางทางน้ำที่ส่งผลกระทบทำให้เกิดน้ำท่วมในพื้นที่ การตั้งถิ่นฐาน ตำบลนาเคียนถือเป็นชุมชนกึ่งเมืองกึ่งชนบท เพราะพื้นที่เป็นเขตต่อกับเขตเทศบาลนครนครศรีธรรมราช การปลูกสร้างบ้านเรือนกระจายอยู่ทั่วไป โดยส่วนใหญ่จะยึดแนวถนนสายหลักภายในชุมชน และจะตั้งอยู่ใกล้กับแหล่งสาธารณูปการภายในชุมชน เช่น โรงเรียน วัด โรงพยาบาลส่งเสริมสุขภาพชุมชน ตลาดนัด เป็นต้น บ้างก็อยู่กันเป็นกลุ่มบ้านและมีบ้านจัดสรรในบางหมู่บ้าน สำหรับชุมชนที่ใหญ่ที่สุด ได้แก่ หมู่ที่ 5 (บ้านนาเคียนเหนือ) มีประชากรประมาณ 2,334 คน ส่วนชุมชนที่เล็กที่สุด คือ หมู่ที่ 9 (บ้านทวดเหนือ) มีประชากรประมาณ 713 คน ประชาชนมีความเป็นอยู่ความสัมพันธ์ใกล้ชิดกัน มีวัดและ มัสยิดเป็นศูนย์รวมของชุมชน โดยมีผู้นำท้องถิ่น ผู้นำชุมชน เป็นแกนหลักอาณาเขตติดต่อ อาณาเขตติดต่อ. องค์การบริหารส่วนตำบลนาเคียน ตั้งอยู่ทางทิศตะวันตกของตัวอำเภอเมืองนครศรีธรรมราช จังหวัดนครศรีธรรมราช- ทิศเหนือ ติดต่อกับ องค์การบริหารส่วนตำบลนาทราย อำเภอเมืองนครศรีธรรมราช จังหวัดนครศรีธรรมราช - ทิศใต้ ติดต่อกับ เทศบาลตำบลโพธิ์เสด็จ อำเภอเมืองนครศรีธรรมราช จังหวัดนครศรีธรรมราช - ทิศตะวันออก ติดต่อกับ เทศบาลนครนครศรีธรรมราช และเทศบาลเมืองปากพูน อำเภอเมืองนครศรีธรรมราช จังหวัดนครศรีธรรมราช - ทิศตะวันตก ติดต่อกับ เทศบาลตำบลโพธิ์เสด็จ อำเภอเมืองนครศรีธรรมราช จังหวัดนครศรีธรรมราชหมู่บ้าน หมู่บ้าน. จำนวนหมู่บ้านในเขตองค์การบริหารส่วนตำบลนาเคียนมีทั้งหมด 9 หมู่บ้าน คือ- หมู่ที่ 1 บ้านปากสระ - หมู่ที่ 2 บ้านหัวทะเล - หมู่ที่ 3 บ้านทุ่งโหนด - หมู่ที่ 4 บ้านคลองดิน - หมู่ที่ 5 บ้านนาเคียนเหนือ - หมู่ที่ 6 บ้านนาเคียนใต้ - หมู่ที่ 7 บ้านใหม่ - หมู่ที่ 8 บ้านโคกม่วง - หมู่ 9 บ้านทวดเหนือ หมายเหตุ : ตำบลนาเคียนมีหน่วยราชการท้องถิ่นอื่นในตำบล 1 แห่ง คือ เทศบาลนครนครศรีธรรมราช ซึ่งปกครอง หมู่ 3 และ 4 ตำบลนาเคียน บางส่วนสถานอนามัยสถานอนามัย. - สถานีอนามัยบ้านเหมืองหัวทะเล - สถานีอนามัยบ้านทุ่งโหนดสถานศึกษาสถานศึกษา. - โรงเรียนประถมศึกษา- โรงเรียนบ้านนาเคียน - โรงเรียนวัดพระมงกุฎ - โรงเรียนบ้านทวดเหนือ - โรงเรียนบ้านคลองดิน - โรงเรียนสอนศาสนา- โรงเรียนมุสลิมสันติธรรมมูลนิธินครศรีธรรมราช - โรงเรียนมัดร่อซาตุลอุลูมิดดีน - โรงเรียนสอนศาสนาอิสลามฮักลุลยันนะห์ - ศูนย์พัฒนาเด็กเล็ก- ศูนย์พัฒนาเด็กเล็กองค์การบริหารส่วนตำบลนาเคียนวัด วัด. จำนวนวัดในเขตองค์การบริหารส่วนตำบลนาเคียน มีทั้งหมด 2 วัด คือ- วัดพระมงกุฎ - วัดนาเคียนมัสยิดมัสยิด. - สำนักงานคณะกรรมการอิสลามประจำจังหวัดนครศรีธรรมราช - มัสยิดการาหมาด - มัสยิดอัลมูบาร็อก - มัสยิดดาริสสลาม - มัสยิดต้นขาม - มัสยิดต้นพร้าว - มัสยิดนูรุลมูฮายีรีน - มัสยิดซอลาฮุดดีน - มัสยิดนูรุลอิสลาม</doc>
