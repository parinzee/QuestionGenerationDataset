<doc id="509919" url="https://th.wikipedia.org/wiki?curid=509919" title="ปวยร์โตวีเลียนส์">ปวยร์โตวีเลียนส์ ปวยร์โตวีเลียนส์ () เป็นเมืองท่าแห่งหนึ่งของประเทศชิลี ตั้งอยู่บนเกาะนาบารีโนและหันหน้าเข้าสู่ช่องแคบบีเกิล เป็นเมืองหลวงของจังหวัดอันตาร์ตีกาชีเลนาซึ่งเป็นหนึ่งในสี่จังหวัดที่ประกอบขึ้นเป็นแคว้นมากายาเนส-อันตาร์ตีกาชีเลนา และเป็นศูนย์กลางการปกครองร่วมของเทศบาลชิเลียนแอนตาร์กติกเทร์ริทอรีและเทศบาลกาโบเดออร์โนส มีประชากร 2,874 คนซึ่งได้แก่ทหารเรือและพลเรือนทั่วไป แหล่งข้อมูลและสื่อหลายแห่งถือว่าปวยร์โตวีเลียนส์เป็นเมืองที่อยู่ทางตอนใต้สุดของโลกhttp://www.infinito-sur.com/, retrieved 9 April 2012 ปวยร์โตวีเลียนส์ตั้งชื่อตามชื่อของจอห์น วิลเลียมส์ วิลสัน นายทหารเรือผู้ก่อตั้งฟวยร์เตบุลเนสซึ่งเป็นนิคมแห่งแรกในช่องแคบมาเจลลันเมื่อปี ค.ศ. 1587 เดิมเมืองนี้มีชื่อเรียกว่า "ปวยร์โตลุยซา" และทำหน้าที่เป็นฐานทัพเรือเป็นหลักนับตั้งแต่ได้รับการก่อตั้งขึ้นเมื่อปี ค.ศ. 1953 แต่ปัจจุบันจำนวนทหารเรือที่อาศัยอยู่ในปวยร์โตวีเลียนส์กลับลดลง ในขณะที่จำนวนพลเรือนทั่วไปได้เพิ่มขึ้นแทน ในช่วงไม่กี่ปีที่ผ่านมา การท่องเที่ยวเริ่มเข้ามามีบทบาทสำคัญในกิจกรรมทางเศรษฐกิจของเมืองมากขึ้น นอกจากนี้ มหาวิทยาลัยมากายาเนสยังมีศูนย์การศึกษาแห่งหนึ่งอยู่ในปวยร์โตวีเลียนส์ด้วยสภาพอากาศ</doc>
