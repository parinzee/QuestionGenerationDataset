<doc id="200213" url="https://th.wikipedia.org/wiki?curid=200213" title="อาคัตสึกิ">อาคัตสึกิ ORB-01 อาคัตสึกิ(ญี่ปุ่น:アカツキ ;อังกฤษ:Akatsuki) เป็นโมบิลสูทซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ดเดสทินี ออกแบบโดยคุนิโอะ โอคาวาระ อาคัตสึกิเป็นโมบิลสูทของอาณาจักรอ็อบซึ่งพัฒนาโดยสถาบันมอเกนเรตตามคำสั่งของอุสุมิ ยูระ อัสฮา โดยใช้พื้นฐานมาจากสไตรค์กันดั้ม มีลักษณะเด่นคือเกราะซึ่งเป็นระบบป้องกันและสะท้อนบีม ยาตะโนะคางามิ เกราะนี้ประกอบด้วยแผ่นสะท้อนบีมขนาดเล็กจำนวนมากซึ่งเมื่อถูกโจมตีด้วยบีม ระบบคอมพิวเตอร์ของอาคัตสึกิจะปรับให้สะท้อนลำแสงไปหาศัตรูโดยอัตโนมัติ ซึ่งยาตะโนะคางามินี้ทำให้อาคัตสึกิเป็นสีทองทั้งตัว (คล้ายกับเฮียะกุชิกิในภาคโมบิลสูทเซต้ากันดั้ม) อาวุธหลักของอาคัตสึกิจะเป็นอุปกรณ์มาตรฐาน คือบีมไรเฟิล โล่ และบีมเซเบอร์ โดยบีมเซเบอร์นั้นเป็นแบบสองปลายที่สามารถแยกออกจากกันได้ เนื่องจากใช้พื้นฐานของสไตรค์กันดั้ม จึงได้จำลองระบบสไตรเกอร์แพ็คมาเป็นยูนิตอุปกรณ์เสริมสองแบบ คือ โอวาชิ ซึ่งเป็นปีกขนาดใหญ่ติดตั้งบูสเตอร์เสริมทำให้อาคัตสึกิสามารถบินกลางอากาศด้วยความเร็วสูงได้ กับ ชิรานุอิ สำหรับใช้งานในอวกาศ ซึ่งเป็นดรากูนซิสเต็ม(DRAGOON - Disconnected Rapid Armament Group Overlook Operation Network) อาวุธควบคุมจากระยะไกลด้วยระบบสื่อสารแบบควอนตัมซึ่งไม่ถูกรบกวนด้วยนิวตรอนแจมเมอร์เหมือนคลื่นวิทยุ เมื่อใช้งาน ดรากูนจะแยกออกไปจากอาคัตสึกิและสามารถยิงโจมตีศัตรูจากทิศทางต่างๆกันได้ ดรากูนของอาคัตสึกิยังสามารถสร้างบีมบาเรียร์ซึ่งป้องกันปืนใหญ่โพซิตรอนของยานมิเนอร์วาได้ จุดด้อยของดรากูนซิสเต็มก็คือมีแต่นักบินที่มีความสามารถพิเศษในการรับรู้สภาพรอบตัวจึงจะควบคุมดรากูนได้อย่างมีประสิทธิภาพ การพัฒนาอาคัตสึกินั้นเริ่มตั้งแต่ในช่วงเนื้อเรื่องของสงครามครั้งแรก แต่เนื่องจากเทคโนโลยีในขณะนั้นยังไม่พร้อม และค่าใช้จ่ายในการสร้างอาคัตสึกิยังเทียบได้กับ M1 แอสเทรย์ถึง 20เครื่องจึงไม่อาจสร้างให้ใช้งานได้ หลังสงครามครั้งแรก เอริก้า ซิมมอนส์ก็ได้พัฒนาอาคัตสึกิต่อมาอย่างลับๆจนสมบูรณ์และมอบให้กับคางาริ ยูระ อัสฮาเพื่อใช้ปกป้องอ็อบ แต่เนื่องจากฝีมือที่อ่อนด้อยจึงไม่สามารถต่อสู้กับเดสทินีกันดั้มของชิน อาสึกะได้ หลังการต่อสู้ที่อ็อบ คางาริจึงได้มอบอาคัตสึกิให้นีโอ ลอน๊อคเพื่อให้ช่วยเหลือยานอาร์คแองเจิลในการต่อสู้กับซาฟท์ต่อไป</doc>
