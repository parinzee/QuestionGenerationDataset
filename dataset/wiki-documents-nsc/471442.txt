<doc id="471442" url="https://th.wikipedia.org/wiki?curid=471442" title="รายชื่อผี">รายชื่อผี นี่คือรายชื่อของผีจากที่ต่าง ๆ ทั่วโลกคติชนวิทยาคติชนวิทยา. - ตำนานของยุโรป - นักล่าแห่งพงไพร (The Wild Hunt) เป็นตำนานพื้นบ้านของยุโรปที่นักล่ามักจะเป็นบุคคลที่ตายแล้วหรือเทวดาที่สามารถติดต่อโลกแห่งความตายได้โดยจะปรากฏตัวเป็นกองทัพ - คนหัวขาดขี่ม้า หรือ "ปีศาจสับหัว" (The Headless Horseman) เป็นปีศาจที่มีอยู่ในตำนานพื้นบ้านในช่วงยุคกลางโดยจะเป็นบุรุษขี่ม้าสีดำและไม่มีหัว บางตำนานเล่าว่า มันจะไล่สังหารผู้คนโดยการตัดศีรษะ - สุภาพสตรีสีขาว (White Lady) เป็นผีชนิดหนึ่งในลักษณะของผู้หญิงซึ่งมีการพบเห็นทั่วไปในชนบท เกี่ยวข้องกับเรื่องราวโศกนาฏกรรมท้องถิ่น ปรากฏตัวในรูปลักษณ์เป็นสตรีตัวขาวโพลน และมีการรายงานถึงการพบเห็นทั่วโลก - อัศวินขี่ม้าหัวขาดจอมทำนายความตาย หรือ "ดุลลาฮาน"(The Dullahan)เป็นปีศาจที่มีอยู่ในตำนานพื้นบ้านในช่วงยุคแรกถึงยุคกลางโดยจะเป็นบุรุษขี่ม้าสีดำและไม่มีหัว และจะคอยเรียกชื่อคนที่ใกล้ตายบางตำนานเล่าว่าหากเดินทางหลังเที่ยงคืนแล้วเจอดุลลาฮานพร้อมหยุดม้าเมื่อไรทำนายได้เลยว่าต้องมีคนในครอบครัวตายแต่2ตำนานเล่าว่าดุดลาฮานนั้นแพ้ทองเลยทำให้ยุคโบราณพ่อค้าและนักเดินทางต้องพกทองติดตัวไปด้วย - สแกนดิเนเวีย - อัศวินแห่งอัลเลเบิร์ก (The Knights of Ålleberg) เป็นกลุ่มผีอัศวินทั้ง 12 ตนที่เสียชีวิตในยุทธการอัลเลเบิร์กเมื่อ พ.ศ. 1932 เป็นตำนานเก่าแก่ของสวีเดน - เจมส์ เฮปเบิร์น เอิร์ลที่ 4 แห่งบอทเวลล์ (James Hepburn, 4th Earl of Bothwell) แห่งปราสาทแดรกส์โฮล์ม ประเทศเดนมาร์ก เป็นพระสวามีองค์ที่สามในสมเด็จพระราชินีนาถแมรีที่ 1 แห่งสกอตแลนด์ ที่ซึ่งต่อมากลายเป็นคนวิกลจริตและเสียชีวิตในปราสาทแห่งนี้ ปัจจุบันมักมีคนเห็นเอิร์ลขี่ม้ารอบสนามและเต็มไปด้วยม้าและรถม้ามากมาย- สหราชอาณาจักร- มือกลองแห่งเทดเวิร์ท (Drummer of Tedworth) ซึ่งมักปรากฏที่เมืองเทดเวิร์ท มีการรายงานถึงเสียงกลองที่ดังมากและไม่ทราบที่มา รบกวนชาวบ้าน เป็นหนึ่งในโพลเทอร์ไกสท์ - แมรีผู้กระหายเลือด (Bloody Mary) เป็นผีในตำนานที่มักจะเปิดเผยอนาคต ซึ่งผีตนนี้จะปรากฏตัวในกระจกเมื่อมีการขานชื่อเธอหลายครั้ง ปรากฏในรูปลักษณ์ของหญิงสาวที่เต็มไปด้วยเลือดและจะฉายภาพอนาคตแก่ผู้ขานชื่อเธอ - สุภาพสตรีสีน้ำตาลแห่งไรน์แฮมฮอลล์ (Brown Lady of Raynham Hall) มีการรายงานว่าเป็นผีของเลดี้โดโรธี วอลโพล น้องสาวของนายกรัฐมนตรีโรเบิร์ต วอลโพล เป็นผีที่โด่งดังที่สุดในอังกฤษ มักปรากฏตัวในชุดคลุมสีน้ำตาลซึ่งเป็นชุดที่เลดี้โดโรธีชอบใส่ - Sweet William's Ghost เป็นเพลงพื้นบ้านของอังกฤษ - ผีถนนค็อกเลน (Cock Lane ghost) ปรากฏในช่วงคริสต์ศตวรรษที่ 18 เป็นเหตุการณ์ที่ได้รับความสนใจไปทั่วอังกฤษ ในรูปแบบของเสียงเคาะแปลก ๆ และเสียงกรีดร้องโหยหวนโดยวิญญาณระบุถึงคนร้ายในคดีฆาตกรรม- สุภาพบุรุษสีเทาแห่งโรงละครรอยัล (Man in Grey of the Theatre Royal) พบที่โรงละครรอยัล ถนนดูรีเลน - ผีถนนแนนทัก (Nan Tuck's Ghost) เป็นเรื่องราวของคุณนายทักที่วางยาฆ่าสามีตนเองราวปี พ.ศ. 2353 เจ้าหน้าที่สามารถจับเธอได้ที่ถนนนี้แต่เธอวิ่งหนีหายไปในป่าและไม่มีใครพบเห็นเธออีกเลย มีคนเคยพบเห็นเธอยังคงอยู่ในบริเวณนี้ - ผีแม่ชีแห่งกุฏิบอร์ลีย์ (Borley Rectory) ได้รับการขนานนามว่าเป็นสถานที่ที่สยองขวัญที่สุดในอังกฤษจากเหตุการณ์โพลเทอร์ไกสท์ และมีคนพบเห็นผีแม่ชีที่ตายไปวนเวียนอยู่ ต่อมากุฏิถูกไฟไหม้จนไม่เหลือซากอย่างไม่มีสาเหตุ - สเปน - Catalina Lercaro- นิวซีแลนด์ - ผีโรงแรมไบรอัน โบรู เมืองเทมส์ ประเทศนิวซีแลนด์- ปากีสถาน - พิคาล เพรี (Pichal Peri) ปีศาจตามความเชื่อของอินเดียและปากีสถาน รูปลักษณ์เป็นผีดูดเลือดในร่างค้างคาวหน้าตาน่าเกลียด ที่มีเท้าหักงอไปด้านหลัง- สหรัฐอเมริกา- ผีในสงครามกลางเมืองอเมริกัน (Ghosts of the American Civil War) เป็นผีของผู้ที่เสียชีวิตในสงครามกลางเมืองอเมริกัน ซึ่งปรากฏตัวอยู่ทุกที่ในสมรภูมิที่เกิดขึ้น โดยผู้พบเห็นมักเป็นเสียงของการสู้รบ เสียงกรีดร้องโหยหวนและปรากฏเป็นภาพการสู้รบกันของผีทหาร - สุภาพสตรีสีน้ำเงิน (Blue Lady) เป็นผีผู้หญิงที่มีการรายงานว่าพบเห็นบริเวณโรงกลั่นสุรามอสส์บีช ชายหาดมอสส์ รัฐแคลิฟอร์เนีย ปรากฏในรูปลักษณ์ของสตรีในชุดสีน้ำเงิน - แม่ชิไร้หัว (The Headless Nun) เป็นผีที่เชื่อว่าคอยหลอกหลอนผู้คนบริเวณเฟรนช์ฟอร์ตโคฟ ซึ่งปัจจุบันคือ เมืองมีรามิชี รัฐนิวบรันสวิก เป็นส่วนหนึ่งของประเทศแคนาดา ปรากฏตัวในรูปร่างแม่ชีแต่ไม่มีศีรษะ - โจ บุช (Joe Bush) เป็นผีที่ถูกพบที่หุบเขาขุดทองซัมป์เตอร์ในเมืองซัมป์เตอร์ รัฐออริกอน จะปรากฏตัวโดยใช้เท้าเปล่าที่เปียกเดินทิ้งรอยเท้าไปทั่วเหมืองและทำให้เกิดสัญญาณไฟกะพริบ ประตูเปิดปิดเองอย่างไม่ได้คาดคิด - มินนี เควย์ (Minnie Quay) เป็นผีที่ปรากฏตัวที่มิชิแกน เป็นเรื่องเล่าพื้นบ้านของเมืองป่าเล็ก ๆ ทางตะวันออกของมิชิแกน เป็นผีของหญิงสาวชื่อว่า มินนี เควย์ซึ่งผิดหวังกับความรักและกระโดดน้ำฆ่าตัวตาย วิญญาณของเธอยังคงวนเวียนอยู่ - โอลด์บุ๊ก (Old Book) เป็นชื่อของผีที่พบในสุสานที่โรงพยาบาลพีออเรีย เมืองบาร์ตันวิลล์ รัฐอิลลินอยส์ เป็นชื่อที่ตั้งให้กับคนไข้คนหนึ่งที่โด่งดังในโรงพยาบาลชื่อ มานูเอล เอ. บุ๊กบินเดอร์ ที่ซึ่งทำงานฝังศพผู้ป่วยร่วมกับโรงพยาบาลจนกระทั่งเขาเองได้เสียชีวิตลง ซึ่งในงานฝังศพของเขา แขกในงานได้ยินเสียงร้องไห้ดังก้องไปทั่วสุสานและมีคนเห็นเขายืนอยู่หน้าต้นไม้ ซึ่งต่อมาต้นไม้นั้นได้ตายในหลายวันถัดมา - สุภาพสตรีสีแดงแห่งวิทยาลัยฮันทิงดอน (Red Lady of Huntingdon College) เป็นผีที่ถูกพบในหอพักนักศึกษาของวิทยาลัยฮันทิงดอน เมืองมอนต์กอเมอรี รัฐแอละแบมา ปรากฏตัวด้วยเสื้อผ้าสีแดงสดและถือร่มสีแดงเดินไปทั่วหอพัก - ปีศาจริดจ์เวย์ (Ridgeway Ghost) เป็นปีศาจหรือผีตามตำนานพื้นบ้านของรัฐวิสคอนซิน คอยหลอกหลอนผู้คนตลอดทาง 25 ไมล์ของถนนเหมืองแร่เก่า บางครั้งอาจไม่ใช่ผีหรือปีศาจเพราะมันสามารถเปลี่ยนแปลงรูปลักษณ์ได้ บางครั้งเป็นชายถือแส้เดินตามพวกเขาหรือไล่กวดพวกเขา, เป็นสัตว์บางชนิด เช่น สุนัข แกะ หรือสัตว์ตัวอื่น ๆ ในฟาร์ม และหลายครั้งปรากฏในร่างมนุษย์ รวมทั้งเป็น "คนหัวขาดขี่ม้า" หรือ หญิงสาว หรือ หญิงชรา - แอนนี่กองขี้ตะกรัน (Slag Pile Annie) เป็นผีที่ปรากฏรูปลักษณ์ในรูปของหญิงชราทำงานในที่ห่างไกลและติดต่อถึงได้ยากในส่วนของโรงสี คนงานในฟาร์มจะได้คุยกับเธอในเวลาทำงานและไม่ทราบจนกระทั่งเพื่อนคนงานอื่นมาบอกถึงเรื่องราวของเธอ ผีตนนี้ปรากฏที่โรงสีโจนส์แอนด์ลอฟลินสตีล เมืองพิตต์สเบิร์ก รัฐเพนซิลเวเนีย - ผีกรีนเบรียร์ (Greenbrier Ghost) เป็นผีที่ปรากฏในเทศมณฑลกรีนไบรเออร์ รัฐเวสต์เวอร์จิเนีย เป็นผีของหญิงสาวชื่อว่า ซอนา เฮเอสเตอร์ ชู ซึ่งถูกฆาตกรรมในปีพ.ศ. 2440 ในการคลี่คลายคดีฆาตกรรม เธอได้รับการยอมรับหลักฐานโดยการใช้ "พยานของผี" และสามีของเธอได้ถูกจับในคดีฆาตกรรม - ออสเตรเลีย - เฟรเดอริก เบเกอร์ หรือ "เฟเดอริชี" Frederick Baker ("Federici") เป็นผีแห่งโรงละครเจ้าหญิงในเมืองเมลเบิร์น - ลาตินอเมริกา - ลาโยโรนา (La Llorona) หรือ "นางร่ำไห้" เป็นผีในตำนานพื้นบ้านของลาตินอเมริกา ตำนานเล่าว่าเธอเป็นผู้หญิงที่สวยมากนามว่า มารีอา แต่เธอได้ฆาตกรรมลูก ๆ ของเธอเองโดยการจับถ่วงน้ำด้วยคำสั่งของชายที่เธอรัก แต่เมื่อชายคนนั้นปฏิเสธเธอ เธอจึงฆ่าตัวตาย เธอไม่สามารถไปสู่สุคติได้ต้องวนเวียนอยู่ชั่วกัลป์เพื่อตามหาร่างของลูก ๆ ที่ถูกเธอฆ่า เธอวนเวียนและร่ำไห้อย่างเวทนา บางตำนานกล่าวว่า เธอในร่างผีจะลักพาตัวเด็กเร่ร่อนและเด็กที่ไม่เชื่อฟังพ่อแม่ไปอยู่กับเธอด้วย - ญี่ปุ่น- ผีนับจาน หรือ "ซารายาชิกิ" (Banchō Sarayashiki, Okiku) โอคิคุแห่งปราสาทฮิเมจิ เป็นเรื่องเล่าของวิญญาณที่จะออกมาจากบ่อเก็บน้ำ และเริ่มนับจานตั้งแต่ 1 ใบจนถึง 9 ใบ แล้วจะร้องไห้อย่างหัวใจสลาย ซึ่งที่มาก่อนที่โอคิคุจะกลายเป็นผีนั้นมีหลายเรื่องเล่า บางเรื่องกล่าวว่าโอคิคุทำจานของเจ้านายแตก เจ้านายโมโหมากจึงฆ่าโอคิคุทิ้งแล้วเอาศพทิ้งลงบ่อน้ำ- สตรีหิมะ หรือ "ยุกิอนนะ" (Yuki-onna) เป็นชื่อที่ใช้เรียกภูตหิมะที่มีรูปร่างเป็นสตรีที่งดงาม ว่ากันว่าเป็นจิตวิญญาณแห่งฤดูหนาว ซึ่งยูกิอนนะนี้ จะมีลักษณะเป็นผู้หญิงสาวสวย สวมชุดกิโมโนสีขาวสะอาด นางจะปรากฏตัวบนภูเขาหิมะในวันที่มีพายุหิมะ และหลอกล่อให้ผู้ชายที่หลงใหลในความงามของนางไปสู่ความตาย - โอะนิ (Oni) ยักษ์ในตำนานของชินโต มันเป็นยักษ์สูงใหญ่ที่มีรูปร่างคล้ายมนุษย์ มี 3 ตา มี 2 เขา มีเขี้ยวและเล็บคมกริบ และในมือถือกระบองอันใหญ่เอาไว้ ว่ากันว่าโอะนิจะนำพามาซึ่งโรคร้าย โรคระบาด ความโชคร้าย และความหายนะ โอะนิเหาะเหินเดินในอากาศได้ และจะคอยจับเอาดวงวิญญาณของคนชั่วที่กำลังจะตาย - บะกุ (Baku) เป็นปีศาจที่คอยกินฝันร้ายของผู้คน (dream eater) เชื่อกันว่าบะกุนั้น มีรูปร่างคล้ายหมี และมีส่วนผสมของสัตว์หลายชนิด เช่น มีหน้าผากมีนอคล้ายแรด มีจมูกเป็นงวงคล้ายช้าง มีเท้าเหมือนเสือ มีหางเหมือนวัว ชาวญี่ปุ่นโบราณเชื่อว่า เมื่อมีฝันร้ายหรือลางร้าย ซึ่งสิ่งเหล่านี้เกิดจากการกระทำของปีศาจ ให้ท่องคาถาว่า "บะกุ คุระเอะ" ซึ่งแปลว่า "บะกุ จงมากินฝันร้ายของข้า" 3 ครั้ง บะกุจะมากินฝันร้ายนั้นให้ และกลับจากร้ายเป็นดี ปีศาจทั้งหลายจะถูกสูบลงไปในพื้นดินลึก - เท็งงุ (Tengu) เท็งงุ มีภาพลักษณ์ของปีศาจร้าย และมักจะสร้างพายุเข้าโจมตีผู้คนเสมอ ๆ ซึ่งประเทศญี่ปุ่นเป็นประเทศที่ถูกพายุถล่มบ่อยครั้ง เท็งงุเป็นข้ารับใช้ของไดเทนกุ ซึ่งมักปรากฏภาพของไดเทนกุ ที่ล้อมรอบไปด้วยเท็งงุ บางความเชื่อนั้นเชื่อว่าเท็งงุไม่ได้เป็นผีร้าย ทั้งยังเป็นปีศาจที่รักสงบและสุภาพ แต่การกระทำร้าย ๆ นั้น เป็นเพราะเท็งงุต้องทำตามคำสั่ง ของไดเทนกุ - โดะโดะเมะกิ หรือ "ปีศาจร้อยตา" (Dodomeki) เป็นปีศาจของญี่ปุ่น อาศัยอยู่บนร่างกายของมนุษ์ มีลักษณะเป็นดวงตาลามไปทั่วร่างกาย - คัปปะ (Kappa) เป็นผีญี่ปุ่นชนิดหนึ่ง จัดอยู่ในจำพวกพรายน้ำ มีรูปร่างหน้าตาคล้ายกบ ตัวสีเขียว แต่มีกระดองเต่าอยู่ข้างหลัง เท้ามีพังผืดทั้งเท้าหน้าและเท้าหลัง จมูกแหลม มีลักษณะศีรษะที่แบนและกลางกระหม่อมไม่มีผม มีปากแหลมเหมือนนก ผิวเป็นเมือกลื่น คัปปะมีนิสัยที่ขี้เล่นและอยากรู้อยากเห็น ซึ่งบางครั้งก็เป็นอันตรายกับมนุษย์ คัปปะเคยหลอกล่อให้คนลงไปในน้ำ มักจะลากม้า หรือเด็ก ๆ ลงแม่น้ำจนจมน้ำตาย - สาวปากฉีก หรือ "คุจิซะเกะอนนะ" (Kuchisake-onna) เป็นหญิงสาวในปกรณัมญี่ปุ่นซึ่งถูกสามีผู้หึงหวงทำร้ายจนเสียอวัยวะ และต่อมากลายเป็นผีร้าย มีการเล่ากันในพุทธทศวรรษที่ 2500 มีเด็กพบเห็นหญิงคนหนึ่ง หญิงนั้นจะหยุดเดินและถามเด็กว่า "ฉันสวยไหม" ถ้าเด็กบอกปัด หญิงนั้นจะล้วงกรรไกรออกมาตัดปากเด็กจนถึงแก่ความตาย ถ้าเด็กตอบรับ หญิงนั้นจะปลดหน้ากากอนามัยออก และยิ้มให้เด็กชมดู เผยให้เห็นปากที่ถูกแหวะจนถึงใบหูมีโลหิตท่วม แล้วถามเด็กนั้นอีกว่า "แล้วตอนนี้ฉันสวยไหม" ถ้าเด็กว่าไม่ หญิงนั้นจะล้วงกรรโกรมาตัดกายเด็กเป็นสองท่อน ถ้าว่าใช่ หญิงนั้นจะมอบความสวยงามให้แก่เด็กนั้นบ้างโดยเอากรรไกรตัดปากเด็กจนถึงใบหูเสีย - ผีไม่มีหน้า หรือ "นปเปะระโบ" (Noppera Bou) เป็นผีญี่ปุ่นอย่างหนึ่งที่ไม่มีใบหน้า มีแต่หน้าเกลี้ยง ๆ คล้ายไข่ ซึ่งแม้แต่ตา จมูก ปาก ไม่มีบนใบหน้าเลย ผีตนนี้มักเที่ยวหลอกหลอนคนผ่านทางในเวลากลางคืน - สาวคอยาว หรือ "โรคุโรคุบิ" (Rokurokubi) มนุษย์ที่ยังมีชีวิตอยู่แต่ต้องคำสาปหรืออาถรรพ์ เมื่อตกกลางคืนจะยืดคอออกไปได้ยาวมาก มักจะเป็นเฉพาะในผู้หญิง มีพฤติกรรมที่จะเป็นอันตรายต่อมนุษย์ สาวคอยาวจะดูดพลังของเหยื่อที่เป็นทั้งคนและสัตว์ และจะใช้ลิ้นเลียเพื่อดับไฟตะเกียง - คุณฮะนะโกะประจำห้องน้ำ (Toire no Hanako-san) เป็นตำนานพื้นบ้านญี่ปุ่นว่าด้วยเด็กหญิงคนหนึ่งซึ่งเกิดในสมัยสงครามโลกครั้งที่สองและสิงอยู่ตามห้องน้ำโรงเรียน ถ้าเรียกขานแล้วเธอจะปรากฏตัว - เทะเกะเทะเกะ (Teke Teke) ผีหญิงร้ายอีกตนในคติชนญี่ปุ่น เป็นเด็กนักเรียนหญิงซึ่งพลัดตกลงสู่ทางรถไฟ แล้วถูกรถไฟแล่นทับตัวขาดเป็นสองท่อน จะออกมาฆ่าคนผู้เคราะห์ร้ายโดยทำให้ร่างกายคนนั้นขาดสองท่อน - อะกะมันโตะ (Aka Manto) ชายรูปงามซึ่งอยู่ตามห้องน้ำสาธารณะ คอยถามคนนั่งส้วมว่า จะเอากระดาษสีแดงหรือกระดาษสีฟ้าดี ถ้าตอบแดง ชายนั้นกระโจนลงมาฟันคนตอบเป็นชิ้น ๆ กระทั่งร่างแดงฉานเพราะโลหิต ถ้าว่าฟ้า ชายนั้นจะบีบคอคนตอบจนกระทั่งหน้าเปลี่ยนเป็นสีฟ้าแล้วตายในที่สุด - เวียดนาม - เหมื่อย (Myoi) หญิงสาวในสาวในรูปภาพที่มีความอาฆาตแค้น เนื่องจากตอนมีชีวิตถูกทำร้ายจากหญิงสาวที่เศรษฐี จนสูญเสียใบหน้าอันสวยงามไป เธอจึงตัดสินใจผูกคอตาย และกลายเป็นผีที่บ้านหญิงสาวเศรษฐี ก่อนที่เหมื่อยจะถูกผนึกลงไปในภาพ - อินโดนีเซีย - ไนย์ โรโด กิดุล (Nyai Roro Kidul) แห่งทะเลใต้ เป็นผีตามตำนานพื้นบ้านของอินโดนีเซีย เป็นที่รู้จักในนาม "ราชินีทะเลใต้แห่งชวา" นางมักสังหารผู้คนที่ว่ายน้ำในทะเลเพื่อการสังเวยดวงวิญญาณ - ตำนานเมือง - นักโบกรถที่หายไป (Vanishing hitchhiker) เป็นที่เล่ากันมาว่า นักเดินทางเมื่อขับรถในตอนกลางคืนมักพบกับผู้โบกรถเพื่อขอโดยสารไปด้วย และเมื่อจะจอดรับหรือขึ้นรถมาแล้วกลับอันตรธานหายไป ซึ่งเป็นเรื่องเล่าที่มีมาหลายศตวรรษและเกือบทุกที่ของโลก - ดี โอเกน (Deogen) แปลว่า "ดวงตา" เป็นผีที่มีการเล่าว่าได้หลอกหลอนบริเวณป่าโซเนียน ในเบลเยียม มักปรากฏตัวด้วยรูปลักษณ์ของหมอกและกลายเป็นร่างเงาขนาดเล็กลงเรื่อย ๆบทประพันธ์บทประพันธ์. - ผีแบงโคว (Banquo) ปรากฏตัวในบทประพันธ์แม็คเบ็ธ ของวิลเลียม เชกสเปียร์ในปีพ.ศ. 2149 - ผีบิดาของแฮมเล็ต (Hamlet's father) ปรากฏตัวในบทประพันธ์แม็คเบ็ธ ของวิลเลียม เชกสเปียร์ในปีพ.ศ. 2149 - ฟลายอิงดัตช์แมน (The Flying Dutchman) จากบทประพันธ์ดั้งเดิม การเดินทางสู่อ่าวโบตานี(พ.ศ. 2338) โดย จอร์จ แบร์ริงตัน เป็นเรื่องเล่าขานในหมู่ชาวประมงในยุคกลาง ว่าเป็นเรือผีสิงที่ต้องคำสาปให้เดินทางในมหาสมุทรชั่วกัลปาวสาน ไม่สามารถเดินทางกลับบ้านได้ มักถูกพบเห็นในคืนที่มีหมอกหนาทึบ บางครั้งพบเห็นเป็นแสงประหลาดในเวลากลางคืน ว่ากันว่าเป็นแสงที่ลูกเรือลำนั้นส่งสัญญาณกับผู้พบเห็น เพื่อฝากข้อความถึงแผ่นดินใหญ่หรือคนรู้จัก - ผีแคนเตอร์วิลล์ (The Canterville Ghost) จากนวนิยายเรื่องสั้นของออสคาร์ ไวล์ด ในชื่อเดียวกันกับหนังสือ - ผีในบทประพันธ์ของชาลส์ ดิกคินส์เรื่องอะคริสต์มาสแครอล ได้แก่ ภูติแห่งคริสต์มาสในอดีต (Ghost of Christmas Past), ภูติแห่งคริสต์มาสในปัจจุบัน (Ghost of Christmas Present), ภูติแห่งคริสต์มาสในอนาคต (Ghost of Christmas Yet to Come), จาค็อป มาร์เลย์ (Jacob Marley) - กองทัพคนตายแห่งดันแฮโรว์ (Dead Men of Dunharrow) ปรากฏในบทประพันธ์เดอะลอร์ดออฟเดอะริงส์ของเจ. อาร์. อาร์. โทลคีน - นาซกูล (Nazgul) ปรากฏในเรื่องเดียวกับกองทัพคนตายแห่งดันแฮโรว์- ผีขี้จุ๊ย (Beetlejuice) เป็นผีที่ปรากฏในภาพยนตร์เรื่อง ผีขี้จุ๊ย ฉายในปีพ.ศ. 2531 ภาพยนตร์สยองขวัญแนวตลก เป็นผีของอดัมและบาร์บารา มาอิตแลนด์ สองสามีภรรยา - แม่มดของเบลล์ (Bell Witch) เป็นผีแนวโพลเทอร์ไกสท์ ปรากฏในตำนานพื้นเมืองของอเมริกัน เป็นผีที่คอยหลอหลอนครอบครัวเบลล์ในรัฐเทนเนสซี ครอบครัวของเบลล์ ความทุกข์ทรมานดำเนินต่อไปเป็นเวลา 3 ปี แทบจะไม่มีวันไหนเลยที่ปราศจากเสียงกรีดร้องของแม่มดจากรอบ ๆ บ้าน โดยไม่เห็นตัวตนของมัน ท้ายสุดความเหนื่อยล้าก็เข้ามากล่าวคำทักทายกับ จอห์น เบลล์ สุขภาพของเขาเสื่อมโทรมและถึงแก่ความตายในวันที่ 20 ธันวาคม พ.ศ. 2363 หลังจากนั้นเหตุการณ์ต่าง ๆ ได้หยุดลง ตำนานนี้ได้มีการเอาไปสร้างเป็นภาพยนตร์หลายครั้ง - โจรสลัดดำ (The Black Pirate) เป็นภาพยนตร์เงียบ ฉายในปีพ.ศ. 2469 - บุคคลในฮอกวอตส์ (Hogwarts) จากนวนิยายและภาพยนตร์ชุดแฮร์รี่ พอตเตอร์ ได้แก่ - แคสเปอร์ ผีน้อยผู้น่ารัก (Casper the Friendly Ghost) เป็นผีที่ปรากฏในภาพยนตร์การ์ตูนในชื่อเดียวกัน เป็นผีที่เป็นมิตรต่อทุกคน ในรูปลักษณ์ร่างโปร่งแสงหรือสีขาว - เฟรดดี้ ครูเกอร์ (Freddy Krueger) เป็นผีร้ายที่ปรากฏในภาพยนตร์ชุดเรื่องนิ้วเขมือบ (A Nightmare on Elm Street) ในรูปลักษณ์ของบุรุษลึกลับที่เป็นฆาตกรต่อเนื่อง ผู้ใช้ถุงมือติดใบมีดคอนไล่ฆ่าผู้คนในความฝันซึ่งจะทำให้ผู้ถูกฆ่าจะตายในโลกของความเป็นจริงและไม่มีวันตื่นขึ้นมา - เกย์โกสต์ (Gay Ghost) ภายหลังเปลี่ยนชื่อเป็น Grim Ghost เป็นซูเปอร์ฮีโร่ในการ์ตูนเครือดีซีคอมิกส์ - เจนเทอร์แมนโกสต์ (Gentleman Ghost) เป็นวายร้ายในการ์ตูนเครือดีซีคอมิกส์- โกสต์ (ดาร์คฮอสคอมิกส์) (Ghost (Dark Horse Comics)) เป็นซูเปอร์ฮีโร่ในการ์ตูนเครือดาร์คฮอสคอมิกส์ - โกสต์ (มาร์เวลคอมิกส์) (Ghost (Marvel Comics)) เป็นวายร้ายในการ์ตูนเครือมาร์เวลคอมิกส์ - โกสต์ ไรเดอร์ (Ghost Rider) เป็นซูเปอร์ฮีโร่ในการ์ตูนเครือมาร์เวลคอมิกส์ มักเป็นที่รู้จักในชื่อ ไนท์ ไรเดอร์และแฟนท่อม ไรเดอร์ - คะยะโกะ ซะเอะกิ (Kayako Saeki) เป็นวิญญาณอนเรียว หรือวิญญาณพยาบาท กับทะเคะโอะ ซะเอะกิ สามีของเธอซึ่งฆ่าคนทั้งครอบครัวและโทะชิโอะ ซะเอะกิ บุตรชายที่โดนฆ่า ได้กลายเป็นผียูเร คอยไล่สังหารคนที่เกี่ยวข้องในภาพยนตร์ชุดเรื่องผีดุ (Ju-on) และ โคตรผีดุ (The Grudge) - เลอชัค (LeChuck) เป็นผีจากซีรีส์เกมส์ชื่อ Monkey Island (series) - ผีน้อยก็อดฟรีย์ (The Little Ghost Godfrey) (ภาษาสวีเดน: Lilla spöket Laban [Laban the Little Spook]) หรือ "ผีน้อยผู้ไม่เคยหลอกหลอน" เป็นผีจากการวาดของเด็กชาวสวีเดน - จากรายการโทรทัศน์เรื่อง Charmed : ตัวละคร เพนนี ฮอลิเวลและแพทริเซีย ฮอลิเวล - ผีจากเกมส์แพ็ก-แมน ได้แก่ บลิงกี้(สีแดง), พิงกี้(สีชมพู), อิงกี้(สีน้ำเงิน) และ ไคลด์(สีส้ม) - เอริค เดอะแฟนธ่อมออฟดิโอเปร่า (Erik (The Phantom of the Opera)) จากนวนิยายเดอะแฟนธ่อมออฟดิโอเปร่าและละครเพลงเดอะแฟนธ่อมออฟดิโอเปร่า - ซิลเมอร์ (Slimer (Ghostbusters)) ผีจากภาพยนตร์เรื่อง บริษัทกำจัดผี - สเปซโกสต์ (Space Ghost) เป็นซูเปอร์ฮีโร่ในการ์ตูนเครือฮันนา-บาร์เบรา - ซิดนีย์ กริมเล็ท (Sydney Grimlett) เป็นผีจากหนังสือชื่อ "แอละแบมา โกสต์" ของ แคทธรีน ทัคเกอร์ วินด์แฮม เป็นผีที่หลอกหลอนผู้คนบริเวณโบสถ์มหาวิทยาลัยออเบิร์น และตอนนี้เข้าไปหลอกหลอนในโรงละครเทลแฟร์พีทในมหาวิทยาลัยออเบิร์น รัฐแอละแบมา ซึ่งเป็นผีทหารที่บาดเจ็บและเสียชีวิตจากสงครามกลางเมืองอเมริกันโดยอยู่ฝ่ายสมาพันธรัฐอเมริกา(ฝ่ายใต้)- ทิมมี ผีขี้อาย (Timmy the Timid Ghost) เป็นผีที่ปรากฏในการ์ตูนเครือชาร์ลส์ตันคอมมิกส์ (Charlton Comics) - ฝาแฝด (เดอะ เมทริกซ์) (The Twins of The Matrix Reloaded) ปรากฏในภาพยนตร์เรื่อง เป็นลูกสมุนของเมโรวินเจี้ยน (Merovingeon) ผู้ซึ่งสามารถเดินทะลุวัตถุได้ - ผีไฮน์-ไฟท์ (High-Five Ghost) เป็นผีที่เป็นเพื่อนกับมัสเคิ่ลแมนการ์ตูนในเครือการ์ตูนเน็ตเวิร์ค เรื่องRegular Show - แคร์รี (Carrie) เป็นผีจากการ์ตูนเน็ตเวิร์ดเรื่องโลกมหัศจรรย์แห่งกัมบอล (The Amazing World of Gumball.) - สเลนเดอร์แมน (Slenderman) เป็นผีจากตำนานพื้นบ้านที่มีการสร้างจากเรื่องเล่าที่เล่ากันผ่านอินเทอร์เน็ตหรือสังคมออนไลน์เรียกว่า ปรากฏการณ์ในอินเทอร์เน็ต (Internet phenomena) ที่ซึ่งปรากฏตัวในลักษณะผู้ชายใส่ชุดสูท แขนยาวเกือบจะถึงพื้น มีหลายแขน และไม่มีใบหน้า มักปรากฏตัวในป่าและคอยจับเด็ก ๆ หรือผู้หลงป่ากิน</doc>
