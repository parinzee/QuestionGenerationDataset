<doc id="609556" url="https://th.wikipedia.org/wiki?curid=609556" title="ญดา โชติชูตระกูล">ญดา โชติชูตระกูล ร้อยเอกหญิง ญดา โชติชูตระกูล (ชื่อเล่น: โอ๋) เกิดเมื่อ 29 เมษายน พ.ศ. 2522 เป็นนักแสดงชาวไทย และเป็นผู้ประกาศข่าวทางสถานีวิทยุโทรทัศน์กองทัพบก ช่อง 5ประวัติ ประวัติ. ญดา รัญเสวะ หรือชื่อในวงการ ญดา โชติชูตระกูล (ชื่อเล่น: โอ๋) เกิดเมื่อ 29 เมษายน พ.ศ. 2522 เป็นนักแสดงชาวไทย จบการศึกษาระดับประถมถึงมัธยมต้น โรงเรียนเซนต์โยเซฟคอนแวนต์ จากนั้นเข้าศึกษาต่อระดับมัธยมปลาย โรงเรียนสาธิตมหาวิทยาลัยราชภัฏสวนสุนันทา ในพระอุปถัมภ์ฯ และระดับปริญญาตรีจาก คณะนิติศาสตร์ มหาวิทยาลัยรามคำแหง ปัจจุบันสำเร็จการศึกษาระดับปริญญาโท คณะเทคโนโลยีสารสนเทศ มหาวิทยาลัยรังสิต โอ๋เข้าวงการมาตั้งแต่เป็นนักเรียนมัธยม ด้วยการถ่ายโฆษณา และมีผลงานละครโทรทัศน์เรื่องแรกคือ รักแท้แค่ขอบฟ้า ออกากาศทางช่อง 3 จากนั้นก็ได้เซ็นต์สัญญากับทางค่าย ดาราวิดีโอ มีผลงานกับทางช่อง 7 หลายเรื่อง เช่น คู่เขย คู่ขวัญ, หนุ่มทิพย์ และ อีสา เป็นต้น หลังจากที่หมดสัญญาก็เป็นนักแสดงอิสระ ด้านผลงานภาพยนตร์เรื่องแรกคือ เดอะโกร๋น ก๊วน กวน ผี โดยรับบทเป็น ปิปิ๊ และยังมีภาพยนตร์วีซีดีอีกหนึ่งเรื่องคือ ราชันย์..ลูกผู้ชายสุดปลายเท้า นอกจากนี้ยังเป็นผู้ประกาศข่าวทางช่อง 5 อีกด้วย ปัจจุบันขณะนี้รับราชการทหารยศ ร้อยเอกหญิง ในส่วนของกองกำลังพล ประจำกองทัพบก และด้านชีวิตส่วนตัวสมรสกับนักบินหนุ่ม ร.ต.อ.วศิน รัญเสวะ หรือ ตู้ ได้เข้าพิธีหมั้นและจดทะเบียนสมรสท่ามกลางญาติผู้ใหญ่ในวันที่ 6 มีนาคม พ.ศ. 2554 ก่อนที่จะมาฉลองงานสมรสในค่ำคืนของวันที่ 13 มีนาคม 2554 ซึ่งภายในงาน มีบรรดาเหล่าเพื่อนนักแสดงของสาวโอ๋มาร่วมงานอย่างมากมาย อาทิ แนน ชลิตา เฟื่องอารมย์, ผัดไท นิลุบล อมรวิทวัส ฯลฯผลงานละครโทรทัศน์ผลงาน. ละครโทรทัศน์. - รักแท้แค่ขอบฟ้า ช่อง 3 (พ.ศ. 2540) - คู่เขย คู่ขวัญ ช่อง 7 (พ.ศ. 2541) - อีสา ช่อง 7 (พ.ศ. 2541) - โดดเดี่ยวไม่เดียวดาย ช่อง 5 (พ.ศ. 2542) - หนุ่มทิพย์ ช่อง 7 (พ.ศ. 2542) - เลือกแล้วคือเธอ ช่อง 5 (พ.ศ. 2542) - หนี้รัก ช่อง 5 (พ.ศ. 2544) - ดั่งสวรรค์สาป ช่อง 7 (พ.ศ. 2544) - หนึ่งฤทัย ช่อง 3 (พ.ศ. 2546) - เมืองมายา ช่อง 5 (พ.ศ. 2546) - รอยอดีตแห่งรัก ช่อง 5 รับบท นุสรา (ออกอากาศเฉพาะตอนที่ 1) (พ.ศ. 2549) - สายลมกับสามเรา ช่อง 7 (พ.ศ. 2549) - แสงสูรย์ ช่อง 5 (พ.ศ. 2550) (รับเชิญ) - วนาลี ช่อง 3 (พ.ศ. 2554) - ทหารกล้ากรุงศรีอยุธยา ช่อง 5 (พ.ศ. 2560)ภาพยนตร์ภาพยนตร์. - หลุม รับบท บี (พ.ศ. 2546) - เดอะโกร๋น ก๊วน กวน ผี (พ.ศ. 2547) - ราชันย์..ลูกผู้ชายสุดปลายเท้า (พ.ศ. 2547) - สิ่งเล็กเล็กที่เรียกว่า...รัก (พ.ศ. 2553)มิวสิควีดีโอมิวสิควีดีโอ. - เพลง ท่องจำขึ้นใจ ของ GANG 4 - เพลง ใจละเมอ ของ ปลื้ม - เพลง ให้เขารอสักหน่อย ของ เจมส์ เรืองศักดิ์ - เพลง รักไม่ยอมเปลี่ยนแปลง ของ ติ๊ก ชีโร่</doc>
