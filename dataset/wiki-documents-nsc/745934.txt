<doc id="745934" url="https://th.wikipedia.org/wiki?curid=745934" title="พม่ารำลึก">พม่ารำลึก พม่ารำลึก () เป็นนวนิยายที่เขียนโดยจอร์จ ออร์เวลล์ ตีพิมพ์ครั้งแรกในเดือนตุลาคม 1934 ฉากในเรื่องคือประเทศพม่าช่วงทศวรรษ 1920 ซึ่งในขณะนั้นพม่าเป็นอาณานิคมของอังกฤษ ระหว่างปี 1922–1927 ออร์เวลล์รับราชการเป็นตำรวจอาณานิคมอินเดียในพม่า และย้ายไปประจำอยู่หลายเมือง ทำให้เขามีโอกาสได้พบเห็นเรื่องราวต่าง ๆ เมื่อออกจากราชการแล้วไปพำนักที่ปารีส ออร์เวลล์ก็เริ่มร่างโครงเรื่อง และเขียนเสร็จในปี 1933 ในครั้งแรกนิยายเรื่องนี้ถูกปฏิเสธจากหลายสำนักพิมพ์เนื่องจากมีเนื้อหาที่พาดพิงถึงสังคมในยุคนั้น แต่หลังจากการปรับปรุงเนื้อหาบางส่วน สำนักพิมพ์ฮาร์เปอร์ของสหรัฐอเมริกาก็ตีพิมพ์ในปี 1934 ปีต่อมาสำนักพิมพ์ของวิกเตอร์ กอลลังซ์ (Victor Gollancz) ได้ตีพิมพ์ในสหราชอาณาจักร หลังจากตรวจสอบแล้วว่าไม่ได้พาดพิงถึงบุคคลหรือเหตุการณ์จริง</doc>
