<doc id="354202" url="https://th.wikipedia.org/wiki?curid=354202" title="สาระแนเห็นผี">สาระแนเห็นผี สาระแนเห็นผี เป็นภาพยนตร์ไทย ออกฉายวันที่ 30 ธันวาคม พ.ศ. 2553 ผลงานภาพยนตร์ลำดับที่ 3 ของการร่วมมือของลักษ์ฟิล์มและสหมงคลฟิล์มอินเตอร์เนชั่นแนล กำกับโดยนฤบดี เวชกรรม นำแสดงโดย มาริโอ้ เมาเร่อ, พัชราภา ไชยเชื้อ, พงศ์พิชญ์ ปรีชาบริสุทธิ์กุล, เจริญพร อ่อนละม้าย, เกียรติศักดิ์ อุดมนาค, นาคร ศิลาชัย และเริงฤทธิ์ แมคอินทอช ภายใต้บทภาพยนตร์โดย กฤษณะ จิตรเนาวรัตน์ สถานที่ถ่ายทำร้อยละ 90 ถ่ายทำนอกสถานที่ ทั้งแหล่งบันเทิงกลางใจเมืองกรุงเทพ บนท้องถนน ไปจนถึงนอกชานเมืองที่เปลี่ยว ไปจนถึงชุมชนเล็กๆ ท้องถนนในต่างจังหวัด สวนยางที่เงียบสงัด พื้นที่ในภาคกลาง ไปจนถึงภาคตะวันออก ส่วนอีกร้อยละ 10 ถ่ายทำในสตูดิโอเรื่องย่อ เรื่องย่อ. ยี (สตาร์บัคส์) และ โด้ (มาริโอ้ เมาเร่อ) คือคนดวงตก เมื่อดันแสบซ่าส์ไม่เลือกที่ เป็นเหตุให้ถูก สจ.อ๋า (สุเชาว์ พงษ์วิไล) ผู้มีอิทธิพลไล่ยิงหนีตายกันอุตลุต ก่อนที่จะพากันโดดหนีขึ้นรถ ราตี้ (พัชราภา ไชยเชื้อ) สาวโคโยตี้ ที่เมาไม่ได้สติแถมบังคับให้เจ้าหล่อนช่วยซิ่งรถพาหนี แต่เคราะห์ซ้ำากรรมซัดน้ำมันหมด ทั้ง3เลยต้องแวะเข้าวัดเจอสัปเหร่อหน้าเหมือนผี (เด๋อ ดอกสะเดา) ทำให้นับจากวินาทีนี้ไปทั้ง 3 คน ได้ก้าวเข้าไปสู่โลกเร้นลับที่ไม่ควรสัมผัส กลายเป็นจุดเริ่มต้นของหายนะที่ไม่ควรเกิดขึ้น มันคือสุดยอดความซวยสมบูรณ์แบบที่ไม่มีใครอยากได้เจอ เมื่อต้องรับรู้และเห็นในสิ่งที่ไม่ควรเห็นผี จากเหตุการณ์ดังกล่าวทำให้พวกเขา กลายเป็นที่ต้องการตัวของทุกหน่วยงาน ทั้งหมดต้องรวบรวมความกล้าชิ่งผีหนีตำรวจแถมงานนี้ยังมี สายสืบนอกเครื่องแบบอย่าง จ่าแป้ว (เกียรติศักดิ์ อุดมนาค) และ จ่าเริง (นาคร ศิลาชัย) ที่ออกตามล่า เพียงแค่เริ่มต้นเท่านั้น ยังมีอีกสารพัดเรื่องชวนช็อคที่พร้อมจะน็อค 2 หนุ่ม 1 สาว จนแทบเอาชีวิตไม่รอดนักแสดงนักแสดงหลักนักแสดง. นักแสดงหลัก. - พัชราภา ไชยเชื้อ รับบท ราตี้ - มาริโอ้ เมาเร่อ รับบท โด้ - พงศ์พิชญ์ ปรีชาบริสุทธิ์กุล รับบท ยี - พัทธ์ธีรา ศรุติพงศ์โภคิน รับบท อร - นาคร ศิลาชัย รับบท จ่าเริง - เกียรติศักดิ์ อุดมนาค รับบท จ่าแป้ว - เริงฤทธิ์ แมคอินทอช รับบท บอย - สุเชาว์ พงษ์วิไล รับบท สจ.อ๋า - เด๋อ ดอกสะเดา รับบท สัปเหร่อ (พี่นวย)นักแสดงรับเชิญนักแสดงรับเชิญ. - หม่ำ จ๊กมก - เกียรติ กิจเจริญ - จาตุรงค์ มกจ๊ก - ปานวาด เหมมณี - ศุภักษร ไชยมงคล - สายเชีย วงศ์วิโรจน์ - แอ๊ด มกจ๊ก - แม็ก ชวนชื่น - เสกสรร รัตนพรพิศ - บอล เชิญยิ้ม - สมเจต พยัฆโส - ปลาคราฟ เชิญยิ้ม - โรเบิร์ต ดอกมะดัน - โก๊ะตี๋ อารามบอย - เอ๋ เชิญยิ้ม - ล้อต๊อก (ท้ายเรื่อง เป็นการตัดต่อจากหนังเก่า)งานสร้าง งานสร้าง. หลังจากความสำเร็จของภาพยนตร์เรียลลิตี้แคนดิดอย่าง สาระแนห้าวเป้ง ตามด้วยภาพยนตร์ที่มีบทภาพยนตร์ เรื่องราวตัวละครคาแรคเตอร์เป็นตัวเป็นตนเป็นชิ้นเป็นอันเรื่องแรกกับ สาระแนสิบล้อ มาจนถึงผลงานภาพยนตร์ลำดับที่ 3 สาระแนเห็นผี ภายใต้บทภาพยนตร์โดย กฤษณะ จิตรเนาวรัตน์ หนึ่งในมันสมองสำคัญของทีมสาระแน ผลักดันผ่านไอเดียและมุมมองในการถ่ายทอดเป็นภาพยนตร์จากการกำกับภาพยนตร์ของ เป้ นฤบดี เวชกรรม ผู้กำกับ สาระแนห้าวเป้ง และ สาระแนสิบล้อ และอยู่เบื้องหลังความสำเร็จของสาระแนจอตู้ มากว่า 500 เทป ตลอด 12 ปีที่ผ่านมา ในฉากเล่าเรื่องผีในโรงแรมร้างที่หลายคนยกให้เป็นฉากไฮไลท์เด็ดใน สาระแนสิบล้อ กันได้ โดยเฉพาะอย่างยิ่งอารมณ์สะดุ้ง หลอน รวมไปถึงความตลกจากการแสดงของ มาริโอ้ เมาเร่อ ที่ทำให้หลายเสียงชื่นชมถึงความสามารถในการเรียกอารมณ์ขันจากการแสดงในภาพยนตร์ตลก ตัวครั้งแรกที่หลายๆคนไม่เคยเห็นมาก่อน แน่นอนว่านี่คือบรรยากาศหลักที่แฟนๆจะได้สัมผัสอย่างเต็มอิ่มโดยไม่มีการตัดทอน แต่กลับพร้อมทวีคูณทั้งในส่วนของอารมณ์สยองลุ้นระทึก และตลก ในแบบที่เต็มไปด้วยอารมณ์เซอร์ไพรส์อย่างที่คนดูคาดไม่ถึง ในภาพยนตร์ จากประสบการณ์จริง กับเรื่องราวที่ถูกเล่าขานนำมาผสมผสานเป็นบทภาพยนตร์ โดยผ่านตัวละครที่เป็นตัวแทนของคนเมืองที่แทบไม่เคยสัมผัสเรื่องลี้ลับหรือประสบการณ์มุมมองความเชื่อของการเห็นผี เกือบ 90 เปอร์เซ็นต์ล้วนแล้วแต่เป็นการถ่ายทำนอกสถานที่ ไม่ว่าจะเป็นฉากกลางวันหรือแม้แต่กลางคืน ซึ่งมีตั้งแต่ในแหล่งบันเทิงกลางใจเมืองกรุงเทพ บนท้องถนน ไปจนถึงโลเกชั่นนอกชานเมือง ที่เปลี่ยว ไปจนถึงชุมชนเล็กๆ ท้องถนนในต่างจังหวัด สวนยางที่เงียบสงัด พื้นที่ในภาคกลาง ไปจนถึงภาคตะวันออกที่พูดได้ว่าทุกพื้นที่ล้วนมีประวัติความเป็นมาที่ชวนขนลุกแทบทั้งสิ้นงานเปิดตัวหนัง งานเปิดตัวหนัง. เปิดตัวรอบปฐมทัศน์เขย่าความฮาสนุกคลุกเคล้าความสยอง เป็นที่เรียบร้อยแล้วสำหรับ สาระแนเห็นผี หนังผีเต็มๆ ตัวในแบบสาระแนจากการแท็คทีมร่วมกันของ ลักษ์ฟิล์ม และ สหมงคลฟิล์ม อินเตอร์เนชั่นแนล ท่ามกลางบรรยากาศไออุ่นในช่วงแห่งความสุขต้อนรับเทศกาลปีใหม่โดยมีบรรดาสื่อมวลชนจากทุกแขนงและแขกรับเชิญมาร่วมงานกันอย่างคับคั่ง บรรยากาศในงานเปิดตัวรอบปฐมทัศน์โดยเริ่มต้นเขย่าความฮาคลุกเคล้าความสนุกสนานเรียกน้ำย่อยก่อนชมภาพยนตร์ด้วยการที่สาระแนทั้งนักแสดงขึ้นเวทีพร้อมคำยืนยันถึงความแตกต่างของหนังผีในแบบสาระแนที่รับประกันว่าไม่มีในหนังเรื่องอื่นก่อนที่จะทำการสาธิตให้ผู้ชมได้ดูเป็นตัวอย่างถึง 6 อาการข้างเคียงที่จะเกิดขึ้นในระหว่างการการชมภาพยนตร์ให้แฟนๆ พร้อมนักแสดงรับเชิญที่มาสร้างสีสันในภาพยนตร์เรื่องสาระแนเห็นผีบางส่วนที่มาร่วมงานเปิดตัว ไม่ว่าจะเป็น กระแต ศุภักษร, พัทธ์ธีรา ศรุติพงศ์โภคิน, หลังเลนส์ ฯลฯ ตามด้วยการถ่ายรูปรวมของเหล่าบรรดาผู้บริหารซึ่งประกอบไปด้วย เตือนใจ เตชะรัตนประเสริฐ รองประธานกรรมการ สหมงคลฟิล์ม อินเตอร์เนชั่นแนล และ นรุตต์ เจียรสนอง Senior Marketing Manager, Paragon Cineplex and ImaX และนักแสดงจากภาพยนตร์โดยงานนี้เหล่าชาวสาระแนเชิญชวนบรรดาแฟนๆ และสมาชิกในครอบครัวที่ไม่ได้ไปไหนในช่วงปีใหม่</doc>
