<doc id="105294" url="https://th.wikipedia.org/wiki?curid=105294" title="สมเด็จพระพุทธปาพจนบดี (ทองเจือ จินฺตากโร)">สมเด็จพระพุทธปาพจนบดี (ทองเจือ จินฺตากโร) สมเด็จพระพุทธปาพจนบดี นามเดิม ทองเจือ สายเมือง ฉายา จินฺตากโร (2 มีนาคม พ.ศ. 2451 - 19 กรกฎาคม พ.ศ. 2551) เป็นสมเด็จพระราชาคณะฝ่ายธรรมยุติกนิกาย เคยดำรงตำแหน่งสำคัญ เช่น เจ้าอาวาสวัดราชบพิธสถิตมหาสีมารามราชวรวิหาร กรรมการมหาเถรสมาคม แม่กองงานพระธรรมทูต เป็นต้นประวัติ ประวัติ. สมเด็จพระพุทธปาพจนบดี มีนามเดิมว่า ทองเจือ สายเมือง เกิดเมื่อวันที่ 2 มีนาคม พ.ศ. 2451 ตรงกับวันอังคารขึ้น 11 ค่ำ เดือน 4 ปีวอก ณ ปากคลองบางเขน เขตดุสิต กรุงเทพมหานครอุปสมบท อุปสมบท. สมเด็จพระพุทธปาพจนบดี บรรพชาเป็นสามเณร เมื่อวันที่ 28 พฤษภาคม พ.ศ. 2467 ณ วัดราชบพิธสถิตมหาสีมาราม โดยมีพระเจ้าวรวงศ์เธอ กรมหลวงชินวรสิริวัฒน์ สมเด็จพระสังฆราชเจ้า เป็นพระอุปัชฌาย์ และพระมหาคณิศร (ภา ภาณโก) เป็นพระศีลาจารย์ ต่อมาได้อุปสมบท เมื่อวันที่ 2 มิถุนายน พ.ศ. 2472 ณ วัดราชบพิธสถิตมหาสีมาราม โดยมีพระเจ้าวรวงศ์เธอ กรมหลวงชินวรสิริวัฒน์ สมเด็จพระสังฆราชเจ้า เป็นพระอุปัชฌาย์ พระวินัยมุนี (แปลก วุฑฺฒิญาโณ) เป็นพระกรรมวาจาจารย์ พระจุลคณิศร (จรัส สุตธโน) เป็นพระอนุสาวนาจารย์วิทยฐานะ วิทยฐานะ. นักธรรมชั้นเอก เปรียญธรรม 6 ประโยคลำดับสมณศักดิ์ลำดับสมณศักดิ์. - พ.ศ. 2477 - เป็นพระครูฐานานุกรมในพระเจ้าวรวงศ์เธอ กรมหลวงชินวรสิริวัฒน์ สมเด็จพระสังฆราชเจ้า ที่ พระครูวิจิตรธรรมคุณ - พ.ศ. 2489 - เป็นพระราชาคณะชั้นสามัญที่ พระจินดากรมุนี - พ.ศ. 2495 - เป็นพระราชาคณะชั้นราช ในราชทินนามเดิม - พ.ศ. 2498 - เป็นพระราชาคณะชั้นเทพ ในราชทินนามเดิม - พ.ศ. 2501 - เป็นพระราชาคณะชั้นธรรมที่ พระธรรมจินดาภรณ์ สุนทรธรรมกถิกบัณฑิต ศาสนกิจอุปายโกศล นฤมลคณานุนายก ตรีปิฎกญาณวิภูษิต ยติคณิสสร บวรสังฆาราม คามวาสี - พ.ศ. 2515 - เป็นพระราชาคณะเทียบชั้นรองสมเด็จพระราชาคณะที่ พระมหารัชมังคลาจารย์ ตรีปิฎกคุณาลังการวิภูสิต วิจิตรพุทธปฏิมาพิมพการี พรหมจารีพรตวินิฏฐ์ พุทธศาสนกฤตยาทร ธรรมยุตติกคณิสสร บวรสังฆาราม คามวาสี - พ.ศ. 2516 - เป็นรองสมเด็จพระราชาคณะที่ พระพุทธพจนวราภรณ์ อดิศรวุฒิโสภณ วิมลศีลาจารวัตร สุทธิธรรมปฏิบัติวินยานุวาท พุทธศาสน์คณาธิกร ธรรมยุตติกคณิสสร บวรสังฆาราม คามวาสี - พ.ศ. 2532 - เป็นสมเด็จพระราชาคณะ ชั้นสุพรรณบัฏที่ สมเด็จพระพุทธปาพจนบดี ศรีชินวรสิริวัฒนางกูร วิบูลคุณวิจิตรปริยัติธาดา สีลสมาจารวัตร วิสุทธิพัฒนพิริยคุณ อดุลธรรมกถาปสาทกร ธรรมยุติกคณิสสร บวรสังฆาราม คามวาสี อรัญวาสีงานการปกครองงานการปกครอง. - พ.ศ. 2531 เป็นเจ้าอาวาสวัดราชบพิธสถิตมหาสีมาราม - กรรมการมหาเถรสมาคม - เจ้าคณะภาค 14 - 15 (ธรรมยุต) - กรรมการมหามกุฏราชวิทยาลัย - ประธานคณะกรรมการคณะธรรมยุต - พระวินัยธรชั้นฎีกา ตามพระราชบัญญัติคณะสงฆ์ พ.ศ. 2484 - พ.ศ. 2503 เป็นสังฆมนตรีช่วยว่าการองค์การเผยแผ่ ซึ่งมีสมเด็จพระมหาวีรวงศ์ (จวน อุฏฺฐายี) เป็นสังฆนายก - พ.ศ. 2541 เป็นผู้ปฏิบัติหน้าที่แทนสมเด็จพระสังฆราช เนื่องจากสมเด็จพระญาณสังวร สมเด็จพระสังฆราช สกลมหาสังฆปริณายก เสด็จไปปฏิบัติพระศาสนกิจ ณ ประเทศญี่ปุ่น - พ.ศ. 2542 เป็นผู้ปฏิบัติหน้าที่แทนสมเด็จพระสังฆราช เนื่องจากสมเด็จพระญาณสังวร สมเด็จพระสังฆราช สกลมหาสังฆปริณายก เสด็จไปปฏิบัติพระศาสนกิจ ณ ประเทศอินเดียมรณภาพ มรณภาพ. สมเด็จพระพุทธปาพจนบดี (ทองเจือ จินฺตากโร) เข้ารับการรักษาที่โรงพยาบาลศิริราช อาคาร 84 ปี ตั้งแต่วันที่ 16 เมษายน พ.ศ. 2551 รวม 95 วัน ด้วยอาการสมอง ไข้ เหนื่อยหอบ ทรุดตัวลง และได้มรณภาพด้วยโรคปอดติดเชื้อ เมื่อวันเสาร์ที่ 19 กรกฎาคม พ.ศ. 2551 เวลา 11:05 น. สิริอายุได้ 100 ปี</doc>
