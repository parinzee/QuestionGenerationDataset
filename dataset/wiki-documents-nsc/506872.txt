<doc id="506872" url="https://th.wikipedia.org/wiki?curid=506872" title="กุ้งมังกรประขาว">กุ้งมังกรประขาว กุ้งมังกรประขาว หรือ กุ้งหัวโขนประขาว หรือ กุ้งมังกรแดง (; ) เป็นกุ้งมังกรชนิดหนึ่ง จัดเป็นกุ้งมังกรที่มีขนาดใหญ่ มีสีสันสวยงาม สีบริเวณลำตัวมีสีเทาหม่นอมน้ำตาล มีแถบขาวขวางตามปล้องลำตัวและขาเดิน หนวดคู่ยาวจะมีความยาวเป็น 2 เท่าของลำตัว บริเวณหัวจะมีหนามแหลม ๆ เต็มไปหมด หนามคู่ที่มีขนาดใหญ่ที่สุดอยู่หลังตา ในน่านน้ำไทยพบอาศัยอยู่บริเวณชายฝั่งทะเลอันดามัน ซึ่งจะอาศัยอยู่ที่พื้นหน้าดินเป็นโคลน หรือโคลนปนเปลือกหอย มักจะชอบซ่อนตัวตามซอกหินกินอาหารพวกสัตว์น้ำเล็ก ๆ เกาะอยู่ตามตะไคร่น้ำ มีความยาวประมาณ 18-30 เซนติเมตร แบ่งออกได้เป็น 2 ชนิดย่อย เป็นกุ้งมังกรอีกชนิดหนึ่งที่นิยมรับประทานกัน ในประเทศไทยมีราคาซื้อขายจากชาวประมงที่ลงอวนจับกิโลกรัมละ 1,500 บาท นอกจากนี้แล้วยังเลี้ยงเป็นสัตว์สวยงามและสตั๊ฟฟ์แขวนทำเป็นเครื่องประดับได้ด้วย</doc>
