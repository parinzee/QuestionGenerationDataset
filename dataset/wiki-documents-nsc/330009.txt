<doc id="330009" url="https://th.wikipedia.org/wiki?curid=330009" title="เจนนิเฟอร์ เลิฟ ฮิววิต">เจนนิเฟอร์ เลิฟ ฮิววิต เจนนิเฟอร์ เลิฟ ฮิววิต () เกิดเมื่อวันที่ 21 กุมภาพันธ์ ค.ศ. 1979 เป็นนักแสดงชาวอเมริกัน ผู้กำกับละครโทรทัศน์ นักพากย์เสียง นักร้อง-นักแต่งเพลง นักเขียน และโปรดิวเซอร์โทรทัศน์และภาพยนตร์ ฮิววิตเริ่มต้นอาชีพการแสดงตั้งแต่ยังเด้ก โดยปรากฏตัวในโฆษณาทางโทรทัศน์และซีรีส์ทางช่องดิสนีย์เรื่อง Kids Incorporated เธอมีชื่อเสียงในวัฒนธรรมวัยรุ่น จากบทบาทในซีรีส์ทางช่องฟอกซ์เรื่อง Party of Fiveในบทซาราห์ รีฟส์ และจากภาพยนตร์ I Know What You Did Last Summer และ ภาคต่อ ในบทจูลี เจมส์ ในฐานะนักร้อง เธอเซ็นสัญญากับค่ายแอตแลนติกและไจฟ์ เธอเป็นที่รู้จักในผลงานเพลงป็อป มีซิงเกิ้ลที่ประสบความสำเร็จบนบิลบอร์ดฮอต 100 ในปี ค.ศ. 1999 กับเพลง "How Do I Deal" อันดับสูงสุดที่อันดับ 59 นอกจากนั้นแล้วเธอยังมีผลงานเพลงในเพลงประกอบภาพยนตร์ ฮิววิตเป็นที่สนใจกับสื่อตลอดอาชีพของเธอ เธอติดอยู่ในรายชื่อของนิตยสารแม็กซิม ในเรื่อง ผู้หญิงที่เซ็กซี่ที่สุดในโลก ในปี 1999 และทีวีไกด์ยังให้เธอเป็นผู้หญิงที่เซ็กซี่ที่สุดบนโทรทัศน์ในปี 2008 นอกจากการแสดงแล้ว ฮิววิตยังรับบทเป็นโปรดิวเซอร์ในภาพยนตร์บางเรื่องและผลงานรายการโทรทัศน์บางรายการ จนในเดือนพฤษภาคม 2010 เธอแสดงในรายการทางช่องซีบีเอส เรื่อง Ghost Whisperer รับบทเป็นเมลินดา กอร์ดอน หญิงที่สามารถติดต่อกับผีได้ เธอได้รับรางวัลแซตเทิร์นในปี 2007 และ 2008 ในสาขานักแสดงนำหญิงยอดเยี่ยมทางโทรทัศน์</doc>
