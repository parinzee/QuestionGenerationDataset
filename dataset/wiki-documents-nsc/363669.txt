<doc id="363669" url="https://th.wikipedia.org/wiki?curid=363669" title="พรุ่งนี้ฉันจะรักคุณ">พรุ่งนี้ฉันจะรักคุณ พรุ่งนี้ฉันจะรักคุณ เป็นนวนิยายไทย ผลงานการเขียนของ สุวรรณี สุคนธา เป็นนวนิยายประเภทโรแมนติก ที่ได้สร้างเป็นภาพยนตร์และละครโทรทัศน์มาแล้วหลายครั้ง เป็นเรื่องราวของนิอร ถูกแท็กซี่ที่นั่งไปโปะยาสลบ นนท์ผ่านมาเห็นเหตุการณ์จึงได้ช่วยไว้ แต่นิอรสลบเมื่อตื่นขึ้นมาเห็นว่าตัวเองอยู่ในโรงแรมก็เข้าใจผิด นิอรเล่าให้สุภัคฟังเพียงว่าถูกพาเข้าโรงแรม นนท์พยายามตามหานิอรเพื่อบอกความจริง ประนาทพี่ของนิอรมาเยี่ยม ได้พบกับสุภัคและพอใจสุภัคแต่ไม่กล้าบอก นนท์พยายามใกล้ชิดนิอร แต่เธอบ่ายเบี่ยงตลอด จึงเข้าทางสุภัคจึงแกล้งชอบสุภัค แต่ก็ยังไม่บอกความจริงแก่นิอร เนวินเศรษฐีน้ำมันชอบพอนิอรถึงขั้นจะหมั้นกัน นนท์จึงประกาศหมั้นสุภัค ทำให้ประนาทและนิอรตกใจ วันแต่งงานสุภัคและนนท์ นนท์กลับพานิอรหนีการแต่งงาน ประนาทจึงขอสุภัคแต่งงานแทน นนท์สารภาพนิอรถึงวันที่เจอที่โรงแรมว่าไม่ได้มีอะไรกันและนิอรก็บอกกับสุภัคว่าชายที่เธอเจอคือนนท์ ทั้งนิอรและนนท์ก็เข้าใจกันรวมถึงประนาทและสุภัคด้วย พรุ่งนี้ฉันจะรักคุณ ได้ถูกนำไปทำเป็นภาพยนตร์ 3 ครั้ง ได้แก่ปี พ.ศ. 2515, พ.ศ. 2523, พ.ศ. 2532 และถูกนำไปสร้างเป็นละครโทรทัศน์ 3 ครั้ง ได้แก่ปี พ.ศ. 2525 ทางช่อง 3, พ.ศ. 2536 ทางช่อง 5 พ.ศ. 2542 ทางช่อง 7เรื่องย่อ เรื่องย่อ. นิอร เป็นนักศึกษาที่ถูกโชเฟอร์แท็กซี่โป๊ะยาสลบ หมายจะขืนใจแต่ระหว่างรถติดไฟแดง นนท์เกิดเหลือบมองไปเห็นและเห็นท่าทีมีพิรุธของโชเฟอร์ด้วยก็เลยลองขับรถยนต์ตามไปดูกระทั่งรถแท็กซี่วิ่งเข้าโรงแรมม่านรูดก็เห็นโชเฟอร์แท็กซี่ประคองนิอรที่หมดสติเข้าห้องไปนนท์ก็เลยไปเปิดห้องข้างๆ แล้วแกล้งทำทีโทรศัพท์เข้าไปหาบอกว่าเป็นบ๋อยโรงแรม แจ้งว่ามีตำรวจเข้ามาโชเฟอร์ก็เลยเผ่นหนีทันที นนท์ก็เข้าไปหานิอรพยายามปลุกแล้วแต่นิอรไม่ตื่นนนท์ก็สั่งเบียร์มานั่งกินรอแล้วก็เมาหลับบนเตียงนอนข้างนิอร ฝ่ายนิอรเมื่อตื่นขึ้นมาเห็นผู้ชายนอนข้างๆก็เข้าใจว่าถูกข่มขืนรีบหนีกลับบ้านทันทีอาบน้ำทำความสะอาดร่างกายจนเพื่อนพี่สาวที่อยู่ด้วยชื่อ สุภัค สงสัยว่าเป็นอะไร นิอรก็เลยเล่าให้ฟังพอถามว่าจำหน้าผู้ชายคนนั้นได้ไหม ก็บอกว่าได้แต่ไม่กล้าไปแจ้งความ เรื่องมันก็เกิดขึ้นเพราะนนท์ได้เจอกับนิอรอีกครั้งก็ตามไปจนถึงบ้านนิอรนิอรก็กลัวพยายามจะหนีและหนีไปเรียนเมืองนอกระหว่างนั้นนนท์ก็แวะเวียนมาดูที่บ้านนิอรบ่อยก็เลยเจอกับสุภัคที่เป็นเพื่อนพี่นิอร นนท์ก็เลยทำทีตีสนิทหาข่าวนิอรแต่พอเห็นมีผู้ชายอีกคนมาจีบสุภัค นนท์ก็เลยทำทีจีบแข่ง ฝ่ายสุภัคก็เกิดเทใจให้นนท์ ระหว่างนั้นสุภัคก็จดหมายไปบอกนิอรว่ามีผู้ชายมาชอบ 2 คนแต่เธอจะเลือกนนท์ นิอรก็เลยกลับจากเมืองนอกมาดูหน้าผู้ชายที่ทำให้สุภัคเปลี่ยนใจ พอเห็นหน้านนท์ก็ผงะเพราะเป็นผู้ชายคนที่นอนในโรงแรมนั่นเอง นิอรพยายามจะบอกสุภัคว่านนท์เป็นคนไม่ดีแต่ดูเหมือนสุภัคจะไม่เชื่อเพราะรักนนท์แล้ว ฝ่ายนนท์ก็พยายามจะพูดคุยกับนิอรแต่พอรู้ว่านิอรคิดว่าตนเสียตัวให้นนท์แล้ว นนท์ก็เลยตีลูกมึนรับสมอ้างเลยว่ามีอะไรกันกับนิอรแล้วก็ยิ่งทำให้นิอรโกรธเข้าไปอีกแต่ก็ทำอะไรไม่ได้เพราะสุภัคชอบนนท์อยู่เข้าข้างนนท์ กระทั่งนนท์บอกว่าจะแต่งงานกับสุภัค นิอรก็ยิ่งเกลียดที่นนท์จะมาหลอกสุภัคอีกคน ในวันแต่งงานนั้น นิอรก็เป็นเพื่อนเจ้าสาวแต่นนท์ก็ยังคงตามง้อนิอรจนถูกตบหน้า นนท์ก็เลยฉุดนิอรหนีไปด้วยกันไปบ้านพักชายทะเล ทำให้สุภัคโกรธคิดว่านิอรแย่งคนรักของตนไปก็เลยพาคนรักเก่าตามไปหาแต่บังเอิญว่าไปเห็นตอนที่นิอรและนนท์ตบตีกัน แต่มองไกลๆจะเป็นเห็นหยอกเย้ากัน ก็เลยปลงใจไปรักคนเก่าคืน ปล่อยให้นนท์และนิอรอยู่ด้วยกัน แล้วพออยู่ด้วยกันจริงๆ นนท์ก็เลยเล่าบอกความจริงต่างๆ ในคืนนั้นให้ฟัง ทั้งนิอรและนนท์ก็เข้าใจกันรวมถึงประนาทและสุภัคด้วยนักแสดงนำภาพยนตร์ภาพยนตร์. - พ.ศ. 2515 สร้างเป็นภาพยนตร์ครั้งแรก กำกับภาพยนตร์โดย พันคำ สร้างโดย สีบุญเรืองฟิล์ม สร้างบทโดย ธวัชรินทร์ กำกับภาพโดย แสวง ดิษยวรรธนะ นำแสดงโดย ยอดชาย เมฆสุวรรณ, ภาวนา ชนะจิต,สุทิศา พัฒนุช, ชนะ ศรีอุบล, พัลลภ พรพิษณุ, คมน์ อรรฆเดช เข้าฉายเมื่อ 11 สิงหาคม พ.ศ. 2515 ที่โรงหนังศาลาเฉลิมกรุง- พ.ศ. 2523 สร้างเป็นภาพยนตร์ครั้งที่ 2 กำกับโดย พันคำ เช่นเดิม สร้างโดย สีบุญเรืองฟิล์ม สร้างบทโดย โศจิรัตน์ บุญเรือง กำกับภาพโดย แสวง ดิษยวรรธนะ นำแสดงโดย จตุพล ภูอภิรมย์, จารุณี สุขสวัสดิ์, อำภา ภูษิต, สมบัติ เมทะนี, ยอดสร้อย โกมารชุน, รุ่งนภา กลมกล่อม เข้าฉายเมื่อ 25 เมษายน พ.ศ. 2523 ที่โรงหนังแอมบาสเดอร์-ดาดา-พลาซาร์-แกรนด์-ศรีย่าน-พาราไดซ์-เพชรคลองจั่น-สเตลลา-ออสการ์-เจ้าพระยา- พ.ศ. 2532 สร้างเป็นภาพยนตร์ครั้งที่ 3 สร้างโดย ไฟว์สตาร์โปรดักชั่น กำกับโดย รุจน์ รณภพ สร้างบทโดย ภรณ์ รวี กำกับภาพโดย ปัญญา นิ่มเจริญพงศ์ นำแสดงโดย วรุฒ วรธรรม, กมลชนก ปานใจ, เกรียงไกร อุณหะนันท์, ภัทรา ทิวานนท์, เกียรติ กิจเจริญ, สินาภรณ์ พิไลลักษณ์ เข้าฉายครั้งแรกเมื่อวันที่ 15 กรกฎาคม พ.ศ. 2532 ที่โรงหนังเอเธนส์-เดอะมอลล์เธียเตอร์-วังบูรพา-พาราไดซ์-ปู่เจ้าสำโรง-ลาดพร้าวสะพาน 2-เอเซียรามา-ศรีย่านละครโทรทัศน์ละครโทรทัศน์. - พ.ศ. 2525 สร้างเป็นละครโทรทัศน์ทางสถานีวิทยุโทรทัศน์ไทยทีวีสีช่อง 3 สร้างโดย มยุรฉัตร เหมือนประสิทธิเวช นำแสดงโดย ปรัชญา อัครพล, มยุรา เศวตศิลา, สมภพ เบญจาธิกุล, ธัญญรัตน์ โลหะนันท์- พ.ศ. 2536 สร้างเป็นละครโทรทัศน์ทางสถานีวิทยุโทรทัศน์กองทัพบกช่อง 5 สร้างโดย อัครมีเดีย นำแสดงโดย ทรงสิทธิ์ รุ่งนพคุณศรี, ภารดา บุญมี, บิณฑ์ บันลือฤทธิ์, ยลดา รองหานาม- พ.ศ. 2542 สร้างเป็นละครโทรทัศน์ทางสถานีโทรทัศน์กองทัพบกช่อง 7 สร้างโดย พีดี วิดีโอ โดย มนฤดี ยมาภัย กำกับโดย เปี๊ยก โปสเตอร์ นำแสดงโดย พีท ทองเจือ, แคทรียา อิงลิช, นาตาช่า คอฟแมน, ไบรอน บิชอพ, ขจรศักดิ์ รัตนนิสสัย, แชมเปญ เอ็กซ์, เมธี อมรวุฒิกุล, ภุชงค์ โยธาพิทักษ์, อัญชลี หัสดีวิจิตร, แห้ว รีเจนซี่, ทัศน์วรรณ เสนีวงศ์ ณ อยุธยา, สุเชาว์ พงษ์วิไล, วาสนา สิทธิเวช, สมภพ เบญจาธิกุล, อรสา พรหมประทาน, ชลิต เฟื่องอารมย์, ธัญญรัตน์ โลหะนันท์, วัชรเกียรติ บุญภักดี, วสันต์ อุตมะโยธิน, ถนอม สามโทน, วิศิษฐ์ ยุติยงค์, ปภัสรา ชุตานุพงศ์, เวย์น ฟอลโคเนอร์, พงศ์สิน ยมาภัย, ไกรลาศ เกรียงไกร, เป้า ปรปักษ์</doc>
