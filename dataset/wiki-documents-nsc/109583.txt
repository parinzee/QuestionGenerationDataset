<doc id="109583" url="https://th.wikipedia.org/wiki?curid=109583" title="กุลมาศ ลิมปวุฒิวรานนท์">กุลมาศ ลิมปวุฒิวรานนท์ กุลมาศ ลิมปวุฒิวรานนท์ เกิดเมื่อวันที่ 20 สิงหาคม พ.ศ. 2535 เป็นศิลปิน และ นักแสดงชาวไทย อดีตศิลปินสังกัดกามิกาเซ่ มีน้องสาว 1 คน ชื่อ "ขนมหวาน" รัตนรวินท์ ลิมปวุฒิวรานนท์ ผู้เข้าประกวดเคพีเอ็นอวอร์ด ครั้งที่ 24 หมายเลข KPN 10 ขนมจีนออกอัลบั้มแรกในปี พ.ศ. 2550 ร่วมกับเพื่อนๆชาวกามิกาเซ่ในเพลง "ขัดใจ" ส่วนอัลบั้มต่อมาเป็นอัลบั้มเดี่ยวอัลบั้มแรกในแนวพังค์ป็อปสไตล์ตะวันออก ตรงข้ามกับเพื่อนร่วมค่ายอย่าง มิลา จามิล่า พันธ์พินิจ ที่มาในแนวพังค์ป็อปสไตล์ตะวันตก เพลงเปิดตัวซิงเกิ้ลแรกชื่อเพลง "ตามใจปาก" และ มีเพลงฮิต เช่น "ระหว่างเพื่อนกับแฟน", "เสี่ยงมั้ย" , "เป็นเพื่อนเธอไม่ได้จริงๆ" , "เลิกกับฉันได้มั้ย" , "แพ้ไม่เป็น" , "อย่าบอกเขาว่าเราเคยคบกัน" , "ไม่มีเธอก็ยังมีฉัน" , "ความเจ็บไม่มีเสียง", "ตามใจปาก" , "อวดเก่ง" , "จะเอาเวลามาจากไหน" , "พรุ่งนี้ฉันจะเป็นแฟนเธอ" , "ทำใจไม่ได้" ซึ่งในตอนนี้เธอได้หมดสัญญากับทางค่าย RS เรียบร้อยแล้วและจากกันได้ด้วยดี ตอนนี้เธอกลายเป็นศิลปินอิสระ และมีผลงานกับรุจ ศุภรุจกับค่ายเพลงใหม่ Me record ในเครือ Muzik Move และคาดว่าเร็วๆนี้จะมีผลงานเดี่ยวในฐานะศิลปินหญิงอย่างแน่นอน!ประวัติ ประวัติ. ขนมจีนเริ่มร้องเพลงตั้งแต่วัยหนึ่งขวบ และได้ทำการแข่งขันมาเรื่อย ๆ และเข้าประกวดร้องเพลงในรายการ "เพชร" ของ โมเดิร์นไนน์ทีวี ซึ่งเป็นรายการในเครือของบริษัทอาร์เอส แต่ไม่ได้รางวัล ต่อมาได้รับรางวัลชนะเลิศ สาขาไทยสากลจากเวทีการประกวด KPN junior awards ในปี 2004 เดือนพฤษภาคม 2550 ขนมจีน เปิดตัวครั้งแรกร่วมกับศิลปิน KamiKaze ในเพลง ขัดใจ ต่อมา เดือน สิงหาคม 2550 ขนมจีน ออกอัลบั้มเดี่ยวเป็นลำดับที่ 5 ของค่าย ในชื่อว่า "ขนมจีน" ภายใต้คอนเซปต์ สาว PUNK POP จากฝั่งตะวันออก มีเพลงสร้างชื่ออย่าง ตามใจปาก และ แพ้ไม่เป็น ซึ่งประสบความสำเร็จด้วยยอดดาวน์โหลดเพลงในอัลบั้มสูงเป็นอันดับ 2 ของค่ายในปีนั้น เดือน กันยายน 2551 ขนมจีน ออกอัลบั้มชุดที่ 2 ชื่อว่า "SPIRIT" ด้วยซิงเกิลเปิดตัวในเพลง ระหว่างเพื่อนกับแฟน และเพลงต่อ ๆ มาคือ อวดเก่ง ถ้าเราจะรักกันและ กอดหมอน ขนมจีนได้รับเชิญไปร่วมร้องเพลงในเทศกาลดนตรีที่ประเทศญี่ปุ่นถึง 2 ครั้ง ทำให้ในอัลบั้ม SPIRIT มีการนำเพลง ตามใจปาก มาแปลเนื้อเพลงเป็นภาษาญี่ปุ่นเพื่อวางขายในประเทศญี่ปุ่น และในต้นปี 2552 ขนมจีน ยังได้ร่วมเดินทางไปประเทศญี่ปุ่นเป็นครั้งที่สาม เพื่อร่วมเทศกาลดนตรี Thai Festival ครั้งที่ 10 ที่ กรุงโตเกียว อีกด้วย เดือน มิถุนายน ปี 2552 ขนมจีนปล่อย Single ใหม่จากอัลบั้มชุดที่ 3 "LOVEFUL" เปิดตัวด้วยซิงเกิลแรก เลิกกับฉันได้มั๊ย เพลงอื่น ๆ ในอัลบั้มคือ มีฉันเป็นอะไร และ จะเอาเวลามาจากไหน ต่อมาเมื่อวันที่ 12 พ.ย. 2552 ขนมจีน ได้รับคัดเลือกเป็นตัวแทนศิลปินไทยดวลไมค์กับศิลปินจีนที่งานเฉลิมฉลองนับถอยหลัง 1 ปี สู่เอเชียนเกมส์ (One year Countdown to Asian Game 2010) ณ กว่างโจว ประเทศจีน สร้างความประทับใจให้กับแฟนๆ ชาวจีนและประเทศไทยเป็นอย่างมาก เดือน พฤศจิกายน ปี 2553 ขนมจีนกลับมากับอัลบั้มชุดที่ 4 "CYCLE" หลังจากห่างหายจากวงการเพลง 1 ปีเพื่อทำการสอบเข้าเรียนต่อในระดับอุดมศึกษา มีเพลงเปิดตัว ความเจ็บไม่มีเสียง (Silence) และ ปล่อยเพลง ไม่มีเธอก็ยังมีฉัน (Over You) และต่อมาได้ปล่อยซิงเกิลที่ 3 คือ เสี่ยงมั้ย (Risk) ที่มีวงSquare Sircle ร่วมแสดงมิวสิกวิดีโอด้วย ขนมจีนก็ได้ปล่อยเพลง อย่าบอกเขาว่าเราเคยคบกัน (Hidden) เป็นซิงเกิลที่ 4 ซึ่งทั้ง 4 ซิงเกิลนี้ก็ฮอตฮิตติดชาร์ตอันดับ 1 ทั่วประเทศอีกด้วย ถือว่าอัลบั้ม Cycle นั้นประสบความสำเร็จเป็นอย่างมาก นอกจากผลงานในอัลบั้มเดี่ยวแล้ว "ขนมจีน" ตลอดปี 2550-2554 ยังมีผลงานร่วมกับสมาชิกในค่าย Kamikaze มากมาย อาทิ เพลง Forward,รักฉันเรียกว่าเธอ,เพลงรัก,เพื่อนกัน .. ฉันรักเธอ,Kamikaze WAVE,รักเธอทุกวินาที และ รักสามเรา เธอเป็นพิธีกรรายการ One More Time (วันมอร์ไทม์) ทางช่อง You Channel (ยู แชนแนล) ได้จัดรายการคู่กับวีเจรุ่นพี่ คริน Art Floor อีกด้วย เธอแสดงละครเวทีครั้งแรก เรื่อง กุหลาบสีเลือด (Blood Rose) ละครเวทีสนุกเข้มข้น สะท้อนสังคม กำกับและนำแสดงโดย รสสุคนธ์ กองเกตุ (ครูเงาะ) แสดงร่วมกับ ญารินดา บุนนาค,นุ่น ศิรพันธ์ วัฒนจินดา (ผีอีแพง),เอ๋  มณีรัตน์ คำอ้วน และ อุ๋ม อาภาศิริ นิติพน พ.ศ. 2556 ออกอัลบั้มชุดที่ 5 "Meaning" เปิดตัวด้วยซิงเกิลเพลงเกือบจะเร็ว "พรุ่งนี้ฉันจะเป็นแฟนเธอ (Yours)" ต่อมา MV นั้นเพียงแค่ 14 วันมียอดวิวถึง 1 ล้านวิว ซิงเกิลลำดับถัดมา เป็นเพลงแนว Ballad Rock ที่บาดลึกถึงอารมณ์ "ทำใจไม่ได้ ( I can't )" ซึ่งก็ทุบสถิติ 10 วัน 1 ล้าน และมีคำติดปากที่ฮิต คำว่า "อินหรอ" นอกจากนี้เพลง "ทำใจไม่ได้ ( I can't )" ยังมียอดสถิติดาวน์โหลดทั้งเพลงและมิวสิกวิดีโอสูงสุดเป็นประวัติการณ์ของค่าย และต่อมา ขนมจีน ได้ออก Single ใหม่ที่ชื่อ ว่า "พรุ่งนี้ยังมีเหมือนเดิม (Tomorrow) และได้ หวาย มาร่วม Feat. อีกด้วย จากนั้นก็ได้ปล่อย Single " ถ้าเธอไม่เจอเขา ( Change ) " เป็นเพลงสุดท้ายของอัลบั้ม "Meaning" และล่าสุด เธอได้ปล่อย Single ประกอบละครเรื่อง สาปสาง ชื่อเพลง "เธอไม่เคยตาย" ขนมจีนได้ทำการถ่ายทอดจากบทละครสู่เนื้อเพลงได้อย่างครบถ้วน ด้วยความสามารถด้านการแสดงของขนมจีน จึงมีละครให้ชมอย่างมากมาย ไม่ว่าจะเป็นผู้ชนะสิบทิศ สาปสาง ชิงรักหักสวาท หรือละครเวทีน้ำดีสะท้อนสังคมอย่างกุหลาบสีเลือด ขนมจีนยังมีละครเวทีเรื่อง พระมหาชนก เดอะ ฟีโนมีนอน ไลฟ์โชว์ (MAHAJANAKA THE PHENOMENON LIVE SHOW ซึ่งประกบคู่กับนักแสดงรุ่นใหญ่คับคั่ง ได้แก่ ปอ ทฤษฎี สหวงษ์ แคทรียา อิงลิช เป็นต้น โดยตัวขนมจีนรับบทเป็น พระนางสีวลีเทวี นอกจากนี้เธอยังถูกทาบทามให้รับบทนางเอกในภาพยนตร์สยองขวัญเรื่อง เศียรสยอง ดอกซ่อนชู้ และ สุดแต่ใจจะไขว่คว้า ทางช่องสถานีโทรทัศน์ช่อง 8 อีกด้วย พ.ศ. 2558 ขนมจีนได้เดินสายวงการเพลงอีกครั้ง ในลุคส์ใหม่และแนวเพลงที่ต่างไปเดิม โดยย้ายค่ายจาก Kamikaze มาอยู่ Yes music ในเครือ RS และปล่อยซิงเกิล ฉันยังอยู่ข้างเธอ Always Beside You พ.ศ. 2560 ขนมจีนได้หมดสัญญากับทาง RS และกลายมาเป็นศิลปินอิสระ มีผลงานกับรุจ ศุภรุจกับค่ายเพลงใหม่ Me record ในเครือ Muzik Move ชื่อเพลง วันที่ฉันพบเธอการศึกษาการศึกษา. - สำเร็จการศึกษาชั้นอนุบาล จาก โรงเรียนอนุบาลฐนิตา - สำเร็จการศึกษาชั้นประถมศึกษา จาก โรงเรียนราชวินิต - สำเร็จการศึกษาชั้นมัธยมศึกษา จากโรงเรียนสตรีวิทยาในระดับชั้นมัธยมศึกษาตอนปลาย (สายศิลป์-ญี่ปุ่น) - สำเร็จการศึกษาระดับปริญญาตรี สาขาดุริยางคศิลป์ตะวันตก เอกวิชาขับร้อง คณะศิลปกรรมศาสตร์ จุฬาลงกรณ์มหาวิทยาลัย ได้รับเกียรตินิยมอันดับ 2 - สำเร็จการศึกษาระดับปริญญาโท ศิลปกรรมศาสตรมหาบัณฑิต (ศป.ม.) Master of Fine and Applied Arts (M.F.A) สาขาดุริยางคศิลป์ตะวันตก (Western Music) คณะศิลปกรรมศาสตร์ จุฬาลงกรณ์มหาวิทยาลัย ด้วยเกรดเฉลี่ย 3.85ผลงานผลงานเพลงซิงเกิ้ล ผลงาน. ซิงเกิ้ล. ในฐานะศิลปินอิสระ- "วันที่ฉันพบเธอ" Feat.ขนมจีน กุลมาศ ลิมปวุฒิวรานนท์ (พ.ศ. 2560) ของ ศุภรุจ เตชะตานนท์อัลบั้ม / ซิงเกิล พิเศษอัลบั้มรวมเพลงฮิตมิวสิกวิดีโอพิธีกรพิธีกร. - รายการ ONE MORE TIME ทางช่อง ยูแชนเนล - รายการ Go Go Guide Plus ทางช่อง ยูแชนเนล - รายการ KamiKaze ทางช่อง ยูแชนเนลผลงานละครโทรทัศน์ทั้งหมดด้านล่างนี้อออกอากาศทางสถานีโทรทัศน์ช่อง 8ละครเวทีละครเวที. - เรื่อง กุหลาบสีเลือด Blood Rose ปี พ.ศ. 2555 - เรื่อง พระมหาชนก ปี พ.ศ. 2557 - เรื่อง แม่นาคพระโขนง เดอะมิวสิคัล ปี พ.ศ. 2561คอนเสิร์ตรายการประกวดร้องเพลง รายการประกวดร้องเพลง. The Mask Singer หน้ากากนักร้อง ซีซั่นที่ 3 เป็น หน้ากากตุ๊กตา โดยชนะหน้ากากไอติม (อคัมย์สิริ สุวรรณศุข) ในเพลง Maria (Blondie) และแพ้หน้ากากมงกุฎเพชร (วิชญาณี เปียกลิ่น) ในเพลง ฉันจะรอเธอ (นัท มีเรีย)รางวัล</doc>
