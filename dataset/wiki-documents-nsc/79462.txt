<doc id="79462" url="https://th.wikipedia.org/wiki?curid=79462" title="Stet">Stet stet เป็นชุดซอฟต์แวร์เสรีสำหรับรวบรวมความคิดเห็นเกี่ยวกับเอกสารข้อความผ่านทางหน้าเว็บ สร้างขึ้นเมื่อต้นปี พ.ศ. 2549 โดยมูลนิธิซอฟต์แวร์เสรี (FSF) เพื่อใช้ในการทำประชาพิจารณ์ สำหรับการปรับปรุงสัญญาอนุญาต GNU General Public License ซึ่งเป็นสัญญาอนุญาตซอฟต์แวร์เสรี ที่กำหนดข้อตกลงที่ให้ซอฟต์แวร์เสรีจำนวนมากสามารถแจกจ่ายได้ ในการที่จะเพิ่มความคิดเห็นนั้น ผู้ใช้จะต้องเลือกคำจำนวนหนึ่งหรือประโยค ๆ หนึ่งจากตัวเอกสาร ก่อนที่จะใส่ความคิดเห็น โดยเป็นที่คาดหวังว่า ข้อกำหนดนี้จะช่วยให้ความคิดเห็นเกี่ยวกับเอกสารนั้นเฉพาะเจาะจงยิ่งขึ้น ความคิดเห็นที่ผ่านมาทั้งหมดจะปรากฏแก่ผู้ใช้ทุกคน และส่วนของเอกสารที่มีผู้แสดงความคิดเห็นมาก ก็จะถูกทำให้เด่นด้วยสีอ่อน-เข้ม ตามจำนวนความคิดเห็น stet สร้างด้วยจาวาสคริปต์ XSLT และ ภาษาเพิร์ล ใช้บางส่วนของซอฟต์แวร์ Request Trackerstet พัฒนาโดย Orion Montoya สำหรับมูลนิธิซอฟต์แวร์เสรี สำหรับกระบวนการร่างสัญญาอนุญาต GNU General Public License รุ่นที่สาม ผ่านเว็บท่า</doc>
