<doc id="510913" url="https://th.wikipedia.org/wiki?curid=510913" title="กองพันทหารราบที่ 1 กรมทหารราบที่ 1 มหาดเล็กรักษาพระองค์">กองพันทหารราบที่ 1 กรมทหารราบที่ 1 มหาดเล็กรักษาพระองค์ กองพันทหารราบที่ 1 กรมทหารราบที่ 1 มหาดเล็กราชวัลลภรักษาพระองค์ () เป็นหน่วยทหารมหาดเล็กราชวัลลภรักษาพระองค์ ในรัชสมัยพระบาทสมเด็จพระจุลจอมเกล้าเจ้าอยู่หัวประวัติหน่วย ประวัติหน่วย. กองพันทหารราบที่ 1 กรมทหารราบที่ 1 มหาดเล็กราชวัลลภรักษาพระองค์ หน่วยนี้ได้ถือกำเนิดขึ้นมาจากการจัดกำลังหน่วย แบ่งออกเป็น 4 กองพันของกรมทหารราบที่ 1 มหาดเล็กราชวัลลภรักษาพระองค์ และนามหน่วยที่ได้นามว่ากองพันทหารราบที่ 1 กรมทหารราบที่ 1 มหาดเล็กราชวัลลภรักษาพระองค์ นี้ เพราะเป็นหน่วยขึ้นตรงกับกรมทหารราบที่ 1 มหาดเล็กราชวัลลภรักษาพระองค์ผลงาน ผลงาน. หน่วยนี้มีผลงานสร้างชื่อหลายประการจนได้เข้ารับ พระราชทานเหรียญรัตนาภรณ์ ประดับธงไชยเฉลิมพล ส่วนประวัติการรบนั้นได้มีมากมายหลายประการ อย่างเช่น ได้จัดกำลังเข้าร่วมรบในกองทัพบูรพา (สงครามมหาเอเซียบูรพา หรือ สงครามแปซิฟิก) และเคยร่วมรบในสงครามอินโดจีน สงครามเวียดนาม และร่วมปฏิบัติการปราบปรามผู้ก่อการร้าย ที่จังหวัดพิจิตร และในปี พ.ศ. 2554 ได้เกิดมหาอุทกภัยใหญ่ทั่วประเทศ กองพันทหารราบที่ 1 กรมทหารราบที่ 1 มหาดเล็กราชวัลลภรักษาพระองค์ นี้ ก็ได้มีส่วนร่วมในการแจกถุงอาหาร และเครื่องดื่ม และช่วยเหลือชาวบ้านที่ประสบอุทกภัยอีกมากที่ตั้งหน่วย ที่ตั้งหน่วย. ที่ตั้งหน่วยของกองพันทหารราบที่ 1 กรมทหารราบที่ 1 มหาดเล็กราชวัลลภรักษาพระองค์ อยู่ที่ถนนวิภาวดีรังสิต แขวงสามเสนใน เขตพญาไท กรุงเทพมหานคร 10400เครื่องแต่งกายเครื่องแต่งกาย. - หมวกยอดมีพู่สีดำ ตราราชวัลลภ - เสื้อสักหลาดสีแดง แผงคอและข้อมือกำมะหยี่สีดำ - ที่ข้อมือปักรูปอักษร สพปมจ. ดิ้นทองและดิ้นเงิน ไขว้กัน - สายรัดคางสีทอง - ประคด ทำด้วยไหมริ้วทองสลับกัน สายคันชีพสีทอง - ด้านหลังของเสื้อ ปักรูปหางนกแซงแซว - กางเกงสักหลาดสีดำ แถบสีแดงข้างละ 2 แถบ รองเท้าหนังหุ้มข้อสีดำ - ติดเข็มราชวัลลภ และประดับเครื่องหมายพระปรมาภิไธยย่อ จปร. ทำด้วยโลหะสีทอง ประดับที่อกเสื้อเบื้องขวา</doc>
