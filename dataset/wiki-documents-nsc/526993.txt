<doc id="526993" url="https://th.wikipedia.org/wiki?curid=526993" title="แซมบา">แซมบา แซมบา หรือ ซังบา () เป็นแนวดนตรีและการเต้นรำชนิดหนึ่งของบราซิล ถือกำเนิดขึ้นในรัฐบาเยีย โดยมีรากเหง้าจากเมืองรีโอเดจาเนโรและทวีปแอฟริกาผ่านทางการค้าทาสชาวแอฟริกาตะวันตกและวัฒนธรรมความเชื่อของชาวแอฟริกา แซมบาเป็นที่ยอมรับไปทั่วโลกว่าเป็นสัญลักษณ์อย่างหนึ่งของประเทศบราซิลและงานคาร์นิวัลบราซิล และเป็นหนึ่งในการแสดงออกทางวัฒนธรรมที่เป็นที่นิยมมากที่สุดจนกลายเป็นอัตลักษณ์แห่งชาติของบราซิล "ซังบาจีรอดา" (ระบำวงกลม) ของรัฐบาเยีย ซึ่งองค์การการศึกษา วิทยาศาสตร์ และวัฒนธรรมแห่งสหประชาชาติได้ประกาศให้เป็นมรดกวัฒนธรรมที่ไม่ใช่กายภาพของมนุษยชาติในปี ค.ศ. 2005 นั้นเป็นต้นกำเนิดหลักของ "ซังบาการีออกา" หรือแซมบาชนิดที่เล่นและเต้นกันในเมืองรีโอเดจาเนโร ตัวอย่างเพลงแซมบา</doc>
