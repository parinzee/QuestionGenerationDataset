<doc id="56582" url="https://th.wikipedia.org/wiki?curid=56582" title="จาโกโม กาซาโนวา">จาโกโม กาซาโนวา จาโกโม จีโรลาโม กาซาโนวา (; 2 เมษายน ค.ศ. 1725 ในเมือง เวนิส ประเทศอิตาลี – 4 มิถุนายน ค.ศ. 1798 ในเมืองดุกซ์ แคว้นโบฮีเมีย) เป็นนักเขียน นักผจญภัย และนักนิยมสตรี (womanizer) ผู้มีชื่อเสียง ชาวเวียนนา เขาเป็นที่รู้จักโดยทั่วไป จากความสามารถในลักลอบเป็นชู้และเอาชนะหัวใจหญิงสาวจำนวนมาก จากหนังสืออัตชีวประวัติของเขา Histoire de ma vie (ประวัติชีวิตของข้าพเจ้า) ถือเป็นแหล่งข้อมูลที่สำคัญที่สุดอย่างหนึ่งที่จะบอกถึงธรรมเนียมและบรรทัดฐานของชีวิตสังคมฝรั่งเศสในช่วงคริสต์ศตวรรษที่ 18 ซึ่งเขาหลับนอนกับสตรีมานับ 112 คน (เฉพาะที่บันทึกไว้) แม้ว่าเขามักจะมีความเกี่ยวข้องกับดอน ฆวน (Don Juan) เพราะทั้งสองชอบมีชู้กับสตรีจำนวนมาก แต่กาซาโนวานั้นแตกต่างไปมากจากบุคคลอื่น ๆ ที่อาจนับว่ามีบุคลิกแบบเดียวกันนี้ นั่นคือ ขณะที่ดอน ฆวน เป็นบุคคลในตำนาน แต่กาซาโนวาเป็นบุคคลจริงในประวัติศาสตร์ นอกจากนี้เขายังต่างจากดอน ฆวน ตรงที่เขาถือว่ามีความรักจริงจังกับหญิงที่เขาแอบเป็นชู้ ซึ่งมักจะยังคงเป็นเพื่อนกันตลอดเป็นเวลานาน หลังจากความสัมพันธ์นั้นสิ้นสุดลง</doc>
