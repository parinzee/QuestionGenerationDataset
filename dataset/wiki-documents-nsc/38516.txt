<doc id="38516" url="https://th.wikipedia.org/wiki?curid=38516" title="เท่ง เถิดเทิง">เท่ง เถิดเทิง พงษ์ศักดิ์ พงษ์สุวรรณ ในวงการ เท่ง เถิดเทิง (เกิด 7 เมษายน พ.ศ. 2509) เป็นนักแสดงตลกชายจากแก๊งสามช่า มีชื่อเสียงจากการเป็นดาวตลก ได้กลายเป็นนักแสดงภาพยนตร์หลายเรื่อง และประกอบอาชีพหลายอย่าง ตั้งแต่ เล่นลิเก (มีคณะลิเกชื่อว่า ลิเกครื้นเครง เท่ง เถิดเทิง) ถีบรถสามล้อ ปัจจุบันเป็นนักแสดงตลกและพิธีกรในสังกัด รวมถึงเป็นผู้กำกับภาพยนตร์ให้แก่ บริษัท เวิร์คพอยท์ เอ็นเทอร์เทนเมนท์ จำกัด (มหาชน) เนื่องจากได้รับรางวัล เอเชี่ยน เทเลวิชั่น อวอร์ด 2007 ประเภทนักแสดงตลกฝ่ายชายยอดเยี่ยม เท่ง เถิดเทิงจึงได้รับฉายาว่า "ตลกเอเชีย" และ "ตลกอัจฉริยะ"ประวัติ ประวัติ. เท่ง เถิดเทิง หรือ พงษ์ศักดิ์ พงษ์สุวรรณ เกิดเมื่อวันที่ 7 เมษายน พ.ศ. 2509 ที่อำเภอสวรรคโลก จังหวัดสุโขทัย เป็นลูกคนที่ 3 จากพี่น้องทั้งหมด 6 คน มีพี่ชาย 2 คน และน้องสาว 3 คน โดยน้องสาวคนแรกคือ ส้มเช้ง สามช่า เท่งจบการศึกษาประถมศึกษาปีที่ 4 แล้วออกมาฝึกลิเกกับคณะของญาติ โดยเริ่มที่บทพระเอกแต่ต่อมาผันมาแสดงเป็นบทตลกซึ่งเหมาะกับตนเองมากกว่า โดยใช้ชื่อทางการแสดงว่า "พงษ์ เม็ดพริก" ต่อมาได้ออกมาถีบสามล้อรับจ้างอยู่พักหนึ่งจึงกลับมาเล่นลิเกอีกครั้ง เท่งเล่นลิเกอยู่หลายปีจึงเดินทางเข้ากรุงเทพฯ เพื่อตั้งคณะตลกร่วมกับพี่ชายแต่ไม่ประสบความสำเร็จ ต่อมาส้มเช้งน้องสาวได้ช่วยฝากฝังให้เท่งได้เข้าร่วมกับคณะตลกมะกอกสามตะกร้า ของ แฉ่ง ช่อมะดัน โดยเท่งทำงานอยู่หลายตำแหน่งตั้งแต่เด็กขนอุปกรณ์ มือกลอง จนในที่สุดก็ได้เล่นเป็นตลกประจำคณะ เท่งอยู่คณะมะกอกสามตะกร้าได้ระยะหนึ่ง ก็ย้ายไปคณะสีแดง, คณะยอดธง เทียนชัย และ คณะชูศรี เชิญยิ้ม ตามลำดับ ในชื่อ ตู้ เชิญยิ้ม ต่อมาก็ออกมารวมตัวกับเพื่อนตั้งคณะใหม่ชื่อ "เพื่อนอิสระ" แต่ไม่ประสบความสำเร็จ จนกระทั่ง หม่ำ จ๊กมก ชักชวนไปร่วมคณะด้วย จึงทำให้เท่งได้มาเล่นตลกในคณะหม่ำ จ๊กมก ก่อนจะได้มีโอกาสได้เข้าไปอยู่บริษัทเวิร์คพอยท์ฯ ของ ปัญญา นิรันดร์กุล ในรายการแรก คือ รายการฮากลางแดด ก่อนที่เท่ง จะได้รับบทบาทให้มาร่วมแสดงรายการ ระเบิดเถิดเทิง ภายใต้ชื่อ เท่ง เถิดเทิง ซึ่งเป็นชื่อที่คนทั่วไปรู้จัก โดยรับบทเป็น เท่ง นักเลงประจำซอย ซึ่งเป็นคาแรกเตอร์ที่เป็นที่จดจำได้อย่างดีของผู้ชม นอกจากนี้ เท่งก็ยังได้รับบทเป็นตลกลูกคู่ของหม่ำ จ๊กมก ในรายการ ชิงร้อยชิงล้าน Super Game ก่อนที่ต่อมาจะกลายมาเป็น แก๊งสามช่า ในที่สุด ถือเป็นหนึ่งในสองสมาชิกรุ่นก่อตั้งของแก๊งสามช่า ในด้านชีวิตครอบครัว เท่งสมรสกับ มาลา พงษ์สุวรรณ หลังใช้ชีวิตคู่มาถึง 22 ปี และมีบุตรด้วยกันสามคนคือ 1. "โหงวเฮ้ง" นายอัครพงษ์ศักดิ์ พงษ์สุวรรณ 2. "พ้อยท์" นางสาวบนณภ พงษ์สุวรรณ และ "พลอย" นางสาวมงกุฎเพชร พงษ์สุวรรณผลงานรายการและละครโทรทัศน์ผลงาน. รายการและละครโทรทัศน์. - ชิงร้อยชิงล้าน (27 สิงหาคม 2540 - ปัจจุบัน) - ระเบิดเถิดเทิง (นักแสดงประจำและพิธีกร : 7 เมษายน 2539 - ปัจจุบัน เป็นพิธีกรครั้งแรกเมื่อวันที่ 2 พฤศจิกายน พ.ศ. 2540) - คุณพระช่วย (พิธีกร : 4 เมษายน 2547 - ปัจจุบัน) - แสบคูณสอง (ช่วง ศัพท์ปริศนา ,ละครแสบ) (นักแสดงประจำ : 1 กุมภาพันธ์ พ.ศ. 2540 - 11 มกราคม พ.ศ. 2544) - เกมพันหน้า (ช่วง ละครพันหน้า) (18 มกราคม พ.ศ. 2544 - 2547) - ชิงร้อยชิงล้าน มหัศจรรย์วันหยุด (23 ตุลาคม 2548 - 1 มิถุนายน 2558) - ฮากลางแดด (2538 - 2539) - จารบีสีชมพู (ตอนหลังเปลี่ยนชื่อเป็น จารบีปีเสือ) (2540 - 2542) - โคกคูนตระกูลไข่ (2 สิงหาคม 2546 - 30 มิถุนายน 2550) - ชัยบดินทร์โชว์ (พิธีกร : 28 สิงหาคม 2546 - 28 กุมภาพันธ์ 2551) - รักต้องซ่อม (7 กรกฎาคม 2550 - 28 ธันวาคม 2551) - เท่ง โหน่ง ผจญภัย (13 มกราคม 2553 - 29 กันยายน 2553) - อยากออกทีวี คู่กับ ซินดี้ เบอร์บริดจ์ - ขบวนการ 3 ช่า (พิธีกร : 8 กุมภาพันธ์ 2557 - 24 พฤษภาคม 2557) - เท่งโหน่งวิทยาคม (ุ6 พฤศจิกายน 2557 - ปัจจุบัน) - นักร้องสองไมค์ (2561 - ปัจจุบัน)ละครโทรทัศน์ละครโทรทัศน์. - 2541 ลุ้นรักทะลุมิติ ทาง ช่อง 5 นำแสดงโดย ศตวรรษ เศรษฐกร, ไบรโอนี่ รอดโพธิ์ทอง - 2542 มะปรางข้างรั้ว ทาง ช่อง 7 นำแสดงโดย รัฐธรรมนูญ ศรีฤกษ์, สุภาภรณ์ แสงทอง - 2542 พ่อ ตอน เพลงของพ่อ ทาง ช่อง 5 นำแสดงโดย นพพล โกมารชุน, มนตรี เจนอักษร, นันทวัฒน์ อาศิรพจนกุล - 2545 สวัสดีคุณนาย ทาง ช่อง 3 นำแสดงโดย ศศิกานต์ อภิชาตวรศิลป์, พล ตัณฑเสถียร - 2546 บ้านนี้ผี(ไม่)ปอบ ทาง ช่อง 3 นำแสดงโดย วัชระ ตังคะประเสริฐ, สุทธิดา เกษมสันต์ ณ อยุธยา - 2546 ตลาด โรงเจ ลิเก ความรัก ทาง ช่อง 7 นำแสดงโดย อัษฎาวุธ เหลืองสุนทร, ไดอาน่า จงจินตนาการ - 2549 หัวใจทระนง ทาง ช่อง 3 นำแสดงโดย กัญญารัตน์ จิรรัชชกิจ, สหรัถ สังคปรีชาซีรีส์ซีรีส์. - 2556 คาราบาว เดอะซีรีส์ ตอน คนจนผู้ยิ่งใหญ่ ทาง ช่อง 9 นำแสดงโดย เท่ง เถิดเทิง , ฝน ธนสุนทร - 2553วงษ์คำเหลา เดอะซีรีส์ รับบทเป็น ทองคำแท่งภาพยนตร์ภาพยนตร์. - 18 ฝน คนอันตราย (2541) ...บทรับเชิญ - มือปืน/โลก/พระ/จัน (2544) ...เอ๋อ เอลวิส (โอ๋ เอ็ม 16 หมื่นศพสิงห์สำอาง) - 7 ประจัญบาน (2545) ...หมัด เชิงมวย - แอบคนข้างบ้าน (2546) ...อ๊อด - หลวงพี่เท่ง (2548) ...หลวงพี่เท่ง - โหน่ง เท่ง นักเลงภูเขาทอง (2549) ...บุญเท่ง - เท่ง โหน่ง คนมาหาเฮีย (2550) ...เท่ง - เทวดาท่าจะเท่ง (2551) ...กล้วย - ตุ๊กกี้ เจ้าหญิงขายกบ (2553) - เท่ง โหน่ง จีวรบิน (2554) ...พระเท่ง - ใหม่กะหม่ำ โดนกะโดน (2554) ...โกสน - แคท อ่ะ แว้บ! (2558) ...โดดกำกับภาพยนตร์กำกับภาพยนตร์. - เท่ง โหน่ง คนมาหาเฮีย (2550) ร่วมกับ โหน่ง ชะชะช่า - เท่ง โหน่ง จีวรบิน (2554) ร่วมกับ สมิทธิ์ ทิมสวัสดิ์ - แคท อ่ะ แว้บ! (2558) ร่วมกับ นฤบดี เวชกรรมมิวสิกวิดีโอมิวสิกวิดีโอ. - เพลง ผิดไหมที่ไม่แก่ ของ ยอดรัก สลักใจ - เพลงของ ธงไชย แมคอินไตย์- เพลง ซ่อมได้ อัลบั้ม ธงไชย เซอร์วิส - เพลง บอกว่าอย่าน่ารัก อัลบั้ม ธงไชย เซอร์วิส - เพลง อยากถามก็ตอบ อัลบั้ม Bird Volume 1 - วงโมทีฟ เพลง อกข้างซ้ายซิงเกิลซิงเกิล. - กินตับ (2554) เพลงประกอบภาพยนตร์เรื่อง เท่ง โหน่ง จีวรบิน - ร้องไห้หาพ่อเธอหรือ (2555) - อ๊อดแอด (2556) มีทำนองบางส่วนมาจากเพลง พม่าประเทศ - คนหน้าใส (2558) - พักตับ (2559) เพลงรณรงค์โครงการงดเหล้าเข้าพรรษาประจำปี พ.ศ. 2559 ของสำนักงานกองทุนสนับสนุนการสร้างเสริมสุขภาพ - โยกได้...ถ้าใช่เธอ (2560)อื่น ๆอื่น ๆ. - โฆษณา : เดนทีน (คู่กับ แหม่ม-แคทลียา แมคอินทอช) (2540) - หนังสือ : รักนะ เท่ง เถิดเทิง (2548) - โฆษณา : ปูนดอกบัว ชุด บัวแมน (2554) - โฆษณา : CP Fresh Mart (2554) - โฆษณา : โออิชิ “รหัสโออิชิ ลุ้นรวยทุกชั่วโมง” (คู่กับ โหน่ง ชะชะช่า และ ตุ๊กกี้ ชิงร้อยชิงล้าน) - โฆษณา : ขนมทอดกรอบ ตะวัน (ร่วมกับ หม่ำ จ๊กมก และ โหน่ง ชะชะช่า)รางวัลที่ได้รับรางวัลที่ได้รับ. - เอเชี่ยน เทเลวิชั่น อวอร์ด 2007 ประเภทนักแสดงตลกฝ่ายชายยอดเยี่ยม - รางวัลเทพทอง ครั้งที่ 11 - มหานครอวอร์ด ครั้งที่ 8 รางวัลเพลงลูกทุ่งยอดนิยม เพลง กินตับ - รางวัลโทรทัศน์ทองคำ 2559 รางวัลทีมพิธีกรดีเด่น รายการคุณพระช่วย - รางวัล “ทูตพระพุทธศาสนา วันมาฆบูชา พ.ศ. 2560”</doc>
