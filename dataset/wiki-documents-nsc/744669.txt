<doc id="744669" url="https://th.wikipedia.org/wiki?curid=744669" title="กรมอนามัย">กรมอนามัย กรมอนามัย () เป็นหน่วยงานของรัฐบาลไทย ระดับกรม สังกัดกระทรวงสาธารณสุข ตั้งอยู่ที่ถนนติวานนท์ ตำบลตลาดขวัญ อำเภอเมืองนนทบุรี จังหวัดนนทบุรีประวัติ ประวัติ. พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าให้ตราพระราชบัญญัติปรับปรุงกระทรวง ทบวง กรม พ.ศ. ๒๔๙๕ ดังประกาศในราชกิจจานุเบกษา เล่ม ๖๙ ตอนที่ ๑๖ วันที่ ๑๑ มีนาคม ๒๔๙๕ โดยเปลี่ยนชื่อจากกระทรวงการสาธารณสุข เป็นกระทรวงสาธารณสุข และกรมสาธารณสุข เป็นกรมอนามัย ซึ่งพระราชบัญญัติดังกล่าวมีผลบังคับใช้นับแต่วันถัดจากวันประกาศในราชกิจจานุเบกษาเป็นต้นไป ด้วยเหตุนี้กรมอนามัยจึงถือเอาวันที่ ๑๒ มีนาคม ๒๔๙๕ เป็นวันสถาปนากรมอนามัย กรมอนามัย กระทรวงสาธารณสุข มีพัฒนาการมาเป็นเวลายาวนาน มีการเปลี่ยนแปลงอำนาจหน้าที่การบริหารจัดการและการแบ่งส่วนราชการให้เหมาะสมสอดคล้องกับสภาพเศรษฐกิจ สังคม การปกครองและสิ่งแวดล้อม และที่สำคัญคือให้เท่าทันกับสภาพปัญหาสาธารณสุขและระบบสุขภาพในยุคโลกาภิวัตน์ ในปีพ.ศ. ๒๕๔๕ รัฐบาลมีนโยบายปฏิรูประบบราชการ จึงมีการถ่ายโอนบุคลากรและภารกิจบางส่วนของกรมอนามัยให้กับกระทรวงทรัพยากรธรรมชาติ และสิ่งแวดล้อม ตามกฎกระทรวงแบ่งส่วนราชการกรมอนามัย กระทรวงสาธารณสุข พ.ศ. ๒๕๔๕ ประกาศ ณ วันที่ ๙ ตุลาคม ๒๕๔๕ ปัจจุบัน กรมอนามัยมีภารกิจและหน้าที่รับผิดชอบตามกฎกระทรวงแบ่งส่วนราชการกรมอนามัย กระทรวงสาธารณสุข พ.ศ. ๒๕๕๒ ดังประกาศในราชกิจจานุเบกษา เล่มที่ ๑๒๖ ตอนที่ ๙๘ ณ วันที่ ๒๘ ธันวาคม ๒๕๕๒วิสัยทัศน์ วิสัยทัศน์. กรมอนามัยเป็นองค์กรหลักของประเทศในการอภิบาลระบบส่งเสริมสุขภาพและระบบอนามัยสิ่งแวดล้อมเพื่อประชาชนสุขภาพดีพันธกิจ พันธกิจ. ทำหน้าที่ในการสังเคราะห์ใช้ความรู้และดูภาพรวม เพื่อกำหนดนโยบายและออกแบบระบบส่งเสริมสุขภาพและอนามัยสิ่งแวดล้อม โดยการประสานงาน สร้างความร่วมมือและกำกับดูแลเพื่อให้เกิดความรับผิดชอบต่อการดำเนินงานวัฒนธรรมองค์กร กรมอนามัย วัฒนธรรมองค์กร กรมอนามัย. HEALTH1. H (Health Model) เป็นต้นแบบสุขภาพ 2. E (Ethics) มีจริยธรรม 3. A (Achievement) มุ่งผลสัมฤทธิ์ 4. L (Learning) เรียนรู้ร่วมกัน 5. T (Trust) เคารพและเชื่อมั่น 6. H (Harmony) เป็นอันหนึ่งเดียวกันหน่วยงานส่วนกลางหน่วยงานส่วนกลาง. 1. สำนักคณะกรรมการผู้ทรงคุณวุฒิ 2. ศูนย์สื่อสารสาธารณะ 3. สำนักงานเลขานุการกรม 4. สำนักส่งเสริมสุขภาพ 5. สำนักทันตสาธารณสุข 6. สำนักโภชนาการ 7. สำนักอนามัยการเจริญพันธุ์ 8. สำนักอนามัยสิ่งแวดล้อม 9. สำนักสุขาภิบาลอาหารและน้ำ 10. ศูนย์ความร่วมมือระหว่างประเทศ 11. กองคลัง 12. กองการเจ้าหน้าที่ 13. กองแผนงาน 14. กองออกกำลังกายเพื่อสุขภาพ 15. กองประเมินผลกระทบต่อสุขภาพ 16. กลุ่มตรวจสอบภายใน 17. กลุ่มพัฒนาระบบบริหาร 18. ศูนย์บริหารกฎหมายสาธารณสุข 19. ศูนย์ห้องปฏิบัติการกรมอนามัย 20. สถาบันพัฒนาอนามัยเด็กแห่งชาติ 21. สำนักอนามัยผู้สูงอายุหน่วยงานส่วนภูมิภาคหน่วยงานส่วนภูมิภาค. 1. ศูนย์อนามัยที่ 1 2. ศูนย์อนามัยที่ 2 3. ศูนย์อนามัยที่ 3 4. ศูนย์อนามัยที่ 4 5. ศูนย์อนามัยที่ 5 6. ศูนย์อนามัยที่ 6 7. ศูนย์อนามัยที่ 7 8. ศูนย์อนามัยที่ 8 9. ศูนย์อนามัยที่ 9 10. ศูนย์อนามัยที่ 10 11. ศูนย์อนามัยที่ 11 12. ศูนย์อนามัยที่ 12 13. ศูนย์พัฒนาสุขภาวะเขตเมือง 14. ศูนย์อนามัยกลุ่มชาติพันธุ์ชายขอบและแรงงานข้ามชาติ 15. ศูนย์ความร่วมมือทันตสาธารณสุขระหว่างประเทศ</doc>
