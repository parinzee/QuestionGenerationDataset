<doc id="51381" url="https://th.wikipedia.org/wiki?curid=51381" title="ราชวงศ์ปราสาททอง">ราชวงศ์ปราสาททอง ราชวงศ์ปราสาททอง เป็นราชวงศ์ที่ 4 ครองอาณาจักรอยุธยาเป็นเวลา 59 ปี (พ.ศ. 2172 - พ.ศ. 2231) มีชื่อตามพระนามของสมเด็จพระเจ้าปราสาททอง ผู้สถาปนาราชวงศ์ด้วยการยึดอำนาจจากสมเด็จพระอาทิตยวงศ์ พระมหากษัตริย์พระองค์สุดท้ายในราชวงศ์สุโขทัย ราชวงศ์ปราสาททองได้ชื่อว่าเป็นยุคทองของอาณาจักรอยุธยา ราชวงศ์ปราสาททองมีพระมหากษัตริย์ครองราชย์ 4 พระองค์เป็นลำดับดังนี้1. สมเด็จพระเจ้าปราสาททอง ผู้สถาปนาราชวงศ์ ครองราชย์เป็นเวลา 27 ปี (พ.ศ. 2172 - 2199) 2. สมเด็จเจ้าฟ้าไชย (พ.ศ. 2199) พระโอรสของสมเด็จพระเจ้าปราสาททอง ครองราชย์ได้เพียง 9 เดือน ก็ถูกพระนารายณ์ (พระอนุชา) ร่วมกับพระศรีสุธรรรมราชา ชิงราชสมบัติและสำเร็จชีวิต 3. สมเด็จพระศรีสุธรรมราชา (พ.ศ. 2199) พระอนุชาของสมเด็จพระเจ้าปราสาททอง และเป็นพระเจ้าอาของเจ้าฟ้าไชย อยู่ในราชสมบัติได้เพียง 2 เดือน 20 วัน ก็ถูกพระนารายณ์ก็ชิงราชสมบัติและสำเร็จโทษ 4. สมเด็จพระนารายณ์มหาราช (พ.ศ. 2199 - พ.ศ. 2231) พระราชโอรสในสมเด็จพระเจ้าปราสาททอง ครองราชย์ได้ 32 ปี</doc>
