<doc id="408865" url="https://th.wikipedia.org/wiki?curid=408865" title="โรงเรียนนานาชาติเดอะรีเจ้นท์">โรงเรียนนานาชาติเดอะรีเจ้นท์ โรงเรียนนานาชาติเดอะรีเจ้นท์ () เป็นโรงเรียนนานาชาติตั้งอยู่ที่กรุงเทพมหานครและพัทยา ก่อตั้งโดย ดร.วีระชัย เตชะวิจิตร์ เมื่อปี พ.ศ. 2539 ในปี พ.ศ. 2560 มีนักเรียนประมาณ 1,950 คน รวมโรงเรียนสองแห่งที่กรุงเทพและที่สาขาพัทยา จำนวนนักเรียนเป็นเด็กนักเรียนต่างชาติร้อยละ 50 และ 72 ตามลำดับและนักเรียนประจำ 90 ที่สาขากรุงเทพ และ 120 คนที่พัทยา สถิตินักเรียนในปัจจุบันมีทั้งหมด 50 สัญชาตประวัติโรงเรียน ประวัติโรงเรียน. ในช่วงปี 2535 ดร.วีระชัย เตชะวิจิตร์และภรรยาได้ลงทุนสร้างหมู่บ้านรีเจ้นท์ปาร์คขึ้นที่พัทยาเหนือจำนวน 32 หลัง เพื่อรองรับพนักงานระดับสูงของบริษัทเอสโซ่ และฟลูโอเดเนียล ภายในระยะเวลาสองปีลูกค้าได้ร้องขอจากบริษัทที่เช่าบ้านอยู่ว่าให้ช่วยเปิดโรงเรียนนานาชาติ ขึ้น เนื่องจากไม่มีโรงเรียนในพัทยา ดร.วีระชัย จึงคิดเปิดโรงเรียนานาชาติขึ้นเพื่อรองรับกับความต้องการดังกล่าว จากบทสัมภาษณ์พิเศษกับทีมงาน OK nation ดร.วีระชัยเคยกล่าวว่า “ถ้าผมไม่ตั้งโรงเรียนอาจไม่มีใครมาเช่าบ้าน นั่นคือหายนะ โชคดีที่ก่อนหน้านั้นในปี 2535 รัฐบาลคุณอานันท์ ปันยารชุน ได้ยกเลิกข้อห้ามนักเรียนไทยไม่ให้เข้าเรียนในโรงเรียนานาชาติ และอนุญาตให้มีการออกใบอนุญาตโรงเรียนนานาชาติได้ บังเอิญมีโรงเรียนแห่งหนึ่งในพัทยาเหนือกำลังจะเลิกกิจการ ผมเลยเข้าไปเทกโอเวอร์ โดยใช้ชื่อเดิมคือนานาชาติบางละมุง” โรงเรียนนานาชาติบางละมุงมีนักเรียนตกค้างอยู่เพียง 20 คน ดร.วีระชัย ใช้เวลา 6 เดือนในการบริหารก็สามารถเพิ่มจำนวนนักเรียนได้ 110 คน ต่อมาจึงได้ย้ายออกไปตั้งอยู่นอกเมืองพัทยาในสถานที่ตั้งปัจจุบันบนเนื้อที่ 42 ไร่ และเปลี่ยนชื่อเป็น “โรงเรียนนานาชาติเดอะรีเจ้นท์” พร้อมกับขยายอาคาร หอพัก และที่ดินเพิ่มจนปัจจุบันโรงเรียนมีเนื้อที่ 70 ไร่ และเผื่อขยายเป็นบ้านพักผู้ปกครองและครู 130 ไร่ และมีที่ดินว่างเปล่าอีก 250 ไร่ เพื่อรองรับนักเรียนจากทั่วโลก พร้อมทั้งจ้างครูจากประเทศอังกฤษเข้ามาดูแล หลังจากสร้างโรงเรียนที่พัทยาแล้วเสร็จอีก 6 ปีให้หลังจึงค่อยเข้ามาสร้างโรงเรียนนานาชาติขึ้นในเขตกรุงเทพฯ โดยมีความตั้งใจในการเปิดโรงเรียนนานาชาติในประเทศไทยให้สามารถ แข่งขันกับโรงเรียนในประเทศอังกฤษสถิติจำนวนนักเรียนและอาจารย์ สถิติจำนวนนักเรียนและอาจารย์. ปัจจุบันโรงเรียนนานาชาติเดอะรีเจ้นท์ทั้ง 3 แห่ง คือพัทยา 1 และกรุงเทพฯอีก 2 มีนักเรียนมากกว่า 50 สัญชาติรวมประมาณ 1,600 คน ที่พัทยามีสัดส่วนของคนต่างชาติ 72% กรุงเทพฯ มีนักเรียนไทยกับต่างชาติสัดส่วนครึ่งต่อครึ่ง ทางโรงเรียนมีอาจารย์ผู้สอนมี Qualified Teacher Status (QTS)มาจากประเทศอังกฤษเกือบทั้งหมดเครือข่าย เครือข่าย. โรงเรียนนานาชาติเดอะรีเจ้นท์เป็นสมาชิกกลุ่ม FOBISSEA (Federa tion of British International Schools in South East Asia and East Asia), CIS (Council of International Schools) และ BSA (British Boarding School Association)ทุนเล่าเรียนทุนเล่าเรียน. - Global connect scholarships (สำหรับนักเรียนยุโรป) - Diplomatic and ministerial connect scholarships - The King’s scholarships (สำหรับนักเรียนประเทศภูฏาน) - Round Square scholarshipsหลักสูตรการศึกษา หลักสูตรการศึกษา. หลักสูตรของโรงเรียนนานาชาติเดอะรีเจ้นท์ถอดแบบมาจากหลักสูตรการเรียนการสอนของประเทศอังกฤษ (The English National Curriculum)ศิษย์เก่าที่มีชื่อเสียงศิษย์เก่าที่มีชื่อเสียง. - เซฟฟานี่ อาวะนิค (เซฟ) - นักแสดง, นางแบบ - อัปสรสิริ อินทรคูสิน (โซฟี่) - นักแสดง - อุรัสยา เสปอร์บันด์ (ญาญ่า) - นักแสดง, นางแบบ - ศิรินทร์ ปรีดียานนท์ (ชิปปี้) - นักแสดง - ณัฐพจน์ ตระกูลเผด็จไกร (แป๊ก) -Ph.D. Cambridge Uni. สอนและวิจัยอยู่ที่ประเทศอังกฤษ - Hayk Harutyunyan - Deputy Mimister of Energy & Nat'l Resources, Republic of Armenia</doc>
