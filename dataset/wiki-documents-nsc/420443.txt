<doc id="420443" url="https://th.wikipedia.org/wiki?curid=420443" title="สงวน พงษ์มณี">สงวน พงษ์มณี สงวน พงษ์มณี (เกิด 2 มกราคม พ.ศ. 2487) สมาชิกสภาผู้แทนราษฎรลำพูน เขต 1 และประธานคณะกรรมาธิการป้องกันและบรรเทาผลกระทบจากภัยธรรมชาติและสาธารณภัย สภาผู้แทนราษฎรไทย ชุดที่ 24 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. สงวน พงษ์มณี เกิดเมื่อวันที่ 2 มกราคม พ.ศ. 2487 เป็นบุตรของประเสริฐ (บิดา) และคำผง (มารดา) มีพี่ 1 คน สำเร็จการศึกษาศิลปศาสตรบัณฑิต มหาวิทยาลัยเชียงใหม่ และรัฐศาสตรบัณฑิต มหาวิทยาลัยธรรมศาสตร์ สมรสกับนางมะลิวัลย์ มีบุตร 1 คนการเมือง การเมือง. หลังจากสำเร็จการศึกษาไปเป็นครูอยู่ระยะหนึ่ง ก่อนที่จะสอบเป็นทหารผ่านศึก และไปเป็นทหารรับจ้างในเวียดนาม ต่อมาเป็นเจ้าหน้าที่การข่าวของรัฐ เข้าร่วมการชุมนุมในเหตุการณ์ 14 ตุลา พ.ศ. 2516 และหลังเหตุการณ์ 6 ตุลา พ.ศ. 2519 ต้องหลบหนีเข้าป่าบริเวณชายแดนติดกับประเทศลาว และไปเรียนหนังสือที่ เขตงาน 7 ใช้ชื่อ สหายสุดเขต ภายหลังถูกทางการจับ และส่งไปพิษณุโลก ได้รับอานิสงฆ์จาก คำสั่งสำนักนายกรัฐมนตรี ที่ 66/2523 ในรัฐบาลพลเอกเปรม ทำให้ไม่ต้องถูกจับคุก หลังจากนั้นได้ดำเนินธุรกิจอยู่ระยะหนึ่ง ก่อนจะกลับเข้าสู่วงการการเมืองอีกครั้งในฐานะสมาชิกสภาร่างรัฐธรรมนูญ พ.ศ. 2539 ต่อมา พ.ศ. 2544 ลงเลือกตั้งสมาชิกสภาผู้แทนราษฎรจังหวัดลำพูนเป็นครั้งแรก ในนามพรรคไทยรักไทย และได้รับการเลือกตั้ง ชนะนายอนุสรณ์ วงศ์วรรณ จากพรรคชาติพัฒนา นับจากนั้นมาได้รับเลือกตั้งอย่างต่อเนื่องมาอีก 3 สมัย โดยไม่เคยสอบตก และเป็น ส.ส.ชายที่ได้รับคะแนนเสียงมากที่สุดในการเลือกตั้ง พ.ศ. 2554 ต่อมาปลายปี พ.ศ. 2554 เป็นหนึ่งในผู้เรียกร้องให้แก้รัฐธรรมนูญ และจัดตั้ง ส.ร.ร. ชุดใหม่ ต่อมาเมื่อมีการก่อรัฐประหาร เมื่อวันที่ 22 พฤษภาคม พ.ศ. 2557 คณะรัฐประหารออกคำสั่งที่ 57/2557 เรียกให้สงวนไปรายงานตัว แต่เขามิได้ไปตามคำสั่งดังกล่าว หลังจากนั้นมีการควบคุมตัวเขาไว้ โดยเมื่อวันที่ 27 พฤศจิกายน ปีเดียวกัน ศาลทหารตัดสินให้จำคุก 1 ปีและปรับเงิน 20,000 บาท โดยให้รอลงอาญา 1 ปีสมาชิกสภาผู้แทนราษฎร สมาชิกสภาผู้แทนราษฎร. สงวน พงษ์มณี ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดลำพูน สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดลำพูน สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดลำพูน สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดลำพูน สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2540 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์ (จ.ภ.) - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2547 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.)</doc>
