<doc id="408199" url="https://th.wikipedia.org/wiki?curid=408199" title="บิ๊กเบน ช.พระราม 6">บิ๊กเบน ช.พระราม 6 บิ๊กเบน ช.พระราม 6 เป็นนักมวยไทยชาวไทยระดับแชมเปี้ยน ฉายาของเขาได้มาจากหอนาฬิกาบิ๊กเบน ซึ่งเป็นนักมวยไทยผู้สามารถเอาชนะ เคนอิจิ โองาตะ ซึ่งเป็นนักมวยชู้ตบ็อกซิ่งชาวญี่ปุ่น ในรายการแข่งขันที่จัดขึ้นในวันที่ 25 กุมภาพันธ์ พ.ศ. 2550 ที่กรุงโตเกียว ประเทศญี่ปุ่น โดยบิ๊กเบนเป็นฝ่ายชนะน็อคด้วยหมัดฮุคขวาในยกที่ 2 และเขายังเป็นแชมป์โลก WBC มวยไทย นานาชาติ รุ่นเวลเตอร์เวท โดยเป็นฝ่ายชนะ นพเดช 2 ชูวัฒนะ ในวันที่ 4 สิงหาคม พ.ศ. 2551 ที่เวทีมวยราชดำเนิน ต่อมา ในวันที่ 4 พฤศจิกายน พ.ศ. 2554 บิ๊กเบน ได้ทำการป้องกันแชมป์มวยไทยสภามวยโลกรุ่นเวลเตอร์เวท โดยได้พบกับ ลมอีสาน ส.โชคกิจชัย ในรายการ ศึกชิงแชมป์โลก WBC มวยไทยมวยสากลเฉลิมพระเกียรติ 84 พรรษา ที่อาคารนิมิบุตร สนามกีฬาแห่งชาติ นอกจากนี้ เขายังเคยเข้าร่วมแข่งขันโววีนัม ซึ่งเป็นศิลปะการต่อสู้ของเวียดนาม โดยได้รับเหรียญเงินจากการแข่งขันโววีนัมชิงแชมป์โลกประวัติ ประวัติ. บิ๊กเบน ช.พระราม 6 มีผลงานการแข่งขันเป็นที่กล่าวขานหลายรายการ ดังเช่น พ.ศ. 2547 เขาได้พบกับ รถถัง ว.ทวีเกียรติ ที่เวทีมวยราชดำเนิน โดยจากการฟันศอกในยกที่สองนี้ ส่งผลให้ทั้งคู่มีเลือดอาบในช่วงต่อมา และในวันที่ 29 มิถุนายน พ.ศ. 2549 เขาได้สู้กับ ฌอง ชาร์ลส์ สกาโบว์สกี้ ซึ่งเป็นนักมวยไทยชาวฝรั่งเศส โดยบิ๊กเบนเป็นฝ่ายชนะน็อคด้วยศอกในยกแรก และต่อมา ในปี พ.ศ. 2551 เขาได้เป็นเจ้าของเข็มขัดแชมป์โลก WBC มวยไทย ในรุ่น 147 ปอนด์ นอกจากนี้ บิ๊กเบน ยังมีโอกาสดวลฝีมือกับนักมวยไทยที่มีชื่อเสียงระดับโลกอย่าง นฤพนธ์ แฟร์เท็กซ์ โดยในวันที่ 16 สิงหาคม พ.ศ. 2549 เขาได้พบกับนฤพนธ์ที่เวทีมวยราชดำเนิน ซึ่งบิ๊กเบนเป็นฝ่ายแพ้ ทั้งนี้ บิ๊กเบนเคยแพ้ เทพสุทิน พุ่มพันธ์ม่วง และ เบอร์หนึ่ง ศักดิ์หอมศีล มาแล้วครั้งหนึ่ง ในเดือนพฤษภาคม พ.ศ. 2551 บิ๊กเบนได้รับการจัดอันดับ อยู่ที่รองอันดับ 2 ของแชมป์ประเทศไทย โดยสมาคมกีฬามวยอาชีพแห่งประเทศไทย ในวันที่ 9 มิถุนายน พ.ศ. 2555 เขาได้พบกับคู่ชก ฟาบิโอ ปินก้า ในรายการแข่งขันนัดพิเศษ "ศึกชิงแชมป์โลกมวยไทยสภาโลก" ซึ่งจัดขึ้นที่ อิมแพค อารีน่า เมืองทองธานี โดยฟาบิโอเป็นฝ่ายชนะคะแนนผลงานผลงาน. - แชมป์โลก WBC มวยไทย นานาชาติ รุ่นเวลเตอร์เวท - รองอันดับ 2 แชมป์ประเทศไทย ในรุ่นเวลเตอร์เวท ประจำเดือน พฤษภาคม พ.ศ. 2551 - เหรียญเงิน การแข่งขันโววีนัมชิงแชมป์โลก - อันดับ 3 รายการคิงออฟเดอะริง</doc>
