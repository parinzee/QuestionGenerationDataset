<doc id="581938" url="https://th.wikipedia.org/wiki?curid=581938" title="บีเอ็มดับเบิลยู แซด4">บีเอ็มดับเบิลยู แซด4 บีเอ็มดับเบิลยู แซด4 () หรือบางครั้งเรียกว่า บีเอ็มดับเบิลยู ซี4 เป็นรถยนต์นั่งประเภทสมรรถนะสูง เครื่องยนตร์หน้าลำ ขับเคลื่อนสองล้อท้าย (FMR) 2 ประตู 2 ที่นั่ง ผลิตโดยบริษัทรถยนต์สัญชาติเยอรมัน บีเอ็มดับเบิลยู เป็นรุ่นต่อจาก บีเอ็มดับเบิลยู แซด1, บีเอ็มดับเบิลยู 507, บีเอ็มดับเบิลยู แซด8 และ บีเอ็มดับเบิลยู แซด3 สำหรับ บีเอ็มดับเบิลยู แซด4 เป็นรถที่ผลิตเพื่อมาแทนรุ่น แซด3 ซึ่งได้ยกเลิกการผลิตไปในปี ค.ศ. 2002 โฉมแรกสุดของ แซด4 ได้เริ่มแผนการผลิตขึ้น ในปี ค.ศ. 2002 ที่โรงงานบีเอ็มดับเบิลยูใน รัฐเซาท์แคโรไลนา, สหรัฐอเมริกา ซึ่งออกมาเป็น สไตล์คูเป้ และสไตล์โรสเตอร์ เมื่อได้รับการเปิดตัวออกมา บีเอ็มดับเบิลยู แซด4 ก็ได้ชนะรางวัล "รางวัลการออกแบบแห่งปี" ( Design of the Year Award ) จากนิตยสารออโตโมบิล ต่อมาในปี ค.ศ. 2009 บีเอ็มดับเบิลยู แซด4 ก็ได้เปิดตัวโฉมที่ 2 ในสไตล์โรสเตอร์แบบเปิดประทุนหลังคาแข็ง ซึ่งได้มีการวางแผนขึ้น ที่เมืองเรเกนส์บูร์ก ( Regensburg ) ประเทศเยอรมนี เมื่อเปิดตัวออกมา บีเอ็มดับเบิลยู แซด4 ก็ได้รับรางวัลเรดด็อด ดีไซน์โฉมที่ 1 (E85) โฉมที่ 1 (E85). บีเอ็มดับเบิลยูแซด 4 ในโฉมที่ 1 ได้แบ่งสไตล์รถออกเป็น 2 ชนิด ได้แก่ "E85" ซึ่งได้รับการออกแบบขึ้นในรูปแบบรถโรสเตอร์ และ "E86" ในรูปแบบรถคูเป้ รถได้รับการออกแบบโดย นักออกแบบรถบีเอ็มดับยูชาวเดนมาร์ก แอนเดอรส์ วอร์มมิ่ง ( Anders Warming ) ในปี ค.ศ. 2004 บีเอ็มดับเบิลยู แซด4 ก็ได้เปิดจำหน่าย ในรุ่นเสริมอื่นๆ ได้แก่ 3.0i (เครื่องขนาด 3.0 ลิตร I6 กับ 231 hp), 3.0si (เครื่องขนาด 3.0 ลิตร I6 กับ 265 hp), 2.5si (เครื่องขนาด 2.5 ลิตร I6 กับ 218 bhp), 2.2i (เครื่องขนาด 2.2 ลิตร I6 กับ 170 bhp) และ 2.0i (เครื่องขนาด 2.0 ลิตร I6 กับ 150 bhp) บีเอ็มดับเบิลยู แซด4 ในสไตล์คูเป้ ได้เปิดจำหน่ายเพียงแค่รุ่นเดียวคือ 3.0si ซึ่ง มีขนาดเครื่อง 3.0 ลิตร 255 hp I6 โดยทุกรุ่นทั้ง E85 โรสเตอร์ และ E86 คูเป้ ได้ผลิตที่ เกรียร์ แพลนท์ ( Greer plant )ลักษณะจำเพาะโฉมที่ 2 (E89; พ.ศ. 2551 - พ.ศ. 2559) โฉมที่ 2 (E89; พ.ศ. 2551 - พ.ศ. 2559). โฉมที่ 2 ได้ประกาศสู่สาธารณะในวันที่ 13 ธันวาคม ปี ค.ศ. 2008 และได้เปิดตัวอย่างเป็นทางการในงาน นอร์ท อเมริกัน อินเตอร์เนชั่นแนล ออโต้ โชว์ ปี ค.ศ. 2009 ที่เมืองดีทรอยต์ มาพร้อมกับรูปแบบโรสเตอร์หลังคาแข็งเต็มตัว คล้ายกับ เมอร์เซเดส เอสแอลเค หลังจากโฉมก่อนหน้านี้จำหน่ายทั้ง สไตล์โรสเตอร์ และสไตล์คูเป้ บีเอ็มดับเบิลยู แซด4 ได้ใช้รหัสใหม่ว่า "E89" ทั้งหมดผลิตที่เมืองเรเกนส์บูร์ก ( Regensburg ) เช่นเดียวกับ บีเอ็มดับเบิลยู 3 ซีรีส์ คาบริโอ "E93"เครื่องในรุ่นต่างๆเกียร์โฉมที่ 3 (G29; พ.ศ. 2561–ปัจจุบัน) โฉมที่ 3 (G29; พ.ศ. 2561–ปัจจุบัน). รถต้นแบบของบีเอ็มดับเบิลยู แซด4 ได้เผยโฉมเมื่อเดือนสิงหาคม พ.ศ. 2560 ที่งาน Pebble Beach Concourse รถต้นแบบนั้นได้เป็นตัวอย่างของโฉมผลิตจริงและหลังคานั้นได้ใช้โครงสร้างผ้าแทนการใช้หลังคาแข็งพับเก็บเองได้แบบรุ่นที่แล้ว แพลตฟอร์มของแซด4 จะได้ใช้ร่วมกับโตโยต้า ซูปรา รุ่นใหม่ด้วยซากาโต้ ซากาโต้. บีเอ็มดับเบิลยู ซากาโต้ ( BMW Zagato ) เป็นโฉมรถคอนเซปต์ ผลิตโดยบริษัทออกแบบรถสัญชาติอิตาลี ซากาโต้ ได้มีการออกแบบเป็น 2 สไตล์ คือ แบบโรสเตอร์ ซึ่งเปิดตัวที่งาน Pebble Beach Concours d'Elegance ในวันที่ 19 สิงหาคม ปี ค.ศ. 2012 และแบบคูเป้ ที่งาน Concorso d'Eleganza Villa d'Este ในวันที่ 25 พฤๅภาคม ปี 2012</doc>
