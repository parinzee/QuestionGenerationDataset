<doc id="415860" url="https://th.wikipedia.org/wiki?curid=415860" title="บาวเบญจเพส">บาวเบญจเพส บาวเบญจเพส เป็นคอนเสิร์ตใหญ่เนื่องในโอกาสครบรอบ 25 ปีของวงคาราบาว จัดขึ้นเมื่อวันเสาร์ที่ 1 ธันวาคม และ วันอาทิตย์ที่ 2 ธันวาคม พ.ศ. 2550 เวลา 19.00 น. ณ อิมแพ็ค อารีน่า เมืองทองธานี จังหวัดนนทบุรี ซึ่งในคอนเสิร์ตครั้งนี้เป็นการแสดงของปสมาชิกวงคาราบาวยุคปัจจุบัน และยังได้สมาชิกวงในยุคคลาสสิกไลน์อัพ 2 คน คือเป้า - อำนาจ ลูกจันทร์ และเขียว - กีรติ พรหมสาขา ณ สกลนคร มาร่วมแสดง คอนเสิร์ตครั้งนี้จัดโดย วอร์นเนอร์ มิวสิก ไทยแลนด์ และ บริษัท อสมท จำกัด (มหาชน) โดยมีบริษัท จีเอ็มเอ็มไลฟ์ ในเครือจีเอ็มเอ็ม แกรมมี่ เป็นผู้ดำเนินการจัดคอนเสิร์ต ในครั้งนี้ทางวงคาราบาวได้นำบทเพลงของวงตั้งแต่อัลบั้มชุดแรกจนถึงชุด ลูกลุงขี้เมา มาแสดงให้ฟังเป็นจำนวนมาก นอกจากนี้ยังได้ อัสนี โชติกุล, ตูน บอดี้สแลม และ แก๊งสามช่า มาเป็นแขกรับเชิญ สำหรับรอบที่ 2 มีแขกรับเชิญเพิ่มเติมคือ เสก โลโซ, ทอม ดันดี และ กษาปณ์ จำปาดิบ ในตอนแรกนั้น คอนเสิร์ตมีกำหนดจะจัดเพียงรอบเดียวเท่านั้น คือ ในวันเสาร์ที่ 1 ธันวาคม แต่ทว่ามีเสียงเรียกร้องกันเข้ามามาก ทางผู้จัดจึงตัดสินใจเพิ่มรอบการแสดงขึ้นอีกหนึ่งรอบ เป็น ในวันอาทิตย์ที่ 2 ธันวาคม คือในวันต่อมานั่นเอง สำหรับบัตรคอนเสิร์ตจัดจำหน่ายที่ไทยทิคเก็ตเมเจอร์ เริ่มจำหน่ายบัตรรอบแรกวันที่ 20 ตุลาคม พ.ศ. 2550 และเพิ่มจำหน่ายบัตรรอบที่ 2 ในวันที่ 23 พฤศจิกายน พ.ศ. 2550 ในราคา 500, 800, 1000, 1500 และ 2000 บาทสมาชิกที่ขึ้นเล่นคอนเสิร์ตสมาชิกที่ขึ้นเล่นคอนเสิร์ต. - ยืนยง โอภากุล (แอ๊ด) : กีตาร์, ร้องนำ, หัวหน้าวง - กีรติ พรหมสาขา ณ สกลนคร (เขียว) : กีตาร์, เพอร์คัสชั่น, ร้องนำ, ร้องประสาน - ปรีชา ชนะภัย (เล็ก) : กีตาร์ไฟฟ้า, แบนโจ, คีย์บอร์ด, ร้องนำ - อำนาจ ลูกจันทร์ (เป้า) : กลอง - เทียรี่ เมฆวัฒนา (รี่) : กีตาร์, ร้องนำ - เกริกกำพล ประถมปัทมะ (อ๊อด) : เบส, ร้องนำ - ลือชัย งามสม (ดุก) : คีย์บอร์ด, ทรัมเป็ต - ขจรศักดิ์ หุตะวัฒนะ (หมี) : กีตาร์, แมนโดลิน - ชูชาติ หนูด้วง (โก้) : กลอง - ธนะสิทธิ์ พันธุ์พงษ์ไทย (อ้วน) : เพอร์คัสชั่น, ขลุ่ย, แซ็กโซโฟนลำดับการแสดง (ตามเทปบันทึกการแสดงสด)ลำดับการแสดง (ตามเทปบันทึกการแสดงสด). 1. มนต์เพลงคาราบาว 2. หนุ่มลำมูล 3. ลุงขี้เมา 4. คนเก็บฟืน 5. สัญญาหน้าฝน 6. เมด อิน ไทยแลนด์ 7. รอยไถแปร 8. นางงามตู้กระจก 9. คนหนังเหนียว 10. รักทรหด 11. ราชาเงินผ่อน 12. คนจนผู้ยิ่งใหญ่ 13. บังอรเอาแต่นอน : อัสนี โชติกุล 14. หนุ่มสุพรรณ : ตูน บอดี้สแลม 15. สุรชัยสามช่า : แก๊งสามช่า 16. ลูกลุงขี้เมา 17. ตอบหนูที 18. เจ้าตาก 19. เวลคัม ทู ไทยแลนด์ 20. เกิดมาต้องตอบแทนบุญคุณแผ่นดิน 21. วณิพก 22. คนล่าฝัน 23. หำเทียม 24. กระถางดอกไม้ให้คุณ 25. เมดเล่ย์ : พระยอม + หลวงพ่อคูณ 26. ตามรอยพ่อ 27. 80 ปี พ่ออยู่หัว 28. บัวลอย (ถึกควายทุย ภาค 5)</doc>
