<doc id="228809" url="https://th.wikipedia.org/wiki?curid=228809" title="โก๊ะจ๋า ป่านะโก๊ะ">โก๊ะจ๋า ป่านะโก๊ะ โก๊ะจ๋า ป่านะโก๊ะ เป็นภาพยนตร์ไทยที่เข้าฉายในปี พ.ศ. 2534 สร้างโดย ไฟว์สตาร์ โปรดักชั่น โครงเรื่องและกำกับการแสดงโดย บัณฑิต ฤทธิ์ถกล เป็นเรื่องราวของนักศึกษากลุ่มหนึ่ง กับพรานหนุ่ม นามว่า โก๊ะ โดยที่พวกเขาจะไปมอบของให้กับเด็กชาวเขาแต่เกิดพลัดหลงเข้าไปในถ้ำและเกิดแผ่นดินไหวทำให้พวกเขาย้อนไปในอดีตแถมยังมีพวกโจรป่าที่ตามไล่ล่าพวกเขามายังอดีต แล้วพวกเขาจะกลับมายังโลกปัจจุบันได้หรือไม่ โก๊ะจ๋าป่านะโก๊ะ ได้ถูกนำกลับมาสร้างใหม่ในรูปแบบละครโทรทัศน์ และมีการเพิ่มเนื้อหาของละครบางส่วนให้มีความเข้มข้นขึ้นกว่าฉบับภาพยนตร์ ออกอากาศครั้งแรก ปี พ.ศ. 2549 ทางสถานีโทรทัศน์สีกองทัพบกช่อง 7 ผลิดโดย โคลิเซียม อินเตอร์กรุ๊ป (บริษัท โคลิเซียม ซินิเพล็กซ์ จำกัด) นำแสดงโดย อัษฎาวุธ เหลืองสุนทร รับบท โก๊ะ และ บัณฑิตา ฐานวิเศษ รับบท บุญหลาย ออกอากาศทุกวัน จันทร์ - อาทิตย์ เวลา 18.30 น. - 19.30 น. ภายหลังได้นำมาออกอากาศซ้ำอีกครั้งในปี พ.ศ. 2551 ทุกวันจันทร์ - ศุกร์ ในเวลา 13.00 - 15.00 น.เรื่องย่อ เรื่องย่อ. นักศึกษาสถาบันแห่งหนึ่งได้ไปเที่ยวป่าล่องแพ โดยมีนายพรานโก๊ะ ลูกชายของกำนันในหมู่บ้านเป็นผู้นำทาง ระหว่างทางเกิดไฟป่า ทำให้กลุ่มนักศึกษาหลงไปอยู่ท่ามกลางทหารพม่ากับโจรป่า นายพรานโก๊ะจึงต้องนำนักศึกษาออกจากโลกอดีตให้ได้ แต่เพราะความเปิ่นของเขา ทำให้เขานำนักศึกษาหลงป่าไปเจอกับสัตว์ป่ามากมายจนไปเจอโจรป่า ทำให้ต้องหลบหนี แต่ก็ถูกพวกโจรไล่ล่า แต่พวกโก๊ะก็พยายามเดินทางกลับไทยจนได้รับการช่วยเหลือจากทหารในการกำจัดโจรกลุ่มนี้รายชื่อนักแสดง (ฉบับละครโทรทัศน์)รายชื่อนักแสดง (ฉบับละครโทรทัศน์). - อัษฎาวุธ เหลืองสุนทร รับบท พรานโก๊ะ - บัณฑิตา ฐานวิเศษ รับบท บุญหลาย - กีรติ เทพธัญญ์ รับบท โอสถ - ปาลิตา โกศลศักดิ์ รับบท จำนรรจ์ - นักรบ ไตรโพธิ์ รับบท กำจัด - อัญชิสา เลี่ยวไพโรจน์ รับบท มยุรี - ณรงค์ศักดิ์ ขุนทอง รับบท วิทยา - วีรยา นาควารี - รัญญ์ เมืองลพ - บุศรา ไชยรัตน์ติเวช - เกตุวดี กาญจน์รัณฑ์ - ชยพล หอมเกษร รับบท สวัสดี - พรวิษณุ สุวรส รับบท อัศวิน - พิทักษ์ ศัลยวิวรรธน์ รับบท ทำดี - สัจจา ปุผาลา รับบท ชัยชนะ - ราชันย์ บุญชูวงศ์ รับบท จัตวา - ยิ่งยง ยอดบัวงาม รับบท ดอกรัก - มาเจตตรา วิเศษสมบัติ รับบท ดาวเรือง - สามารถ พยัคฆ์อรุณ รับบท ทองใบ - สีหนุ่ม เชิญยิ้ม รับบท เล่าหยาง - ชูษี เชิญยิ้ม รับบท เล่าอู - ชุมพร เทพพิทักษ์ รับบท เฒ่าหอม - ค่อม ชวนชื่น - โป๊งเหน่ง เชิญยิ้ม - เตี้ย พิจิตร - ขมิ้น เชิญยิ้ม - เหลือเฟือ มกจ๊ก</doc>
