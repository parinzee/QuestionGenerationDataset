<doc id="609214" url="https://th.wikipedia.org/wiki?curid=609214" title="หม่อมเจ้าวรรณวิลัย เพ็ญพัฒน์">หม่อมเจ้าวรรณวิลัย เพ็ญพัฒน์ หม่อมเจ้าวรรณวิลัย เพ็ญพัฒน์ (ราชสกุลเดิม: กฤดากร; 1 ตุลาคม พ.ศ. 2431 - 20 ธันวาคม พ.ศ. 2476) เป็นพระธิดาในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์ และเป็นชายาในพระเจ้าบรมวงศ์เธอ พระองค์เจ้าเพ็ญพัฒนพงศ์ กรมหมื่นพิไชยมหินทโรดมประวัติ ประวัติ. หม่อมเจ้าวรรณวิลัย เพ็ญพัฒน์ ประสูติเมื่อวันที่ 1 ตุลาคม พ.ศ. 2431 เป็นพระธิดาในพระเจ้าบรมวงศ์เธอ พระองค์เจ้ากฤษดาภินิหาร กรมพระนเรศร์วรฤทธิ์กับ หม่อมเจียม กฤดากร ณ อยุธยา มีพี่น้อง 4 องค์คือ หม่อมเจ้าสมัยเฉลิม สวัสดิวัตน์ หม่อมเจ้าหญิงลีลาศหงษ์ เทวกุล และหม่อมเจ้าชิดชนก กฤดากร หม่อมเจ้าวรรณวิลัย เสกสมรสกับพระเจ้าบรมวงศ์เธอ พระองค์เจ้าเพ็ญพัฒนพงศ์ กรมหมื่นพิไชยมหินทโรดม พระราชโอรสในพระบาทสมเด็จพระจุลจอมเกล้าเจ้าอยู่หัวกับเจ้าจอมมารดามรกฎ เมื่อวันที่ 30 ตุลาคม พ.ศ. 2446 มีพระธิดา 1 พระองค์ คือ- หม่อมเจ้าหญิงพรรณเพ็ญแข เพ็ญพัฒน์ (11 กันยายน 2448 - 1 กรกฎาคม 2517) ทรงลาออกจากฐานันดรศักดิ์เพื่อเสกสมรสกับหม่อมราชวงศ์บรรลือศักดิ์ กฤดากร มีบุตร-ธิดา 3 คน- หม่อมหลวงเพ็ญศักดิ์ กฤดากร (12 ตุลาคม 2476) สมรสกับมยุรี สุขุม และจุฑามาศ สุคนธา - หม่อมหลวงพรรณศิริ กฤดากร (15 กันยายน 2478) สมรสกับวัฒนา อัศวรักษ์ - หม่อมหลวงธิดาเพ็ญ กฤดากร (30 ธันวาคม 2480) สมรสกับวัฒนา อัศวรักษ์ และศุภโยกต์ มาลิก หม่อมเจ้าวรรณวิลัย เพ็ญพัฒน์ สิ้นชีพิตักษัยเมื่อวันที่ 20 ธันวาคม พ.ศ. 2476 พระชันษา 45 ปีเครื่องราชอิสริยาภรณ์</doc>
