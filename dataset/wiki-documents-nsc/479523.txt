<doc id="479523" url="https://th.wikipedia.org/wiki?curid=479523" title="คิม ซ็อนบิน">คิม ซ็อนบิน คิม ซ็อนบิน (; ; 10 เมษายน ค.ศ. 1973 — ) เป็นผู้ฝึกสอนการยิงธนูระดับสูงชาวเกาหลีใต้ ผู้ทำการฝึกสอนแก่นักกีฬาทีมชาติไทยมาเป็นเวลายาวนาน ในประเภทธนูปีกโค้งกลับ และได้รับการยกย่องในฐานะผู้นำพานักยิงธนูทีมชาติไทยเข้ารับรางวัลเหรียญทองจากการแข่งขันซีเกมส์ 2009 นอกจากนี้ เขายังเป็นผู้ให้การฝึกสอนแก่วิทยา ทำว่อง อย่างใกล้ชิดมาโดยตลอด ซึ่งวิทยาได้ให้การยอมรับว่าเป็นผู้ให้คำแนะนำที่เหมาะสมสำหรับตน กระทั่งได้รับเลือกเข้าสู่การแข่งขันกีฬายิงธนูในโอลิมปิกฤดูร้อน 2012ประวัติ ประวัติ. คิม ซ็อนบิน เป็นผู้ฝึกสอนการยิงธนูชาวเกาหลีใต้ ผู้ให้การฝึกสอนแก่นักกีฬายิงธนูทีมชาติไทยหลายราย โดยเขาได้เข้าประจำอยู่ที่ประเทศไทยเป็นระยะเวลาที่ยาวนาน ซึ่งนักยิงธนูแต่ละคนที่ได้รับการฝึกล้วนมีฝีมือที่พัฒนาขึ้นเป็นอย่างมาก เนื่องด้วย คิม ซ็อนบิน เป็นผู้ที่มีความจริงจัง และทำการฝึกซ้อมวันละ 3 เวลา นอกจากนี้ สงวน โฆษะวินทะ ซึ่งเป็นนายกสมาคมกีฬายิงธนูแห่งประเทศไทย ยังเคยให้โอกาสเจนจิรา เกิดประสพ เข้ารับการฝึกจาก คิม ซ็อนบิน โดยเชื่อว่าหากเธอได้รับการฝึกจากเขาย่อมมีโอกาสที่จะได้รับเหรียญรางวัลจากการแข่งขันซีเกมส์ 2009 ได้เช่นกัน ทั้งนี้ คิม ซ็อนบิน ได้รับค่าตัวที่ 50,000 เหรียญสหรัฐต่อเดือนจากสมาคมกีฬายิงธนูแห่งประเทศไทย รวมถึงเป็นผู้ฝึกสอนนักยิงธนูทีมชาติไทยในกีฬายิงธนูในเอเชียนเกมส์ 2010 ที่กว่างโจว คิม ซ็อนบิน ยังเป็นผู้ฝึกสอนที่ได้รับการจับตามอง ในฐานะผู้คอยให้คำแนะนำแก่วิทยา ทำว่อง ในการแข่งขันกีฬายิงธนูในโอลิมปิกฤดูร้อน 2012 แต่เนื่องด้วยเขายังไม่สามารถพูดภาษาอังกฤษหรือภาษาไทยได้ โดยส่วนใหญ่แล้วเขาจึงอาศัยท่าทางจากมือในการฝึกสอนแทนระเบียงภาพ</doc>
