<doc id="778842" url="https://th.wikipedia.org/wiki?curid=778842" title="อินทัช โฮลดิ้งส์">อินทัช โฮลดิ้งส์ บริษัท อินทัช โฮลดิ้งส์ จำกัด (มหาชน) () เป็นบริษัทโฮลดิ้งสัญชาติไทย ก่อตั้งเมื่อ 21 มิถุนายน พ.ศ. 2526 ในชื่อ ชินวัตร คอมพิวเตอร์ เซอร์วิส แอนด์ อินเวสต์เมนต์ ก่อนที่ในปี พ.ศ. 2544 จะเปลี่ยนไปใช้ชื่อ ชิน คอร์ปอเรชั่น และเปลี่ยนมาใช้ชื่อปัจจุบันในปี พ.ศ. 2557 บริษัทได้เข้าจดทะเบียนและซื้อขายในตลาดหลักทรัพย์ ในวันที่ 30 สิงหาคม พ.ศ. 2533 ทั้งนี้ในปี พ.ศ. 2547 ตระกูลชินวัตรได้ขายหุ้นถือครองทั้งหมดในบริษัทนี้ให้แก่บริษัทในเครือของเทมาเส็กโฮลดิงส์ของรัฐบาลสิงคโปร์ ซึ่งเป็นการซื้อขายหุ้นที่มีมูลค่ารวมสูงสุดในประวัติศาสตร์ของตลาดหลักทรัพย์แห่งประเทศไทย บริษัทมีรายได้หลักจากการกำกับธุรกิจในเครือและค่าเช่าอสังหาริมทรัพย์ โดยได้แบ่งสายธุรกิจออกเป็นสามสาย คือ สายธุรกิจโทรคมนาคมไร้สาย, สายธุรกิจเทคโนโลยีสารสนเทศ และ สายธุรกิจอื่นๆ</doc>
