<doc id="436220" url="https://th.wikipedia.org/wiki?curid=436220" title="ปริศนารักสลักแค้นข้ามภพ">ปริศนารักสลักแค้นข้ามภพ ปริศนารักสลักแค้นข้ามภพ () หรือที่รู้จักในชื่อ UraBoku เป็นเป็นมังงะ และ ภาพยนตร์การ์ตูนโทรทัศน์ของญี่ปุ่น ประเภท โชโจะ โดย โอดะกิริ โฮตารุ ออกอากาศทาง Chiba TV. ในปี พ.ศ. 2553 และตีพิมพ์เป็นนวนิยายในประเทศไทย ปัจจุบันออกมาทั้งหมด 6 เล่มเนื้อเรื่อง เนื้อเรื่อง. ซากุราอิ ยูกิ เป็นนักเรียนม.ปลายที่อาศัยอยู่ในสถานรับเลี้ยงเด็กกำพร้าแห่งหนึ่งในอาซาฮิ มีพลังลึกลับที่สามารถอ่านความทรงจำของคนอื่นได้ ยูกิเติบโตมาพร้อมกับรุ่นพี่ในสถานรับเลี้ยงฯคนหนึ่ง ที่ชื่อว่า คานะตะ วากามิยะ ยูกิรักคานาตะมากเหมือนพี่ชายแท้ๆของตนเอง วันหนึ่งหลังจากกลับโรงเรียน ผอ.สถานเด็กกำพร้าเรียกตัวเขาไปพบ เขาได้พบชายที่ชื่อว่า กิโอ ทาคาชิโระ ซึ่งอ้างตัวว่าเป็นพี่ชายของเขา และต้องการรับเขาไปอยู่ด้วยที่โตเกียว ยูกิที่มักคิดว่าตนเองอยู่อย่างโดดเดี่ยว สับสนมาก และขอเวลาทาคาชิโระในการคิดทบทวน ที่โรงเรียนยูกิมักเป็นที่นิยมในหมู่สาวๆ ดังนั้นจึงเป็นที่อิจฉาของเพื่อนยูกิที่ชื่อว่า อุซึกิ ในวันที่จิตใจเขาตกต่ำ จากการเป็นที่อิจฉาของเพื่อนคนหนึ่งในห้อง ยูกิได้พบกับชายคนหนึ่ง ชื่อว่า เซส ทั้งๆที่เจอกันเป็นครั้งแรก แต่ยูกิกลับมีความคุ้นเคยกับชายคนนี้มาก เสมือนกับว่าเคยรู้จักกันมาก่อน วันหนึ่ง ยูกิถูกโจมตีจากสัตว์ลึกลับ แต่เซสก็มาช่วยไว้ ทาคาชิโระ ได้ปรากฏตัว พร้อมกับ ซูคุโมะ และ โทโกะ คนที่เคยช่วยยูกิจากพวกอันธพาลมาครั้งหนึ่ง ทาคาชิโระกล่าวว่า พวกเขาเองก็มีพลังพิเศษเหมือนกับยูกิ และนั่นเป็นสิ่งชี้ชัดว่าเป็นคนในตระกูลเดียวกัน และชักชวนยูกิมาเป็นส่วนหนึ่ง ยูกิขอเวลาตัดสินใจเช่นเดิม เซสไปส่งยูกิที่สถานเด็กกำพร้า พร้อมบอกว่านั่นคือดิวรัส และยังกำชับยูกิ ว่าคืนพรุ่งนี้ห้ามออกไปไหน ถึงกระนั้น เย็นวันต่อมาแม่บ้านพบว่ามีเด็กในสถานเด็กกำพร้าหายไป และวานยูกิช่วยออกตามหา ยูกิซึ่งได้รับข้อความจากอุซึกิ ว่าเด็กๆอยู่ที่ดาดฟ้าของโรงเรียน ยูกิจึงรีบไปที่นั่น ณ ดาดฟ้าโรงเรียน ยูกิพบว่าอุซึกิโดนดิวรัสเข้าสิง และพยายามจะฆ่ายูกิ ซูคุโมะมาช่วยยูกิไว้ แต่ก็ได้รับบาดเจ็บมาก ตอนนั้นเองเซสมาช่วยยูกิ และจัดการกับดิวรัสอย่างง่ายดาย ตอนนั้นยูกิพบว่าตนเองมีพลังในการรักษาผู้คน และด้วยไม่อยากให้เด็กๆได้รับอันตรายอีก ยูกิจึงตัดสินใจ ไปโตเกียวในที่สุด</doc>
