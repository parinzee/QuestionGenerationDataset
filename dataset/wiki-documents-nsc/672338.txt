<doc id="672338" url="https://th.wikipedia.org/wiki?curid=672338" title="ประวุฒิ ถาวรศิริ">ประวุฒิ ถาวรศิริ พลตำรวจเอก ประวุฒิ ถาวรศิริ (25 กุมภาพันธ์ 2499 -) อดีตที่ปรึกษา (สบ 10) (ด้านสืบสวนทางเทคโนโลยีและนิติวิทยาศาสตร์) ประธานสโมสรโอสถสภา เอ็ม-150 สระบุรี อดีตโฆษกสำนักงานตำรวจแห่งชาติ อดีตรักษาราชการแทนผู้บัญชาการตำรวจสอบสวนกลาง อดีตผู้ช่วยผู้บัญชาการตำรวจแห่งชาติ ก่อนหน้านั้นมีคำสั่งสำนักงานตำรวจแห่งชาติ คำสั่งที่ 595/2558 ตั้งพลตำรวจเอก เดชณรงค์ สุทธิชาญบัญชา เป็นโฆษกสำนักงานตำรวจแห่งชาติ ลงวันที่ 26 ตุลาคม พ.ศ. 2558 เขาลาออกจากราชการตำรวจ วันที่ 29 ตุลาคม พ.ศ. 2558ประวัติ ประวัติ. พลตำรวจเอก ประวุฒิ ถาวรศิริ หรือ พลตำรวจเอก ดร.ประวุฒิ ถาวรศิริ เกิดเมื่อวันที่ 25 กุมภาพันธ์ 2499 ที่ กรุงเทพมหานคร มีชื่อเล่นว่า ตุ้ย บรรดาสื่อมวลชนจึงมักเรียกท่านว่า บิ๊กตุ้ย จบการศึกษาระดับมัธยมจาก โรงเรียนเซนต์ดอมินิก จากนั้นได้เข้าศึกษาต่อที่ โรงเรียนเตรียมทหาร (ตท.) รุ่น 15 และ โรงเรียนนายร้อยตำรวจ (นรต.) รุ่น 31 สำเร็จการศึกษาระดับปริญญาตรีสาขานิติศาสตร์จากมหาวิทยาลัยธรรมศาสตร์ รุ่น 34 (ภาคบัณฑิตรหัส 48) และสำเร็จการศึกษาระดับปริญญาโทสาขาอาชญาวิทยาและงานยุติธรรมจากมหาวิทยาลัยมหิดล และปริญญาเอกสาขาอาชญาวิทยาการบริหารและงานสังคมจากมหาวิทยาลัยมหิดล เช่นเดียวกันการทำงาน การทำงาน. หลังจากได้รับพระราชทานยศ ร้อยตำรวจตรี พลตำรวจโทประวุฒิได้เริ่มรับราชการครั้งแรกในตำแหน่ง รอง สวส.สน.คลองตัน และได้ย้ายไปดำรงตำแหน่งเดียวกันที่ สน.ลุมพินี หลังจากนั้นพลตำรวจโทประวุฒิก็ได้เจริญก้าวหน้าในหน้าที่เรื่อยมา เป็นหนึ่งในนายตำรวจที่ควบคุม การชุมนุมของแนวร่วมประชาธิปไตยต่อต้านเผด็จการแห่งชาติ พ.ศ. 2553 ปฏิบัติหน้าที่ตาม พรก.บริหารราชการในสถานการณ์ฉุกเฉิน พ.ศ. 2548 ปฏิบัติหน้าที่ในศูนย์อำนวยการแก้ไขสถานการณ์ฉุกเฉินผู้บัญชาการตำรวจสอบสวนกลาง ผู้บัญชาการตำรวจสอบสวนกลาง. เมื่อวันที่ 14 พฤศจิกายน 2557 พลตำรวจโทประวุฒิได้รับการแต่งตั้งรักษาราชการแทนผู้บัญชาการตำรวจสอบ สวนกลางแทนพลตำรวจโท พงศ์พัฒน์ ฉายาพันธุ์ ที่ถูกปลดเนื่องจากผิดวินัยอาญาร้ายแรง วันที่ 26 ธันวาคม 2557 พลตำรวจเอก สมยศ พุ่มพันธุ์ม่วง ผู้บัญชาการตำรวจแห่งชาติ ได้มีคำสั่งให้พลตำรวจตรี ฐิติราช หนองหารพิทักษ์ มารักษาราชการแทนผู้บัญชาการตำรวจสอบสวนกลางแทนพลตำรวจโทประวุฒิโดยมีผลตั้งแต่วันที่ 15 มกราคม 2558เครื่องราชอิสริยาภรณ์ เครื่องราชอิสริยาภรณ์.</doc>
