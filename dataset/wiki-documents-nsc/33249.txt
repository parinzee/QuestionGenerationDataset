<doc id="33249" url="https://th.wikipedia.org/wiki?curid=33249" title="เมษายน พ.ศ. 2549">เมษายน พ.ศ. 2549วันอาทิตย์ที่ 30 เมษายน 2549วันอาทิตย์ที่ 30 เมษายน 2549. - กรมอุตุนิยมวิทยาเผยว่าพายุไซโคลนมาลาในพม่า อ่อนกำลังเป็นพายุดีเปรสชันแล้ว ทำให้มีฝนตกหนักถึงหนักมาก อาจเกิดน้ำท่วมฉับพลัน และน้ำป่าไหลหลากในพื้นที่เสี่ยงภัยของจังหวัดแม่ฮ่องสอน เชียงราย เชียงใหม่ และพะเยา (สำนักข่าวกรมประชาสัมพันธ์) - ชาวอเมริกันนับหมื่นคน ร่วมเดินขบวนประท้วงกลางนครนิวยอร์ก ต่อต้านการทำสงครามในอิรัก เรียกร้องให้รัฐบาลถอนทหารในทันที (เนชั่น) - ชาวลาวกว่า 2.7 ล้านคน จัดให้มีการเลือกตั้งสมาชิกสภาแห่งชาติ ซึ่งในเวียงจันทน์มีฝนตกลงมาอย่างหนักเมื่อเริ่มเปิดคูหา การเลือกตั้งครั้งนี้เร็วกว่ากำหนดเดิม 1 ปี เนื่องจากรัฐสภาต้องรับรองการตัดสินใจของพรรคปฏิวัติประชาชนลาวที่จะเปลี่ยนแปลงตำแหน่งประธานประเทศ จากนายคำไต สีพันดอน เป็นนายชุมมาลัย ไสยะสอน (เนชั่น)วันเสาร์ที่ 29 เมษายน 2549วันเสาร์ที่ 29 เมษายน 2549. - พล.ต.อ.ชิดชัย วรรณสถิตย์ รักษาการนายกรัฐมนตรี กล่าวว่าในการประชุมคณะรัฐมนตรีวันที่ 2 พ.ค. จะหารือเกี่ยวกับการก่อสร้างท่าอากาศยานสุวรรณภูมิ ซึ่งยังเหลืออาคารครัวการบินที่ถูกไฟไหม้ไปก่อนหน้านี้ และอยู่ระหว่างเร่งซ่อมแซม มั่นใจว่าสามารถเปิดดำเนินการได้ทันภายในเดือนกรกฎาคม (สำนักข่าวกรมประชาสัมพันธ์) - อิหร่านประกาศพร้อมที่จะอนุญาตให้เจ้าหน้าที่ของสหประชาชาติเข้าไปตรวจสอบที่ตั้งทางนิวเคลียร์ หากคณะมนตรีความมั่นคงแห่งสหประชาชาติยุติการพิจารณาปัญหาอิหร่าน (สำนักข่าวกรมประชาสัมพันธ์)วันศุกร์ที่ 28 เมษายน 2549วันศุกร์ที่ 28 เมษายน 2549. - ศาลปกครองสูงสุดมีคำสั่งระงับการเลือกตั้งซ่อม ที่กำหนดจะให้มีใน 14 เขตเลือกตั้ง ของ 9 จังหวัดภาคใต้ ในวันเสาร์ ที่ 29 เมษายน นี้ นับเป็นคำสั่งศาลหรือคำตัดสินจากศาลเป็นครั้งแรก หลังจากองค์กรศาลได้ร่วมประชุมกันเป็นครั้งแรกเมื่อเที่ยงของวันนี้ ทั้งนี้ ถือเป็นการน้อมรับพระราชดำรัสของพระเจ้าอยู่หัวมาปฏิบัติเพื่อแก้ไขวิกฤตปัญหาบ้านเมือง ที่เกิดขึ้นในเวลานี้ (ข่าวจาก : สำนักข่าวไทย ช่อง 9 อสมท.) - กกต. ยื่นอุทธรณ์คำสั่งศาลปกครองที่ระงับการเลือกตั้งซ่อมที่กำหนดให้มีขึ้นในวันที่ 29 เม.ย. โดยส่งให้ศาลรัฐธรรมนูญวินิจฉัย แต่ก็พร้อมจะปฏิบัติตามหากศาลสั่งให้การเลือกตั้ง 2 เม.ย. เป็นโมฆะ (สำนักข่าวกรมประชาสัมพันธ์) - บวรศักดิ์ อุวรรณโณ เลขาธิการคณะรัฐมนตรี แถลงว่าที่ประชุมมีมติไม่นำร่างพระราชกฤษฏีกาเปิดประชุมสภาผู้แทนราษฎรเสนอต่อสำนักราชเลขาธิการ เนื่องจาก กกต. ยังไม่ประกาศรับรองผลการเลือกตั้ง ส.ส.ระบบบัญชีรายชื่อ และยังมี ส.ส.ไม่ครบ 500 คนตามจำนวนที่รัฐธรรมนูญกำหนด (สำนักข่าวกรมประชาสัมพันธ์)วันพุธที่ 26 เมษายน 2549วันพุธที่ 26 เมษายน 2549. - พรรคประชาธิปัตย์และพรรคชาติไทยน้อมรับพระราชดำรัสในหลวง และเห็นไปในทางเดียวกันว่าขั้นตอนต่อไปถือเป็นหน้าที่ขององค์กรศาล ที่จะหาแนวทางคลี่คลายปัญหาวิกฤติการณ์ที่เกิดขึ้นในขณะนี้ โดย ปชป. ยืนยันที่จะให้ความร่วมมือกับองค์กรศาล และพร้อมส่งผู้สมัครลงรับเลือกตั้ง เพื่อให้เป็นไปตามวิถีทางประชาธิปไตย (สำนักข่าวกรมประชาสัมพันธ์) (สำนักข่าวกรมประชาสัมพันธ์) - นายสุริยะใส กตะศิลา ผู้ประสานงานเครือข่ายพันธมิตรประชาชนเพื่อประชาธิปไตย กล่าวว่าจะต้องมีการทบทวนเรื่องการเสนอขอนายกรัฐมนตรีพระราชทาน ตามมาตรา 7 และกล่าวว่าทางเครือข่ายฯ เคยเสนอให้การเลือกตั้งครั้งนี้เป็นโมฆะเนื่องจากเป็นการเลือกตั้งที่ไม่ชอบด้วยกฎหมาย ซึ่งหากศาลปกครองสูงสุดมีคำวินิจฉัยว่าเป็นโมฆะก็เชื่อว่าจะสามารถคลี่คลายวิกฤติได้ (สำนักข่าวกรมประชาสัมพันธ์) - กรุงเทพมหานครร่วมกับกรมการศาสนา และศูนย์ส่งเสริมพระพุทธศาสนาแห่งประเทศไทย จะจัดงานสัปดาห์ส่งเสริมพระพุทธศาสนา เนื่องในวันวิสาขบูชา ระหว่างวันที่ 6-12 พฤษภาคม ณ มณฑลพิธีท้องสนามหลวง (สำนักข่าวกรมประชาสัมพันธ์)วันอังคารที่ 25 เมษายน 2549วันอังคารที่ 25 เมษายน 2549. - พระบาทสมเด็จพระเจ้าอยู่หัวมีพระราชดำรัสพระราชทานแก่ตุลาการศาลปกครองสูงสุด ที่เข้าเฝ้าฯ ถวายสัตย์ปฏิญาณตนก่อนเข้ารับหน้าที่ แสดงความห่วงใยปัญหาเกี่ยวกับการเลือกตั้งที่มีผู้สมัครพรรคเดียวว่าไม่เป็นประชาธิปไตย นอกจากนี้ทรงกล่าวว่ามาตรา 7 ของรัฐธรรมนูญ ไม่ได้ให้พระมหากษัตริย์มีอำนาจที่ทำอะไรตามชอบใจ และทรงแนะแนวทางให้ฝ่ายตุลาการร่วมกันหารือเพื่อแก้ปัญหาที่เกิดขึ้น (สำนักข่าวกรมประชาสัมพันธ์) - กกต. มีมติให้มีการรับสมัครและเลือกตั้งใหม่ใน 13 เขตที่ผู้สมัครได้คะแนนเสียงไม่ถึงร้อยละ 20 โดยให้เปิดรับสมัครวันที่ 26 เม.ย. และให้เลือกตั้งใหม่วันที่ 29 เม.ย. (สำนักข่าวกรมประชาสัมพันธ์)วันเสาร์ที่ 22 เมษายน 2549วันเสาร์ที่ 22 เมษายน 2549. - พรรคประชาธิปัตย์ไม่เห็นด้วยหากพรรคไทยรักไทย จะเสนอให้นายสมัคร สุนทรเวช เป็นประธานวุฒิสภา เนื่องจากสาธารณชนยังมีความสงสัยเกี่ยวกับความเป็นกลางของนายสมัคร เพราะก่อนหน้านี้มีพฤติกรรมที่เข้าข้างรัฐบาลอย่างชัดเจน และตกเป็นผู้ต้องสงสัยเกี่ยวข้องในคดีทุจริตการจัดซื้อรถดับเพลิง เมื่อครั้งดำรงตำแหน่งผู้ว่าราชการกรุงเทพมหานคร (สำนักข่าวกรมประชาสัมพันธ์) - กองทัพเรือ เชิญชวนประชาชนชมการซ้อมใหญ่กระบวนพยุหยาตราชลมารค ในพระราชพิธีฉลองสิริราชสมบัติครบ 60 ปี ที่บริเวณสองฝั่งแม่น้ำเจ้าพระยาในต้นเดือนมิถุนายน ก่อนที่พระราชพิธีจะจัดขึ้นในวันที่ 12 มิถุนายน (สำนักข่าวกรมประชาสัมพันธ์)วันศุกร์ที่ 21 เมษายน 2549วันศุกร์ที่ 21 เมษายน 2549. - กกต. มีมติยุบพรรคแผ่นดินไทย และพรรคพัฒนาชาติไทย หลังสอบสวนพบว่ามีการแก้ข้อมูลผู้สมัครเพื่อให้มีคุณสมบัติครบในการสมัครรับเลือกตั้ง (สำนักข่าวกรมประชาสัมพันธ์)วันจันทร์ที่ 17 เมษายน 2549วันจันทร์ที่ 17 เมษายน 2549. - กรุงเทพมหานคร เผยสถิติอุบัติเหตุในพื้นที่ กทม. ช่วงเทศกาลสงกรานต์ พบเป็นที่น่าพอใจเพราะสถิติเสียชีวิตและบาดเจ็บลดลงกว่าปีก่อน แต่เฉพาะจุดจัดงานที่ถนนข้าวสารและสนามหลวง ขยะเพิ่มขึ้นกว่าเดิมเกือบ 300 ตัน (สำนักข่าวกรมประชาสัมพันธ์) - กระทรวงมหาดไทย สรุปสถิติผู้เสียชีวิตบาดเจ็บจากอุบัติเหตุทางถนนในช่วงเทศกาลสงกรานต์ ระหว่างวันที่ 7-16 เม.ย. เกิดอุบัติเหตุรวม 5,327 ครั้ง ลดลงจากปีก่อนร้อยละ 5.75 สาเหตุที่ทำให้เกิดอุบัติเหตุ ยังคงเกิดจากการเมาสุรา รองลงมาคือ ขับรถเร็วเกิดกำหนด ตัดหน้ากระชั้นชิด พฤติกรรมขับรถเร็วเกินกำหนด รถที่เกิดอุบัติเหตุสูงสุดยังคงเป็นรถจักรยานยนต์ รองลงมาคือ รถกระบะ และรถยนต์นั่งส่วนบุคคล (สำนักข่าวกรมประชาสัมพันธ์)วันเสาร์ที่ 15 เมษายน 2549วันเสาร์ที่ 15 เมษายน 2549. - ผู้บังคับการตำรวจทางหลวง แนะนำให้วางแผนการเดินทางกลับถึงกรุงเทพมหานครก่อนเวลา 14.00 น. เพื่อเลี่ยงปัญหาจราจรติดขัด เพราะปริมาณรถจะเริ่มหนาแน่นขึ้นหลังเวลา 14.00 น. จนถึงเวลากลางคืน แม้ตำรวจทางหลวงจะเพิ่มพื้นที่จราจรแล้วแต่ก็ไม่เพียงพอต่อปริมาณรถ (สำนักข่าวกรมประชาสัมพันธ์)วันศุกร์ที่ 14 เมษายน 2549วันศุกร์ที่ 14 เมษายน 2549. - พลอากาศเอกคงศักดิ์ วันทนา รัฐมนตรีว่าการกระทรวงมหาดไทย ระบุ วันที่ 13 เม.ย. มียอดผู้เสียชีวิตจากอุบัติเหตุจราจรรุนแรงที่สุดในช่วง 10 วันอันตราย สูงเกินกว่าเป้าที่กำหนดไว้ประมาณ 89 คน พร้อมขอให้ประชาชนเล่นน้ำสงกรานต์ด้วยความสนุกสนานและอยู่ในขอบเขต (สำนักข่าวกรมประชาสัมพันธ์)วันพฤหัสบดีที่ 13 เมษายน 2549วันพฤหัสบดีที่ 13 เมษายน 2549. - ประเทศมหาอำนาจร่วมกันประณามอิหร่าน หลังจากประธานาธิบดีมาห์มุด อาห์มาดิเนจาด ประกาศความสำเร็จในการเสริมสมรรถนะยูเรเนียม เพื่อใช้เป็นเชื้อเพลิงอาวุธนิวเคลียร์ นับเป็นความคืบหน้าครั้งสำคัญเพื่อผลักดันโครงการอาวุธนิวเคลียร์ โดยไม่ฟังคำคัดค้านของสหประชาชาติ (สำนักข่าวกรมประชาสัมพันธ์)วันพุธที่ 12 เมษายน 2549วันพุธที่ 12 เมษายน 2549. - สวนสัตว์ดุสิตต้อนรับสมาชิกใหม่ แพนด้าแดง จำนวน 1 คู่ ที่เดินทางมาถึงเมื่อวันที่ 13 เม.ย. จากสวนสัตว์เพร็ตทอเรียในแอฟริกาใต้ ที่มอบให้เพื่อเชื่อมสัมพันธไมตรีระหว่างไทยกับแอฟริกาใต้ (สำนักข่าวกรมประชาสัมพันธ์)วันอังคารที่ 11 เมษายน 2549วันอังคารที่ 11 เมษายน 2549. - พล.ต.อ.ชิดชัย วรรณสถิตย์ รองนายกรัฐมนตรีและรัฐมนตรีว่าการกระทรวงยุติธรรม กล่าวถึงกรณีที่มีดำเนินคดีกับนายสนธิ ลิ้มทองกุล ในข้อหาหมิ่นพระบรมเดชานุภาพว่า ทุกอย่างเป็นไปตามขั้นตอนของกฎหมาย ไม่มีการแทรกแซงหรือสั่งการทางการเมือง (สำนักข่าวกรมประชาสัมพันธ์) - ผู้อพยพเข้าเมืองนับหมื่นคนยังคงชุมนุมประท้วงในหลายเมืองของสหรัฐอเมริกา หลังจากสหรัฐฯ พยายามออกกฎหมายว่าด้วยคนเข้าเมือง ที่ทำให้ผู้อพยพเข้าเมืองผิดกฎหมายนับล้านคนกลายเป็นอาชญากร และป้องกันการลักลอบเข้าเมืองตามพรมแดนติดกับประเทศเม็กซิโก (สำนักข่าวกรมประชาสัมพันธ์)วันจันทร์ที่ 10 เมษายน 2549วันจันทร์ที่ 10 เมษายน 2549. - พล.ต.อ.ชิดชัย วรรณสถิตย์ รองนายกรัฐมนตรีและรัฐมนตรีว่าการกระทรวงยุติธรรม ย้ำว่าตำแหน่งรักษาการนายกรัฐมนตรีไม่ใช่หุ่นเชิด พร้อมยืนยันหากมีการอนุมัติสั่งการใด ๆ ก็ต้องรับผิดชอบ (สำนักข่าวกรมประชาสัมพันธ์) - พลอากาศเอกคงศักดิ์ วันทนา รัฐมนตรีว่าการกระทรวงมหาดไทย กล่าวถึงยอดผู้เสียชีวิตและผู้บาดเจ็บในช่วง 10 วันระวังอันตราย ในช่วงเทศกาลสงกรานต์ปีนี้ ซึ่งใน 3 วันแรกมียอดผู้เสียชีวิตเพิ่มขึ้นเรื่อย ๆ ว่า เจ้าหน้าที่ทุกฝ่ายได้พยายามควบคุมดูแลอย่างเต็มที่แล้ว โดยเฉพาะในเรื่องการจำหน่ายสุรา แต่ยอมรับว่าจำนวนผู้เสียชีวิตที่เพิ่มขึ้นยังคงน่าเป็นห่วง (สำนักข่าวกรมประชาสัมพันธ์) - นายสุวัจน์ ลิปตพัลลภ รองนายกรัฐมนตรี เป็นประธานเปิดงานสัปดาห์ผู้สูงอายุแห่งชาติและครอบครัว ประจำปี 2549 ที่สโมสรทหารบก ซึ่งกระทรวงการพัฒนาสังคม และความมั่นคงของมนุษย์ ร่วมกับสมาคมสภาผู้สูงอายุแห่งประเทศไทยจัดขึ้น (สำนักข่าวกรมประชาสัมพันธ์) - เจ้าหน้าที่สหประชาชาติแสดงความวิตกกังวลเกี่ยวกับสถานการณ์ไข้หวัดนกในประเทศพม่า โดยระบุว่าเลวร้ายกว่าที่คิด ถึงขณะนี้พบการระบาดแล้วกว่า 100 แห่งใน 2 เขตรอบ ๆ เมืองมัณฑะเลย์ (สำนักข่าวกรมประชาสัมพันธ์)วันอาทิตย์ที่ 9 เมษายน 2549วันอาทิตย์ที่ 9 เมษายน 2549. - ทีมชาติไทย เอาชนะทีมชาติญี่ปุ่น ในการแข่งขันเทนนิสเดวิสคัพ โซนเอเชีย/โอเชียเนีย กรุ๊ป 1 รอบสอง โดยวันแรกทีมชาติไทยสามารถเก็บคะแนนออกนำไปก่อน 2-0 จากชัยชนะของภราดร ศรีชาพันธุ์ กับ ดนัย อุดมโชค และการแข่งในวันที่ 2 ประเภทคู่ แฝดสนฉัตร-สรรค์ชัย รติวัฒน์ เอาชนะญี่ปุ่นไปได้ 3-1 เซต ทำให้ทีมชาติไทยชนะญี่ปุ่น 3-0 ถึงแม้จะเหลือโปรแกรมในวันที่ 9 เม.ย. ในประเภทเดี่ยวสลับมือ ชัยชนะครั้งนี้ทำให้ไทยเข้าไปแข่งในรอบเพลย์ออฟหาผู้ชนะเข้าสู่เวิลด์กรุ๊ป (สำนักข่าวกรมประชาสัมพันธ์) - การประท้วงต่อต้านรัฐบาลในประเทศเนปาลยังคงวุ่นวาย วันนี้ชาวเนปาลในกรุงกาฐมาณฑุได้ออกมาเดินขบวนกันอีกเพื่อต่อต้านกษัตริย์คยาเนนทรา และเรียกร้องให้มีการปฏิรูปการปกครองในระบอบประชาธิปไตย (สำนักข่าวกรมประชาสัมพันธ์)วันเสาร์ที่ 8 เมษายน 2549วันเสาร์ที่ 8 เมษายน 2549. - ระเบียบรัตน์ พงษ์พานิช อดีตสมาชิกวุฒิสภาจังหวัดขอนแก่น ในฐานะนายกสมาคมเสริมสร้างครอบครัวให้อบอุ่นและเป็นสุข เตือนเยาวชนสตรีที่จะออกไปเล่นน้ำในช่วงเทศกาลสงกรานต์ว่า ขอให้ผู้ปกครองแนะนำบุตรหลานแต่งกายให้มิดชิด ไม่ใส่เสื้อผ้าที่ล่อแหลม หรือเสื้อรัดรูปที่มีลักษณะบาง เช่นสายเดี่ยว หรือเกาะอก เนื่องจากเวลาร่างกายเปียกน้ำ จะทำให้เห็นถึงสัดส่วน และอาจทำให้กลุ่มวัยรุ่นที่เป็นผู้ชายเห็นแล้วเกิดอารมณ์ทางเพศ (สำนักข่าวกรมประชาสัมพันธ์)วันศุกร์ที่ 7 เมษายน 2549วันศุกร์ที่ 7 เมษายน 2549. - พันธมิตรประชาชนเพื่อประชาธิปไตย (พธม.) ชุมนุมที่ท้องสนามหลวงเป็นครั้งสุดท้าย เนื่องจากการเลือกตั้งได้มีผู้ลงคะแนนในช่องไม่เลือกใครเป็นจำนวนมาก และพ.ต.ท.ทักษิณ ชินวัตร ได้ตัดสินใจเว้นวรรคทางการเมือง (ผู้จัดการออนไลน์)วันพฤหัสบดีที่ 6 เมษายน 2549วันพฤหัสบดีที่ 6 เมษายน 2549. - พระบาทสมเด็จพระเจ้าอยู่หัว และ สมเด็จพระนางเจ้าฯ พระบรมราชินีนาถ เสด็จพระราชดำเนินโดยรถยนต์พระที่นั่ง เลขทะเบียน ร.ย.ล.1 ไปในรัฐพิธีวันพระบาทสมเด็จพระพุทธยอดฟ้าจุฬาโลกมหาราชและวันที่ระลึกมหาจักรีบรมราชวงศ์ ณ ปฐมบรมราชานุสรณ์ และ ณ ปราสาทพระเทพบิดร วัดพระศรีรัตนศาสดาราม - สำนักงานคณะกรรมการการเลือกตั้ง สรุปรายงานผลการเลือกตั้ง ส.ส. เมื่อวันที่ 2 เมษายน แบบแบ่งเขตเลือกตั้งอย่างไม่เป็นทางการว่า ได้รับรายงานผล 398 เขต จาก 400 เขต ขาดเพียงเขต 3 นนทบุรี ที่ไม่มีผู้สมัคร และเขต 3 สมุทรสาคร ที่มีปัญหาเกี่ยวกับผลคะแนนยังไม่ถูกต้อง มียอดผู้มาใช้สิทธิทั่วประเทศ 29,791,294 คน คิดเป็นร้อยละ 65.24 บัตรเสีย 3,815,870 ใบ คิดเป็นร้อยละ 12.81 และบัตรไม่ประสงค์ลงคะแนน 9,842,197 ใบ คิดเป็นร้อยละ 33.04 โดยผู้สมัครพรรคไทยรักไทยได้ 397 เขต พรรคคนขอปลดหนี้ ได้ 1 เขต การเลือกตั้งซ่อมจะจัดให้มีขึ้นในวันที่ 23 เมษายน ใน 39 เขตเลือกตั้ง 16 จังหวัด โดยจะเปิดรับสมัครในวันที่ 8-9 เมษายนนี้ โดยไม่มีการลงคะแนนเลือกตั้งล่วงหน้าแต่อย่างใด (สำนักข่าวกรมประชาสัมพันธ์) - ดีเจโจ้ อัครพล ธนะวิทวิลาศ อายุ 35 ปี ดีเจชื่อดังค่ายเอไทม์มีเดีย และพิธีกรหนุ่มอารมณ์ดี เสียชีวิตแล้วด้วยโรคมะเร็งตับ เมื่อคืนวันที่ 5 เม.ย. ที่โรงพยาบาลรามคำแหง (สำนักข่าวกรมประชาสัมพันธ์)วันพุธที่ 5 เมษายน 2549วันพุธที่ 5 เมษายน 2549. - พ.ต.ท.ทักษิณ ชินวัตร มอบหมายให้ พล.ต.อ.ชิดชัย วรรณสถิตย์ ปฏิบัติหน้าที่แทน จนกว่าจะมีการโปรดเกล้าฯ แต่งตั้งรัฐบาล และนายกรัฐมนตรีคนใหม่ (สำนักข่าวกรมประชาสัมพันธ์) - กระทรวงสาธารณสุข แถลงความคืบหน้ากรณีการช่วยเหลือผู้ป่วยที่ได้รับพิษจากเชื้อคลอสตริเดียมโบทูลินัม จากการกินหน่อไม้ปี๊บที่จังหวัดน่าน โดยไม่ต้มให้เดือดก่อน เมื่อวันที่ 14 มีนาคม ว่าสามารถรักษาชีวิตผู้ป่วยทั้งหมด 209 ราย โดยยังเหลือผู้ป่วยนอนโรงพยาบาลเพียง 34 ราย (สำนักข่าวกรมประชาสัมพันธ์) - สมาคมนักข่าวนักหนังสือพิมพ์แห่งประเทศไทย สมาพันธ์นักหนังสือพิมพ์แห่งประเทศไทย สมาคมนักข่าววิทยุโทรทัศน์ไทย และสมาคมผู้สื่อข่าวเศรษฐกิจ ร่วมกันประกาศเจตนารมณ์ ต่อต้านการคุกคามสื่อ โดยมีนายเกียรติชัย พงษ์พาณิช บรรณาธิการอาวุโสหนังสือพิมพ์ข่าวสด เป็นผู้อ่านแถลงการณ์ (สำนักข่าวกรมประชาสัมพันธ์)วันอังคารที่ 4 เมษายน 2549วันอังคารที่ 4 เมษายน 2549. - หลังเข้าเฝ้าฯ พระบาทสมเด็จพระเจ้าอยู่หัวเมื่อบ่ายวันนี้ พ.ต.ท.ทักษิณ ชินวัตร รักษาการนายกรัฐมนตรี ประกาศไม่รับตำแหน่งนายกรัฐมนตรี พร้อมขอโทษประชาชน 16 ล้านคนที่ลงคะแนนให้พรรคไทยรักไทย โดยเหตุผลหลักคือเพื่อความสมานฉันท์ของชาติในวโรกาสฉลองสิริราชสมบัติครบ 60 ปีของพระบาทสมเด็จพระเจ้าอยู่หัว (สำนักข่าวกรมประชาสัมพันธ์)วันจันทร์ที่ 3 เมษายน 2549วันจันทร์ที่ 3 เมษายน 2549. - แม้ผลการเลือกตั้งในเบื้องต้น แสดงให้เห็นว่ามีผู้กาช่องไม่ลงคะแนนเป็นสัดส่วนสูง พ.ต.ท.ทักษิณ ชินวัตร รักษาการนายกรัฐมนตรี แสดงความมั่นใจว่ามีผู้ไปใช้สิทธิทั้งประเทศไม่เกินครึ่งที่กาช่องไม่ลงคะแนน และเตรียมพูดคุยถึงแนวทางทางการเมืองในรายการกรองสถานการณ์ทางสถานีโทรทัศน์ช่อง 11 ในคืนนี้ (สำนักข่าวกรมประชาสัมพันธ์) - กกต. เปิดเผยว่า ขณะนี้เป็นที่แน่นอนแล้วว่าจะต้องมีการเลือกตั้งซ่อม ในระหว่างวันที่ 9 ,16 และ 23 เม.ย.นี้ โดยทาง กกต.จึงทำเรื่องของบประมาณราว 11 ล้านบาท ไปยังรัฐบาล เพื่อใช้รณรงค์ประชาสัมพันธ์ให้คนมาใช้สิทธิเลือกตั้ง (เนชั่น) - นายโภคิน พลกุล รองหัวหน้าพรรคไทยรักไทย ปฏิเสธกระแสข่าวที่ระบุว่าเป็นหนึ่งในผู้ที่ถูกเสนอชื่อให้เป็นนายกรัฐมนตรีสำรอง หาก พ.ต.ท.ทักษิณ คิดเว้นวรรคการเมือง โดยนายโภคิน ยืนยันว่ายังไม่เคยได้รับการทาบทามใด ๆ (เนชั่น)วันอาทิตย์ที่ 2 เมษายน 2549วันอาทิตย์ที่ 2 เมษายน 2549. - ประชาชนจำนวนมากที่ไปใช้สิทธิเลือกตั้ง ร้องเรียนและแสดงความข้องใจต่อการจัดพื้นที่ในการเข้าลงคะแนน โดยทุกหน่วยจัดคูหาเลือกตั้งหันหน้าเข้าหาผนัง ขณะที่ผู้เข้าใช้สิทธิยืนหันหลังออกนอกหน่วยเลือกตั้ง ทำให้ผู้ที่อยู่หน้าหน่วยเลือกตั้ง สามารถมองเห็นการลงคะแนนของผู้ใช้สิทธิได้ (เนชั่น) - เกิดเหตุวุ่นวายขึ้นที่หน่วยเลือกตั้งเขตประเวศ เมื่อ รศ.ดร.ไชยันต์ ไชยพร หัวหน้าภาควิชาการปกครอง คณะรัฐศาสตร์ จุฬาลงกรณ์มหาวิทยาลัย ออกมาใช้สิทธิเลือกตั้งแล้วฉีกบัตรเลือกตั้งจนขาด ระบุเหตุผลว่าไม่ต้องการอยู่ภายใต้ระบอบทักษิณ อย่างไรก็ตามได้ถูกควบคุมตัวไปสอบสวน เนื่องจากเป็นการทำผิดกฎหมาย (เนชั่น) - คณะกรรมการการเลือกตั้ง เผยว่าได้เตรียมแผนรองรับไว้แล้วในกรณีที่อาจมีปัญหาจากคะแนนไม่เป็นไปตามเกณฑ์ที่กฎหมายกำหนด (คะแนนเสียงต่ำกว่าร้อยละ 20) เนื่องจากมี 276 เขตเลือกตั้งจาก 71 จังหวัดที่มีผู้สมัครเพียงรายเดียว (เนชั่น) - นายสนธิ ลิ้มทองกุล เดินทางกลับจากประเทศจีนแล้ว หลังจากก่อนหน้านั้นถูกฟ้องร้องให้ดำเนินคดีข้อหาหมิ่นพระบรมเดชานุภาพ กรณีให้สัมภาษณ์สื่อมวลชนไปลงตีพิมพ์จนทำให้คาราวานคนจนปิดล้อมอาคาร สนง.หนังสือพิมพ์คมชัดลึก เมื่อวันที่ 31 มีนาคม ขณะที่องค์กรวิชาชีพสื่อ นัดชุมนุมใหญ่ต้านอำนาจมืดคุกคามสื่อ 5 เมษายน (เนชั่น) (คมชัดลึก)วันเสาร์ที่ 1 เมษายน 2549วันเสาร์ที่ 1 เมษายน 2549. - พลเอกสนธิ บุณยรัตกลิน ผู้บัญชาการทหารบก ระบุกองทัพไม่สบายใจต่อกรณีมีการนำสถาบันเบื้องสูงมากล่าวอ้างบ่อยครั้ง เรียกร้องให้ยุติการกระทำที่ไม่บังควร อย่างไรก็ตามยืนยันว่าจะไม่มีการปฏิวัติหรือเคลื่อนไหวกดดันนายสนธิในนามของกองทัพ แต่หากเป็นการส่วนตัวก็จะไม่ห้าม (สำนักข่าวกรมประชาสัมพันธ์)</doc>
