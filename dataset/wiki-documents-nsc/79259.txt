<doc id="79259" url="https://th.wikipedia.org/wiki?curid=79259" title="อำเภอเวียงเก่า">อำเภอเวียงเก่า เวียงเก่า เป็นอำเภอหนึ่งของจังหวัดขอนแก่น มีพื้นที่บางส่วนอยู่ในเขตอุทยานแห่งชาติภูเวียง ซึ่งเป็นสถานที่ที่มีการค้นพบซากดึกดำบรรพ์ไดโนเสาร์ชนิดใหม่ของโลก ไดแก่ สยามโมไทรันนัส อิสานเอนซิส, ภูเวียงโกซอรัส สิรินธรเน, สยามโมซอรัส สุธีธรนี และกินรีไมมัส ทำให้อำเภอเวียงเก่าเป็นหนึ่งในสถานที่สำคัญในการขุดหาและค้นคว้าซากบรรพชีวินต่าง ๆ ตลอดมาที่ตั้งและอาณาเขต ที่ตั้งและอาณาเขต. อำเภอเวียงเก่าตั้งอยู่บริเวณที่ราบหุบเขาในทิวเขาภูเวียง ทางทิศตะวันตกเฉียงเหนือของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับอำเภอหนองนาคำ - ทิศตะวันออก ติดต่อกับอำเภอภูเวียง - ทิศใต้ ติดต่อกับอำเภอชุมแพ - ทิศตะวันตก ติดต่อกับอำเภอชุมแพและอำเภอสีชมพูประวัติ ประวัติ. ท้องที่อำเภอเวียงเก่าเดิมเป็นส่วนหนึ่งของอำเภอภูเวียง ทางราชการได้แบ่งพื้นที่การปกครองออกมาจัดตั้งเป็น กิ่งอำเภอเวียงเก่า ตามประกาศกระทรวงมหาดไทยเมื่อวันที่ 7 เมษายน พ.ศ. 2549 โดยมีผลบังคับตั้งแต่วันที่ 1 พฤษภาคม ปีเดียวกัน ถือเป็นกิ่งอำเภอล่าสุดเป็นอันดับที่ 81 ของประเทศในขณะนั้น และในปีต่อมาก็ได้มีพระราชกฤษฎีกายกฐานะขึ้นเป็น อำเภอเวียงเก่า ในวันที่ 24 สิงหาคม พ.ศ. 2550 โดยให้มีผลบังคับตั้งแต่วันที่ 8 กันยายน ปีเดียวกันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอเวียงเก่ามีเขตการปกครองรวม 3 ตำบล แต่ละตำบลแบ่งออกเป็นหมู่บ้านรวม 36 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอเวียงเก่าประกอบด้วยองค์กรปกครองส่วนท้องถิ่น 3 แห่ง ได้แก่- เทศบาลตำบลในเมือง ครอบคลุมพื้นที่ตำบลในเมืองทั้งตำบล - องค์การบริหารส่วนตำบลเมืองเก่าพัฒนา ครอบคลุมพื้นที่ตำบลเมืองเก่าพัฒนาทั้งตำบล - องค์การบริหารส่วนตำบลเขาน้อย ครอบคลุมพื้นที่ตำบลเขาน้อยทั้งตำบลสถานที่ท่องเที่ยวสถานที่ท่องเที่ยว. 1. อุทยานแห่งชาติภูเวียง- แหล่งขุดค้นไดโนเสาร์ในอุทยานแห่งชาติภูเวียง - อุทยานไดโนเสาร์ศรีเวียง - น้ำตกตาดฟ้า - น้ำตกทับพระยาเสือ - น้ำตกวังสักสิ่ว - ต้นยางยักษ์ - ภูไผ่ฟ้า - ลายสลักนูนสูงพระพุทธไสยาสน์ภูเวียง - ถ้ำฝ่ามือแดง - ร่องน้ำจั้น 2. พิพิธภัณฑ์ไดโนเสาร์ภูเวียง- วัดจันทร์เขมาราม - วัดถ้ำผาเกิ้ง - วัดถ้ำกวาง - สวนฝรั่งกิมจูเวียงเก่า</doc>
