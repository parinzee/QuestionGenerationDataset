<doc id="616943" url="https://th.wikipedia.org/wiki?curid=616943" title="ศุภวัฒน์ อ่ำประสิทธิ์">ศุภวัฒน์ อ่ำประสิทธิ์ ศุภวัฒน์ อ่ำประสิทธิ์ หรือ อาร์ต ศุภวัฒน์ เพอร์ดี้ เกิดเมื่อวันที่ 1 กันยายน พ.ศ. 2517 เป็นนักแสดงลูกครึ่งไทย-อเมริกัน เข้าวงการด้วยการถ่ายแบบในต่างประเทศ (นิวยอร์ก สหรัฐอเมริกา) ต่อมาได้มีโอกาสเล่นละครโทรทัศน์เรื่องแรกคือเรื่อง เพชรตาแมว คู่กับ วรรัตน์ สุวรรณรัตน์ สร้างเมื่อปี พ.ศ. 2542 ออกอากาศทางช่อง 5 ผลิตโดย บ. กันตนา วิดีโอ โปรดักชั่น จำกัด จนในปี พ.ศ. 2545 มีผลงานเรื่อง คนเริงเมือง เป็นละครเรื่องสุดท้าย ก่อนจะหันมาเป็นนักร้องออกอัลบั้มเดี่ยว ชื่อ "Art of Love" ในสังกัดวอร์นเนอร์ มิวสิก ไทยแลนด์ และเริ่มทัวร์คอนเสิร์ตเปิดการแสดงทั้งในและต่างประเทศ และ 14 ปีต่อมา ได้กลับมาแสดงละครทางช่อง 7 เรื่อง ทอง 10 ของ ฉลอง ภักดีวิจิตร ในปี พ.ศ. 2559ประวัติ ประวัติ. ศุภวัฒน์ อ่ำประสิทธิ์ เกิดในประเทศไทย โดยมียายสองคนเลี้ยงมาตั้งแต่ 2 ขวบ เมื่ออายุ 14 ปีศุภวัฒน์ย้ายจากเมืองไทยไปอยู่กับมารดาที่สหรัฐอเมริกา ขณะเรียนอยู่เกรด 12 (เทียบเท่าระดับมัธยมศึกษาชั้นปีที่ 6) อาจารย์ลินดา เพอร์ดี (Linda Purdy) ได้อุปการะเขาไปเลี้ยงเป็นลูกบุญธรรม จึงกลายเป็นที่มาของนามสกุล เพอร์ดีการศึกษา การศึกษา. เขาเข้าเรียนในระดับอนุบาลที่ โรงเรียนอนุบาลยุคลธร ระดับประถมจากโรงเรียนอนุบาลวัดพิชัยสงครามและโรงเรียนพร้านีลวัชระ จังหวัดสมุทรปราการ ระดับมัธยมต้นจากโรงเรียนสมุทรปราการ และสำเร็จการศึกษาเทียบเท่าระดับ ม. ปลายที่ ฟอร์ตวอลตันบีชไฮสกูล เมืองฟอร์ตวอลตันบีช รัฐฟลอริดา และสำเร็จการศึกษาระดับปริญญาตรี วิทยาศาสตร์บัณฑิต สาขาวิศวกรรมอุตสาหการ จากมหาวิทยาลัยฟลอริดาสเสเตต เมืองแทลลาแฮสซี รัฐฟลอริดางานในวงการบันเทิง งานในวงการบันเทิง. ในขณะที่กำลังศึกษาปริญญาโทอยู่ที่เมืองออร์แลนโด ได้รับการติดต่อให้ย้ายไปนครนิวยอร์กเพื่อเช็นสัญญากับเอเจนซี Storm Model Management และได้ย้ายไปนิวยอร์กในที่สุด ต่อมาได้รับการติดต่อชักชวนจากเพื่อนนายแบบในประเทศไทยให้กลับมาทำงานที่เมืองไทย ประกอบกับเขาตั้งใจจะกลับมาเยี่ยมคุณยายทั้งสองที่เลี้ยงเขามา จึงตัดสินใจกลับเมืองไทยตามคำชวน และเข้าสู่วงการแฟชั่นด้วยการถ่ายแบบเสื้อผ้า DIRK BIKKEMBERGS ให้ร้าน Axil La Mode ลงในนิตยสารดิฉัน ปักษ์หลังลงวันที่ 15 สิงหาคม พ.ศ. 2538 มีงานเดินแบบถ่ายแบบต่อเนื่อง จนมาถึงผลงานท่นอกจากจะเปิดตัวอาร์ทอย่างชัดเจน ทำไห้คนไทยเริ่มจำได้ว่าเป็น'อาร์ท ลืมเก็ก'ในโฆษณาเหล้าHunter ยังเปิดโอกาศให้เขาได้มีผลงานด้านการแสดงเป็นครั้งแรกในภาพยนตร์เรื่อง'เสือ โจรพันธุ์เสือ' ในบท 'เสือเภา' ร่วมกับอำพล ลำพูน กำกับการแสดงโดยธนิตย์ จิตนุกูล ในช่วงนั้นอาร์ทมีผลงานแสดงละครโทรทัศน์กับค่ายกันตนาหลายเรื่อง เช่น เพชรตาแมว, เพียงแค่ใจเรารักกัน, คู่รัก-คู่รบ, หัวใจสองภาค, โสนบานเช้า คัดเค้าบานเย็น, และรับบท 'จักร' ผู้ชายสู้ชีวิต ในสะพานดาว นอกจากนั้นยังเป็นพิธีกรรายการเรื่องจริงผ่านจอและรายการเกมส์โชว์ เพชรตัดเพชร ทางช่อง 7 ต่อมาได้เป็นนักร้องในสังกัดวอร์นเนอร์ มิวสิก ไทยแลนด์ ออกอัลบั้มเดี่ยว "Art of Love" มีทนงศักดิ์ อาภรศิริ แห่งวงแกรนด์เอ็กซ์ ทำหน้าที่ผลิตเพลง เป็นแนวเพลงป๊อบ, ลาติน และคันทรี่ร็อค ในปี 2008 อาร์ตได้ร่วมแสดงและร้องเพลง "Where We'll Never Grow Old" ประกอบภาพยนตร์"Soi Cowboy" ของโทมัส เคลย์ ผู้กำกับชาวอังกฤษ และอึกสองเพลงจากอัลบั้ม "Art of Love" คือเพลง "อย่าทนอีกเลย" และ "อยากเอ่ยว่ารัก" ได้ถูกนำไปประกอบภาพยนตร์เรื่องนี้ด้วย นอกจากนั้นภาพยนตร์เรื่องนี้ ได้ถูกเสนอชื่อเข้าชิงรางวัลUn Certain Regard ในงานเทศกาลภาพยนตร์เมืองคานส์ ปี2008 ส่งผลให้เขาได้รับการเสนอชื่อเข้าชิงรางวัลนี้ด้วยจากผลงานเพลงประกอบภาพยนตร์ที่เขาร้องผลงานละครภาพยนตร์มิวสิควิดิโอผลงาน. มิวสิควิดิโอ. - ละครเรื่องนั้น ของ ฮัท ศิววงศ์ - ก็เลิกกันแล้ว ของ ธงไชย แมคอินไตย์เพลงพิธีกร</doc>
