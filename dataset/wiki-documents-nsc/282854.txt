<doc id="282854" url="https://th.wikipedia.org/wiki?curid=282854" title="เทศบาลเมืองลำพูน">เทศบาลเมืองลำพูน เทศบาลเมืองลำพูน เป็นองค์กรปกครองส่วนท้องถิ่นประเภทเทศบาลเมือง ตั้งอยู่ในอำเภอเมืองลำพูน จังหวัดลำพูน จัดตั้งขึ้นตามพระราชกฤษฎีกาจัดตั้งเทศบาลเมืองลำพูน พ.ศ. 2479 โดยมีพื้นที่รับผิดชอบประมาณ 6 ตารางกิโลเมตร ครอบคลุมพื้นที่ตำบลในเมืองทั้งตำบล และมีประชากรในปี พ.ศ. 2560 จำนวน 12,210 คน เขตเทศบาลเมืองลำพูน เป็นเขตเมืองประวัติศาสตร์โบราณเก่าแก่แห่งหนึ่งในภาคเหนือ นั่นคือ เมืองหริภุญไชยในอดีต ซึ่งมีความรุ่งเรืองมากว่า 1,339 ปี และในปัจจุบันยังคงรักษาความเมืองโบราณไว้ได้มากพอสมควร ในเขตเทศบาลเมืองลำพูนยังมีโบราณสถานและโบราณวัตถุมากมาย ตราประจำเทศบาลเมืองลำพูน เป็นรูปพระธาตุหริภุญชัย ซึ่งเป็นพระธาตุประจำจังหวัดประวัติอาณาเขตอาณาเขต. - ทิศเหนือ ติดต่อกับเทศบาลตำบลเหมืองง่า อำเภอเมืองลำพูน จังหวัดลำพูน - ทิศใต้ ติดต่อกับเทศบาลตำบลต้นธง อำเภอเมืองลำพูน จังหวัดลำพูน - ทิศตะวันออก ติดต่อกับเทศบาลตำบลเวียงยอง อำเภอเมืองลำพูน จังหวัดลำพูน - ทิศตะวันตก ติดต่อกับเทศบาลตำบลต้นธง อำเภอเมืองลำพูน จังหวัดลำพูนประชากรและเขตการปกครอง ประชากรและเขตการปกครอง. จำนวนประชาชนในเขตเทศบาลเมืองลำพูน ณ พ.ศ. 2559 มีจำนวน 12,358 คน แยกเป็นชาย 5,662 คน หญิง 6,696 คน ความหนาแน่นของประชากร 2,060 คนต่อตารางกิโลเมตร จำนวนบ้าน 7,000 หลังคาเรือน โดยภายในเทศบาลเมืองลำพูนแบ่งเป็น 17 ชุมชน ได้แก่1. ชุมชนไก่แก้ว 2. ชุมชนช่างฆ้อง 3. ชุมชนสันป่ายางหลวง 4. ชุมชนหนองเส้ง 5. ชุมชนบ้านท่า-ท่านาง 6. ชุมชนท่าขาม-บ้านฮ่อม 7. ชุมชนประตูลี้ 8. ชุมชนสันดอนรอม 9. ชุมชนพระคงฤๅษี 10. ชุมชนสวนดอก 11. ชุมชนสันป่ายางหน่อม 12. ชุมชนหน้าสถานีรถไฟ 13. ชุมชนจามเทวี 14. ชุมชนบ้านหลวย 15. ชุมชนมหาวัน 16. ชุมชนชัยมงคล 17. ชุมชนศรีบุญเรืองโครงสร้างพื้นฐานการขนส่งการศึกษา โครงสร้างพื้นฐาน. การศึกษา. สถานศึกษาในเขตเทศบาลเมืองลำพูน มีดังนี้ สังกัดเทศบาลเมืองลำพูน- โรงเรียนเทศบาลประตูลี้ - โรงเรียนเทศบาลสันป่ายางหลวง - โรงเรียนเทศบาลสันป่ายางหน่อม - โรงเรียนเทศบาลจามเทวี สังกัดสำนักงานการศึกษาขั้นพื้นฐาน- โรงเรียนอนุบาลลำพูน - โรงเรียนจักรคำคณาทร - โรงเรียนส่วนบุญโญปถัมภ์ สำนักงานคณะกรรมการอาชีวศึกษา- วิทยาลัยเทคนิคลำพูน สังกัดสำนักงานการศึกษาเอกชนสาธารณสุข สาธารณสุข. มีสถานพยาบาลของรัฐจำนวน 1 แห่ง คือ โรงพยาบาลลำพูน</doc>
