<doc id="312094" url="https://th.wikipedia.org/wiki?curid=312094" title="ฟอว์ซียา...วีนัสแห่งลุ่มน้ำไนล์">ฟอว์ซียา...วีนัสแห่งลุ่มน้ำไนล์ ฟอว์ซียา...วีนัสแห่งลุ่มน้ำไนล์ (ISBN 9786167153025) เป็นผลงานการประพันธ์ของวรากุล ที่ได้นำเสนอเรื่องจริงจากอัตชีวประวัติของเจ้าหญิงฟอว์ซียาแห่งอียิปต์ (فوزية بنت فؤاد الأول เฟาซียะห์ บินติ เฟาอัดดะฆ์ลุล) อดีตมเหสีพระองค์แรกในพระเจ้าชาห์ โมฮัมหมัด เรซา ปาห์ลาวี ชาห์แห่งอิหร่าน ผู้ซึ่งทรงพระสิริโฉมเปรียบประดุจดังเทพธิดาวีนัส ด้วยพระองค์มีฐานันดรอันสูงศักดิ์โดยเป็นพระธิดาในพระเจ้าฟูอัดที่ 1 แห่งอียิปต์ ต่อมาเมื่อพระบิดาเสด็จสวรรคตลง พระเชษฐาของพระองค์คือ พระเจ้าฟารุกที่ 1 แห่งอียิปต์จึงได้ครองราชสมบัติต่อมา เจ้าหญิงจึงมีฐานะเป็นพระขนิษฐาของกษัตริย์แห่งอียิปต์ แต่ต่อมาเมื่อพระองค์อภิเษกสมรสครั้งแรกมกุฎราชกุมารแห่งอิหร่าน และเมื่อพระสวามีได้เสด็จขึ้นครองราชย์ เจ้าหญิงจึงได้กลายเป็นทั้งมเหสี และราชินีแห่งอิหร่าน แม้พระองค์จะมีภูมิหลังที่สูงศักดิ์ และทรงพระสิริโฉมเลิศเลอเพียงใดก็ตาม แต่ตรงกันข้ามมันกลับนำมาซึ่งความโศกเศร้าเสียใจ โดยเรื่องราวนี้อาจกล่าวได้ว่า ฟอว์ซียา..วีนัสแห่งลุ่มน้ำไนล์ ได้สะท้อนให้เห็นถึงอนิจจังในชีวิตของมนุษย์ที่ชัดเจนที่สุดเรื่องหนึ่ง</doc>
