<doc id="926874" url="https://th.wikipedia.org/wiki?curid=926874" title="จอมจักรพรรดิหย่งเจิ้น">จอมจักรพรรดิหย่งเจิ้น จอมจักรพรรดิหย่งเจิ้น (; ) เป็นละครโทรทัศน์ที่กล่าวถึงพระราชประวัติของจักรพรรดิหย่งเจิ้น นำแสดงโดย ถัง กั๋วเฉียง, เจียว หวง, ซู่ หมิน, หวัง หุ่ยฉุน, หวัง หุ่ย, ตู้ อู้ลู่, เจียง กวงอู่, ตู้ จื่อกัว ออกอากาศทางช่อง 3 แฟมิลีเนื้อเรื่องย่อ เนื้อเรื่องย่อ. ปี ค.ศ. 1722 ราชวงศ์ชิง วันที่ 13 เดือน 11 ปีที่ 61 แห่งรัชกาลจักรพรรดิคังซี ซึ่งทรงครองราชย์ยาวนานถึง 61 ปีได้เสด็จสวรรคต องค์ชายที่ขึ้นครองราชย์สืบต่อจากคังซีนั้นกลับไม่ใช่องค์ชายรองที่ดำรงตำแหน่งรัชทายาทมาเป็นเวลาเกือบสี่สิบปี ไม่ใช่องค์ชายสามผู้ที่มีความรอบรู้ ไม่ใช่องค์ชายแปดผู้ที่มีความสามารถชื่อเสียงเลื่องลือไปทั่ว ไม่ใช่องค์ชายสิบสี่ที่จักรพรรดิคังซีทรงโปรดปรานเป็นที่สุด ทว่ากลับเป็นอิ้นเจิ้นองค์ชายสี่ผู้ซึ่งมีใบหน้าที่เยือกเย็น หากกล่าวถึงชื่อเสียงของอิ้นเจิ้นองค์ชายสี่นั้นไม่ค่อยสู้ดีเท่าใดนัก เพราะเมื่อครั้งบรรเทาทุกข์ที่เจียนหนัน อิ้นเจิ้นเป็นหัวแรงใหญ่ที่ปลุกระดมชาวบ้านให้ก่อเรื่องขึ้น โดยเป็นผู้วางแผนนำเงินจำนวนสองล้านกว่าตำลึงจากกระเป๋าของขุนนางและเศรษฐีท้องถิ่น ติดตามทวงหนี้ของท้องพระคลัง บีบบังคับขุนนางเก่าแก่ต้องผูกคอตายตาม ๆ กัน นอกจากนี้ยังทำให้องค์ชายทั้งหลายต่างต้องพากันขายทรัพย์สินที่มีอยู่อีกด้วย คดีใส่ร้ายของกรมอาญา อิ้นเจิ้นเป็นผู้ที่เสี้ยมให้องค์ชายแปดและองค์ชายทั้งหลายแตกคอกัน อิ้นเจิ้นยืมมือเหนียนเกิงเหยากวาดล้างเมืองเจียงเซี่ย เพียงคืนเดียวฆ่าคนถึงเจ็ดร้อยกว่าชีวิต แต่ทว่า อิ้นเจิ้นก็เป็นคนหนึ่งที่เข้าใจถึงความเป็นอยู่ของพสกนิกรเป็นอย่างดี โดยตระหนักดีถึงพระเมตตาของจักรพรรดิคังซีที่มีต่อพสกนิกร แต่ในความคิดของอิ้นเจิ้นแล้วเพื่อความยิ่งใหญ่ของต้าชิงจำเป็นต้องกำจัดการทุจริตให้สิ้น นอกจากนี้ อิ้นเจิ้นยังเป็นผู้ที่มีความรอบรู้ทางธรรม ปรัชญาเมธีทั้งหลาย ตลอดจนการรู้จักใช้คนอีกด้วย หลังจากที่อิ้นเจิ้นขึ้นครองราชย์แล้วได้ฉลองพระนามใหม่ว่าหย่งเจิ้น ราชกิจที่พระองค์ทรงกระทำเป็นสิ่งแรกคือริบทรัพย์ขุนนางที่ฉ้อราษฎร์บังหลวงกว่าแปดสิบคนเป็นของหลวง จนเป็นชนวนให้เกิดคดี นั่วหมิ่นที่ซันซีขึ้น นอกจากนี้หย่งเจิ้นทรงปรับปรุงราชสำนักใหม่โดยรับคนที่มีความรู้ความสามารถเข้ามารับใช้ราชสำนัก กำจัดขุนนางที่ฉ้อราษฎร์บังหลวงให้สิ้นซาก เมื่อครั้งที่ซีเป่ยประสบภัยธรรมชาติและต้องการกำลังทหารจำนวนมาก หย่งเจิ้นได้ทรงยึดทรัพย์ขุนนางที่ฉ้อราษฎร์บังหลวงแล้วนำเงินจำนวนนี้ให้ความช่วยเหลือที่ซีเป่ย หย่งเจิ้นทรงใช้การบริหารบ้านเมืองแบบใหม่ โดยได้รับความช่วยเหลือจากองค์ชายสิบสามโค่นอ๋องแปด ไม่เพียงเท่านี้พระองค์ยังทรงพระทัยเด็ดเดี่ยวสังหารโอรสของพระองค์เองอีกด้วย ราชสำนักใหม่ถูกก่อตั้งขึ้นมาด้วยความยากลำบาก แต่กระนั้นก็ตามทำให้บ้านเมืองเจริญรุ่งเรือง เงินทองเต็มท้องพระคลัง ภาระที่พสกนิกรต้องแบกรับก็พลอยบรรเทาลง ปี ค.ศ. 1735 วันที่ 22 เดือน 8 ปีที่ 13 แห่งรัชกาลหย่งเจิ้น ประวัติศาสตร์จีนจารึกถึงหย่งเจิ้นกษัตริย์ที่ทรงตรากตรำมาตลอดพระชนม์ชีพของพระองค์เสด็จสวรรคต ณ ที่ประทับงานของพระองค์เองนักแสดงนำนักแสดงนำ. - ถัง กั๋วเฉียง รับบท องค์ชายหย่งเจิ้น - เจียว หวง รับบท จักรพรรดิคังซี - ซู่ หมิน รับบท องค์ชายแปด (หยินเริง) - หวัง หุ่ยฉุน รับบท องค์ชายสอง (หยินซื่อ) - หวัง หุ่ย รับบท องค์ชายสิบสาม (หยินเซียง) - ตู้ อู้ลู่ รับบท จาง ถิงอู่ - เจียง กวงอู่ รับบท รัชทายาทหงจื้อ - ตู้ จื่อกัว รับบท เนียน เกิงเหนา</doc>
