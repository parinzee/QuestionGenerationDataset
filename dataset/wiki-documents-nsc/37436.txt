<doc id="37436" url="https://th.wikipedia.org/wiki?curid=37436" title="หนูหิ่น อินเตอร์">หนูหิ่น อินเตอร์ หนูหิ่น...อินเตอร์ เป็นผลงานชุดการ์ตูนเรื่องสั้นของ ผดุง ไกรศรี หรือ "เอ๊าะ" ตีพิมพ์ตอนแรกลงในหนังสือการ์ตูน มหาสนุก ฉบับที่ 156 (ฉบับกระเป๋าในช่วงต้นปี พ.ศ. 2538) ต่อมาได้มีการตีพิมพ์รวมเล่มเมื่อ พ.ศ. 2539 โดยออกเป็นนิตยสารรายสะดวกในช่วงแรกและออกรายเดือนตั้งแต่ฉบับที่ 21 เป็นต้นมา ต่อมาได้นำกลับมารวมเล่มในชื่อ หนูหิ่นสเปเชียล วางแผงเป็นรายสะดวก ปัจจุบันมีออกมาทั้งสิ้น 4 เล่ม ภายหลังทางสำนักพิมพ์ได้รวมเล่มออกมาอีกครั้งในชื่อ หนูหิ่น in the city ประกอบไปด้วยหนูหิ่น 4 ตอนที่เคยลงในหนูหิ่น...อินเตอร์นำมาพิมพ์ 4 สีทั้งเล่ม นอกจากนี้ยังได้มีการรวมเล่มการ์ตูน หนูหิ่นอินโนนหินแห่ ซึ่งเป็นเรื่องราวของหนูหิ่นในวัยเด็กอีกด้วย การ์ตูนชุดหนูหิ่นที่กล่าวไปได้รับความนิยม โดยเฉพาะชาวกรุงเทพและชาวอีสานที่ตั้งถิ่นฐานตามที่ต่างๆ ทั่วประเทศ จนมีการนำไปสร้างเป็นภาพยนตร์ หนูหิ่น เดอะ มูฟวี่ ใน พ.ศ. 2549 ปัจจุบันหนูหิ่น...อินเตอร์ ได้วางจำหน่ายฉบับเป็นเดือนเว้นเดือนเนื้อเรื่อง เนื้อเรื่อง. หนูหิ่น เด็กสาวชาวอีสานวัย 16 ย่าง 17 จากบ้านโนนหินแห่ อำเภอตระการพืชผล จังหวัดอุบลราชธานี เข้ามาหางานทำในกรุงเทพมหานคร ซึ่งบ้านของเจ้านายหนูหิ่น(คุณมิลค์) ตามอ้างอิงจากสมาคมหนังสือตลกแห่งประเทศไทย ได้กล่าวไว้ว่า บ้านของนางสาวเมธาวารี บดินทราธร อยู่ณ ซอยแห่งหนึ่ง (สงวนชื่อ) ที่อยู่ในเขต บางกอกน้อย กรุงเทพมหานคร เนื่องจากความแร้นแค้นที่บ้านเกิด เธอได้ทำงานเป็นคนรับใช้ในบ้านของคุณมิลค์ และคุณส้มโอ ซึ่งเป็นบ้านของตระกูลผู้ดีเก่า หนูหิ่นเป็นเด็กนิสัยตลกๆ และมักทำเรื่องเปิ่นๆ ฮาๆ ในบ้านอยู่เสมอ เป็นที่มาของเรื่องราวต่างๆ ในการ์ตูนชุดนี้ตัวละครตัวละคร. - หนูหิ่น โนนหินแห่ - เมธาวารี บดินทราธร (มิลค์) - ธิดาวารี บดินทราธร (ส้มโอ) (พี่สาวของมิลค์) - ทับทอง เทพสมบัติ (ทอง) - ทับเพชร เทพสมบัติ (เพชร) (พี่ชายคนโตของทอง) - ทับเงิน เทพสมบัติ (เงิน) (พี่ชายคนกลางของทอง) - ท่านเจ้าคุณพงเทพภราดร (คุณปู่ของมิลค์) - ดีพร้อม พงเทพภราดร (คุณย่าของมิลค์) - เมธา พงเทพภราดร (คุณพ่อของมิลค์) - วารี บดินทราธร (คุณแม่ของมิลค์) - ระรวย พงเทพภราดร (คุณป้าของมิลค์) - วานิช (คุณพ่อของทอง) - มารยาท (คุณแม่ของทอง) - มารศรี (คุณน้าของทอง)ตัวละครอื่นตัวละครอื่น. - ลูกหนู (ลูกสาวท่านนายพันทหาร เป็นคู่ปรับกับมิลค์) - พยาบาลบี (พยาบาลสาวในโรงพยาบาลค่ายทหาร) - กิ๊ฟ (ลูกแม่ค้าขายข้าวแกงในค่ายทหาร) - หมวย, มุก, ยะหยา, หยามู้, เจนนี่, หนูนา (เพื่อนหญิงของมิลค์) - เลอศักดิ์, แว่น(ขี้หลี), เจตริน (เพื่อนชายของมิลค์) - นุ่ม, นิ่ม, นวม (ลูกๆ ของคุณป้าระรวย) - ลูซี่(ญาติของทอง) (เพื่อนของส้มโอ) - วสันต์(เพื่อนกะเทยของทอง), มอด - หนูหูด, หนูขิ่ง, สาวแวว, หนูนา, สาวนุ่น, สาวด่อน, มิยูกิจัง, เจ้าหญิงนูฮีลน่า (เพื่อนหญิงของหนูหิ่น) - บักกิ้น, บักกึก, บักเป้ด, บักข่อหล่อ, วราวุธ, เจมส์ (เพื่อนชายของหนูหิ่น) - หนูเหี้ยน, บักหำน้อย, นางน้อย (น้องๆ ของหนูหิ่น) - ทิดดี (พ่อของหนูหิ่น) - หุ่ง (แม่ของหนูหิ่น) - เอียด (ยายของหนูหิ่น) - ผ่อน, นาง (น้าๆ ของหนูหิ่น)ข้อมูลเพิ่มเติมข้อมูลเพิ่มเติม. - ต้นแบบของทอง ที่ปรากฏตัวในครั้งแรกนั้น มีต้นแบบมาจาก เจสัน ยัง ภายหลังทราบจาก ผดุง ไกรศรี ว่าหากเป็นช่วงปัจจุบัน อาจเทียบได้กับ ณเดชน์ คูกิมิยะ หรือ จิรายุ ตั้งศรีสุข</doc>
