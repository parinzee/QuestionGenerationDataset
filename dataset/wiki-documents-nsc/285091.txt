<doc id="285091" url="https://th.wikipedia.org/wiki?curid=285091" title="เรือด">เรือด เรือด () เป็นแมลงขาปล้องที่เป็นปรสิต อยู่ใน Phylum Arthropoda, Class Insecta มีชื่อทางวิทยาศาสตร์ว่า Cimex lectulariusลักษณะทั่วไป ลักษณะทั่วไป. เรีอดมีอวัยวะคล้ายเกล็ด 1 คู่ อยู่ด้านหลังของอกปล้องสุดท้าย หัวสั้น หลบอยู่ในอกปล้องแรกซึ่งกว้าง เรือดจะมีรูปร่างเป็นรูปไข่ ตัวแบน ปากเป็นแบบเจาะ-ดูด (piercing-sucking type) มีลักษณะโค้งงอและสามารถพับเก็บภายในร่องด้านหน้าส่วนหัวได้ ขาของเรือดเป็นแบบขาเกี่ยว (clinging leg) ซึ่งจะมีลักษณะเด่น คือ ปล้อง tibia เป็นง่าม และขาปล้องสุดท้าย คือ claw จะยาวโค้งคล้ายตะขอที่อยู่อาศัย ที่อยู่อาศัย. มักพบเห็นเรือดอาศัยอยู่ตามร่องเพดานหรือรอยแตกของพื้นบ้าน เตียงไม้ และซอกตะเข็บของที่นอน เรือดเป็นปรสิตที่ไม่ได้อยู่กับ host แต่จะกัด host เมื่อรู้สึกหิว และมีความปราดเปรียวในเวลากลางคืนการแพร่กระจาย การแพร่กระจาย. เรือดเป็นแมลงที่แพร่กระจายได้รวดเร็ว แพร่จากบ้านหนึ่งไปยังอีกบ้านหนึ่งโดยไต่ไปตามฝาผนัง ท่อน้ำ การระบาดของเรือดมักพบที่บริเวณที่อยู่อาศัยที่ขาดการดูแลและเอาใจใส่เรื่องของความสะอาดของเครื่องนอนวงชีวิต วงชีวิต. เรือดตัวเมียวางไข่ตามร่องกระดาน หรือรอยแตกของพื้นบ้าน ตะเข็บที่นอนและเสื้อผ้า เรือดตัวเมียตัวหนึ่งจะวางไข่ได้ครั้งละ 200-500 ฟอง ตัวอ่อน (nymph) ฟักออกเป็นตัวภายใน 4-21 วัน หรือระยะจากไข่เป็นตัวเต็มวัยจะใช้เวลาประมาณ 1-4 เดือนผลต่อสุขภาพ ผลต่อสุขภาพ. นอกจากการกัดซึ่งก่อให้เกิดปัญหาแล้ว ยังไม่ปรากฏว่าเรือดนำโรคมาสู่มนุษย์ รอยกัดของเรือดทำให้คันมาก ทั้งนี้เนื่องมาจากน้ำลายของเรือด และอาการคันนั้นจะคันอยู่หลายวัน บางคนก็มีอาการแพ้มาก เหตุที่เรือดไม่นำโรคอาจเป็นเพราะลักษณะโครงสร้างและนิสัยของเรือด คือ เรือดไม่สำรอกเอาเลือดที่มันดูดเข้าไปแล้วออกมา และขณะที่เจาะ-ดูดเลือดนั้น ตัวเรือดจะไม่ถ่ายมูลเหมือนกับตัวมวนการป้องกันและการกำจัดเรือดการป้องกันและการกำจัดเรือด. 1. ใช้ สารเดลตาเมทริน (deltamethrin) หรือ ไซเปอร์เมทริน (cypermethrin) ชนิดน้ำฉีดตามร่องและรอยแตกของพื้นบ้าน พื้นเตียง 2. เขี่ยขยะฝุ่นละอองตามร่องและรอยแตกของพื้นบ้านออกให้หมด 3. ทำความสะอาดหรือนำเครื่องนอนออกผึ่งแดดบ่อยๆ</doc>
