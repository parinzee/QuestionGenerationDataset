<doc id="921419" url="https://th.wikipedia.org/wiki?curid=921419" title="ฮอสท์ เวสเซิล">ฮอสท์ เวสเซิล ฮอสท์ ลุดวิจ เกอร์ก แอริช เวสเซิล (9 ตุลาคม ค.ศ. 1907 – 23 กุมภาพันธ์ ค.ศ. 1930) เป็นผู้นำท้องถิ่นในกรุงเบอร์ลินของพรรคนาซีในหน่วยชตูร์มับไทลุง (ทหารกองพันพายุ) หรือหน่วยเอ็สเอ ที่ได้เป็นที่รู้จักกันดีสำหรับผู้พลีชีพเสียสละเพื่อนาซีโดยโยเซฟ เกิบเบลส์ ภายหลังจากเวสเซิลถูกสังหารในปี ค.ศ. 1930 เวสเซิลได้เข้าร่วมครั้งแรกเป็นสมาชิกเยาวชนและกลุ่มกองกำลังกึ่งทหารฝ่ายขวาจัดสุดโต่ง แต่ต่อมาก็ได้ลาออกจากพวกเขาและเข้าร่วมหน่วยเอ็สเอ ทหารกองพันพายุที่ต่อสู้บนท้องถนน-พวกชุดกากีของพรรคนาซี เขาได้เข้ามามีบทบาทเป็นผู้บัญชาการหลายทีมของหน่วยเอ็สเอและเขตตำบล เมื่อวันที่ 14 มกราคม ค.ศ. 1930 เขาได้ถูกยิงที่ศีรษะโดยสองสมาชิกของพรรคคอมมิวนิสต์เยอรมนี (KPD) อัลเบรชต์ "ไอล์" เฮอเลอร์ (Albrecht "Ali" Höhler) ถูกจับกุมและตั้งข้อกล่าวหาฆาตกรรม เฮอเลอร์ถูกตัดสินขั้นต้นให้จำคุกเป็นเวลา 6 ปี แต่ถูกบังคับให้ออกจากคุกและถูกฆ่าตายโดยหน่วยเอ็สเอ หลังจากที่นาซีขึ้นครองอำนาจ พิธีศพของเวสเซิลก็ได้รับความสนใจอย่างกว้างขวางในกรุงเบอร์ลิน พร้อมกับสมาชิกของพรรคนาซีหลายคนที่ได้มาร่วมงาน ภายหลังจากที่เขาเสียชีวิต เขาได้กลายเป็นสัญลักษณ์โฆษณาชวนเชื่อส่วนใหญ่ในนาซีเยอรมนี เพลงมาร์ชที่เขาเป็นคนเขียนเนื้อร้องได้ถูกเปลี่ยนชื่อเป็นฮอสท์-เวสเซิล-ลีด("เพลงฮอสท์ เวสเซิล") และกลายเป็นเพลงสดุดีอย่างเป็นทางการของพรรคนาซี ภายหลังอดอล์ฟ ฮิตเลอร์ได้ขึ้นสู่อำนาจทั้งประเทศในปี ค.ศ. 1933 เพลงนี้ได้กลายเป็นเพลงชาติร่วมของเยอรมนี พร้อมกับบทกวีแรกของดัสดอยท์ชลันด์ลีด หรือเป็นที่รู้จักกันคือ "ดอยท์ชลันด์อือเบอร์อัลเลส"(Deutschland über alles)</doc>
