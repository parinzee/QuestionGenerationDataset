<doc id="746039" url="https://th.wikipedia.org/wiki?curid=746039" title="ดวงใจ พิจิด">ดวงใจ พิจิด พลโท ดวงใจ พิจิด (5 เมษายน พ.ศ. 2487 - 17 พฤษภาคม พ.ศ. 2557) เป็นนักการเมืองชาวลาวจากแขวงอัตตะปือ และ สมาชิกพรรคประชาชนปฏิวัติลาว (ตั้งแต่คณะบริหารงานศูนย์กลางพรรคสมัยที่ 7 จนกระทั่งเสียชีวิต) เขาดำรงตำแหน่งรองนายกรัฐมนตรีและรัฐมนตรีว่าการกระทรวงป้องกันประเทศ เมื่อวันที่ 17 พฤษภาคม พ.ศ. 2557 พลโท ดวงใจ และภริยา พันโทหญิง ทันดา พิจิด เสียชีวิตในอุบัติเหตุเครื่องบินตกทางภาคเหนือของลาว ขณะนั้นพลโท ดวงใจ กำลังเดินทางไปยังแขวงเชียงขวางเพื่อจะเข้าร่วมพิธีเฉลิมฉลองครบรอบ 55 ปี ของกองทัพประชาชนลาว</doc>
