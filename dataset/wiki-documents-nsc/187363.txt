<doc id="187363" url="https://th.wikipedia.org/wiki?curid=187363" title="อานนท์ สังข์สระน้อย">อานนท์ สังข์สระน้อย อานนท์ สังข์สระน้อย (เกิดวันที่ 1 มีนาคม พ.ศ. 2527) เป็นนักฟุตบอลชาวไทยของสโมสรฟุตบอลเชียงราย ยูไนเต็ด และเคยเป็นดาวซัลโวซีเกมส์ที่นครราชสีมา ด้วยการยิงให้ทีมชาติไทย 6 ประตูประวัติ ประวัติ. อานนท์ สังข์สระน้อย เกิดที่บ้านพระเพลิง ตำบลนกออก อำเภอปักธงชัย จังหวัดนครราชสีมา เป็นบุตรของนายสมโภชและนางจำนงค์ สังข์สระน้อย จบการศึกษาชั้นมัธยมจากโรงเรียนปักธงชัยประชานิรมิต จากนั้นศึกษาต่อในระดับ ปวช.ที่ วิทยาลัยเทคโนโลยีชนะพลขันธ์ นครราชสีมา ชื่นชอบฟุตบอลมาตั้งแต่ยังเด็ก แต่ช่วงชีวิตการเล่นฟุตบอลระดับนักเรียนของอานนท์ไม่ประสบความสำเร็จมากนัก ในการแข่งขันฟุตบอลระดับนักเรียน อานนท์ไม่เคยลงเล่นในประเภท ก. เลย โดยอานนท์ลงเล่นฟุตบอลนักเรียนรุ่น 18 ปี ประเภท ข. ให้กับ วิทยาลัยเทคโนโลยีชนะพลขันธ์ นครราชสีมา นอกจากพาทีมเลื่อนชั้นขึ้นไปเล่นประเภท ก. ไม่ได้แล้วทีมยังตกชั้นลงมาเล่นประเภท ค. อีกต่างหาก อย่างไรก็ตามอานนท์ก็ยังเล่นฟุตบอลต่อไปโดยไปอยู่กับทีมนอร์ทกรุงเทพ-เซ็นทรัลในดิวิชั่น 1 จากการสั่งสมประสบการณ์ในดิวิชั่น 1 อยู่ถึง 3 ปีกับสโมสรต้นสังกัด อานนท์ก็ประสบความสำเร็จมาเรื่อยๆโดยคว้าตำแหน่งดาวซัลโวดิวิชั่น 1 ได้ถึง 2 สมัยซ้อน โดยในฤดูกาล 2549 ยิงไปถึง 20 ประตูจากการลงสนาม 22 นัด ทำให้เริ่มถูกจับตามองและคาดหมายว่าจะเป็นกองหน้าระดับชั้นนำของประเทศในอนาคต ด้วยผลงานในดิวิชั่น1ทำให้ถูกเรียกติดทีมชาติชุดเอเชี่ยนเกมส์ ที่กรุงโดฮา ประเทศกาตาร์ แต่ก็ยังไม่ประสบความสำเร็จเท่าที่ควรเพราะทีมชาติไทยตกรอบแรก ฤดูกาล 2550 บีอีซี เทโรศาสนดึงตัวอานนท์มาร่วมทีมโดยนับเป็นการเล่นไทยแลนด์พรีเมียร์ลีกเป็นครั้งแรกของตัวเอง แต่ก็สามารถทำผลงานได้อย่างสุดยอดแม้จะลงเล่นไม่ครบทุกนัด และที่สโมสรแห่งนี้ทำให้อานนท์พัฒนาฝีเท้าไปอีกระดับ โดยได้เล่นในกีฬามหาวิทยาลัยโลกที่ไทยเป็นเจ้าภาพและคว้าอันดับ 3 มาครอง หลังจบฤดูกาล 2550 อานนท์ยิงประตูในลีกให้ต้นสังกัดได้ถึง 13 ประตูและเป็นดาวซัลโวของทีม โดยได้ดาวซัลโวลำดับที่ 3 ในไทยแลนด์พรีเมียร์ลีก ด้วยความสามารถหลายรูปแบบทั้งจังหวะสับไกที่หวังผลได้ทั้งระยะไกล้และไกล ลูกโหม่ง และทีเด็ดจากลูกฟรีคิกส่งผลให้อานนท์ถูกเรียกตัวติดทีมชาติชุดอายุไม่เกิน 23 ปีในกีฬาซีเกมส์ ที่นครราชสีมา และคว้าเหรียญทองพร้อมกับตำแหน่งดาวซัลโวที่จำนวน 6 ประตูจากการเล่นเป็นตัวจริง 4 นัดได้สำเร็จ จากนั้นได้เล่นให้กับทีมชาติชุดใหญ่เป็นครั้งแรกในรายการคิงส์คัพครั้งที่ 38 ปี 2550 ในเกมส์ที่ไทยชนะเกาหลีเหนือ 1-0 โดยลงมาเป็นตัวสำรอง และไทยสามารถคว้าแชมป์ได้ในท้ายที่สุด แต่อย่างไรก็ตามอานนท์ก็ยังไม่สามารถยึดตำแหน่งตัวจริงในทีมชาติได้ ฤดูกาล 2551 อานนท์ระเบิดฟอร์มอย่างยอดเยี่ยมด้วยการคว้าตำแหน่งดาวซัลโวอันดับ 1 ในไทยแลนด์พรีเมียร์ลีก ที่จำนวน 20 ประตู และนำต้นสังกัดจบฤดูกาลด้วยอันดับ 3 และมีชื่อติดทีมชาติชุดใหญ่อีกครั้งในรายการเอเอฟเอฟ ซูซูกิ คัพ 2008 หรือไทเกอร์คัพเดิม โดยในการติดทีมชาติครั้งนี้อานนท์สามารถยิงประตูให้ทีมชาติชุดใหญ่ได้เป็นครั้งแรกเมื่อวันที่ 8 ธันวาคม 2551 นัดที่ไทยชนะทีมชาติลาว 6-0 ซึ่งเขายิง 2 ประตูในช่วงท้ายเกมส์ผลงานกับสโมสร ผลงานกับสโมสร. บีอีซี เทโรศาสน- ไทยพรีเมียร์ลีก_2553 รองดาวซัลโว: นัดที่ 28 (14 ประตู) - ไทยแลนด์พรีเมียร์ลีก_2552 ดาวซัลโว: (18 ประตู) - ไทยแลนด์พรีเมียร์ลีก_2551 ดาวซัลโว: (20 ประตู) - ไทยแลนด์พรีเมียร์ลีก_2550 ดาวซัลโว อันดับ 3: (13 ประตู)- มูลนิธิไทยคม เอฟเอคัพ 2009 ยิงได้: ฤดูกาล 2552 (3 ประตูในลีก) ล่าสุด 14 ตุลาคม 2552 นอร์ทกรุงเทพ-เซ็นทรัล- ดิวิชั่น1 ดาวซัลโว: ฤดูกาล 2549 (20 ประตูในลีก) - ดิวิชั่น1 ดาวซัลโว: ฤดูกาล 2548 (16 ประตูในลีก)ผลงานกับทีมชาติ ผลงานกับทีมชาติ. ทีมชาติไทย- กีฬามหาวิทยาลัยโลก อันดับ 3 - ซีเกมส์ ครั้งที่ 24 ชนะเลิศพร้อมตำแหน่งดาวซัลโว (6 ประตู): ปี 2550 - คิงส์คัพ ครั้งที่ 38 ชนะเลิศ: ปี 2550 - ซูซูกิ คัพ (อาเซียนฟุตบอลแชมเปี้ยนชิพเดิม) รองชนะเลิศ: ปี 2551ทำประตูในนามทีมชาติเครื่องราชอิสริยาภรณ์เครื่องราชอิสริยาภรณ์. - พ.ศ. 2552- เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์ </doc>
