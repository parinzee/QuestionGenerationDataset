<doc id="130332" url="https://th.wikipedia.org/wiki?curid=130332" title="อำเภอโพนทราย">อำเภอโพนทราย อำเภอโพนทราย เป็นอำเภอหนึ่งของจังหวัดร้อยเอ็ดประวัติ ประวัติ. เดิมเป็นเขตการปกครองของตำบลสามขาและตำบลโพนทรายซึ่งขึ้นอยู่กับอำเภอสุวรรณภูมิ แต่เนื่องจากสภาพพื้นที่อยู่ห่างไกลจากอำเภอสุวรรณภูมิ การคมนาคมไม่สะดวก การไปมาหาสู่กันระหว่างอำเภอกับตำบลลำบากและเป็นปัญหามาก เนื่องจากดินส่วนใหญ่เป็นดินทราย ทำให้ประชาชนได้รับความเดือดร้อนในการสัญจรไปมา จึงได้ขอแยกตำบลสามขาตั้งเป็นตำบลศรีสว่าง และแยกพื้นที่ตำบลโพนทรายตั้งเป็นตำบลยางคำเพิ่มขึ้นอีก ต่อมาในปี พ.ศ. 2512-2518 กลุ่มผู้นำท้องถิ่น นำโดยกำนันสุนีย์ พวงจันทร์และสภาตำบลโพนทรายเห็นว่าการไปติดต่อราชการที่อำเภอสุวรรณภูมิไม่สะดวกเป็นอย่างมาก จึงได้มีการเคลี่อนไหวเรียกร้องขอยกฐานะเป็นอำเภอเพื่อแก้ไขปัญหาความเดือดร้อนของราษฎร จนกระทั่งใน ปี พ.ศ. 2519 จึงได้มีการประกาศพระราชกฤษฎีกาจัดตั้งเป็น กิ่งอำเภอโพนทราย ต่อมาใน ปี พ.ศ. 2532 ได้มีพระราชกฤษฎีกายกฐานะเป็น อำเภอโพนทราย เมื่อวันที่ 26 พฤษภาคม พ.ศ. 2532 โดยมีนายสุภาพ จันทร์ภิรมย์ เป็นสมาชิกสภาจังหวัด (สจ.) คนแรก จากอำเภอโพนทราย ในปี พ.ศ. 2533ที่ตั้งและอาณาเขต ที่ตั้งและอาณาเขต. อำเภอโพนทรายตั้งอยู่ทางทิศตะวันออกเฉียงใต้มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอสุวรรณภูมิและอำเภอหนองฮี - ทิศตะวันออก ติดต่อกับอำเภอศิลาลาดและอำเภอราษีไศล (จังหวัดศรีสะเกษ) - ทิศใต้ ติดต่อกับอำเภอรัตนบุรี (จังหวัดสุรินทร์) - ทิศตะวันตก ติดต่อกับอำเภอสุวรรณภูมิการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอโพนทรายแบ่งเขตการปกครองย่อยออกเป็น 5 ตำบล 58 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอโพนทรายประกอบด้วยองค์กรปกครองส่วนท้องถิ่น 5 แห่ง ได้แก่- เทศบาลตำบลโพนทราย ครอบคลุมพื้นที่บางส่วนของตำบลโพนทราย - เทศบาลตำบลสามขา ครอบคลุมพื้นที่ตำบลสามขาทั้งตำบล - องค์การบริหารส่วนตำบลศรีสว่าง ครอบคลุมพื้นที่ตำบลศรีสว่างทั้งตำบล - องค์การบริหารส่วนตำบลยางคำ ครอบคลุมพื้นที่ตำบลโพนทราย (เฉพาะนอกเขตเทศบาลตำบลโพนทราย) และตำบลยางคำทั้งตำบล - องค์การบริหารส่วนตำบลท่าหาดยาว ครอบคลุมพื้นที่ตำบลท่าหาดยาวทั้งตำบลสถานที่ท่องเที่ยวสถานที่ท่องเที่ยว. - กู่คันธนาม - หาดยาว แม่น้ำมูล ตำบลท่าหาดยาว - ปิดทองพระพุทธวารีรักษ์ (วัดวารีกุฎาราม บ้านโพนทราย )บุคคลผู้มีชื่อเสียงบุคคลผู้มีชื่อเสียง. - กำนันสุนีย์ พวงจันทร์ กำเนิดและเติบโตที่บ้านโพนทราย ต.โพนทราย สมรสกับนางลัดดา พวงจันทร์ มีบุตรธิดา 5 คน เป็น 1 ในผู้ริเริ่มแนวคิดก่อตั้งกิ่งอำเภอโพนทราย แยกตัวจาก อ.สุวรรณภูมิ - นายสุภาพ จันทร์ภิรมย์ กำเนิดและเติบโตที่บ้านโพนทอง ต.ท่าหาดยาว เป็นบุตรนายหม่อน และนางทา จันทร์ภิรมย์ ได้สมรสกับนางเพ็ญศรี จันทร์ภิรมย์ มีธิดา 2 คนเป็นอดีต สจ.โพนทราย หลายสมัย, รองนายก อบจ. ร้อยเอ็ด ปัจจุบันดำรงตำแหน่งประธานสหกรณ์เครดิตยูเนี่ยนแห่งประเทศไทย - นายสุพิน จันทร์ภิรมย์ กำเนิดและเติบโตที่บ้านโพนทอง ต.ท่าหาดยาว เป็นบุตรนายหม่อน และนางทา จันทร์ภิรมย์ ได้สมรสกับนางศิรินรัตน์ จันทร์ภิรมย์ มีบุตร 2 คนปัจจุบันดำรงตำแหน่งเจ้าพนักงานที่ดินจังหวัดร้อยเอ็ด - นางกัญญา ทาสระคู กำเนิดและเติบโตที่บ้านโพนทราย ต.โพนทราย เป็นบุตรีกำนันสุนีย์ และนางลัดดา พวงจันทร์ ได้สมรสกับนายไพสันต์ ทาสระคู รองผู้อำนวยการสำนักงานเขตพื้นที่การศึกษาประถมศึกษา อ.สุวรรณภูมิ มีบุตรธิดารวม 3 คน ปัจจุบันดำรงตำแหน่งรองผู้อำนวยการเขตประถมศึกษา อ.สุวรรณภูมิ เช่นเดียวกัน</doc>
