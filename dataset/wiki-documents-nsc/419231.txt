<doc id="419231" url="https://th.wikipedia.org/wiki?curid=419231" title="ปีเตอร์ โอนีล">ปีเตอร์ โอนีล ปีเตอร์ ชาร์ลส์ แพร์ โอนีล () เกิดวันที่ 13 กุมภาพันธ์ ค.ศ. 1965 เป็นผู้อ้างสิทธิการเป็นนายกรัฐมนตรีคนปัจจุบันของประเทศปาปัวนิวกินี เขาเป็นผู้นำพรรคสภาแห่งชาติประชาชน และเป็นตัวแทนของเขตเลือกตั้งลาลีบูแพนเจียประวัติ ประวัติ. ไบรอัน โอนีล ซึ่งเป็นพ่อของ ปีเตอร์ โอนีล เป็นผู้พิพากษาชาวออสเตรเลียเชื้อสายไอริช ส่วน อะแวมโบ ยารี ผู้เป็นแม่ของเขานั้น เป็นชาวปาปัวนิวกินี ซึ่งมาจากจังหวัดไฮแลนด์ใต้ และพ่อของเขาได้ย้ายไปอยู่ที่ประเทศปาปัวนิวกินีใน ค.ศ. 1949 ในฐานะที่เป็นเจ้าหน้าที่เขตรัฐบาลออสเตรเลีย มีความรู้ในภาษาทอกพิซินในฐานะตำแหน่งเจ้าหน้าที่อำเภอ ในภายหลังเขาได้ทำหน้าที่เป็นผู้พิพากษาในโกโรกา จนกระทั่งเขาเสียชีวิตใน ค.ศ. 1982 ปีเตอร์ โอนีล ได้รับการศึกษาที่โรงเรียนประถมแพนเจีย, โรงเรียนมัธยมลาลีบู และโรงเรียนมัธยมโกโรกา ภายหลังจบหลักสูตรเขาได้ศึกษาต่อที่มหาวิทยาลัยปาปัวนิวกินี และสำเร็จการศึกษาในระดับปริญญาตรีสาขาพาณิชย์และการบัญชีใน ค.ศ. 1986 เดิม ปีเตอร์ โอนีล เคยเป็นนักธุรกิจมาก่อนที่จะเข้าสู่วงการการเมือง ใน ค.ศ. 2011 เขาอาศัยอยู่ในพอร์ตมอร์สบีกับคู่สมรสพร้อมกับเด็กห้าคน ซึ่งเป็นบุตรสาวสองคน และบุตรชายสามคน โดยที่ทั้งหมดต่างได้รับการส่งเข้าศึกษาที่โรงเรียนประจำ ในประเทศออสเตรเลีย (ยกเว้นบุตรคนโตกับบุตรคนสุดท้องของเขา)</doc>
