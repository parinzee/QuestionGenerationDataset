<doc id="687018" url="https://th.wikipedia.org/wiki?curid=687018" title="พรรคยุติธรรมรุ่งเรือง">พรรคยุติธรรมรุ่งเรือง พรรคยุติธรรมรุ่งเรือง (Prosperous Justice Party; ภาษาอินโดนีเซีย: Partai Keadilan Sejahtera (PKS)) บางครั้งเรียกพรรคยุติธรรมและความรุ่งเรือง เป็นพรรคการเมืองในอินโดนีเซีย เป็นพรรคนิยมอิสลาม เรียกร้องให้ศาสนาอิสลามมีบทบาทเป็นแกนกลางของชีวิต หัวหน้าพรรคคนปัจจุบันคือลุทฟี ฮาซัน อีซักประวัติ ประวัติ. พรรคนี้ก่อตั้งในชื่อพรรคยุติธรรมเมื่อ 20 กรกฎาคม พ.ศ. 2541 โดยมีนุรมะห์มูดี อิสมาอิลเป็นหัวหน้าพรรคคนแรก พรรคเปลี่ยนมาใช้ชื่อว่าพรรคยุติธรรมรุ่งเรืองเมื่อเดือนเมษายน พ.ศ. 2545 หลังจากที่พรรคล้มเหลวในการเลือกตั้ง พ.ศ. 2542 ในการเลือกตั้ง พ.ศ. 2547 พรรคได้คะแนน7.3% และได้ 45 ที่นั่ง และหัวหน้าพรรคคือ ฮิดายัต นูร วาฮิต ได้เป็นโฆษกของสภา พรรคนี้ได้รับการสนับสนุนในเขตเมือง โดยเฉพาะจาการ์ตา ในการเลือกตั้งพ.ศ. 2552 พรรคนี้ได้ 7.88% และได้ 57 ที่นั่ง พรรคนี้ประกาศต่อต้านการฉ้อราษฎร์บังหลวงและเป็นเหตุให้พรรคได้รับคะแนนนิยมสูง พรรคนี้มีความสัมพันธ์ใกล้ชิดกับครูสอนศาสนาอิสลาม แต่ไม่ได้สนับสนุนให้ใช้กฎหมายมุสลิม พรรคนี้มีความเกี่ยวข้องกับขบวนการภราดรภาพมุสลิมในอียิปต์ ผู้ก่อตั้งพรรคหลายคนมีความเกี่ยวข้องกับโรงเรียนของขบวนการนี้</doc>
