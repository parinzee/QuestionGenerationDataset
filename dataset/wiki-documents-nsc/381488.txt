<doc id="381488" url="https://th.wikipedia.org/wiki?curid=381488" title="วันอัป">วันอัป 1-up (ออกเสียงว่า วันอัพ) ในการเล่นเกม มักจะหมายถึงไอเทม, ของรางวัลในเกมที่ทำให้ผู้เล่นได้รับชีวิตพิเศษ เพื่อมีโอกาสเล่นเกมได้จำนวนครั้งมากขึ้นก่อนเกมจะจบลงที่มา ที่มา. คำว่า 1-up ปรากฏในเกมพินบอลของสหรัฐอเมริกา ประมาณคริสต์ทศวรรษ 1970 เมื่อผู้เล่นทำลูกพินบอลตกลงในท่อหายไป เครื่องเกมจะส่งบอลลูกใหม่มาให้เล่นต่อ หากผู้เล่นสามารถทำตามเงื่อนไขพิเศษที่กำหนดไว้ (เช่นได้คะแนนสูงถึงที่กำหนด) ก็จะได้รับลูกบอลพิเศษมาอีกหนึ่งลูก ต่อมาระบบแต้มพิเศษนี้ได้รับการประยุกต์ใช้ในเกมตู้อาเขต และวิดีโอเกมในยุคถัดมา ในรูปแบบของไอเทมพิเศษที่ไม่ปรากฏออกมาในเกมบ่อยนัก แต่หากผู้เล่นเก็บได้ก็จะได้รับชีวิตพิเศษอีกหนึ่งครั้ง หรือในยุคต่อมาที่ตัวเกมมีความสมจริงด้านเนื้อหามากขึ้น ระบบ 1-up ก็เปลี่ยนรูปแบบให้เข้ากับการเล่าเรื่องของเกมนั้นๆ เช่นอยู่ในรูปของถังพลังชีวิตสำรอง เป็นต้น การใช้คำว่า "1-up" มีขึ้นครั้งแรกในเกมซูเปอร์มาริโอบราเธอร์ส ซึ่งเมื่อผู้เล่นเก็บเหรียญได้ครบ 100 เหรียญ หรือเก็บเห็ดสีเขียว (ซึ่งภายหลังเรียกว่า "เห็ด 1-up") จะเพิ่มชีวิตแก่ผู้เล่นเหมือนกัน สำหรับผู้เล่นเกมชาวไทย มักจะอ่านออกเสียงว่า หนึ่งอัพ หรือเรียกกันด้วยชื่ออื่นๆเช่น ป๊อก, อัพ เป็นต้น</doc>
