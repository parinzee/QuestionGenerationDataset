<doc id="547736" url="https://th.wikipedia.org/wiki?curid=547736" title="โฮเซ ตอร์เรส">โฮเซ ตอร์เรส โฮเซ ตอร์เรส นักมวยสากลชาวปวยร์โตรีโก เกิดเมื่อ 3 พฤษภาคม พ.ศ. 2479 ที่ปอนเซ ปวยร์โตรีโกประวัติ ประวัติ. ตอร์เรสเริ่มจากการชกมวยสากลสมัครเล่นมาก่อน โดยเริ่มชกมวยตั้งแต่สมัครเป็นทหารในกองทัพสหรัฐเมื่ออายุ 19 ปี ตอร์เรสขึ้นชกในนามทีมชาติสหรัฐอเมริกาและได้เหรียญเงินในการแข่งขันกีฬาโอลิมปิก พ.ศ. 2499 ในรุ่นไลต์มิดเดิลเวท จากนั้นจึงหันมาชกมวยสากลอาชีพ ตอร์เรสเริ่มชกมวยสากลอาชีพเมื่อ 24 พฤษภาคม พ.ศ. 2501 ชนะน็อค ยีน แฮมิลตัน ยก 1 จากนั้น ตอร์เรสชกชนะมาตลอด มีแพ้และเสมออย่างละครั้งเท่านั้น ก่อนจะขึ้นชิงแชมป์โลกรุ่นไลต์เฮฟวีเวทเมื่อ 30 มีนาคม พ.ศ. 2508 ชนะน็อค วิลเลียม ปราสตาโน ยก 9 ได้แชมป์มาครอง ตอร์เรสชกป้องกันตำแหน่งไว้ได้ 3 ครั้ง ก่อนจะเสียแชมป์ให้ดิ๊ก ไทเกอร์จากไนจีเรีย ใน พ.ศ. 2509 และขึ้นชิงแชมปคืนจากดิ๊กในปีถัดมา แต่ไม่สำเร็จ จากนั้น ตอร์เรสขึ้นชกอีกเพียงสองครั้ง หลังจากที่ชนะน็อค ชาลี กรีน (สหรัฐ) ยก 2 เมื่อ 14 กรกฎาคม พ.ศ. 2512 ตอร์เรสก็แขวนนวมไป ตอร์เรสเสียชีวิตเมื่อ 19 มกราคม พ.ศ. 2552 ด้วยโรคหัวใจที่ปวยร์โตรีโกเกียรติประวัติเกียรติประวัติ. - แชมป์โลกรุ่นไลต์เฮฟวีเวท WBC และ WBA- ชิง 30 มีนาคม พ.ศ. 2508 ชนะน็อค วิลเลียม ปราสตาโน (สหรัฐ) ยก 9 - ป้องกันแชมป์ครั้งที่ 1, 21 พฤษภาคม พ.ศ. 2509 ชนะคะแนน เวนย์ ธอร์นตัน (สหรัฐ) - ป้องกันแชมป์ครั้งที่ 2, 15 สิงหาคม พ.ศ. 2509 ชนะคะแนน เอ็ด คอตตัน (สหรัฐ) - ป้องกันแชมป์ครั้งที่ 3, 15 ตุลาคม พ.ศ. 2509 ชนะน็อค ชิค คาร์ลเดอร์วูด (อังกฤษ) ยก 2 - เสียแชมป์ 16 ธันวาคม พ.ศ. 2509 แพ้คะแนน ดิ๊ก ไทเกอร์ (ไนจีเรีย) - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลต์เฮฟวีเวท เดอะริง เมื่อ 16 พฤษภาคม พ.ศ. 2510 แพ้คะแนน ดิ๊ก ไทเกอร์</doc>
