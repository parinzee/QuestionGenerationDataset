<doc id="371607" url="https://th.wikipedia.org/wiki?curid=371607" title="ช่องแคบโดเวอร์">ช่องแคบโดเวอร์ ช่องแคบโดเวอร์ () หรือ ช่องแคบกาแล () เป็นส่วนที่แคบที่สุดของช่องแคบอังกฤษ โดยมีส่วนที่แคบที่สุดมีความกว้างเพียง 34 กิโลเมตรระหว่างเซาท์ฟอร์แลนด์ (South Foreland) ที่ตั้งอยู่ห่างจากเมืองโดเวอร์ในเทศมณฑลเคนต์ของสหราชอาณาจักร 6 กิโลเมตร กับแหลมกรีเน (Cap Gris Nez) ใกล้เมืองกาแลในจังหวัดปาดกาแลของประเทศฝรั่งเศส โดย ณ จุดนี้เอง ที่มีผู้คนมากมายมาท้าทายด้วยการว่ายน้ำข้ามช่องแคบอังกฤษการเดินเรือ การเดินเรือ. การเดินเรือจากมหาสมุทรแอตแลนติกไปยังทะเลเหนือและทะเลบอลติกส่วนใหญ่จะผ่านช่องแคบโดเวอร์ มากกว่าจะใช้เส้นทางทางตอนเหนือของสกอตแลนด์ที่อ้อมกว่าและอันตรายกว่า ทำให้ช่องแคบโดเวอร์เป็นทางน้ำที่มีการเดินเรือคับคั่งที่สุด โดยมีเรือพาณิชย์กว่า 400 ลำเดินทางผ่านช่องแคบนี้ในแต่ละวัน ซึ่งก่อให้เกิดปัญหาด้านความปลอดภัยอย่างมาก โดยมียามฝั่งอังกฤษคอยดูแลความเรียบร้อยในการเดินเรือตลอด 24 ชั่วโมง นอกจากเรือที่เดินทางไปมาระหว่างมหาสมุทรแอตแลนติกกับทะเลเหนือแล้ว ยังมีเรือข้ามฟากเดินทางระหว่างเมืองโดเวอร์กับเมืองกาแลและบูลอญ-ซูร์-แมร์ โดยเรือข้ามฟากเคยเป็นวิธีเดียวในสำหรับผู้เดินทางทางรถยนต์ในการข้ามช่องแคบอังกฤษก่อนการเปิดให้บริการอุโมงค์ลอดช่องแคบอังกฤษที่ขุดลึกไปจากก้นทะเล 45 เมตร</doc>
