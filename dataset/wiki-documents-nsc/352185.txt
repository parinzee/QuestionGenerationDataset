<doc id="352185" url="https://th.wikipedia.org/wiki?curid=352185" title="จั๊กกะแหล๋น">จั๊กกะแหล๋น จั๊กกะแหล๋น () เป็นภาพยนตร์ไทย แนวแอ็คชั่นคอเมดี้ บทและกำกับโดย หม่ำ จ๊กมก นำแสดงโดย จีจ้า ญาณิน, หม่ำ จ๊กมก, ค่อม ชวนชื่น, บริบูรณ์ จันทร์เรือง, เฉลิมศักดิ์ แย้มขะมัง, อธิศ อมรเวช และนักแสดงตลกอื่นๆอีกมากมาย ภาพยนตร์เรื่องนี้กำหนดฉายวันที่ 28 เมษายน พ.ศ. 2554 โดยหม่ำ จ๊กม๊ก ได้เผยว่า คำว่า จั๊กกะแหล๋น เป็นคำพื้นบ้าน ใช้เรียกเด็กผู้หญิงตัวเล็กๆ หน้าตาจิ้มลิ้ม นิสัยห้าวๆ แก่นๆ อันเป็นที่มาของคาแร็คเตอร์ตัวละครหลักและชื่อเรื่องภาพยนตร์นี้ ภาพยนตร์ทำรายได้ 24.08 ล้านบาทเนื้อเรื่องย่อ เนื้อเรื่องย่อ. "ลุงแสวง" (รับบทโดยหม่ำ จ๊กมก) อาสาร่วมปฏิบัติการภารกิจต่อสู้ ภายหลังจากที่หลานสาวของตนที่มีชื่อว่า "จั๊กกะแหล๋น" (รับบทโดยจีจ้า ญาณิน) ได้ขี่จักรยานฟิกซ์เกียร์ออกไปสู่โลกภายนอกพร้อมกับเพื่อนของเธออยู่เสมอ แล้วพวกเขาก็ได้รับจ้างส่งของเถื่อนให้แก่พวกมาเฟียจนเกิดเป็นเรื่องราวใหญ่โตอย่างไม่คาดคิด ทั้งยังมีปัญหารักสามเส้ามารุมเร้าหัวใจ เหตุการณ์ดังกล่าวทำให้ทั้งลุงแสวงและจั๊กกะแหล๋นต้องลำบากใจนักแสดงนำนักแสดงนำ. - จีจ้า ญาณิน รับบทเป็น จั๊กกะแหล๋น - หม่ำ จ๊กมก รับบทเป็น ลุงแสวง - ค่อม ชวนชื่น รับบท สำเริง - เฉลิมศักดิ์ แย้มขะมัง รับบทเป็น ด่วน - บริบูรณ์ จันทร์เรือง รับบทเป็น แนว - อธิศ อมรเวช รับบท พงษ์ - อริสา รอดสนธิ รับบท โศรยา - ตลกคณะชวนชื่นการสร้าง การสร้าง. จั๊กกะแหล๋น กำหนดฉายในประเทศไทยครั้งแรก พ.ศ. 2554 เนื้อเรื่องกล่าวถึงเด็กหญิงคนหนึ่งซึ่งมีชื่อว่าจั๊กกะแหล๋น (รับบทโดยจีจ้า ญาณิน) เป็นเด็กที่มีนิสัยห้าวและแก่น แต่เธอมีลุงคอยดูแล (รับบทโดยหม่ำ จ๊กมก) ภาพยนตร์ชุดนี้มีฉากถ่ายทำสำคัญอยู่ที่ท่าเรือศุภนาวา อำเภอพระประแดง จังหวัดสมุทรปราการ โดยได้นำจักรยานฟิกซ์เกียร์มาประกอบการถ่ายทำภาพยนตร์ชุดดังกล่าว ภาพยนตร์ชุดนี้ถือเป็นภาพยนตร์แอ็คชั่นคอเมดี้เรื่องแรกของจีจ้า ญาณิน</doc>
