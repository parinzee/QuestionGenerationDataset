<doc id="394875" url="https://th.wikipedia.org/wiki?curid=394875" title="วิทยาลัยดุริยางคศิลป์ มหาวิทยาลัยมหาสารคาม">วิทยาลัยดุริยางคศิลป์ มหาวิทยาลัยมหาสารคาม วิทยาลัยดุริยางคศิลป์ (อังกฤษ: College of Music) มหาวิทยาลัยมหาสารคาม เป็นหน่วยงานที่จัดการเรียนการสอนด้านดนตรี ดำเนินงานโดยยึดหลักปรัชญาของมหาวิทยาลัยมหาสารคามที่ว่า พหูนํ ปณฺฑิโตชีเว “ผู้มีปัญญาพึงเป็นอยู่เพื่อมหาชน” และหลักปรัชญาของวิทยาลัยดุริยางคศิลป์ที่ว่า “สร้างคน สร้างจินตนาการ สร้างงานคุณภาพ” วิทยาลัยดุริยางคศิลป์ มหาวิทยาลัยมหาสารคาม เป็นวิทยาลัยดนตรีชั้นนำของประเทศ และในภูมิภาคตะวันออกเฉียงเหนือ เป็นวิทยาดุริยางคศิลป์แห่งที่ 2 ของประเทศไทย วิทยาลัยดุริยางคศิลป์ มหาวิทยาลัยมหาสารคาม กำหนดยุทธศาสตร์ในการพัฒนาวิทยาลัยเพื่อความเป็นเลิศ 5 ด้าน คือ ด้านการจัดการเรียนการด้านสอน ด้านการวิจัย ด้านการบริการวิชาการสังคม ด้านการทำนุบำรุงศิลปวัฒนธรรม และด้านการบริหารจัดการ ตลอดจนเป็นแนวทางในการดำเนินงานโดยอยู่ภายใต้ค่านิยม ของวิทยาลัยได้แก่ “MUSIC” เปิดการเรียนการสอนตั้งแต่ระดับเตรียมอุดมดนตรี จนถึงระดับปริญญาเอก มีสาขาวิชาที่หลากหลายครอบคลุมทุกเนื้อหาทางดนตรี ปัจจุบันเป็นวิทยาลัยที่จัดการเรียนการสอนด้านดนตรี เทียบเท่าคณะ แห่งเดียวในภาคตะวันออกเฉียงเหนือ ระดับเตรียมอุดมดนตรี- ศิลป์-ดนตรี โรงเรียนสาธิตมหาวิทยาลัยมหาสารคาม (ฝ่ายมัธยม) ระดับปริญญาตรี- ดุริยางคศาสตรบัณฑิต (ดศ.บ.) Bachelor of Music. ระดับปริญญาโท- ดุริยางคศาสตรมหาบัณฑิต (ดศ.ม.) Master of Music. ระดับปริญญาเอก- หลักสูตรปรัชญาดุษฎีบัณฑิต (ปร.ด.) Doctor of Philosophy Program in Music.ประวัติ ประวัติ. “วิทยาลัยดุริยางคศิลป์” เป็นโครงการตามแผนปฏิบัติราชการ 4 ปี พ.ศ. 2550– 2554 (ได้รับอนุมัติจากสภามหาวิทยาลัย เมื่อวันที่ 28 กันยายน 2550)   เดิมเป็นสาขาวิชาดุริยางคศิลป์  สังกัดคณะศิลปกรรมศาสตร์ และในปี พ.ศ. 2550 สาขาวิชาดุริยางคศิลป์ได้แยกการบริหารออกมาจากคณะศิลปกรรมศาสตร์ เป็นโครงการจัดตั้งวิทยาลัยดุริยางคศิลป์ ซึ่งมีหน้าที่หลักในการจัดการเรียนการสอนให้แก่บุคคลที่สนใจศึกษาในสาขาวิชาด้านดนตรี โดยในปี พ.ศ. 2540 ได้เปิดหลักสูตรศิลปกรรมศาสตรบัณฑิต สาขาวิชาดุริยางคศิลป์ ปี พ.ศ. 2549 เปิดหลักสูตรศิลปกรรมศาสตรมหาบัณฑิต สาขาวิชาดุริยางคศิลป์ ปี พ.ศ. 2550 ได้ร่วมมือกับโรงเรียนสาธิต มหาวิทยาลัยมหาสารคาม จัดการเรียนการสอนหลักสูตรเตรียมอุดมดนตรี และในปี พ.ศ. 2551 ได้เปิดหลักสูตรปรัชญาดุษฎีบัณฑิต สาขาวิชาดุริยางคศิลป์ วิทยาลัยดุริยางคศิลป์ มหาวิทยาลัยมหาสารคาม ได้รับประกาศให้จัดตั้งเป็นวิทยาลัยดุริยางคศิลป์ ตามความในมาตรา 4 แห่งพระราชบัญญัติการบริหารส่วนงานภายในของสถาบันอุดมศึกษา พ.ศ. 2550 และประกาศคณะกรรมการการอุดมศึกษา  เรื่องหลักเกณฑ์การจัดตั้งส่วนงานภายในของสถาบันอุดมศึกษา พ.ศ. 2551 สภามหาวิทยาลัยมหาสารคามในการประชุมครั้งที่ 9/2551 เมื่อวันที่ 26 กันยายน 2551 จึงมีมติอนุมัติให้จัดตั้งวิทยาลัยดุริยางคศิลป์เป็นส่วนงานภายในของสถาบันอุดมศึกษาตามพระราชบัญญัติการบริหารส่วนงานภายในของสถาบันอุดมศึกษาของรัฐ พ.ศ. 2550 และมีฐานะเทียบเท่าคณะมีชื่อเรียกเป็นภาษาอังกฤษ “College of Music” ปรัชญา- สร้างคน สร้าจินตนาการ สร้างงานคุณภาพหลักสูตรที่เปิดสอน หลักสูตรที่เปิดสอน. ปัจจุบัน วิทยาลัยดุริยางคศิลป์ มหาวิทยาลัยมหาสารคาม จัดการเรียนการสอนในหลักสูตร ได้แก่- หลักสูตรเตรียมอุดมดนตรีร่วมมือกับโรงเรียนสาธิตมหาวิทยาลัยมหาสารคาม (ฝ่ายมัธยม) จัดตั้งในโครงการพิเศษ ศิลป์-ดนตรี- หลักสูตรระดับปริญญาตรี- ชื่อภาษาไทย : หลักสูตรปริญญาดุริยางคศาสตรบัณฑิต (ดศ.บ.)- ชื่อภาษาอังกฤษ : Bachelor of Music. (Music) (B.M) - แขนงวิชาดนตรีพื้นบ้าน (Folk Music) - แขนงวิชาดนตรีไทย (Thai Music) - แขนงวิชาดนตรีตะวันตก (Western Music) - แขนงวิชาดนตรีเอเชีย (Asia Music)- หลักสูตรระดับปริญญาโท (เปิดสอนในระบบเวลาราชการ/นอกเวลาราชการ)- ชื่อภาษาไทย : หลักสูตรปริญญาดุริยางคศาสตรมหาบัณฑิต (ดศ.ม.) - ชื่อภาษาอังกฤษ : Master of Music. (Music) (M.M) - แขนงวิชาดนตรีวิทยา (Musicology) - แขนงวิชาดนตรีศึกษา (Music Education)- แขนงวิชาดนตรีพื้นบ้าน (Folk Music) - แขนงวิชาหมอลำ (Mor lam Performing Arts) - แขนงวิชาวิชาการจัดการดนตรีและศิลปะการแสดง (Music Management and Performing Arts)- แขนงวิชาบริหารธุรกิจดนตรีและเทคโนโลยีดนตรี (Music Business Adminstration and Music Technology)- แขนงวิชาวิชาการประพันธ์เพลง (Music Composition)- หลักสูตรระดับปริญญาเอก (เปิดสอนในระบบเวลาราชการ/นอกเวลาราชการ)- ชื่อภาษาไทย : หลักสูตรปริญญาปรัชญาดุษฎีบัณฑิต สาขาวิชาดุริยางคศิลป์ (ปร.ด.)- ชื่อภาษาอังกฤษ : Doctor of Philosophy Program in Music. (Ph.D. Music)- แขนงวิชาดนตรีวิทยา (Musicology) - แขนงวิชาดนตรีศึกษา (Music Education)- แขนงวิชาการบริหารจัดการทางดนตรี (Music Adminstration)ด้านการจัดการเรียนการสอนด้านการจัดการเรียนการสอน. - วิทยาลัยดุริยางคศิลป์ มีระบบและกลไกในการพัฒนาและบริหารหลักสูตรที่สอดคล้องกับวิสัยทัศน์และพันธกิจของวิทยาลัย มีการกำหนดคุณลักษณะของบัณฑิตที่พึงประสงค์ไว้อย่างชัดเจน มีหลักสูตรที่ได้มาตรฐานตามเกณฑ์มาตรฐานหลักสูตรของกระทรวงศึกษาธิการ ทุกระดับการศึกษา มีการออกแบบการเรียนการสอนและจัดกิจกรรมการเรียนรู้ที่เน้นผู้เรียนเป็นสำคัญทุกหลักสูตร ได้แก่ หลักสูตรเตรียมอุดมดนตรี หลักสูตรศิลปกรรมศาสตรบัณฑิต หลักสูตรศิลปกรรมศาสตรมหาบัณฑิต หลักสูตรปรัชญาดุษฎีบัณฑิต มีการสนับสนุนการใช้ระบบสารสนเทศและเทคโนโลยีการศึกษาเพื่อเพิ่มประสิทธิภาพการจัดการเรียนการสอนและการบริหารการศึกษา มีระบบการนำข้อมูลย้อนกลับมาพัฒนาการจัดการเรียนการสอนอย่างสม่ำเสมอและต่อเนื่อง และมีโครงการพัฒนาบุคลากรและนิสิตที่ครอบคลุมเป้าประสงค์ในการผลิตบัณฑิตทางด้านดนตรี สนับสนุนงบประมาณในการผลิตเอกสาร ตำรา แก่คณาจารย์ทุกระดับวิทยาลัยดุริยางคศิลป์ มีระบบกลไกในการส่งเสริมและพัฒนานิสิตนักศึกษาตามศักยภาพให้ครอบคลุมทุกด้าน โดยจัดสวัสดิการและสิ่งอานวยความสะดวกที่เอื้อต่อการพัฒนาการเรียนรู้ของนิสิตมีแนวทางส่งเสริมการจัดกิจกรรมที่สอดคล้องกับวิสัยทัศน์ของสถาบันและคุณลักษณะบัณฑิตที่พึงประสงค์ตามกรอบมาตรฐานคุณวุฒิระดับอุดมศึกษา มีการส่งเสริมและสนับสนุนการจัดกิจกรรมเพื่อพัฒนานิสิตที่จัดโดยสโมสรนิสิต สาขาวิชา มีการส่งเสริมให้นิสิตสามารถดำเนินชีวิตอย่างมีความสุข มีแนวทางในการดูแล ติดตามนิสิต เพื่อให้ตระหนักในการปฏิบัติตามคุณธรรม จริยธรรม และวินัยนิสิต โดยเน้นให้ตระหนักถึงความสำคัญของวิชาชีพต่อการดำรงชีวิตในระหว่างการเป็นนิสิตและสังคมในอนาคต มีการส่งเสริมและสนับสนุนทรัพยากร สิ่งอานวยความสะดวก รวมทั้งบุคลากรในการดำเนินการเพื่อบูรณนาการเรียนการสอนเข้ากับพันธกิจด้านอื่นๆ ของวิทยาลัยมีการจัดกิจกรรมเพื่อส่งเสริมและพัฒนาคุณภาพนิสิตตามนโยบายของมหาวิทยาลัย และกระทรวงศึกษาธิการอันดับมหาวิทยาลัยอันดับมหาวิทยาลัย. - นอกจากการจัดอันดับมหาวิทยาลัยโดยหน่วยงานในประเทศไทยแล้ว ยังมีหน่วยงานจัดอันดับมหาวิทยาลัยจากต่างประเทศอีกหลายหน่วยงาน ซึ่งแต่ละหน่วยงานมีเกณฑ์การจัดอันดับและการให้คะแนนที่แตกต่างกัน ได้แก่การจัดอันดับโดย Webometricsการจัดอันดับโดย Webometrics. - การจัดอันดับมหาวิทยาลัยของเว็บโอเมตริกซ์ ประจำปี พ.ศ. 2559 จัดทำขึ้นเพื่อแสดงความตั้งใจของสถาบันต่าง ๆ ในการเผยแพร่ความรู้สู่เว็บ และเป็นความริเริ่มเพื่อส่งเสริมการเข้าถึงความรู้อย่างเปิดกว้าง (Open Access) ทั่วโลก อันดับ Webometrics จะบอกถึงปริมาณและคุณภาพของสิ่งตีพิมพ์อิเล็กทรอนิกส์ในเว็บไซต์ของสถาบัน โดยพิจารณาจากจำนวน Link ที่เชื่อมโยงเข้าสู่เว็บนั้นๆจากเว็บภายนอกโดยวัดจากการสืบค้นด้วยSearch Engine และนับจำนวนเอกสารตีพิมพ์ออนไลน์ในกลุ่มของไฟล์ .pdf .ps .ppt และ .doc และจำนวนเอกสารที่มีการอ้างอิง (Citation) แบบออนไลน์ผ่านกูเกิลสกอลาร์ (Google Scholar) โดยจะจัดอันดับปีละ 2 ครั้ง ได้แก่ เดือนมกราคม และ เดือนกรกฎาคม โดยล่าสุดการจัดอันดับรอบที่ 1 ประจำปี พ.ศ. 2559 มหาวิทยาลัยมหาสารคามได้รับการจัดอันดับให้เป็นมหาวิทยาลัยอันดับ 12 ของประเทศไทย อันดับที่ 25 ของภูมิภาคอาเซียน อันดับที่ 279 ของเอเชีย และอยู่ในอันดับที่ 1156 ของโลกการจัดอันดับโดย SCImago Institutions Rankingการจัดอันดับโดย SCImago Institutions Ranking. - อันดับมหาวิทยาลัยโดย SCImago Institutions Ranking หรือ SIR ซึ่งเป็นการจัดอันดับสถาบันที่มีผลงานวิจัยในระดับนานาชาติ ในปี พ.ศ. 2553 มหาวิทยาลัยมหาสารคามได้รับการจัดให้อยู่ในอันดับที่ 2863 ของโลก อันดับที่ 767 ของทวีปเอเชีย และเป็นอันดับ 15 ของประเทศไทยการจัดอันดับโดย University Ranking by Academic Performanceการจัดอันดับโดย University Ranking by Academic Performance. - อันดับที่จัดโดย University Ranking by Academic Performance หรือ URAP ปี พ.ศ. 2558 มหาวิทยาลัยมหาสารคามได้รับการจัดอันดับให้เป็นอันดับ 16 ของประเทศไทย และอันดับ 1767 ของโลก ถูกจัดอยู่ในกลุ่ม B โดยมีพื้นฐานทางด้านวิชาการตรงตามกฎเกณฑ์ที่กำหนดไว้ คุณภาพและปริมาณของบทความตีพิมพ์ทางวิชาการ บทความวิจัย การเผยแพร่ และการอ้างอิงด้านการวิจัยด้านการวิจัย. - วิทยาลัยดุริยางคศิลป์มีการส่งเสริม และพิจารณาแนวทางในการพัฒนาบุคลากรด้านการวิจัย มีการจัดสรรงบประมาณในการพัฒนาทรัพยากรบุคคลด้านการวิจัย มีระบบประกันคุณภาพงานวิจัยที่เข้มแข็ง มีระบบควบคุมจริยธรรมในการทาวิจัย โดยวิทยาลัยดุริยางคศิลป์ได้มีการส่งเสริมและสนับสนุนให้คณาจารย์ ซึ่งยังมีประสบการณ์ในการวิจัยน้อย ได้เข้าร่วมอบรมเพื่อพัฒนาทักษะความรู้ด้านการวิจัยอย่างต่อเนื่อง มีความร่วมมือด้านการวิจัยกับหน่วยงานภายในและภายนอกมหาวิทยาลัยด้านทำนุบำรุงศิลปวัฒนธรรมด้านทำนุบำรุงศิลปวัฒนธรรม. - วิทยาลัยดุริยางคศิลป์ ให้ความสำคัญกับการทำนุบำรุงศิลปวัฒนธรรม โดยได้กำหนดเป็นจุดเน้นที่เป็นอัตลักษณ์ของวิทยาลัย ตลอดจนส่งเสริมและสนับสนุนให้บุคลากรและนิสิตเข้าร่วมโครงการ/กิจกรรม เผยแพร่ และแลกเปลี่ยนศิลปวัฒนธรรมทั้งในและต่างประเทศ เพื่อจะได้มีประสบการณ์ที่กว้างไกล และจัดโครงการ/กิจกรรมเป็นรูปธรรม เน้นการส่งเสริมศิลปวัฒนธรรม ด้านการปลูกฝังคุณธรรม จริยธรรม ตลอดจนภูมิปัญญาท้องถิ่นด้านบริการวิชาการสังคมด้านบริการวิชาการสังคม. - วิทยาลัยดุริยางคศิลป์ มีวิสัยทัศน์เพื่อเป็นหน่วยงานจัดการเรียนการสอนทางด้านดนตรีที่เป็นเลิศในภาคตะวันออกเฉียงเหนือ และยกมาตรฐานการเรียนการสอนดนตรีให้ทัดเทียมกับต่างประเทศ มีการส่งเสริมสนับสนุนให้คณาจารย์และนิสิตมีส่วนร่วมกับชุมชนในการจัดการเรียนการสอน การวิจัยการบริการวิชาการ และการทำนุบำรุงศิลปวัฒนธรรม มีการกำหนดกลยุทธ์ด้านบริการวิชาการ โดยสนับสนุนและส่งเสริมให้ทุกสาขาวิชา จัดและเข้าร่วมกิจกรรมบริการวิชาการ มีการประเมินผลเพื่อนำผลมาพัฒนารูปแบบและเนื้อหาของกิจกรรมบริการวิชาการให้เกิดประโยชน์สูงสุดในครั้งต่อไป และได้นำความรู้และประสบการณ์ในการบริการวิชาการและวิชาชีพมาบูรณาการในการเรียนการสอนและวิจัยด้านบริการจัดการด้านบริการจัดการ. - วิทยาลัยดุริยางคศิลป์ มีการกำหนดวิสัยทัศน์ พันธกิจ นโยบาย และแผนกลยุทธ์ในการพัฒนาวิทยาลัย โดยให้บุคลากรมีส่วนร่วม มีการนำ KPIs, ระบบและกลไกการประกันคุณภาพการศึกษามาเป็นเครื่องมือในการวัดผลการดำเนินงานตามภารกิจหลัก มีการประชุมเสวนาเพื่อให้เกิดการแลกเปลี่ยนเรียนรู้แนวปฏิบัติที่ดีในการพัฒนาคุณภาพงานระหว่างบุคคล สาขาวิชา และวิทยาลัย มีการติดตามพัฒนาเพื่อปรับดัชนีชี้วัดหลักจากการวิเคราะห์ผลการดำเนินงานทุกเดือน มีการมอบหมายและกระจายอำนาจด้านการบริหารงานให้กับผู้บริหารทุกระดับและทีมงานตามความเหมาะสม ผู้บริหารทุกระดับมีการบริหารงานโดยใช้หลักธรรมาภิบาล มีการติดตามผลการดำเนินงานตามภารกิจทุกเดือน เพื่อกำหนดเป็นแผนการดำเนินงานในแต่ละด้าน มีการจัดสรรงบประมาณ จัดสรรอัตรากาลังและค่าใช้จ่ายในการดำเนินการ การพัฒนาศักยภาพของบุคลากรทุกระดับ และมีการลงทุนในด้านเทคโนโลยีและสื่อสนับสนุนที่ทันสมัย และบริหารงานให้เกิดประโยชน์สูงสุดโดยใช้ทรัพยากรที่มีอยู่อย่างคุ้มค่า มีการติดตามผลการดำเนินงานเพื่อให้มีประสิทธิภาพและเกิดประสิทธิผลสูงสุดต่อองค์กรทำเนียบผู้บริหาร ทำเนียบผู้บริหาร. ตั้งแต่เปิดทำการสอน วิทยาลัยดุริยางคศิลป์ มหาวิทยาลัยมหาสารคาม มีคณบดีดำรงตำแหน่งในสังกัดต่างๆของวิทยาลัย ตามลำดับต่อไปนี้หน่วยงานภายใน หน่วยงานภายใน. - สำนักงานเลขานุการ- งานบุคคล - งานวิชาการ - งานแผนและงบประมาณ - ภาควิชาดุริยางคศิลป์พื้นบ้าน - ภาควิชาดุริยางคศิลป์ไทย - ภาควิชาดุริยางคศิลป์ตะวันตก - บัณฑิตศึกษา - หน่วยงานวิจัย- หน่วยวิจัยดนตรีและศิลปวัฒนธรรม(ดนตรีผู้ไท)ด้านความร่วมมือกับภาคเอกชน ด้านความร่วมมือกับภาคเอกชน. สถาบันดนตรียามาฮ่า (สยามกลการ) ผู้นำดนตรีศึกษารายแรกของเมืองไทย จับมือ มหาวิทยาลัยมหาสารคาม เปิดโรงเรียนสอนดนตรี ณ ศูนย์การค้าเสริมไทยคอมเพล็กซ์ ด้วยเงินลงทุน 10 ล้านบาท เตรียมปั้นบุคลากรดนตรีครั้งใหญ่ โดยวิทยาลัยดุริยางคศิลป์ เป็นเทรนเนอร์ คัดเลือกนิสิต นักศึกษาคนรุ่นใหม่ เปิดประสบการณ์ดนตรีสร้างรายได้มหาศาล เตรียมพร้อมก้าวสู่ประชาคมเศรษฐกิจอาเซียน ในปี 2015 บริษัท สยามดนตรียามาฮ่า จำกัด มองเห็นความสำคัญในการผลิตบุคลากรด้านดนตรี นับเป็นหัวใจหลักในการพัฒนาดนตรี ควบคู่ไปกับการพัฒนานิสิต นักศึกษา ที่มีความรู้ความสามารถด้านดนตรี เพื่อเสริมศักยภาพของนิสิตไทยสู่บุคลากรดนตรี มืออาชีพ และก้าวสู่ระดับสากล อีกทั้ง เตรียมก้าวสู่ประชาคมเศรษฐกิจอาเซียน ในปี 2015 โดยมีความพร้อมในการขยายเครือข่ายร่วมกับพันธมิตรธุรกิจดนตรี คือ มหาวิทยาลัยมหาสารคาม เปิดโรงเรียนสอนดนตรี ณ ศูนย์การค้าเสริมไทยคอมเพล็กซ์ ติดกับมหาวิทยาลัยมหาสารคาม โดยได้รับความร่วมมือคณาจารย์ผู้เชี่ยวชาญจากวิทยาลัยดุริยางคศิลป์ ในการเป็นเทรนเนอร์ของโรงเรียนในแขนงวิชาต่าง ๆ อาทิ เปียโน กีตาร์คลาสสิค กีตาร์ไฟฟ้า กีตาร์เบส กลองชุด ไวโอลิน และหลักสูตรอื่นๆ ของสถาบัน ตลอดจนพัฒนาหลักสูตรดนตรีในสาขาดนตรีไทย และดนตรีพื้นบ้าน เพื่อเปิดสอนให้กับบุคคลทั่วไป และยังเป็นการผลิตบุคลากรนักดนตรีที่มีความรู้ และมีคุณภาพ ตลอดจนให้ความสำคัญเรื่องอุปกรณ์การเรียนการสอนต้องได้มาตรฐานสากล เพื่อรักษาระดับมาตรฐานทางด้านการเรียนการสอนเอาไว้ให้ดีที่สุดในเมืองไทย ตอบสนองความต้องการของนิสิต นักศึกษา และประชาชนที่สนใจอยากศึกษาดนตรีพิธีรับพระราชทานปริญญาบัตร พิธีรับพระราชทานปริญญาบัตร. สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าฯ ให้สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินแทนพระองค์ในการประกอบพระราชพิธีต่าง ๆ ในกิจการของมหาวิทยาลัยมหาสารคาม และพิธีพระราชทานปริญญาบัตรแก่บัณฑิต มหาบัณฑิต และดุษฎีบัณฑิตของวิทยาลัยดุริยางคศิลป์ มหาวิทยาลัยมหาสารคาม ในช่วงเดือนธันวาคมเป็นประจำทุกปี- ครุยดุษฎีบัณฑิต ทำด้วยผ้าหรือแพรสีดำ เย็บเป็นเสื้อคลุมยาวเหนือข้อเท้าพอประมาณ หลังจีบตัวเสื้อผ่าอกตลอด มีแถบกำมะหยี่หรือสักหลาดเทา กว้าง 10 เซนติเมตร ขลิบริมด้วยผ้าสีเหลือง กว้าง 1.5 เซนติเมตร เย็บติดเป็นสาบตามสีมหาวิทยาลัยตลอดด้านหน้าทั้งสองข้าง แขนเสื้อปลายบานยาวระดับข้อมือ ตอนกลางแขนเสื้อทั้งสองข้างมีแถบกำมะหยี่หรือสักหลาดสีเทา กว้าง 7 เซนติเมตร ยาว 42 เซนติเมตร ขลิบริมด้วยผ้าสีเหลือง กว้าง 0.5 เซนติเมตร ปลายแถบทั้งสองข้างเป็นมุมแหลม จำนวน 3 แถบ ติดเรียงกันตามขวางระยะห่างกัน 3.5 เซนติเมตร ตัวเสื้อประดับเข็มวิทยฐานะ จำนวน 2 อัน ในระดับหน้าอกกึ่งกลางของแถบกำมะหยี่หรือสักหลาดสีเทาด้านหน้าทั้งสองข้าง มีผ้าคล้องคอด้านในทำด้วยผ้าต่วนหรือแพรสีเหลือง มีแถบทำด้วยผ้าต่วนหรือแพรสีเทา กว้าง 8 เซนติเมตร ทาบจากมุมด้านล่างเป็นแนวยาวรอบ และมีแพรสีเหลือง กว้าง 1.5 เซนติเมตร ขลิบริมขอบล่าง - ครุยมหาบัณฑิต เช่นเดียวกับครุยดุษฎีบัณฑิต แต่ตอนกลางแขนมีแถบกำมะหยี่หรือสักหลาดสีเท่า จำนวน 2 แถบ ติดเรียงกันตามขวางระยะห่าง 3.5 เซนติเมตร - ครุยบัณฑิต เช่นเดียวกับครุยดุษฎีบัณฑิต แต่ตอนกลางแขนมีแถบกำมะหยี่หรือสักหลาดสีเท่า จำนวน 1 แถบ ติดตามขวางการรับบุคคลเข้าศึกษาระดับปริญญาตรี การรับบุคคลเข้าศึกษา. ระดับปริญญาตรี. วิทยาลัยดุริยางคศิลป์ มหาวิทยาลัยมหาสารคาม ได้เปิดโอกาสทางการศึกษาให้นักเรียนที่มีความรู้ความสามารถด้านดนตรี ทั้งดนตรีพื้นบ้าน ดนตรีไทย ดนตรีตะวันออก และดนตรีตะวันตก เข้าศึกษาระดับปริญญาตรีในวิทยาลัยดุริยางคศิลป์ มหาวิทยาลัยมหาสารคาม โดยครูผู้สอนหรือควบคุมวงดนตรีในโรงเรียนต่างๆ เป็นคัดเลือกนักเรียนที่อยู่ในความดูแลให้เข้าศึกษา ในระดับอุดมศึกษาตามความถนัดของแต่ละคน อีกทั้งยังเป็นการสร้างเครือข่ายทางวิชาการด้านดนตรีเพื่อพัฒนาการเรียนการสอนดนตรี รวมทั้งการผลิตบุคลากรและผลงานทางดนตรีให้กับสังคมของประเทศและสังคมโลกต่อไป โดยมีวัตุถุประสงค์คือ 1. เพื่อรับนักเรียนที่มีความรู้ความสามารถดีเด่นทางด้านดนตรี ทั้งดนตรีพื้นบ้าน ดนตรีไทย และดนตรีตะวันตก เข้าศึกษาระดับปริญญาตรีในวิทยาลัยดุริยางคศิลป์ มหาวิทยาลัยมหาสารคาม 2. เพื่อเปิดโอกาสทางการศึกษาให้นักเรียนได้เข้าศึกษาในระดับอุดมศึกษา 3. เพื่อครูผู้สอนได้เป็นผู้สนับสนุนและคัดเลือกนักเรียนที่มีความสามารถพิเศษทางด้านดนตรี ได้เข้าศึกษาต่อในระดับปริญญาตรี วิทยาลัยดุริยางคศิลป์ มหาวิทยาลัยมหาสารคาม วิทยาลัยดุริยางคศิลป์ มหาวิทยาลัยมหาสารคาม มีเกณฑ์การรับบุคคลเข้าศึกษาในหลักสูตรระดับปริญญาตรี 5 โครงการ ได้แก่- โครงการรับผ่านระบบแอดมิสชันของคณะกรรมการการอุดมศึกษา - โครงการโควต้ารับตรง มหาวิทยาลัยมหาสารคาม - โครงการรับตรงระบบพิเศษ มหาวิทยาลัยมหาสารคาม - โครงการศิษย์ก้นกุฏิดนตรีและผู้มีความรู้ความสามารถดีเด่นด้านดนตรี - โครงการโควตาส่งเสริมเยาวชนดีเด่นด้านศิลปวัฒนธรรมระดับปริญญาโท ระดับปริญญาโท. หลักสูตรระดับปริญญาโท แบ่งเป็น 2 แผน คือ แผน ก และแผน ข ดังนี้- แผน ก แบบ ก 1 หมายถึง การเรียนที่มีเพียงการทำวิทยานิพนธ์อย่างเดียว มีหน่วยกิตสะสมไม่น้อยกว่า 36 หน่วยกิต และจะต้องทำกิจกรรมทางวิชาการตามที่กำหนดไว้ในข้อบังคับ อาจมีการเรียนกระบวนวิชาเพิ่มเติมได้โดยไม่นับหน่วยกิตสะสม- แผน ก แบบ ก 2 หมายถึง การเรียนที่เป็นลักษณะของการศึกษากระบวนวิชาระดับบัณฑิตศึกษาไม่น้อยกว่า 12 หน่วยกิต และทำวิทยานิพนธ์ไม่น้อยกว่า 12 หน่วยกิต หน่วยกิตสะสมเป็นไปตามโครงสร้างหลักสูตรของสาขาวิชา- แผน ข หมายถึง การศึกษากระบวนวิชาระดับบัณฑิตศึกษา และทำการค้นคว้าแบบอิสระไม่น้อยกว่า 3-6 หน่วยกิต มีการสอบคัดเลือกผู้สำเร็จการศึกษาระดับปริญญาตรี เพื่อเข้าศึกษาต่อในระดับปริญญาโทในสาขาวิชาต่าง ๆ ทั้งภาคปกติ และภาคพิเศษ โดยทางมหาวิทยาลัยจะดำเนินการจัดสอบเองระดับปริญญาเอก ระดับปริญญาเอก. หลักสูตรระดับปริญญาเอก แบ่งเป็น 2 แบบ คือ- แบบ 1 เป็นการศึกษาที่เน้นการวิจัย ที่ก่อให้เกิดความรู้ใหม่ แยกเป็น แบบ 1.1 สำเร็จการศึกษาระดับปริญญาโท ทำวิทยานิพนธ์ไม่น้อยกว่า 48 หน่วยกิต แบบ 1.2 สำเร็จการศึกษาระดับปริญญาตรี (เกียรตินิยม) ทำวิทยานิพนธ์ไม่น้อยกว่า 72 หน่วยกิต- แบบ 2 เป็นการศึกษาที่เน้นการวิจัย โดยมีการทำวิทยานิพนธ์ที่มีคุณภาพสูง และก่อให้เกิดความก้าวหน้าทางวิชาการ และวิชาชีพ และศึกษากระบวนวิชาเพิ่มเติม แยกเป็น แบบ 2.1 สำหรับผู้ที่สำเร็จการศึกษาระดับปริญญาโท ทำวิทยานิพนธ์ไม่น้อยกว่า 36 หน่วยกิต และศึกษากระบวนวิชาระดับบัณฑิตศึกษาไม่น้อยกว่า 12 หน่วยกิต แบบ 2.2 สำเร็จการศึกษาระดับปริญญาตรี ทำวิทยานิพนธ์ไม่น้อยกว่า 48 หน่วยกิต และศึกษากระบวนวิชาระดับบัณฑิตศึกษาไม่น้อยกว่า 24 หน่วยกิตศิษย์เก่าที่มีชื่อเสียง ศิษย์เก่าที่มีชื่อเสียง. ศิษย์เก่าที่มีชื่อเสียง- นที คณารัตน์ปทุม /นักร้อง/ เคพีเอ็น อวอร์ด ครั้งที่ 19/สำเร็จการศึกษาหลักสูตรศิลปกรรมศาสตรบัณฑิต สาขาวิชาดุริยางคศิลป์ แขนงวิชาดนตรีตะวันตก - รัตนาพร สารศรี (โบว์ดำ ลำซิ่ง อาร์สยาม) /นักร้อง/สำเร็จการศึกษาหลักสูตรศิลปกรรมศาสตรบัณฑิต สาขาวิชาดุริยางคศิลป์ แขนงวิชาดนตรีดนตรีพื้นบ้าน (หมอลำ) - วงศกรณ์ โยวะราช (ลำเพลิน วงศกร แกรมมี่โกลด์) /นักร้อง/ นิสิตสภาพปัจจุบันคณะและวิทยาลัยที่เกี่ยวข้องคณะกลุ่มวิทยาศาสตร์สุขภาพคณะและวิทยาลัยที่เกี่ยวข้อง. คณะกลุ่มวิทยาศาสตร์สุขภาพ. - คณะแพทยศาสตร์ - คณะพยาบาลศาสตร์ - คณะเภสัชศาสตร์ - คณะสาธารณสุขศาสตร์ - คณะสัตวแพทยศาสตร์ - บัณฑิตวิทยาลัยคณะกลุ่มมนุษยศาสตร์และสังคมศาสตร์คณะกลุ่มมนุษยศาสตร์และสังคมศาสตร์. - คณะมนุษยศาสตร์และสังคมศาสตร์ - คณะศึกษาศาสตร์ - คณะการบัญชีและการจัดการ - คณะศิลปกรรมศาสตร์ - คณะการท่องเที่ยวและการโรงแรม - วิทยาลัยการเมืองการปกครอง - วิทยาลัยดุริยางคศิลป์ - คณะวัฒนธรรมศาสตร์ - คณะนิติศาสตร์ - สถาบันวิจัยศิลปะและวัฒนธรรมอีสานคณะกลุ่มวิทยาศาสตร์และเทคโนโลยีคณะกลุ่มวิทยาศาสตร์และเทคโนโลยี. - คณะวิทยาศาสตร์ - คณะเทคโนโลยี - คณะวิทยาการสารสนเทศ - คณะวิศวกรรมศาสตร์ - คณะสถาปัตยกรรมศาสตร์ ผังเมืองและนฤมิตศิลป์ - คณะสิ่งแวดล้อมและทรัพยากรศาสตร์ - สถาบันวิจัยวลัยรุกขเวช</doc>
