<doc id="944022" url="https://th.wikipedia.org/wiki?curid=944022" title="เหตุระเบิดในซูราบายา">เหตุระเบิดในซูราบายา เหตุระเบิดในเมืองซูราบายา พ.ศ. 2561 เป็นชุดของเหตุการณ์การก่อการร้ายที่เริ่มขึ้นเมื่อวันที่ 13 พฤษภาคม พ.ศ. 2561 ที่คริสตจักร 3 แห่งในเมืองซูราบายา ซึ่งเป็นเมืองใหญ่ที่สุดอันดับสองของประเทศอินโดนีเซีย เหตุระเบิดเกิดขึ้นที่คริสตจักรคาทอลิกพระแม่มารีย์ (Gereja Katolik Santa Maria Tak Bercela, SMTB) บนถนน Ngagel Madya โบสถ์คริสเตียน (Gereja Kristen Indonesia, GKI) บนถนน Diponegoro และคริสตจักรเซนเทอร์เพนทาคอร์ด (Gereja Pantekosta Pusat Surabaya, GPPS) บนถนน Arjuno เหตุระเบิดครั้งแรก ณ คริสตจักรคาทอลิกพระแม่มารีย์ และจนถึงครั้งที่สามภายในหนึ่งชั่วโมง เหตุระเบิดครั้งที่สี่เกิดขึ้นที่อพาร์ตเมนท์ในเมืองซิโดจน ตั้งอยู่ทางตอนใต้เมืองซูราบายา ซึ่งเหตุการณ์เกิดขึ้นเมื่อผู้ก่อการร้ายได้ตั้งระบบระเบิดไว้ภายในห้อง ซึ่งในห้องมีผู้เสียชีวิต 3 คน และเด็ก 2 คน, เด็กโตบาดเจ็บ เหตุระเบิดครั้งที่ห้าเกิดขึ้นหลักจากเหตุหนึ่งวัน ซึ่งเกิดขึ้นที่สำนักงานตำรวจเมืองซูราบายา (Mapolrestabes Surabaya) ผู้ก่อเหตุได้จุดระเบิดระหว่างที่เจ้าหน้าที่ตำรวจเข้ามาในสำนักงานตำรวจ เมื่อบ่ายวันที่ 15 พฤษภาคม พ.ศ. 2561 มีผู้เสียชีวิตจากการระเบิดพลีชีพทั้งหมด 26 คน มีคนกว่า 50 คนได้รับบาดเจ็บ บางคนบาดเจ็บสาหัส เหตุระเบิดในครั้งนี้เกิดขึ้นหลังจากเหตุระเบิดที่เมกา บริบรอฟ ในเดปก ส่งผลให้เจ้าหน้าที่ตำรวจเสียชีวิต 5 นาย เหตุระเบิดในครั้งนี้ถือได้ว่าร้ายแรงที่สุดในประเทศอินโดนีเซีย หลังจากการโจมตีที่บาหลี ใน พ.ศ. 2545 จากการสืบสวนพบว่าผู้ที่ระเบิดพลีชีพเป็นครอบครัวจากประเทศซีเรีย เหตุระเบิดในครั้งนี้ถือได้ว่าเป็นเหตุระเบิดที่สามารถตบตาและวางแผนได้ดีที่สุดในประเทศอินโดนีเซีย นอกจากนี้ยังเป็นครั้งแรกของประวัติศาสตร์อินโดนีเซียที่มีเด็กอายุ 9 ขวบร่วมขบวนการเหตุระเบิดในครั้งนี้ด้วย</doc>
