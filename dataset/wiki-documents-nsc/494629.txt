<doc id="494629" url="https://th.wikipedia.org/wiki?curid=494629" title="เฮลมุท โอบลิงเกอร์">เฮลมุท โอบลิงเกอร์ เฮลมุท โอบลิงเกอร์ () เกิดวันที่ 14 มีนาคม ค.ศ. 1973 ที่แชร์ดิง เป็นนักพายเรือแคนูสลาลอมชาวออสเตรียที่ร่วมเข้าแข่งขันตั้งแต่ยุคต้นทศวรรษ 1990 เขาได้รับรางวัลเหรียญทองแดงของการแข่งประเภทเค-วัน ในแคนูสลาลอมชิงแชมป์โลก 2003 ที่เอาก์สบูร์ก เขายังได้รับเหรียญรางวัลสี่เหรียญจากการแข่งขันชิงแชมป์ยุโรป (1 เหรียญทอง, 1 เหรียญเงิน และ 2 เหรียญทองแดง) โอบลิงเกอร์ยังได้เข้าแข่งขันในโอลิมปิกฤดูร้อนห้าครั้ง โดยมีผลงานที่ดีที่สุดในอันดับที่สี่ของการแข่งประเภทเค-วัน ที่จัดขึ้น ณ ซิดนีย์ ใน ค.ศ. 2000 ส่วนภรรยาของเขา ฟีโอเลททา ได้รับรางวัลเหรียญทองแดงจากการแข่งประเภทเค-วัน หญิง ในโอลิมปิกฤดูร้อน 2008 ที่กรุงปักกิ่ง</doc>
