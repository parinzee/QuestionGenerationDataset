<doc id="150164" url="https://th.wikipedia.org/wiki?curid=150164" title="ธานินทร์ อินทรเทพ">ธานินทร์ อินทรเทพ ธานินทร์ อินทรเทพ มีชื่อจริงว่า ธานินทร์ อินทรแจ้ง นักร้องเพลงลูกกรุงอาวุโส มีชื่อเสียงจากเพลง รักเอย เหมือนคนละฟากฟ้า นกขมิ้น หากรู้สักนิด ขาดฉันแล้วเธอจะรู้สึก และ ทำไมถึงต้องเป็นเรา (โดยเฉพาะเพลงขาดฉันแล้วเธอจะรู้สึก มีชื่อเสียงจนถูกนำไปแต่งเพลงล้อเลียน ชื่อ ขาดฉันแล้วเธอจะเซ้งตึก แปลงเพลงโดย ซูม แห่งหนังสือพิมพ์ไทยรัฐ)ประวัติประวัติ. - เกิดที่จังหวัดสมุทรสาคร เรียนหนังสือที่โรงเรียนบ้านมหาชัย และโรงเรียนสมุทรสาครวิทยาลัย ชื่นชอบการร้องเพลงมาตั้งแต่เด็ก- เคยเข้าประกวดการร้องเพลง ได้รับรางวัลชนะเลิศหลายครั้ง โดยชอบร้องเพลงของ สุเทพ วงศ์กำแหง ชรินทร์ นันทนาคร และนริศ อารีย์- เข้าร่วมวงดนตรีของครูพยงค์ มุกดา จากการชนะเลิศการประกวดร้องเพลงของสถานีวิทยุพล.1 เมื่อปี พ.ศ. 2504 มีผลงานอัดแผ่นเสียงเพลง จูบจันทร์ และ เพ็ญโสภา ต่อมาครูพยงค์ได้นำไปฝากให้อยู่กับวงสุเทพโชว์ ของสุเทพ วงศ์กำแหง ซึ่งเป็นผู้ตั้งชื่อในการแสดงให้ว่า ธานินทร์ อินทรเทพผลงานเด่นผลงานเด่น. - เริ่มมีชื่อเสียงจากการร้องเพลง รักเอย แต่งโดย แมนรัตน์ ศรีกรานนท์- รางวัลแผ่นเสียงทองคำพระราชทานจากเพลง เหมือนคนละฟากฟ้า พ.ศ. 2506 (แต่งโดย มนัส ปิติสานต์ และ จงรัก จันทร์คณา) นกขมิ้น พ.ศ. 2508 และ หากรู้สักนิด พ.ศ. 2514- รางวัลเสาอากาศทองจากเพลง ฝากเพลงถึงเธอ พ.ศ. 2518 ขาดฉันแล้วเธอจะรู้สึก และ ทำไมถึงต้องเป็นเรา พ.ศ. 2519 (แต่งโดย ทวีพงศ์ มณีนิล) และ ปั้นดินให้เป็นดาว พ.ศ. 2522- แสดงภาพยนตร์ เรื่อง พิมพิลาไลย จำปูน กาเหว่า ชุมทางรัก เป็ดน้อย ระหว่าง พ.ศ. 2507-2511 ร้องเพลงประกอบ เช่น "จำปูน (จำปูน ) ,สามคำจากใจ (เป็ดน้อย ) และ ชีวิตละคร (ละครเร่ )- แสดงละครโทรทัศน์หลายเรื่อง เช่น พระบารมีปกเกล้า-เจ้าพระยา คู่กับ เยาวเรศ นิสากร ทางช่อง 7 ขาวดำ ,ศิวา ราตรี (ของ พนมเทียน) และ คมพยาบาท (ของ สุข หฤทัย) ทางช่อง 9 อสมท.- ช่วงปี พ.ศ. 2522 - 2530 เดินทางไปใช้ชีวิตร้องเพลงในสหรัฐอเมริกา เมื่อกลับมาได้หยุดร้องประจำตามสถานบันเทิง แต่รับเชิญร้องตามงานพิเศษ และเป็นเลขานุการของสมาคมนักร้องแห่งประเทศไทย ก่อตั้งกองทุนเพื่อศิลปิน- ร่วมหุ้นกับสุเทพ วงศ์กำแหง เปิดร้านอาหารครัวศิลปิน ตั้งอยู่ที่ศูนย์วัฒนธรรมแห่งประเทศไทย- มีคอนเสิร์ตของตนเองและรับเชิญเป็นครั้งคราว แฟนเพลงต้อนรับคับคั่ง</doc>
