<doc id="291421" url="https://th.wikipedia.org/wiki?curid=291421" title="องค์การผู้สังเกตการณ์ศิลปะนานาชาติ">องค์การผู้สังเกตการณ์ศิลปะนานาชาติ องค์การผู้สังเกตการณ์ศิลปะนานาชาติ () เป็นองค์การที่ก่อตั้งขึ้นโดยเจมส์ เบ็ค ศาสตราจารย์สาขาวิชาประวัติศาสตร์ศิลป์วิทยาแห่งมหาวิทยาลัยโคลัมเบียในสหรัฐอเมริกาเพื่อเฝ้าสังเกตและรณรงค์เพื่อหาวิธีที่ดีขึ้นในการอนุรักษ์งานศิลปะ องค์การมีสาขาในสหราชอาณาจักร “องค์การผู้สังเกตการณ์ศิลปะแห่งสหราชอาณาจักร” (ArtWatch UK)กิจการ กิจการ. ในปี ค.ศ. 1991 เบ็ควิจารณ์การการทำความสะอาดประติมากรรมอนุสรณ์ของอิลาเรีย เดล คาเรตโตในมหาวิหารลูคคาโดย จาโคโป เดลลา เควอร์เชียในอิตาลี ที่เป็นผลให้ผู้อนุรักษ์ฟ้องร้องในข้อหาว่า “กล่าวร้ายอย่างสร้างปัญหา” (aggravated slander) ซึ่งมีโทษถึงจำคุกสามปีศาลตัดสินว่าผิดจริง แต่เบ็คชนะคดี จากนั้นก็มาร่วมก่อตั้งองค์การผู้สังเกตการณ์ศิลปะ องค์การผู้สังเกตการณ์ศิลปะทำการวิจารณ์วิธีและโครงการอนุรักษ์หลายโครงการ รวมทั้งโครงการบูรณะจิตรกรรมฝาผนัง “พระกระยาหารมื้อสุดท้าย” โดย เลโอนาร์โด ดา วินชี และโครงการการบูรณะจิตรกรรมฝาผนังในชาเปลซิสติน ในปี ค.ศ. 2004 องค์การพยายามร้องเรียนให้ทำการยุติการบูรณะประติมากรรม “เดวิด” โดย ไมเคิล แอนเจโลแต่ไม่สำเร็จ แต่หลังจากนั้นก็พบว่าเกิดมีรอยร้าว เบ็ค และ ดาลีย์มักจะออกความเห็นอย่างตรงไปตรงมาเกี่ยวกับงานบูรณะที่เป็นหัวข่าวอยู่เสมอ แต่องค์การเองก็ถูกวิจารณ์จากฝ่ายปฏิปักษ์อย่างรุนแรง เช่นเมื่อผู้สำรวจรังวัดมหาวิหารเซนต์พอลผู้มีหน้าที่ดูแลการทำความสะอาดมหาวิหารในปี ค.ศ. 2004 ถูกดาลีย์วิจารณ์ก็โต้ว่า “องค์การผู้สังเกตการณ์ศิลปะแห่งสหราชอาณาจักรฟังแล้วออกจะขลัง แต่ดูเหมือนว่าจะเป็นองค์การที่มีทัศนคติจากคนคนเดียว”</doc>
