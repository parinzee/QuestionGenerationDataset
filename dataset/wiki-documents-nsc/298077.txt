<doc id="298077" url="https://th.wikipedia.org/wiki?curid=298077" title="ดนตรียุคโรแมนติก">ดนตรียุคโรแมนติก ยุคโรแมนติก (ค.ศ.1810-1910) เป็นยุคของดนตรีคลาสสิกในช่วงศตวรรษที่19 ซึ่งเน้นอารมณ์ของดนตรีมากกว่าความสมดุลของบทตอน และเน้นความเป็นตัวตนของคีตกวีมากกว่ากฎเกณฑ์ทางดนตรีที่มีมาแต่เดิม คำว่า "โรแมนติก" ถูกประยุกต์ใช้ในวงการดนตรีปี ค.ศ. 1810 ซึ่งเอามาจากวงการวรรณกรรม มีความหมายว่า อารมณ์ที่รุนแรงของมนุษย์ โดยลักษณะดนตรีแบบโรแมนติกนี้เริ่มขึ้นในงานของนักประพันธ์เพลงและนักดนตรีชื่อ ลุดวิจ ฟาน เบโทเฟน (Ludwig van Beethoven) ดนตรียุคโรแมนติกนั้นเริ่มต้นด้วยเพลงขับร้องและเพลงเปียโนสั้นๆ ต่อมาเป็นเพลงสำหรับวงออร์เคสตราลักษณะดนตรีของยุคโรแมนติก ลักษณะดนตรีของยุคโรแมนติก. ดนตรียุคโรแมนติกมีลักษณะของแนวทำนองที่เต็มไปด้วยการบรรยายความรู้สึก มีแนวทำนองเด่นชัด ลักษณะการแบ่งวรรคตอนเพลงไม่ตายตัว การประสานเสียงได้พัฒนาต่อจากยุคคลาสสิกทำให้เกิดการคิดคอร์ดใหม่ๆ เพิ่มขึ้น เพื่อใช้แสดงออกถึงอารมณ์และความรู้สึก มีการนำคอร์ดที่เสียงไม่กลมกลืนมาใช้มากขึ้น มีการใช้โน้ตนอกคอร์ด บันไดเสียงที่มีโน้ตครึ่งเสียง (Chromatic Scale) การเปลี่ยนบันไดเสียงหนึ่งไปอีกบันไดเสียงหนึ่งอย่างคาดไม่ถึง การประสานเสียงแบบโฮโมโฟนี (Homophony) ยังคงเป็นลักษณะเด่นสืบเนื่องมาจากยุคคลาสสิก การใช้เสียงดัง-เบา มีตั้งแต่ ppp ไปจนถึง fff คีตลักษณ์ของเพลง (form) ยังคงเป็นแบบโซนาต้าฟอร์มแบบยุคคลาสสิก แต่มีความยืดหยุ่นของโครงสร้าง ในยุคนี้ดนตรีบรรเลง และบทเพลงสำหรับเปียโน เป็นที่นิยมประพันธ์กันมากขึ้น ลักษณะของวงออร์เคสตราจะมีขนาดใหญ่ขึ้นตามแต่ผู้ประพันธ์เพลงจะกำหนด เพลงคฤหัสถ์หรือเพลงสำหรับชาวบ้านเป็นที่นิยมประพันธ์กัน แต่เพลงโบสถ์ก็ยังคงมีการประพันธ์อยู่เช่นกัน ในลักษณะของเพลงแมส ที่ใช้เพื่อประกอบศาสนพิธี และเพลงเรเควียม ที่ใช้ในพิธีศพ สำหรับบทเพลงอุปรากร และเพลงร้องก็มีพัฒนาการควบคู่ไป เนื้อร้องมีตั้งแต่การล้อการเมือง ความรักกระจุ๋มกระจิ๋ม ไปจนถึงเรื่องโศกนาฏกรรมนักดนตรีในยุคโรแมนติกนักดนตรีในยุคโรแมนติก. - จิโออัคคิโน รอสซินี (Gioacchino Rossini) - ฟรานซ์ ปีเตอร์ ชูเบิร์ต (Franz Peter Schubert) - เอกเตอร์ แบร์ลิออส (Hector Berlioz) - เอ็ดเวิด ฮาร์กรัป กริก (Edvard Hagerup Grieg) - เฟลิกซ์ เมนเดลโซห์น-บาร์โธลดี (Felix Mendelssohn-Batholdy) - เฟรเดริก ฟรองซัวส์ โชแปง (Frédéric François Chopin) - โรเบิร์ต อเล็กซานเดอร์ ชูมันน์ - ฟรานซ์ ลิซท์ (Franz Liszt) - ริชาร์ด วากเนอร์ (Richard Wagner) - จูเซปเป แวร์ดี (Giuseppe Verdi) - แบดริช สเมตานา (Bedrich Smetana) - โยฮันเนส บราห์มส์ (Johannes Brahms) - จอร์จ บิเซต์ (Georges Bizet) - ปีเตอร์ อิลยิช ไชคอฟสกี (Peter Ilyich Tchaikovsky) - แอนโทนิน ดโวชาค (Antonín Dvořák) - จิอาโคโม ปุชชีนี (Giacomo Puccini) - กุสตาฟ มาห์เลอร์ (Gustav Mahler) - ริชาร์ด สเตราส์ (Richard Strauss) - จีน ซิเบลิอุส (Jean Sibelius) - เซียร์เกย์ รัคมานีนอฟ (Sergej Rakhmaninov)บทประพันธ์ที่สำคัญในยุคโรแมนติกบทประพันธ์ที่สำคัญในยุคโรแมนติก. - 1.ประเภทซิมโฟนี (Symphony) Symphony No. 3 (Eroica) - เบโธเฟน- 2.ประเภทคอนแชร์โต (Concerto) Piano Concerto No.5 (Emperor) - เบโธเฟน- 3.ประเภทโอเปร่า (Opera)- 3.1 Serious Opera Carmen - บิเซต์- 3.2 Comic Opera The Barber of Seville - รอสชินี- 4.ประเภทดนตรีบรรยายเรื่องราว (Program Music) แบ่งย่อยได้ 4 ชนิดคือ- 4.1 Concert Overture Habrides Overture - เมนเดลโซห์น- 4.2 Incidental Music A Midsummer Night's Dream - เมนเดลโซห์น- 4.3 Program Symphony Dante - ลิซท์- 4.4 Tone Poem (Symphonic Poem) Don Juan - สเตราส์- 5.ประเภทบัลเลต์ (Ballet) Borelo - ราเวล- 6.ประเภทแชมเบอร์มิวสิค (Chamber Misic) Piano Quintet in A Major, Op.114 - ชูเบิร์ต- 7.ประเภทโซนาตา (Sonata) Piano Sonata in C minor (Pathetique) - เบโธเฟน- 8.ประเภทอื่นๆ- 8.1 บทเพลงร้องและเพลงสำหรับเปียโน Erikonig - ชูเบิร์ต- 8.2 บทเพลงแมส Missa Solemnis - เบโธเฟน</doc>
