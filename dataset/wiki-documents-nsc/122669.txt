<doc id="122669" url="https://th.wikipedia.org/wiki?curid=122669" title="ดาร์กคิงดอม">ดาร์กคิงดอม ดาร์กคิงดอม (Dark Kingdom) กลุ่มตัวละครฝ่ายร้ายในเรื่อง เซเลอร์มูน เป็นเหล่ามนุษย์โลกที่ก่อกบฏต่อต้านอาณาจักรโลก และอาณาจักรซิลเวอร์มิลเลนเนี่ยมแห่งดวงจันทร์ นำโดย ควีนเบรีล และ ควีนเมตาเลีย เป้าหมายคือต้องการชิง "ผลึกเงินมายา" มาใช้สร้างพลังให้แก่ตัวควีนเมตาเลีย เพื่อที่จะยึดครองโลกตัวละครเด่นในดาร์กคิงดอมตัวละครเด่นในดาร์กคิงดอม. - ควีนเมตาเลีย เป็นปีศาจบนจุดดำบนดวงอาทิตย์ มีรูปร่างไม่แน่นอน คล้ายหมอกไฟสีดำ ใช้พลังอำนาจล้างสมองมนุษย์ให้ขึ้นมาทำลายล้างคนบนดวงจันทร์ จนกระทั่งถูกควีนเซเรนิตี้ (คุณแม่ของเซเลอร์มูน) ใช้พลังของผลึกเงินมายาสะกดเอาไว้ในระดับหนึ่ง ขังไว้ที่ทวีปอาร์กติก ภายหลังถูกเซเลอร์มูนสะกดและทำลายล้างจนสิ้นซาก- ควีนเบรีล สาวงามผมยาวสีแดง อดีตชาติเป็นหญิงสาวชาวมนุษย์ที่แอบหลงรักเจ้าชายเอนดิเมี่ยน (หน้ากากทักซิโด้) แต่เพราะอิจฉาที่เจ้าชายแบ่งปันความรักให้เจ้าหญิงเซเรนิตี้ (เซเลอร์มูน) จึงได้ขายวิญญาณให้กับควีนเมตตาเลีย เพื่อแลกกับการล้างสมองชาวโลกให้ขึ้นมาทำสงครามบนดวงจันทร์ เธอถูกควีนเมตาเลียเข้าสิงแล้วฆ่าเจ้าชายเอนดิเมี่ยน แล้วจึงถูกเซเลอร์วีนัสฆ่าเธอตายตาม ภายหลังฟื้นคืนชีพขึ้นมาใหม่ และก็ถูกเซเลอร์วีนัสกำจัดด้วยดาบผลึกเงินมายา แต่ในอะนิเมะถูกเซเลอร์มูนปราบด้วยผลึกเงินมายา- ควีนเบริลถือเป็นตัวละครยอดนิยมในภาคละครเวที ที่มักจะได้รับบทตัวร้ายที่โดดเด่นแทบทุกเรื่องจตุรเทพแห่งดาร์กคิงดอม จตุรเทพแห่งดาร์กคิงดอม. ในอดีตชาติ จตุรเทพทั้ง 4 เคยเป็นทหารอารักขาของเจ้าชายเอนดิเมี่ยน และได้เสียชีวิตไปในการก่อกบฏพร้อมกับเจ้าชาย แต่เมื่อกลับชาติมาเกิดใหม่ กลับถูกควีนเบริลปลุกวิญญาณขึ้นมาใหม่ให้เป็นลูกน้องของตน โดยปิดความทรงจำเรื่องอดีตชาติที่เป็นองครักษ์ของเจ้าชายเอนดิเมี่ยนเอาไว้ เจไดท์- นักรบที่ออกไปปฏิบัติหน้าที่เป็นคนแรก มีผมสั้นสีทอง อายุราว 18 ปี มีนิสัยใจร้อน โมโหง่ายเมื่อทำงานไม่สำเร็จ ในมังงะเป็นคู่กับเซเลอร์มาร์ส และถูกสังหารด้วยท่า Fire Shoor ของเซเลอร์มาร์ส ส่วนในอะนิเมะ ถูกควีนเบริลฆ่าตายด้วยการแช่แข็งในแท่งผลึกแก้ว เนื่องจากกำจัดพวกเซเลอร์มูนไม่สำเร็จ- เจไดท์ปรากฏตัวในมังงะเล่มแรกๆ และมีในตอนพิเศษของเซเลอร์มาร์สประมาณภาค SS ซึ่งพูดถึงคนรักที่หักอกเธอ มีภาพของเจไดท์ลางเลือน ซึ่งเป็นการบอกความเป็นอดีตชาติคนรักของเซเลอร์มาร์ส - ในภาคทีวี PGSM เป็นนักรบคนสุดท้ายภักดีและอยู่เคียงข้างควีนเบริลในตอนที่อาณาจักรกำลังล่มสลาย เขาเป็นตัวละครเดียวที่ยังรักษาอิมเมจแบบต้นฉบับมังงะและอะนิเมะไว้ ในขณะที่คนอื่นเปลี่ยนภาพลักษณ์และเครื่องแต่งกายใหม่หมด - นอกจากนั้น เจไดท์ยังถูกนำไปเขียนเป็น Doujinshi ที่ส่วนใหญ่เป็นความรักระหว่างชายรักชาย โดยคู่กับเนฟไลท์ด้วย เนฟไลท์- นักรบคนที่ 2 ของดาร์กคิงดอม มีจุดเด่นคือ ผิวขาว ผมหยักศกเป็นลอนยาวสีแดง อายุราว 19 ปี มีคฤหาสน์อาศัยซ่อนตัวอยู่ในป่า เป็นคู่ปรับกับซอยไซต์ มีนิสัยใจเย็น แต่ก็มีหงุดหงิดในบางครั้งที่ทำงานไม่สำเร็จ แต่ยังถือว่าน้อยกว่าเจไดท์ มีหน้าที่ในการตามหาผลึกเงินมายา - ในมังงะเป็นคู่กับเซเลอร์จูปิเตอร์ ถูกเซเลอร์จูปิเตอร์ฆ่าตาย ในอะนิเมะถูกกำหนดให้ชอบกับนารุมิเพื่อนของอุซางิ ถูกปีศาจลูกน้องของซอยไซต์ฆ่าตายเพื่อชิงผลึกแก้วที่ใช้หาผลึกเงินมายา เนื่องจากปกป้องนารุมิเอาไว้ ถือว่าเป็นคนที่มีจิตใจที่ดีที่สุดในหมู่จตุรเทพ จึงกลายเป็นตัวละครที่ได้รับความนิยมมากในกลุ่ม ถูกนำไปเขียนเป็น Doujinshi ทั้งแบบคู่กับนารุจัง และคู่กับเจไดท์ - ในภาคทีวี PGSM เนฟ์ไลท์กลับเป็นคนที่มีนิสัยขี้โมโหและใจร้อนที่สุด ปลอมตัวเป็นพนักงานร้านเกมของรุ่นพี่โมโตกิ แอบหลงรักอามิ หรือ เซเลอร์เมอร์คิวรี่ และเป็นคนที่รู้ตัวจริงและเคยปกป้องเซเลอร์เมอร์คิวรี่ไม่ให้ถูกคุนไซต์ทำร้ายด้วย ตอนหลังถูกควีนเบริลฆ่าตาย ซอยไซท์ นักรบคนที่ 3 ของดาร์คคิงดอม มีจุดเด่นที่ใบหน้าสวยงามคล้ายผู้หญิง มีผมหยักศกเป็นลอนยาวสีน้ำตาลอ่อน อายุราว 16 - 17 ปี มีหน้าที่ในการตามหาผลึกเงินเล็ก ที่จะเป็นหนทางไปสู่การตามหาผลึกเงินมายา มักมีกลีบดอกกุหลาบวนรอบตัวเขาทุกครั้งที่ปรากฏตัว- ในมังงะเป็นคู่กับเซเลอร์เมอร์คิวรี่ ถูกเซเลอร์มูนฆ่าตายที่ไปทำร้ายหน้ากากทักซิโด้ - ส่วนในอะนิเมะถูกกำหนดให้เป็นคู่รักกับคุนไซต์ ถูกควีนเบริลฆ่าตายเพราะละเมิดคำสั่งที่ทำร้ายหน้ากากทักซิโด้ การตายของเขาถือว่าประทับใจคนดูที่เป็นแฟนคลับของคู่ซอยไซต์และคุนไซต์มาก - ถึงแม้ในภาคอะนิเมะ ซอยไซต์จะถูกตีภาพลักษณ์เป็นเกย์ควีนก็ตาม แต่ในภาคมังงะเป็นผู้ชายแท้ แม้จะชอบแต่งหญิงออกปฏิบัติการก็ตาม มีปรากฏในมังงะเล่ม 2 และตอนพิเศษของเซเลอร์มาร์ส ซึ่งเขาปลอมตัวเป็นหญิงเล่นเปียโนโจมตีเซเลอร์มาร์ส เพื่อแก้แค้นให้เจไดท์ - ซอยไซต์ถูกนำไปทำเป็น Doujinshi ที่มักเป็นเรื่องรักร่วมเพศกับคุนไซต์ แต่ก็ยังมีที่ถูกนำไปทำเป็นแบบความรักชายหญิง ระหว่างเขาและอามิ (เซเลอร์เมอร์คิวรี่) เขียนโดย KiddyLand เป็นโดจินเมื่อราว 10 ปีที่แล้ว ซึ่งพูดเรื่องราวเกี่ยวกับชีวิตหลังการแต่งงานระหว่างซอยไซต์กับอามิ - ในภาคทีวี PGSM ซอยไซต์เป็นผู้ชายแท้ ผมสีเงินยวง ชอบเล่นเปียโน ถูกฆ่าตายด้วยปีศาจสมุนของคุนไซต์ เพราะปกป้องเซเลอร์มูนเอาไว้ ในภาคทีวีนี่ เขาเป็นคู่รักกับเซเลอร์วีนัส - ในภาคละครเวที ซอยไซต์ถือเป็นตัวละครเด่นที่ถูกนำเสนอภาพความรักระหว่างเขากับอามิ มากกว่าคู่ใดๆ น่าแปลกที่ภาคละครเวที คนที่รับบทซอยไซต์จะเป็นผู้ชายแท้ ในขณะที่คนรับบทเจไดท์และคุนไซต์กลับเป็นผู้หญิง คุนไซท์- นักรบคนสุดท้ายแห่งดาร์คคิงดอม มีจุดเด่นที่ผิวคล้ำ ผมสีเงินเส้นผมยาวตรง หัวหน้าองครักษ์ของเจ้าชายเอนดิเมี่ยน อายุราว 25 ปี เป็นคนที่ใจเย็นและรอบคอบที่สุดในกลุ่ม ขณะเดียวกันก็เป็นคนที่อำมหิตที่สุดด้วย - ในต้นฉบับเป็นคู่กับเซเลอร์วีนัส เขาเป็นคนแรกที่ระลึกชาติความจริงได้ แต่ก็ถูกควีนเบริลใช้พลังล้างสมองให้ไปสู้กับเหล่าอัศวินเซเลอร์ ถูกเซเลอร์ทั้ง 4 (มาร์ส, เมอร์คิวรี่, จูปิเตอร์, วีนัส) รวมพลังโจมตีใส่เขาหลังจากที่เขาปล่อยพลังให้เมืองจูบังกลายเป็นน้ำแข็ง ในมังงะเล่ม 3 มีฉากที่แสดงให้เห็นการเกี้ยวพาราสีเล็กๆ ของคุนไซต์ที่มีต่อเซเลอร์วีนัสด้วย - ส่วนในอะนิเมะเป็นคู่รักกับซอยไซต์ การตายของซอยไซต์ทำให้เห็นอีกด้านว่าคุนไซต์รักซอยไซต์อย่างแท้จริง และตามล้างแค้นเหล่าอัศวินเซเลอร์ แต่ก็ตายเพราะถูกอาวุธของตนเองสะท้อนใส่ - ในภาคทีวี PGSM คุนไซต์มีผมยาวสีดำ ผิวขาว และเป็นคนที่อำมหิตที่สุดในกลุ่ม ฆ่าได้แม้กระทั่งเพื่อนพ้องของตน แต่กลับเป็นคนที่ระลึกชาติได้ก่อนคนอื่น และถูกปีศาจของเจไดท์ฆ่าตาย ขณะที่ปกป้องเจ้าชายเอนดิเมี่ยนเอาไว้ - คุนไซต์มีปรากฏตัวในมังงะเรื่อง เซเลอร์วี เล่ม 3 (ตอนสุดท้าย) มีภาพการสบตากับระหว่างเขาและเซเลอร์วีนัส จนเป็นสาเหตุให้หน้ากาก A ซึ่งอดีตชาติเป็นทหารชั้นผู้น้อยของคุนไซต์ ยอมขายวิญญาณให้ควีนเมตาเลีย เพื่อที่ตนจะได้มีพลังเหนือกว่าคุนไซต์ และเอาชนะและครอบครองเซเลอร์วีในชาติหน้าได้ นอกจากนั้น คุนไซต์ยังเป็นมีหน้าตาที่คลับคล้ายกับรักแรกพบของมินาโกะ (เซเลอร์วีนัส) อีกด้วย บทสรุปของของ 4 จตุรเทพในแต่ละภาค- ในภาคมังงะ วิญญาณของทั้ง 4 ไปสิงสู่อยู่ในอัญมณีที่มาโมรุเก็บเอาไว้ ในมังงะราวภาค R มาโมรุเคยใช้พลังจิตติดต่อพูดคุยกับพวกเขาได้ และวิญญาณของทั้ง 4 ก็เคยปรากฏตัวในภาค SS เมื่อมาโมรุโดนคำสาปของเนเฮเรเนีย - ในภาคอะนิเมะ ทั้ง 4 ตายหมด ไม่ฟื้นคืนชีพอีก - ในภาคทีวี PGSM ทั้ง 4 ฟื้นคืนชีพอีกครั้ง และกลับตัวกลับใจเป็นองครักษ์ของมาโมรุกับเหล่าอัศวินเซเลอร์ น่าเสียดายว่าตอนจบไม่มีฉากต่อยอดว่า เนฟ์ไลท์กับอามิ และ ซอยไซต์กับวีนัส จะได้สมหวังกันหรือไม่ ในภาคทีวีของเซเลอร์วี ทั้ง 4 ได้รับเชิญบทเล็กๆ ในบทนายตำรวจติ๊งต๊องประจำป้อมยามเมืองจูบัง - ในภาคละครเวที ทั้ง 4 ตายซ้ำแล้วซ้ำเล่า และแม้จะมีบางเรื่องที่ฟื้นคืนชีพได้ แต่ก็ไม่ต่อยอดเรื่องราวอะไรอีกความแตกต่างในแต่ละเวอร์ชัน</doc>
