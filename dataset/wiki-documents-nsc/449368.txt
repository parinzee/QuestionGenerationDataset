<doc id="449368" url="https://th.wikipedia.org/wiki?curid=449368" title="ฌ็อง-มาร์ก เอโร">ฌ็อง-มาร์ก เอโร ฌ็อง-มาร์ก เอโร (, ) เกิดวันที่ 25 มกราคม ค.ศ. 1950 เป็นนักการเมืองชาวฝรั่งเศสสังกัดพรรคสังคมนิยม ซึ่งได้รับการแต่งตั้งดำรงตำแหน่งเป็นนายกรัฐมนตรีแห่งสาธารณรัฐฝรั่งเศสตั้งแต่วันที่ 15 พฤษภาคม ค.ศ. 2012 จนถึงวันที่ 31 มีนาคม ค.ศ. 2014 เขายังเคยดำรงตำแหน่งนายกเทศมนตรีเมืองน็องต์ในปี ค.ศ. 1989 และยังเป็นผู้นำพรรคสังคมนิยมในสภาผู้แทนราษฎรฝรั่งเศสตั้งแต่ปี ค.ศ. 1997 จนถึง ค.ศ. 2012ด้วย ฌ็อง-มาร์ก เอโร ได้แถลงข่าวลาออกจากตำแหน่งก่อนวาระเมื่อวันที่ 31 มีนาคม ค.ศ. 2014 อันมีผลสืบเนื่องมาจากการเสียที่นั่งจำนวนมากของพรรค ในการเลือกตั้งเทศบาลท้องถิ่นของฝรั่งเศสประจำปี ค.ศ. 2014 และผู้รับตำแหน่งนายกรัฐมนตรีคนถัดไปคือ มานุแอล วาลส์ </doc>
