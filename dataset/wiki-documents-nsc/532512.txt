<doc id="532512" url="https://th.wikipedia.org/wiki?curid=532512" title="สยามโกลบอลเฮ้าส์">สยามโกลบอลเฮ้าส์ บริษัท สยามโกลบอลเฮ้าส์ จำกัด (มหาชน) ( ชื่อย่อ:GLOBAL) บริษัทประกอบธุรกิจจัดจำหน่ายสินค้าโดยเน้นวัสดุก่อสร้าง วัสดุตกแต่ง เครื่องมือ อุปกรณ์ ที่ใช้ในงานก่อสร้าง ต่อเติม ตกแต่ง บ้านและสวน ภายในอาคารหลังเดียวขนาดใหญ่ โดยใช้ชื่อทางการค้าว่า “โกลบอล เฮ้าส์” (Global House) ปัจจุบันโกลบอลเฮ้าส์มีสาขาที่เปิดดำเนินการแล้ว 32 สาขา ครอบคลุม 3 ภาคประวัติ ประวัติ. บริษัทสยามโกลบอลเฮ้าส์ จำกัด ตั้งขึ้นเมื่อวันที่ 20 ธันวาคม 2538 ด้วยทุนจดทะเบียนเริ่มแรก 10,000,000 บาท ในวันที่ 14 พฤศจิกายน 2540 ได้เปิดดำเนินการ โกลบอลเฮ้าส์ สาขาจังหวัดร้อยเอ็ดเป็นสาขาแรก หลังจากนั้นในวันที่ 1 สิงหาคม 2543 บริษัทได้ก่อตั้ง บริษัทสยามโกลบอลเฮ้าส์ (ขอนแก่น) จำกัด ด้วยทุนจดทะเบียนเริ่มแรกเท่ากับ 1,000,000 บาท และเปิดดำเนินการ โกลบอลเฮ้าส์ สาขาจังหวัดขอนแก่นในวันที่ 19 มกราคม 2545 เป็นสาขาที่ 2 วันที่ 15 พฤษภาคม 2547 เปิดดำเนินการ โกลบอลเฮ้าส์ สาขาจังหวัดอุดรธานี เป็นสาขาที่ 3 และเปิดดำเนินการ โกลบอลเฮ้าส์ สาขาเวียงกุมกาม จังหวัดเชียงใหม่ในวันที่ 6 กรกฎาคม 2549 บริษัท สยามโกลบอลเฮ้าส์ จำกัด ได้ควบรวมบริษัท กับ บริษัท สยามโกลบอลเฮ้าส์ (ขอนแก่น) จำกัด ในวันที่ 26 มิถุนายน 2549 วันที่ 8 มิถุนายน 2550 ได้ดำเนินการควบรวมระหว่างบริษัทสยามโกลบอลเฮ้าส์ จำกัด และบริษัทสยามโกลบอลเฮ้าส์(ขอนแก่น)จำกัด เสร็จเรียบร้อย โดยบริษัทใหม่ที่เกิดจากการควบรวมดังกล่าว คือ บริษัทสยามโกลบอลเฮ้าส์ จำกัด และได้เปิดดำเนินการ โกลบอลเฮ้าส์ สาขาจังหวัดระยอง ในวันที่ 21 ตุลาคม 2550 วันที่ 26 กุมภาพันธ์ 2551 บริษัทได้เพิ่มทุนจดทะเบียน ที่ประชุมผู้ถือหุ้นมีมติให้จัดสรรไว้สำหรับการเสนอขายให้กับประชาชนทั่วไป และใน 4 มีนาคม 2551 บริษัทได้ดำเนินการเพิ่มทุนจดทะเบียนของบริษัท และดำเนินการแปรสภาพจากบริษัทจำกัดเป็นบริษัทจำกัดมหาชน ในวันที่ 28 มิถุนายน 2551 บริษัทได้เปิดดำเนินการ โกลบอลเฮ้าส์ สาขาจังหวัดชลบุรี และวันที่ 27 กันยายน 2551 ได้เปิดดำเนินการ โกลบอลเฮ้าส์ สาขาจังหวัดนครปฐม มีสาขาที่เปิดดำเนินการไปแล้ว 37 สาขาการประกอบธุรกิจ การประกอบธุรกิจ. บริษัทดำเนินธุรกิจจำหน่ายสินค้าวัสดุก่อสร้าง วัสดุตกแต่ง เครื่องมือ อุปกรณ์ ที่ใช้ในงานก่อสร้าง ต่อเติม ตกแต่ง บ้านและสวน ภายในอาคารหลังเดียวขนาดใหญ่ โดยใช้ชื่อทางการค้าว่า “โกลบอล เฮ้าส์” (Global House) โดยปรัชญาเริ่มต้นของการก่อตั้ง ที่เน้นความ “ครบ และหลากหลาย” โดยเน้นแนวคิดเพื่อการบูรณาการจากกิจการจำหน่ายวัสดุก่อสร้างที่สามารถพบเห็นได้โดยทั่วไป ให้กลายเป็นกิจการในรูปแบบแวร์เฮ้าส์สโตร์ขนาดใหญ่ โดยปัจจุบัน บริษัทมีสินค้าครอบคลุมประเภทของงานก่อสร้าง ต่อเติม ตกแต่ง อาคารทุกประเภท เป็นจำนวนรายการรวมกว่า 90,000 รายการ ครอบคลุมทุกระดับราคา โดยมีพื้นที่การขายเฉลี่ยของแต่ละสาขาตั้งแต่ 18,000 – 32,000 ตารางเมตร และพื้นที่จอดรถที่เตรียมไว้รองรับเป็นจำนวนกว่า 200 คัน พื้นที่ให้บริการแบ่งออกได้เป็น 2 ส่วน- Shopping Area : คือ พื้นที่ส่วนใหญ่ที่ลูกค้าสามารถเดินเลือกชม และเลือกซื้อสินค้าได้อย่างใกล้ชิด - Drive Through : คือ ส่วนที่วางจำหน่ายประเภทสินค้าในกลุ่มโครงสร้าง ซึ่งในบริเวณพื้นที่ส่วนนี้ จะมี รถโฟล์คลิฟท์ และ โอเวอร์เฮด เครน พร้อมให้บริการและอำนวยความสะดวกแก่ลูกค้าสาขาผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 12 มีนาคม 2556เหตุการณ์สำคัญเหตุการณ์อาคารถล่ม เหตุการณ์สำคัญ. เหตุการณ์อาคารถล่ม. อาคารห้างของสยามโกลบอล เฮ้าส์ นั้นเคยเกิดเหตุการณ์อาคารถล่มมาแล้วทั้งหมดถึง 7 ครั้ง โดยมีรายละเอียดดังต่อไปนี้- ครั้งที่ 1 สาขาเชียงใหม่ เมื่อวันที่ 6 พฤศจิกายน พ.ศ. 2551 เกิดเหตุไฟไหม้ตัวอาคาร จนทำให้ให้ผนังปูนด้านข้างและเพดานยุบตัวลงมาทับเจ้าหน้าที่ดับเพลิง 2 คน กระทั่งสามารถช่วยทั้งสองคนออกมาได้ - ครั้งที่ 2 สาขานครปฐม เมื่อวันที่ 31 มีนาคม พ.ศ. 2555 หลังคาที่จอดรถของห้างนั้นเกิดถล่มลงมาทับรถยนต์ของลูกค้าที่มาซื้อสินค้า ได้รับบาดเจ็บ 1 คน - ครั้งที่ 3 สาขามุกดาหาร เมื่อวันที่ 22 มีนาคม พ.ศ. 2556 บริเวณหลังคาด้านหน้าเกิดพังถล่มลงมาทับรถจักรยานยนต์ได้รับความเสียหายกว่า 5 คัน และมีพนักงานชายได้รับบาดเจ็บ 3 ราย - ครั้งที่ 4 สาขาลำพูน เมื่อวันที่ 4 พฤษภาคม พ.ศ. 2556 หลังจากเกิดเหตุครั้งที่แล้วเพียง 12 วัน เท่านั้น เหตุการอาคารถล่มได้เกิดขึ้นอีกครั้งโดยเกิดบริเวณหัวมุมหลังคาห้างยุบตัวลงมาโดนป้ายโฆษณาจนทำให้เศษของป้ายนั้น กระเด็นไปโดนบ้านบริเวณข้างๆของห้าง - ครั้งที่ 5 สาขาสุรินทร์ เมื่อวันที่ 13 พฤษภาคม พ.ศ. 2557 หลังคาโดมซุ้มประตูทางเข้าห้างโกลบอลเฮ้าส์ถล่มลง จนทำให้มีผู้เสียชีวิต 6 ราย - ครั้งที่ 6 สาขาลำปาง เมื่อวันที่ 18 พฤษภาคม พ.ศ. 2557 หลังจากเกิดเหตุการณ์โศกนาฎกรรม ครั้งที่แล้วได้ไม่นาน เกิดพายุฝนฟ้าคะนองและลมกระโชกแรงในพื้นที่ อ.เมืองลำปาง ทำให้ปริมาณน้ำฝนที่ท่วมขังอยู่บนหลังคาอะลูมิเนียม ทนรับน้ำฝนไม่ไหว ทำให้พังถล่มลงมา โชคดีที่ไม่มีใครได้รับบาดเจ็บ - ครั้งที่ 7 สาขามหาสารคาม เมื่อวันที่ 12 พฤษภาคม พ.ศ. 2558 เกิดพายุฤดูร้อนพัดถล่ม เขตเมืองมหาสารคาม โดยมีฝนตกและลมพัดอย่างแรง ประมาณ 1 ชั่วโมง จนสร้างความเสียหายให้กับโครงหลังคาอาคารจอดรถ โกลบอลเฮาส์ สาขามหาสารคาม โดยพังเสียหาย 4 อาคารจากทั้งหมด 5 อาคาร ซึ่งโครงหลังคาได้ล้มทับรถยนต์เสียหาย 26 คัน โดยมีผู้บาดเจ็บเล็กน้อย 2 ราย</doc>
