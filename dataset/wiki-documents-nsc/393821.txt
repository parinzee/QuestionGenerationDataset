<doc id="393821" url="https://th.wikipedia.org/wiki?curid=393821" title="ทวี บุตรสุนทร">ทวี บุตรสุนทร ทวี บุตรสุนทร (19 มีนาคม พ.ศ. 2482 -- 15 กันยายน พ.ศ. 2554) ประธานกรรมการบริษัทไทยศรีประกันภัย จำกัด และกรรมการสภาจุฬาลงกรณ์มหาวิทยาลัย เคยดำรงตำแหน่งประธานสภาอุตสาหกรรมแห่งประเทศไทย, นายกสภาวิศวกร, รองผู้จัดการใหญ่ บริษัท ปูนซิเมนต์ไทย จำกัด (มหาชน) และผู้ทรงคุณวุฒิอื่นๆ อีกหลายตำแหน่ง ทวีจบการศึกษาวิศวกรรมศาสตร์บัณฑิต (เกียรตินิยมอันดับหนึ่ง) สาขาเครื่องกล จากจุฬาลงกรณ์มหาวิทยาลัย เมื่อ พ.ศ. 2502 หลังจากนั้นได้รับประกาศนียบัตรวิชาการจัดการเกี่ยวกับการถ่ายทอดเทคโนโลยีสถาบัน INSEAD ประเทศฝรั่งเศส เมื่อ พ.ศ. 2522 ประกาศนียบัตรชั้นสูงวิชาการจัดการ (AMP) มหาวิทยาลัยฮาร์เวิร์ด ปี พ.ศ. 2529 ปริญญาบัตรการป้องกันราชอาณาจักรภาครัฐร่วมเอกชน วิทยาลัยป้องกันราชอาณาจักร ปี พ.ศ. 2535 และวิศวกรรมศาสตร์ดุษฎีบัณฑิตกิตติมศักดิ์ จุฬาลงกรณ์มหาวิทยาลัย ปี พ.ศ. 2538</doc>
