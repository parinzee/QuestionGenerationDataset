<doc id="135011" url="https://th.wikipedia.org/wiki?curid=135011" title="สมเด็จพระบรมราชมาตามหัยกาเธอ พระองค์เจ้าศิริวงศ์ กรมหมื่นมาตยาพิทักษ์">สมเด็จพระบรมราชมาตามหัยกาเธอ พระองค์เจ้าศิริวงศ์ กรมหมื่นมาตยาพิทักษ์ สมเด็จพระบรมราชมาตามหัยกาเธอ พระองค์เจ้าศิริวงศ์ กรมหมื่นมาตยาพิทักษ์ (10 พฤศจิกายน พ.ศ. 2355 - 29 เมษายน พ.ศ. 2382) ต้น เป็นพระชนกของสมเด็จพระเทพศิรินทราบรมราชินี (พระราชชนนีในพระบาทสมเด็จพระจุลจอมเกล้าเจ้าอยู่หัว) สมเด็จพระบรมราชมาตามหัยกาเธอ พระองค์เจ้าศิริวงศ์ กรมหมื่นมาตยาพิทักษ์ เดิมมีพระนามว่า พระเจ้าลูกยาเธอ พระองค์เจ้าศิริวงศ์ เป็นพระราชโอรสลำดับที่ 6 ในพระบาทสมเด็จพระนั่งเกล้าเจ้าอยู่หัว และลำดับที่ 1 ในเจ้าจอมมารดาทรัพย์ ธิดาพระอักษรสมบัติ (ทับ) กับผ่อง ณ พัทลุง ประสูติเมื่อวันอังคารที่ 10 พฤศจิกายน พ.ศ. 2355 มีพระขนิษฐาร่วมเจ้าจอมมารดาหนึ่งพระองค์ คือ สมเด็จพระเจ้าบรมวงศ์เธอ พระองค์เจ้าละม่อม กรมพระยาสุดารัตนราชประยูรพระโอรสและพระธิดา พระโอรสและพระธิดา. กรมหมื่นมาตยาพิทักษ์ มีพระโอรส พระธิดา รวม 8 พระองค์ คือ- หม่อมเจ้ามงคล ศิริวงศ์ (24 มิ.ย. 2377 - 11 ส.ค. 2404) ประสูติแต่หม่อมแพ ศิริวงศ์ ณ อยุธยา ทรงได้รับสถาปนาเลื่อนพระยศเป็น พระสัมพันธวงศ์เธอ พระองค์เจ้ามงคลเลิศ ในรัชกาลที่ 4 (พ.ศ. 2396) - หม่อมเจ้ารำเพย ศิริวงศ์ (17 ก.ค. 2377 - 9 ก.ย. 2404) ประสูติแต่หม่อมน้อย ศิริวงศ์ ณ อยุธยา ทรงได้รับสถาปนา เลื่อนพระยศเป็น สมเด็จพระเทพศิรินทราบรมราชินี ในรัชกาลที่ 4 - หม่อมเจ้าชมชื่น ศิริวงศ์ (พ.ศ. 2377 - 28 ต.ค. 2436) ประสูติแต่หม่อมงิ้ว ศิริวงศ์ ณ อยุธยา ทรงได้รับสถาปนาเลื่อนพระยศเป็น พระประพันธวงษ์เธอ พระองค์เจ้าชมชื่น ในรัชกาลที่ 5 (พ.ศ. 2418) ภายหลังรัชกาลที่ 5 ทรงเปลี่ยนคำนำหน้าเป็น พระสัมพันธวงศ์เธอ พระองค์เจ้าชมชื่น - หม่อมเจ้าพื้นพงศ์ ศิริวงศ์ (พ.ศ. 2378 - 17 ก.ค. 2435) ประสูติแต่หม่อมจาด ศิริวงศ์ ณ อยุธยา ทรงได้รับสถาปนาเลื่อนพระยศเป็น พระประพันธวงษ์เธอ พระองค์เจ้าพื้นพงศ์ประยุรวงศ์สนิท ในรัชกาลที่ 5 (พ.ศ. 2413) ภายหลังรัชกาลที่ 5 ทรงเปลี่ยนคำนำหน้าเป็น พระสัมพันธวงศ์เธอ พระองค์เจ้าพื้นพงศ์ประยุรวงศ์สนิท - หม่อมเจ้าประสงค์สรร ศิริวงศ์ ประสูติแต่หม่อมแสง ศิริวงศ์ ณ อยุธยา (พ.ศ. 2380 - 30 ส.ค. 2456) - หม่อมเจ้าสารพัดเพ็ชร์ ศิริวงศ์ ประสูติแต่หม่อมน้อย ภมรมนตรี (ภายหลังกรมหมื่นมาตยาพิทักษ์สิ้นพระชนม์แล้ว หม่อมน้อยได้ไปเป็นนางห้ามในพระเจ้าบรมวงศ์เธอ พระองค์เจ้าชุมสาย กรมขุนราชสีหวิกรม จึงเป็นหม่อมน้อย ชุมสาย ณ อยุธยา) (? - 2 ต.ค. 2443) - หม่อมเจ้าแฉ่ ศิริวงศ์ ประสูติแต่หม่อมกิม ศิริวงศ์ ณ อยุธยา (9 พ.ค. 2381 - 22 มิ.ย. 2457) ทรงได้รับสถาปนา เลื่อนพระยศเป็นพระสัมพันธวงศ์เธอ พระองค์เจ้าพรรณราย - หม่อมเจ้าฉายเฉิด ศิริวงศ์ (พระนามเดิม หม่อมเจ้าขาว รัชกาลที่ 4 พระราชทานนามใหม่ว่า ฉายเฉิด) (? - 25 เม.ย. 2439) ประสูติแต่หม่อมเชย ศิริวงศ์ ณ อยุธยา ทรงได้รับสถาปนาเลื่อนพระยศเป็น พระประพันธวงษ์เธอ พระองค์เจ้าฉายเฉิด ในรัชกาลที่ 5 (พ.ศ. 2418) ภายหลังรัชกาลที่ 5 ทรงเปลี่ยนคำนำหน้าเป็น พระสัมพันธวงศ์เธอ พระองค์เจ้าฉายเฉิด กรมหมื่นนฤบาลมุขมาตย์ - หม่อมเจ้าประเสริฐศักดิ์ ศิริวงศ์ (พระนามเดิม หม่อมเจ้าชายดำ) (? - 17 พ.ย. 2424) ประสูติแต่หม่อมน้อย ภมรมนตรี (ภายหลังกรมหมื่นมาตยาพิทักษ์สิ้นพระชนม์แล้ว หม่อมน้อยได้ไปเป็นนางห้ามในพระเจ้าบรมวงศ์เธอ พระองค์เจ้าชุมสาย กรมขุนราชสีหวิกรม จึงเป็นหม่อมน้อย ชุมสาย ณ อยุธยา) ทรงได้รับสถาปนาเลื่อนพระยศเป็น พระประพันธวงษ์เธอ พระองค์เจ้าประเสริฐศักดิ์ ในรัชกาลที่ 5 (พ.ศ. 2412) ภายหลังรัชกาลที่ 5 ได้เปลี่ยนคำนำหน้าเป็น พระสัมพันธวงศ์เธอ พระองค์เจ้าประเสริฐศักดิ์สิ้นพระชนม์ สิ้นพระชนม์. กรมหมื่นมาตยาพิทักษ์ สิ้นพระชนม์ในรัชกาลที่ 3 เมื่อวันเสาร์เดือน 7 ขึ้น 5 ค่ำ ปีกุน ตรงกับวันที่ 29 เมษายน พ.ศ. 2382 พระชันษา 26 ปี พระบาทสมเด็จพระจุลจอมเกล้าเจ้าอยู่หัว โปรดเกล้าฯ ให้สถาปนาพระอัฐิขึ้นเป็น สมเด็จพระบรมราชมาตามหัยกาเธอ พระองค์เจ้าศิริวงศ์ กรมหมื่นมาตยาพิทักษ์ เพื่อเป็นการเฉลิมพระเกียรติแด่สมเด็จพระราชชนนี</doc>
