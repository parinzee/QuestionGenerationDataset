<doc id="37840" url="https://th.wikipedia.org/wiki?curid=37840" title="คามิโน">คามิโน คามิโน () เป็นโปรแกรมค้นดูเว็บ (เว็บเบราว์เซอร์) ของระบบปฏิบัติการแมคโอเอสเท็น พัฒนาโดยมูลนิธิมอซิลลา คามิโนใช้ชุด Cocoa เป็นส่วนติดต่อผู้ใช้ แทนที่จะเป็น XUL ซึ่งใช้ในซอฟต์แวร์ตัวอื่นๆ ของมูลนิธิมอซิลล่าประวัติ ประวัติ. คามิโนเริ่มพัฒนาเมื่อ ค.ศ. 2001 โดย Mike Pinkerton และทีมวิศวกรของบริษัทเน็ตสเคป เพื่อเป็นตัวอย่างว่าสามารถรวม Gecko เอนจินเข้ากับ Cocoa ใน Mac OS X ได้ ใน ค.ศ. 2002 เดฟ ไฮแอตต์ ได้เข้ามาร่วมทีมและสร้างเบราว์เซอร์ "Chimera" ขึ้น Chimera 0.1 ออกเมื่อวันที่ 13 กุมภาพันธ์ ค.ศ. 2002 ในปีเดียวกัน ไฮแอตต์ย้ายไปทำงานที่บริษัทแอปเปิล คอมพิวเตอร์เพื่อพัฒนาเว็บเบราว์เซอร์ซาฟารี ทีม Chimera ที่เหลืออยู่ใต้พัฒนาโปรแกรมต่อ โดยมีจุดหมายที่จะแสดงในงาน MacWorld Conference ต้นปี ค.ศ. 2003 แต่เพียงสองวันก่อนเริ่มงาน บริษัท AOL ซึ่งเป็นบริษัทแม่ของเน็ตสเคปได้ยกเลิกการสนับสนุนโครงการนี้ อย่างไรก็ตามทีมงานได้ออกเวอร์ชัน 0.7 ซึ่งเป็นผลงานที่ทำในช่วงนั้น Chimera เปลี่ยนชื่อมาเป็น Camino เนื่องด้วยเหตุผลว่าชื่อ Chimera ซ้ำซ้อนกับโปรแกรมตัวอื่นๆ การพัฒนาในช่วงต่อมาตกอยู่ในความรับผิดชอบของมูลนิธิมอซิลลา Camino 1.0 ซึ่งเป็นรุ่นล่าสุด ออกเมื่อวันที่ 14 กุมภาพันธ์ ค.ศ. 2006</doc>
