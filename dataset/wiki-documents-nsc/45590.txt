<doc id="45590" url="https://th.wikipedia.org/wiki?curid=45590" title="แคนดี้ แคนดี้ สาวน้อยจอมแก่น">แคนดี้ แคนดี้ สาวน้อยจอมแก่น แคนดี้ แคนดี้ สาวน้อยจอมแก่น () เป็นการ์ตูนญี่ปุ่น ผลงานอมตะของ ยูมิโกะ อิการาชิ เนื้อเรื่องโดย เคียวโกะ มิซุกิ พิมพ์ครั้งแรกที่ญี่ปุ่นในปี พ.ศ. 2518 มีความยาวทั้งสิ้น 9 เล่มจบ ส่วนฉบับภาษาไทยได้รับลิขสิทธิ์โดยสำนักพิมพ์วิบูลย์กิจ จัดพิมพ์เมื่อปี 2537 ในรูปแบบปกแข็ง 5 เล่มจบ แต่ก่อนหน้านั้นเคยจัดพิมพ์โดยสำนักพิมพ์สยามสปอร์ต (ยุคไม่มีลิขสิทธิ์) 7 เล่มจบ ปัจจุบันจัดว่าเป็นหนังสือการ์ตูนที่เป็นที่ต้องการมาก บางเว็บไซต์มีการจัดประมูลในราคาหลักพัน แคนดี้ แคนดี้ สาวน้อยจอมแก่น ถูกสร้างเป็นอะนิเมะในปี พ.ศ. 2519 และหลังจากนั้นต่อมาอีก 14 ปี ก็ได้มีการจัดทำใหม่เป็นภาพยนตร์อะนิเมะสำหรับออกฉายในโรงภาพยนตร์ ความยาว 26 นาที เมื่อปี พ.ศ. 2535เนื้อเรื่อง เนื้อเรื่อง. แคนดี้ แคนดี้ สาวน้อยจอมแก่น เป็นเรื่องราวของแคนดี้ ไวท์ เด็กสาวกำพร้าคนหนึ่งที่เติบโตมาในสถานเลี้ยงเด็กกำพร้าเล็กๆ ณ หมู่บ้านแห่งหนึ่งที่รัฐมิชิแกน สหรัฐอเมริกา เมื่ออายุได้ประมาณ 10 กว่าปี แคนดี้ได้ถูกขอไปเป็นเพื่อนคุยให้แก่คุณหนูอิไลซ่าแห่งตระกูลอาเดรย์ แคนดี้ต้องทนกับการกลั่นแกล้งสารพัด แม้จะต้องเจอความลำบากหลายๆประการแต่แคนดี้ก็ยังยิ้มได้เพราะมีเพื่อนที่คอยเป็นกำลังใจให้ทั้ง 3 คนคือ สแตร์ อาร์ชี่ และแอนโธนี่ แห่งตระกูลอันเดร รวมถึงเจ้าชายบนเนินเขาที่แคนดี้เคยเจอเพียงครั้งเดียวเมื่อสมัยเด็กๆ ซึ่งกลายเป็นกำลังใจสำคัญในการที่จะทนต่อสู้กับความลำบาก วันหนึ่ง แคนดี้ได้กลายมาเป็นลูกบุญธรรมของท่านลุงวิลเลี่ยม ซึ่งเป็นผู้ที่มีอำนาจมากที่สุดในตระกูลตระกูลอันเดร ชีวิตของแคนดี้เปลี่ยนไปจากหน้ามือเป็นหลังมือ อย่างไรก็ดี ความทุกข์ก็ไม่ได้หายไปจากชีวิตของแคนดี้ เธอต้องสูญเสียคนสำคัญไป สายลมแห่งโชคชะตาได้พัดพาชีวิตของแคนดี้ไปยังอังกฤษ ณ โรงเรียนประจำ แคนดี้ได้พบกับหนุ่มน้อยผู้ซึ่งเป็นทายาทของตระกูลแกรนด์เชสเตอร์ ตระกูลใหญ่แห่งอังกฤษ และเขาคนนี้คือผู้ที่ทำให้ชีวิตของแคนดี้ต้องเปลี่ยนแปลงครั้งใหญ่ สุดท้ายแคนดี้ได้กลับมาที่อเมริกาอีกครั้ง ที่นั่น เธอต้องพบความจริงบางอย่าง ซึ่งเป็นความจริงที่ทำให้ภาพฝันอันแสนไกลของเธอมาปรากฏตรงหน้าตัวละครรายชื่อตอน</doc>
