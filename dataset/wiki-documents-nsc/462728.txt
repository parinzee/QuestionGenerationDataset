<doc id="462728" url="https://th.wikipedia.org/wiki?curid=462728" title="หน่วยบริการกระจายเสียงแพร่ภาพโอลิมปิก">หน่วยบริการกระจายเสียงแพร่ภาพโอลิมปิก หน่วยบริการกระจายเสียงแพร่ภาพโอลิมปิก (; อักษรย่อ: OBS) เป็นหน่วยงานผู้แทนของคณะกรรมการโอลิมปิกสากล ในการเป็นแม่ข่ายจัดเตรียมการกระจายเสียงและแพร่ภาพไปทั่วโลก เพื่อป้อนแก่ผู้รับสิทธิถ่ายทอดกีฬาโอลิมปิกทางวิทยุและโทรทัศน์จากนานาชาติ ก่อตั้งขึ้นเมื่อปี พ.ศ. 2544 (ค.ศ. 2001) โดยเริ่มที่การแข่งขันในกรุงปักกิ่ง เมื่อปี พ.ศ. 2551 (ค.ศ. 2008) พร้อมทั้งเตรียมการถ่ายทอดวิทยุโทรทัศน์ สำหรับโอลิมปิกครั้งถัดไปอย่างต่อเนื่อง ซึ่งก่อนหน้านั้นไอโอซีจะมอบหมายให้ คณะกรรมการจัดการแข่งขันของเมืองเจ้าภาพ หรือบุคคลที่สามผู้รับสิทธิกระจายเสียงแพร่ภาพ ทำหน้าที่เป็นแม่ข่ายการถ่ายทอด การปฏิบัติงานของโอบีเอสเริ่มต้นโดยร่วมมือกับ คณะกรรมการจัดการแข่งขันของปักกิ่ง ตั้งเป็นหน่วยกระจายเสียงแพร่ภาพโอลิมปิกที่ปักกิ่ง (Beijing Olympic Broadcasting) จากนั้นเมื่อปี พ.ศ. 2553 (ค.ศ. 2010) จึงมีการจัดตั้ง หน่วยบริการกระจายเสียงแพร่ภาพโอลิมปิกที่แวนคูเวอร์ (Olympic Broadcasting Services Vancouver; OBSV) สำหรับการแข่งขันฤดูหนาวครั้งที่ 21 ขึ้นเป็นแผนกของตนเองเต็มตัว โดยมี แนนซี ลี อดีตโปรดิวเซอร์และผู้บริหารของซีบีซีสปอร์ตส เป็นผู้บัญชาการบริหารของโอบีเอสวี ซึ่งเป็นโอลิมปิกครั้งแรกเช่นกันที่โอบีเอสเป็นผู้เดียว ซึ่งมีหน้าที่จัดหาเครื่องมือกระจายเสียงและแพร่ภาพ เพื่อเป็นแม่ข่ายการถ่ายทอดนี้ สำหรับโอลิมปิกและพาราลิมปิกในปี พ.ศ. 2555 (ค.ศ. 2012) ก็ดำเนินการกระจายเสียงแพร่ภาพโดยโอบีเอสเช่นเดียวกัน ในนามของหน่วยบริการกระจายเสียงแพร่ภาพโอลิมปิกที่ลอนดอน (Olympic Broadcasting Services London; OBSL)</doc>
