<doc id="158631" url="https://th.wikipedia.org/wiki?curid=158631" title="บัลร็อค รูเน่">บัลร็อค รูเน่ บัลร็อค รูเน่ หรือ บัลรอน รูเน่ เป็นตัวละครในเซนต์เซย่าภาคเจ้านรกฮาเดส เป็น 1 ใน 108 สเป็คเตอร์ มีบทบาทในภาคอินเฟอร์โน่บทบาท บทบาท. บัลร็อค รูเน่ ปรากฏตัวครั้งแรกในวิหารตัดสินโทษหลังจากที่เซย่าและชุนข้ามแม่น้ำสติกมาแล้ว ด้วยการทำหน้าที่เป็นผู้พิพากษาแทนกริฟฟิน ไมนอส โดยมีสเคลลิตัน มาคิโน่ พลทหารสเป็คเตอร์เป็นผู้ช่วย รูเน่เป็นผู้ที่ชอบความเงียบ แต่มารูกิโน่ทำเสียงดังหลายครั้ง จึงถูกแส้ของรูเน่รัดตัวและฉีกออกเป็นชิ้น ๆ จากนั้นรูเน่จึงใช้พลัง รีคาเนชั่น ย้อนความทรงจำของเซย่าเพื่อให้สารภาพความผิดบาปออกมา แต่ขณะเดียวกันกูกหมัดมายาจอมมารของเจมินี่ คาน่อนโจมตีใส่โดยไม่รู้ตัว จึงเห็นภาพหลอนของชุน ที่ถูกตัดหัวออกแต่รูเน่เข้าใจว่าเป็นหัวของฮาเดส และร่างของฮาเดสก็ได้กระจัดกระจายหายไปหมดแล้ว รูเน่ ลนลานออกจากวิหารไปยังหุบเขาลมดำทางไปสู่นรกขุมที่ 2 พร้อมโหวกเหวกให้ช่วยตามหาร่างของฮาเดส โดยถือศีรษะของชุนไป แต่ไวเวิร์น ราดาแมนทีส ได้มาจับบ่าเตือนสติไว้ เมื่อมองดูแล้วจึงรู้ว่าศีรษะของชุนที่รูเน่เข้าใจนั้น เป็นเพียงหน้ากากของตนเท่านั้น รูเน่คิดว่าเป็นฝีมือของไลบร้า โดโก แต่ราดาแมนทีสบอกว่า ไม่ใช่ คอสโม่ที่รู้สึกได้นี้หนุ่มกว่าโดโกมากนักและเปล่งออกมาราวกับไม่เกรงกลัวเทพเจ้า เจมินี่ คาน่อน จึงได้ปรากฏตัวออกมา รูเน่ได้ปล่อยแส้มัดมือคาน่อนไว้ คาน่อนจึงจัดการรูเน่ไปตั้งแต่แส้จนไปถึงตัวเซอร์พลีส เซอร์พลีส. รูเน่ สวมชุดเซอร์พลีสบัลร็อค หรือ บัลรอน ซึ่งเป็นปีศาจไฟในตำนานสแกนดิเนเวีย</doc>
