<doc id="195726" url="https://th.wikipedia.org/wiki?curid=195726" title="สยามสแควร์ (ภาพยนตร์ พ.ศ. 2527)">สยามสแควร์ (ภาพยนตร์ พ.ศ. 2527) สยามสแควร์ เป็นภาพยนตร์ไทยที่ออกฉายเมื่อวันที่ 1 ธันวาคม พ.ศ. 2527 กำกับโดย ศุภักษร นำแสดงโดย อนุสรา จันทรังษี วิทยา ศุภพรโอภาส วงศกร รัศมิทัต และสุริวิภา กุลตังค์วัฒนา เรื่องราวรักของวัยรุ่นยุคนั้นที่มีฉากหลังเป็นบริเวณสยามสแควร์ มีเรื่องราวเกี่ยวกับวัยรุ่นสาวย่านสยามสแควร์ ที่หลงใหลในเสียงของดีเจแหบเสน่ห์อย่าง วิทยา ศุภพรโอภาส จนถึงขั้นตามไปเที่ยวถึงเชียงใหม่ แล้วนางเอกก็เจอพระเอกตัวจริงอยู่ในป่าห้วยน้ำดัง (ต้น-วงศกร) นักร้องนักดนตรีที่มีความมานะที่จะมาร้องเพลงประกวดในกรุงเทพ ในภาพยนตร์เรื่องนี้มีเพลงประกอบ "แม่น้ำนิรันดร์" โดยวงแมคอินทอช และยังปรากฏในหนังเป็นฉากร้องเพลงในคอนเสิร์ต ของต้น-วงศกร ที่มีเนื้อเพลงเกี่ยวกับเรื่องราวของการพบรักกับนางเอกขณะที่พบกันที่เชียงใหม่ และจูบแรกของทั้งสองเข้ามาด้วย ในส่วนฉากจบเป็นภาพพระอาทิตย์ขึ้นยามเช้าที่สยามสแควร์ พระเอกกับนางเอกมาเจอกันบนกลางสะพานลอยแถวหน้าโรงหนังสยาม เห็นถนนด้านล่างทั้งหกเลนเห็นรถวิ่งอยู่ด้านล่าง</doc>
