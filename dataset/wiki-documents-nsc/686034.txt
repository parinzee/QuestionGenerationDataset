<doc id="686034" url="https://th.wikipedia.org/wiki?curid=686034" title="ทริสตอง โด">ทริสตอง โด ทริสตอง สมชาย โด (; 31 มกราคม พ.ศ. 2536) เป็นนักฟุตบอลไทยเชื้อสายฝรั่งเศสและเวียดนาม ปัจจุบันเล่นตำแหน่งแบ็คขวาให้กับเอสซีจี เมืองทอง ยูไนเต็ดในไทยพรีเมียร์ลีก ทริสตองเป็นหนึ่งในนักฟุตบอลทีมชาติไทยชุดอายุไม่เกิน 23 ปี ที่คว้าเหรียญทองได้ในกีฬาซีเกมส์ 2015 ที่ประเทศสิงคโปร์ โดยยิงประตูให้ทีมชาติในทัวนาเมนต์ดังกล่าวได้ 2 ประตู จากตำแหน่งแบ็คขวาประวัติ ประวัติ. ทริสตอง โด เกิดเมื่อวันที่ 31 มกราคม พ.ศ. 2536 บิดาชื่อ สมชาย โด เป็นลูกครึ่งไทย-เวียดนาม ส่วนมารดาเป็นชาวฝรั่งเศส ปู่ของทริสตองอพยพมาจากประเทศเวียดนามสู่ไทยตั้งแต่ยังเด็ก ก่อนจะย้ายครอบครัวไปยังปารีส ประเทศฝรั่งเศสในเวลาต่อมาการเล่นทีมชาติ การเล่นทีมชาติ. ทริสตอง โด สามารถเลือกเล่นให้กับทีมชาติได้ถึง 3 ชาติคือทีมชาติฝรั่งเศส, ทีมชาติเวียดนาม และทีมชาติไทย ในที่สุดทริสตองก็เลือกเล่นให้กับทีมชาติไทย โดยติดทีมชาติจากทีมชาติไทยชุดซีเกมส์ ภายใต้การคุมทีมของโชคทวี พรหมรัตน์ ในการแข่งขันกีฬาซีเกมส์ 2015 ที่ประเทศสิงคโปร์ โดยในการแข่งขันซีเกมส์ 2015 ทริสตองที่เล่นในตำแหน่งแบ็คขวา สามารถขึ้นมายิงได้ 2 ประตูในนัดที่แข่งกับทีมชาติบรูไนและทีมชาติเวียดนาม โดยเขามีส่วนสำคัญช่วยให้ทีมชาติไทยชุดซีเกมส์คว้าเหรียญทองไปครองได้สำเร็จ เดือนกันยายน พ.ศ. 2558 ทริสตอง โด ถูกเรียกตัวให้ลงเล่นทีมชาติไทยชุดใหญ่เป็นครั้งแรก โดยเขาได้ลงเล่นให้กับทีมชาติไทยชุดใหญ่นัดแรกในการแข่งขันกระชับมิตรกับทีมชาติอัฟกานิสถาน เมื่อวันที่ 3 กันยายน พ.ศ. 2558 ที่สนามราชมังคลากีฬาสถาน โดยสามารถพาทีมชาติไทยชนะไป 2-0 ก่อนจะได้ลงเล่นในฟุตบอลโลก 2018 รอบคัดเลือก โซนเอเชีย รอบที่ 2 กลุ่ม เอฟ โดยเริ่มนัดแรกในการแข่งขันกับทีมชาติอิรัก จบเกมเสมอกันที่ 2-2 แบ่งแต้มกันไปทีมละ 1 คะแนน</doc>
