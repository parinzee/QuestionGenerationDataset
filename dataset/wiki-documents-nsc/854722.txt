<doc id="854722" url="https://th.wikipedia.org/wiki?curid=854722" title="ฟิลิป สแตนนัป เอิร์ลที่ 4 แห่งเชสเตอร์ฟีลด์">ฟิลิป สแตนนัป เอิร์ลที่ 4 แห่งเชสเตอร์ฟีลด์ ฟิลิป สแตนนัป เอิร์ลที่ 4 แห่งเชสเตอร์ฟีลด์ () หรือชื่อก่อนที่บิดาจะถึงแก่อนิจกรรมคือ ท่านลอร์ดสแตนนัป เป็นรัฐบุรุษและนักการเมืองชาวอังกฤษ เกิดในกรุงลอนดอน เป็นบุตรของฟิลิป สแตนนัป เอิร์ลที่ 3 แห่งเชสเตอร์ฟีลด์กับเลดีอลิซาเบธ เขามีความสนใจในวัฒนธรรม ตลอดจนอารยธรรมสมัยคลาสสิกและเรอแนซ็องส์ เขาได้ออกเดินทางทั่วทวีปยุโรปในฐานะขุนนางจากอังกฤษเพื่อทัศนศึกษาอารยธรรมเหล่านั้น ตลอดจนเพื่อคบค้าสมาคมกับอภิชนและชนชั้นสูงในยุโรปภาคพื้นทวีป ในปี ค.ศ. 1715 เขาได้เป็นสมาชิกสภาสามัญชนสังกัดพรรควิก และต่อมาเขาได้รับความไว้วางใจให้เป็นมหาดเล็กของพระเจ้าจอร์จที่ 1 และต่อมาเขาได้เป็นมหาดเล็กหน้าห้องพระบรรทมของเจ้าชายจอร์จ เจ้าชายแห่งเวลส์ ซึ่งหลังเจ้าชายแห่งเวลส์ขึ้นครองราชย์เป็นพระเจ้าจอร์จที่ 2 แล้ว เขาก็ได้รับโปรดเกล้าให้ดำรงตำแหน่งข้าหลวงใหญ่แห่งไอร์แลนด์</doc>
