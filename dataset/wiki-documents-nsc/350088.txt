<doc id="350088" url="https://th.wikipedia.org/wiki?curid=350088" title="โรงพยาบาลด่านขุนทด">โรงพยาบาลด่านขุนทด โรงพยาบาลด่านขุนทด เป็นโรงพยาบาลหลักของอำเภอด่านขุนทด จังหวัดนครราชสีมา ให้บริการรักษาทั่วผู้ป่วยในและผู้ป่วยนอกประวัติโรงพยาบาลด่านขุนทด ประวัติโรงพยาบาลด่านขุนทด. อำเภอด่านขุนทด มีสถานีอนามัยชั้น 1 (สำนักงานสาธารณสุขอำเภอปัจจุบัน) เพื่อบริการด้านสาธารณสุขแก่ประชาชนในเขตอำเภอด่านขุนทดมานาน ต่อมาในปี พ.ศ. 2518 นพ.วีระศักดิ์ จงสู่วิวัฒน์ ได้เสนอตัวเข้ามาทำงานในสถานีอนามัยแห่งนี้ เมื่อมีแพทย์มาปฏิบัติงานสถานีอนามัยได้ยกระดับเป็นศูนย์การแพทย์และอนามัย ต่อมาเจ้าหน้าที่เพิ่มจำนวนมากขึ้นทางศูนย์การแพทย์ได้ขยายสำนักงานแบ่งออกเป็น ห้องคลอด , ห้องผ่าตัด , แผนกผู้ป่วยใน ในขณะเดียวกันทางกระทรวงสาธารณสุขได้เห็นความสำคัญของสถานบริการจึงได้อนุมัติงบประมาณในการสร้างโรงพยาบาลขนาด 30 เตียง และได้ลงมือก่อสร้างในปี 2519 โรงพยาบาลด่านขุนทดได้เปิดบริการตั้งแต่กุมภาพันธ์ 2522 และได้ดำเนินการเรื่อยมาจนถึงปัจจุบัน โดยยกระดับเป็นโรงพยาบาลชุมชนขนาด 30 เตียง เนื่องจากอำเภอด่านขุนทด เป็นอำเภอใหญ่มีประชากรมาก ที่ทำการเกษตรกว้างไกลและห่างไกลจากตัวจังหวัดนครราชสีมา ทำให้มีประชาชนมารับบริการที่โรงพยาบาลด่านขุนทดเป็นจำนวนมาก ต่อมาในปี พ.ศ. 2530 โดยพระเทพปริยัติสุธี ( ท่านเจ้าคุณเสรี ) อดีตเจ้าอาวาสวัดทองนพคุณ กรุงเทพฯ และหลวงพ่อคูณ ปริสุทฺโธ ( วัดบ้านไร่ ) เป็นผู้ริเริ่มที่ก่อสร้างอาคารผู้ป่วยในหลังใหม่ขึ้นเนื่องจากอาคารเดิมที่มีอยู่ไม่เพียงพอต่อการบริการ โดยได้รับความร่วมมือจากสมาชิกสภาผู้แทนราษฎร นายประสาน ด่านกุล (สส.สมัยนั้น) ได้จัดสรรงบประมาณของจังหวัดนครราชสีมาให้โรงพยาบาลด่านขุนทด 1 ล้านบาท และนายสมบูรณ์ จิระมะกร (สส.สมัยนั้น) ได้จัดสรรงบประมาณมาอีก 4 แสนบาท รวมเป็นเงิน 1 ล้าน 4 แสนบาท ส่วนค่าก่อสร้างตึกผู้ป่วยในนั้นราคาประมาณ 7 ล้านบาท ส่วนที่เหลือจึงต้องหาเงินมาจากการบริจาคทั้งหมด ทั้งนี้เพราะกระทรวงฯไม่มีงบประมาณจัดสรรให้ และด้วยความร่วมมือของข้าราชการ พ่อค้าประชาชนและห้างร้านบริษัทต่างๆจึงทำให้การก่อสร้างสำเร็จลงสถานที่ก่อตั้ง สถานที่ก่อตั้ง. โรงพยาบาลด่านขุนทด ตั้งอยู่ในบริเวณของสุขาภิบาลด่านขุนทด อยู่ทางทิศเหนือของที่ว่าการอำเภอด่านขุนทด มีเนื้อที่แบ่งเป็น 4 ส่วน- ส่วนแรกเนื้อที่ 12 ไร่ เป็นอาคารสำนักงานทั้งหมด - ส่วนที่ 2 เป็นบริเวณบ้านพัก อยู่ทางทิศตะวันตกเฉียงเหนือของโรงพยาบาลมีเนื้อที่ 6 ไร่ - ส่วนที่ 3 นั้นอยู่หลังที่ว่าการอำเภอด่านขุนทดมีเนื้อที่ 3 ไร่ (ส่วนนี้เป็นสถานที่สร้างบ้านพักเจ้าหน้าที่ อาคารโรงซักฟอกและโรงรถ ) - ส่วนที่ 4 อยู่ใกล้กับอ่างเก็บน้ำหนองกะจะมีเนื้อที่ 2 ไร่ เป็นบริเวณสร้างน้ำประปาสำหรับโรงพยาบาลโดยมีโรงสูบน้ำ กรองน้ำอยู่บริเวณนี้ทั้งหมด - สรุปแล้วเนื้อที่ของโรงพยาบาลรวมทั้งหมด 25 ไร่รายนามผู้อำนวยการโรงพาบาลด่านขุนทดรายนามผู้อำนวยการโรงพาบาลด่านขุนทด. - พ.ศ. 2518-2520 นพ.วีระศักดิ์ จงสู่วิวัฒน์ - พ.ศ. 2520-2522 นพ.บุญนำ ลิ้มมงคล - พ.ศ. 2522-2531 นพ.สมบูรณ์ นันทานิช - พ.ศ. 2531-2538 นพ.พิทยาคม พงศ์เวทย์พาณิชย์ - พ.ศ. 2538-2541 นพ.ดนัย อดุลยศักดิ์ - พ.ศ. 2541-2549 นพ.วรัญญู สัตยวงศ์ทิพย์ - พ.ศ. 2549-ปัจจุบัน พญ.ต้องตา ชนยุทธอาคารสถานที่ อาคารสถานที่. การดำเนินการเปิดอาคารต่างๆในโรงพยาบาลด่านขุนทด- อาคาร 60 พรรษาภูมิพลมหาราช เปิดบริการ ปี พ.ศ. 2533 - อาคาร 36 พรรษาสมเด็จพระเทพฯ เปิดบริการ ปี พ.ศ. 2534 - อาคาร 60 พรรษามหาราชินี เปิดบริการ ปี พ.ศ. 2537 กระทรวงสาธารณสุขได้ยกระดับโรงพยาบาลด่านขุนทด ดังนี้- ปี พ.ศ. 2522 โรงพยาบาลขนาด 30 เตียง ( อาคารเดิม ) - ปี พ.ศ. 2533 โรงพยาบาลขนาด 60 เตียง ( เพิ่มอาคาร 60 ปี ภูมิพล ) - ปี พ.ศ. 2537 โรงพยาบาลขนาด 90 เตียง ( เพิ่มอาคารสมเด็จพระเทพฯและอาคารสิริกิติ์ ) - ปัจจุบัน โรงพยาบาลด่านขุนทด เป็นโรงพยาบาลขนาด 90 เตียง แต่มีโครงสร้างสามารถยกระดับได้ถึง 120 เตียง</doc>
