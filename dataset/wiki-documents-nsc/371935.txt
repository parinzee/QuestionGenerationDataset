<doc id="371935" url="https://th.wikipedia.org/wiki?curid=371935" title="อูกูเลเล">อูกูเลเล อูคูเลเล (, ; , ยูเคอเลลี) หรือ กีตาร์ฮาวาย เป็นเครื่องดีด (chordophone) ซึ่งจัดเข้าพวกเป็นกระจับปี่ (plucked lute) อย่างหนึ่ง และเป็นรูปแบบย่อยรูปแบบหนึ่งของวงศ์กีตาร์ มีรูปลักษณ์คล้ายกีตาร์อันเล็ก ต่างกันตรงที่กีตาร์จะขึงสายสำหรับดีดทั้งหมด 6 สาย ส่วนอูกูเลเลขึงสายทั้งหมดเพียง 4 สาย ทำจากไนลอนหรือเชือกอย่างอื่น อูคูเลเลมีกำเนิดในคริสต์ศตวรรษที่ 19 โดยชาวฮาวายซึ่งนำเอากีตาร์น้อย ประเภทกาวากิญญู (cavaquinho) กับราเฌา (rajão) มาประสมกัน ชาวโปรตุเกสที่อพยพเข้ามาในสหรัฐอเมริกาได้นำกีตาร์น้อยทั้งสองนี้เข้าสู่ฮาวาย ในต้นคริสต์ศตวรรษที่ 20 อูกูเลเลได้รับความนิยมเป็นอย่างมากภายนอกสหรัฐอเมริกา และนับจากนั้นก็แพร่หลายทั่วไป แนวและระดับเสียงของอูกูเลเลขึ้นอยู่ขนาดและโครงสร้างของมัน อูกูเลเลที่นิยมเล่นมี 3 ขนาด คือ โซปราโน, คอนเสิร์ด และเทอเนอร์คอร์ด คอร์ด. ใช้คอร์ดเดียวกับเครื่องดนตรีทั่วไป (เช่น กีตาร์, คีย์บอร์ด) แต่วิธีการจับต่างกัน เพราะมีแค่ 4 สาย การตั้งสายแบบโซปาโน ซี สายที่ 1 คือเส้นล่างสุดจะให้เสียง A สายที่ 2 ให้เสียง E สายที่ 3 ให้เสียง C และสายที่ 4 คือเส้นบนสุด ให้เสียง G</doc>
