<doc id="807566" url="https://th.wikipedia.org/wiki?curid=807566" title="หมู่บ้านปิปราห์วา">หมู่บ้านปิปราห์วา หมู่บ้านปิปราห์วา () หมู่บ้านเล็ก ๆ ใน รัฐอุตตรประเทศ ประเทศอินเดีย ซึ่งมีความสำคัญทางพระพุทธศาสนาเนื่องจากเป็นสถานที่ตั้งสถูปที่เคยบรรจุพระบรมสารีริกธาตุของ พระพุทธเจ้า หมู่บ้านแห่งนี้เคยเป็นส่วนหนิ่งของ กรุงกบิลพัสดุ์ ที่สร้างขึ้นใหม่แทนที่เดิมที่ถูกกองทัพของ พระเจ้าวิฑูทภะ แห่ง แคว้นโกศล ทำลายจนเสียหายโดยเมื่อคราวถวายพระเพลิงพุทธสรีระได้มีการแบ่งพระบรมสารีริกธาตุออกเป็น 8 ส่วนโดย โทณพราหมณ์ ทางกรุงกบิลพัสดุ์ได้มาขอแบ่งพระบรมสารีริกธาตุพร้อมกับสร้างพระสถูปครอบผอบบรรจุพระบรมสารีริกธาตุ ต่อมาในราว เดือนมกราคม พ.ศ. 2441 เจ้าของที่ดินชาวอังกฤษนามว่า W.C.Peppe ได้ขุดค้นพบสถูปและผอบบรรจุพระบรมสารีริกธาตุโดยบังเอิญระหว่างทำการปรับแต่งหน้าดินจากนั้นจึงได้มีการบูรณะสถูปแห่งนี้พร้อมกับนำผอบบรรจุพระบรมสารีริกธาตุไปถอดภาษาอินเดียโบราณที่ อังกฤษ จนทราบว่าเป็นพระบรมสารีริกธาตุของพระพุทธเจ้าจึงได้นำพระบรมสารีริกธาตุมาถวายพระบาทสมเด็จพระจุลจอมเกล้าเจ้าอยู่หัว เมื่อปี พ.ศ. 2443 พระองค์ทรงแบ่งพระบรมสารีริกธาตุส่วนหนึ่งไปประดิษฐานที่หอพระมณเฑียรธรรม ในพระบรมมหาราชวัง และอีกส่วนหนึ่งไปบรรจุที่พระบรมบรรพต</doc>
