<doc id="727844" url="https://th.wikipedia.org/wiki?curid=727844" title="เกลอร์ เฮห์">เกลอร์ เฮห์ คเลอร์ เฮห์ () เป็นนักฟุตบอลผู้ลี้ภัยชาวกะเหรี่ยง ที่ปัจจุบันได้เซ็นสัญญาเป็นนักเตะอาชีพกับ สโมสรฟุตบอลเชฟฟิลด์ยูไนเต็ด ในระดับ ลีกวัน ของสหราชอาณาจักร (ดิวิชั่น 3 อังกฤษ)ประวัติ ประวัติ. คเลอร์ เฮห์ เกิดเมื่อวันที่ 21 ตุลาคม พ.ศ. 2539 ที่ค่ายผู้อพยพลี้ภัยชาวกะเหรี่ยงบ้านอุ้มเปี้ยม อ.พบพระ จ.ตาก ใกล้ชายแดนไทย-พม่า ครอบครัวเป็นชาวกะเหรี่ยงที่ถูกรัฐบาลพม่ากดดันอย่างหนักในประเทศ จนทำให้ต้องอพยพลี้ภัยมายังประเทศไทย ปี 2006 ขณะที่เจ้าตัวมีอายุ 10 ขวบ เขาได้รับการช่วยเหลือผ่านโปรแกรมของสหประชาชาติจนทำให้เขาและสมาชิกของครอบครัวอีก 5 คนได้ย้ายถิ่นฐานจากค่ายผู้อพยพชาวกะเหรี่ยงอุ้มเปี่ยมมายังเมือง เชฟฟิลด์ ประเทศอังกฤษ คเลอร์เริ่มเล่นฟุตบอลอย่างจริงจังจนได้เป็นนักฟุตบอลของโรงเรียน Hinde House School เมื่ออายุ 14 ปี คเลอร์ได้รับคำแนะนำจากเพื่อนให้ลองไปที่ Football Unites Racism Divides องค์กรการกุศลต่อต้านการเหยียดเชื้อชาติในวงการฟุบอล ซึ่งเป็นองค์กรที่เคยช่วยให้นักฟุตบอลอย่าง ไคล์ วอล์คเกอร์ ได้มีเส้นทางในฐานะนักฟุตบอลอาชีพก้าวไปถึงการติดทีมชาติอังกฤษมาแล้ว คเลอร์ทำผลงานได้ประทับใจองค์กรดังกล่าว และได้รับการช่วยเหลือให้เข้าไปอยู่กับทีมฟุตบอลเยาวชนของ เชฟฟิลด์ ยูไนเต็ด คเลอร์ต้องพัฒนาตัวเองอย่างหนักตลอด 4 ปี และต้องผ่านด่านทดสอบฝีเท้ากับสโมสรฟุตบอลเชฟฟิลด์ยูไนเต็ด มาถึง 3 ครั้ง ก่อนจะได้เซ็นสัญญาเป็นนักฟุตบอลอาชีพในรุ่นอายุไม่เกิน 21 ปีของสโมสร ต่อในเดือนมีนาคม ค.ศ. 2015 เขาได้รับสัญญานักเตะอาชีพเพื่อเล่นให้กับ สโมสรฟุตบอลเชฟฟีลด์ยูไนเต็ด</doc>
