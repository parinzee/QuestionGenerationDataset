<doc id="954087" url="https://th.wikipedia.org/wiki?curid=954087" title="บิล นิโคลสัน (นักฟุตบอล)">บิล นิโคลสัน (นักฟุตบอล) วิลเลี่ยม เอ็ดเวิร์ด นิโคลสัน OBE (26 มกราคม 2462 – 23 ตุลาคม 2547) อดีตนักฟุตบอล ผู้ฝึกสอน ผู้จัดการทีม และแมวมองชาวอังกฤษที่ทำงานร่วมกับ ทอตนัมฮอตสเปอร์ นานถึง 36 ปีเขาเป็นหนึ่งในบุคคลที่สำคัญที่สุดคนหนึ่งในประวัติศาสตร์ของสโมสรโดยได้ถึง 8 เมเจอร์ตลอด 16 ปีของการคุมทีมนอกจากนี้เขายังพาทีมไก่เดือยทองคว้าดับเบิลแชมป์ทั้งแชมป์ลีกดิวิชัน 1 (เดิม) และ เอฟเอคัพ ในฤดูกาล 1960–61 นิโคลสันเกิดเมื่อวันที่ 28 กุมภาพันธ์ พ.ศ. 2462 (ค.ศ. 1919) เป็นลูกคนที่ 8 ในบรรดาพี่น้อง 9 คนโดยประกอบอาชีพซักอบรีดเป็นหลังออกจากโรงเรียนกระทั่งใน พ.ศ. 2479 (ค.ศ. 1936) ขณะอายุได้ 17 ปี เขาได้รับการเชิญจากสโมสรฟุตบอลฮอตสเปอร์หรือทอตนัมฮอตสเปอร์ในปัจจุบันให้เข้ามาทดสอบฝีเท้ากับทางสโมสรเมื่อวันที่ 16 มีนาคม ค.ศ. 1936 หลังจากการทดสอบฝีเท้าสิ้นสุดลงเขาได้ทำงานกับสโมสรในตำแหน่ง ground-staff boy รายได้ 2 ปอนด์/สัปดาห์ระหว่างนั้นนิโคลสันถูกส่งไปบ่มเพาะฝีเท้ากับสโมสรนอร์ทฟลีทและได้แชมป์บอลถ้วยรายการ เคนท์ ซีเนียร์ คัพ ก่อนจะได้เซ็นสัญญาเป็นนักฟุตบอลอาชีพฉบับแรกกับทีมฮอตสเปอร์เมื่อเดือนสิงหาคม ค.ศ. 1938 และได้ลงเล่นเกมลีกนัดแรกในนัดที่ทีมไก่เดือยทองออกไปเยือน อีวู้ด พาร์ก ของ แบล็กเบิร์นโรเวอส์ เมื่อวันที่ 22 ตุลาคม ค.ศ. 1938</doc>
