<doc id="533727" url="https://th.wikipedia.org/wiki?curid=533727" title="ณราชัย ชูเมืองกุศล">ณราชัย ชูเมืองกุศล สิบเอก ณราชัย ชูเมืองกุศล เจ้าของฉายา หลงตีนติดจรวด เป็นนักตะกร้อลอดห่วงสากลทีมชาติไทย ผู้ได้รับการยกย่องให้เป็นนักตะกร้อลอดห่วงเบอร์หนึ่งของประเทศ และเป็นผู้มีส่วนช่วยให้ได้รับรางวัลเหรียญทองจากการแข่งขันซีเกมส์ 2009 ที่จัดขึ้น ณ ประเทศลาว โดยทีมไทยทำได้ 930 คะแนนประวัติ ประวัติ. ณราชัยมีส่วนช่วยให้ทีมของเขาชนะการแข่งขันตะกร้อคิงส์คัพ ครั้งที่ 24 ประจำปี 2552 และครั้งที่ 27 ประจำปี 2555 และในเดือนมีนาคม พ.ศ. 2555 เขาได้อันดับ 1 ในศึกตะกร้อลอดห่วงอาชีพ ประจำปี 2555 ในประเภทบุคคล ด้วยคะแนน 3,180 คะแนน และชนะในประเภททีมเมื่อครั้งที่เล่นให้แก่ทีมสมุทรสาคร โดยเป็นฝ่ายชนะทีมการท่าเรือฯด้วยคะแนน 1,400-1,390 คะแนน และในเดือนเดียวกันนี้ ทีมของเขาได้อันดับ 3 ในการแข่งขันตะกร้อลอดห่วง เซอร์กิตที่ 4 ซึ่งจัดขึ้น ณ ลานพลาซ่า การกีฬาแห่งประเทศไทย หัวหมาก จากนั้น ในเดือนเมษายนของปีเดียวกันนี้ เขาได้รับเลือกเป็นนักกีฬาดีเด่นที่ได้รับเสื้อสามารถชั้น 2 ของ ทบ. ของการแข่งขันกีฬาภายในกองทัพบก ครั้งที่ 62 ประจำปี 2555 และในเดือนกันยายน ณราชัยเล่นให้แก่ทีมกองทัพบกในการแข่งขันตะกร้อชิงชนะเลิศแห่งประเทศไทย ชิงถ้วยพระราชทานสมเด็จพระบรมโอรสาธิราส สยามมกุฎราชกุมาร ครั้งที่ 34 โดยเป็นฝ่ายชนะทีมการท่าเรือฯด้วยคะแนน 1,550-1,520 คะแนน ใน พ.ศ. 2556 ณราชัยเข้าแข่งขันตะกร้อลอดห่วง ชิงแชมป์ประเทศไทย ประจำปี 2556 เซอร์กิตที่ 2 ให้แก่ทีมการท่าเรือไทย ซึ่งสามารถเป็นฝ่ายชนะทีมปทุมธานีในรอบชิงชนะเลิศ ที่จัดขึ้น ณ ลานพลาซ่า การกีฬาแห่งประเทศไทย หัวหมากชีวิตส่วนตัว ชีวิตส่วนตัว. ณราชัยเป็นผู้ชื่นชอบฟังเพลงพงษ์สิทธิ์ คัมภีร์ และชอบทานหอยดอง ส่วนหนังสือพิมพ์ที่อ่านมากที่สุดคือหนังสือพิมพ์เดลินิวส์เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.)</doc>
