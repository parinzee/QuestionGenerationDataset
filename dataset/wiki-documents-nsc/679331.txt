<doc id="679331" url="https://th.wikipedia.org/wiki?curid=679331" title="มหาวิทยาลัยเชฟฟีลด์แฮลลัม">มหาวิทยาลัยเชฟฟีลด์แฮลลัม มหาวิทยาลัยเชฟฟีลด์ฮัลลัม () เป็นสถาบันอุดมศึกษาขนาดใหญ่ในเมืองเชฟฟีลด์ แคว้นเซาท์ยอร์กเชอร์ มีวิทยาเขตหลักใกล้กับสถานีรถไฟเชฟฟีลด์ และมีวิทยาเขตรองแห่งหนึ่งที่ด้านตะวันออกเฉียงใต้ของเมือง มหาวิทยาลัยยกฐานะจากวิทยาลัยเทคนิคนครเชฟฟีลด์ และเป็นหนึ่งในสถาบันการศึกษาสองแห่งในตัวเมือง ซึ่งอีกแห่งหนึ่งที่มีจำนวนนักศึกษาน้อยกว่าคือ มหาวิทยาลัยเชฟฟีลด์ นอกจากนี้ยังเป็นมหาวิทยาลัยที่มีจำนวนนักศึกษารวมมากเป็นอันดับที่ 3 ของสหราชอาณาจักร รองจากมหาวิทยาลัยแมนเชสเตอร์และมหาวิทยาลัยนอตทิงแฮม โดยไม่นับรวมมหาวิทยาลัยเปิดประวัติ ประวัติ. ในชั้นแรกเริ่ม ได้มีการตั้งสถาบันอาชีวศึกษาชื่อโรงเรียนการออกแบบเชฟฟีลด์ขึ้น เพื่อรองรับความเป็นเมืองอุตสาหกรรม เมื่อ พ.ศ. 2386 โดยมีเบนจามิน เฮย์ดอน (Benjamin Haydon) เป็นหัวหน้าการในการวิ่งเต้น กิจการของโรงเรียนดำเนินการได้ด้วยดี ต่อมาได้ยกฐานะขึ้นเป็นโรงเรียนช่างฝีมือเชฟฟีลด์ (City of Sheffield Training College) เมื่อ พ.ศ. 2448 มีการสร้างอาคารโอเวน (Owen Building) เพื่อเป็นอาคารหลักของวิทยาเขตในปี พ.ศ. 2510 สองปีให้หลังโรงเรียนฝึกหัดครูแปรสภาพเป็นวิทยาลัยเทคนิคนครเชฟฟีลด์ ซึ่งได้รับโรงเรียนฝึกหัดครูสองแห่งที่เปิดดำเนินการมาแล้ว ในที่สุดเมื่อมีพระราชบัญญัติการอุดมศึกษาและการศึกษาชั้นสูง (Higher and Further Education Act 1992) มาตรา 63 ทำใหวิทยาลัยเทคนิคและวิทยาลัยเทคโนโลยีชั้นสูงหลายแห่งต้องแปรสภาพเป็นมหาวิทยาลัย โดยวิทยาลัยฯ ได้แปรสภาพเป็นมหาวิทยาลัยเชฟฟีลด์ฮัลลัม (เพื่อมิให้สับสนกับมหาวิทยาลัยเชฟฟีลด์ที่มีมาก่อนหน้า) ปัจจุบันมหาวิทยาลัยทำการสอนในที่ตั้งเดียวใจกลางเมืองเชฟฟีลด์ มีอาคารสถาบันศิลปะมูลค่า 26 ล้านปอนด์ ที่ทางเข้ามหาวิทยาลัยคณะ คณะ. มหาวิทยาลัยประกอบด้วย 4 คณะวิชา ดังนี้- คณะศิลปะ คอมพิวเตอร์ วิศวกรรมศาสตร์ และวิทยาศาสตร์ (Faculty of Arts, Computing, Engineering and Sciences) - คณะการพัฒนาและสังคม (Faculty of Development and Society) - คณะสุขภาพและสุขภาวะ (Faculty of Health and Wellbeing) - คณะบริหารธุรกิจ (Sheffield Business School)หมายเหตุ</doc>
