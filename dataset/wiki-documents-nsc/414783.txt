<doc id="414783" url="https://th.wikipedia.org/wiki?curid=414783" title="อันดับหนังสือขายดีเดอะนิวยอร์กไทมส์">อันดับหนังสือขายดีเดอะนิวยอร์กไทมส์ อันดับหนังสือขายดีเดอะนิวยอร์กไทมส์ เป็นที่รู้จักกันอย่างแพร่หลายที่มีความโดดเด่นในการจัดอันดับหนังสือขายดีของสหรัฐอเมริกา ที่ได้รับการเผยแพร่เป็นรายสัปดาห์ในนิตยสาร เดอะนิวยอร์กไทมส์บุ๊ครีวิว โดยมีการเผยแพร่ในฉบับวันอาทิตย์ของ เดอะนิวยอร์กไทมส์ และได้รับการจัดพิมพ์แบบสแตนอโลน ซึ่งอันดับหนังสือขายดีนี้ได้รับการนำเสนออย่างต่อเนื่องตั้งแต่วันที่ 9 เมษายน ค.ศ. 1942 เป็นต้นมาผลกระทบจากการจำหน่ายหนังสือ ผลกระทบจากการจำหน่ายหนังสือ. จากการวิเคราะห์ของสแตนฟอร์ทบิสิเนสสคูล พบว่าผู้ซื้อหนังสือส่วนใหญ่ใช้อันดับของ 'ไทมส์ เป็นแนวทางในการซื้อ จากกรณีศึกษา สรุปได้ว่านักเขียนที่ไม่ค่อยได้รับการรู้จักต่างได้รับประโยชน์อย่างมากจากอันดับรายการ ในขณะที่นักเขียนหนังสือขายดีตลอดกาล อย่างเช่น ดาเนียล สตีล หรือ จอห์น กริสแฮม ไม่พบประโยชน์จากการเพิ่มยอดจำหน่ายนี้ รายการขายดีที่สุดอาจไม่สะท้อนถึงการขายหนังสือโดยรวม หนังสือที่ไม่เคยติดอันดับของรายการก็สามารถขายได้คล่องไม่ยิ่งหย่อนไปกว่าหนังสือติดอันดับของรายการ นี่เป็นเพราะอันดับหนังสือขายดีสะท้อนให้เห็นเฉพาะยอดจำหน่ายของแต่ละสัปดาห์ แต่ไม่ได้นับยอดรวมทั้งหมด ดังนั้น หนังสือเล่มหนึ่งอาจจะขายได้มากในสัปดาห์นั้นและสามารถติดอันดับรายการ ในขณะที่รายการอื่นอาจเป็นไปแบบช้าๆและไม่ติดอันดับรายการ หากแต่จำนวนครั้งที่พิมพ์กลับเพิ่มมากขึ้นเมื่อเวลาผ่านไป</doc>
