<doc id="152060" url="https://th.wikipedia.org/wiki?curid=152060" title="กล้ามเนื้อเฟลกเซอร์ ดิจิทอรุม โปรฟันดัส">กล้ามเนื้อเฟลกเซอร์ ดิจิทอรุม โปรฟันดัส ในทางกายวิภาคศาสตร์มนุษย์ กล้ามเนื้อเฟลกเซอร์ ดิจิทอรุม โปรฟันดัส () เป็นกล้ามเนื้อในปลายแขนที่ทำหน้าที่งอนิ้วมือ จัดว่าเป็น extrinsic muscle เพราะว่าการเคลื่อนไหวของกล้ามเนื้อนี้อยู่ที่ตำแหน่งที่แตกต่างจากตัวหลักของมัดกล้ามเนื้อ กล้ามเนื้อเฟลกเซอร์ ดิจิทอรุม โปรฟันดัส ร่วมกับกล้ามเนื้อเฟลกเซอร์ ดิจิทอรุม ซุเปอร์ฟิเชียลิส (flexor digitorum superficialis) มีเอ็นกล้ามเนื้อยาวที่วิ่งลงตมาลอดปลายแขน ผ่านคาร์ปัล ทันเนล (carpal tunnel) และยึดเกาะกับด้านฝ่ามือของกระดูกนิ้วมือ กล้ามเนื้อนี้มีจุดเกาะต้นอยู่ที่ด้านหน้าของกระดูกอัลนา กล้ามเนื้อเฟลกเซอร์ ดิจิทอรุม โปรฟันดัสทอดตัวอยู่ใต้กล้ามเนื้อเฟลกเซอร์ ดิจิทอรุม ซุเปอร์ฟิเชียลิส แต่ว่าจะมีจุดเกาะปลายที่อยู่ด้านปลายมากกว่า โดยเอ็นของกล้ามเนื้อเฟลกเซอร์ ดิจิทอรุม โปรฟันดัสจะวิ่งผ่านช่องของเอ็นกล้ามเนื้อเฟลกเซอร์ ดิจิทอรุม ซุเปอร์ฟิเชียลิส เข้าไปเกาะกับกระดูกนิ้วมือท่อนปลาย (distal phalanx)เส้นประสาทที่เลี้ยง เส้นประสาทที่เลี้ยง. กล้ามเนื้อเฟลกเซอร์ ดิจิทอรุม โปรฟันดัสถูกเลี้ยงโดยเส้นประสาทมีเดียน (median nerve) และเส้นประสาทอัลนา (ulnar nerve) โดยที่- ด้านใกล้กลาง (medial aspect) ของกล้ามเนื้อนี้ (ซึ่งทำหน้าที่งอนิ้วนางและนิ้วก้อย) เลี้ยงโดยเส้นประสาทอัลนา (C8, T1) - ด้านข้าง (lateral aspect) ของกล้ามเนื้อนี้ (ซึ่งทำหน้าที่งอนิ้วชี้และนิ้วนาง) เลี้ยงโดยเส้นประสาทมีเดียน โดยผ่านแขนงแอนทีเรียร์อินเตอร์ออสเซียส (C8, T1) กล้ามเนื้อนี้เป็นกล้ามเนื้อหนึ่งในสองกล้ามเนื้อกลุ่มงอนิ้วมือที่เลี้ยงโดยเส้นประสาทมีเดียน (อีกมัดหนึ่งคือกล้ามเนื้อเฟลกเซอร์ คาร์ไพ อัลนาริส (flexor carpi ulnaris))ภาพอื่นๆ</doc>
