<doc id="132822" url="https://th.wikipedia.org/wiki?curid=132822" title="สภาแห่งชาติโซมี">สภาแห่งชาติโซมี สภาแห่งชาติโซมี (Zomi National Congress) เป็นพรรคการเมืองในพม่า ก่อตั้งเมื่อ พ.ศ. 2531 และดำเนินกิจกรรมทางการเมืองจนถึง พ.ศ. 2535 จึงถูกสั่งห้ามโดยรัฐบาลทหารพม่าเช่นเดียวกับพรรคการเมืองอื่นๆในยุคเดียวกัน ปัจจุบันพรรคนี้ยังคงอยู่ในพม่า ชิน เซียนทังเป็นผู้นำของพรรค โดยตัวเขาเองนั้นสนใจการเมืองตั้งแต่ยังเป็นนักศึกษา ได้เป็นผู้นำสหภาพนักศึกษาชาวฉิ่นตั้งแต่ พ.ศ. 2503 ขณะที่ยังเรียนอยู่ที่มหาวิทยาลัยย่างกุ้ง เคยถูกจำคุกอย่างน้อยหกครั้งในการเคลื่อนไหวต่อต้านรัฐบาลทหารระหว่าง พ.ศ. 2535 – 2542 เขาได้เขียนบทความเรื่อง "In Burma, a Cry for U.N. Help" ลงในหนังสือพิมพ์วอชิงตันโพสต์ ฉบับวันที่ 26 ตุลาคม พ.ศ. 2549 หน้า A25</doc>
