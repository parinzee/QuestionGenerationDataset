<doc id="118355" url="https://th.wikipedia.org/wiki?curid=118355" title="โคลิน ฟาร์เรล">โคลิน ฟาร์เรล โคลิน เจมส์ ฟาร์เรล () เกิดเมื่อวันที่ 31 พฤษภาคม พ.ศ. 2519 เป็นนักแสดงชาวไอริช ที่มีผลงานภาพยนตร์ฮอลลีวูดอย่างเรื่อง Daredevil, Miami Vice, Minority Report, Phone Booth และ S.W.A.T ฟาร์เรลเคยได้รับการจัดอันดับให้เป็นหนึ่งในห้าสิบหนุ่มหล่อของนิตยสารพีเพิลเมื่อปี 2546 ในปีเดียวกันนั้น เขายังได้รับการยกย่องให้เป็นผู้ชายที่เซ็กซี่ที่สุดในโลกเป็นอันดับที่ 6 ของนิตยสารคอมปานี และรับค่าตัวสูงถึง 8 ล้านดอลลาร์สหรัฐ จากการรับบทนำใน S.W.A.T. ของปี 2546 รวมทั้งคว้ารางวัลนำแสดงหน้าใหม่ยอดเยี่ยมแห่งปีของอังกฤษจากเรื่อง Tigerland ของสมาคมวิจารณ์ภาพยนตร์ลอนดอน ตลอดจนรางวัล เอ็มทีวี มูวี่ อวอร์ดส ในฐานะนักแสดงที่ประสบความสำเร็จจากเรื่อง Phone Boothประวัติ ประวัติ. โคลิน ฟาร์เรล เกิดเมื่อวันที่ 31 พฤษภาคม พ.ศ. 2519 ที่แคสเซิลน็อค กรุงดับลิน ประเทศไอร์แลนด์ ตอนเด็ก ฟาร์เรล ใฝ่ฝันเป็นนักฟุตบอลอย่างพ่อและลุงของเขา ที่เป็นนักฟุตบอลสโมสร ไอริชฟุตบอลคลับ ซึ่งทั้งคู่เล่นให้กับแชมร็อค โรเวอร์ในทศวรรษที่ 60 แต่ความสนใจของเขาก็เปลี่ยนเป็นการแสดง ฟาร์เรล เข้าโรงเรียน Gaiety School of Drama ในกรุงดับลิน ก่อนที่จะเรียนจบ ฟาร์เรล แสดงบทนำในมินิซีรีส์ของไดร์เดร เพอร์เซล เรื่อง Falling For a Dancer ต่อมาเขาแสดงนำในซีรีส์ของบีบีซีเรื่อง Ballykissangel และในเรื่องแรกของผู้กำกับฯ ทิม รอท ในเรื่อง The War Zone นอกจากนั้นเขายังรับบทเล็กๆ ในภาพยนตร์แก๊งค์สเตอร์ดับลินของทัดเดส โอซัลลิแวน เรื่อง Ordinary Decent Criminal แสดงร่วมกับเควิน สเปซี่ ฟาร์เรล แสดงในภาพยนตร์เรื่อง A Home at the End of the World ซึ่งนำเค้าโครงเรื่องมาจากนิยายของไมเคิล คันนิงแฮม (The Hours) และภาพยนตร์อเมริกันเรื่องแรกคือ Tigerland และเรื่องต่อมาของฟาร์เรลก็คือ American OutLaws ในบทเจสซี่ เจมส์ ส่วนภาพยนตร์อื่นๆ Hart’s War คู่กับบรูซ วิลลิส รวมทั้งแสดงคู่กับทอม ครูซ ในเรื่อง Minority Report ของสตีเฟ่น สปีลเบิร์ก ตลอดจนคู่กับเบน อัฟเฟล็ค ในเรื่อง Daredevil และประกบอัล ปาชิโน ในเรื่อง The Recruit และซามูเอล แอล แจ๊คสัน ในเรื่อง S.W.A.T. นอกจากนี้ ฟาร์เรล ยังกลับมาร่วมงานกับโจเอล ชูมัคเกอร์ ในเรื่อง Phone Booth และหลังจากจบบทบาทของเขาใน Alexander ฟาร์เรลเดินทางไปยังแอฟริกาใต้เพื่อสวมบทนำใน Ask the Dust กับบทร้อยเอกจอห์น สมิธ ในเรื่อง The New World ที่เป็นเรื่องเกี่ยวกับการเผชิญหน้าครั้งแรกระหว่างวัฒนธรรมชาวยุโรปกับอินเดียนแดง ในปี พ.ศ. 2549 ได้แสดงภาพยนตร์กำกับโดย ไมเคิล มานน์ เรื่อง Miami Vice ที่สร้างจากทีวีซีรีส์ในทศวรรษที่ 80 เป็นภาพยนตร์แอ็คชั่นอาชญากรรม แสดงร่วมกับเจมี่ ฟ็อกซ์ผลงานภาพยนตร์โทรทัศน์รางวัลและชื่อเข้าชิง</doc>
