<doc id="405935" url="https://th.wikipedia.org/wiki?curid=405935" title="บิวตี้ฟูล บ๊อกเซอร์">บิวตี้ฟูล บ๊อกเซอร์ บิวตี้ฟูล บ๊อกเซอร์ () เป็นภาพยนตร์ไทยอิงชีวประวัติ น้องตุ้ม (ปริญญา เจริญผล) ซึ่งเป็นภาพยนตร์ที่ได้รับการกล่าวว่าไม่ค่อยประสบความสำเร็จในประเทศไทยเท่าใดนัก หากแต่ประสบความสำเร็จในเวทีสากล โดยภาพยนตร์ชุดนี้สามารถทำรายได้นอกประเทศไทยรวม 1 ล้านเหรียญ ซึ่งส่วนหนึ่งของการตอบรับ มาจากความนิยมของมวยไทยของผู้ชม ทั้งนี้ อัสนี สุวรรณ ซึ่งเป็นนักแสดงนำผู้รับบทเป็นน้องตุ้มในภาพยนตร์ชุดนี้ ยังเคยเป็นนักมวยไทยมาก่อนด้วยเช่นกันเนื้อเรื่องย่อ เนื้อเรื่องย่อ. เป็นเรื่องจริงของชายคนหนึ่ง ที่มีจิตใจเป็นหญิงมาตั้งแต่เด็ก และมีความใฝ่ฝันว่าจะเป็นผู้หญิงในวันข้างหน้า ในวัยเยาว์ เขาได้ใช้ชีวิตเร่ร่อนช่วยพ่อแม่ในจังหวัดต่างๆ รวมทั้งเคยบวชเรียนเป็นเณรติดตามพระธุดงค์ แล้วเขาก็ได้เข้าสู่วงการมวยไทยในเวลาต่อมา ซึ่งมีชื่อเสียงไปทั่วโลก ชีวิตเขาล้วนมีความขัดแย้งภายในจิตใจ เขามีทั้งความอ่อนโยน รักสวยรักงาม และขณะเดียวกันเขาก็มีความเป็นนักสู้ไม่แพ้ชายชาตรี และแล้ว การโคจรสู่มหาศึกที่โตเกียวโดมก็ได้เริ่มขึ้น เขาได้พบกับคู่ต่อสู้ซึ่งเป็นนักมวยปล้ำหญิงที่มีชื่อว่า เคียวโกะ อิโนะอุเอะ ซึ่งถือได้ว่าเป็นการต่อสู้ที่มีความขัดแย้งทางร่างกายและจิตใจสำหรับเขาเป็นอย่างมากนักแสดงนักแสดง. - อัสนี สุวรรณ รับบทเป็น น้องตุ้ม - สรพงษ์ ชาตรี รับบทเป็น พี่ชาติ - อรอนงค์ ปัญญาวงศ์ รับบทเป็น แม่ของน้องตุ้ม - นึกคิด บุญทอง รับบทเป็น พ่อของน้องตุ้ม - เคียวโกะ อิโนะอุเอะ รับบทเป็น นักมวยปล้ำหญิงชาวญี่ปุ่น (ตัวเธอเอง) - ยูกะ เฮียวโดะ รับบทเป็น หญิงสาวชาวญี่ปุ่น - คีแกน กัง รับบทเป็น แจ็คเดอะรีพอร์ทเตอร์เพลงประกอบภาพยนตร์เพลงประกอบภาพยนตร์. - เธอ (มาจากไหน) ขับร้องโดย อัสนี โชติกุลรางวัลรางวัล. - รางวัลนักแสดงนำชายยอดเยี่ยม จากเวทีสุพรรณหงส์ทองคำ ปี 2546 - รางวัลแต่งหน้ายอดเยี่ยม จากเวทีสุพรรณหงส์ทองคำ ปี 2546 - รางวัลภาพยนตร์ยอดเยี่ยมจากเทศกาลภาพยนตร์นานาชาติ โตนิโร - รางวัลภาพยนตร์ยอดเยี่ยมจากเทศกาลภาพยนตร์นานาชาติมิลาน อิตาลี</doc>
