<doc id="354257" url="https://th.wikipedia.org/wiki?curid=354257" title="โคลาเวีย เที่ยวบินที่ 348">โคลาเวีย เที่ยวบินที่ 348 โคลาเวีย เที่ยวบินที่ 348 เป็นเที่ยวบินรับส่งผู้โดยสารภายในประเทศจากท่าอากาศยานนานาชาติเซอร์กัต เซอร์กัต ประเทศรัสเซีย ไปยังท่าอากาศยานนานาชาติโดโมเดโดโว มอสโก เมื่อวันที่ 1 มกราคม พ.ศ. 2554 ขณะที่โคกาลีมาเวีย ตูโปเลฟ ตู-154-2 บี กำลังปฏิบัติการบินอยู่นั้น ได้เกิดระเบิดขึ้นหลังจากทำการลงจอดฉุกเฉินที่เซอร์กัต ทำให้มีผู้เสียชีวิต 4 คน อีก 34 คนได้รับบาดเจ็บ ซึ่งในจำนวนนี้ 4 คนได้รับบาดเจ็บสาหัสอากาศยาน อากาศยาน. อากาศยานที่เกี่ยวข้องกับเหตุการณ์ คือ ตูโปเลฟ ตู-154 บี-2 หมายเลขทะเบียน RA-85588 หลายเลขลำดับผู้ผลิต 83A/588 อากาศยานลำดังกล่าวได้ทำการบินครั้งแรกใน พ.ศ. 2526 โดยสารการบินแอโรฟลอต โดยมีเลขทะเบียน CCCP-85588 หลังจากนั้นได้ตกเป็นของมาเวียลมากาดันแอร์ไลนส์ ระหว่างเดือนตุลาคม พ.ศ. 2537 ถึงสิงหาคม พ.ศ. 2542 ก่อนที่จะเปลี่ยนมาเป็นของวลาดิวอสตอคแอร์ โคกาลีมาเวียเป็นเจ้าของเครื่องบินลำดังกล่าวในเดือนเมษายน พ.ศ. 2550อุบัติเหตุ อุบัติเหตุ. อากาศยานได้รับรายงานว่าได้ลงจอดฉุกเฉินที่ท่าอากาศยานนานาชาติเซอร์กัต หลังจากเกิดเพลิงลุกไหม้จากเครื่องยนต์ขณะทำการบินขึ้น อุบัติเหตุดังกล่าวเกิดขึ้นเมื่อเวลาประมาณ 13.12 น. ตามเวลาท้องถิ่น (8.12 น. UTC) เมต้าที่มีผลบังคับใช้อยู่ในขณะที่เกิดอุบัติเหตุขึ้นนั้นคือ METAR USRR 010800Z 16002MPS 5000 BR FEW006 BKN100 M30/M33 Q1052 TEMPO 2000 BR SCT003 RMK QBB200 QFE784 07////45 เครื่องยนต์ได้รับรายงานว่าเกิดระเบิดขึ้นหลังจากอากาศยานได้ทำการลงจอด มีผู้เสียชีวิต 3 คน และอีก 34 คนได้รับบาดเจ็บ ต้องนำตัวส่งโรงพยาบาล ในจำนวนนี้ 32 คน สูดหายใจเอาควันไฟเข้าไปและอีก 2 คน ถูกไฟไหม้ เครื่องบินถูกไฟเผาจนมอด ซึ่งถูกดับลงเมื่อเวลา 13.45 น. ตามเวลาท้องถิ่น สมาชิกของวงป๊อปรัสเซียยุค 1990 นา นา อยู่บนเครื่องบินระหว่างเกิดอุบัติเหตุด้วย ทางกระทรวงสาธารณสุขและการพัฒนาสังคมได้เปิดเผยตัวเลขจำนวนคนบนเครื่องว่ามีผู้โดยสาร 117 คน และลูกเรือ 18 คนเหตุการณ์สืบเนื่อง เหตุการณ์สืบเนื่อง. หลังจากเหตุการณ์ดังกล่าว หน่วยงานควบคุมดูแลการขนส่งกลางของรัสเซียแนะนำให้สายการบินทุกแห่งหยุดใช้เครื่องบินตู-154 บี จนกว่าสาเหตุของอุบัติเหตุครั้งดังกล่าวจะได้รับการสืบสวน ซึ่งส่งผลกระทบต่อเครื่องบิน 14 ลำ โคกาลีมาเวียถูกผูกมัดให้จ่ายค่าชดเชยเป็นจำนวนเงิน 20,000 รูเบิลให้แก่ผู้โดยสารที่เกี่ยวข้องกับเหตุการณ์ดังกล่าว บริษัทประกันภัยรัสเซีย โซกัส ก็ได้กล่าวว่า ผู้โดยสารจะได้รับค่าชดเชยระหว่าง 20,000 ถึง 2,000,000 รูเบิล ครอบครัวของผู้โดยสารที่เสียชีวิตจะได้รับค่าชดเชย 2,000,000 รูเบิล ทางการเขตปกครองตนเองฮันตี-มันซี โอครุก-ยุกรา ได้แบ่งจ่ายเงินจำนวน 10,000,000 รูเบิลเพื่อสนับสนุนครอบครัวของผู้โดยสารที่ได้รับบาดเจ็บการสืบสวน การสืบสวน. คณะกรรมการการบินระหว่างรัฐของรัสเซียได้เปิดการสืบสวนเหตุการณ์ดังกล่าว นอกจากนี้ ยังมีการสืบสวนทางอาญาแยกต่างหากเพื่อสืบสวนข้อกล่าวหาการละเมิดกฎด้านความปลอดภัยการขนส่งและไฟ กระทรวงสถานการณ์ฉุกเฉินรัสเซียระบุว่า การสืบสวนเบื้องต้นชี้ให้เห็นว่าไฟฟ้าลัดวงจรเป็นสาเหตุที่ทำให้เกิดเพลิงไหม้ ซึ่งมีต้นเพลิงอยู่ที่บริเวณส่วนกลางลำตัวเครื่อง ด้านหน้าเครื่องยนต์ด้านหลัง</doc>
