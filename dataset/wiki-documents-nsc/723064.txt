<doc id="723064" url="https://th.wikipedia.org/wiki?curid=723064" title="วงศ์ปลาเสือดำ">วงศ์ปลาเสือดำ วงศ์ปลาเสือดำ () วงศ์ปลาน้ำจืดขนาดเล็กวงศ์หนึ่ง ในอันดับปลากะพง (Perciformes) ใช้ชื่อวงศ์ว่า Nandidae (/แนน-ดิ-ดี/) มีรูปร่างกลมเป็นรูปไข่หรือกลมรี แบนข้างมาก หัวค่อนข้างใหญ่ ปากกว้างและยืดหดได้ มุมปากยื่นถึงด้านหลังของนัย์ตา เกล็ดเป็นแบบสาก หนังริมกระดูกแก้มแยกกัน รูจมูกคู่หน้าอยู่ชิดกับจมูกคู่หลัง ขอบกระดูกแก้มอันกลาง มีซี่กระดูกปลายแหลมหนึ่งอัน มีฟันที่กระดูกขากรรไกร กระดูกเพดานปาก และบนลิ้น เส้นข้างลำตัวไม่สมบูรณ์ หรือไม่มีในบางสกุล ครีบหางมีก้านครีบเดี่ยวที่เป็นซี่แข็งปลายแหลมจำนวน 13 ก้าน และครีบก้นมีก้านครีบเดี่ยวที่เป็นซี่แข็งปลายแหลมจำนวน 3 ก้าน ครีบหางมนกลม จำแนกออกได้เป็น 3 สกุล พบกระจายพันธุ์ฺในภูมิภาคแอฟริกาตะวันตกและเอเชียใต้จนถึงอาเซียน- Afronandus - Nandus - Polycentropsis หมายเหตุ: เดิมปลาในวงศ์นี้เคยรวมกันเป็นวงศ์ใหญ่กว่านี้ แต่ปัจจุบันได้แยกออกเป็นวงศ์ต่างหาก คือ Polycentridae ที่พบในภูใมิภาคอเมริกาใต้ และ Pristolepididae ที่พบในภูมิภาคเอเชียใต้และอาเซียน</doc>
