<doc id="205372" url="https://th.wikipedia.org/wiki?curid=205372" title="เกียน">เกียน แก๊ง หรือ เกี๊ยน หรือ เกียน (ญี่ปุ่น:ギャン ; อังกฤษ: Gyan) เป็นโมบิลสูทที่มีบทบาทสำคัญในการ์ตูนญี่ปุ่นกันดั้มซีรีส์ ปรากฏตัวครั้งแรกในโมบิลสูทกันดั้ม ออกแบบโดยคุนิโอะ โอคาวาระบทบาทในเรื่อง บทบาทในเรื่อง. แก๊งเป็นโมบิลสูทซึ่งพัฒนาโดยบริษัทซิมมัทสำหรับแข่งขันกับเกลกุ๊กเพื่อจะใช้เป็นรุ่นผลิตจำนวนมากของอาณาจักรซีอ้อนในช่วงท้ายสงครามหนึ่งปี แก๊งสามารถใช้อาวุธบีมได้และมีสมรรถนะสูง แก๊งได้รับการออกแบบให้ทำงานคู่กับริคดอมซึ่งเป็นโมบิลสูทรุ่นผลิตจำนวนมากรุ่นก่อนหน้านี้ของซิมมัท เนื่องจากริคดอมนั้นใช้บาซูก้าที่มีพลังทำลายสูงเป็นอาวุธหลัก แก๊งจึงถูกเน้นการสู้รบในระยะประชิด โดยมีอาวุธหลักเป็นบีมเซเบอร์ โล่ของแก๊งนั้นเก็บทุ่นระเบิดไฮบอมบ์และติดมิสไซล์ขนาดเล็กมากซึ่งเรียกว่านีดเดิลมิสไซล์เอาไว้เป็นอาวุธ แก๊งปรากฏตัวในตอนที่37ของโมบิลสูทกันดั้ม มาคุเบะ นายทหารของซีอ้อนซึ่งดูแลโครงการ ได้ใช้แก๊งรุ่นต้นแบบที่แต่งภายนอกให้ดูคล้ายกับอัศวินเข้าต่อสู้กับกันดั้มของอามุโร่ เรย์ในโคโลนีเท็กซัส มาคุเบะอาศัยภูมิศาสตร์แบบทะเลทรายในโคโลนีเท็กซัสใช้กลยุทธวางกับดักโจมตีและนับเป็นคู่ต่อสู้ที่แข็งแกร่งของกันดั้ม แต่ในที่สุดก็ถูกอามุโร่ทำลายได้ แก๊งและเกลกุ๊กเป็นโมบิลสูทที่มีสมรรถนะสูงทั้งคู่ แต่เกลกุ๊กนั้นมีบีมไรเฟิลซึ่งเป็นอาวุธปืนที่มีอานุภาพสูงกว่ามิสไซล์และทุ่นระเบิดของแก๊งมาก ทำให้สามารถใช้ในการสู้รบทั่วๆไปได้ดีกว่า เกลกุ๊กจึงได้รับการผลิตจำนวนมากในขณะที่การผลิตแก๊งถูกยกเลิกไป แก๊งเป็นโมบิลสูทเพียงเครื่องเดียวในโมบิลสูทกันดั้มซึ่งปรากฏตัวในภาคฉายทางโทรทัศน์โดยไม่ปรากฏตัวในฉบับภาพยนตร์รูปแบบอื่นๆMS-15K แก๊งรุ่นปรับปรุง รูปแบบอื่นๆ. MS-15K แก๊งรุ่นปรับปรุง. ปรากฏตัวในวิดีโอเกม เอสดีกันดั้มจีเจเนเรชัน ออกแบบโดย คิมิโทชิ ยามาเนะ ซึ่งสามารถเทียบได้กับ MS-14J รีเกลก์ในโมบิลสูทกันดั้มดับเบิ้ลเซต้า แก๊งรุ่นปรับปรุงเป็นโมบิลสูทรุ่นทดลองของนีโอซีอ้อน ซึ่งพัฒนาที่ดาวเคราะห์น้อย แอ็กซิส มาจากข้อมูลของแก๊ง และนับเป็นรุ่นต้นแบบของ AMX-104 อาร์จาจาร์ บีมเซเบอร์ของแก๊งรุ่นปรับปรุงนั้นกลายเป็นบีมซอร์ดขนาดใหญ่ ซึ่งในเวลาปกติจะดูคล้ายกับทวน แต่เมื่อใช้งานจะเปิดส่วนขอบและปล่อยบีมออกมา และโล่ของแก๊งรุ่นปรับปรุงจะติดนีดเดิลมิสไซล์ไว้เหมือนรุ่นดั้งเดิม แม้แก๊งรุ่นปรับปรุงจะเป็นโมบิลสูทซึ่งมีสมรรถนะสูงยิ่งกว่า AMX-107 บาวูซึ่งเป็นโมบิลสูทรุ่นใหม่ของนีโอซีอ้อน แต่เนื่องจากเป็นโมบิลสูทที่เน้นการต่อสู้ในระยะประชิดโดยเฉพาะและควบคุมได้ยากจึงไม่มีการผลิตจำนวนมากOMS-15RF อาร์เอฟแก๊ง OMS-15RF อาร์เอฟแก๊ง. ปรากฏตัวในฉบับมังงะของ โมบิลสูทกันดั้ม F90 ออกแบบโดยเรย์ นาคาฮาระ เป็นโมบิลสูทของกองกำลังโอลด์โมบิลที่มีโครงสร้างแบบเดียวกับแก๊ง แต่ใช้วิทยาการสมัยใหม่โดยได้รับความช่วยเหลือจากกลุ่มครอสโบนแวนการ์ด อักษร RF ในชื่อมาจากคำว่า ReFined ซึ่งแปลว่าปรับแต่ง ลักษณะภายนอกของ อาร์เอฟแก๊งจะคล้ายกับแก๊งมาก แต่มีพลังต่อสู้สูงกว่า RGM-89 เจกันของสหพันธ์โลกเสียอีก อาร์เอฟแก๊งมีสมรรถนะสูงเทียบได้กับ อาร์เอฟเกลกุ๊ก แต่เนื่องจากเป็นโมบิลสูทสำหรับต่อสู้ในระยะประชิดโดยเฉพาะที่ติดตั้งอาวุธไว้เพียงบีมเซเบอร์กับแส้ไฟฟ้า ฮีทร็อด เท่านั้น จึงมีการผลิตเพียงเล็กน้อยสำหรับให้นักบินระดับเอซใช้ในเกมส์กิเรนโนะยาโบ ในเกมส์กิเรนโนะยาโบ. ในวิดีโอเกมแนววางแผนการรบชุด กิเรนโนะยาโบ นั้น ผู้เล่นฝ่ายซีออนจะสามารถเลือกผลิตแก๊งแทนเกลกุ๊กได้ ซึ่งทำให้ผู้เล่นสามารถพัฒนาแก๊งรุ่นต่างๆได้โดยแต่ละรุ่นจะคู่ขนานกับของเกลกุ๊กและมีสีเฉพาะสำหรับนักบินที่มีชื่อเสียงเช่นกัน- MS-15A แก๊งรุ่นผลิตจำนวนมาก มีลักษณะเหมือนรุ่นต้นแบบ แต่เกราะภายนอกจะดูเรียบง่ายกว่าและไม่มีทุ่นระเบิดในโล่ โทนสีของรุ่นผลิตจำนวนมากนี้จะเป็นสีทอง - MS-15B แก๊งรุ่นการขับเคลื่อนสูง ใช้แบ็คแพ็คติดท่อขับดันที่มีกำลังมากกว่าเดิม เครื่องกำเนิดพลังงานของแก๊งรุ่นการขับเคลื่อนสูงมีกำลังมากกว่าของรุ่นปกติเพื่อให้ใช้ทวนบีมที่เป็นอาวุธในการพุ่งเข้าแทงศัตรู โล่ขอแก๊งรุ่นนี้ยังสามารถเปลี่ยนจากแบบติดตั้งนีดเดิลมิสไซล์ลันเชอร์ขนาดเล็กมาเป็นร็อคเก็ตลันเชอร์สี่ลำกล้องได้และยังสามารถติดตั้งปืนแก็ตลิ่งที่แขนได้ด้วย - MS-15C แก๊งแคนน่อน เป็นรุ่นที่ออกแบบมาเพื่อใช้ยิงสนับสนุน ใช้โครงสร้างพื้นฐานของแก๊งรุ่นผลิตจำนวนมากโดยเสริมเกราะให้แข็งแกร่งขึ้น แขนทั้งสองข้างของแก๊งแคนน่อนติดตั้งเกรเน็ดลันเชอร์และใช้แบ็คแพ็คปืนใหญ่แฝด แต่ไม่มีโล่เหมือนรุ่นอื่นๆ - MS-15F แก๊งมารีน ออกแบบเพื่อให้สามารถต่อสู้ได้เป็นเวลานาน จึงใช้โครงสร้างที่มีน้ำหนักเบากว่าแก๊งรุ่นผลิตจำนวนมากและมีถังเชื้อเพลิงติดด้านหลังเพื่อให้ปฏิบัติการได้เป็นเวลานาน อาวุธของแก๊งมารีน คือทวนบีมขนาดใหญ่ และโล่ซึ่งมีทั้งแบบติดตั้งร็อคเก็ตลันเชอร์สี่ลำกล้องกับแบบติดปืนกลสี่กระบอก แก๊งมารีนมีรุ่นย่อยคือ MS-15Fs แก๊งมารีนรุ่นจ่าฝูงที่มีสมรรถนะสูงกว่าและติดปืนวัลแคนไว้ที่ส่วนหัว - MS-15Kg แก๊งครีกเกอร์ เน้นการสู้รบด้วยความเร็วสูง ใช้เครื่องกำเนิดพลังงานที่มีกำลังมากและท่อขับดันอัตราเร่งสูง แก๊งครีกเกอร์มีอาวุธเป็นทวนบีมและโล่แบบติดตั้งบีมกันและเกรเน็ดลันเชอร์</doc>
