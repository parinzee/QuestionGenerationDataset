<doc id="630088" url="https://th.wikipedia.org/wiki?curid=630088" title="พระองค์เจ้านโรดม พงางาม">พระองค์เจ้านโรดม พงางาม สมเด็จพระราชอัยยิกาขัตติยกัลยาราชสุดาวดีนโรดมพงางาม (พ.ศ. 2417 - พ.ศ. 2487) เป็นพระราชธิดาในพระบาทสมเด็จพระนโรดม พรหมบริรักษ์กับเจ้าจอมมารดานวล และเป็นพระราชชนนีในพระบาทสมเด็จพระนโรดม สุรามฤต พระมหากษัตริย์ลำดับที่ 5 แห่งราชอาณาจักรกัมพูชา พระองค์ประสูติในปี พ.ศ. 2417 เป็นพระราชธิดาในพระบาทสมเด็จพระนโรดม พรหมบริรักษ์กับพระมเนียงจามสุชาติบุปผานารี นวล สมเด็จพระราชอัยยิกาขัตติยกัลยาราชสุดาวดีนโรดมพงางาม ทรงเสกสมรสกับสมเด็จกรมพระวรจักรรณฤทธิ์ สมเด็จพระราชอัยโกนโรดม สุทธารส (พ.ศ. 2415 - พ.ศ. 2488) มีพระโอรส-ธิดา 5 พระองค์ ได้แก่- หม่อมเจ้า (นักองค์มจะ) นโรดม เอกอัศนีย์ (พ.ศ. 2435 - พ.ศ. 2450) - พระบาทสมเด็จพระนโรดม สุรามฤต (6 มีนาคม พ.ศ. 2439 - 3 เมษายน พ.ศ. 2503) - หม่อมเจ้า (นักองค์มจะ) นโรดม ภาวฤทธิ์ (พ.ศ. 2439 - ไม่ปรากฎ) - สมเด็จพระราชกนิษฐานโรดม รัศมีโสภณ (พฤศจิกายน พ.ศ. 2441 - พ.ศ. 2541) - หม่อมเจ้า (นักองค์มจะ) นโรดม หญิงเล็ก (พ.ศ. 2443 - ไม่ปรากฎ) สมเด็จพระราชอัยยิกาขัตติยกัลยาราชสุดาวดีนโรดมพงางาม สิ้นพระชนม์ในปี พ.ศ. 2487 ตรงกับรัชกาลพระบาทสมเด็จพระนโรดม สีหนุ (ครั้งแรก) ในราชอาณาจักรกัมพูชา และตรงกับรัชกาลพระบาทสมเด็จพระปรเมนทรมหาอานันทมหิดล พระอัฐมรามาธิบดินทร ในราชอาณาจักรไทย</doc>
