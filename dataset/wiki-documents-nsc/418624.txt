<doc id="418624" url="https://th.wikipedia.org/wiki?curid=418624" title="ฮาวอค (เอ็กซ์เมน)">ฮาวอค (เอ็กซ์เมน) อเล็กซานเดอร์ "อเล็กซ์" ซัมเมอร์ส () เป็นบุตรของพันตรีคริสโตเฟอร์ ซัมเมอร์ส นักบินแห่งกองทัพอากาศสหรัฐฯ กับครูประถม แคทเธอรีน แอนน์ ซัมเมอร์ส มีพี่คนโตหนึ่งคนชื่อสก็อตต์ ซัมเมอร์สที่แก่กว่าหกปี ทั้งคู่เป็นมิวแทนท์เหมือนกันประวัติ ประวัติ. ในวัยเด็ก วันหนึ่งระหว่างทางกลับจากทริปครอบครัว เครื่องบินส่วนตัวของพวกเขาที่คริสขับอยู่ได้ถูกยิงตกไปกลางทะเล โดยก่อนที่เครื่องจะตกแม่ของพวกเขาได้เอาร่มชูชีพเพียงอันเดียวให้พวกเขาและผลักพวกเขาก่อนเครื่องจะระเบิด ร่มชูชีพที่ได้มานั้นได้ถูกไฟจากการระเบิดของเครื่องบินไหม้เสียหายและนั้นเป็นครั้งแรกที่สก็อตได้ใช้พลังของเขาโดยใช้ในการชะลอการตกของทั้งคู่ ระหว่างที่ตกพื้น หัวของสก็อตต์กระแทกกับพื้นทำให้สมองส่วนที่ทำให้เขาควบคุมพลังของเขานั้นเสียหาย ส่วนอเล็กซ์นั้นแค่สลบเพราะตกใจไม่เป็นอะไรมากเพราะมีพี่รองอยู่ สองพี่น้องถูกชาวบ้านละแวกนั้นนำไปส่งโรงพยาบาล และเหตุการณ์เลวร้ายในครั้งนี้ทำให้สมองถูกชัตดาวน์ ทำให้ทั้งคู่เกิดอาการความจำเสื่อม ส องพี่น้องได้ออกจากโรงพยาบาลและถูกนำเข้าไปอยู่ในสถานสถานเคราะห์แห่งหนึ่งในเมืองโอมาฮา รัฐเนบราสก้า และถูกตรวจสอบร่างกายพร้อมกับทำการทดลองหลายอย่างโดยผอ.ของที่นั้น มิสเตอร์ มิลบูรี่ หนึ่งในพันธมิตรของวายร้าย มิสเตอร์ ซินิสเตอร์ ซินิสเตอร์เชื่อว่าในสองคนนี้ สก็อตต์แข็งแกร่งที่สุด จึงได้ทำการแยกสองพี่น้องไปอยู่ในบ้านอุปการะคนละแห่งเพื่อทำให้สก็อตนั้นบอบบางด้านความรู้สึก อเล็กว์และสก็อตไม่ได้ติดต่อกันหลายปี โดยที่อเล็กซ์นั้นถูกเลี้ยงโดยครอบครัวแบลนดิ้ง โดยที่ลูกชายคนเดียวของครอบครัวนี้ได้ถูกรถชนเสียชีวิต พวกเขาพยายามทำเหมือนว่าอเล็กซ์คือตัวแทนของทอดด์ ลูกของพวกเขาซึ่งอเล็กซ์ได้พยายามทำดีที่สุด วันหนึ่งชายที่ฆ่าทอดด์ตาย วินเซนต์ ได้ลักพาตัวอเล็กซ์กับพี่สาวบุญธรรมเฮลี่ อเล็กซ์ได้ใช้พลังของเขาครั้งแรกโดยได้เผาวินเซนต์จนวอดวาย ซินิสเตอร์ที่แอบดูอยู่ แอบตกใจที่พลังของอเล็กซ์นั้นเหนือกว่าไซคลอปส์มาก อย่างไรก็ตามอเล็กซ์นั้นไม่สามารถควบคุมพลังของเขาได้ ซินนิสเตอร์จึงได้ทำการบล็อกสมองส่วนหนึ่งของทั้งสองเอาไว้ ทำให้ลืมเหตุการณ์ในคืนนั้นจากนั้นมิวแทนต์อมตะ อะโพคาลิปส์ ได้นำดีเอ็นเอของอเล็กซ์ให้ซินิสเตอร์ปลูกถ่ายเข้าไปในร่างของอาร์เหม็ด อับดุล ซึ่งบวกกับพลังที่ปลุกไม่ตื่นของเขา ทำให้เกิดเป็น Living Pharaoh/Monolith สุดยอดวายร้ายคนนึงในจักรวาลมาร์เวล อเล็กซ์ใช้ชีวิตธรรมดาๆ จบด้านธรณีวิทยาจากวิทยาลัย Old Landon อาร์เหม็ด ในขณะนั้น เป็นศาสตราจารย์ด้านโบราณคดีที่นั้น ได้บังเอิญพบว่าเขากับอเล็กซ์มีจิตที่เชื่อมกันอยู่ อาร์เหม็ดได้จับตัวอเล็กซ์ไปที่แล็บของเขาในอียิปต์ ระหว่างการทดลองระบุพลังของอเล็กซ์ อาร์เหม็ดได้ทำการฉายรังสีคอสมิค โดยนั้นทำให้เขากลายเป็น Living Monolith ระหว่างนั้นเหล่า X-Men ได้เข้ามาช่วยอเล็กซ์ได้พอดี การต่อสู้จบลงโดยอาร์เหม็ดนั้นราบคาบกับพลังของอเล็กซ์เนื่องจากความเครียดและหวาดกลัวระหว่างการทดลอง ความที่อเล็กซืไม่สามารถควบคุมพลังตนเองได้ เขาได้อัปเปหิตนเองไปอยู่ที่ทะเลทรายในอียิปต์ หลังจากนั้นไม่นานเขาได้ถูกจับโดยหุ่นเซนติเนลและนำกลับไปที่ฐานใหญ่โดยคำสั่งของ แลร์รี่ ทราส์ก ลูกของผู้ประดิษฐ์หุ่นเซนติเนล แลร์รี่ ได้ให้ชื่อรหัสฮาวอคกับเขาพร้อมกับชุดพิเศษที่รวบรวมพลังงานมาไว้ที่อกของเขา อย่างไรก็ตามได้เกิดอุบัติเหตุระเบิดขึ้น อเล็กซ์บาดเจ็บสาหัส และ X-Men ได้นำตัวเขาไปรักษากับดร. คาร์ล ไลกอส ดร.คาร์ลได้พยายามดูดพลังงานชีวิตของอเล็กซ์เพราะเขานั้นเป็นแวมไพร์ พลังของอเล็กซ์ปลุกยีนส์ที่เสียหายจากการโดนเทอโรดัคไทล์ทำร้ายตอนเด็กของดร. คาร์ล ทำให้เขากลายเป็นนกไดโนเสาร์ดูดเลือด เหล่า X-Men ได้ต่อสู้กับดร.คาร์ลร่างนกยักษ์ และชนะ จากนั้นอเล็กซ์ได้เข้าร่วมกับพวก X-Men ในที่สุด</doc>
