<doc id="93169" url="https://th.wikipedia.org/wiki?curid=93169" title="สมเด็จพระราชินีโซเฟียแห่งสเปน">สมเด็จพระราชินีโซเฟียแห่งสเปน สมเด็จพระราชินีโซเฟีย () เป็นพระมเหสีใน สมเด็จพระราชาธิบดีควน การ์โลสที่ 1 สมเด็จพระราชินีโซเฟียทรงเป็นเจ้าหญิงแห่งกรีซโดยพระกำเนิด เป็นพระราชธิดาพระองค์ใหญ่ใน สมเด็จพระเจ้าปัฟโลสแห่งกรีซ และ สมเด็จพระราชินีเฟรเดริกาแห่งกรีซ โดยทีมีพระนามในภาษากรีกว่า โซเฟีย มาร์การีตา วิกตอเรีย เฟรเดรีกี () โดยพระองค์มีพระราชอนุชาและพระราชขนิษฐาคือ สมเด็จพระราชาธิบดีคอนสแตนตินที่ 2 แห่งกรีซ และ เจ้าหญิงไอรีนแห่งกรีซและเดนมาร์กพระราชประวัติ พระราชประวัติ. สมเด็จพระราชินีโซเฟีย เดิม เจ้าหญิงโซเฟียแห่งกรีซและเดนมาร์ก ทรงเป็นพระราชธิดาพระองค์ใหญ่ใน สมเด็จพระราชาธิบดีพอลที่ 1 แห่งกรีซ และ เฟรเดอริกาแห่งฮาโนเวอร์ สมเด็จพระราชินีแห่งกรีซ ทรงเป็นพระภคินีใน สมเด็จพระราชาธิบดีคอนสแตนตินที่ 2 แห่งกรีซ เสด็จพระราชสมภพ ณ กรุงเอเธนส์ เมืองหลวงของประเทศกรีซ พระองค์ทรงใช้พระชนม์ชีพวัยเด็กในประเทศอียิปต์ โดยทรงศึกษา ณ มหาวิทยาลับ เออ จอร์จ คอนแวน ในซานเดรีย แอฟริกาใต้ และได้เสด็จไปศึกษาต่อ ณ มหาวิทยาลัยเคมบริดจ์เสกสมรสและสมเด็จพระราชินีแห่งสเปน เสกสมรสและสมเด็จพระราชินีแห่งสเปน. เจ้าหญิงโซเฟียทรงพบกับเจ้าชายควน กาโลส พระญาติในพระองค์ชั้นที่ 3 ขณะเจ้าชายทรงล่องเรือในหมู่เกาะกรีซในปี พ.ศ. 2497 และทรงพบกันอีกครั้งในงานสมรสของเจ้าชายเอ็ดเวิร์ด ดยุกแห่งเคนต์ ณ โบสถ์ยอร์กมินสเตอร์ ทั้ง 2 เสกสมรสกันเมื่อวันที่ 14 พฤษภาคม พ.ศ. 2505 ในโบสถ์กรุงเอเธนส์ โดยมี เจ้าหญิงไอรีนแห่งกรีซและเดนมาร์ก พระขนิษฐาเป็นเพื่อนเจ้าสาว และยังมีพระราชวงศ์อื่นๆ เสด็จมา อาทิ อินฟันตาปีลาร์ ดัชเชสแห่งบาดาโคซ เจ้าหญิงไอรีนแห่งเนเธอร์แลนด์ เจ้าหญิงอเล็กซานดรา เลดีโอกิลวี เจ้าหญิงเบเนดิกเทอแห่งเดนมาร์ก เจ้าหญิงอาน ดัชเชสแห่งกาลาเบรีย โดยได้รับพระราชทานพระอิสริยยศเป็น เจ้าหญิงโซเฟียแห่งอัสตูเรียส ต่อมาเมื่อพระสวามีขึ้นครองราชย์เมื่อวันที่ 22 พฤศจิกายน พ.ศ. 2518 เฉลืมพระปรมาภิไธยเป็น สมเด็จพระราชาธิบดีควน การ์โลสที่ 1 แห่งสเปน พระองค์จึงได้รับการสถาปนาเป็น สมเด็จพระราชินีแห่งสเปนพระราชกรณียกิจพระราชกรณียกิจในประเทศ พระราชกรณียกิจ. พระราชกรณียกิจในประเทศ. ในฐานะของสมเด็จพระราชินี พระองค์ทรงเป็นประธานมูลนิธิ Queen Sofía และยังทรงเป็นประธานลูกเสือกิติมศักดิ์แห่งสเปนพระราชกรณียกิจในต่างประเทศ พระราชกรณียกิจในต่างประเทศ. โดยพระองค์เป็นตัวแทนพระราชวงศ์เสด็จพระราชดำเนินไปทรงร่วมงานอภิเษกสมของ เจ้าหญิงวิกตอเรีย มกุฎราชกุมารีแห่งสวีเดน และ เจ้าชายดาเนียล ดยุกแห่งเวสเตร์เยิตลันด์ และ เสด็จพระราชดำเนินไปทรงร่วมงาน พระราชพิธีเสกสมรสระหว่างเจ้าชายวิลเลียมกับแคเธอริน มิดเดิลตัน และเมื่อปี พ.ศ. 2549 พระองค์เสด็จพระราชดำเนินแทนพระองค์ สมเด็จพระราชาธิบดีควน การ์โลสที่ 1 แห่งสเปน มายัง ราชอาณาจักรไทย ใน พระราชพิธีฉลองสิริราชสมบัติครบ 60 ปี ของ พระบาทสมเด็จพระปรมินทรมหาภูมิพลอดุลยเดชเครื่องราชอิสริยาภรณ์ไทยเครื่องราชอิสริยาภรณ์ไทย. - เครื่องขัตติยราชอิสริยาภรณ์อันมีเกียรติคุณรุ่งเรืองยิ่งมหาจักรีบรมราชวงศ์ฝ่ายใน (ม.จ.ก.) - เครื่องราชอิสริยาภรณ์จุลจอมเกล้า ชั้นปฐมจุลจอมเกล้าฝ่ายใน (ป.จ.)พระอิสริยยศพระอิสริยยศ. - 2 พฤศจิกายน พ.ศ. 248114 พฤษภาคม พ.ศ. 2505: เฮอร์รอยัลไฮเนส เจ้าหญิงโซเฟียแห่งกรีซและเดนมาร์ก - 14 พฤษภาคม พ.ศ. 250521 กรกฎาคม พ.ศ. 2512: เฮอร์รอยัลไฮเนส เจ้าหญิงแห่งอันตรูเซียส - 21 กรกฎาคม พ.ศ. 251222 พฤศจิกายน พ.ศ. 2518: เฮอร์รอยัลไฮเนส เจ้าหญิงแห่งสเปน - 22 พฤศจิกายน พ.ศ. 2518 – 19 มิถุนายน พ.ศ. 2557 : เฮอร์มาเจสตี สมเด็จพระราชินีแห่งสเปน - 19 มิถุนายน พ.ศ. 2557 – ปัจจุบัน: เฮอร์มาเจสตี สมเด็จพระราชินีโซเฟียแห่งสเปน</doc>
