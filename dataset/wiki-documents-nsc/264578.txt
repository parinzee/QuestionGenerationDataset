<doc id="264578" url="https://th.wikipedia.org/wiki?curid=264578" title="อัลติเมตคลีนเนอร์">อัลติเมตคลีนเนอร์ อัลติเมตคลีนเนอร์ () เป็นสปายแวร์ที่หลอกลวงว่าเป็นโปรแกรมป้องกันไวรัส โดยการทำงานคือโปรแกรมดังกล่าวจะสร้างป็อปอัพลวงของระบบวินโดวส์ โดยเจตนาจะทำให้ผู้ใช้ที่ได้รับข้อความดังกล่าวหลงเชื่อว่าคอมพิวเตอร์ของตนติดสปายแวร์ และหากต้องการกำจัดสปายแวร์ดังกล่าว ผู้ใช้จะต้องซื้อโปรแกรมอัลติเมตคลีนเนอร์ตัวเต็มเพื่อกำจัดสปายแวร์ นอกจากนี้โปรแกรมดังกล่าวยังอาจสร้างป็อปอัพโฆษณาจำนวนมากในระหว่างท่องอินเทอร์เน็ต และอาจทำให้สปายแวร์อื่น ๆ ถูกติดตั้งมาในเครื่องด้วย สำหรับโปรแกรมอัลติเมตคลีนเนอร์เวอร์ชันสุดท้ายได้แก่รุ่น 2007 ปัจจุบันเว็บไซต์ที่ทำให้ผู้ใช้ดาวน์โหลดโปรแกรมกำจัดสปายแวร์ลวงดังกล่าวหยุดให้บริการไปแล้ว แต่สปายแวร์ดังกล่าวอาจยังคงฝังตัวในคอมพิวเตอร์ได้ วิธีการกำจัดก็คือให้ใช้โปรแกรมป้องกันไวรัส เช่น เอวีจี แอนติไวรัส สปายบอต แอดอแวร์ เป็นต้น เพื่อตรวจสอบและกำจัดสปายแวร์ตัวนี้</doc>
