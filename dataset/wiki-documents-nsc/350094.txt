<doc id="350094" url="https://th.wikipedia.org/wiki?curid=350094" title="พรรคสหสามัคคีและการพัฒนา">พรรคสหสามัคคีและการพัฒนา พรรคสหสามัคคีและการพัฒนา (; ) หรือ พรรคยูเอสดีพี เป็นพรรคการเมืองในพม่า ก่อตั้งโดยพลเอกเตง เส่ง ได้รับการรับรองโดยคณะกรรมการการเลือกตั้งพม่า เมื่อวันที่ 10 มิถุนายน ค.ศ. 2010 โดยมีที่มาจาก สมาคมสหสามัคคีและการพัฒนา (Union Solidarity and Development Association : USDA) ซึ่งเป็นสมาคมพลเรือนอาสาเพื่อการสังคมสงเคราะห์ ซึ่งก่อตั้งโดยสภาสันติภาพและการพัฒนาแห่งรัฐ ภายใต้การนำของพลเอกอาวุโสตาน ฉ่วย เพื่อใช้เป็นเครื่องมือทางการเมือง มาตั้งแต่ปี ค.ศ. 1993 ผู้บริหารพรรคประกอบด้วยอดีตนายทหารหลายคนซึ่งดำรงตำแหน่งในคณะรัฐบาลทหารพม่า และได้ลาออกจากตำแหน่งเป็นพลเรือน ก่อนจะเข้ามาเป็นสมาชิกพรรค โดยมีเตง เส่ง เป็นหัวหน้าพรรค ที่ทำการพรรคตั้งอยู่ที่กรุงเนปยีดอ</doc>
