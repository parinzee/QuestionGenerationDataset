<doc id="814090" url="https://th.wikipedia.org/wiki?curid=814090" title="ท่านหญิงคะซุงะ">ท่านหญิงคะซุงะ ท่านหญิงคะซุงะ () หรือชื่อจริงว่า ไซโต ฟุกุ (; พ.ศ. 2122 — 26 ตุลาคม พ.ศ. 2186) เป็นสุภาพสตรีจากตระกูลซะมุไรที่มีชื่อเสียงแห่งยุคอะซุชิโมะโมะยะมะจนถึงยุคเอะโดะ และเป็นนางนมของโทะกุงะวะ อิเอะมิสึ โชกุนรัฐบาลเอะโดะประวัติ ประวัติ. ท่านหญิงคะซุงะเกิดในตระกูลซะมุไรที่มีชื่อเสียง เป็นธิดาของไซโต โทะชิมิสึ ผู้ติดตามของอะเกะชิ มิสึฮิเดะ ส่วนมารดาเป็นธิดาของอินะบะ โยะชิมิชิ เธอสมรสกับอินะบะ มะซะนะริ มีบุตรด้วยกันสามคน หนึ่งในนั้นคืออินะบะ มะซะกะสึ นอกจากนี้ยังรับอุปการะฮตตะ มะซะโตะชิ บุตรของฮตตะ มะซะโมะริ ผู้เป็นที่ปรึกษาของโชกุนอิเอะยะซุ ที่ต่อมาท่านหญิงคะซุงะได้เป็นนางนมของโทะกุงะวะ อิเอะมิสึ และรับบรรดาศักดิ์เป็นนางในชั้นสูง () สูงศักดิ์ยิ่งกว่าสตรีนางใดในปราสาทเอะโดะ ในปี 2172 เธอเข้าเฝ้าจักรพรรดิ ณ ราชสำนักเคียวโตะ และมีพระกรุณาโปรดเกล้าเลื่อนบรรดาศักดิ์เป็นกรณีพิเศษเป็นนางในชั้นสูงขั้นที่สอง และถูกเรียกอย่างยกย่องว่า ท่านหญิงคะซุงะ มาแต่นั้น ท่านหญิงคะซุงะถึงแก่กรรมเมื่อวันที่ 26 ตุลาคม พ.ศ. 2186 มีพิธีปลงศพ ณ วัดริงโช บุงเกียว กรุงโตเกียว ภายในวัดดังกล่าวได้เก็บรักษาภาพของเธอที่วาดโดยคะโน ทังยู ส่วนย่านคะซุงะในเขตบุงเกียวก็ตั้งตามนามของเธอ</doc>
