<doc id="438976" url="https://th.wikipedia.org/wiki?curid=438976" title="ดอกโศก">ดอกโศก ดอกโศก เป็นนวนิยายแนวดราม่า เป็นบทประพันธ์โดย หม่อมหลวงศรีทอง ลดาวัลย์ หรือ ข.อักษราพันธุ์ เจ้าของบทประพันธ์ ดาวพระศุกร์ มีการนำมาสร้างเป็นภาพนยตร์และละครโทรทัศน์ อีกหลายต่อหลายครั้ง ครั้งล่าสุดเป็นละครโทรทัศน์ ผลิตโดยบริษัท เอ็กแซ็กท์ และ ซีเนริโอ จำกัด ผลงานบทโทรทัศน์โดย ศัลยา กำกับการแสดงโดย สันต์ ศรีแก้วหล่อ นำแสดงโดย ณวัฒน์ กุลรัตนรักษ์ และ ลัลณ์ลลิน เตจะสา เวศซ์ ออกอากาศทุกวันจันทร์-พฤหัสบดี เวลา 20.25 - 21.25 น. ทางสถานีวิทยุโทรทัศน์กองทัพบกช่อง 5 เริ่มออกฉายวันแรกวันที่ 9 เมษายน พ.ศ. 2555 และได้กลับมาออกอากาศอีกครั้งทางช่องวัน 31 ทุกวันจันทร์ - ศุกร์ เวลา 8.05 - 10.00 น.เรื่องย่อ เรื่องย่อ. พลเอกสุดเขต รัตนชาติพัลลภ (เกรียงไกร อุณหะนันท์) พบว่าเด็กหญิงขายหนังสือพิมพ์ ณ สี่แยกแห่งหนึ่งที่มาเป็นลม ล้มอยู่ข้างรถ คือหลานที่เกิดจากลูกสาวของ สมใจ (ปวีณา ชารีฟสกุล) เมียคนใช้ของตนที่หนีออกจากบ้านไปเมื่อกว่า 30 ปีมาแล้ว สุดเขตจะเอาหลานมาเลี้ยง แต่สมใจไม่ยอม ท่านจึงให้ เพ็ญพักตร์ (เมทินี กิ่งโพยม) ลูกสาวคนโตไปซื้อตัว ดอกโศก จากสามีใหม่ผู้เห็นแก่เงินของสมใจ สุดเขต เปลี่ยนชื่อหลานสาวจาก ดอกโศก เป็น อภิริมย์ฤดี           การมาอยู่ในตึกใหม่ของสกุลเก่าแก่ไม่ทำให้ ดอกโศก สุขสบาย ทั้งบ้านมีแต่คนเกลียดชังเธอ นับตั้งแต่เพ็ญพักตร์และ เพ็ญตระการ (แอริณ ยุกตะทัต) ลูกสาว สุดสวย (มยุริญ ผ่องผุดพันธ์) ลูกสาวคนเล็กของคุณดา ช่วงแรก ดอกโศก ไม่ยอมและตอบโต้ด้วยวิธีการของเด็กที่เติบโตมาอย่างตีนถีบปากกัด หลายปีผ่านไป ดอกโศก โตขึ้นพร้อมกับความตระหนักว่าต้องอดทน สงบเสงี่ยมเจียมตนและต้องเอาความดีชนะความโกรธเกลียดทั้งปวง เธอจึงอยู่ได้อย่างมีความสุข           เมื่อตอน ดอกโศก ยังขายหนังสือพิมพ์ที่สี่แยก เด็กหญิงได้พบ อัศนัย (ณวัฒน์ กุลรัตนรักษ์) ชายหนุ่มใจดีที่ซื้อหนังสือพิมพ์เป็นประจำ อัศนัยรู้สึกผูกพันกับ ดอกโศก อย่างประหลาด และบังเอิญเหลือเกินที่อัศนัยเป็นหุ้นส่วนทางธุรกิจกับ ตระกูล (เพ็ญเพ็ชร เพ็ญกุล) สามีของเพ็ญพักตร์ เขาจึงมีโอกาสติดตามชีวิตของ ดอกโศก ด้วยความเมตตาจริงใจ คอยปลอบโยนให้กำลังใจและช่วยเหลือ ดอกโศก จนโตเป็นสาวรุ่น ดอกโศก (ลัลณ์ลลิน เตจะสา เวศซ์) จึงบูชาอัศนัย ความผูกพันซึ่กันและกันถูกถักทอจนกลายเป็นความรักอย่างลึกซึ้ง แต่ความรักนี้ต้องซ่อนเร้นเพราะเพ็ญตระการก็หลงรักอัศนัยอยู่เช่นกัน           วันหนึ่งอัศนัยพบ ปรียากมล (โสภิตนภา ชุ่มภาณี) แม่ม่ายสาวสวยที่หวนกลับมาเพื่อรื้อฟื้นความรักความหลังที่มีต่อกันเมื่อครั้งยังเป็นวัยรุ่น ปรียากมลรุกอัศนัยตลอดเวลาด้วยชั้นเชิงของผู้หญิงที่เจนจัดในสนามรัก จนอัศนัยเกือบจะเผลอกายไปหลายครั้ง และเธอยังทราบอีกว่าบัดนี้มีผู้หญิงที่เป็นศัตรูหัวใจถึงสองคน คือ ดอกโศก และเพ็ญตระการ เธอจึงตั้งใจว่าจะสู้จนสุดชีวิต เพื่อไม่ให้สูญเสียอัศนัยไป           เมื่อสุดเขตเกิดเสียชีวิตกระทันหัน ดอกโศก ตัดสินใจกลับมาอยู่กับยาย และทำงานเป็นไกด์นำเที่ยว ทำให้เธอได้พบกับ มิสซิสเบนส์ (จารุณี สุขสวัสดิ์) ทันทีที่เห็นสร้อยกางเขนที่ ดอกโศก สวม มิสซิสเบนส์ก็รู้ว่านี่คือหลานสาวที่เกิดจากลูกชายของตนที่ตายไป เธอจึงพา ดอกโศก ไปอยู่อเมริกา เพราะต้องการให้หลานสาวหลุดพ้นจากการรุกรานของปรียากมล และเพ็ญตระการ           มิสซิสเบนส์ชักนำ เอ็ดดี้ (กันต์ดนย์ อะคหแซน) หนุ่มน้อยชาวอเมริกันให้ ดอกโศก แต่ ดอกโศก ไม่มีใจให้ใครอีก คุณย่าจึงพาดอกโศกกลับเมืองไทยเพื่อพิสูจน์ความรักของอัศนัยอีกครั้ง ดอกโศก ไปทำงานที่โรงแรมของ ภักดิ์ภูมิ (อรรค นิมิตรชัย) ชายหนุ่มที่หลงรัก ดอกโศก เมื่อแรกพบ แม้ว่าเขาเองจะมี ฉัตรทอง (กวาง เดอะสตาร์) ลูกสาวเพื่อนพ่อที่เป็นคู่หมายกันอยู่           ความรักหลายเส้าดำเนินไปอย่างเข้มข้น เพ็ญพักตร์ผลักดันลูกสาวให้อัศนัยอย่างเต็มที่ ปรียากมลเองก็ใช้ความสัมพันธ์ที่ลึกซึ้งกับอัศนัยเป็นเครื่องผูกมัด แต่อัศนัยไม่ยอมและยังแสดงออกทุกอย่างว่า ดอกโศก เท่านั้นที่เป็นตัวจริง โชคเข้าข้างเพ็ญพักตร์เมื่อรู้ว่าปรียากมลนั้นแท้จริงคือแม่แท้ ๆ ของดอกโศก เพ็ญพักตร์จึงหวังจะใช้ความลับนี้เป็นเครื่องมือกำจัดสองแม่ลูกไปให้พ้นทาง แต่การณ์กลับผิดคาด เพราะแทนที่ปรียากมลจะหยุด กลับยิ่งทำทุกวิถีทางเพื่อเอาชนะ ดอกโศก ให้ได้           สงครามความรักระหว่างแม่กับลูกสาวในไส้จะลงเอยเช่นไร อัศนัยกับ ดอกโศก จะสมหวังในรักหรือไม่ ติดตามลุ้นต่อได้ใน ละครดอกโศก ออกอากาศทุกวันจันทร์ - วันพฤหัสบดี เวลา 20.25 น. ทาง ททบ. 5 ละครดอกโศก เริ่มตอนแรกวันจันทร์ที่ 9 เมษายน 2555นักแสดงนักแสดงรับเชิญนักแสดงรับเชิญ. - ธิตินันท์ สุวรรณศักดิ์ รับบทเป็น พลเอกสุดเขต (วัยหนุ่ม) - ปวีณ์สุดา จันทร์เกษ รับบทเป็น สมใจ (วัยสาว) - ด.ญ.แอนนา อนิสา กร้านท์ รับบทเป็น ดอกโศก/อภิรมย์ฤดี (วัยเด็ก) - ด.ญ.นัดตะวัน ศักดิ์ศิริ รับบทเป็น อุ๊/เพ็ญตระการ (วัยเด็ก) - ด.ช.วสุธร พันธุ์พาณิชย์ รับบทเป็น ป้อม (วัยเด็ก) - ด.ช.สุทธินันท์ เทียนสุวรรณ รับบทเป็น อ้น/พัชร (วัยเด็ก) - ด.ญ.กัญปภัส ฤดีขจรไชย รับบทเป็น โอ๋/มนัสสุข (วัยเด็ก)รางวัลและผลสำรวจรางวัลฉบับละครโทรทัศน์ พ.ศ. 2555ผลสำรวจฉบับปี พ.ศ. 2555</doc>
