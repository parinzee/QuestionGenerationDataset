<doc id="329933" url="https://th.wikipedia.org/wiki?curid=329933" title="สี่ทุ่มสแควร์">สี่ทุ่มสแควร์ สี่ทุ่มสแควร์ () เป็นรายการโทรทัศน์ประเภทวาไรตี้ทอล์กโชว์ยอดนิยมในอดีตของไทย ผลิตและดำเนินรายการโดย วิทวัส สุนทรวิเนตร์ ออกอากาศทุกวันพฤหัสบดี เวลา 22.00 - 24.00 น. ทางสถานีโทรทัศน์สีกองทัพบกช่อง 7 โดยออกอากาศครั้งแรกเมื่อวันที่ 3 สิงหาคม พ.ศ. 2532 ปัจจุบันเลิกผลิตไปแล้ว โดยออกอากาศเทปสุดท้ายในเดือน มีนาคม พ.ศ. 2540 และทีมงานรายการส่วนหนึ่งแยกตัวไปอยู่ในรายการตีสิบ โดยเป็นรายการโทรทัศน์รายการแรกของ บริษัท คอนแสตนท์ แอดเวอร์ไทซิ่ง จำกัด ซึ่งวิทวัสดำรงตำแหน่งกรรมการผู้จัดการรูปแบบรายการ รูปแบบรายการ. สี่ทุ่มสแควร์ มีรูปแบบรายการเป็นปกิณกะที่ให้ความบันเทิงและเป็นกันเองกับผู้ชมทุกเพศ ทุกวัย ด้วยเนื้อหาสาระอันหลากหลายเรื่องราว แต่บางเรื่องที่นำเสนออาจเหมาะกับผู้ชมเฉพาะกลุ่ม รายการนี้ไม่เน้นคุณภาพในการผลิตมากนัก แต่เน้นความสด เป็นธรรมชาติ ทันต่อเหตุการณ์ จึงมีการบันทึกเทปรายการในทุกวันอังคารก่อนออกอากาศเพียงสองวัน ที่ห้องส่งช่อง 7 สี นั่นมีส่วนที่ทำให้รายการนี้ได้รับความนิยมเป็นอย่างมากพิธีกร พิธีกร. นับตั้งแต่ "สี่ทุ่มสแควร์" ออกอากาศครั้งแรกจนถึงครั้งสุดท้าย วิทวัส สุนทรวิเนตร์ เป็นพิธีกรหลักมาโดยตลอด โดยทำหน้าที่ในทุกช่วง นอกจากนี้ยังมีผู้ช่วยพิธีกรอีก 2 คน มาทำหน้าที่เสริมในช่วงเปิดรายการ ปิดรายการ และช่วงอื่นๆ เป็นบางโอกาส โดยมีคุณอรนภา กฤษฎี รับหน้าที่ตั้งแต่เทปแรก แต่ทำหน้าที่เพียงไม่ถึงปีจึงเปลี่ยนมาเป็น เด๋อ ดอกสะเดา และ ดวงตา ตุงคะมณี ซึ่งยืนคู่กับ วิทวัส ตราบจนถึงวาระสุดท้ายชื่อรายการ ชื่อรายการ. ตลอดระยะเวลาที่มีรายการสี่ทุ่มสแควร์นั้น ได้มีการเปลี่ยนรูปแบบรายการ ฉากรายการ แม้กระทั่งชื่อรายการ โดยมีการปรับเปลี่ยนตามการดำเนินทางธุรกิจ หรือตามกระแสสังคม ดังต่อไปนี้1. สี่ทุ่มสแควร์ (2532-2534) 2. วาไรตี้ 4 ทุ่มสแควร์ (2535-2539) ชื่อ "วาไรตี้" คือชื่อนิตยสารรายเดือนประเภทไลฟ์สไตล์ที่ทางรายการจัดทำขึ้นเพื่อออกจำหน่าย 3. ไอดี 4 ทุ่มสแควร์ (ก.ย.2539-2540) ตั้งชื่อตามภาพยนตร์จากต่างประเทศเรื่อง ID 4ช่วงต่างๆ ของรายการ ช่วงต่างๆ ของรายการ. รายการสี่ทุ่มสแควร์ แบ่งช่วงเวลาของรายการออกเป็นหลายช่วง บางช่วงดำเนินได้ระยะหนึ่ง แต่มีช่วงเด่นๆ ที่อยู่มาตลอดดังต่อไปนี้- เปิดรายการ (monologue) - สารพันโชว์ - บุคคลวันนี้ เป็นช่วงสำคัญของรายการ - โฮมวิดีโอ - ฟรีสไตล์</doc>
