<doc id="836001" url="https://th.wikipedia.org/wiki?curid=836001" title="ทะเลสาบซุวะ">ทะเลสาบซุวะ ทะเลสาบซุวะ (; ) เป็นทะเลสาบในเทือกเขาคิโซะ ในเขตภาคกลางของจังหวัดนะงะโนะ ประเทศญี่ปุ่นภูมิศาสตร์ ภูมิศาสตร์. ทะเลสาบแห่งนี้เป็นแหล่งกำเนิดของแม่น้ำเท็นริว และเป็นทะเลสาบที่มีผิวน้ำใหญ่เป็นอันดับที่ 24 ในประเทศญี่ปุ่น เมืองของซุวะ และโอะกะยะ รวมถึงเมืองชิโมะซุวะ ต่างก็ตั้งอยู่บนชายฝั่งของทะเลสาบซุวะลักษณะ ลักษณะ. ทะเลสาบซุวะเป็นที่ตั้งของทางข้ามของพระเจ้า (; ) ซึ่งเป็นปรากฏการณ์ทางธรรมชาติที่น่าสนใจ เนื่องด้วยทะเลสาบมีบ่อน้ำร้อนธรรมชาติภายใต้พื้นผิวของมัน เมื่อพื้นผิวของทะเลสาบถูกแช่แข็งในช่วงฤดูหนาว น้ำข้างล่างก็ยังคงหมุนเวียนอยู่ ส่งผลให้มีน้ำแข็งที่กดสันเขาก่อตัวขึ้น ที่ความสูง หรือมากกว่า ความเชื่อท้องถิ่นจึงถือว่าสันเขาที่เกิดขึ้นนี้เกิดจากการที่มีพระเจ้าทำการข้ามทะเลสาบ เมื่อเดินทางผ่านระหว่างสิ่งปลูกสร้างต่าง ๆ ของซุวะไทฉะ ซึ่งเป็นศาลเจ้าชินโต นิทานชาวบ้านกล่าวว่า ทะเกะมินะกะตะ ผู้เป็นเทพเจ้าผู้คุ้มครองซุวะ ได้ออกไปจากสถานที่ศักดิ์สิทธิ์เพื่อที่จะได้พบกับเทพธิดายะซะกะโตะเมะ ผู้เป็นภรรยา ซึ่งเกิดการเชื่อมต่อฝั่งตรงข้ามด้วยการเดินบนน้ำแข็งประวัติทางธรรมชาติ ประวัติทางธรรมชาติ. งานวิจัยเกี่ยวกับการกระจัดกระจายของน้ำแข็งบนทะเลสาบและปากแม่น้ำทอร์แนในประเทศฟินแลนด์ได้เสนอว่า "กระบวนการทั่วโลกรวมทั้งการเปลี่ยนแปลงภูมิอากาศและความแปรปรวน กำลังขับเคลื่อนการเปลี่ยนแปลงในระยะยาวของฤดูกาลน้ำแข็ง"ในเรื่องแต่งในเรื่องแต่ง. - ในภาพยนตร์เรื่องจอมทัพคาเกมูชา โดยอะกิระ คุโระซะวะ ขุนนางชินเง็นถูกฝังในทะเลสาบ - ในอัตชีวประวัติของเกอิชา ซะโยะ มะซุดะ พยายามที่จะจมร่างตัวเองลงในทะเลสาบเมื่อครั้งยังเด็ก แต่ก็เกิดลังเลเพราะเชื่อว่ามีมังกรอาศัยอยู่ในที่แห่งนี้ - ในอะนิเมะเรื่องซามูไรพเนจร มีตำนานของ"ยาอายุวัฒนะอมตะ" ที่สามารถพบได้ในที่ใดสักแห่งใน-หรือรอบ ๆ ทะเลสาบซุวะ ตัวละครหลักได้ค้นหายาอายุวัฒนะในช่วงท้ายของซีรีส์และตามมาด้วยเหล่าอัศวินเยอรมันที่ชั่วร้าย ซึ่งต้องการแสวงหามันเพื่อครอบครองโลก - ในอะนิเมะเรื่องหลับตาฝัน ถึงชื่อเธอ โดยมะโกะโตะ ชิงไก ทะเลสาบและทัศนียภาพของเมืองอิโตะโมะริ ซึ่งเป็นบ้านของมิสึฮะ มิยะมิซุ ผู้เป็นนางเอก ได้รับการถ่ายทอดรูปแบบจากทะเลสาบแห่งนี้</doc>
