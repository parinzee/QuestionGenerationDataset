<doc id="679867" url="https://th.wikipedia.org/wiki?curid=679867" title="ดาวหลงฟ้า ภูผาสีเงิน">ดาวหลงฟ้า ภูผาสีเงิน ดาวหลงฟ้า ภูผาสีเงิน เป็นละครโทรทัศน์ไทย สร้างครั้งแรกปี พ.ศ. 2544 นำแสดงโดย คุณพลอยไพลิน มหิดล เจนเซ่น,ณัฐวุฒิ สกิดใจ จากบทประพันธ์ของ เอื้องอรุณ สมิตสุวรรณ บทโทรทัศน์โดย เอื้องอรุณ สมิตสุวรรณ กำกับการแสดงโดย นิรัตติศัย กัลย์จาฤก ผลิตโดย บริษัท กันตนา กรุ๊ป จำกัด (มหาชน) ออกอากาศทางสถานีโทรทัศน์สีกองทัพบกช่อง 7 เมื่อวันที่ 15 พฤศจิกายน พ.ศ. 2544 – 20 ธันวาคม พ.ศ. 2544 แล้วถูกนำมารีเมคอีกครั้งใน ปี พ.ศ. 2559 นำแสดงโดย ทูลกระหม่อมหญิงอุบลรัตนราชกัญญา สิริวัฒนาพรรณวดี , ปณาลี วรุณวงศ์, เด่นคุณ งามเนตร กำกับการแสดงโดย อินทนนท์ รัตนากาญจน์ ผลิตโดย บริษัท กันตนา เอฟโวลูชั่น จำกัด ออกอากาศทาง สถานีวิทยุโทรทัศน์ไทยทีวีสีช่อง 3 เมื่อวันที่ 7 ธันวาคม พ.ศ. 2559 - 19 มกราคม พ.ศ. 2560เนื้อเรื่อง เนื้อเรื่อง. พระเจ้าอิสราธิบดี กษัตริย์แห่งประเทศซามาร์ และอัมราภาชินีหญิงสาวผู้มีเชื้อสายไทย ทั้งสองพระองค์ทรงมีพระธิดาเพียงองค์เดียวของประเทศมีนามว่า เจ้าหญิงจัสมิน เจ้าหญิงทรงมีพระอาจารย์ชื่อมาลาตี ภรรยาท่านองคมนตรีที่คอยสอนด้านภาษาและประวัติศาสตร์ทางเอเชีย นอกจากนี้แล้วยังทรงมีพระสหายอีกสองคนด้วยกันคือ นาธานและเอ็มม่า แต่แล้วเรื่องราวที่ไม่มีใครคาดคิดก็เกิดขึ้นเมื่อเจ้าหญิงทรงหนีมาเที่ยวเมืองไทย เหตุเพราะโกรธที่พระบิดาติดภารกิจจึงไม่ว่างที่จะพาไปเที่ยวหลังจากเจ้าหญิงทรงเรียนจบมหาวิทยาลัยและได้ผลการเรียนดีเยี่ยม แม้ว่าจะแอบหนีมาแต่ก็มีสหายอย่างนาธานและเอ็มม่าติดตามมาด้วย ทั้งสามไม่รู้เลยว่า ซีนอน ลูกน้องของราชิดผู้ไม่ประสงค์ดีแอบสะกดตามรอยอยู่ทุกขณะ ที่ประเทศไทยนายตำรวจหนุ่มผู้มีความมุ่งมั่นและจริงจังในการทำงานมาพร้อมกับบ้าที่เต็มตัวเขาคือ อริน ที่เป็นเพื่อนซี้กับ ร.ต.ท.ชัยชนะ เป็นคู่หูที่แม้ว่านิสัยจะต่างกันแต่มีอุดมการณ์ในการทำงานที่เหมือนกัน ทั้งสองมีความผูกพันกันอย่างแน่นแฟ้น แต่ในวันหนึ่งขณะที่ได้รับการรายงานว่าให้ไปจับแก๊งค์ปลอมพันธบัตร ทั้งสองคนก็ได้เข้าร่วมในการจับกุมครั้งนี้ด้วย แต่การจับกุมในครั้งนี้ต้องพบกับความเศร้าสลด เนื่องจากเหวยกังหัวหน้าแก๊งค์ที่กำลังจะพลาดท่าถูกตำรวจจับตัว เขาได้คว้าหญิงสาวที่กำลังท้องมาเป็นตัวประกันและฆ่าตัวประกันอย่างเลือดเย็น สร้างบาดแผลในใจและความเสียใจให้กับอรินอย่างมากที่ไม่สามารถช่วยหญิงท้องได้เลย จึงให้คำสัญญาตั้งแต่นั้นเป็นต้นมาว่าจะต้องจับกุมเหวยกังลากมาเข้าคุกรับความผิดให้ได้ และก็กลายเป็นคนเคร่งเครียดไม่สดใสเหมือนแต่เดิม ราชิด หัวหน้ากลุ่มก่อการร้ายสากลต้องการยื่นข้อเสนอที่จะให้กษัตริย์อิสราธิบดีปล่อยตัวลูกน้องของเขาซะ แต่ทว่าการต่อรองนี้ไม่เป็นผลสร้างความคับแค้นใจให้กับราชิดเป็นอย่างมากเมื่อถูกปฏิเสธ จึงคิดที่จะหาข้อแลกเปลี่ยนอื่นๆ ประจวบเหมาะกับที่สืบทราบมาว่าเจ้าหญิงจัสมินแอบหนีมาเที่ยวเมืองไทย จึงได้คิดแผนการออกว่าจะลักพาตัวเจ้าหญิงจัสมินเพื่อเป็นตัวประกัน มาแลกเปลี่ยนกับลูกน้องของตน เมื่อถึงเมืองไทย เจ้าหญิงจัสมิน นาธาน และเอ็มม่า ถูกสับเปลี่ยนกระเป๋ากับเหวยกัง ทั้งสามจึงจำใจต้องมาพักโรงแรมราคาถูก นาธานที่เหลือเงินอยู่น้อยนิดก็ต้องถูกวิ่งราวแต่ดีที่จับตัวได้ เป็นเด็กซึ่งครูหยุ่น เจ้าหน้าที่มูลนิธิเด็กได้ขอร้องว่าอย่าเอาเรื่อง และขอไถ่โทษแทนด้วยการบอกว่าจะหางานทำให้ ซึ่งเจ้าหญิงได้งานเป็นครูสอนเปียโนให้กับมัดหมี่ หลานสาวอรินที่ถูกส่งมาในช่วงปิดเทอมหน้าร้อน อรินที่เคยเห็นเจ้าหญิงกับเหวยกังที่สนามบินจึงเข้าใจผิดว่าเป็นพวกเดียวกัน จึงพยายามจับตามอง เจ้าหญิงจัสมินในชื่อใหม่คือ มะลิ ได้มาพักที่บ้านของอริน ตำรวจหนุ่มคัดค้านที่จะให้นาธานและเอ็มม่าตามมาด้วยทั้งสองจึงได้พักบ้านฝั่งตรงข้าม จนนาธานไม่ไว้ใจอริน ส่วนเอ็มม่าก็แอบปลื้มอริน องคมนตรีสืบรู้ว่าเจ้าหญิงอยู่เมืองไทย เช่นเดียวกับที่ราชิดสั่งให้ซีนอนรีบลักพาตัวเจ้าหญิง ศลิษาคนรักของอรินไม่พอใจที่เจ้าหญิงมาอยู่บ้านหลังเดียวกับแฟนหนุ่ม อรินเริ่มมีนิสัยอ่อนโยนมากขึ้นเพราะเจ้าหญิงเนื่องจาก พอฤดี เพื่อนตำรวจหญิงรู้สึกได้ถึงการเปลี่ยนแปลง อรินจึงสารภาพว่าเขาชอบมะลิซะแล้วสิ…. มัดหมี่และจ้อนจึงเป็นพ่อสื่อแม่สื่อให้ เหวยกังแอบเข้ามาขโมยแม่พิมพ์ธนบัตรปลอมในบ้านอริน จึงได้ปะทะกับเจ้าหญิง ยิ่งทำให้อรินเข้าใจผิดว่าคือพวกเดียวกัน เพียงแต่เล่นละครให้เขาตายใจเท่านั้น เจ้าหญิงห้ามไว้ ไม่ให้นาธานและเอ็มม่าบอกความจริงว่าเธอเป็นใคร… เพราะต้องการล่อให้เหวยกังติดกับดัก แต่ดันพลาดท่าเจ้าหญิงถูกจับเป็นตัวประกัน คราวนี้อรินช่วยเจ้าหญิงได้ทัน เหวยกังถูกจับเข้าคุก อรินรู้สึกผิดที่มองเจ้าหญิงในแง่ร้ายทั้งคู่จึงกลับมาคืนดีกัน ราชิดที่สะกดตามเจ้าหญิง เมื่อได้โอกาสจึงจับตัวเจ้าหญิงเป็นตัวประกัน ความจริงจึงเปิดเผยเมื่อนาธานบอกว่า มะลิคือเจ้าหญิงจัสมิน อรินแทบช็อค แต่ทั้งหมดและองคมนตรีก็ได้เร่งติดตามช่วยเหลือเจ้าหญิง เมื่อสืบจนพบ ราชิดบอกว่าให้แลกเปลี่ยนตัวประกันแต่พระราชาไม่ยอม ราชิดไหวตัวทันพาเจ้าหญิงไปทางภูผาสีเงิน นาธานและอรินแอบตามไป จน เกิดการต่อสู้กันราชิดพลาดท่าตกภูผาตาย เจ้าหญิงขอโทษพระบิดาและพระมารดา จึงได้รับคำสั่งว่าให้ไปเรียนต่อที่อังกฤษ ส่วนอรินก็กลับเมืองไทยตามเดิม ด้วยความรักและผูกพันเจ้าหญิงขอให้อรินรอเธอ แต่ชายหนุ่มไม่อาจเอื้อม เพราะเจ้าหญิงจัสมินสูงศักดิ์เกินกว่าที่คนธรรมดาอย่างเขาจะเอื้อมถึงรายชื่อนักแสดงนักแสดงรับเชิญนักแสดงรับเชิญ. - พ.ศ. 2544 - อิศริยา สายสนั่น รับบทเป็น - พิจิตตรา สิริเวชชะพันธ์ รับบทเป็น - วรินทร ผดุงวิถี รับบทเป็น - อมราพร สุดสายเนตร รับบทเป็น ข้ารับใช้เจ้าหญิงจัสมิน / มะลิ - วันวิสาข์ คำแดงใหญ่ รับบทเป็น ข้ารับใช้เจ้าหญิงจัสมิน / มะลิ - สาวิกา กาญจนมาศ รับบทเป็น - พรรณสิริ จิตรรัตน์ รับบทเป็น - สาวิกา ไชยเดช รับบทเป็น - ฝันเด่น จรรยาธนากร รับบทเป็น - ไพโรจน์ ใจสิงห์ รับบทเป็น - ชวัลวิทย์ สีหเดชรุ่งชัย รับบทเป็น - เจสิกา นาตาลี รับบทเป็น เจสิกา - วเรศรา บุญรักษา รับบทเป็น เพื่อนศลิษา - เทพยุดา ศรียาภัย รับบทเป็น ข้ารับใช้เจ้าหญิงจัสมิน / มะลิ - สิริพิชญ์ กฤษณะเศรณี รับบทเป็น เหวยกังตอนปลอมตัวจอมโจรผู้หญิง - ปาหนัน พุ่มอ่อน รับบทเป็น ท่านกงสุลซามาร์ประจำประเทศไทย - พิมพ์แข กุญชร ณ อยุธยา รับบทเป็น แม่ของศลิษา - จีระศักดิ์ ปิ่นสุวรรณ รับบทเป็น เฮีย (พี่ใหญ่) - ปณิธาน สังข์สุวรรณ (แห้ว รีเจนซี่) รับบทเป็น ผู้ต้องหาคดีฆ่าคนตาย - ระวิน ชุมเกษียณ รับบทเป็น ท่านเอกอัคราชทูตซามาร์ประจำประเทศไทย - ทอม ดันดี รับบทเป็น โจรป่าหมวกเขียว - อนันต์ สัมมาทรัพย์ รับบทเป็น - กษาปณ์ จำปาดิบ รับบทเป็น โจรป่าหมวกแดง - กล้วย เชิญยิ้ม รับบทเป็น คนขับรถตุ๊กตุ๊ก - ศิวพร บุณยเกียรติ รับบทเป็น คุณหญิง (แม่ของร.ต.ท.ชัยชนะ) - ด.ต.สิริเวช เจริญชนม์ รับบทเป็น ตำรวจ- พ.ศ. 2559 - ปีเตอร์ ไนท์ รับบทเป็น โมซัน - ขจรศักดิ์ รัตนนิสสัย รับบทเป็น เฮียเปียว - วิวิศน์ บวรกีรติขจร รับบทเป็น เหวยกัง (อาชญากรข้ามชาติตอนยังไม่ผ่าตัดเปลี่ยนใบหน้า) - สุทธิกานต์ หวังเจริญทวีกุล รับบทเป็น แม่ของมัดหมี่ - อาภัสสรา อินทร์ตลาดชุม รับบทเป็น วาเดีย - กฤษณ์ ไตรรัตน์ รับบทเป็น - นวลปรางค์ ตรีชิต รับบทเป็น แม่ของศลิษา - สุดารัตน์ เดชากุล รับบทเป็น ครูน้อย - ฐิติ พุ่มอ่อน รับบทเป็น เฮียตง - ภัทชดล จันทร์ภักดิ์ รับบทเป็น ราชองครักษ์ - ปณต สุขจิตร์ รับบทเป็น กองกำลังฝ่ายกบฎ EBOLA - วิวรรธน์ รัตนพิทักษ์ รับบทเป็น ตำรวจนักแสดงรับเชิญกิตติมศักดิ์เพลงประกอบละคร เพลงประกอบละคร. พ.ศ. 25441. เพลง ดาวหลงฟ้า ภูผาสีเงิน ขับร้องโดย ธีรนัยน์ ณ หนองคาย (เพลงเปิดเรื่อง) 2. เพลง จะเก็บเธอในใจตลอดไป ขับร้องโดย ณัฐวุฒิ สกิดใจ (เพลงปิดเรื่อง) พ.ศ. 25591. เพลง ดาวหลงฟ้า ภูผาสีเงิน (Original) ขับร้องโดย ธีรนัยน์ ณ หนองคาย (เพลงเปิดเรื่องเฉพาะตอนคี่) 2. เพลง ดาวหลงฟ้า ภูผาสีเงิน ขับร้องโดย สาธิดา พรหมพิริยะ (เพลงเปิดเรื่องเฉพาะตอนคู่) 3. เพลง เติมรักในใจ ขับร้องโดย ทูลกระหม่อมหญิงอุบลรัตนราชกัญญา สิริวัฒนาพรรณวดี (เพลงปิดเรื่องเฉพาะตอนที่ 1,4,7,9,10,11,12,13) 4. เพลง จะเก็บเธอในใจตลอดไป ขับร้องโดย ปิยะรัฐ กัลย์จาฤก (เพลงปิดเรื่องเฉพาะตอนที่ 3,6) 5. เพลง รักเพียงเธอตลอดไป ขับร้องโดย พงศกร ศรีถาพร (เพลงปิดเรื่องเฉพาะตอนที่ 2,5,8,14 [ตอนจบ])ข้อมูลการออกอากาศข้อมูลการออกอากาศ. - เฉพาะวันที่ 29 ธันวาคม พ.ศ. 2559 ละครมาออกอากาศได้ในเวลา 20.30 - 21.00 น. โดยที่ละครออกอากาศในช่วงที่ 3/9 ของตอนที่ 8 นั้นยังออกอากาศไม่จบทั้งหมดก่อนที่จะตัดเข้าสัญญาณสดจากโทรทัศน์รวมการเฉพาะกิจแห่งประเทศไทย (ทรท.) เข้าสู่การถ่ายทอดสด สมเด็จพระเจ้าอยู่หัวมหาวชิราลงกรณ บดินทรเทพยวรางกูร เสด็จพระราชดำเนินทรงบำเพ็ญพระราชกุศลในการพิธีธรรมสวดอภิธรรมพระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง ตั้งแต่เวลา 21.00 - 22.15 น. ทำให้การออกอากาศของละคร ดาวหลงฟ้า ภูผาสีเงิน ออกอากาศให้จบต่อตั้งแต่เวลา 22.15 - 00.15 น. - เฉพาะวันที่ 5 มกราคม พ.ศ. 2560 ละครมาออกอากาศได้ในเวลา 20.20 - 21.00 น. โดยที่ละครออกอากาศในช่วงที่ 2/9 ของตอนที่ 10 นั้นยังออกอากาศไม่จบทั้งหมดก่อนที่ทางสถานีจะตัดเข้าสัญญาณสดจากโทรทัศน์รวมการเฉพาะกิจแห่งประเทศไทย (ทรท.) เข้าสู่การถ่ายทอดสด สมเด็จพระเจ้าอยู่หัวมหาวชิราลงกรณ บดินทรเทพยวรางกูร เสด็จพระราชดำเนินทรงบำเพ็ญพระราชกุศลในการพิธีธรรมสวดอภิธรรมพระบรมศพ พระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง ตั้งแต่เวลา 21.00 - 22.29 น. ทำให้การออกอากาศของละคร ดาวหลงฟ้า ภูผาสีเงิน ออกอากาศให้จบต่อตั้งแต่เวลา 22.29 - 00.05 น. - เฉพาะวันที่ 19 มกราคม พ.ศ. 2560 ละครมาออกอากาศได้ในเวลา 20.25 - 20.55 น. โดยที่ละครออกอากาศในช่วงที่ 1/9 ของตอนที่ 14 (ตอนจบ) นั้นยังออกอากาศไม่จบทั้งหมดก่อนที่ทางสถานีจะตัดเข้าสัญญาณสดจากโทรทัศน์รวมการเฉพาะกิจแห่งประเทศไทย (ทรท.) เข้าสู่การถ่ายทอดสด สมเด็จพระเจ้าอยู่หัวมหาวชิราลงกรณ บดินทรเทพยวรางกูร เสด็จพระราชดำเนินทรงบำเพ็ญพระราชกุศลในการพิธีธรรมสวดอภิธรรมพระบรมศพ พระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง ตั้งแต่เวลา 20.55 - 22.25 น. ทำให้การออกอากาศของละคร ดาวหลงฟ้า ภูผาสีเงิน ออกอากาศให้จบต่อตั้งแต่เวลา 22.25 - 00.20 น.การออกอากาศในต่างประเทศการออกอากาศในต่างประเทศ. - ประเทศกัมพูชา สถานีโทรทัศน์ช่องพีเอ็นเอ็น (2560) (เริ่มตอนแรก วันที่ 2560)</doc>
