<doc id="288358" url="https://th.wikipedia.org/wiki?curid=288358" title="แอดัม แลมเบิร์ต">แอดัม แลมเบิร์ต แอดัม มิตเชล แลมเบิร์ต () เกิดเมื่อวันที่ 29 มกราคม ค.ศ. 1982 เป็นนักร้องอเมริกัน นักแต่งเพลงและนักแสดง มีชื่อเสียงจากเสียงร้องแบบเพาเวอร์เฮาส์ และลีลาบนเวที ตั้งแต่ ค.ศ. 2009 เขาทำยอดขายอัลบั้มได้มากกว่า 2.5 ล้านอัลบั้ม และซิงเกิล 5 ล้านซิงเกิลทั่วโลก แลมเบิร์ตมีชื่อเสียงหลังจากเป็นรองชนะเลิศการแข่งขันในรายการอเมริกันไอดอล ฤดูกาลที่ 8 ในปีนั้น เขาออกอัลบั้มเปิดตัว ฟอร์ยัวร์เอ็นเทอร์เทนเมนต์ เปิดตัวที่อันดับที่สามบนชาร์ตบิลบอร์ด 200 อัลบั้มออกซิงเกิลหลายเพลง เช่น "ว้อตอายาวอนต์ฟรอมมี" ที่ได้เข้าชิงรางวัลแกรมมี สาขา "นักร้องป็อปชายยอดเยี่ยม" ใน ค.ศ. 2012 แลมเบิร์ตออกสตูดิโออัลบั้มที่สอง เทรสพาสซิง ที่ร่วมงานกับฟาร์เรลล์ บรูโน มาร์ส และไนล์ รอดเจอส์ อัลบั้มเปิดตัวที่อันดับหนึ่งบนชาร์ตบิลบอร์ด 20 ทำให้เขาเป็นนักร้องที่เผยตนว่าเป็นเกย์คนแรกที่ทำอัลบั้มอันดับหนึ่งได้ ใน ค.ศ. 2015 แลมเบิร์ตออกอัลบั้มที่สาม ดิออริจินัลไฮ เปิดตัวที่อันดับที่สามบนชาร์ตบิลบอร์ด 200 อัลบั้มผลิตโดยแมกซ์ มาร์ติน และเชลล์แบ็ก และมีเพลงที่ร่วมงานกับไบรอัน เมย์ และทูเว ลูก่อนเข้าวงการ ก่อนเข้าวงการ. แอดัม แลมเบิร์ตเกิดที่เมืองอินเดียนาโพลิสในรัฐอินเดียนา เขาเป็นลูกชายของไลลาและเอเบอร์ แลมเบิร์ต หลังเกิดได้ไม่นานพวกเขาย้ายที่อยู่ไปยังรัฐแคลิฟอร์เนีย เขาเติบโตขึ้นในชุมชนรานโก เปญากีโตในเมืองซานดิเอโก และได้เข้าเรียนที่โรงเรียนประถมเดียร์ แคนยอน ในชั้นมัธยมที่โรงเรียนเมาท์คาร์เมลไฮสคูล เขามีโอกาสได้แสดงละครเวที เป็นนักร้องประสานเสียง อีกทั้งยังได้ร่วมแสดงกับวงเอ็มซีแจ๊สซึ่งเป็นวงดนตรีแจ๊สของทางโรงเรียนด้วย ทั้งนี้เขาได้แรงบันดาลใจมาจากมาดอนน่า, ไมเคิล แจ็กสัน, เดวิด โบวี, ควีน และเลด เซพเพลิน ปัจจุบันได้ร่วมทัวร์คอนเสิร์ตกับวง ควีน วงร็อคระดับตำนาน โดยเป็นนักร้องนำ แทนเสียงร้องของเฟรดดี เมอร์คูรี</doc>
