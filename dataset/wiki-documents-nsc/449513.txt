<doc id="449513" url="https://th.wikipedia.org/wiki?curid=449513" title="ธงชัย ชิวปรีชา">ธงชัย ชิวปรีชา ธงชัย ชิวปรีชา ผู้อำนวยการโรงเรียนกำเนิดวิทย์ เคยดำรงตำแหน่งผู้อำนวยการคนแรกของโรงเรียนมหิดลวิทยานุสรณ์ในสถานะองค์การมหาชน เข้ารับตำแหน่งตั้งแต่ พ.ศ. 2544 และได้ปฏิบัติงานครบสองวาระในเดือนมีนาคม พ.ศ. 2552 ก่อนมาบริหารโรงเรียนมหิดลวิทยานุสรณ์ เคยดำรงตำแหน่งผู้อำนวยการสถาบันส่งเสริมการสอนวิทยาศาสตร์และเทคโนโลยี (สสวท.) ดร.ธงชัย ชิวปรีชา เป็นผู้มีคุณูปการกับวงการการศึกษาวิทยาศาสตร์ไทยเป็นอย่างมาก ระหว่างที่อยู่ที่โรงเรียนมหิดลวิทยานุสรณ์ ได้สร้างโครงการความร่วมมือกับโรงเรียนวิทยาศาสตร์ชั้นนำของโลก ทั้งในเกาหลีใต้ สหรัฐอเมริกา สิงคโปร์ จีน เยอรมนี อิสราเอล อินเดีย และอื่นๆ โดยโครงการที่มีความสำคัญต่อการพัฒนาระบบการศึกษาด้านวิทยาศาสตร์ของประเทศไทยคือ การกระจายระบบการเรียนการสอนโดยหลักสูตรพิเศษที่ใช้เป็นระบบการเรียนการสอนในโรงเรียนมหิดลวิทยานุสรณ์ ให้ใช้กับโรงเรียนจุฬาภรณราชวิทยาลัยทั้ง 12 แห่งทั่วประเทศ ซึ่งโครงการในปีแรกเริ่มต้นขึ้นเมื่อ ปีการศึกษา 2551 นอกจากนี้ ดร.ธงชัย ชิวปรีชา ยังริเริ่มโครงการแลกเปลี่ยนนักเรียนกับ Partner School ในโรงเรียนวิทยาศาสตร์ทั่วโลกเพื่อแลกเปลี่ยนประสบการณ์นำมาเป็นแนวทางในการเรียนการสอนของโรงเรียน และในอนาคตก็มีความเป็นไปได้ว่าจะมีการปรับระบบการเรียนการสอนไปใช้ในโรงเรียนมัธยมศึกษาทั่วประเทศไทยเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - เครื่องราชอิสริยาภรณ์จุลจอมเกล้า ชั้นตติยจุลจอมเกล้า (ต.จ.) - เหรียญจักรพรรดิมาลา (ร.จ.พ.)</doc>
