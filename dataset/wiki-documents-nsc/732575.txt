<doc id="732575" url="https://th.wikipedia.org/wiki?curid=732575" title="จุมภฏ รวยเจริญทรัพย์">จุมภฏ รวยเจริญทรัพย์ จุมภฏ รวยเจริญทรัพย์ หรือ ต้นโก๋แก่ เกิดวันที่ 23 มกราคม 2515 เขามีชีวิต 2 ด้าน ด้านหนึ่งคือธุรกิจ เขาดำรงตำแหน่งกรรมการผู้จัดการบริหารโรงงานโก๋แก่ ผู้ผลิตขนมถั่วอบกะทิที่มีชื่อเสียงยาวนานของไทย ซึ่งเป็นกิจการของครอบครัว ชีวิตอีกด้านหนึ่งเขาเป็นศิลปินที่รักการวาดรูปและเป็นผู้กำกับหนัง หลังจบด้านบริหารธุรกิจทั้งปริญญาตรีและโทจากมหาวิทยาลัยชิลเลอร์ ประเทศอังกฤษ และมีโอกาสได้เดินทางท่องเที่ยวหลายประเทศในแถบยุโรป อเมริกา และเอเชีย เมื่อกลับมาเมืองไทยได้ตั้ง ‘โก๋ฟิล์ม’ ค่ายหนังของตัวเอง เพื่อทำหนังสั้นแนวทดลองเรื่องแรกในโครงการ ‘มันส์ทำเรื่อง’ เมื่อปี 2552 และโครงการ ‘ดู มันส์ ทำ’ ในฐานะผู้อำนวยการสร้างก็ได้สนับสนุนผลักดันนักทำหนังรุ่นใหม่อีก 4 คน ให้ทำหนังและฉายหนังร่วมกับหนังของเขาเอง นอกจากนี้เขายังเป็นผู้อุปถัมภ์นักสร้างภาพยนตร์ไทยนอกกระแสที่มีชื่อเสียง อาทิ อภิชาติพงษ์ วีระเศรษฐกุล, ลี ชาตะเมธีกุล ผลงานล่าสุดของเขา SURREAL คือ หนังสั้นไตรภาค เข้าฉายแบบ Exclusive ในโรงภาพยนตร์ เครือ Major, SF และ Apex เมื่อวันที่ 27 พฤศจิกายน 2557 ต่อมาได้รับรางวัลจากหลายเวทีนานาชาติ อาทิ Gold Award Winner จาก Documentary & Short International Movie Award 2015 (Jakarta Indonesia) ,Winner Best Comedy Scene และ Best Foreign Film จาก 11th Annual Action On Film International Film Festival and Writers' Event 2015 (CA, USA),Best Foreign Film Nominated จาก Sanford international Film Festival 2015 , Depth of Field International Film Festival Competition 2015, Rugged Phoenix Underground Film Festival 2015 เป็นต้นผลงานภาพยนตร์ผลงานภาพยนตร์. - เซอร์เรียล (SUR-REAL) 2014 หนังสั้นไตรภาค คือ "เหยื่อ" (Victim หรือ Sur-Real ชื่อในการประกวด) "ใต้ดิน" (Underground หรือ Sur-Luck ชื่อในการประกวด) "ความรักทำให้ฝรั่งตาบอด" (Love is Blindness หรือ Sur-Love ชื่อในการประกวด)- มันส์ทำเรื่อง (Mun...Z Happen!) 2009 หนังสั้น 5 เรื่อง ดังนี้ "ช่องว่าง" (Space) "ถึงคุณเมย์" (To May) "เส้นชัย" (Finish Line) "เท่ห์โคตร" (So Cool) "ยาพิษ" (Poison)รางวัลที่ได้รับ รางวัลที่ได้รับ. Gold Award Winner จาก Documentary & Short International Movie Award 2015 (Jakarta Indonesia) Best Foreign Film Nominated จาก Sanford international Film Festival 2015 Winner Best Comedy Scene และ Best Foreign Film จาก 11th Annual Action On Film International Film Festival and Writers' Event 2015 (CA, USA) Rugged Phoenix Underground Film Festival 2015, USA.</doc>
