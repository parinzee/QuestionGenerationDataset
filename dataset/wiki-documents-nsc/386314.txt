<doc id="386314" url="https://th.wikipedia.org/wiki?curid=386314" title="มหกรรมพืชสวนโลกเฉลิมพระเกียรติฯ ราชพฤกษ์ 2554">มหกรรมพืชสวนโลกเฉลิมพระเกียรติฯ ราชพฤกษ์ 2554 มหกรรมพืชสวนโลกเฉลิมพระเกียรติฯ ราชพฤกษ์ 2554 (:The International Horticultural Exposition: Royal Flora Ratchaphruek 2011) หรือเรียกย่อๆว่า ราชพฤกษ์ 2554 เป็นงานมหกรรมจัดแสดงด้านพืชสวนกลางแจ้ง กำหนดเดิมจัดขึ้นระหว่างวันที่ 9 พฤศจิกายน 2554 – 15 มีนาคม 2555 แต่เนื่องจากสถานการณ์ความไม่พร้อมด้านการก่อสร้างประกอบกับปัญหาอุทกภัยครั้งใหญ่ในภาคกลาง รัฐบาลจึงเลื่อนวันจัดงาน ไปเป็นวันที่ 14 ธันวาคม พ.ศ. 2554 - 14 เมษายน พ.ศ. 2555 แทน รวม 92 วัน โดยสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินพิธีเปิดอย่างเป็นทางการ ในวันที่ 15 มกราคม พ.ศ. 2555 ณ อุทยานหลวงราชพฤกษ์ ตำบลแม่เหียะ อำเภอเมืองเชียงใหม่ จังหวัดเชียงใหม่ บนเนื้อที่ 470 ไร่ ในนามของรัฐบาลไทย โดยกระทรวงเกษตรและสหกรณ์ กรมวิชาการเกษตร และสมาคมพืชสวนแห่งประเทศไทย ภายใต้การสนับสนุนของสมาพันธ์ดอกไม้โลก (WFC) และสมาคมพืชสวนระหว่างประเทศ (ISHS) ละสมาคมพืชสวนระหว่างประเทศ (ISHS) และการรับรองมาตรฐานมหกรรมระดับโลก ระดับ A2/B1 การจัดงานจาก สมาคมพืชสวนระหว่างประเทศ (AIPH) แนวคิดหลัก (Theme) ประจำงานคือ Greenitude: Reducing Global Warming to Save Planet Earth and to Improve the Quality of Life ทัศนคติสีเขียว ร่วมสร้างสรรค์แนวคิดรักษ์โลก ตระหนักถึงการช่วยกันลดสภาวะโลกร้อน เพื่อคุณภาพชีวิตที่ดีขึ้นของมนุษยชาติวัตถุประสงค์ วัตถุประสงค์. วัตถุประสงค์ของงาน เพื่อเฉลิมพระเกียรติฯ 3 วโรกาสสำคัญของคนไทย อันได้แก่- พระราชพิธีมหามงคลเฉลิมพระชนมพรรษา 7 รอบ 5 ธันวาคม 2554 ในปี พ.ศ. 2554 - สมเด็จพระนางเจ้าฯ พระบรมราชินีนาถ ในมหามงคลสมัยที่จะทรงเจริญพระชนมพรรษา 80 พรรษา ในปี 2555 - สมเด็จพระบรมโอรสาธิราชฯ สยามมกุฎราชกุมาร ในโอกาสที่ทรงเจริญพระชนมพรรษา 60 พรรษา ในปี 2555 นอกจากนั้นแล้ว ยังเป็นการแสดงศักยภาพให้นานาประเทศได้ทราบถึงความสามารถของคนไทยด้านการเกษตร เผยแพร่ความรู้ และเทคโนโลยีด้านพืชสวนให้แก่ประชาชนในสาขาอาชีพต่างๆ แลกเปลี่ยนความคิดเห็น และบูรณาการด้านพืชสวนระหว่างประเทศ อีกทั้งเพื่อส่งเสริมความร่วมมือด้านเศรษฐกิจ สังคม วัฒนธรรม และการท่องเที่ยว อันเป็นกระตุ้นเศรษฐกิจของประเทศตุ๊กตาสัญลักษณ์ของงาน ตุ๊กตาสัญลักษณ์ของงาน. ตุ๊กตาสัญลักษณ์ของงาน (mascots) มีอยู่ 5 ตัวคือ1. น้องคูน มีชื่อจริงว่า "ราชพฤกษ์" ซึ่งเป็นต้นไม้ประจำชาติไทย เป็นตุ๊กตาสัญลักษณ์งานมหกรรมพืชสวนโลกในคราวมหกรรมพืชสวนโลกปี 2549 อีกด้วย 2. ลมบิน 3. ดินฉ่ำ 4. น้ำใส 5. ไออุ่นประเทศที่เข้าร่วมงาน ประเทศที่เข้าร่วมงาน. งานมหกรรมครั้งนี้มีประเทศที่เข้าร่วมจัดสวนนานาชาติในอาคารและนอกอาคารเพิ่มขึ้นจากงานมหกรรมพืชสวนโลกเมื่อปี 2549 3 ประเทศ (ปากีสถาน เกาหลีใต้ ไต้หวัน) รวมเป็น 27 สวน จาก 26 ประเทศ ได้แก่ บังกลาเทศ เบลเยียม จีน กัมพูชา อิหร่าน ญี่ปุ่น เคนยา ลาว มอริเตเนีย โมร็อกโก เนปาล เนเธอร์แลนด์ แอฟริกาใต้ ซูดาน ตุรกี เวียดนาม สเปน อินโดนีเชีย อินเดีย มาเลเซีย ภูฏาน กาตาร์ ปากีสถาน เกาหลีใต้ และไต้หวัน ทั้งนี้ทางประเทศญี่ปุ่นมีการจัดแสดง 2 สวน คือสวนชาติญี่ปุ่น และสวนคันไซ (เป็นการร่วมกันระหว่างจังหวัดเกียวโตะ โอซากา และเฮียวโงะ)</doc>
