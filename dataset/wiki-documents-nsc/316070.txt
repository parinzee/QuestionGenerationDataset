<doc id="316070" url="https://th.wikipedia.org/wiki?curid=316070" title="โคลอี เกรซ มอเรตซ์">โคลอี เกรซ มอเรตซ์ โคลอี เกรซ มอเรตซ์ ( เกิด 10 กุมภาพันธ์ ค.ศ. 1997) เป็นนักแสดงชาวอเมริกัน เป็นที่รู้จักจากภาพยนตร์เรื่อง ซัมเมอร์ของฉัน 500 วัน ไม่ลืมเธอ และ Diary of a Wimpy Kid เธอยังรับบทเป็นฮิต-เกิร์ล ในหนังแนวซูเปอร์ฮีโรในปี 2010 เรื่อง เกรียนโคตร มหาประลัย และรับบทแอบบี้ ใน Let Me In มอเรตซ์เริ่มงานสายบันเทิงตั้งแต่อายุ 5 ขวบ ในนิวยอร์กซิตี กับงานนางแบบประจำโครงการรณรงค์ระดับชาติต่างๆ ซึ่งพบเห็นได้ตามสื่อสิ่งพิมพ์และจอแก้ว พออายุ 6 ขวบ เธอและครอบครัวย้ายมาอยู่ลอสแอนเจลิส รวมทั้งลงหลักปักฐานบทต่อเนื่องในดราม่าเรื่อง The Guardian ทางช่องซีบีเอส หลังจากนั้น เธอแสดงในภาพยนตร์นอกกระแสเรื่อง The Heart of the Beholder ต่อมา รับบทนำใน The Amityville Horror ฉบับรีเมกโดย ไมเคิล เบย์ ซึ่งทำให้เธอกลายเป็นที่กล่าวขาน ในภาพยนตร์เรื่อง เกรียนโคตร มหาประลัย เป็นภาพยนตร์แอคชันดัดแปลงจากหนังสือการ์ตูนในชื่อเดียวกันของ มาร์ก มิลลาร์ โดยรับบทเป็น ฮิตเกิร์ล สาวน้อยดุดันและปากไม่มีหูรูดวัย 11 ปี ที่ร่วมทีมกับพ่อ (นำแสดงโดย นิโคลัส เคจ) ต่อกรกับอาชญากรรม ซึ่งภาพยนตร์ได้รับคำวิจารณ์ในแง่บวก ส่วนโคลอีก็ถูกพาดหัวว่า "ประสบความสำเร็จมากจริงๆ สาวน้อยสุดฮิตที่กำลังมาแรง" ในนิตยสารทีนโว้ก ปี 2010 ในภาพยนตร์เรื่อง Diary of a Wimpy Kid ซึ่งดัดแปลงมาจากหนังสือชุดสำหรับเด็กยอดนิยมของ เจฟฟ์ คินนีย์ โดยมอเรตซ์รับบทเป็นเด็กสาวมัธยมเคร่งขรึมในชุดดำที่ฉลาดกว่าเด็กวัยเดียวกันทั่วไป ต่อมา โมเรตซ์แสดงในหนังสองเรื่องควบ เรื่องแรกคือ Texas Killing Fields กำกับโดย เป็นไซโคทริลเลอร์ที่มีเค้าโครงจากเรื่องจริงในเมืองเล็กๆ ในเพนซิลวาเนียเมื่อปี 1973 แสดงร่วมกับแซม เวิร์ธธิงตันและเจสซิกา แชสเตน ต่อมา โมเรตซ์เดินทางไปยุโรปเพื่อร่วมงานกับ มาร์ติน สกอร์เซซี ใน ปริศนามนุษย์กลของอูโก้ เป็นเรื่องราวของเด็กกำพร้าอายุ 12 ที่ใช้สถานีรถไฟในปารีสต่างบ้าน โดยเป็นหนังสามมิติเรื่องแรกของสกอร์เซซีและวางกำหนดฉายไว้ในเดือนธันวาคมปี 2011 ในปี 2009 โมเรตซ์แสดงภาพยนตร์คอเมดี-ดรามาเรื่อง ซัมเมอร์ของฉัน 500 วัน ไม่ลืมเธอ นำแสดงโดย โจเซฟ กอร์ดอน-เลวิตต์ และ ซูอีย์ เดส์ชาเนล ซึ่งภาพยนตร์ได้รับเสียงวิจารณ์ด้านบวกและประสบความสำเร็จระยะเวลานาน มีรายได้รวมจากทั่วโลก 60 ล้านเหรียญดอลลาร์สหรัฐ จากทุนสร้างเพียง 7.5 ล้านเหรียญดอลลาร์ นักวิจารณ์ชื่นชมว่าเป็นหนึ่งในภาพยนตร์ที่ดีที่สุดในปี ค.ศ. 2009 อีกด้วยผลงานภาพยนตร์</doc>
