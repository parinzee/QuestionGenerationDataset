<doc id="155927" url="https://th.wikipedia.org/wiki?curid=155927" title="นายา">นายา นายา หรือ วาสนา เคนแมน น้องสาวของนักเขียนชื่อดังอีกท่าน คือ กฤษณา อโศกสิน ศิลปินแห่งชาติสาขาวรรณศิลป์ จบการศึกษาอักษรศาสตรบัณฑิต (เกียรตินิยม) ครุศาสตรบัณฑิต จากจุฬาลงกรณ์มหาวิทยาลัย มหาบัณฑิตในสาขาวิชาภาษาอังกฤษ มหาวิทยาลัย Columbia University , New York (ทุน Fulbright) อดีตอาจารย์สอนภาษาอังกฤษที่แผนกภาษาอังกฤษ คณะอักษรศาสตร์ จุฬาลงกรณ์มหาวิทยาลัย และสอนวิชาคำประพันธ์ให้แผนกภาษาไทยด้วย คุณ "นายา" สมรสเมื่อ พ.ศ. 2508 สามปีภายหลังย้ายไปอยู่สหรัฐอเมริกากับสามีจึงจบมหาบัณฑิตในสาขาวิชามานุษยวิทยา ณ University of Texas at Austin ย้ายติดตามสามีไปอยู่หลายประเทศ และเป็นอาจารย์สอนตามวิทยาลัย และมหาวิทยาลัยหลายแห่งและหลายประเทศ สอนวิชาภาษาอังกฤษ วิชามานุษยวิทยาและสังคมวิทยาแก่นักศึกษาอเมริกัน ได้ตำแหน่งผู้เชี่ยวชาญในการเขียนตำรา (Writing Consultant) (2519-2520) ที่ The Free University of Iran ซึ่งพระเจ้าชาห์ทรงสถาปนาขึ้น ณ กรุงเตห์ราน ประเทศอิหร่านด้วย ตำแหน่งสุดท้ายในฐานะผู้สอนคือ ศาสตราจารย์ของแผนก General Education ที่วิทยาลัย De Vry Institute of Technology เมืองฟินิกส์ รัฐอริโซา (พ.ศ. 2526 ถึง 2540) เป็นเวลา 14 ปี ก่อนจะลาออกจากการสอนเพื่อเขียนหนังสือและทำงานอดิเรกอื่นๆผลงานผลงาน. - พลอยพันแสง - รำเพยดอกสุดท้าย - ทรายกระซิบ - จากฟ้าแดนไกล - บนเส้นทางสายวรรณกรรม - หน้าต่างในเงาเมฆ - โคมพันดวง - สโมสรนักสืบ - มาลัยที่ปลายทาง - รอยรักเรไร - รักที่กลับคืน - พุดสามสี - ถนนสองสาย - ภาพพรางใจ - อักษรสื่อรัก - เมื่อน้ำค้างสลาย - สืบรอยรักที่ซาฟารี</doc>
