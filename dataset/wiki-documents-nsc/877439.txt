<doc id="877439" url="https://th.wikipedia.org/wiki?curid=877439" title="กันตภณ หวังเจริญ">กันตภณ หวังเจริญ กันตภณ หวังเจริญ (ชื่อเล่น: กันต์; 18 กันยายน พ.ศ. 2541 –) เป็นนักแบดมินตันชายชาวไทยประวัติ ประวัติ. ในปี พ.ศ. 2557 กันตภณได้เข้าแข่งขันสิงคโปร์อินเตอร์เนชันแนล 2014 ประเภทชายเดี่ยว ในรอบชิงชนะเลิศกันตภณพ่ายให้กับโลห์ คีน ยู จากสิงคโปร์ เนื่องจากอาการบาดเจ็บที่เท้า ที่คะแนน 19-21 21-15 11-1 และได้รับรางวัลรองชนะเลิศจากการแข่งขัน ในปี พ.ศ. 2559 กันตภณได้เข้าแข่งขันแบดมินตันเยาวชนชิงแชมป์โลก 2016 ประเภทชายเดี่ยว ในรอบ 8 คนสุดท้ายเขาเป็นฝ่ายชนะอู ซ็อง-ฮุน จากเกาหลีใต้ 2-0 เกม ที่คะแนน 21-11, 21-9 และในรอบรองชนะเลิศเขาเป็นฝ่ายแพ้ให้กับซุน เฟย์เซียง จากจีน 2-0 เกม ที่คะแนน 9-21, 13-21 จึงทำให้เขาได้เหรียญทองแดงในรายการนี้ ในเดือนกุมภาพันธ์ พ.ศ. 2560 กันตภณได้เข้าแข่งขันปรินเซส สิริวัณณวรี ไทยแลนด์มาสเตอร์ส 2017 ในประเภทชายเดี่ยว เขาเป็นฝ่ายชนะลี ซี เจีย จากมาเลเซีย 2-1 เกม ที่คะแนน 15-21 21-18 22-20 และผ่านเข้าสู่รอบชิงชนะเลิศ โดยในรอบชิงชนะเลิศเขาเป็นฝ่ายแพ้ทอมมี ซูเกียร์โตซึ่งเป็นมือวางอันดับ 3 ของรายการจากอินโดนีเซีย 0-2 เกม 17-21 11-21 โดยใช้เวลาแข่งขัน 40 นาที ในเดือนกรกฎาคม พ.ศ. 2560 กันตภณเข้าแข่งขันรายการแบดมินตันชิงชนะเลิศแห่งประเทศไทย ประจำปี 2560 ในรอบเมนดรอว์รอบแรกกันตภณเป็นฝ่ายชนะภูชิชฎ์ อโนทัยสถาพร 2-0 เกม ที่คะแนน 21-4 21-7 ในรอบสองเขาเป็นฝ่ายชนะ จ.ต. อดุลรัชต์ นามกูล ซึ่งเป็นมือวางอันดับ 2 ของรายการ 2-1 เกม ที่คะแนน 13-21 21-13 21-17 จากนั้นในรอบก่อนรองชนะเลิศกันตภณเป็นฝ่ายชนะ ปัณณวิชญ์ ทองน่วม มือวาง 5/8 ของรายการ 2-0 เกม ที่คะแนน 21-14 21-9 และในรอบรองชนะเลิศกันตภณเป็นฝ่ายชนะสัพพัญญู อวิหิงสานนท์ มือวาง 3/4 ของรายการ 2-1 เกม ที่คะแนน 21-19 15-21 21-18 และผ่านเข้าสู่รอบตัดเชือกโดยได้พบกับทนงศักดิ์ แสนสมบูรณ์สุข และในวันที่ 30 กรกฎาคม กันตภณผ่านเข้าสู่รอบชิงชนะเลิศโดยได้พบกับทนงศักดิ์ แสนสมบูรณ์สุข ซึ่งเป็นมือวางอันดับ 1 ของรายการ โดยกันตภณสามารถเป็นฝ่ายชนะทนงศักดิ์ 2-1 เกม ที่คะแนน 21-17 18-21 22-20 และได้เป็นแชมป์ในประเภทชายเดี่ยวของรายการเกียรติประวัติ</doc>
