<doc id="949975" url="https://th.wikipedia.org/wiki?curid=949975" title="ซัมซุง กาแลคซีเอส 9">ซัมซุง กาแลคซีเอส 9 ซัมซุง กาแลคซีเอส 9 () เป็นสมาร์ตโฟนลำดับที่ 9 ในชุดกาแลคซีเอส ผลิตโดยซัมซุง เปิดตัวที่งานโมบายล์เวิลด์คองเกรส เมืองบาร์เซโลนา ประเทศสเปน เมื่อวันที่ 25 กุมภาพันธ์ ค.ศ. 2018 มีด้วยกัน 2 รุ่นคือเอส 9 และเอส 9 พลัส โดยรุ่นเอส 9 พลัสจะมีขนาดจอ แบตเตอรีและแรมมากกว่า ซัมซุง กาแลคซีเอส 9 มีการปรับปรุงจากรุ่นก่อนบางส่วน เช่น ย้ายตำแหน่งตัวสแกนลายนิ้วมือมาเป็นด้านหลังตรงกลาง, กล้องคู่ (เฉพาะรุ่นเอส 9 พลัส) และรูรับแสงของกล้องที่ปรับได้ (f/2.4 และ f/1.5) เป็นต้น เสียงตอบรับต่อซัมซุง กาแลคซีเอส 9 มีหลากหลาย จอห์น แมคแคนจาก เทคเรดาร์ ชื่นชมการปรับปรุงของกล้องและตำแหน่งตัวสแกนลายนิ้วมือ แต่วิจารณ์ข้อจำกัดของ AR Emoji และภาพรวมที่คล้ายกับรุ่นก่อน คอมพิวเตอร์เวิลด์ ให้การตอบรับในแง่บวกโดยกล่าวว่าเอส 9 "ดีกว่ารุ่นก่อน" แต่วิจารณ์ว่าฟีเจอร์ใหม่ที่เพิ่มเข้ามาไม่ได้ทำให้รู้สึก "ตื่นตาตื่นใจ" แดน ไซเฟิร์ตจาก เดอะเวิร์จ ให้คะแนน 8.5 โดยกล่าวว่าพึงพอใจกับการออกแบบและประสิทธิภาพ แต่วิจารณ์เรื่องแบตเตอรี บิกซ์บีและการอัปเดตจากทางซัมซุง ไอฟิกซ์อิต บริษัททำสื่อสอนการซ่อมอุปกรณ์อิเล็กทรอนิกส์ให้คะแนนซัมซุง กาแลคซีเอส 9 4 เต็ม 10 โดยกล่าวชมชิ้นส่วนภายในส่วนใหญ่ที่เป็นมอดูล แต่วิจารณ์ด้านหน้าและด้านหลังที่เป็นกระจก ซึ่งอาจเสียหายได้เมื่อเริ่มถอดชิ้นส่วน</doc>
