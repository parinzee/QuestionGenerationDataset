<doc id="51652" url="https://th.wikipedia.org/wiki?curid=51652" title="อิลดีโว">อิลดีโว อิลดีโว () คือกลุ่มศิลปินที่นำเทคนิคการร้องแบบโอเปร่าผสมผสานดนตรีแนวป๊อปในแบบโรแมนติก โดยมีวงออร์เคสตราบรรเลงประกอบ อิลดีโวประสบความสำเร็จอันดับที่ 1 ในชาร์ตระหว่างประเทศกว่า 26 แห่ง ยอดขายกว่า 13 ล้านแผ่น ได้รับสถานะทองและทองคำขาวกว่า 104 รางวัลทั่วโลก อิลดีโวประกอบไปด้วยสมาชิกดังต่อไปนี้1. การ์โลส มารีน (เสียงบาริโทน/เบส) จาก ประเทศสเปน 2. เดวิด มิลเลอร์ (เสียงโซปราโน) จาก สหรัฐอเมริกา 3. เซบาสเตียง อีซองบาร์ (เสียงอัลโต) จาก ประเทศฝรั่งเศส 4. อูร์ส บือเลอร์ (เสียงเทเนอร์) จาก ประเทศสวิตเซอร์แลนด์ประวัติการรวมวงดนตรี [2545-2547] ประวัติ. การรวมวงดนตรี [2545-2547]. อิลดีโวคือวงดนตรีในโครงการของไซมอน โคเวลล์ กรรมการรายการประกวดร้องเพลงอเมริกันไอดอล (สหรัฐอเมริกา) และป๊อปไอดอล (สหราชอาณาจักร) โดยใช้เวลากว่า 2 ปีในการคัดเลือกสมาชิกวง อิลดีโวมีจุดเด่นที่ "เสียง" ซึ่งได้รับการฝึกฝนมาอย่างดี, "รสนิยม" โดยอาร์มานี่ เป็นผู้สนับสนุนเครื่องแต่งกาย และ "ความโรแมนติก" อิลดีโว ลงนามกับโซนี่ บีเอ็มจี ของสหราชอาณาจักร ความคิดริเริ่มการตั้งวงอิลดีโวนี้ เริ่มต้นหลังจากไซมอนได้ฟังเพลงของ อานเดรอา โบเชลลี และ ซาร่าห์ ไบรท์แมน ในบทเพลง Con te partirò หรือในฉบับภาษาอังกฤษ "ไทม์ทูเซกู๊ดบาย" () ไซมอนเลือกที่จะคัดเลือกสมาชิกวงจากหลาย ๆ ประเทศ (ซึ่งสมาชิกวงมาจาก สเปน, สวิตเซอร์แลนด์, ฝรั่งเศส และสหรัฐอเมริกา) ซึ่งพยายามให้เสียงเหมือน "เดอะทรีเทอเนอร์" (อันประกอบไปด้วย Plácido Domingo, José Carreras, ลูชิอาโน ปาวารอตติ) สมาชิกทั้ง 4 ประกอบไปด้วย เดวิด มิลเลอร์ (อเมริกัน) จบการปริญญาตรีด้านการร้องเพลงและปริญญาโทด้านละครโอเปร่าจากมหาวิทยาลัยในโอไฮโอ เดวิดย้ายมาอยู่นิวยอร์กได้ 10 ปี ร้องและเล่นละครโอเปร่ามามากกว่า 45 การแสดง ล่าสุดเขาร่วมเล่นละครบรอดเวย์ของผู้กำกับ Baz Luhrman เรื่อง Puccini’s La Boheme ด้วย, เซบาสเตียง อีซองบาร์ (ฝรั่งเศส) เขาเรียนการร้องเพลงด้วยตนเอง สามารถแต่งเพลง เล่นกีตาร์และเปียโนได้ เขาอำนวยการสร้างงานให้ศิลปินฝรั่งเศสหลายคน, อูร์ส บือเลอร์ (สวิตเซอร์แลนด์) เริ่มร้องเพลงและตั้งวงร็อกของตัวเองตั้งแต่อายุ 17 ปี ที่เมือง Luzern บ้านเกิดของเขา จากนั้นเขาย้ายมาอัมสเตอร์ดัมเพื่อเรียนการร้องเพลง, การ์โบส มารีน (สเปน) ผ่านเวทีละครโอเปร่ามามากมาย โดยได้รับบทเด่นในเรื่อง Les Miserables, The Man From La Mancha และ Beauty And The Beastก้าวแรกแห่งความสำเร็จ [2547 - 2549] ก้าวแรกแห่งความสำเร็จ [2547 - 2549]. อิลดีโว วางจำหน่ายอัลบั้มแรกในชื่อ อิลดีโว ในเดือนตุลาคม พ.ศ. 2547 (ในประเทศไทยวันที่ 12 เมษายน พ.ศ. 2548) พวกเขาทำลายสถิติกว่า 25 ปีของ Led Zeppelin ซึ่งเป็นวงเดียวที่ประสบความสำเร็จเป็นอัลบั้มอันดับ 1 โดยไม่มีการออกซิงเกิล ออกเพื่อประชาสัมพันธ์เพลงแต่อย่างใด ในปี พ.ศ. 2548 อิลดีโววางจำหน่ายอัลบั้มที่ 2 "อังโกร่า" ขึ้นสู่อันดับที่ 1 ในอเมริกาด้วยยอดขายกว่า 150, 000 แผ่นภายใน 1 สัปดาห์ และในกลางปี อิลดีโวได้ออกอัลบั้มคริสต์มาส เดอะคริสต์มาสคอนเลกชั่น อิลดีโวได้ขับร้องเพลงประจำการแข่งขันอย่างเป็นทางการของฟุตบอลโลก 2006 เพลง "เดอะไทม์ออฟอาวเวอร์ไลฟ์" กับ โทนี่ แบร็กทัน นักร้องแนวอาร์แอนด์บี แสดงในวันที่ 9 มิถุนายน พ.ศ. 2549 ในการเปิดการแข่งขันและ 9 กรกฎาคม พ.ศ. 2549 ในพิธีปิดการแข่งขัน ซึ่งเพลงนี้สามารถพบได้ในอัลบั้ม วอยซ์ฟรอมเดอะพีฟ่าเวิลด์คัพ และอัลบั้ม ลิบรา ของ โทนี แบรกซ์ตัน และในสหราชอาณาจักรนั้น อิลดีโว แสดงถวายสมเด็จพระราชินี ในรายการ "รอยัลวาไรตี้" ในปีเดียวกันนี้ พวกเขาประสบความสำเร็จในการจำหน่ายบัตรคอนเสิร์ตกว่า 86 รอบทั่วโลก ผู้ชมกว่า 500, 000 คน ใน 69 เมืองที่สหราชอาณาจักร, สหรัฐอเมริกา, ยุโรป และออสเตรเลีย ตามด้วยการแสดงในฐานะแขกพิเศษกับบาร์บรา สตรัยแซนด์ในการแสดงของเธอกว่า 20 การแสดงตลอดเดือนตุลาคม และพฤศจิกายน ในปลายปี พ.ศ. 2549 อิลดีโว ได้ออกอัลบั้มที่ 3 ของพวกเขา เซียมเปร มีซิงเกิลวางจำหน่ายซิงเกิลแรกและซิงเกิลเดียวคือ "คารูโซ" ในปีเดียวกันนี้ อิลดีโว ได้จัด คอนเสิร์ตทัวร์ 2007 ที่ไปเยือนเอเชีย, ออสเตรเลีย, แอฟริกาใต้, สหราชอาณาจักร, ยุโรป และอเมริกาการกลับมาของอิลดีโว [2551 - ปัจจุบัน] การกลับมาของอิลดีโว [2551 - ปัจจุบัน]. หลังช่วงพักร้อนยาวตลอดปี พ.ศ. 2550 อิลดีโวก็ได้เริ่มบันทึกเสียงเพื่อออกอัลบั้มชุดใหม่ของพวกเขา เพื่อจำหน่ายในช่วงปลายปี พ.ศ. 2551 นอกจากนี้ ในวันที่ 30 พฤษภาคม พ.ศ. 2551 อิลดีโวจะเป็นแขกรับเชิญพิเศษในคอนเสิร์ตทัวร์เทกกิงแชนเซสของ เซลีน ดิออน ในดับลิน อีกด้วย ในช่วงปลายปี อิลดีโว ได้ออกจำหน่ายอัลบั้มใหม่ในชื่อ เดอะพรอมิส วางจำหน่ายในแคนาดาและสหรัฐอเมริกาวันที่ 18 พฤศจิกายน พ.ศ. 2551, ในญี่ปุ่นวันที่ 26 พฤศจิกายน พ.ศ. 2551 และประเทศอื่น ๆ ในวันที่ 10 พฤศจิกายน พ.ศ. 2551 และได้ออกวีดิทัศน์บันทึกการแสดงสดเพื่อประชาสัมพันธ์อัลบั้มใน ไลฟ์แอตดิโคลอสเซียม ซึ่งถ่ายทำ ณ พูลาอารีนา ประเทศโครเอเชีย นอกจากนี้ อิลดีโวยังจัดคอนเสิร์ตทัวร์ไปยังเมืองสำคัญ ๆ ทั่วโลกอีกครั้งหนึ่งเพื่อประชาสัมพันธ์อัลบั้มดังกล่าว และได้บันทึกวีดิทัศน์การแสดงสด ณ เมืองบาร์เซโลนา โดยมีกำหนดการออกจำหน่ายวีดิทัศน์บันทึกการแสดงสด ชุด แอนอีฟนิงวิธอิลดิโว่: ไลฟ์อินบาร์เซโลนา ในวันที่ 1 ธันวาคม พ.ศ. 2552 ในยุโรปและสหรัฐอเมริกา และในวันที่ 15 ธันวาคม พ.ศ. 2552 ในประเทศไทยผลงานของอิลดีโว ผลงานของอิลดีโว. ต่อไปนี้เป็นรายชื่อผลงานของอิลดีโวบางส่วน สำหรับผลงานทั้งหมดของอิลดีโวที่เป็นรูปแบบอัลบั้มเพลง ดูบทความที่ ผลงานอัลบั้มของอิลดีโว และรูปแบบซิงเกิลดูบทความที่ ผลงานซิงเกิลของอิลดีโวอัลบั้มอัลบั้ม. - 2547: อิลดีโว - 2548: อังโกร่า - 2549: เซียมเปร - 2551: เดอะพรอมิสซิงเกิลซิงเกิล. - 2547: อันเบรกมายฮาร์ต (เรเกรซซามี) - 2548: มามา - 2549: ไอบีลีฟอินยู (เชอกรัวซองตัว) - 2549: เดอะไทม์ออฟอาวเวอร์ไลฟ์ - 2549: คารูโซดีวีดีดีวีดี. - อองเกอร์ (2548) - ไลฟ์แอดเดอะกรีกเธียเตอร์ (2549) - ไลฟ์แอตดิโคลอสเซียม (2551) - แอนอีฟนิงวิธอิลดิโว่ - ไลฟ์อินบาเซโลนา (2552)หนังสือหนังสือ. - Romancing The World' (2005) - IL DIVO : Our Music, Our Journey, Our Words (2007)</doc>
