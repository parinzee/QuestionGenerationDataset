<doc id="650558" url="https://th.wikipedia.org/wiki?curid=650558" title="ดร.ลู้ก">ดร.ลู้ก ลูคัสซ์ เซบาสเตียน "ลู้ก" ก็อตต์วอลด์ (: เกิด 26 กันยายน ค.ศ. 1973) รู้จักกันในชื่อ ดร.ลู้ก เป็นนักแต่งเพลง โปรดิวเซอร์เพลง นักดนตรี และนักรีมิกซ์เพลงชาวอเมริกัน ดร.ลู้กเริ่มอาชีพดนตรีในรายการโทรทัศน์รอบดึกแนวตลก แซตเทอร์เดย์ไนต์ไลฟ์ โดยมีหน้าที่เป็นมือกีตาร์ให้กับวงดนตรีของรายการในปี ค.ศ. 1997 และผลิตเพลงฉบับรีมิกซ์ให้กับศิลปินเช่น บองโจวี และเกรฟดิกกาซ์ เขาเริ่มโดดเด่นด้านดนตรีในปี ค.ศ. 2004 หลังจากผลิตเพลง "ซินซ์ยูบีนกอน" ให้กับเคลลี คลาร์กสัน ร่วมกับโปรดิวเซอร์เพลงชาวสวีเดน แมกซ์ มาร์ติน ดร.ลู้ก ร่วมเขียนเพลงและผลิตเพลงต่อไปจนมีเพลงที่ประสบความสำเร็จมากมายอย่างเช่น เพลง "ฮูนิว" (2006) ของพิงก์, เพลง "เกิร์ลเฟรนด์ (เพลงของแอวริล ลาวีน)|เกิร์ลเฟรนด์" (2007) ของแอวริล ลาวีน และเพลง "ไอคิสด์อะเกิร์ล" (2008) ของเคที เพร์รี ก่อนออกจากรายการแซตเทอร์เดย์ไนต์ไลฟ์ และกลับไปร่วมทำงานเพลงให้กับเคลลี คลาร์กสัน ในเพลง "มายไลฟ์วูดซักวิธเอาต์ยู" (2009) ในขณะที่ทำเพลงให้กับเพร์รี, ลาวีน และพิงก์อยู่นั้น ดร.ลู้ก ยังทำงานร่วมกับศิลปินอีกมากมาย ได้แก่ ไทโอ ครูซ, บี.โอ.บี, เจสซี เจ, บริตนีย์ สเปียส์, โฟล ไรเดอ, ไมลีย์ ไซรัส, ที.ไอ., นิกกี มินาจ, จูซี เจ, ริอานนา และชากีรา ดร.ลู้ก ยังเป็นผู้แจ้งเกิดให้กับเคชา และซาบี และมีบทบาทสำคัญในอาชีพการงานของพวกเขาด้วย งานของดร.ลู้ก คู่ควรกับรางวัลด้านอุตสาหกรรมดนตรีจำนวนมาก นิตยสารบิลบอร์ดเรียกเขาว่าเป็นหนึ่งในโปรดิวเซอร์อันดับต้น ๆ ของคริสต์ทศวรรษ 2000 สมาคมนักแต่งเพลง นักประพันธ์ และนักตีพิมพ์อเมริกัน (American Society of Composers, Authors and Publishers; ASCAP) ให้รางวัลเกียรติยศโปรดิวเซอร์และนักแต่งเพลงแห่งปี ตั้งแต่ปี ค.ศ. 2009 - 2011 ในงานประกาศรางวัลแกรมมีครั้งที่ 53 เขาได้เข้าชิงรางวัลโปรดิวเซอร์ที่ไม่ใช่แนวคลาสสิกแห่งปี (Producer of the Year, Non-Classical) และอัลบั้ม ทีนเอจดรีม ของเพร์รี ได้เข้าชิงสาขาอัลบั้มแห่งปี</doc>
