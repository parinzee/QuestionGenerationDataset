<doc id="3052" url="https://th.wikipedia.org/wiki?curid=3052" title="สแปม">สแปม สแปม () คือชื่อเรียกของการส่งข้อความที่ผู้รับไม่ได้ร้องขอ ผ่านทางระบบอิเล็กทรอนิกส์ โดยส่วนมากจะทำให้เกิดความไม่พอใจต่อผู้รับข้อความ สแปมที่พบเห็นได้บ่อยได้แก่ การส่งสแปมผ่านทางอีเมล ในการโฆษณาชวนเชื่อ หรือโฆษณาขายของ โดยการส่งอีเมลที่เราไม่ต้องการ จากที่ใดก็ได้ในโลก โดยที่เราไม่รู้เลยว่าผู้ที่ส่งมาให้นั้นเป็นใคร หรือเป็นการแอบอ้างหรือไม่ เนื่องจากปัจจุบันมีการส่งสแปมที่สามารถปลอมชื่อและอีเมลผู้ส่งได้ จุดประสงค์คือ ผู้ส่งส่วนใหญ่ต้องการที่จะโฆษณา สินค้าหรือบริการต่าง ๆ ของบริษัทของตนเอง ซึ่งเป็นประเภทหนึ่งของเมลขยะซึ่งนอกจากจะทำให้ผู้รับรำคาญใจและเสียเวลาในการกำจัดข้อความเหล่านี้แล้ว สแปมยังทำให้ประสิทธิภาพการขนส่งข้อมูลบนอินเทอร์เน็ตลดลงด้วย สแปมในรูปแบบอื่นนอกจากอีเมลสแปมได้แก่ เมสเซนเจอร์สแปม นิวส์กรุ๊ปสแปม บล็อกสแปม และเอสเอ็มเอสสแปม การส่งสแปมเริ่มแพร่หลายเนื่องจากค่าใช้จ่ายในการส่งข้อความผ่านทางระบบอิเล็กทรอนิกส์ มีค่าใช้จ่ายน้อยมากเมื่อเทียบการการส่งข้อความชักชวนทางอื่น เช่นทางจดหมาย หรือการโฆษณาทางสื่อต่างๆ ทำให้ผู้ส่งประหยัดค่าใช้จ่ายในการส่งข้อความเชิญชวน และในขณะเดียวกันกฎหมายเกี่ยวกับระบบอิเล็กทรอนิกส์ที่เกี่ยวข้องกับสแปมยังไม่ครอบคลุม จนกระทั่งเริ่มมีใช้ครั้งแรกปี พ.ศ. 2546 (ค.ศ. 2003) ในประเทศสหรัฐอเมริกาป้องกันป้องกัน. - แอปพลิเคชันอย่าง LINE whoscall สามารถป้องกันสแปมจากข้อความในมือถือได้ - อย่ารีบหลงเชื่อเนื้อหา ให้ตรวจสอบความถูกต้องของเนื้อหาเสียก่อน เนื่องจากบางครั้งเนื้อหาในสแปมอาจเป็นข้อมูลเท็จ หรือเขียนเหมือนจดหมายลูกโซ่ เช่น อาจเป็นภาพตัดต่อ, อาจมีเนื้อหาเป็นวิทยาศาสตร์เทียม, อาจแอบอ้างบุคคลที่มีชื่อเสียงหรือตำแหน่งหน้าที่การงานที่น่าเชื่อถือ เป็นต้น รวมถึงผู้หลอกลวงต้มตุ๋นหลายรายก็มักใช้การสแปมเพื่อโฆษณาหรือแสวงหาเหยื่อด้วยเช่นกัน</doc>
