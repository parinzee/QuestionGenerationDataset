<doc id="333968" url="https://th.wikipedia.org/wiki?curid=333968" title="อายิโนะโมะโต๊ะ">อายิโนะโมะโต๊ะ บริษัทอะจิโนะโมะโตะ จำกัด () () หรือจดทะเบียนในประเทศไทยว่า อายิโนะโมะโต๊ะ เป็นบริษัทสัญชาติญี่ปุ่น ผลิตสินค้าประเภทผงชูรส, น้ำมัน (อาหาร), สารให้ความหวาน, กรดอะมิโนและยารักษาโรค อีกทั้งยังเป็นผู้ผลิตแอสปาร์แตมรายใหญ่ที่สุดของโลก ครองสัดส่วนการตลาด 40 เปอร์เซ็นต์ คำว่า "อะจิโนะโมะโตะ" มีความหมายในภาษาอังกฤษคือ "Essence of Taste" หรือแปลเป็นภาษาไทยว่า "แก่นแท้ของรสชาติ" ซึ่งบริษัทได้ใช้เป็นเครื่องหมายการค้าของผลิตภัณฑ์ผงชูรส บริษัทมีสำนักงานใหญ่อยู่ในเขตชูโอ เมืองโตเกียว ประเทศญี่ปุ่น มีเครือข่ายสาขาอีกกว่า 100 ประเทศ รวมทั้งในประเทศไทยอายิโนะโมะโต๊ะในประเทศไทย อายิโนะโมะโต๊ะในประเทศไทย. สำหรับอะจิโนะโมะโตะสาขาในประเทศไทย ก่อตั้งขึ้นเมื่อปี พ.ศ. 2503 โดยมีชื่อว่า บริษัทอายิโนะโมะโต๊ะ (ประเทศไทย) จำกัด ในขณะนั้นตั้งสำนักงานอยู่บริเวณถนนราชวงศ์ กรุงเทพมหานคร และตั้งโรงงานบริเวณอำเภอพระประแดง จังหวัดสมุทรปราการ ต่อมาในปี พ.ศ. 2512 ย้ายสำนักงานมาบริเวณสวนมะลิ พ.ศ. 2523 ย้ายสำนักงานจากบริเวณสวนมะลิ มาแห่งใหม่บริเวณถนนศรีอยุธยา</doc>
