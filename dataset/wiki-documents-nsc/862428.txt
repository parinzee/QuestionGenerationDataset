<doc id="862428" url="https://th.wikipedia.org/wiki?curid=862428" title="พระเจ้าราชวรวงศ์เธอ พระองค์เจ้าศรีสุดาอับสร">พระเจ้าราชวรวงศ์เธอ พระองค์เจ้าศรีสุดาอับสร พระเจ้าราชวรวงศ์เธอ พระองค์เจ้าศรีสุดาอับสร (พ.ศ. 2334 — พ.ศ. 2367) พระราชธิดาพระองค์ที่ 24 ในสมเด็จพระบวรราชเจ้ามหาสุรสิงหนาทประสูติแต่เจ้าจอมมารดาเพ็งพระประวัติ พระประวัติ. พระเจ้าราชวรวงศ์เธอ พระองค์เจ้าศรีสุดาอับสร ประสูติเมื่อพ.ศ. 2334 เป็นพระราชธิดาในสมเด็จพระบวรราชเจ้ามหาสุรสิงหนาทประสูติแต่เจ้าจอมมารดาเพ็ง ในสมัยรัชกาลที่ 2 ได้ทำราชการอยู่ในพระบวรราชวัง ภายหลังสมเด็จพระบวรราชเจ้ามหาเสนานุรักษ์เสด็จสวรรคตแล้ว ได้ย้ายมาทำราชการอยู่ในพระบรมมหาราชวัง ปรากฏพระนามในปฐมวงศ์ พระราชนิพนธ์ในพระบาทสมเด็จพระจอมเกล้าเจ้าอยู่หัวว่า "...พระเจ้าอยู่หัวกรมพระราชวังบวรสถานมงคล ในแผ่นดินพระบาทสมเด็จพระพุทธยอดฟ้าจุฬาโลกย์นั้น... ได้มีพระราชบุตร พระราชบุตรีแต่นารีบาทบริจาริก แลพระสนมนางในอิกหลายพระองค์... จะขอออกพระนามแต่พระองค์ที่เปนสำคัญปรากฏ... พระราชบุตรีนั้น คือพระองค์เจ้าดวงจันทร์พระองค์ ๑ เปนผู้ใหญ่ กับพระองค์เจ้าดุสิดาอับศร ๑ สองพระองค์นี้ ในแผ่นดินพระบาทสมเด็จพระพุทธเลิศหล้านภาไลยได้ทำราชการอยู่ในพระบวรราชวัง ครั้นพระเจ้าอยู่หัวกรมพระราชวังเสด็จสวรรคตแล้ว ได้ลงมาทำราชการอยู่ในพระบรมมหาราชวัง อยู่จนสิ้นแผ่นดินนั้น..." พระเจ้าราชวรวงศ์เธอ พระองค์เจ้าศรีสุดาอับสร สิ้นพระชนม์ในสมัยรัชกาลที่ 3 เมื่อพ.ศ. 2367 พระชันษา 33 ปี</doc>
