<doc id="171426" url="https://th.wikipedia.org/wiki?curid=171426" title="พ่อท่านเอ็น วัดเขาราหู">พ่อท่านเอ็น วัดเขาราหู พระครูสุคนธวิศิษฏ์(หลวงพ่อเพริ้ม โกสิโย) หรือพ่อท่านเอ็น ที่ผู้คนที่เคารพศรัทธาต่อท่าน เอ่ยนามท่านว่า พ่อท่านเอ็น หรือ หลวงพ่อเอ็น กันจนติดปาก แต่เดิมพื้นเพท่านเป็นชาวอำเภอคีรีรัฐนิคม ท่านได้ถือกำเนิดขึ้น เมื่อวันที่ 6 เมษายน พ.ศ. 2474 ซึ่งตรงกับ วันจันทร์ แรม 4 ค่ำ เดือน 5 ปีมะแม นามเดิม เพริ้ม ทองสัมฤทธิ์ นามบิดา นายพัฒน์ ทองสัมฤทธิ์ มารดา นางพร้อม ทองสัมฤทธิ์ มีพี่น้องมั้งหมด 3 คน 1.พี่ชาย นายพริ้ง ทองสัมฤทธิ์ 2.พี่สาวชื่อ นางพร้อย ทองสัมฤทธิ์(ไชยกุก) และท่านเป็นคนสุดท้อง ภูมิลำเนา หมู่ที่ 3 ตำบลบ้านยาง อำเภอคีรีรัฐนิคม จังหวัดสุราษฎร์ธานี ปัจจุบันท่านดำรงตำแหน่ง เจ้าอาวาสวัดสถิตคีรีรมย์ (วัดเขาราหู) ในสมณศักดิ์นามว่า พระครูสุคนธวิศิษฏ์ ทั้งยังเป็นพระธรรมทูต และครูปริยัติธรรม การศึกษาในวัยเยาว์ท่านได้สำเร็จการศึกษาระดับ ชั้นประถมศึกษาปีที่ 4 จากโรงเรียน บ้านย่านยาว อำเภอคีรีรัฐนิคม จังหวัดสุราษฎร์ธานี เมื่อปี พ.ศ. 2484 ท่านได้บรรพชาเป็นสามเณร ณ วัดปราการ อำเภอคีรีรัฐนิคม จังหวัดสุราษฎร์ธานี เมื่อวันที่ 15 พฤษภาคม พ.ศ. 2493 ซึ่งตรงกับวันจันทร์ แรม 14 ค่ำ เดือน 6 ปีขาล โดยมีพระอุปัชฌาย์ คือ ท่านพระครูสถิตสันตคุณ ซึ่งขณะนั้นปกครองวัดสถิตคีรีรมย์ อยู่ ต่อมาท่านได้อุปสมบท ณ พัทธสีมา วัดฑีฆาราม อำเภอคีรีรัฐนิคม จังหวัดสุราษฎร์ธานี เมื่อวันที่ 9 พฤษภาคม พ.ศ. 2494 โดยมีพระอุปัชฌาย์คือ ท่านพระครูสถิตสันตคุณ วัดสถิตคีรีรมย์ ตำบลย่านยาว อำเภอคีรีรัฐนิคม มีพระกรรมวาจาจารย์คือ ท่านพระครูปราการสมานคุณ วัดปราการ ตำบลท่าขนอน อำเภอคีรีรัฐนิคม และมีพระอนุสาวนาจารย์คือ ท่านพระครูมนูญธรรมธาดา วัดถ้ำสิงขร ตำบลท่าขนอน อำเภอคีรีรัฐนิคม หลังจากอุปสมบทแล้วท่านได้พากเพียรศึกษาหาความรู้ จนสามารถสอบได้ นักธรรมเอก ในปี พ.ศ. 2484 ณ สำนักเรียนวัดปราการ อำเภอคีรีรัฐนิคม จังหวัดสุราษฎร์ธานี ในปี พ.ศ. 2498 ท่านได้รับสมณศักดิ์เป็นพระสมุห์เพริ้ม และในปี พ.ศ. 2508 ท่านได้รับความไว้วางใจ ให้ดำรงตำแหน่งรักษาการเจ้าอาวาส วัดสถิตคีรีรมย์ ต่อมาในปี พ.ศ. 2512 ท่านก็ได้รับแต่งตั้งให้เป็นเจ้าอาวาส วัดสถิตคีรีรมย์ ในปี พ.ศ. 2531 ท่าน ได้รับพระราชทานสมณศักดิ์เป็น พระครูสัญญาบัตรชั้นตรี ต่อมาในปี พ.ศ. 2539 ท่านก็ได้รับพระราชทานสมณศักดื์เป็นพระครูสัญญาบัตรชั้นโท ในงานด้านการปกครอง ท่านได้ยึดถือกฎระเบียบในการปกครองวัด ตามหลักพระธรรมวินัย นอกจากนี้ท่านยังเป็นผู้ใฝ่ ศึกษาหาความรู้อยู่เสมอ โดยท่านได้เข้ารับการ ศึกษาพิเศษ เข้ารับการอบรมพระธรรมทูต พระธรรมถึก พระครูแผนใหม่ จนมีความชำนาญในการบรรยายธรรม ซึ่งได้รับนิมนต์เป็นผู้บรรยายธรรม ในที่ประชุมประจำอำเภออยู่เสมอ อีกด้วย ท่านยังเป็นผู้รู้ในธรรมอันเห็นได้จาก ในปี พ.ศ. 2500 ท่านได้ เป็นครูสอนปริยัติธรรม แผนกธรรม สำนักเรียน(ศาสนศึกษา) วัดปราการ อำเภอคีรีรัฐนิคม จังหวัดสุราษฏร์ธานีและในปี พ.ศ. 2512 ท่านได้เป็นเจ้าสำนักศาสนศึกษา วัดสถิตคีรีรมย์ (แผนกนักธรรม) อำเภอคีรีรัฐนิคม จังหวัดสุราษฏร์ธานี ซึ่งท่านได้ให้การสนับสนุนการศึกษา แก่บรรดาภิกษุสามเณร แป็นอย่างดีด้วยีจะมีผู้สำเร็จการศึกษา นวกภูมิ และแผนกธรรม อยู่โดยตลอด ในส่วนของงานด้านการเผยแผ่พระศาสนา ท่านได้เป็นผู้นำชุมชน ในการประกอบพิธีทางศาสนา ในวันสำคัญต่างๆเสมอมา ได้มีการจัดอบรมแก่บุคคลต่างๆ ทั้งอบรมศีลธรรมแก่นักเรียน ข้าราชการ ตลอดจนผู้หลงผิดติดยา ให้กลับตัวดำเนินชีวิตในทาง ที่ถูก และจัดให้มีการอบรมพระนวกะทุกปี ในงานด้านสาธารณูปการ ท่านได้ทำการทำนุบำรุงวัดสถิตคีรีรมย ์เพื่อให้สมกับเป็นวัดที่จะเป็นหน้าเป็นตาของชุมชน ดังเจตนา ของ ท่านพระครูสถิตสันตคุณ (หลวงพ่อพัว เกสโร) ผู้เป็นอาจารย์ และผู้เริ่มก่อตั้งวัด โดยที่ผ่านมาท่านได้ดำเนินการ ก่อสร้าง บันไดขึ้นเขา อีกทั้งสร้างกุฏิพระสงฆ์และแม่ชีเพิ่มจากเดิม ได้สร้างกำแพงกำหนดเขตวัดและปรับปรุงทัศนียภาพของวัดให้ดูงามตา วัตถุมงคลที่ท่านสร้างและขึ้นชื่อในปัจจุบันเช่น ขุนแผน เสน่ห์จันทร์แดง และวัตถุมงคลรุ่น "โชคอำนวย รวยไม่รู้จบ"</doc>
