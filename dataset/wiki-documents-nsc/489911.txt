<doc id="489911" url="https://th.wikipedia.org/wiki?curid=489911" title="แขวงมย็อง">แขวงมย็อง แขวงมย็อง (, แปล 'อุโมงค์แห่งความสว่างไสว') เป็น แขวงหนึ่งอยู่ในเขตจุง โซล ประเทศเกาหลีใต้ หรือชื่อที่คนไทยรู้จักว่า เมียงดง อยู่ระหว่างถนนชุงมู ถนนอึลจิ และถนนนัมแดมุน มีพื้นที่ 0.99 กม² มีประชากรประมาณ 3,320 คน ส่วนใหญ่เป็นย่านการค้า เป็นหนึ่งในย่านธุรกิจและการท่องเที่ยวหลักของโซล ในปี พ.ศ. 2554, 2555 และ 2556 แขวงมย็องอยู่ในรายชื่ออันดับ 9 ของถนนช็อปปิ้งที่มีราคาแพงที่สุดในโลก พื้นที่แห่งนี้มีสิ่งก่อสร้างสำคัญทางประวัติศาสตร์สองแห่งคือ วิหารมย็องดง และ โรงภาพยนตร์นันทา-มย็องดงประวัติ ประวัติ. แขวงมย็องเมื่อย้อนกลับไปในสมัยราชวงศ์โชซ็อน มีชื่อเรียกว่า มย็องรเยบัง () เกือบทั้งหมดเป็นย่ายที่อยู่อาศัย ระหว่างช่วงเกาหลีภายใต้การปกครองของญี่ปุ่น ชื่อของย่านนี้ได้เปลี่ยนเป็น มย็องชีจ็อง ( หรือ เมจิโชะ ในภาษาญี่ปุ่น) และได้กลายมาเป็นย่านการค้า และทำให้การค้าในย่านถนนชุงโม เจริญมากยิ่งขึ้น และแขวงมย็องได้รับการยกฐานะเป็นแขวงอย่างเป็นทางการในปี พ.ศ. 2489 ภายหลังจากเกาหลีใด้รับเอกราชจากญี่ปุ่น ภายหลังจากช่วงสงครามเกาหลี และในช่วงทศวรรษที่ 1960 ความเจริญรุ่งเรืองทางเศรษฐกิจและหน่วยงานภาคการเงินจากถนนนัมแดมุนและถนนอึลจิ ได้แผ่ขยายมาถึงแขวงมย็อง ทำให้พื้นที่ย่านนี้มีความเจริญรุ่งเรือง และมีการก่อสร้างตึกสูงตามมา ร้านค้าปลีก, ศูนย์การค้า, ร้านอาหาร, ร้านค้าแบรนด์เนมราคาสูง และร้านขายเสื้อผ้า ตั้งขึ้นในย่านธุรกิจของแขวงมย็อง และกลายเป็นศูนย์กลางของแฟชั่น และสมัยนิยมของวัยรุ่นเกาหลีใต้ในยุค 70 นอกจากแขวงมย็องจะเป็นย่านการค้าและย่านการเงินที่สำคัญแล้ว แขวงมย็องยังเป็นสถานที่ยอดนิยมในการจัดการประท้วงทางการเมือง โดยเฉพาะในช่วงยุคการเมืองเปลี่ยนจากช่วงเผด็จการก้าวเข้าสู่ยุคประชาธิปไตย ในยุค 80 และ 90 วิหารมย็องดง ได้กลายเป็นจุดรวมตัวในการประท้วงที่สำคัญตราบเท่าปัจจุบัน ในเดือนมีนาคม พ.ศ. 2543 แขวงมย็องได้ถูกกำหนดให้เป็นย่านส่งเสริมการท่องเที่ยว และเป็นจุดที่รถประจำทางรถนำเที่ยวของรัฐบาลแวะพักด้วย</doc>
