<doc id="42027" url="https://th.wikipedia.org/wiki?curid=42027" title="โอเอสตัง">โอเอสตัง โอเอสตัง () เป็นกลุ่มของตัวการ์ตูนที่ถูกสร้างขึ้นโดยศิลปินมือสมัครเล่น ที่ใช้กระดานสนทนาฟุทาบะแชนแนล ซึ่งกระดานสนทนามีชื่อว่า nijiura โดยแรกเริ่มนั้นโอเอสตังแต่ละตัวเป็น มาสคอตของระบบปฏิบัติการต่างๆ ซึ่งส่วนมากเป็นระบบปฏิบัติการตระกูลวินโดวส์ ระบบปฏิบัติการส่วนใหญ่จะถูกวาดให้เป็นผู้หญิง โดยระบบปฏิบัติการวินโดวส์ทั้งหมดเป็นพี่น้องกัน สำหรับคำอ่าน โอเอสตัง นั้นมาจาก OS (Operating System) รวมกับ たん (ตัง) โดยคำว่า ตัง กร่อนเสียงมาจากคำว่า ちゃん (จัง) ซึ่งเป็นคำที่ใช้ต่อท้ายชื่อ เพื่อแสดงความสนิทสนมหรือเอ็นดูต่อผู้ที่ถูกเรียกประวัติ ประวัติ. โอเอสตังเริ่มต้นขึ้นจากความพยายามสร้างตัวการ์ตูน เพื่อแสดงความคิดเห็นอันเป็นที่ยอมรับกันของผู้ใช้หลายๆ คนในฟุทาบะแชนแนล ว่าวินโดวส์เอ็มอีเป็นระบบปฏิบัติการที่ไม่เสถียร และมักหยุดการทำงานอย่างกะทันหันบ่อยๆ ผู้ใช้กระดานสนทนาจึงอุปไมยว่าวินโดวส์เอ็มอี เป็นเด็กผู้หญิงที่ร่างกายอ่อนแอและซุ่มซ่าม นำไปสู่การสร้างเอ็มอีตัง และโอเอสตังตัวอื่นๆ โดยมีหลักฐานว่าเอ็มอีตังปรากฏตัวตั้งแต่วันที่ 6 สิงหาคม 2546 เป็นต้นมา ภายหลังจากนั้นก็มีการสร้างมาสคอตตัวอื่นๆ ตามมา ไม่ว่าจะเป็นโปรแกรม เว็บเบราว์เซอร์ ฮาร์ดแวร์ เครื่องเล่นเกม หรือแม้กระทั่งชื่อไฟล์ ก็มีมาสคอตออกมาใช้กันในกระดานสนทนา ดังนั้นจึงอาจเรียกได้ว่ามาสคอตที่เกิดจากกระดานสนทนา ที่ออกแบบโอเอสตัง ได้ขยายให้คำว่าโอเอสตัง หมายรวมครอบคลุมไปถึงมาสคอตตัวอื่นๆ ด้วย แม้ว่าตัวมาสคอตเองจะไม่ใช่ตัวแทนของ ระบบปฏิบัติการก็ตามกระดานสนทนา Nijiura บนฟุทาบะแชลแนล กระดานสนทนา Nijiura บนฟุทาบะแชลแนล. นักวาดนิรนามในกระดานสนทนาฟุทาบะแชนแนล ได้เสนอเป็นการ์ตูนออกมา และเป็นเรื่องราวที่เกี่ยวกับโทชิอากิ ที่เป็นเจ้านายของเหล่าโอเอสตัง ซึ่งชื่อโทชิอากิเป็นชื่อที่ตั้งไว้เป็น ค่ามาตรฐานของกระดานสนทนาฟุทาบะแชลแนล สำหรับผู้ใช้ที่ไม่ได้ลงทะเบียน โดยนักเขียนนิรนามได้เสนอผลงานของตน และออกแบบกลุ่มตัวละครผู้หญิง ที่เป็นตัวแทนของระบบปฏิบัติการทุกระบบที่โทชิอากิเป็นเจ้าของ แต่ไม่ได้ให้คำอธิบายว่าเหล่าตัวละครเหล่านั้น เกิดขึ้นมาได้อย่างไร ซึ่งกลุ่มตัวละครผู้หญิงกลุ่มแรกที่ออกแบบมาเป็นตัวแทนของระบบปฏิบัติการได้เรียกว่า โอเอสตัง โอเอสตังกลุ่มแรกที่สร้างขึ้นมาจากกระดานสนทนาฟุทาบะแชลแนล เป็นโอเอสตังที่เป็นตัวแทนของระบบปฏิบัติการวินโดว์ ซึ่งนักเขียนนิรนามได้ออกแบบให้โอเอสตังแต่ละตัว เป็นพี่น้องกัน หรือเป็นครอบครัวเดียวกัน ซึ่งเริ่มแรกประกอบไปด้วย 3.1 • NT • 95 • CE • 98&98SE • ME • 2000 • XP • server 2003 เป็นตัวละครที่อาศัยอยู่ที่เดียวกับ เจ้านายของเธอ คือ โทชิอากิ ซึ่งในการ์ตูนที่นักวาดนิรนามเสนอแนวคิดนี้ออกมาว่า เหล่าโอเอสตังไม่ได้ช่วยเหลือโทชิอากิ ในเรื่องเกี่ยวกับคอมพิวเตอร์เท่านั้น แต่ว่าพวกเธอยังมีกิจกรรมอื่นที่ทำร่วมกัน และดำเนินเรื่องราวต่างๆ ภายในบ้าน ซึ่งแนวคิดนี้ได้รับการยอมรับจากผู้ใช้ และนักวาดนิรนามคนอื่นๆ บนกระดานสนทนา คนต่อๆ ไปจึงเริ่มที่จะสร้างสรรค์ผลงานของตน โดยยึดแนวคิดแรกเริ่มนี้เป็นหลัก สร้างสรรค์ แล้วนำมาเสนอแลกเปลี่ยนกันในกระดานสนทนา นักวาดนิรนามบนฟุทาบะแชลแนล ได้ออกแบบตัวละครชายออกมาในภายหลัง (OS-kun) รวมไปถึงตัวละครที่เป็นตัวแทนของโปรแกรมต่าง อย่างเช่น Norton AntiVirus มาดำเนินเนื้อเรื่องไปพร้อมๆ กับเหล่าโอเอสตังอีกด้วย นักวาดนิรนามได้ออกแบบให้เอ็มอีตัง ที่มักจะถือต้นหอมตลอดเวลา หรือใช้ต้นหอมเป็นอาวุธ เป็นการเปรียบเทียบถึงโปรแกรม firewall ที่นิยมใช้ที่ญี่ปุ่นที่มีชื่อว่า NEGiES ซึ่งออกเสียงคล้ายกับ negi ที่แปลว่าต้นหอม จึงกลายเป็นลักษณะเฉพาะของเอ็มอีตัง ส่วนแนวคิดการออกแบบโอเอสตัง ในส่วนของลักษณะนิสัย การกิน และขนาดของหน้าอก มาจากพื้นฐานความต้องการของระบบปฏิบัติการนั้นๆ อย่างเช่น เอกซ์พีตัง มีหน้าอกที่ค่อนข้างใหญ่กว่าโอเอสตังคนอื่นๆ แสดงให้เห็นถึง RAM เพราะว่าระบบปฏิบัติการวินโดว์เอกซ์พี มีพื้นที่เก็บข้อมูลที่มาก ส่วนทูเคตังจะมีขนาดที่ใกล้เคียงกับเอกซ์พีตัง ในขณะที่ 3.1 จะมีขนาดเล็กที่สุด ความชาญฉลาดและลักษณะนิสัยที่ไฮเปอร์เล็กๆ แสดงถึงลักษณะของวินโดว์เอกซ์พี ที่ต้องการที่จะอัปเดตตัวเองอยู่ตลอดเวลา อีกแนวคิดหนึ่งที่เกี่ยวกับขนาดหน้าอกของเอกซ์พีตัง ได้ให้ความเห็นว่า มีความเกี่ยวข้องกับ ลักษณะการแสดงข้อมูลทั้งหมด ของวินโดว์เอกซ์พีที่เป็น GUI (graphical user interface) ที่สามารถใช้งานได้ง่ายและดูดี ซึ่งจะแตกต่างกับ DOS ที่มีแต่คำสั่งทาง command prompt อย่างเดียว ขนาดหน้าอกของเอกซ์พีตังกับ 3.1 จึงแตกต่างกันอย่างมาก ส่วนกระบวนการแสดงข้อมูลอื่นๆ จะใช้เป็นพื้นในการออกแบบลักษณะนิสัย ในส่วนของรายละเอียดปลีกย่อยลงไป ซึ่งเอกซ์พีตังยังมีนิสัยที่กินไม่หยุด จนบางครั้งในการ์ตูน จะแสดงให้เห็นถึงเอกซ์พีตังที่น้ำหนักเกินอยู่บ่อยๆกระดานสนทนา +Nijiura+ กระดานสนทนา +Nijiura+. หลังจากที่โอเอสตังเริ่มเป็นที่รู้จักแล้ว กระดานสนทนาอื่นก็เริ่มที่จะออกแบบโอเอสตังบ้าง โดยมีทั้งที่ยึดแนวคิด ของกระดานสนทนาฟุทาบะแชนแนล และที่สร้างสรรค์ขึ้นมาเองใหม่ บนกระดานสนทนาฟุทาบะแชลแนลได้ออกแบบตัวละคร ที่เป็นตัวแทนของระบบปฏิบัติการแมคอินทอชของบริษัทแอปเปิ้ล ให้มาเป็นน้องๆ ของเหล่าโอเอสตังอีกที ซึ่งจะแตกต่างกับแแนวคิดของกระดานสนทนา +Nijiura+ ซึ่งกระดานสนทนานี้ไม่ได้อยู่บนฟุทาบะแชลแนล (ฟุทาบะแชลแนล มีกระดานสนทนาชื่อ Nijiura) กลุ่มนักวาดนิรนามบนกระดานสนทนา +Nijiura+ ได้ออกแบบให้ระบบปฏิบัติการของ Mac เป็นเนโกะมิมิ (catgirl) ซึ่งประกอบไปด้วย Cheetah • Puma • Jaguar • Panther • Tiger • Leopard และได้ออกแบบวินโดว์วิสต้าตามแนวคิดของกลุ่มตัวเองอีกด้วย ในส่วนของแม็คตังของทางฟุทาบะแชลแนล และ +Nijiura+ จึงมีแนวคิดที่แตกต่างกัน และผู้ใช้บางกลุ่มบนกระดานสนทนา +Nijiura+ ก็ไม่ชอบโอเอสตังตระกูลวินโดว์ กลุ่มนักวาดนิรนามของกระดานสนทนา +Nijiura+ ได้พยายามออกแแบบวิสต้าที่กำลังพัฒนาในแต่ละรุ่นให้มีมาสคอตออกมา อย่างเช่น Ultimate • Home Premium • Home Basic • Business and Enterpriseปัญหาลิขสิทธิ์ ปัญหาลิขสิทธิ์. ปัญหานี้เริ่มต้นขึ้น เมื่อเหล่ากลุ่มนักวาดการ์ตูนโดจิน ที่เรียกตัวเองว่า Deja Vu artworks ออกมาอ้างว่ากลุ่มตนเป็นผู้ที่ริเริ่มสร้างตัวละครหลายตัว และพยายามจะให้ตัวละครหลายตัว เป็นลิขสิทธิ์ของกลุ่มตน ส่วน Netrunner ก็อ้างในกรรมสิทธิ์ใน ME-tan ว่าตนเป็นผู้ออกแบบคนแรก อีกกลุ่มหนึ่งที่มีปัญหาคือกลุ่ม Trouble windows USA ซึ่งเป็นกลุ่มนักวาดชาวญี่ปุ่น ที่ไปสร้างผลงานที่สหรัฐอเมริกา และได้ออกแบบโอเอสตังหลายตัวโดยใช้แนวคิดของตัวเอง ซึ่งพยายามทำให้เข้ากับตัวละครซูเปอร์ฮีโร่ที่นั่น คือ มักจะเป็นตัวละครที่มีกล้าม หรือแต่งชุดดคล้ายกับชุดทางทหาร ซึ่งได้ออกแบบตัวละครหลายตัวแทนเครื่องเสียง แต่ว่ากลุ่ม Trouble windows USA ก็ถูกทางฝ่ายเจ้าของลิขสิทธิ์เครื่องเสียงเหล่านั้น ฟ้องร้องเรียกค่าเสียหายรายชื่อมาสคอตบนกระดานสนทนา</doc>
