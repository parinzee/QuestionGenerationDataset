<doc id="644585" url="https://th.wikipedia.org/wiki?curid=644585" title="สนามกีฬาแห่งชาติเกาสฺยง">สนามกีฬาแห่งชาติเกาสฺยง สนามกีฬาแห่งชาติเกาสฺยง (; พินอิน: Gāoxióng guójiā tǐyùchǎng; ; ชื่ออย่างเป็นทางการ: สนามกีฬาเวิล์ดเกมส์ ( World Games Stadium)) สนามกีฬาขนาดใหญ่แห่งหนึ่ง ตั้งอยู่ในเขตจวออิง เมืองเกาสฺยง ประเทศไต้หวัน จัดเป็นสนามกีฬาแห่งชาติของไต้หวัน เป็นสนามเหย้าของฟุตบอลทีมชาติไต้หวัน และถือเป็นหนึ่งในสนามกีฬาที่สวยที่สุดในโลก สนามกีฬาแห่งชาติเกาสฺยง เป็นสนามกีฬาเอนกประสงค์ ใช้สำหรับจัดการแข่งขันกีฬาหลายชนิด เปิดใช้เมื่อเดือนพฤษภาคม ค.ศ. 2009 มีความจุ 55,000 คน โดยใช้เป็นสถานที่หลักในการแข่งขันเวิลด์เกมส์ ครั้งที่ 8 ที่ไต้หวันเป็นเจ้าภาพ มีจุดเด่นที่ลักษณะโครงสร้างคล้ายกับมังกร มีหลังคาที่ติดตั้งแผงโซลาร์เซลล์เพื่อใช้ผลิตกระแสไฟฟ้าใช้ภายในสนาม เพื่อลดปริมาณการใช้พลังงาน นับเป็นสนามที่ได้ชื่อว่าสร้างด้วยสถาปัตยกรรมที่สวยงาม ทันสมัย และเป็นมิตรกับสิ่งแวดล้อม</doc>
