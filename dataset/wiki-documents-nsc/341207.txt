<doc id="341207" url="https://th.wikipedia.org/wiki?curid=341207" title="วัดไทยชุมพล">วัดไทยชุมพล วัดไทยชุมพล เป็นวัดที่มีความสำคัญทางประวัติศาสตร์และมีพระพุทธรูปศักดิ์สิทธิ์ อาทิ พระไตรภูมิ (หลวงพ่องาม) พระไตรโลก (หลวงพ่อโต) และพระพุทธบาทจำลอง เป็นต้นประวัติ ประวัติ. วัดไทยชุมพล จัดสร้างขึ้นสมัยรัตนโกสินทร์ตอนต้น ประมาณรัชกาลที่ 3 ประมาณ พ.ศ. 2376 นามเดิมมีชื่อว่า "วัดใหม่ไพร่ประชุมพล" ชาวบ้านเรียกว่า "วัดบางแก้ว" เพราะตั้งอยู่บริเวณหมู่บ้านทุ่งบางแก้วตามชื่อหมู่บ้าน ตามประวัติมีว่า พระยาสุโขทัย (บุญมี) ได้นำไพร่พลที่จะไปสมทบตีเขมรและญวนมาประชุมกัน ณ ทุ่งบางแก้ว หลังจากได้คุมกองทัพไปตีเมืองสุยได้ชัยชนะกลับมาแล้ว จึงได้จัดสร้างวัดขึ้นตรงบริเวณดังกล่าวและขนานนามว่า "วัดใหม่ไพร่ประชุมพล" ต่อมาประมาณ พ.ศ. 2486 พระศรีสุธรรมุนี (อาจ อาสโภ) เจ้าคณะตรวจการภาค 6 ได้มาตรวจการคณะสงฆ์จังหวัดสุโขทัย สั่งให้เปลี่ยนชื่อเสียใหม่ ให้มีความหมายดีขึ้น เป็น "วัดไทยชุมพล" และใชมาตราบเท่าทุกวันนี้ และเป็นวัดที่ได้รับพระราชทานวิสุงคามสีมาแล้วนับแต่ราว พ.ศ. 2382ศาสนวัตถุศาสนวัตถุ. - รอยพระพุทธบาทจำลอง เป็นรอยพระพุทธบาทสมัยสุโขทัย เดิมตั้งประดิษฐานอยู่ที่วัดนาเชิงคีรี อำเภอคีรีมาศ ท่านพระราชประสิทธิคุณ (อดีตเจ้าคณะจังหวัดสุโขทัย) เป็นผู้อัญเชิญมาตั้งประดิษฐานอยู่ที่วัดไทยชุมพล จังหวัดสุโขทัย เมื่อปี พ.ศ. 2462 เป็นต้น - พระไตรภูมิ (หลวงพ่องาม) เป็นพระพุทธรูปนั่งสัมฤทธิ์ ปางมารวิชัย สร้างสมัยสุโขทัย ราว พ.ศ. 1800 เศษ มีขนาดหน้าตักกว้าง 3 ศอก 1 นิ้วครึ่ง (1.53 เมตร) มีความสำคัญเพราะเป็นพระพุทธรูปเก่าแก่ที่มีความงดงาม เป็นที่เคารพสักการะยิ่งของชาวบ้าน - พระไตรโลก (หลวงพ่อโต) เป็นพระพุทธรูปนั่งสัมฤทธิ์ ปางมารวิชัย สร้างสมัยสุโขทัย ราว พ.ศ. 1800 เศษ มีขนาดหน้าตักกว้าง 3 ศอก 2 นิ้ว (1.55 เมตร)ศาสนสถานศาสนสถาน. 1. อุโบสถ 2. ศาลาการเปรียญ 3. วิหารหลวงพ่อโต 4. ฌาปนสถาน/ศาลาคู่เมรุ 5. กุฎิที่พักสงฆ์ลำดับเจ้าอาวาส ลำดับเจ้าอาวาส. ปรากฏหลักฐานในประวัติวัดทั่วราชอาณาจักร คือ1. พระอุปัชฌาย์โผน 2. พระอุปัชฌาย์อ้น 3. พระอาจารย์บาง 4. พระวินัยธรรม (ถึก) 5. พระอาจารย์รุ่ง 6. พระอาจารย์บุญมา 7. พระอาจารย์สิน 8. พระใบฎีกาปลี 9. พระปลัดยก ปุญญสิริ 10. พระอธิการกฤษ 11. พระครูสารโสภิต (โต) พ.ศ. 24__-2492 12. พระสุธรรมธีรคุณ (ดำรงค์ พทฺธญาโณ) พ.ศ. 2492-2542 อดีตเจ้าคณะจังหวัดสุโขทัย 13. พระครูสุเมธพัฒโนทัย (สุรเมโธ) พ.ศ. 2543- รองเจ้าคณะอำเมืองสุโขทัยกิจกรรมพิเศษกิจกรรมพิเศษ. - ส่งเสริมการศึกษาคณะสงฆ์ โดยใช้สถานที่วัดเป็นห้องเรียนระดับปริญญาตรี เพื่อส่งเสริมการศึกษาแก่พระสังฆาธิการและพระภิกษุสงฆ์ ของมหาวิทยาลัยมหาจุฬาลงกรณราชวิทยาลัย จ.พิษณุโลก ตั้งแต่ปี 2549 - ถึงปัจจุบัน</doc>
