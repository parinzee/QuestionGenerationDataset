<doc id="112972" url="https://th.wikipedia.org/wiki?curid=112972" title="หม่อมเจ้าวัลภากร วรวรรณ">หม่อมเจ้าวัลภากร วรวรรณ นายแพทย์ หม่อมเจ้าวัลภากร วรวรรณ (25 กุมภาพันธ์ พ.ศ. 2434 - 11 กรกฎาคม พ.ศ. 2522) ทรงเป็นโอรสในพระเจ้าบรมวงศ์เธอ กรมพระนราธิปประพันธ์พงศ์ กับหม่อมผัน ประสูติเมื่อวันที่ 25 กุมภาพันธ์ พ.ศ. 2434 ทรงมีพระเชษฐา พระภคินี พระนุชา พระขนิษฐาร่วมพระอุทรเดียวกัน คือ- หม่อมเจ้าสกลวรรณากร วรวรรณ (พ.ศ. 2431-2496) เสกสมรสกับหม่อมโจฮันนา เวเบอร์ และ หม่อมสมรวย มุกแจ้ง - หม่อมเจ้าหญิงพรพิมลวรรณ วรวรรณ (พ.ศ. 2433-2524) เสกสมรสกับ กรมหมื่นพิทยาลงกรณ์ - หม่อมเจ้าวัลภากร วรวรรณ (พ.ศ. 2434-2522) - หม่อมเจ้านิตยากร วรวรรณ (พ.ศ. 2436-2514) เสกสมรสกับ หม่อมแก้ว เอี่ยมจำนงค์ และหม่อมเล็ก เจริญจันทร์แดง - หม่อมเจ้าหญิงอรทิพย์ประพันธ์ วรวรรณ (พ.ศ. 2438-2505) เสกสมรสกับ หม่อมเจ้าดำรัสดำรงค์ เทวกุล - หม่อมเจ้าสิทธยากร วรวรรณ (พ.ศ. 2440-2508) เสกสมรสกับ หม่อมดำริห์ บุนนาค - หม่อมเจ้าไปรมากร วรวรรณ (พ.ศ. 2441-2519) เสกสมรสกับ หม่อมน้อย สุวรรณศวร หม่อมสมศรี ประภาเพ็ชร์ และหม่อมอรุณ - หม่อมเจ้าหญิงบรรเจิดวรรณวรางค์ วรวรรณ (พ.ศ. 2445-2528) หรือ ท่านหญิงแต๋ว เสกสมรสกับ พลเอกมังกร พรหมโยธี - หม่อมเจ้าหญิงสรรพางค์พิมล วรวรรณ (พ.ศ. 2446-2463) - หม่อมเจ้าหญิงอุบลพรรณี วรวรรณ (พ.ศ. 2448-2528) เสกสมรสกับ นายอาฌรลด์ แคร้บบ์ เมื่อสมเด็จพระอนุชาธิราช เจ้าฟ้าจักรพงษ์ภูวนาถ กรมหลวงพิษณุโลกประชานาถ เสด็จกลับจากประเทศรุสเซียชั่วคราว หม่อมเจ้าวัลภากรได้เข้าถวายตัวและได้มีโอกาสตามเสด็จไปศึกษาต่อยังประเทศรัสเซีย ทรงเข้าศึกษาที่โรงเรียนการแพทย์ทหารบก เลนินกราดในปัจจุบัน เมื่อเกิดสงครามโลกครั้งที่ 1 รุสเซียรบกับเยอรมนี หม่อมเจ้าวัลภากรได้รับราชการพิเศษในสภากาชาดรุสเซีย เมื่อเสด็จกลับประเทศไทย ทรงได้รับการแต่งตั้งเป็นผู้ช่วยผู้อำนวยการโรงเรียนการแพทย์ทหารบก โดยเป็นศัลยแพทย์ที่โรงพยาบาลจุฬาลงกรณ์ ต่อมาสภากาชาดไทยขอยืมตัวไปปฏิบัติการ ทรงได้รับการแต่งตั้งเป็นผู้อำนวยการกองอนามัย ในปี พ.ศ. 2475 ถูกดุลย์ให้ออกจากราชการเนื่องจากวิกฤตการทางเศรษฐกิจ ต่อมา พ.ศ. 2480 ได้เสด็จกลับเข้ารับราชการใหม่ในตำแหน่งผู้อำนวยการโรงพยาบาลศิริราช ตำแหน่งสุดท้ายในราชการคือ ทรงเป็นหัวหน้ากองสัมพันธ์ต่างประเทศ กระทรวงสาธารณสุข หม่อมเจ้าวัลภากร ทรงเสกสมรสกับ หม่อมชั้น บุนนาค และหม่อมฟื้น บุนนาค มีบุตรคือ- ศาสตราจารย์ หม่อมราชวงศ์ชวนิศนดากร วรวรรณ สมรสกับ นงลักษณ์ วรวรรณ ณ อยุธยา มีบุตร 3 คน คือ- หม่อมหลวงนดา วรวรรณ (ถึงแก่กรรม) สมรสกับ ร้อยเอก ถาวร ละอองทัพ มีบุตร 2 คนคือ- นางสาวปัณฑิตา ละอองทัพ - นายรถากร ละอองทัพ - พลอากาศเอก หม่อมหลวงชนากร วรวรรณ สมรสกับ รำเพย วรวรรณ ณ อยุธยา (นามสกุลเดิม ศรีสุวรรณ) มีบุตร 1 คน คือ- นาย รรร-รร วรวรรณ ณ อยุธยา - หม่อมหลวงบวรชัย วรวรรณ สมรสกับ ปัทมา วรวรรณ ณ อยุธยา (นามสกุลเดิม นาคประสิทธิ์) มีบุตร 1 คน คือ- นาย เอกพล วรวรรณ ณ อยุธยา หม่อมเจ้าวัลภากร วรวรรณ ถึงแก่สิ้นชีพิตักษัยเมื่อวันที่ 11 กรกฎาคม พ.ศ. 2522 รวมพระพระชันษา 88 ปี</doc>
