<doc id="555313" url="https://th.wikipedia.org/wiki?curid=555313" title="พระเจ้าลูอิสที่ 1 แห่งโปรตุเกส">พระเจ้าลูอิสที่ 1 แห่งโปรตุเกส พระเจ้าลูอิสที่ 1 แห่งโปรตุเกส () (31 ตุลาคม ค.ศ. 1838 - 19 ตุลาคม ค.ศ. 1889) หรือพระนามเต็ม ลูอิส ฟิลิปเป มารีอา เฟอร์นันโด เปดรู เดอ อัลคานตารา อันโตนิโอ มิเกล ราฟาเอล กอนซากา ซาเวียร์ ฟรานซิสโก เดอ อัสซิส ฌุเอา ออกุสโต จูลิโอ วัลฟานโด เดอ ซัคเซิน-โคบูร์กและโกทา เออ บรากันซา เป็นพระมหากษัตริย์แห่งโปรตุเกสและอัลเกรฟ ตั้งแต่ ค.ศ. 1861 จนถึง ค.ศ. 1889 พระองค์เป็นพระราชโอรสพระองค์ที่ 2 ของสมเด็จพระราชินีนาถมารีอาที่ 2 แห่งโปรตุเกสกับพระเจ้าเฟอร์นันโดที่ 2 แห่งโปรตุเกส ตอนแรกพระองค์ทรงมีพระอิสสริยศเป็นดยุกแห่งปอร์โตและวิเซอู พระเจ้าลูอิสที่ 1 แห่งโปรตุเกส ทรงโปรดด้านคีตกวี แต่หลังจากที่พระเจ้าเปดรูที่ 5 แห่งโปรตุเกส พระเชษฐาของพระองค์สวรรคต โดยไร้รัชทายาท พระองค์จึงถูกผลักดันให้ครองราชย์เป็นพระมหากษัตริย์โปรตุเกส รัชกาลของพระองค์ค่อนข้างเป็นที่เบื่อหน่ายของประชาชน และมีแต่รัฐบาลที่ไร้ประสิทธิภาพ รัชสมัยของพระองค์ ความเจริญของประเทศโปรตุเกสค่อยๆ ลดลง แต่ประเทศโปรตุเกสก็ยงเป็นประเทศที่มีความก้าวหน้าทางเทคโนโลยี การศึกษา และความมั่นคงทางการเมืองมากกว่าประเทศอื่นๆ ในยุโรป และมีความเจริญทางเศรษฐกิจและการล่าอาณานิคม มาปูโต เบย์ได้รับการยืนยันว่าเป็นความครอบครองของโปรตุเกสในปี 1875 โปรตุเกสปฏิเสธการติดต่อทางบกระหว่างแองโกลาโปรตุเกสและโมซัมบิกโปรตุเกสที่จุดสูงสุดของการแย่งชิงแอฟริกา พระเจ้าลูอิสที่ 1 แห่งโปรตุเกส ทรงเป็นนักวิทยาศาตร์ที่มีความหลงใหลในด้านสมุทรศาสตร์ พระองค์ทรงลงทุนเป็นจำนวนมากในการระดมทุนเพื่อสร้างเรือวิจัยในการเก็บรวบรวมตัวอย่างในมหาสมุทรของโลก พระองค์ทรงงรับผิดชอบในการจัดตั้งพิพิธภัณฑ์สัตว์น้ำแห่งแรกของโลก ชื่อว่า Aquario Vasco da Gama ใน ลิสบอน ซึ่งยังคงเปิดให้ประชาชนเข้าชมสิ่งมีชีวิตทางทะเลรวมทั้งปลาหมึกยาว 10 เมตร ความรักในวิทยาศาสตร์ของพระองค์ถูกส่งผ่านไปยังบุพระโอรสสองพระองค์ของพระองค์อภิเษกสมรสและรัชทายาท อภิเษกสมรสและรัชทายาท. พระเจ้าลูอิสที่ 1 แห่งโปรตุเกส อภิเษกสมรสเจ้าหญิงมาเรีย เพียแห่งอิตาลี พระราชธิดาของสมเด็จพระเจ้าวิคเตอร์ เอ็มมานูเอลที่ 2 แห่งอิตาลีกับสมเด็จพระราชินีมาเรีย อเดเลดแห่งออสเตรีย ทั้งสองพระองค์มีพระโอรส 2 พระองค์ ที่รอดชีวิตจากวัยเด็กและมีพระโอรสอีกหนึ่งพระองค์ที่สิ้นพระชนม์ตอนประสูติในปี 1866 พระโอรส 2 พระองค์ได้แก่พงศาวลี</doc>
