<doc id="148811" url="https://th.wikipedia.org/wiki?curid=148811" title="เอ็ดเวิร์ด เฟอร์ลอง">เอ็ดเวิร์ด เฟอร์ลอง เอ็ดเวิร์ด เฟอร์ลอง (Edward Furlong) มีชื่อจริงว่า เอ็ดเวิร์ด วอลเตอร์ เฟอร์ลอง (Edward Walter Furlong) เกิดเมื่อวันที่ 2 สิงหาคม ค.ศ. 1977 ที่เกล็นเดล รัฐแคลิฟอร์เนีย สหรัฐอเมริกา มีชื่อเสียงมาจากการรับบทเป็น จอห์น คอนเนอร์ จากเรื่อง Terminator 2: Judgment Day ในปี ค.ศ. 1992 ซึ่งเป็นภาพยนตร์ทำรายได้สูงสุดในปีนั้น โดยได้แสดงประกบคู่กับ อาร์โนลด์ ชวาร์เซเน็กเกอร์ และ ลินดา แฮมิลตัน จากการกำกับของเจมส์ คาเมรอน หลังจากนั้น บทบาทของเฟอร์ลองในภาพยนตร์จอเงินกลับเงียบหายไป ทั้ง ๆ ที่ทำท่าว่าจะเป็นนักแสดงดาวรุ่งได้ไม่ยาก โดยไปแสดงบทบาทในซีรีส์ทางโทรทัศน์แทน เฟอร์ลอง มีบทบาทในภาพยนตร์ใหญ่อีกเพียงเรื่องเดียวในปี ค.ศ. 1996 โดยรับบทเป็นลูกชายของเลียม นีสัน และ เมอร์รีล สตรีฟ ถูกกล่าวหาว่าฆ่าคน ในเรื่อง Before and After หลังจากนั้น อีกหลายปี ในปี ค.ศ. 1998 เฟอร์ลองกลับมารับบทในภาพยนตร์อีกครั้ง ในเรื่อง American History X โดยรับบทเป็น แดนนี่ วินยาร์ด น้องชายของเอ็ดเวิร์ด นอร์ตัน ซึ่งตอนหลังถูกยิงตายในเรื่อง และในปี ค.ศ. 1999 ก็ได้รับบทในอีกหลายเรื่อง เช่น Detroit Rock City , Pecker โดยแสดงคู่กับ คริสติน่า ริชชี่</doc>
