<doc id="71132" url="https://th.wikipedia.org/wiki?curid=71132" title="สายัณห์ สัญญา">สายัณห์ สัญญา สายัณห์ สัญญา เป็นอดีตนักร้องเพลงลูกทุ่งชาวไทย มีน้ำเสียง ลีลา อันเป็นเอกลักษณ์ สายัณห์ สัญญา มีผลงานเพลงอันเป็นอมตะ ติดหูคนไทยมากมายหลายสิบเพลง มานานกว่า 3 ทศวรรษประวัติชีวิตช่วงต้น ประวัติ. ชีวิตช่วงต้น. สายัณห์ สัญญา มีชื่อจริงเดิมคือ สายัณห์ ดีเสมอ ภายหลังเปลี่ยนชื่อเป็น พรสายัณห์ มีโชคดีเสมอ เกิดเมื่อวันที่ 31 มกราคม พ.ศ. 2496 ที่ตำบลป่าสะแก อำเภอเดิมบางนางบวช จังหวัดสุพรรณบุรี เป็นบุตรของนายอ่อง และนางบุญช่วย ดีเสมอ มีพี่ชาย 1 คน แต่ได้เสียชีวิตไปตั้งแต่สายัณห์ยังเล็กๆ ครอบครัวประกอบอาชีพทำนา เมื่อตอนเด็ก ๆ ได้ร่ำเรียนหนังสือที่โรงเรียนใกล้ ๆ บ้านคือ โรงเรียนบ้านใหม่ไร่อ้อย จนจบการศึกษาชั้นประถมศึกษาปีที่ 4 แล้วก็ออกมาช่วยพ่อแม่ทำนาที่บ้าน ไม่นานคุณพ่ออ่องก็เสียชีวิตกลางคัน ทำให้สายัณห์ต้องอยู่กับแม่ตามลำพังเส้นทางสู่วงการเพลง เส้นทางสู่วงการเพลง. สายัณห์นิยมชมชอบและรักการร้องเพลงลูกทุ่งมาตั้งแต่เด็ก ตระเวนประกวดร้องเพลงมามากมายนับครั้งไม่ถ้วน ได้รับรางวัลชนะเลิศมาก็หลายครั้ง โดยมีญาติผู้ใหญ่ที่ชื่อ "น้าสว่าง" เป็นผู้พาไปสมัครประกวดร้องเพลงตามสถานที่ต่าง ๆ จากนั้นออกมาช่วยพ่อแม่ทำนา ต่อมาได้ไปสมัครเป็นนักร้องอยู่วงดนตรี กับเทียนชัย สมยาประเสริฐ (สามีผ่องศรี วรนุช) แต่ยังไม่ได้ออกหน้าเวที จากนั้นได้ย้ายไปอยู่กับวงดนตรีผ่องศรี วรนุช (ซึ่งแยกตัวออกมาจากเทียนชัย) ตามคำชักชวนของราเชนทร์ เรืองเนตร ที่นี่สายัณห์เริ่มออกเวทีในฐานะหางเครื่อง ต่อมาก็ได้มีโอกาสร้องเพลงด้วย ช่วงนี้เขาร้องเพลงแนวศรคีรี ศรีประจวบ เป็นหลัก สายัณห์อยู่ที่นี่ได้ 3 ปี วงก็ยุบ จากนั้นสายัณห์ก็ไปอยู่กับวงดนตรีอีกมากมายหลายวง อย่าง "รวมดาวกระจาย" ของครูสำเนียง ม่วงทอง, บรรจบ เจริญพร, ก้าน แก้วสุพรรณ และชินกร ไกรลาศ โดยในยุคนี้ สายัณห์ ใช้ชื่อว่า "กัมชัย ลูกราษฎร์บำรุง" ได้มีโอกาสอัดแผ่นเสียง ซึ่งเพลงที่สามารถหาฟังได้ในปัจจุบัน คือเพลง "หักใจไม่ลง" ต่อมาสายัณห์มาอยู่กับวง "รวมพร" ของคุณเล็ก และคุณน้อยศรี อิงคะนันท์ เจ้าของปั๊มน้ำมันพรรุ่งโรจน์ ย่านบุคคโล และได้รับการสนับสนุนจากคนทั้งสองให้บันทึกเสียงเป็นครั้งแรก คือ "รักเธอเท่าฟ้า" ของครูฉลอง การะเกต ซึ่งทำให้เขาพอจะเป็นที่รู้จักของแฟนเพลงอยู่บ้าง พ.ศ. 2515 สายัณห์ สัญญา มีความตั้งใจใฝ่ฝันที่จะเป็นนักร้องจึงแสวงหาโอกาสให้ตัวเองทั้งการเดินสายประกวดร้องเพลง และทำหน้าที่คนแบกกลอง หางเครื่องในวงดนตรี และย้ายวงไปเรื่อย ๆ จนกระทั่งโชคชะตาได้นำพาให้มาเจอผู้อุปการะ คือ คุณพ่อเล็กและแม่น้อยศรี อิงคะนันท์ ซึ่งเป็นเจ้าของปั๊มน้ำมันพรรุ่งโรจน์ บุคคโล และเป็นเจ้าของวงดนตรีรวมพร ผู้มีอุปการะทั้งสองออกทุนให้สายัณห์อัดแผ่นเสียงเริ่มต้นจากเพลงรักเธอเท่าฟ้า และเพลงพลัดคู่ แต่แผ่นเสียงไม่ได้รับการเผยแพร่ สร้างความเสียใจและท้อใจ ที่สุดก็เป็นเด็กล้างรถอยู่ที่ปั๊มน้ำมันพรรุ่งโรจน์ บุคคโล...ทำหน้าที่เด็กปั๊มสักระยะ โชคชะตาก็เข้าข้างอีกครั้งเมื่อ ครูชลธี ธารทอง ไปพบสายัณห์ สัญญา ที่ปั๊มน้ำมันแห่งนั้น เมื่อได้ยินเงาเสียงของศรคีรี ก็เกิดชอบใจ จึงแต่งเพลง "ลูกสาวผู้การ" และ "แหม่มปลาร้า" ให้สายัณห์ขับร้องก่อตั้งวงดนตรีและมีชื่อเสียง ก่อตั้งวงดนตรีและมีชื่อเสียง. ตั้งแต่ปี พ.ศ. 2516 มีการตั้งวงดนตรีสายัณห์ สัญญา โดยแสดงครั้งแรกที่บึงพลาญชัย จังหวัดร้อยเอ็ด โดยได้รับค่าแสดงรวมกันทั้งวง 8, 000 บาท และนับตั้งแต่นั้น สายัณห์ ก็ผลิตผลงานออกมาประดับวงการลูกทุ่งเมืองไทยมากมาย ในปี พ.ศ. 2525 สายัณห์ได้ผ่าตัดลำคอทำให้เสียงกลายเป็นเสียงแหบ และได้ฉายาว่า "แหบมหาเสน่ห์" จากนั้นในปี พ.ศ. 2527 สายัณห์ก็ได้เข้าสู่วงการภาพยนตร์อย่างเต็มตัว ทำให้ผลงานเพลงเงียบหายไปพักหนึ่ง ก่อนจะกลับมาทำผลงานเพลงอีกครั้ง สายัณห์ สัญญา ได้ชื่อว่าเป็นนักร้องลูกทุ่งชายที่ได้รับความนิยมมากที่สุดหลังจากการถึงแก่กรรมของสุรพล สมบัติเจริญ แม้จะไม่เคยได้รับรางวัลทางการร้องเพลงใด ๆ เลยก็ตาม แต่สายัณห์ก็เป็นนักร้องที่มีเสน่ห์ มีคำออดอ้อนแม่ยก แฟนเพลง ผู้สนับสนุน ด้วยประโยคที่คุ้นเคยคือ รักสายัณห์น้อย ๆ แต่รักนาน ๆ ซึ่งเป็นรูปแบบของพระเอกลิเก มีการไว้เคราแพะเป็นเอกลักษณ์ประจำตัวชีวิตครอบครัว ชีวิตครอบครัว. สายัณห์ สัญญาเคยใช้ชีวิตคู่กับวรรณพร สัมฤทธิ์ อดีตนางงามจังหวัดนครศรีธรรมราช มีบุตรและบุตรีด้วยกัน 4 คนคือ สวามินี , ศิรประภา , เวสารัช และภัทรกัญญา ก่อนหน้านี้สายันต์มีบุตรชายอีกคนที่เกิดกับอารมณ์ แต่งทรง อดีตหางเครื่อง ชื่อ อนุสรณ์ มุสิกะสินธุ์ลาลับ ลาลับ. สายัณห์ สัญญา ได้รับการเข้าพักรักษาตัวด้วยโรคมะเร็งตับที่โรงพยาบาลศรีวิชัย เมื่อวันที่ 15 กรกฎาคม พ.ศ. 2556 ญาติกล่าวว่าขณะที่สายัณห์นอนพูดคุยกับครอบครัวที่บ้านพัก เกิดฟุบหมดสติ เนื่องจากอาการน็อกเบาหวาน หลังการตรวจอย่างละเอียดแพทย์พบจุด 4 จุดในตับอ่อน และอยู่ในสภาวะกระจายตัว แพทย์จึงนำชิ้นเนื้อไปตรวจ และพบว่าเป็นเซลล์มะเร็ง ต่อมาสายัณห์ได้ย้ายไปรักษาตัวที่โรงพยาบาลพระราม 9 และโรงพยาบาลธนบุรีตามลำดับ โดยระหว่างการรักษาตัวในเดือนกรกฎาคม สายัณห์ได้ขออนุญาตแพทย์เพื่อขึ้นแสดงในคอนเสิร์ตอำลาขวัญใจคนเดิม ซึ่งจัดโดยโทรทัศน์ดาวเทียม แซบแชแนล ณ พระประแดงอาเขต จังหวัดสมุทรปราการ และได้ขออนุญาตแพทย์อีกครั้งเพื่อขึ้นแสดงคอนเสิร์ต ณ วัดไร่ขิง จังหวัดนครปฐม ในช่วงปลายเดือนสิงหาคม ในวันที่ 8 กันยายน พ.ศ. 2556 แพทย์เปิดเผยว่า สายัณห์อยู่ในภาวะวิกฤติ ไตทำงานผิดปกติเป็นผลมาจากโรคมะเร็งตับที่แพร่กระจายไปทั่วร่างกายแล้ว อาการต้องดูวันต่อวัน และระวังไม่ให้มีโรคแทรกซ้อน ไม่เช่นนั้นคนไข้จะทรุดทันที ต่อมาเมื่อเวลา 12:35 นาฬิกาของวันที่ 11 กันยายน พ.ศ. 2556 สายัณห์ได้เสียชีวิตลงอย่างสงบที่โรงพยาบาลธนบุรี ญาติประกอบพิธีรดน้ำศพที่วัดไร่ขิงในวันที่ 12 กันยายน พ.ศ. 2556 และพระราชทานเพลิงศพ 19 ธันวาคม พ.ศ. 2556 ที่วัดป่าเลไลยก์วรวิหาร จังหวัดสุพรรณบุรีผลงาน ผลงาน. สายัณห์ สัญญา ผลิตผลงานเพลงออกมามากมายหลายสิบชุด เช่น- เกลียดห้องเบอร์ห้า - กินอะไรถึงสวย - กลิ่นแก้มนาง - ขับรถหารัก - ของขวัญให้แฟน - ขวัญใจคนเดิม - เขมรไล่ควาย - ขอบคุณเจ้าของมาลัย - ความรักเหมือนยาขม - คนซื่อที่ไร้ความหมาย - ความรักสีดำ - คิดถึงสายัณห์ - คนไม่มีหัวใจ - จากบ้านนาด้วยรัก - ฉันรักเมืองไทย - ฟ้าบันดาล - ดอกฟ้า เมืองไทย - น้ำตาอีสาน - นางกวักมหาเสน่ห์ - นางฟ้ายังอาย - ในอ้อมกอด - เปิดผนึกบันทึกช้ำ - เปิดเทอมรอรัก - มนต์เสียงเพลง - มะเร็งในอารมณ์ - ไม่มีใครรักจริง - มีแฟนหรือเปล่า - มันจะเหลือเรอะ - ยืนใจลอยคอยแฟน - รักคนชื่อเพ็ญ - รักสาวระยอง - รักเธอเท่าฟ้า - รักจนขาดใจ - ลาบางกอก - ลืมไม่ลง - วอนหาคู่ - วันสุดท้าย - ลานเทสะเทือน - สายัณห์ขายใจ - สายัณห์คอยแฟน - สายัณห์เพ้อ - สุขสันต์วันเศร้า - เสียงขลุ่ยเรียกนาง - สายัณห์รักจริง - สิ้นทางรัก - สายัณห์แสดงสด - สายัณห์คอยคู่ - สายัณห์ ปีทอง 28 - หนุ่มพเนจร - หนุ่มรำโทน - หยาดเพชร - หนุ่มข้าวจ้าวสาวข้าวเหนียว - เหมือนข้าวลืมเคียว - ห้องนอนคนจน - อ้อนจันทร์ - อยากกินเนื้อคนใจดำ - ไอ้หนุ่มรถไถ - อมตะเสียงทอง - อกหักที่หมอชิต - สายัณห์วอนแฟน (ก.พ. 2550) - ผลงานเพลงดัง สายัณห์ สัญญา บันทึกเสียงเอาไว้กว่า 1, 200 เพลง และในจำนวนนั้นมีเพลงที่ได้รับความนิยมจากแฟนเพลงมากมาย เช่น- รักเธอเท่าฟ้า - ลูกสาวผู้การ - แหม่มปลาร้า - ขาดเธอพี่ขาดใจ - ขออยู่ด้วยคน - นางฟ้ายังอาย - มีแฟนหรือเปล่า - คำสั่งเตรียมพร้อม - แม่ดอกซอมพอ - ทหารกองหนุน - กินอะไรถึงสวย - นางกวักมหาเสน่ห์ - พบรักปากน้ำโพ - ลานเทสะเทือน - ถึงชั่วก็รัก - บอกแล้วน้องรวง - ปิดห้องร้องไห้ - น้ำตาชาวใต้ - ยินดีรับเดน - ล้นเกล้าเผ่าไทย - จำปาลืมต้น - หวานเป็นลมขมเป็นยา - นักเพลงคนจน - มนต์รักกาสะลอง - ฝากใจไว้อีสาน - ขาดเธอพี่ระทม - คาถามัดใจ - เกลียดห้องเบอร์ห้า - สัมพันธ์รักนักเพลง - ไก่จ๋า - วานนี้รักวันนี้ลืม - เธอมีของดี - แด่คนชื่อเจี๊ยบ - ผู้เสียสละ - เสียความรู้สึก - คนอกหักพักบ้านนี้ - ยืนใจลอยคอยแฟน - เหนือคำสาบาน - หนึ่งปีที่ทรมาณ - ลารักจากสวนแตง - ตัวไกลใจเหงา - ไอ้หนุ่มรถไถ - โรครักกำเริบ - ทุ่งสานสะเทือน - รักแล้งเดือนห้า - บ้านนี้ฉันรัก - คนชื่อเดือน - อกหักซ้ำสอง - อกหักซ้ำสามผลงานการแสดงผลงานการแสดง. - พ่อหอยโข่ง (2523) แสดงกับ เด่น ดอกประดู่ และ สุพรรษา เนื่องภิรมย์ - เสน่ห์นักร้อง (2526) คู่กับ พุ่มพวง ดวงจันทร์, ยอดรัก สลักใจ, เนาวรัตน์ ยุกตะนันท์, ล้อต๊อก อำนวยการสร้าง, ดุลย์พิจิตร กำกับการแสดง, ฉายครั้งแรก 30 ธันวาคม 2526, โรงภาพยนตร์ พาราเมาท์-ลอนดอน - สวรรค์บ้านนา (2526) แสดงกับ ปิยะ ตระกูลราษฎร์ - ลูกทุ่งพเนจร (2527) คู่กับ จารุณี สุขสวัสดิ์, ชาญ มีศรี อำนวยการสร้าง, จรินทร์ พรหมรังสี กำกับการแสดง, ฉายครั้งแรก 14 มกราคม 2527, โรงภาพยนตร์ ศรีย่าน-พระโขนงรามา - นักร้องนักเลง (2527) คู่กับ พุ่มพวง ดวงจันทร์, นันทิดา แก้วบัวสาย, แวว มยุรา, สุวิทย์ ชุติพงษ์ อำนวยการสร้าง, ชุมพร เทพพิทักษ์ กำกับการแสดง, ฉายครั้งแรก 4 มีนาคม 2527, ดรงภาพยนตร์ เฉลิมไทย-เฉลิมกรุง - ฟ้าบันดาล (2527) คู่กับ สุพรรษา เนื่องภิรมย์, สกล อลงกรณ์ อำนวยการแสร้าง, ไผ่สีทอง กำกับการแสดง, ฉายครั้งแรก 28 กรกฎาคม 2527, โรงภาพยนตร์ เฉลิมไทย-เฉลิมกรุง - แพแตก (2527) คู่กับ นันทิดา แก้วบัวสาย, เบญจวรรณ ภูษณะพงษ์, ศราวุธ เก่งทุกทาง, พิศมัย วิไลศักดิ์ เชาว์ มีคุณสุต กำกับการแสดง รับบท เสือไผ่ - นักร้องปืนโหด (2528) คู่กับ นันทิดา แก้วบัวสาย, สุวิทย์ ชุติพงษ์ อำนวยการสร้าง, ลักษณ์ อภิชาติ กำกับการแสดง, ฉายครั้งแรก 19 มกราคม 2528, โรงภาพยนตร์ เฉลิมไทย-ดาดา - ลูกทุ่งเสียงทอง (2528) แสดงกับ ทูน หิรัญทรัพย์ และ สินจัย หงษ์ไทย - ความรักเหมือนยาขม (2530) คู่กับ สรพงษ์ ชาตรี และ มาริษา อุดมพร, สุวิทย์ ชุติพงษ์ อำนวยการสร้าง, พงษ์สุรีย์ กำกับการแสดง, ฉายครั้งแรกเมื่อ 28 มกราคม 2530, ณ โรงภาพยนตร์ เจ้าพระยา หมายเหตุ : พ่อหอยโข่ง ไม่ได้แสดงโดยตรง มีเพียงการไปถ่ายภาพหน้าเวทีการแสดงมาตัดใส่ในหนัง และ ลุกทุ่งเสียงทอง และ สวรรค์บ้านนา มีเพียงการนำเพลงที่ร้องไปใช้ในบางตอนของภาพยนตร์ด้านอื่น ๆด้านอื่น ๆ. - ภาพยนตร์ มนต์รักทรานซิสเตอร์ มีมุกตลกกล่าวถึงสายัณห์ สัญญา ว่า เคยเป็นเด็กในวงของป๋าสุวัตร (รับบทโดย สมชาย ศักดิกุล) แต่ไม่ดังสักที แต่พอป๋าแนะนำให้สายัณห์ไว้เคราแพะ สายัณห์ก็ดังระเบิดและออกจากวงไป - สายัณห์ สัญญา ชื่นชอบ พ.ต.ท.ทักษิณ ชินวัตร ถึงขั้นแต่งเพลงเชิดชูให้ และเคยขึ้นเวทีปราศรัยของ แนวร่วมประชาธิปไตยต่อต้านเผด็จการแห่งชาติ (นชป.) ที่ท้องสนามหลวงสนับสนุนให้ พ.ต.ท.ทักษิณกลับมาเป็นนายกรัฐมนตรีอีกครั้ง และได้สมัครเป็นสมาชิกพรรคเพื่อไทยด้วย เมื่อปี พ.ศ. 2552 - สายัณห์ สัญญา เคยกล่าวหายอดรัก สลักใจ ว่าไม่ได้ป่วยเป็นมะเร็งจริง เมื่อยอดรัก สลักใจ ถึงแก่กรรม ไม่ได้ออกมารับผิดชอบใด ๆ หนำซ้ำยังพูดว่าตนเองอโหสิให้ยอดรัก สลักใจ ทำให้ศิลปินในวงการเพลงลูกทุ่งหลาย ๆ คนไม่พอใจ จากกรณีดังกล่าวส่งผลให้งานที่จองตัวร้องเพลงไว้ถูกยกเลิกเกือบหมด จนสายัณห์ต้องโทรศัพท์มาขอให้นายมานิต อังกินันท์ ผู้จัดการส่วนตัวช่วยติดต่องานแสดงให้ - ก่อนเสียชีวิตสายัณห์เช่าห้องเล็ก ๆ ราคา 4,000 บาทอยู่แถวปิ่นเกล้า ส่วนภรรยาอยู่กับลูก ๆ โดยมีอาชีพทำก๋วยเตี๋ยวลุยสวน ส่วนสมบัติอื่น ๆ นั้นสายัณห์ไม่มีเลย มีเพียงพระเครื่องชุดหนึ่งที่จะมอบให้กับลูกชาย ทั้งนี้ในช่วงปลายของชีวิต สายัณห์ยังฝากไว้ว่าไม่อยากให้เอาเงินมารักษาตน อยากเก็บเงินก้อนสุดท้ายไว้ให้ภรรยา และลูกมากกว่า - (15 กันยายน พ.ศ. 2556) ลุงเอี่ยม แห่งวัดไร่ขิงกล่าวเห็น สายัณห์ สัญญา เดินทางมาทำบุญที่วัดหลังเสียชีวิตไปแล้ว ระบุ กำลังรวบรวมเงินเพื่อบริจาคช่วยเหลือครอบครัว สายัณห์ สัญญา เพิ่มเติม วิไล พนม แต่งเพลงให้สายัณห์ สัญญา ร้อง 5 เพลง คือ ชีวิตสายัณห์, พบเธอที่จันทบุรี, คนชายแดน, แ­หบมหาเสน่ห์, ดวงใจคือหน้าต่างใจ บันทีกเสียงปี 2525 ปีที่สายัณห์ผ่าตัดลำคอ</doc>
