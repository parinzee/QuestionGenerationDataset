<doc id="361066" url="https://th.wikipedia.org/wiki?curid=361066" title="สโมสรฟุตบอลอำนาจ ยูไนเต็ด">สโมสรฟุตบอลอำนาจ ยูไนเต็ด สโมสรฟุตบอลอำนาจ ยูไนเต็ด เป็นสโมสรฟุตบอลอาชีพในประเทศไทย ตั้งอยู่ที่อำเภอเมือง จังหวัดอำนาจเจริญ ปัจจุบันลงแข่งขันในระดับไทยลีก 3 โดยสโมสรก่อตั้งขึ้นในปี พ.ศ. 2554 ในชื่อ อำนาจเจริญ ทาวน์ และ ได้เปลี่ยนชื่อเป็น อำนาจ โปลี ยูไนเต็ด ในปี พ.ศ. 2557 ก่อนจะเปลี่ยนชื่อเป็น อำนาจ ยูไนเต็ด ในปี พ.ศ. 2560ประวัติอำนาจเจริญ ทาวน์ ประวัติ. อำนาจเจริญ ทาวน์. ในปลายปี พ.ศ. 2552 นาย ศักดิ์ชัย ตั้งตระกูลวงค์ นายกเทศมนตรีเมืองอำนาจเจริญในขณะนั้น ได้ก่อตั้ง ชมรมฟุตบอลจังหวัดอำนาจเจริญ ขึ้น โดยได้ส่งทีมเข้าร่วมการแข่งขันฟุตบอลรายการต่างๆทั้งภายในจังหวัดและภายนอกจังหวัดหลายรายการ ต่อมา ชมรมฟุตบอลจังหวัดอำนาจเจริญได้มีแนวความคิดที่จะเข้าร่วมการแข่งขันฟุตบอลลีกภูมิภาค ดิวิชั่น 2 และมีโอกาสที่จะเข้าร่วมการแข่งขันการแข่งขันในฤดูกาล 2553 แต่กลับประสบปัญหาทางด้านความพร้อมของสนาม จึงทำให้ไม่สามารถเข้าร่วมการแข่งขันในฤดูกาลดังกล่าวได้ ต่อมาสำนักงานเทศบาลเมืองอำนาจเจริญ ได้ตั้งงบประมาณซ่อมแซมและปรับปรุงสนามฟุตบอลจนผ่านเกณฑ์มาตรฐานและสามารถเข้าร่วมการแข่งขันได้เป็นครั้งแรกในฤดูกาล 2554 โดยหลังจากได้สิทธิเข้าร่วมการแข่งขันแล้ว ได้ก่อตั้งขึ้นเป็น สโมสรฟุตบอลอำนาจเจริญ ทาวน์ และใช้ มด เป็นสัญลักษณ์ของสโมสร เนื่องจากชื่อทีมในภาษาอังกฤษคือ Amnat Town มีตัวย่อ A.N.T. อีกทั้งยังสื่อถึงว่าอำนาจเจริญเคยเป็นส่วนหนึ่งของจังหวัดอุบลราชธานี ซึ่งมีชื่อเดิมว่า ดอนมดแดงอำนาจ โปลี ยูไนเต็ด อำนาจ โปลี ยูไนเต็ด. พ.ศ. 2556 สโมสรประสบปัญหาด้านงบประมาณและการเงิน แต่ก็ยังสามารถแข่งขันในลีกภูมิภาค ดิวิชัน 2 ฤดูกาล 2556 ได้จนจบฤดูกาล โดยสโมสรจบฤดูกาลด้วยอันดับที่ 12 ในโซนภาคตะวันออกเฉียงเหนือ และหลังจบฤดูกาลมีข่าวว่าทางผู้บริหารของสโมสรอาจยุบทีมเนื่องจากประสบปัญหาทางการเงิน จนกระทั่งในเดือนพฤศจิกายน พ.ศ. 2556 วิทยาลัยอาชีวศึกษาโปลีเทคอำนาจเจริญ ได้เข้ามาเป็นผู้สนับสนุนหลักของสโมสร โดยมีประธานสโมสร คือ นางจันทร์เพ็ญ ประเสริฐศรี จึงได้มีการเปลี่ยนชื่อสโมสรเป็น อำนาจ โปลี ยูไนเต็ด และใช้ชื่อนี้ในการลงแข่งขันครั้งแรกในลีกภูมิภาค ดิวิชัน 2 ฤดูกาล 2557 เป็นต้นมาผู้เล่นชุดปัจจุบัน ผู้เล่นชุดปัจจุบัน. ชุด ลีกภูมิภาค ดิวิชั่น 2 2554โลโก้ทีม</doc>
