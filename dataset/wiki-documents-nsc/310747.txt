<doc id="310747" url="https://th.wikipedia.org/wiki?curid=310747" title="ธีรวิทย์ โฆคิน">ธีรวิทย์ โฆคิน ธีรวิทย์ โฆคิน (; ) เป็นตัวละครจากการ์ตูนเรื่อง เคนอิจิ ลูกแกะพันธุ์เสือ (Kenichi: The Mightiest Disciple หรือ HISTORY'S STRONGEST DISCIPLE KENICHI) ซึ่งเป็นวายร้ายตัวสำคัญผู้ใช้วิชามวยไทยโบราณในการต่อสู้ และมีท่าโจมตีตามตำรามวยไทยหลายกระบวนท่า อย่างเช่น ยันเอราวัณ, หักคอเอราวัณ และหิรัญม้วนแผ่นดิน ปรากฏตัวครั้งแรกในมังงะเล่มที่ 29 ธีรวิทย์เป็นหนึ่งในสมาชิกของโยมิ (Yomi) ซึ่งโยมินั้นก็คือเหล่าลูกศิษย์ของยามิ (Yami) ตามท้องเรื่องกล่าวไว้ว่า ยามิเป็นผู้ฝึกศิลปะการต่อสู้ระดับซูเปอร์มาสเตอร์ พวกเขามีอยู่ 10 คน ซึ่งก็ใช้ศิลปะการต่อสู้ที่แตกต่างกันไป แต่ละคนจะมีลูกศิษย์แค่คนเดียว ส่วนธีรวิทย์นั้นเป็นลูกศิษย์ของอาจารย์สอนมวยไทยโบราณชื่อว่า "อากาศ แจ่มใส" เขาเป็นคนที่มีฝีมือสูงส่ง ทั้งยังวิเคราะห์ความสามารถของศัตรูได้อย่างแม่นยำ รวมทั้งมีความสามารถด้านการเล่นหมากรุกสากล และเป็นตัวละครที่ค่อนข้างลึกลับตัวหนึ่งประวัติตามท้องเรื่อง ประวัติตามท้องเรื่อง. ธีรวิทย์ โฆคิน ปรากฏตัวอย่างเป็นทางการในตอนที่ 267 ตามฉบับหนังสือการ์ตูน แต่ความจริงแล้วเขาเคยปรากฏตัวก่อนหน้านั้น เพียงแต่ในตอนนั้นเขามาในฐานะนักล่าสำนัก กลุ่มโยมิทุกคนมีหน้าที่ทำลายสำนักศิลปะการต่อสู้ และสำนักที่เขาเลือกทำลายคือสำนักคาราเต้ ในตอนนั้นเขาเป็นแค่นักสู้ลึกลับที่ไม่รู้แม้กระทั่งชื่อ พอมาถึงตอนที่ 267 เขาได้ปรากฏตัวอีกครั้งพร้อมกับสมาชิกโยมิอีก 3 คน ในตอนนี้เขาเข้ามาอยู่ในฐานะนักเรียนแลกเปลี่ยน ในโรงเรียนเดียวกับเคนอิจิ ชิราฮามะ ซึ่งเป็นตัวละครเอกของเรื่อง การมาของเขาเป็นที่หวาดหวั่นของบรรดาเพื่อนฝูงของเคนอิจิเป็นอย่างมาก ด้วยเหตุนี้เคนอิจิจึงต้องฝึกฝนหนักกว่าเก่าเพื่อรับมือกับสมาชิกของโยมิ ธีรวิทย์นั้นถึงแม้ภายนอกจะดูสงบ แต่ที่จริงแล้วเขามาเพื่อฆ่าเคนอิจิตามคำสั่งของหัวหน้า ครั้งแรกที่เข้ามาอยู่ เขาได้ล้มสมาชิกของชมรมคาราเต้ในโรงเรียน แล้วได้รวบรวมสมาชิกเหล่านั้นมาเป็นลูกน้องของตัวเอง พร้อมกับฝึกมวยไทยให้ แต่ทว่าเขาไม่ได้ฝึกการป้องกันตัว เพียงแต่ฝึกการโจมตีให้กับคนของเขาเท่านั้น เขาเป็นที่เคารพของคนเหล่านี้มาก พอถึงวันกีฬาสี ธีรวิทย์ก็ได้โอกาสเหมาะที่จะจัดการเคนอิจิ เขาให้คนของเขาไปหลอกเคนอิจิมาที่ชมรมคาราเต้ ในตอนนี้เคนอิจิต้องต่อสู้กับบรรดาลูกน้องของธีรวิทย์ ซึ่งจัดการได้ไม่ยากเย็นอะไร เพราะลูกน้องของธีวิทย์ไม่ได้ฝึกการป้องกันตัวเอาไว้ พอถึงคราวธีรวิทย์ต้องต่อสู้กับเคนอิจิ เขาก็สามารถจัดการเคนอิจิได้อย่างง่ายดาย เคนอิจิในตอนนี้ได้หมดลมหายใจไปชั่วครู่ แต่ได้อาจารย์อากิซาเมะช่วยไว้ได้ทัน ทำให้เคนอิจิสามารถฟื้นขึ้นมาได้ ตั้งแต่นั้นมาเคนอิจิก็กลัวธีรวิทย์ จนต้องไปฝึกวิธีใช้ความกลัวให้เป็นเหมือนเรดาห์จากอาจารย์ชิงุเระ ส่วนธีรวิทย์ก็ได้ย้ายออกจากโรงเรียนไป ธีรวิทย์กับเคนอิจิกลับมาสู้กันอีกครั้งในฐานของยามิที่โอกินาวา แต่คราวนี้ธีรวิทย์เป็นฝ่ายพ่ายไป เนื่องจากเขาสู้ด้วยความโกรธที่เห็นอากาศ แจ่มใส ครูของเขาล้มไปต่อหน้าต่อตาหลังจากสู้กับอาภาไชย ทำให้เขาเปิดช่องว่างให้เคนอิจิใช้ท่าไม้ตายได้สำเร็จ และถูกเคนอิจิปิดท้ายด้วยท่ามวยไทยที่อาภาไชยสอนให้ ทำให้ธีรวิทย์ไม่สามารถสู้ต่อได้ ถึงแม้ว่าธีวิทย์จะพ่ายเคนอิจิไป แต่เขาก็ไม่รู้สึกโกรธเคนอิจิ และยังทำให้อากาศครูของเขาตระหนักถึงความรักต่อครูของธีรวิทย์ จากนั้นเขาก็หายตัวไปอีกครั้ง มีเพียงข่าวลือว่าเขาพร้อมทั้งครูของเขาได้ถูกส่งกลับประเทศไทย ธีรวิทย์กลับมาอีกครั้งในตอนท้าย ๆ ของเรื่อง เขากับสมาชิกโยมิคนอื่นได้มีโอกาสเข้าไปช่วยพวกเคนอิจิในการต่อสู้กับเหล่าอริแนวคิดการสร้างตัวละครการตอบรับ</doc>
