<doc id="184717" url="https://th.wikipedia.org/wiki?curid=184717" title="กองทัพปลดปล่อยปาเลสไตน์">กองทัพปลดปล่อยปาเลสไตน์ กองทัพปลดปล่อยปาเลสไตน์ (Palestinian Liberation Army) เป็นกองกำลังทางทหารขององค์การปลดปล่อยปาเลสไตน์ ก่อตั้งเมื่อ พ.ศ. 2507 เพื่อต่อสู้กับอิสราเอล ไม่เคยอยู่ภายใต้การควบคุมขององค์กรปลดปล่อยปาเลสไตน์อย่างแท้จริง แต่อยู่ภายใต้อิทธิพลของรัฐบาลที่หนุนหลังอยู่มากกว่าประวัติและโครงสร้าง ประวัติและโครงสร้าง. หลังจากก่อตั้งองค์กรปลดปล่อยปาเลสไตน์ที่นำโดยอะห์หมัด ชูเกยรี องค์กรนี้อยู่ภายใต้อิทธิพลของชาติอาหรับโดยเฉพาะรัฐบาลอียิปต์ที่นำโดยนัสเซอร์ ชาวปาเลสไตน์ไม่ได้ควบคุมองค์กรนี้อย่างแท้จริง จนกระทั่งยัสเซอร์ อาราฟัตที่มาจากกลุ่มฟาตะห์ปลดแอกการควบคุมของนัสเซอร์ได้ใน พ.ศ. 2511 – 2512 ซึ่งเป็นช่วงที่ชาติอาหรับพ่ายแพ้ในสงครามหกวัน และองค์กรติดอาวุธของปาเลสไตน์มีความสำคัญมากขึ้น กองทัพปลดปล่อยปาเลสไตน์มีกองทหารที่สำคัญสามส่วนคือ ไอยนฺ ญาลุตในอียิปต์ กายิดชียะห์ในอิรัก ต่อมาย้ายไปจอร์แดนเมื่อ พ.ศ. 2510 และฮัตตันในซีเรียเนื่องจากเป็นกองทัพขนาดใหญ่ กองทัพปลดปล่อยปาเลสไตน์แบ่งย่อยเป็น 8 กองทัพ มีทหารทั้งหมดราว 12,000 คน ใน พ.ศ. 2511 ตั้งกองกำลังปลดปล่อยปาเลสไตน์เพื่อเป็นหน่วยคอมมานโดในการต่อต้านอิสราเอลในฉนวนกาซาที่อิสราเอลเข้ายึดครองเมื่อ 1 ปีก่อนหน้านั้น กองทัพเหล่านี้มีทีมงานเป็นผู้อพยพชาวปาเลสไตน์ภายใต้การควบคุมของประเทศผู้ให้อาศัย ซึ่งใช้บริการของหน่วยติดอาวุธนี้แทน จริงๆแล้ว กองทัพปลดปล่อยปาเลสไตน์อยู่ภายใต้การสั่งการของแผนกกองทัพขององค์กรปลดปล่อยปาเลสไตน์ แต่ในทางปฏิบัติไม่เคยควบคุมได้จริงๆประวัติการจัดกลุ่ม ประวัติการจัดกลุ่ม. รัฐบาลที่สนับสนุนกองทัพปลดปล่อยปาเลสไตน์และใช้ประโยชน์จากกลุ่มนี้มากที่สุดคือซีเรีย ใน พ.ศ. 2513 ได้ส่งรถถังของกองทัพที่ทาสีใหม่ตามความต้องการของกองทัพปลดปล่อยปาเลสไตน์ให้กองโจรปาเลสไตน์ในจอร์แดนระหว่างการต่อสู้ในเหตุการณ์กันยายนทมิฬ หลังจากเกิดแรงกดดันจากนานาชาติและการแทรกแซงทั้งจากสหรัฐและอิสราเอล ซีเรียจึงต้องถอนความช่วยเหลือ ระหว่างสงครามประชาชนในเลบานอน ซีเรียใช้กองทัพปลดปล่อยปาเลสไตน์เป็นตัวแทนแม้แต่ในการต่อต้านองค์กรปลดปล่อยปาเลสไตน์ กองทัพปลดปล่อยปาเลสไตน์ถูกทำลายเสียหายมากระหว่างการรุกรานเลบานอนภาคใต้ของอิสราเอลเมื่อ พ.ศ. 2525 และกลายเป็นการเริ่มต้นสงครามเลบานอน กองทัพปลดปล่อยปาเลสไตน์ในอียิปต์ถูกจัดกำลังในเลบานอนด้วยใน พ.ศ. 2519 หลังจากยัสเซอร์ อาราฟัต ได้บรรลุข้อตกลงกับอันวาร์ ซาดัต ประธานาธิบดีของอียิปต์ เพื่อปรับปรุงความสัมพันธ์ที่ถูกทำลายโดยความพยายามในการเจรจาสันติภาพกับอิสราเอลของซาดัต แต่หน่วยในอียิปต์ยังไม่มีความสำคัญเท่ากองทัพปลดปล่อยปาเลสไตน์ที่ซีเรียสนับสนุนกองทัพปลดปล่อยปาเลสไตน์ในปัจจุบัน กองทัพปลดปล่อยปาเลสไตน์ในปัจจุบัน. ทหารของกองทัพปลดปล่อยปาเลสไตน์ได้มาเป็นกำลังสำคัญของกองกำลังป้องกันตัวแทนชาติปาเลสไตน์หลังจากการลงนามในข้อตกลงออสโลเมื่อ พ.ศ. 2536 เมื่อพวกเขาได้รับอนุมัติให้เข้าส่เขตปาเลสไตน์เพื่อมีหน้าที่ในการรักษาความปลอดภัยให้กับตัวแทนชาติปาเลสไตน์ กองทัพปลดปล่อยปาเลสไตน์ที่อยู่ภายใต้อิทธิพลของซีเรียอยู่ระหว่างการเปลี่ยนแปลง มีความร่วมมือกับกลุ่มชีอะหฺในองค์กรปลดปล่อยปาเลสไตน์ที่อยู่ภายใต้การควบคุมของซีเรีย แม้ว่าความสำคัญของทั้งสองกลุ่มจะน้อยลง กองทัพปลดปล่อยปาเลสไตน์กำลังถูกสร้างใหม่ และผู้อพยพชาวปาเลสไตน์ในซีเรียอยู่ระหว่างการกำหนดความต้องการการบริการทางทหารของพวกตน แม้ว่าทีมงานทั้งหมดเป็นชาวปาเลสไตน์ แต่กองทัพปลดปล่อยปาเลสไตน์ยังอยู่นอกเหนือการควบคุมขององค์กรปลดปล่อยชาวปาเลสไตน์และอยู่ภายใต้อิทธิพลของกองทัพซีเรีย</doc>
