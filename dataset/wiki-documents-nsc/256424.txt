<doc id="256424" url="https://th.wikipedia.org/wiki?curid=256424" title="เคียว คุซานางิ">เคียว คุซานางิ เคียว คุซานางิ (; ) เป็นหนึ่งในตัวละครเอกจากเกม เดอะคิงออฟไฟท์เตอร์สของบริษัทเอสเอ็นเค เคียวปรากฏตัวครั้งแรกในเกม เดอะคิงออฟไฟเตอร์ส '94 ในฐานะหัวหน้าทีมญี่ปุ่น นอกจากนี้เขายังมีคู่ปรับตลอดกาลคือ อิโอริ ยางามิ ในตอนแรกเคียวปรากฏตัวในฐานะเด็กหนุ่มมัธยมปลายที่ค่อนข้างจะอวดดีนิดหน่อย เคียวเป็นผู้สืบทอดของตระกูลคุซานางิซึ่งเป็นหนึ่งในสามตระกูลที่ทำการสะกดปีศาจอสรพิษในตำนานคือ ยามาตะ โนะ โอโรจิ เมื่อ 1,800 ปีก่อน ในบรรดาผู้สืบสายเลือดตระกูลคุซานางิจะมีความสามารถในการสร้างเปลวเพลิงเพื่อใช้ในการต่อสู้ เฉกเช่นกับตระกูลยาซาคานิ และตระกูลยาตะ โดยที่ทั้งสามตระกูลจะมีสมบัติประจำตระกูลที่ได้รับสืบทอดมาหลายชั่วอายุคน สมบัติประจำตระกูลของเคียวก็คือ "ดาบคุซานางิ" (草薙の剣, Kusanagi-no-Tsurugi) ตราประจำตระกูลคุซานางิจะเป็นรูปพระอาทิตย์ เคียวเป็นคนที่มีความมั่นใจในตัวเองสูง นอกจากนี้ยังมีนิสัยรักสนุกไม่ซีเรียสกับชีวิต เขาจะไม่สนใจในสิ่งที่เขาเห็นว่ามันไม่มีประโยชน์อะไรกับชีวิตของตัวเองจึงทำให้ดูเหมือนเป็นคนขวางโลก แม้ว่านิสัยและพฤติกรรมของเขาจะดูไม่เป็นพระเอกสักเท่าไหร่ แต่เขาก็ให้ความสำคัญมากกับครอบครัว พรรคพวกเพื่อนฝูง รวมไปถึงยูกิซึ่งเป็นแฟนสาวของเขา เคียวมักจะเซ็งแบบสุดๆในการเรียนจนทำให้มีผลกับผลการเรียนของเขาเองแต่เขานั้นมีพรสวรรค์เรื่องการแต่งกลอนอยู่ไม่น้อยเลยทีเดียว เคียวมีหน้าที่จะดูแลตระกูลคุซานางิของเขามากกว่าคนทั่วไป เขาไม่ได้สนใจว่าตระกูลของเขาจะมีประวัติความเป็นมาอย่างไร อย่างไรก็ตามเคียวเองก็มีจิตใจของความยุติธรรมและความมุ่งมั่นที่ได้สู้กับคู่ต่อสู้ที่แข็งแกร่งซึ่งเขาเชื่อว่านี่คือสิ่งที่จะทำให้เขาสามารถลิขิตชีวิตตัวเองได้การพัฒนาตัวละคร การพัฒนาตัวละคร. เมื่อผู้ผลิตซีรีส์ส KOF ต้องการจะสร้างพระเอกคนใหม่ที่สามารถจะต่อกรได้กับตัวละครจาก "ตำนานกาโร่" (Fatal Fury, 餓狼伝説 Garo Densetsu) หรือ " ฤิทธิ์หมัดมังกรพยัคฆ์" (Art of Fighting, 龍虎の拳 = Ryuuko no Ken) ในตอนแรกนั้นพระเอกคนนี้มีชื่อว่า "เซียว คิริชิมะ" มีรูปแบบการแต่งกายเหมือนกับศิลปะการต่อสู้ทั่วไปซึ่งเป็นปกติของลักษณะการออกแบบตัวละครในขณะนั้น ต่อมาก็ได้เปลี่ยนชื่อเป็น เคียว คุซานางิ เช่นเดียวกับพล็อตเรื่องของ KOF ที่จะใช้เรื่องราวของปีศาจอสรพิษในตำนานอย่างโอโรจิ ความคิดในการใช้เปลวเพลิงเป็นรูปแบบการต่อสู้ของเคียวและสมาชิกคนอื่นๆในทีมญี่ปุ่นนั้นได้แรงบันดาลใจจากเรื่อง Getter Robo ในภาค KOF'96 รูปแบบการต่อสู้ของเคียวมีการเปลี่ยนแปลงแต่เพื่อแฟนๆของเคียวในภาคก่อนๆ ใน KOF'97 ผู้เล่นสามารถเลือกเล่นเคียวในรูปแบบของภาค KOF'94 และใน KOF'98 ก็สามารถเลือกเล่นเคียวในรูปแบบ KOF'95 ได้เช่นกันโดยที่เคียวทั้ง 2 รูปแบบได้รับความนิยมในขณะที่ตัวเกมนั้นให้ผู้เล่นทำการทดลองเล่นเกมดังกล่าว ซึ่งความคิดของเคียวที่มี 2 รูปแบบใน 1 เกมนี้ได้พัฒนาจนเป็น"การโคลนนิ่ง" ในขณะที่ SNK กำลังพัฒนา KOF'99 อยู่นั้น ในตอนแรกทาง SNK ตั้งใจจะไม่ใส่เคียว(และโคลนนิ่ง)และอิโอริในภาคนี้เพื่อให้เนื้อเรื่องของเกมนั้นพุ่งประเด็นไปที่พระเอกคนใหม่คือ เดแดช (K') อย่างไรก็ตาม SNK มาตระหนักแล้วว่าพวกเค้าไม่สามารถที่จะนำตัวละคร 2 ตัวนี้ออกไปได้เนื่องจากทั้ง 2 ตัวละครนี้เป็นตัวละครที่ได้รับความนิยมในระดับต้นๆจากผู้เล่น หลังจากนั้นทั้งเคียวและอิโอริก็ได้ปรากฏตัวในหลายๆซีรีส์สเกมของ SNK ผู้ให้เสียงพากษ์เคียวคนแรกในเกมก็คือคุณมาซาฮิโร่ โนนากะโดยที่พากษ์ให้เคียวนับตั้งแต่ภาคแรกจนถึงภาค KOF XIII ซึ่งในปัจจุบันผู้ที่พากษ์เสียงเคียวคือคุณโทโมอากิ มาเอโนะ โดยที่เริ่มพากษ์ให้เคียวครั้งแรกในภาค KOF XIVประวัติตามท้องเรื่อง ประวัติตามท้องเรื่อง. เมื่อ 660 ปีก่อน ตระกูลคุซานางิและตระกูลยาซาคานิยังเป็นพันธมิตรร่วมกัน อย่างไรก็ตามเนื่องจากสาเหตุอันเข้าใจผิดที่เลวร้ายของตระกูลยาซาคานิที่ไปทำสัญญาเลือดกับโอโรจิเพื่อที่จะได้พลังที่แข็งแกร่งที่สุด ตระกูลยาซาคานิได้เปลี่ยนชื่อเป็นตระกูลยางามิรวมถึงเปลวไฟของตัวเอง(จากสีแดงเป็นสีม่วงน้ำเงิน) หลังจากนั้นทั้งสองตระกูลก็ได้แค้นกันมาตั้งแต่นั้นเป็นต้นมาจนกระทั่งถึงยุคปัจจุบันซึ่งเป็นยุคของลูกหลานตระกูลคุซานางิ "เคียว คุซานางิ" และลูกหลานตระกูลยางามิ "อิโอริ ยางามิ"ภาคโอโรจิ ภาคโอโรจิ. เคียวในวัย 15 ปีสามารถเอาชนะบิดาของตนจนขึ้นเป็นผู้สืบทอดประจำตระกูลคุซานางิ จากนั้นไม่นานเคียวสามารถผ่านการคัดเลือกผู้เข้าร่วมประลองในประเทศญี่ปุ่นเพื่อเข้าร่วมการแข่งขัน "The King of Fighters" ซึ่งตัวแทนของทีมญี่ปุ่นนั้นประกอบไปด้วยเคียว คุซานางิ, เบนิมารุ นิไคโด และ โกโร่ ไดมอน โดยที่เคียวเป็นหัวหน้าทีมญี่ปุ่นและมีทั้ง 2 คนเป็นเพื่อนร่วมทีมและเพื่อนสนิทของเขาด้วย พวกเขาสามารถไปถึงรอบชิงชนะเลิศพวกเขาได้พบกับผู้จัดการแข่งขันคือ "รูกัล แบร์นชไตน์" รูกัลปรารถนาที่จะต่อสู้กับคนที่แข็งแกร่งจึงได้ท้าทายพวกเคียวแต่ก็พ่ายแพ้ รูกัลจึงทำลายเรือรบที่ตนและพวกเคียวอยู่ อย่างไรก็ตามพวกเคียวได้รับการช่วยเหลือและรอดตายในเวลาต่อมา ในการแข่งขัน KOF'95 เคียวและพรรคพวกได้รับเชิญให้เข้าร่วมการแข่งขันอีกครั้ง โดยการแข่งขันครั้งนี้มีรูกัลที่รอดตายจากการทำลายเรือรบของตนเองเป็นผู้จัด ในครั้งนี้รูกัลได้ล้างสมองไซซิวซึ่งเป็นพ่อของเคียวเพื่อที่จะให้เล่นงานลูกชายของตน ไซซิวได้ฟื้นคืนสติกลับมาหลังจากที่ได้สู้กับเคียวและพรรคพวก รูกัลได้ใช้พลังของโอโรจิเพื่อที่จะล้างแค้นจากคราวก่อน อย่างไรก็ตามรูกัลได้พ่ายแพ้อีกครั้งและร่างกายของรูกัลไม่สามารถจะรองรับพลังอันไร้ขอบเขตของโอโรจิและได้สูญสลายไปในเวลาต่อมา เมื่อไซซิวได้เห็นความกล้าหาญของเคียว ไซซิวจึงได้มอบหน้าที่ดูแลสืบทอดตระกูลคุซานางิให้กับเคียว ก่อนการแข่งขัน KOF'96 จะเริ่มขึ้น บุรุษลึกลับนามว่า "เกนิตส์" ที่เป็นหนึ่งในจตุรเทพของโอโรจิได้ปรากฏตัวขึ้นมาท้าสู้กับเคียว ในขณะนั้นเคียวมีความมั่นใจมากในการต่อสู้แต่เคียวได้พ่ายแพ้ให้เกนิตส์จนถูกนำส่งโรงพยาบาล ในขณะที่เคียวอยู่โรงพยาบาลนั้นความโกรธและจิตวิญญาณอันแรงกล้าทำให้เขาได้รับรูปแบบการต่อสู้แบบใหม่ จากเดิมที่เคียวปล่อยเปลวเพลิงพุ่งไปตามพื้นดินกลายเป็นหมัดที่มีเปลวเพลิงห่อหุ้มอยู่ เคียวและพรรคพวกได้เข้าร่วมประลองในงาน KOF'96 เพื่อที่จะทดสอบพลังใหม่ ในรอบชิงชนะเลิศ เคียวได้พบกับผู้จัดการแข่งขันนั่นก็คือ จิสึรุ คางูระ ผู้เป็นทายาทของตระกูลยาตะ ในตอนท้ายของการแข่งขันเคียวสามารถเอาชนะเกนิตส์ได้จากการช่วยเหลือของจิสึรุและอิโอริ จิสึรุได้เตือนเคียวเกี่ยวกับเรื่องพรหมลิขิตของตระกูลคุซานางิที่มีต่อโอโรจิให้เคียวได้รับรู้ หากแต่เคียวไม่ได้สนใจและเดินจากไป ก่อนการแข่งขัน KOF'97 จะจัดขึ้น เคียวได้พบกับนักเรียนมัธยมปลายคนหนึ่งชื่อ ชินโง ยาบุกิ ชินโงได้ตามตื้อเคียวให้สอนวิชาการต่อสู้และทำอย่างไรถึงจะมีเปลวเพลิงได้เหมือนเคียว เคียวทนลูกตื้อของชินโงไม่ไหวจึงรับเป็นลูกศิษย์และสอนวิชาให้เพื่อแลกกับการเลี้ยงข้าว เคียวได้ฝันร้ายว่ามีชายลึกลับเอาชนะเขาได้ในการแข่งขัน KOF ต่อมาเคียวตอบตกลงกับอิโอริและจิสึรุเพื่อเข้าร่วมการแข่งขันเพื่อที่จะทำให้ทุกอย่างนั้นกระจ่างชัด ในรอบสุดท้ายของการแข่งขัน เมื่อเคียวได้พบกับ 3 ในจตุรเทพของโอโรจิได้แก่ ยาชิโร่ นานาคะเสะ, เชอร์มี่ และ คริส เมื่อทั้ง 3 พ่ายแพ้ โอโรจิได้ใช้ร่างกายของคริสในการจุติเพื่อกลับมาทำลายตระกูลทั้ง 3 อีกครั้ง แต่ว่าทั้ง 3 ก็สามารถเอาชนะโอโรจิได้เช่นเดียวกับบรรพบุรุษของพวกเขาในอดีต ในตอนสุดท้ายนั้นโอโรจิได้ไปกระตุ้นพลังแห่งโอโรจิในตัวของอิโอริจนเกิดอาการคลุ้มคลั่งและสั่งให้อิโอริจัดการกับเคียวและจิสึรุ อิโอริได้ไปเล่นงานโอโรจิแทนและเคียวได้จัดการกับโอโรจิในขณะที่ถูกตรึงร่างโดยอิโอริด้วยท่าไม้ตายสุดท้ายและสามารถผนึกโอโรจิได้อีกครั้งหนึ่งแต่ว่าเคียวนั้นก็ได้หายสาบสูญไปภาคองค์กร NESTS ภาคองค์กร NESTS. หลังจากการแข่งขัน KOF'97 จบลงไป งานแข่งขัน KOF'99 ได้ถูกจัดขึ้นมาทันที เคียวได้ถูกจับตัวไปโดยองค์กร NESTS และได้ทำการทดลองทางพันธุกรรมของเคียวเพื่อจุดประสงค์หลายๆอย่างขององค์กร วันหนึ่งเคียวได้ฟื้นคืนสติหลังจากการหลับไหลมาอย่างยาวนาน รอบตัวเขามีอุปกรณ์เครื่องมือต่างๆมากมายรายล้อมรอบตัวในห้องทดลอง เคียวได้ทำลายข้าวของในนั้นและคิดจะหนีออกมา ในขณะที่กำลังหนีนั้นเคียวได้ยินถึงเรื่องราวขององค์กร NESTS เคียวพยายามที่จะหาคำตอบว่าองค์กรดังกล่าวจับตัวเขามาทำไมแต่ว่าฐานทัพนั้นก็ถูกทำลายซะก่อน เคียวจึงสะสางเรื่องราวเหล่านี้ด้วยตัวเอง ในขณะที่การทำลายเมืองเซาท์ทาวน์นั้นล้มเหลว เคียวได้เผชิญหน้ากับอิโอริและได้ต่อสู้โดยที่ไม่รู้ผลแพ้ชนะ ในการแข่งขัน KOF 2001 เคียวได้รวมทีมกับเพื่อนเก่าอย่างเบนิมารุและไดมอนรวมไปถึงชินโง ทำให้เป็นการกลับมาของทีมญี่ปุ่นเพื่อเข้าร่วมการแข่งขัน KOF ที่มีองค์กร NESTS เป็นผู้สนับสนุนการแข่งขันภาคแอช คริมสัน ภาคแอช คริมสัน. ในการแข่งขัน KOF 2003 จิสึรุปรากฏตัวต่อหน้าเคียวและอิโอริเพื่อที่จะร่วมมือกันคลี่คลายเกี่ยวกับเหตุการณ์ประหลาดที่มีโอโรจิมาเกี่ยวข้อง เคียวไม่ต้องการที่จะร่วมมือกับอิโอริ (อิโอริเองก็ไม่ต้องการเช่นกัน) แต่ก็สามารถรวมทีมเป็นทีมไตรเทวภัณฑ์ หลังจากเอาชนะมุไค พวกเคียวได้ไปสำรวจผนึกโอโรจิที่กำลังอ่อนแอลงเรื่อยๆซึ่งพวกเขาได้ย้ายผนึกนั้นก่อนที่จะสู้กับมุไค แต่พวกเขาโดนแอช คริมสันลอบทำร้ายและชิงกระจกยาตะของจิสึรุ และประกาศว่ารายต่อไปก็คืออิโอริจากนั้นก็หนีไป เคียวสาบานว่าจะแก้แค้นนี้ให้จงได้ ในการแข่งขัน KOF XI เคียว อิโอริและชินโงรวมทีมกันเพื่อจะต่อกรกับแอช อย่างไรก็ตามมนต์สะกดของโอโรจิทำให้อิโอริเกิดอาการคลุ้มคลั่งและเข้ามาเล่นงานเคียวและชินโงจนบาดเจ็บสาหัส ทันใดนั้นแอชได้ปรากฏตัวออกมาและขโมย "หยกเขี้ยวยาซาคานิ" รวมไปถึงพลังไฟสีม่วงของอิโอริด้วย อลิซาเบธ ดูโอ ลองและเบนิมารุเข้ามาดูแลอาการของพวกเคียว แอชประกาศว่าเคียวคือเป้าหมายต่อไป จากเหตุการณ์นั้นเคียวต้องรักษาตัวที่โรงพยาบาล ก่อนที่เขาจะหายดีทว่าเคียวได้แอบหนีออกมาจากที่นั่น ในขณะที่เขากำลังเดินอยู่ในเมืองนั้นเคียวได้ถูกเด็กหนุ่มลึกลับและและเด็กหญิงที่เป็นคู่หูเข้ามาโจมตี เคียวจะใช้พลังไฟของเขาเพื่อต่อสู้ แต่เด็กหนุ่มสาวลึกลับพวกนั้นได้ส่งจดหมายเชิญที่ลงชื่อไว้ว่า "R" ให้กับเคียวแล้วก็จากไป ต่อมาเบนิมารุและไดมอนได้พบกับเคียว จากนั้นทั้ง 3 คนก็ได้รวมทีมกันเพื่อเข้าร่วมการแข่งขัน KOF XIII หลังจากแอชได้อันตรธานไปแล้ว อิโอริเข้ามาท้าเคียวเพื่อที่จะสู้กันอีกครั้ง โดยที่พลังไฟสีม่วงของอิโอริได้กลับคืนมาแล้ว เคียวรับคำท้าของอิโอริและเข้าต่อสู้กันโดยที่ชัยชนะจะเป็นของใครนั้นยากจะที่จะคาดเดาพลัง ความสามารถ และทักษะพิเศษ พลัง ความสามารถ และทักษะพิเศษ. เปลวไฟ เคียวสามารถควบคุมเปลวไฟ เขาสามารถใช้เปลวไฟนั้นๆเพื่อโจมตีคู่ต่อสู้เช่นการทำเป็นลูกไฟหรือสร้างไฟในอากาศได้ นอกจากนี้ยังสามารถสร้างเป็นเสาไฟขนาดใหญ่หรือทำให้ร่างของตัวเองลุกเป็นไฟได้ เคียวไม่สามารถควบคุมไฟที่ตัวเองไม่ได้สร้างขึ้นมา ขับขี่ยานพาหนะ เคียวชอบที่จะขี่รถจักรยานยนต์ไปตามท้องถนนในญี่ปุ่น บางทีก็จะขี่สกู๊ตเตอร์ด้วย แต่งกลอน เคียวชอบแต่งกลอนเป็นงานอดิเรก ฮอกกี้น้ำแข็ง ถึงแม้ว่าจะมีความสามารถที่เกี่ยวกับไฟ แต่เคียวก็ชอบฮอกกี้น้ำแข็ง เล่นดนตรี เคียวสามารถเล่นเครื่องดนตรีอย่างกีตาร์ได้ดีข้อมูลจำเพาะข้อมูลจำเพาะ. - ชื่อสกุล : เคียว คุซานางิ - สัญชาติ : - เกิดวันที่ : 12 ธันวาคม (ภาค KOF'94: อายุ 19 ปี, KOF ซีรีส์: 20 ปี) - ส่วนสูง : 181 เซนติเมตร - น้ำหนัก : 75 กิโลกรัม - กรุ๊ปเลือด : B (RH-เนกกาตีฟ) - ความสัมพันธ์/ครอบครัว : ไซซิว คุซานางิ (พ่อ), ชิสุกะ คุซานางิ (แม่), โซจิ คุซานางิ (ลูกพี่ลูกน้อง), อาโออิ คุซานางิ (ลูกพี่ลูกน้อง) เคียว-1 (โคลนนิ่ง), เคียว-2 (โคลนนิ่ง), เคแดช (K') (มี DNA ของเคียว), คริซาลิด (มี DNA ของเคียว), เคโฟร์ไนน์ (K9999) (มี DNA ของเคียว), เนมเลส (มี DNA ของเคียว), คุซานางิ (ตัวตนในด้านมืด), ยูกิ (แฟนสาว) - สิ่งที่ชอบ : มอเตอร์ไซค์ของตัวเอง, ยูกิ (แฟนสาว) - สิ่งที่ไม่ชอบ : ความพยายาม - งานอดิเรก : แต่งกลอน - อาหารที่ชอบ : ปลาย่าง - กีฬาที่ถนัด : ฮอกกี้น้ำแข็ง - รูปแบบการต่อสู้ : วิชาการต่อสู้ประจำตระกูลคุซานางิ + มวยจีน (เคนโป)</doc>
