<doc id="48161" url="https://th.wikipedia.org/wiki?curid=48161" title="หม่อมหลวงสราลี กิติยากร">หม่อมหลวงสราลี กิติยากร หม่อมหลวงสราลี กิติยากร หรือ คุณน้ำผึ้ง (เกิด: 8 เมษายน พ.ศ. 2509) นักแสดง, พิธีกร คอลัมนิสต์ และนักธุรกิจชาวไทย เป็นธิดาคนเล็กในหม่อมราชวงศ์อดุลกิติ์ กิติยากร กับท่านผู้หญิงพันธุ์สวลี กิติยากร และเป็นพระขนิษฐาของพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุประวัติ ประวัติ. หม่อมหลวงสราลี กิติยากร เป็นธิดาคนเล็กจากทั้งหมดสองคนของหม่อมราชวงศ์อดุลกิติ์ กิติยากร กับท่านผู้หญิงพันธุ์สวลี กิติยากร (พระนามเดิม: หม่อมเจ้าพันธุ์สวลี ยุคล) มีพี่สาวคือพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ส่วนบิดาเป็นพระเชษฐาในสมเด็จพระนางเจ้าสิริกิติ์ พระบรมราชินีนาถ หม่อมหลวงสราลี สำเร็จการศึกษาจากโรงเรียนราชินี โรงเรียนจิตรลดา และระดับอุดมศึกษาจากคณะครุศาสตร์ จุฬาลงกรณ์มหาวิทยาลัย (สาขาวิชาดนตรีศึกษา) หม่อมหลวงสราลี สมรสกับธีรเดช จิราธิวัฒน์ บุตรชายคนโตของสุทธิเกียรติ จิราธิวัฒน์ กับแมรี แอน จิราธิวัฒน์ (มีชื่อไทยว่า มาลีรัตน์ จิราธิวัฒน์) ภรรยาชาวอังกฤษ เมื่อวันที่ 10 พฤศจิกายน พ.ศ. 2536 ทั้งคู่มีบุตรชายฝาแฝด คือ สุทธกิตติ์ และสิทธิกิตติ์ จิราธิวัฒน์ ต่อมาธีรเดช และหม่อมหลวงสราลี ได้หย่าจากกัน โดยบุตรชายทั้งสองอยู่ภายใต้การดูแลของหม่อมหลวงสราลี ส่วนธีรเดช จิราธิวัฒน์ ได้สมรสใหม่กับอำไพพรรณ อมรวิวัฒน์ บุตรสาวของพลตำรวจเอกสวัสดิ์ อมรวิวัฒน์ อดีตอธิบดีกรมตำรวจ เมื่อวันที่ 9 พฤศจิกายน พ.ศ. 2552 ส่วนในงานพระราชพิธีพระบรมศพพระบาทสมเด็จพระปรมินทรมหาภูมิพลอดุลยเดช เธอได้ตามเสด็จ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ไปการพระราชพิธีบำเพ็ญพระราชกุศลต่างๆ ณ พระที่นั่งดุสิตมหาปราสาท ในพระบรมมหาราชวังกรุงเทพมหานครผลงานละครโทรทัศน์ผลงาน. ละครโทรทัศน์. - พ.ศ. 2530: มหาเวสสันดรชาดก - พ.ศ. 2543: ข้ามสีทันดร (นักแสดงรับเชิญ) - พ.ศ. 2546: ผี วิญญาณ และความผูกพัน (ครูเหม เวชกร) ตอน ฆาตกรรม - พ.ศ. 2546: สี่แผ่นดิน รับบท แช่ม - พ.ศ. 2558: รักเร่ รับบท เพียงเพ็ญ - พ.ศ. 2560: ศรีอโยธยา รับบท กรมหลวงอภัยนุชิต / พระพันวัสสาใหญ่พิธีกรพิธีกร. - ฟ้าใสน้ำใจ - เที่ยวละไม ทั่วไทย - เที่ยวละไม...ไทยแลนด์เวิลด์ - คนไทย หัวใจไม่ท้อ - Morning Tips - กับข้าวเช้านี้สถานที่อันเนื่องจากนามสถานที่อันเนื่องจากนาม. - น้ำตกสราลีภิรมย์ อุทยานแห่งชาติภูจองนายอย อำเภอนาจะหลวย จังหวัดอุบลราชธานีลำดับสาแหรก</doc>
