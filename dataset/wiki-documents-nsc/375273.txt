<doc id="375273" url="https://th.wikipedia.org/wiki?curid=375273" title="ดิออฟฟิซ (ภาพยนตร์ชุดทางโทรทัศน์อเมริกัน)">ดิออฟฟิซ (ภาพยนตร์ชุดทางโทรทัศน์อเมริกัน) ดิออฟฟิซ () เป็นภาพยนตร์ซีรีส์ฉายทางโทรทัศน์แนวซิตคอม/ขบขัน ที่สร้างและเขียนบทครั้งแรกโดยริกกี เกอร์เวสและสตีเฟน เมอร์แชนท์ ฉายทางบีบีซีในประเทศอังกฤษในปี ค.ศ. 2001 จำนวน 2 ฤดูกาล และถูกนำมาสร้างใหม่ในประเทศต่างๆ ทั้งสหรัฐอเมริกา (The Office ปี 2005 - ปัจจุบัน), ฝรั่งเศส (Le Bureau ปี 2006 - ปัจจุบัน), เยอรมนี (Stromberg ปี 2004 - ปัจจุบัน), แคนาดา (La Job ปี 2006) และในอีกหลายประเทศ เช่น ชิลี (La Ofis), อิสราเอล (HaMisrad), จีน ซีรีส์ต้นฉบับกล่าวถึงสำนักงานสาขาของบริษัทขายกระดาษชื่อ เวิร์นแฮม ฮ็อกก์ (Wernham Hogg) มีผู้จัดการสาขาชื่อ เดวิด เบรนท์ (รับบทโดย ริกกี เกอร์เวส) มีผู้ช่วยชื่อ แกเรต คีนแนน (รับบทโดย แมกเคนซี ครูก) ภาพยนตร์ถ่ายทำโดยใช้มุมกล้องเลียนแบบการถ่ายทำภาพยนตร์สารคดีในแบบเรียลลิตีโชว์ ถ่ายทอดความเป็นไปในสำนักงานขายที่มีเรื่องวุ่นวายทั้งวัน ซีรีส์ฉบับอเมริกัน ถูกนำมาสร้างโดยเกร็ก แดเนียลส์ ออกอากาศทางเอ็นบีซี ตั้งแต่ปี 2005 จนถึงปัจจุบันเป็นฤดูกาลที่แปด กล่าวถึงสำนักงานสาขาเมืองสแครนตัน รัฐเพนซิลเวเนียของบริษัท ดันเดอร์ มิฟฟลิน (Dunder Mifflin) ซึ่งมีสำนักงานใหญ่อยู่ที่นิวยอร์ก มีผู้จัดการสาขาชื่อ ไมเคิล สก็อตต์ (รับบทโดย สตีฟ แคเรล) มีผู้ช่วยชื่อ ดไวท์ ชรูท (รับบทโดย เรนน์ วิลสัน) และจิม ฮาลเพอร์ท (รับบทโดย จอห์น คราซินสกี) เมื่อสิ้นสุดฤดูกาลที่เจ็ด บริษัทนี้ถูกบริษัทยักษ์ใหญ่ซื้อกิจการไป และเปลี่ยนตัวผู้จัดการเป็น ดีแองเจโล วิกเกอร์ส (รับบทโดย วิล เฟอร์เรล) ซีรีส์ ดิออฟฟิซ ฉายในไทยทางช่องยูนิเวอร์แซลเอเชีย มีชื่อภาษาไทยว่า "ออฟฟิซป่วนชวนหัว"นักแสดงหลักนักแสดงสมทบ</doc>
