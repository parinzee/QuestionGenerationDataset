<doc id="851408" url="https://th.wikipedia.org/wiki?curid=851408" title="ยูไนเต็ดเอ็กซ์เพรส เที่ยวบินที่ 3411">ยูไนเต็ดเอ็กซ์เพรส เที่ยวบินที่ 3411 เมื่อวันที่ 9 เมษายน ค.ศ. 2017 เจ้าหน้าที่ตำรวจของท่าอากาศยานนานาชาติโอแฮร์ใช้กำลังขับไล่ เดวิด เต๋า ซึ่งเป็นผู้โดยสาร ให้ออกจากเครื่องของยูไนเต็ดเอ็กซ์เพรส เที่ยวบินที่ 3411 หลังจากที่เขาปฏิเสธการออกจากเครื่องตามความประสงค์ของผู้จัดการ เขาส่งเสียงร้องในขณะที่เจ้าหน้าที่ลากเขาออกจากที่นั่ง และใบหน้าของเขากระแทกกับพนักพิงที่นั่งระหว่างการขัดขืน เจ้าหน้าที่จับแขนของเต๋าแล้วลากตัวไปตามทางเดินในเครื่องบิน ก่อนที่จะเผชิญหน้ากัน ผู้จัดการได้ยื่นข้อเสนอชดเชยให้สำหรับผู้โดยสารที่อาสาสละที่นั่ง ให้กับพนักงานสายการบินสี่คน ที่ต้องไปยังจุดหมายปลายทางคือท่าอากาศยานนานาชาติลุยส์วิลล์ แต่ไม่มีใครตอบรับ ผู้โดยสารสี่คนจึงถูกเลือกโดยไม่สมัครใจ ผู้โดยสารสามคนแรกยอมปฎิบัติตาม และเต๋า คือผู้ที่ถูกเลือกเป็นคนที่สี่ วิดีโออุบัติการณ์ดังกล่าวถูกบันทึกโดยผู้โดยสาร จนกลายเป็นไวรอลบนสื่อสังคมอย่างแพร่หลาย ส่งผลให้เกิดความไม่พอใจในเหตุการณ์อย่างรุนแรง นักการเมืองได้การเรียกร้องให้มีการตรวจสอบอย่างเป็นทางการ รวมไปถึงประธานาธิบดีสหรัฐ ดอนัลด์ ทรัมป์ ได้วิพากษ์วิจารณ์ถึงยูไนเต็ดแอร์ไลน์ ว่ามีการบริการลูกค้าได้ "แย่มาก"</doc>
