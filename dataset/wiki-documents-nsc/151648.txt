<doc id="151648" url="https://th.wikipedia.org/wiki?curid=151648" title="ฮวนนิโต รูบิลลาร์">ฮวนนิโต รูบิลลาร์ ฮวนนิโต รูบิลลาร์ (Juanito Rubillar) นักมวยสากลชาวฟิลิปปินส์ เกิดเมื่อ 22 กุมภาพันธ์ พ.ศ. 2520 ที่เมืองมาตี จังหวัดดาเวา ประเทศฟิลิปปินส์ สถิติการชก 65 ครั้ง ชนะ 46 (น็อค 22) เสมอ 7 แพ้ 12ประวัติ ประวัติ. รูบิลลาร์ขึ้นชกมวยสากลครั้งแรกเมื่อ 23 กรกฎาคม พ.ศ. 2537 เสมอกับ รามิล จิเวโร ที่ ฟิลิปปินส์ การชกในช่วงแรกในฟิลิปปินส์นั้น รูบิลลาร์ชกชนะและเสมอ ไม่แพ้ใคร มาแพ้เป็นครั้งแรกเมื่อมาชกในไทยใน พ.ศ. 2541 แพ้น็อค พงษ์ศักดิ์เล็ก ศิษย์คนองศักดิ์ ยก 4 จากนั้น มาชกกับพงษ์สักดิ์เล็กอีกครั้ง ซึ่งคราวนี้ รูบิลลาร์เป็นฝ่ายแพ้คะแนน จากนั้น มาชกแพ้น็อค เม็ดเงิน กระทิงแดงยิม ยก 9 แพ้คะแนน ฟ้าสั่ง ป.พงษ์สว่าง แพ้คะแนน สุรชัย แสงมรกต ต่อมา รูบิลลาร์ขึ้นชิงแชมป์เงารุ่นมินิมัมเวท WBCเมื่อ 10 เมษายน พ.ศ. 2542 ซึ่งรูบิลลาร์เป็นฝ่ายชนะน็อค ร็อกกี้ พัลมา ยก 4 ได้แชมป์มาครอง ป้องกันตำแหน่งได้ 1 ครั้ง ก็ขึ้นชิงแชมป์โลกรุ่นมินิฟลายเวท IBFเมื่อ 3 ธันวาคม พ.ศ. 2542 ที่อังกฤษ ปรากฏว่ารูบิลลาร์เป็นฝ่ายแพ้คะแนน โซลานี เปเตโล ไม่ได้แชมป์ รูบิลลาร์ขึ้นชิงแชมป์เงารุ่นไลท์ฟลายเวท WBC เมื่อ 27 พฤษภาคม พ.ศ. 2543 ชนะคะแนน คิม จินโฮ ที่ฟิลิปปินส์ ได้แชมป์มาครอง จากนั้น ไปชกนอกรอบที่ฮาวาย ชนะคะแนน ยูกิ ฮาชิคูชิ และชกป้องกันแชมป์เงาได้ 2 ครั้ง รวมทั้งชกชนะน็อค ฟ้าสั่ง ป.พงษ์สว่างด้วย รูบิลลาร์ได้ชิงแชมป์เฉพาะกาลรุ่นไลท์ฟลายเวท WBC เมื่อ 20 ตุลาคม พ.ศ. 2544 ที่เม็กซิโก ปรากฏว่าเป็นฝ่ายแพ้คะแนน ฮอร์เก อาร์เช ไม่ได้แชมป์ หลังจากนั้น ขึ้นชิงแชมป์เงารุ่นไลท์ฟลายเวท WBCเมื่อ 31 พฤษภาคม พ.ศ. 2545 ปรากฏว่าเสมอโดยกับเทคนิคกับโจมา แกมบัว หลังจากที่แกมบัวแตกเพราะถูกหัวชนในยกที่ 3 จนชกต่อไม่ได้ จากนั้น รูบิลลาร์ยังขึ้นชกอย่างต่อเนื่องและชนะรวด มีเสมอเพียงครั้งเดียว จนได้ชิงแชมป์โลกรุ่นไลท์ฟลายเวท WBC อีกครั้งเมื่อ 4 กันยายน พ.ศ. 2547 แต่ก็เป็นฝ่ายแพ้คะแนน ฮอร์เก อาร์เชไปอีก รูบิลลาร์ยังขึ้นชกอย่างต่อเนื่องและชกชนะรวด จนได้ชิงแชมป์เฉพาะกาลรุ่นไลท์ฟลายเวท WBC อีกเมื่อ 18 กรกฎาคม พ.ศ. 2549 แต่ก็แพ้คะแนน วันดี สิงห์วังชาไปอีก จากนั้น ขึ้นชิงแชมป์ OPBF รุ่นไลท์ฟลายเวทที่ว่าง ชนะน็อค อีร์ฟาน โอกาห์ ยก 7 ที่ฟิลิปปินส์เมื่อ 13 ตุลาคม พ.ศ. 2549 ได้แชมป์มาครอง ป้องกันตำแหน่งได้ 2 ครั้ง ก็ขึ้นชกตัดเชือกเพื่อหาผู้ชนะไปชิงแชมป์โลกรุ่นรุ่นไลท์ฟลายเวท WBC เมื่อ 14 มิถุนายน พ.ศ. 2551 ชนะคะแนน โอมาร์ นีโน โรเมโร ที่เม็กซิโก จากนั้นจึงขึ้นชิงแชมป์โลกเมื่อ 29 พฤศจิกายน พ.ศ. 2551 แพ้น็อค เอ็ดการ์ โซซา ยก 7 ที่เม็กซิโกไม่ได้แชมป์อีก รูบิลลาร์ได้ขึ้นชกตัดเชือกเพื่อหาผู้ชนะไปชิงแชมป์โลกรุ่นรุ่นไลท์ฟลายเวท WBC อีกครั้งเมื่อ 6 มิถุนายน พ.ศ. 2552 คราวนี้เป็นฝ่ายแพ้คะแนนโดยเทคนิค โอมาร์ นีโน โรเมโร ที่เม็กซิโก หลังจากนั้น รูบิลลาร์ยังมีโอกาสชิงแชมป์อีกหลายครั้ง โดยได้ชิงแชมป์โลกรุ่นไลท์ฟลายเวท WBA เมื่อ 25 กรกฎาคม พ.ศ. 2552 แพ้น็อค จิโอวานนี่ เซกูรา ยก 6 ที่เม็กซิโก จากนั้น ได้ครองแชมป์ WBC Continental Americas เมื่อ 21 พฤศจิกายน พ.ศ. 2552 ชนะคะแนน โฮเซ กัวดาลูเป มาร์ติเนซ ที่เม็กซิโก ต่อมาใน พ.ศ. 2553 รูบิลลาร์ไปชิงแชมป์โลกรุ่นไลท์ฟลายเวท IBO ที่แอฟริกาใต้ถึง 2 ครั้ง ครั้งแรกไปชิงแชมป์ที่ว่างเมื่อ 27 กุมภาพันธ์ พ.ศ. 2553 แพ้คะแนน เฮกกีเอ บุดเลอร์ รูบิลลาร์ขึ้นชิงแชมป์เป็นการแก้มืออีกครั้งเมื่อ 19 มิถุนายน ปีเดียวกัน แต่ก็แพ้คะแนนบุดเลอร์ไปอีก หลังจากนั้น รูบิลลาร์ชกแพ้รวด โดยได้ชิงแชมป์ WBC เข็มขัดเงินรุ่นซูเปอร์ฟลายเวทเมื่อ 21 พฤษภาคม พ.ศ. 2554 แพ้คะแนน ออสการ์ อบารา ที่เม็กซิโก ชิงแชมป์ WBO Latino รุ่นซูเปอร์ฟลายเวทเมื่อ 15 มิถุนายน พ.ศ. 2555 แพ้คะแนนโดยเทคนิค เดวิด กุยยาโน ที่สหรัฐ รูบิลลาร์ขึ้นชกคร้งล่าสุดเมื่อ 21 กุมภาพันธ์ พ.ศ. 2556 ที่สหรัฐ ชนะน็อค บาซีโญ เนียเวส ยก 5 จากนั้นก็ไม่ได้ขึ้นชกมวยอีกเกียรติประวัติเกียรติประวัติ. - แชมป์เงารุ่นมินิมั่มเวท WBC- ชิง 10 เมษายน 2542 ชนะน็อค ร็อคกี้ พัลมา ยก 4 ที่ ฟิลิปปินส์ - ป้องกันแชมป์ครั้งที่ 1, 6 พฤศจิกายน 2542 ชนะน็อค นิกโก้ โธมัส ยก 6 ที่ กวม - สละแชมป์ - แชมป์เงารุ่นไลท์ฟลายเวท WBC- ชิง 27 พฤษภาคม 2543 ชนะคะแนน คิม จินโฮ ที่ ฟิลิปปินส์ - ป้องกันแชมป์ครั้งที่ 1, 28 เมษายน 2544 ชนะน็อค ฟ้าสั่ง ป.พงษ์สว่าง ยก 6 ที่ ฟิลิปปินส์ - ป้องกันแชมป์ครั้งที่ 2, 28 กรกฎาคม 2544 ชนะน็อค ทากาฮิโกะ มิซูโนะ ยก 3 ที่ เกาหลีใต้ - สละแชมป์ - แชมป์ OPBF รุ่นไลท์ฟลายเวท- ชิง 13 ตุลาคม 2549 ชนะน็อค อิรฟาน โอคาห์ ยก 7 ที่ ฟิลิปปินส์ - ป้องกันแชมป์ครั้งที่ 1, 24 มิถุนายน 2550 ชนะน็อค เคน นากาชิมา ยก 5 ที่ ญี่ปุ่น - ป้องกันแชมป์ครั้งที่ 2, 16 พฤศจิกายน 2550 ชนะน็อค ลี เบียงจู ยก 5 ที่ ฟิลิปปินส์ - แชมป์ WBC Continental Americas- ชิง 21 พฤศจิกายน 2552 ชนะคะแนน โฮเซ กัวดาลูเป มาร์ติเนซ ที่เม็กซิโก - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมั่มเวท IBF เมื่อ 3 ธันวาคม 2542 แพ้คะแนน โซลานี่ เปเตโล ที่ อังกฤษ - ชิงแชมป์โลกเฉพาะกาลรุ่นไลท์ฟลายเวท WBC เมื่อ 20 ตุลาคม 2544 แพ้คะแนน ฮอร์เก้ อาร์เช ที่ เม็กซิโก - ชิงแชมป์เงารุ่นไลท์ฟลายเวท WBC เมื่อ 31 พฤษภาคม 2545 เสมอโดยเทคนิคกับ โจมา แกมบัว ที่ ฟิลิปปินส์ - ชิงแชมป์โลกรุ่นไลท์ฟลายเวท WBC เมื่อ 4 กันยายน 2547 แพ้คะแนน ฮอร์เก้ อาร์เช ที่ เม็กซิโก - ชิงแชมป์โลกเฉพาะกาลรุ่นไลท์ฟลายเวท WBC เมื่อ 18 กรกฎาคม 2549 แพ้คะแนน วันดี สิงห์วังชา ที่ กทม. - ชิงแชมป์โลกรุ่นไลท์ฟลายเวท WBC เมื่อ 29 พฤศจิกายน 2551 แพ้น็อค เอ็ดการ์ โซซาร์ ยก 7 ที่ เม็กซิโก - ชิงแชมป์โลกรุ่นไลท์ฟลายเวท WBA เมื่อ 25 กรกฎาคม 2552 แพ้น็อค จิโอวานนี่ เซกูรา ยก 6 ที่เม็กซิโก - ชิงแชมป์โลกรุ่นไลท์ฟลายเวท IBO เมื่อ 27 กุมภาพันธ์ พ.ศ. 2553 แพ้คะแนน เฮกกีเอ บุดเลอร์ ที่แอฟริกาใต้ - ชิงแชมป์โลกรุ่นไลท์ฟลายเวท IBO เมื่อ 19 มิถุนายน พ.ศ. 2553 แพ้คะแนน เฮกกีเอ บุดเลอร์ ที่แอฟริกาใต้ - ชิงแชมป์ WBC เข็มขัดเงินรุ่นซูเปอร์ฟลายเวทเมื่อ 21 พฤษภาคม พ.ศ. 2554 แพ้คะแนน ออสการ์ อบารา ที่เม็กซิโก - ชิงแชมป์ WBO Latino รุ่นซูเปอร์ฟลายเวทเมื่อ 15 มิถุนายน พ.ศ. 2555 แพ้คะแนนโดยเทคนิค เดวิด กุยยาโน ที่สหรัฐ</doc>
