<doc id="191581" url="https://th.wikipedia.org/wiki?curid=191581" title="สินเจริญ บราเธอร์ส">สินเจริญ บราเธอร์ส สินเจริญ บราเธอร์ส เป็นวงดนตรีสัญชาติไทย ประกอบด้วย 3 หนุ่มพี่น้อง บอม สุทธิศักดิ์, เบิ้ล ธีรยุทธ และบอย ธนัญชัย ทั้ง 3 คนเริ่มเล่นดนตรีมาตั้งแต่ยังเป็นเด็ก แล้วจึงมาตั้งวงดนตรีร่วมกับเพื่อน ๆ ที่ชื่อวง "ฟาง" รับเล่นตามงานอย่าง งานบวช งานแต่ง ฯ แต่สมาชิกก็แยกย้ายไป เหลือเพียง 3 พี่น้อง จากนั้นใช้เวลา 6 เดือนเพื่อทำเดโม่เทปส่งค่ายเพลง จนมีผลงานอัลบั้มแรกสังกัดอีเอ็มไอ ที่ชื่อ สินเจริญ บราเธอร์ส มีเพลงดังอย่าง สัญญา และรักเธอมียอดขายกว่า 1 แสนชุด แต่ด้วยปัญหานโยบายกับบริษัทแม่ ทำให้สินเจริญฯ ออกจากอีเอ็มไอมาทำงานชุดที่ 2 กับค่ายโซนี่ แต่ไม่ประสบความสำเร็จมากนัก หลังจากนั้นทั้ง 3 คนมาทำงานในรูปแบบอื่น ใช้ชื่อในการแสดงว่า "กลุ่ม independence artist" เนื่องจากติดสัญญากับโซนี่ ที่ห้ามใช้ชื่อสินเจริญ บราเธอร์ส ไม่ว่าจะเป็นการเล่นดนตรีริมถนน, การรับจ้างตามงานต่างๆ, ทำรายการทีวี"สินเจริญเชิญแขก", ทำรายการวิทยุ103.5 FM ONE "สินเจริญ Breakfast Show" หลังจากนั้นในปี 2551 ออกผลงานชุดที่ 3 ในชื่อ สินเจริญลายดอก ภายใต้สังกัดวอร์เนอร์ มิวสิก ไทยแลนด์ผลงานผลงาน. - สินเจริญ บราเธอร์ส (2539) - สินเจริญ 2 (2541) - สินเจริญลายดอก (2551)งานแสดงสดงานแสดงสด. - สินเจริญเชิญแหลก (2550) - แสดงร่วมกับ อุดม แต้พานิช ในเดี่ยวไมโครโฟน ที่เชียงใหม่ และซิดนีย์ ออสเตรเลีย (2551) - สินเจริญวงแตก (2552)</doc>
