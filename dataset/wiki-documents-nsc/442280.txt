<doc id="442280" url="https://th.wikipedia.org/wiki?curid=442280" title="โรงเรียนสอาดเผดิมวิทยา">โรงเรียนสอาดเผดิมวิทยา โรงเรียนสอาดเผดิมวิทยา (; ชื่อย่อ: ส.อ. – SA) เป็นโรงเรียนรัฐบาลประเภทโรงเรียนมัธยมศึกษาขนาดใหญ่พิเศษ ในสังกัดสำนักงานเขตพื้นที่การศึกษามัธยมศึกษา เขต 11 (สุราษฎร์ธานี–ชุมพร) (สังกัดเดิมคือสำนักงานเขตพื้นที่การศึกษาชุมพร เขต 1) สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่บริเวณถนนพิศิษฐ์พยาบาล ตำบลท่าตะเภา อำเภอเมืองชุมพร จังหวัดชุมพร เปิดสอนในระดับชั้นมัธยมศึกษาตอนต้นและตอนปลายแบบสหศึกษา อดีตเป็นโรงเรียนสตรีประจำจังหวัดชุมพร คู่กับโรงเรียนศรียาภัย ปัจจุบันทั้ง 2 โรงเรียนได้กลายเป็นโรงเรียนสหศึกษา และโรงเรียนสอาดเผดิมวิทยาเป็นโรงเรียนประจำจังหวัดเช่นเดิม ผู้อำนวยการโรงเรียนคนปัจจุบันคือ นายวินัย กรานมูลประวัติ ประวัติ. โรงเรียนสอาดเผดิมวิทยา ได้รับการก่อตั้งโดย "พระยาพิพิธอำพลวิมลภักดี (เผดิม อังศุสิงห์)" อดีตเจ้าเมืองชุมพรร่วมกับพ่อค้า ข้าราชการ และประชาชนในจังหวัดชุมพร เพื่อเป็นสถานศึกษาของเยาวชนจังหวัดชุมพร และเป็นอนุสรณ์แด่ "ท่านผู้หญิงพิพิธอำพลวิมลภักดี (สอาด อังศุสิงห์)" โดยได้รับพระราชทานนามโรงเรียนว่า "โรงเรียนสอาดเผดิมวิทยา" และมีที่ตั้งอยู่ที่ถนนปรมินทรมรรคา ตำบลท่าตะเภา อำเภอเมืองชุมพร จังหวัดชุมพร (ปัจจุบันเป็นที่ตั้งของโรงเรียนอนุบาลชุมพร) โรงเรียนได้เริ่มทำการสอนเมื่อวันที่ 27 มกราคม พ.ศ. 2467 โดยรับนักเรียนแบบสหศึกษาในระดับชั้นเตรียมประถมศึกษา และรับนักเรียนสตรีในระดับชั้นมัธยมศึกษา ในปี พ.ศ. 2510 โรงเรียนมีนักเรียนเพิ่มมากขึ้นจึงย้ายจากที่ตั้งเดิมมายังที่ตั้งปัจจุบัน และในปี พ.ศ. 2519 โรงเรียนได้รับอนุมัติให้ขยายชั้นเรียนถึงระดับมัธยมศึกษาตอนปลายและรับนักเรียนชายเข้ามาเรียนในระดับชั้นมัธยมศึกษาตอนปลายด้วย จนถึงปี พ.ศ. 2540 จึงได้รับนักเรียนชายเข้าเรียนในระดับชั้นมัธยมศึกษาตอนต้นตามนโยบายขยายโอกาสทางการศึกษาและด้วยความเห็นชอบของผู้ปกครองและนักเรียนสัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน รูปคบเพลิงมีรัศมีแผ่โดยรอบ โดยมีอักษร ส.อ. ซึ่งเป็นอักษรย่อของชื่อโรงเรียนอยู่ในวงกลมใต้รัศมีเปลวเพลิงและคติพจน์และชื่อของโรงเรียนประกอบ- คติพจน์ ธมฺมญฺ จเร สุจริตํ แปลว่า พึงปฏิบัติหน้าที่ด้วยสุจริต- สีประจำโรงเรียน สีฟ้า และ สีชมพู หมายถึง มีจิตแจ่มใสร่าเริง มีความรักสามัคคี มีปัญญานำทางชีวิตสู่อนาคตที่กว้างไกล- พระพุทธรูปประจำโรงเรียน พระพุทธวิสุทธิพร- ดอกไม้ประจำโรงเรียน ดอกเฟื่องฟ้า- เพลงประจำโรงเรียน เพลงมาร์ชสอาดเผดิมวิทยาทำเนียบผู้บริหารโรงเรียนกิจกรรม / ชมรมชุมนุมกิจกรรม / ชมรมชุมนุม. - การแข่งขันกีฬาเฟื่องฟ้าเกมส์ - นักศึกษาวิชาทหารสอาดเผดิมวิทยา - ชมรมทูบีนัมเบอร์วัน - มโนราห์ - วงโยธวาทิต - คอมพิวเตอร์มัลติมีเดีย</doc>
