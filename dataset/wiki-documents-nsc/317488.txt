<doc id="317488" url="https://th.wikipedia.org/wiki?curid=317488" title="โรงเรียนสตูลวิทยา">โรงเรียนสตูลวิทยา โรงเรียนสตูลวิทยา Satunwittaya-School เป็นโรงเรียนประจำจังหวัดสตูลตั้งอยู่ตำบลคลองขุด อำเภอเมืองสตูล จังหวัดสตูล ให้การศึกษาชั้นมัธยมศึกษาปีที่ 1-6 ในระยะแรกตั้งขึ้นที่ถนนบุรีวานิช ตำบลพิมาน อำเภอเมืองสตูล จังหวัดสตูล (ห้องสมุดประชาชนประจำจังหวัดสตูลในปัจจุบัน) ต่อมาได้ย้ายมาอยู่ที่ถนนสตูลธานี ตำบลพิมาน อำเภอเมืองสตูล จังหวัดสตูล (โรงเรียนพิมานพิทยาสรรค์ในปัจจุบัน) และได้ย้ายมาอยู่ที่ถนนคลองขุด-นาแค ตำบลคลองขุด อำเภอเมืองสตูล จังหวัดสตูลจนถึงปัจจุบัน ในจังหวัดสตูล โรงเรียนสตูลวิทยา(สว.) ถือว่าเป็นโรงเรียนที่มีชื่อเสียงในด้านกีฬาเป็นอย่างมาก เป็นสถาบันที่เป็นตัวแทนด้านกีฬาเยาวชนของจังหวัดสตูลมาอย่างช้านาน กีฬาที่โดดเด่นของโรงเรียนแห่งนี้คือ ฟุตบอล วอลเล่ย์บอลและกรีฑา ในด้านกีฬาฟุตบอล รร. สว. ถือเป็นแหล่งผลิดนักกีฬาฟุตบอลชั้นนำให้กับจังหวัดสตูลและประเทศชาติอย่างไม่ขาดสาย นักกีฬาเหล่านี้ได้แก่ น้อย สะอาดแก้ว, อาหมาด ดีนายัง, ศิลา โดยพิลา, เรน เตบสัน, พิเชษฐ์ สาดีน, ทอป สมใจ, สมปอง สอเหลบ, อดิศักดิ์ กานู, อนันต์ ยาง๊ะ, และไชยา นัครี ภายใต้การบ่มเพาะและดูแลของอาจารย์ อนิรุทธ์ กอมะด้วยความเสียสละและทุ่มเท ผลผลิตของสถาบันแห่งนี้ในยุคแล้วยุคเล่ายังคงมุ่งสร้างความประทับใจและความภูมิใจให้กับจังหวัดสตูลและทีมชาติไทยจวบจนทุกวันนี้ นอกจากจะเป็นโรงเรียนกีฬาที่มีชื่อเสียงแล้ว โรงเรียนสตูลวิทยา ยังได้สนับสนุน พัฒนาการเรียนการสอน ด้านวิชาการไม่แพ้ด้านกีฬา โรงเรียนยังสนับสนุนการศึกษาด้านภาษา ทั้งภาษาอังกฤษ ภาษาจีน ภาษามลายู และ ยังมีภาษาเกาหลีเปิดเป็นสายการเรียนในระดับชั้นมัธยมปลาย จวบจนปัจจุบัน โรงเรียนแห่งนี้ ก็ยังคงส่งเสริมการเรียน และ กีฬาต่อไปสัญลักษณ์ประจำโรงเรียนสัญลักษณ์ประจำโรงเรียน. - ดอกไม้ : บานบุรี - คณะสี- สีแสด - สีชมพู - สีม่วง - สีฟ้าประวัติโรงเรียน ประวัติโรงเรียน. โรงเรียนสตูลวิทยา ก่อตั้งขึ้นเมื่อวันที่ 1 สิงหาคม 2453 โดยพระยารัษฎานุประดิษฐ์มหิศรภักดีสมุหเทศาภิบาล มณฑลภูเก็ต ณ บริเวณห้องสมุดประชาชนจังหวัดสตูลในปัจจุบัน ใช้ชื่อว่า “โรงเรียนไทยมลายู” เป็นโรงเรียนประชาบาล มีนายเจ๊ะหมาด เป็นครูใหญ่ มีนักเรียน 23 คน จัดสอนทั้งภาษามลายูและภาษาไทย พ.ศ.2460 กระทรวงธรรมการได้ยกฐานะโรงเรียนไทยมลายูให้เป็นโรงเรียนรัฐบาล และพลโทพระยาวิชิตวงศ์วุฒิไกร สมุหเทศาภิบาล มณฑลภูเก็ต ได้เปลี่ยนชื่อโรงเรียนเป็น โรงเรียนสตูลวิทยา พ.ศ.2461 พระยาสมันตรัฐบุรินทร์ ผู้ว่าราชการจังหวัดสตูล ได้ย้ายโรงเรียนสตูลวิทยาไปยังสถานที่ใหม่ ณ บริเวณหน้าเรือนจำ จังหวัดสตูล (สำนักงานสาธารณสุขจังหวัดสตูลในปัจจุบัน) และเป็นโรงเรียนเดียวที่เปิดสอนทั้งระดับประถมศึกษา (ประถมศึกษาปีที่ 1-3) และขยายชั้นมัธยมศึกษาปีที่ 1 เป็นปีแรก พ.ศ.2463 เปลี่ยนชื่อโรงเรียนเป็นโรงเรียนประจำจังหวัดสตูล “ สตูลวิทยา ” พ.ศ.2475 ขยายชั้นเรียนประถมศึกษาออกไปอีก 1 ปี เป็น ประถมศึกษาปีที่ 1-4 พ.ศ.2479 ได้ยุบชั้นประถมศึกษาปีที่ 1-2 ไปรวมกับโรงเรียนเทศบาลมำบัง และได้เปิดหลักสูตรครูประกาศนียบัตรชายจังหวัด เวลา 2 ปี นอกจากนี้โรงเรียนเตรียมย้ายที่ตั้งโรงเรียนไปยังทุ่งเฉลิมสุข เนื่องจากสถานที่เดิมจะสร้างเป็นโรงพยาบาลสตูล พ.ศ. 2480 ย้ายนักเรียน ป.3-4 และ ม.1-3 ไปเรียนที่เรือนรับรองเจ้าคุณเทศา เป็นการชั่วคราว จนกว่าอาคารเรียนหลังใหม่จะสร้างเสร็จ ซึ่งเป็นอาคารเรียน 2 ชั้น จำนวน 12 ห้องเรียน พ.ศ. 2481 ย้ายไปสถานที่ใหม่ทุ่งเฉลิมสุข (โรงเรียนพิมานพิทยาสรรค์ปัจจุบัน) และจัดชั้นเรียนเฉพาะมัธยมศึกษาเพียงระดับเดียว คือระดับมัธยมศึกษาปีที่ 1-4 และเปิดขยายชั้นมัธยมศึกษาปีที่ 5-6 ไปปีละชั้น จนครบชั้นเรียนมัธยม เมื่อปี พ.ศ. 2483 พ.ศ.2482 เปิดชั้นเรียน ม.1 พิเศษ รับนักเรียนจบชั้น ป.4 เข้าเรียนโครงการเร่งรัดผลิตครูมัธยมพิเศษ ใช้เวลาเรียน 2 ปี เพื่อแก้ปัญหาขาดแคลนครู มีนักเรียนสนใจเข้าเรียน 30 คน โครงการนี้ยกเลิกในปี พ.ศ. 2484 พ.ศ. 2496 นายไสว ทองสุก เป็นครูใหญ่ เปลี่ยนชื่อโรงเรียนจากโรงเรียนประจำจังหวัดสตูล “ สตูลวิทยา ” เป็นโรงเรียนสตูล “ สตูลวิทยา ” พ.ศ. 2506 นายเฉลียว ศรีรัตน์ ปฏิบัติหน้าที่ครูใหญ่แทนนายผ่อง สุดเหลือ (ลาศึกษาต่อ) ได้เปลี่ยนชื่อโรงเรียนเป็นโรงเรียนสตูลวิทยา จังหวัดสตูล ต่อมาเรียกสั้น ๆ ว่า โรงเรียนสตูลวิทยา ดังปัจจุบัน และเปิดสอนระดับมัธยมศึกษาตอนปลายแผนกวิทยาศาสตร์ สำหรับแผนกศิลปะ (ฝรั่งเศส) เริ่มเปิดสอนในปี พ.ศ. 2514 พ.ศ. 2515 มีนักเรียนเพิ่มมากขึ้นถึง 40 ห้องเรียน สถานที่คับแคบ ขยายไม่ได้ ทางจังหวัดจึงเสนอที่ดินทุ่งเลี้ยงสัตว์ที่ตำบลคลองขุด ให้ในเนื้อที่ 200 ไร่ จัดสร้างโรงเรียนสตูลวิทยาแห่งใหม่ พ.ศ. 2517-2518 ผู้ปกครองนักเรียนร่วมกันสร้างอาคารเรียนชั่วคราวและย้ายนักเรียน ม.ศ.1 ไปเรียน ณ ที่ใหม่โดยอาศัยอาคารเรียนชั่วคราวและอาคารเรียน ต.ช.ด. พ.ศ. 2519 โรงเรียนเข้าโครงการพัฒนาโรงเรียนในชนบท (ค.ม.ช) ได้งบประมาณสร้างอาคารเรียน อาคารประกอบเสร็จสมบูรณ์ตามโครงการในปี พ.ศ.2520 และย้ายนักเรียน ม.ศ.2 และ ม.ศ.3 ไปเรียนที่อาคารใหม่ พ.ศ. 2521 โรงเรียนได้ย้ายไปยังที่ตั้งแห่งใหม่ทั้งหมดในวันที่ 19 มกราคม พ.ศ. 2521 จนถึงปัจจุบันคณะผู้บริหารสายการศึกษามัธยมปลายสายการศึกษามัธยมปลาย. - ห้องสายวิทย์ - คณิต - ห้องสายศิลป์คำนวณ - ศิลป์ภาษา ได้แก่- ศิลป์สูตรภาษาจีน - ศิลป์ภาษาเกาหลี - ศิลป์ภาษามลายู</doc>
