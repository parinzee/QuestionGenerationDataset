<doc id="509496" url="https://th.wikipedia.org/wiki?curid=509496" title="กังปูกรังจี">กังปูกรังจี กังปูกรังจี () เป็นเมืองหลวงและเมืองที่ใหญ่ที่สุดของรัฐมาตูโกรสซูโดซูล ประเทศบราซิล ตั้งอยู่ทางตอนกลาง-ตะวันตกของประเทศ เมืองมีประชากร 796,252 คน (ค.ศ. 2011) ในอดีตเมืองมีตำแหน่งที่ตั้งเป็นทางผ่าน ที่นักเดินทางที่ต้องการไปเซาเปาลูหรือรัฐมีนัสเชไรส์ เพื่อไปทางเหนือสู่รัฐมาตูโกรสซู ในต้นทศวรรษ 1900 เมื่อทางรถไฟสร้างเสร็จได้เชื่อมต่อเมืองกังปูกรังจีกับกูรุงบา เมืองใกล้ชายแดนโบลิเวีย สู่เมืองเบารู และเซาเปาลู จนต้นศตวรรษที่ 20 เมืองกองทัพบราซิลตะวันตกได้ตั้งกองบัญชากรที่เมืองนี้ ทำให้เมืองเป็นศูนย์กลางการทหารที่สำคัญ ปัจจุบันเมืองมีวัฒนธรรมเป็นเอกลักษณ์ของตนเอง ที่ผสมผสานหลายเชื้อชาติเข้าด้วยกัน โดยเฉพาะจากกลุ่มผู้ลี้ภัยชาวญี่ปุ่นจากจังหวัดโอะกินะวะ ตะวันออกกลาง อาร์มีเนีย โปรตุเกส เยอรมนี อิตาลี สเปน และปารากวัย รวมถึงการผสมผสานกับชาวเอเชียและชาวบราซิลผิวขาวจากภาคใต้และตะวันออกเฉียงใต้ของประเทศ</doc>
