<doc id="538186" url="https://th.wikipedia.org/wiki?curid=538186" title="อึง ฮวด">อึง ฮวด อึง ฮวด (; 1 มกราคม พ.ศ. 2480) เป็นนักการเมืองชาวกัมพูชาและเป็นนายกรัฐมนตรีของราชอาณาจักรกัมพูชาระหว่าง พ.ศ. 2540 – 2541 อึง ฮวดย้ายไปออสเตรเลียในช่วงต้นปี พ.ศ. 2513 ในขณะที่สงครามกลางเมืองของกัมพูชากำลังเริ่ม เขาตั้งรกรากอยู่ในเมลเบิร์น และประกาศตัวเองเป็นผู้นำของคณะกรรมการชาวกัมพูชาที่อาศัยอยู่ในต่างประเทศ เขาเดินทางกลับไปที่ประเทศกัมพูชาในช่วงปี พ.ศ. 2533 ในขณะที่รัฐบาลคอมมิวนิสต์ล่มสลาย และเขาได้ดำรงตำแหน่งเป็นเจ้าหน้าที่ระดับสูงในพรรคฟุนซินเปก เขาได้ดำรงตำแหน่งรัฐมนตรีว่าการกระทรวงการศึกษา และในปี พ.ศ. 2537 เขาก็ลาออกจากตำแหน่ง เพื่อที่จะเป็นรัฐมนตรีว่าการกระทรวงต่างประเทศ ในเดือนกรกฎาคมปี พ.ศ. 2540 หัวหน้าพรรคฟุนซินเปก เจ้านโรดม รณฤทธิ์ ถูกปลดจากตำแหน่งนายกรัฐมนตรีโดยฮุน เซน หัวหน้าพรรคประชาชนกัมพูชาคู่แข่งทางการเมืองของพรรคฟุนซินเปก ฮุน เซน ได้เชิญอึง ฮวด ให้ดำรงตำแหน่งนายกรัฐมนตรีแทนนโรดม รณฤทธิ์ ในตอนแรกพระบาทสมเด็จพระนโรดม สีหนุปฏิเสธที่จะยอมรับ แต่ในที่สุดอึง ฮวดก็ได้เป็นนายกรัฐมนตรีในเดือนสิงหาคม พ.ศ. 2540 หลังจากได้รับการเลือกตั้งโดยรัฐสภา สมาชิกพรรคฟุนซินเปกหลายคนกล่าวว่า อึง ฮวด เป็นหุ่นเชิดจึงบีบบังคับให้อึงฮวดลาออกจากตำแหน่ง และออกจากพรรคฟุนซินเปกไปในที่สุด</doc>
