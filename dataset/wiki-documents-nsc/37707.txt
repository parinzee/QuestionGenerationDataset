<doc id="37707" url="https://th.wikipedia.org/wiki?curid=37707" title="โคลอสซัส">โคลอสซัส ปีเตอร์ นิโคเลวิทศ์ รัสปูติน () หรือ โคลอสซัส () นับเป็นอีกหนึ่งตัวละครที่ใครหลายๆ คนนั้นอยากรู้จักซึ่งนับได้ว่าเขาคนนี้เป็นตัวละครที่แข็งแกร่งที่สุดในทีมเอ็กซ์-เมนเลยก็ว่าได้ เนื่องจากร่างกายของเขายามเปลี่ยนสภาพจะเป็นเหล็กทั้งหมด เขามีชื่อจริงๆ ว่า ปีเตอร์ นิโคเลวิทช์ รัสปูตินประวัติ ประวัติ. จากชื่อก็คงเดาออกว่าเขาเป็นคนโซเวียต ปีเตอร์เกิดขึ้นในฟาร์มใกล้กับแถบไซบีเรีย ครอบครัวของเขามีสมาชิกหลายคน แม่ชื่อ อเล็กซานดร้า พ่อชื่อ นิโคไล และมีน้องสาวชื่อว่า อิลยาน่า และน้องชาย มิคาอิล ทุกคนล้วนเป็นมนุษย์กลายพันธุ์ทั้งหมด ปีเตอร์มารู้ตัวว่าเขาเป็นมิวแทนท์ก็ตอนที่ช่วยเหลือน้องสาวไม่ให้ถูกรถแทรคเตอร์ตัดขาด โดยเขากลายร่างเป็นเหล็กทั้งตัวเพื่อปกป้องน้องสาวเอาไว้จากนั้นเขาเลยใช้ความสามารถนี้ในการดูแลฟาร์มประจำบ้าน แน่นอนมีเหรอที่ ชาร์ลส เซเวียร์ จะไม่ได้ยินเรื่องราวของเขา ศาสตราจารย์รีบติดต่อเขามาโดยด่วนเพื่อให้เขาเข้าร่วมทีมเอ็กซ์-เมน ปีเตอร์กลายมาเป็น เอ็กซ์-เมนรุ่น 2 ซึ่งเป็นเจเนเรชั่นนานานชาติ ภารกิจแรกของเขาคือการช่วยเหลือสมาชิกทีมเอ็กซ์เมนรุ่นแรกจากเกาะคราคัวเขาสามารถช่วยเหลือสมาชิกทีมเอ็กซ์ทุกคนที่เคยติดกับอยู่ที่นี่ได้เป็นผลสำเร็จ เขาเลยตัดสินใจย้ายภูมิลำเนามาอยู่ที่อเมริกาเพื่อร่วมทีมเอ็กช์-เมนอย่างเป็นทางการ และได้รับชื่อว่า โคลอสซัส จากศาสตราจารย์ เอ็กซ์ ซึ่งมีความหมายว่า ยักษ์ใหญ่ แม้จะไกลบ้านแต่เขาก็ยังเขียนจดหมายถึงพ่อแม่พี่น้องอยู่เสมอๆปีเตอร์เป็นคนเงียบๆ และปฏิเสธที่จะใช้พลังในทางที่มิชอบนอกจากเพื่อปกป้องคนอื่น เขาเป็นคนเก็บตัวและเข้ากับใครไม่ค่อยได้ ปีเตอร์มักชอบหมกตัวเองอยู่กับกระดาษและดินสอ วาดรูประบายอารมณ์ แต่เขาก็ยังเผื่อแผ่เวลามาปลูกต้นรักโรแมนติก กับ คิตตี้ ไพรด์ ด้วย ถึงเขาจะคบกับเธอได้ไม่นานนักก่อนเลิกราไปหลงใหลเอเลี่ยนจากต่างดาว ซาจิ จนสาวน้อยคิตตี้ชอกช้ำใจไปนาน แต่มันกลายเป็น 1 ในตำนานของโลก X-Men ทีเดียว โคลอสซัสยังเป็นนักสู้ตัวยง แต่บางครั้งก็ออกจะห้าวหาญเกินไป เขามักสู้แบบเสี่ยงตายไปข้างจนร่างกายบอบช้ำหนักกลับมาบ่อยๆ เช่น ครั้งหนึ่งต้องปะทะกับ ริปไทด์ และ ฮาร์ปูน เขาพยายามปกป้อง ชาโดว์แคท ซึ่งถูกเล่นงานอย่างสะบักสะบอม แต่ใช้พลังมากไปนิด หักคอริปไทด์จนตาย ส่วนตัวเองก็หมดสติใกล้ตายไปด้วย ยังดีว่าแมกนีโต้ใช้พลังรักษาเขาไว้แต่ก็สาหัสจนเขาต้องอยู่ในสภาพโคม่าไปอีกนานพลังพิเศษ พลังพิเศษ. โคลอสซัสสามารถเปลี่ยนตัวเองให้กลายเป็นเหล็กซึ่งมีสติสัมปชัญญะการแปลงร่างของเขาเพิ่มพลังความแข็งแกร่งขึ้นอีกหลายเท่าตัว แถมยังได้ส่วนสูงเพิ่มอีก 1 ฟุต แล้วหากเขาอยู่ในร่างนั้น ร่างกายก็ไม่ต้องการอาหารและน้ำด้วย นานวันเข้า พลังของเขาก็ยิ่งเพิ่มมากขึ้นกว่าวันที่เข้าร่วมทีมครั้งแรกทั้งนี้น่าจะเป็นเพราะได้หมอที่ดีอย่างแมกนีโต้ ซึ่งสามารถควบคุมเหล็กอยู่แล้วก็เป็นได้</doc>
