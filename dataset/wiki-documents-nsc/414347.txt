<doc id="414347" url="https://th.wikipedia.org/wiki?curid=414347" title="อานัก">อานัก อานัก ( แปลว่า เด็กน้อย) เป็นเพลงฟิลิปปินส์แต่งโดยเฟรดดี อากีลาร์ เป็นเพลงชนะเลิศการประกวดการแต่งเพลง Metropop Music Festival ครั้งที่ 1 ที่กรุงมะนิลา เมื่อปี ค.ศ. 1977 คำร้องกล่าวถึงความรักของพ่อลูก โดยผู้แต่งนำมาจากประสบการณ์ส่วนตัวที่ขัดแย้งกับบิดา จนต้องออกจากบ้านทั้งที่ยังมีความอาลัยผูกพันถึงกัน เพลงนี้ได้รับการแปลคำร้องเป็นภาษาต่างๆ กว่า 26 ภาษา รวมทั้งแปลงเป็นภาษาไทย ชื่อเพลง ลุงขี้เมา โดยคาราบาว ในปี พ.ศ. 2524 และขับร้องโดยคณะคริสตัล (เทอรี กับ ยอลลี) ในปี พ.ศ. 2527</doc>
