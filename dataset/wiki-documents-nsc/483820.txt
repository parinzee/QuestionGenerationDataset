<doc id="483820" url="https://th.wikipedia.org/wiki?curid=483820" title="ดาย ฮาร์ด 3 แค้นได้ก็ตายยาก">ดาย ฮาร์ด 3 แค้นได้ก็ตายยาก ดาย ฮาร์ด 3 แค้นได้ก็ตายยาก () เป็นภาพยนตร์โลดโผน/ระทึกขวัญลำดับที่ 3 ในภาพยนตร์ชุด ดาย ฮาร์ด อำนวยการสร้างและกำกับโดย จอห์น แมคเทียร์แนน (ซึ่งกำกับ นรกระฟ้า ภาพยนตร์ลำดับแรกในชุดด้วย) เขียนบทโดยโจนาทาน เฮนส์ลีห์ นำแสดงโดย บรูซ วิลลิส, ซามูเอล แอล. แจ็กสัน และเจเรมี ไอเอินส์ เข้าฉายเมื่อปี ค.ศ. 1995เรื่องย่อ เรื่องย่อ. เกิดเหตุระเบิดที่ห้างสรรพสินค้าแห่งหนึ่งในนครนิวยอร์ก ต่อมาสำนักงานตำรวจนิวยอร์กได้รับโทรศัพท์จากชายที่ชื่อ "ไซมอน" สั่งให้จอห์น แมคเคลนไปที่ย่านฮาร์เลมโดยติดป้ายว่า "I hate niggers" (ฉันเกลียดคนผิวสี) และขู่ว่าจะระเบิดลูกที่สองหากไม่ทำตาม แมคเคลนจึงทำตามคำสั่งและเกือบถูกวัยรุ่นผิวสีทำร้าย แต่ซูส คาร์เวอร์ เจ้าของร้านแถวนั้นมาช่วยไว้ แมคเคลนและคาร์เวอร์กลับไปที่สำนักงานตำรวจ และได้รับโทรศัพท์จากไซมอนอีกครั้งโดยให้เวลา 30 นาทีให้การแก้ปริศนาและหยุดระเบิดในรถไฟใต้ดิน แมคเคลนโยนระเบิดออกมาได้ทันเวลา แต่ก็ทำให้สถานีรถไฟถูกระเบิดเสียหาย เมื่อแมคเคลนและคาร์เวอร์กลับไปหาตำรวจ พวกเขาพบกับเจ้าหน้าที่ FBI ที่มีข้อมูลว่า "ไซมอน" คือไซมอน ครีกหรือไซมอน ปีเตอร์ กรูเบอร์ พี่ชายของฮันส์ กรูเบอร์ที่ถูกแมคเคลนฆ่าเมื่อ 7 ปีก่อน ไซมอนโทรมาอีกครั้งและบอกว่าเขาวางระเบิดไว้ในโรงเรียนแห่งหนึ่งในเมืองนี้ และจะบอกว่าโรงเรียนไหนหากแมคเคลนและคาร์เวอร์ทำตามที่เขาบอก แมคเคลนและคาร์เวอร์แยกไปทำภารกิจต่อ ส่วนตำรวจส่งกำลังไปตรวจค้นโรงเรียนทุกแห่งในเมือง ขณะที่แมคเคลนแก้ปริศนาต่าง ๆ เขาตระหนักได้ว่าไซมอนใช้ระเบิดเพื่อกันตำรวจออกจากถนนวอลสตรีต ซึ่งมีธนาคารกลางนิวยอร์กตั้งอยู่ ตำรวจไปถึงและพบว่าไซมอนและลูกน้องได้บุกเข้ามาขโมยทองคำแท่งมูลค่า 140 ล้านดอลลาร์สหรัฐขึ้นรถบรรทุกและขับออกไปทางท่อส่งน้ำ แมคเคลนให้คาร์เวอร์แก้ปริศนาต่อและตามรถบรรทุกไป แต่ไซมอนปล่อยน้ำให้ไหลเข้ามาจนแมคเคลนต้องหนีออกไปทางรูท่อส่งน้ำ แมคเคลนและคาร์เวอร์ตามต่อไปจนพบเรือบรรทุกน้ำมันและแอบขึ้นเรือ แต่ถูกจับได้และมัดติดกับระเบิดของจริง ส่วนระเบิดในโรงเรียนเป็นของปลอม ไซมอนบอกว่าเขาจะระเบิดเรือทิ้งแล้วกลับมาเก็บทองคำแท่งภายหลังและให้กระปุกยาแก้ปวดแก่แมคเคลนก่อนจะออกไป แมคเคลนและคาร์เวอร์แก้มัดและหนีออกมาได้ก่อนระเบิดจะทำงาน แมคเคลนและคาร์เวอร์ไปพบตำรวจ และบอกว่าบนเรือไม่มีทองคำแท่ง การระเบิดเรือทิ้งเป็นอุบายของไซมอนเพื่อไม่ให้ตามต่อได้ คาร์เวอร์แนะนำให้แมคเคลนโทรหาฮอลลี ภรรยา ขณะที่โทรศัพท์ แมคเคลนพบว่ากระปุกยามาจากรัฐควิเบกในแคนาดา แมคเคลน คาร์เวอร์และตำรวจจึงบุกไปที่โกดังที่พวกของไซมอนรวมตัวอยู่และจับลูกน้องของไซมอนได้ทั้งหมด ไซมอนและแคทยา นักบินหนีขึ้นเฮลิคอปเตอร์และพยายามยิงแมคเคลน แต่ถูกแมคเคลนยิงสายไฟจนไปเกี่ยวกับใบพัดเฮลิคอปเตอร์ ทำให้เฮลิคอปเตอร์ตกและระเบิด หลังจากฆ่าไซมอนและรวบรวมทองคำแท่งแล้ว คาร์เวอร์บอกให้แมคเคลนกลับไปคุยโทรศัพท์กับฮอลลีต่อนักแสดงนักแสดง. - บรูซ วิลลิส รับบท จอห์น แมคเคลน - เจเรมี ไอเอินส์ รับบท ไซมอน ปีเตอร์ กรูเบอร์ - ซามูเอล แอล. แจ็กสัน รับบท ซูส คาร์เวอร์ - เกรแฮม กรีน รับบท โจ แลมเบิร์ต - คอลลีน แคมป์ รับบท คอนนี โควาลสกี - แลร์รี่ บริกแมน รับบท สารวัตร วอลเตอร์ คอบบ์ - แอนโทนี เพก รับบท ริคกี วอลช์ - นิค ไวแมน รับบท แมทไทอัส ทาโก - แซม ฟิลลิปส์ รับบท แคทยา - เควิน แชมเบอลิน รับบท ชาลส์ ไวส์ - ริชาร์ด อี. เคาน์ซิล รับบท ออตโตผลตอบรับบ็อกซ์ออฟฟิศ ผลตอบรับ. บ็อกซ์ออฟฟิศ. ดาย ฮาร์ด 3 แค้นได้ก็ตายยาก ทำรายได้ 100,012,499 ดอลลาร์สหรัฐฯ ในสหรัฐ และ 266,089,167 ดอลลาร์สหรัฐฯ ในต่างประเทศ รวมได้ 366,101,666 ดอลลาร์สหรัฐฯ ส่งผลให้ภาพยนตร์เรื่องนี้ทำรายได้สูงที่สุดใน ค.ศ. 1995</doc>
