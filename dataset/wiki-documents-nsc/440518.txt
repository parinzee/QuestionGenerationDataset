<doc id="440518" url="https://th.wikipedia.org/wiki?curid=440518" title="เหตุระเบิดที่ภาคใต้ของประเทศไทย พ.ศ. 2555">เหตุระเบิดที่ภาคใต้ของประเทศไทย พ.ศ. 2555 เหตุระเบิดที่ภาคใต้ของประเทศไทย พ.ศ. 2555 เป็นเหตุการณ์ระเบิดที่อำเภอหาดใหญ่ จังหวัดสงขลา อำเภอแม่ลาน จังหวัดปัตตานี และเขตเทศบาลนครยะลา ตำบลสะเตง อำเภอเมืองยะลา จังหวัดยะลา เมื่อวันที่ 31 มีนาคม พ.ศ. 2555 ผู้ก่อการร้ายซุกซ่อนระเบิดในรถยนต์และจุดระเบิดขึ้นเป็นระเบิดติดรถ ที่บริเวณชั้นใต้ดินของอาคารจอดรถโรงแรมลีการ์เด้นพลาซ่า ตำบลหาดใหญ่ อำเภอหาดใหญ่ จังหวัดสงขลา มีผู้เสียชีวิต 3 ราย บาดเจ็บ 416 ราย ส่วนเหตุการณ์ที่จังหวัดยะลา ผู้ก่อการร้ายก่อเหตุลักษณะเดียวกันที่บริเวณถนนจงรักษ์และถนนรวมมิตร เขตเทศบาลนครยะลา ตำบลสะเตง อำเภอเมืองยะลา จังหวัดยะลา มีรถยนต์ที่มีวัตถุระเบิดสองคัน แต่ไฟจากการระเบิดได้ลุกลามไปติดรถบริเวณนั้นอีกคันหนึ่งจนเกิดระเบิดขึ้น มีผู้เสียชีวิต 11 ราย บาดเจ็บ 127 รายการโจมตีจังหวัดยะลา การโจมตี. จังหวัดยะลา. การโจมตีครั้งแรกเกิดจากรถบรรทุกระเบิดแล่นผ่านย่านจับจ่ายสินค้าในจังหวัดยะลา ราว 20 นาทีต่อมา ระเบิดลูกที่สองที่ซ่อนอยู่กับรถจักรยานยนต์ได้เกิดระเบิดขึ้น โดยหน่วยกู้ภัยได้ประชุมกันเพื่อหาที่มาของต้นกำเนิดของระเบิด หลังจากนั้นเกิดการระเบิดครั้งที่สามไปยังอาคารใกล้เคียง มีผู้เสียชีวิต 11 ราย และบาดเจ็บจากแรงระเบิดอีก 127 ราย ซึ่งการระเบิดครั้งที่สองส่งผลให้เกิดการบาดเจ็บล้มตายเป็นส่วนใหญ่จังหวัดปัตตานี จังหวัดปัตตานี. เวลา 13.15 น. หลังจากเกิดเหตุระเบิดที่จังหวัดยะลา เกิดเหตุคนร้ายลอบวางระเบิดหน้าร้านขายข้าวแกง ซึ่งตั้งอยู่หน้าสถานีตำรวจภูธรแม่ลาน อำเภอแม่ลาน จังหวัดปัตตานี เป็นเหตุให้พันตำรวจโทจิตกานต์ เกื้อก่อยอด รองผู้กำกับการปราบปราม สถานีตำรวจภูธรแม่ลาน อ.แม่ลาน จ.ปัตตานี ที่นั่งรับประทานอาหารอยู่ในร้าน ถูกสะเก็ดระเบิดบริเวณคิ้ว และใบหูขวาได้รับบาดเจ็บอำเภอหาดใหญ่ จังหวัดสงขลา อำเภอหาดใหญ่ จังหวัดสงขลา. หลังเหตุระเบิดทั้งสองจุด ได้เกิดเหตุระเบิดที่ชั้นใต้ดินของโรงแรมลีการ์เด้นพลาซ่า ตำบลหาดใหญ่ อำเภอหาดใหญ่ จังหวัดสงขลา แรงระเบิดสร้างความเสียหายต่ออาคาร มีผู้เสียชีวิต 3 ราย และได้รับบาดเจ็บ 416 คน ซึ่งส่วนใหญ่มาจากการได้รับการสูดกลิ่นควัน ซึ่งมีการรายงานในเบื้องต้นว่ามาจากการรั่วไหลของแก๊ส แต่ภายหลังได้นำมาประกอบเข้ากับรถยนต์ การระเบิดนี้ได้รับการพิจารณาจากบางแหล่งข้อมูลว่า ผู้ก่อเหตุต้องการเพิ่มการจลาจล เนื่องด้วยเป้าหมายคือโรงแรมที่ได้รับความนิยมของนักท่องเที่ยวจากมาเลเซียและสิงคโปร์การสืบสวน การสืบสวน. ในช่วงแรกของเหตุการณ์ดังกล่าวยังคงมีความสับสน ในจำนวนตัวเลขผู้เสียชีวิตที่อำเภอหาดใหญ่ จังหวัดสงขลา แม้ว่าสาเหตุเป็นที่แน่ชัดแล้วว่าเกิดจากระเบิดติดรถ แต่การสืบหาคนร้ายเป็นไปอย่างยากลำบากเพราะรถยนต์ที่ใช้ก่อการเป็นของโจรกรรมมาอีกทอดหนึ่งและใช้ป้ายทะเบียนปลอม อย่างไรก็ตามตำรวจได้สืบและจำกุมคนร้ายที่จังหวัดยะลาได้จำนวน 3 ราย เป็นชาวมาเลเซีย 2 ราย ชาวไทย 1 ราย ส่วนที่อำเภอหาดใหญ่ตำรวจได้ออกหมายจับคนร้ายและตั้งรางวัลค่าตามกล้องวงจรปิด และจับกุมผู้ต้องสงสัยได้เป็นที่เรียบร้อยแล้วผลกระทบ ผลกระทบ. เหตุการณ์นี้ส่งผลกระทบต่อเศรษฐกิจการท่องเที่ยวของจังหวัดสงขลา โดยสุรชัย จิตภักดีบดินทร์ ประธานหอการค้าจังหวัดสงขลา เปิดเผยว่าประมาณการความสูญเสียทางเศรษฐกิจหลังเกิดเหตุระเบิดขึ้นในอำเภอหาดใหญ่คาดว่าจะสูงถึง 800 ล้านบาท เนื่องจากนักท่องเที่ยวชาวไทยยกเลิกการเดินทางทั้งหมด ส่วนที่จังหวัดยะลาประเมินผลกระทบเบื้องต้นบ้านเรือนที่ได้รับความเสียหายถูกเพลิงไหม้ มีจำนวน 35 หลัง รถยนต์ได้รับความเสียหาย 11 คัน และรถจักรยานยนต์ 18 คัน ผู้ว่าราชการจังหวัดสงขลา ยอมรับเหตุระเบิดที่โรงแรมลีการ์เดนส์พลาซ่า เกิดจากความบกพร่องของเจ้าหน้าที่ จึงเตรียมปรับแผนรักษาความปลอดภัย เพื่อสร้างความมั่นใจแก่ประชาชน และนักท่องเที่ยว เจ้าหน้าที่เทศบาลนครหาดใหญ่เปิดเผยว่า ไม่มีรถกระเช้าที่สูงพอในการช่วยเหลือ รวมทั้งโรงแรมไม่มีลานจอดเฮลิคอปเตอร์ต่อมาเทศบาลนครหาดใหญ่ได้ส่งรถกระเช้ามา 1 คัน แต่ความสูงของกระเช้าแค่ตึก 4 ชั้นซึ่งไม่เพียงพอต่อความต้องการในเหตุการณ์ที่เกิดขึ้น เหตุการณ์นี้ยังส่งผลกระทบต่อความเชื่อมั่นของชาวต่างชาติ เช่น เหตุการณ์การประชุมองค์กรผู้นำเยาวชนอาเซียนที่จัดที่จังหวัดปัตตานีมีเยาวชน 4 ชาติ ขอยกเลิกการเดินทางมาเข้าร่วมประชุม เพราะกลัวไม่ปลอดภัยและประชาชนในพื้นที่เสียความเชื่อมั่นในการปฏิบัติงานของเจ้าหน้าที่โดยรวม นอกจากนี้ วันที่ 4 เมษายน พ.ศ. 2555 รถไฟฟ้ามหานคร สายเฉลิมรัชมงคล ได้ดำเนินการให้ใช้วิธีรักษาความปลอดภัยขั้นสูงโดยให้ตรวจกระเป๋าทุกใบและตรวจรถยนต์อย่างละเอียดทุกคันที่เข้ามาภายในที่จอดรถ ที่ท่าอากาศยานหาดใหญ่ ว่าที่เรืออากาศโท อนิรุทธิ์ ถนอมกุลบุตร กรรมการผู้อำนวยการใหญ่ บริษัท ท่าอากาศยานไทย จำกัด (มหาชน) เปิดเผยว่าท่าอากาศยานหาดใหญ่ยังคงมาตรการรักษาความปลอดภัยไว้ที่ระดับ 3 ซึ่งเป็นระดับที่ให้ความเข้มงวด ด้านผู้บัญชาการตำรวจแห่งชาติได้สั่งให้ตำรวจทุกนายดูแลความปลอดภัยให้กับประชาชนช่วงเทศกาลสงกรานต์</doc>
