<doc id="519493" url="https://th.wikipedia.org/wiki?curid=519493" title="อำเภอของประเทศฝรั่งเศส">อำเภอของประเทศฝรั่งเศส อำเภอ หรือ ก็องตง () เป็นหน่วยบริหารหนึ่งของประเทศฝรั่งเศส โดยแบ่งย่อยจาก 101 จังหวัด () และ 342 เขต () ตามเขตการปกครองของฝรั่งเศส นอกเหนือจากบทบาททางการปกครองและทางการศาลแล้ว จุดประสงค์หลักของการแบ่งอำเภอนั้นมีเพื่อใช้ในการแบ่งเขตเลือกตั้ง สำหรับการเลือกตั้งผู้แทน () ในสภาของแต่ละจังหวัด ซึ่งในปัจจุบันมีจำนวนอำเภอ 4,032 อำเภอในประเทศฝรั่งเศส โดยส่วนมากเป็นการรวมตัวกันของเทศบาล (อันเป็นหน่วยการปกครองที่เล็กที่สุด) แต่ถึงแม้ว่าในบางเทศบาลที่มีขนาดใหญ่กินพื้นที่หลายอำเภอ แต่อำเภอมักจะมีจำนวนประชากรที่ไล่เลี่ยกัน ต่างจากเทศบาลซึ่งอาจจะมีขนาดประชากรตั้งแต่ 1 คน เช่น เมืองร็อชฟูชาร์ ไปจนถึงกว่า 2 ล้านคน เช่น กรุงปารีส ในแต่ละอำเภอ จะมีเมืองหลักที่เป็นศูนย์กลาง () ซึ่งมักจะเป็นเทศบาลที่มีประชากรมากที่สุดในเขตอำเภอ อันเป็นที่ตั้งของกองตำรวจทหาร () สรรพากรอำเภอ และผู้พิพากษาท้องถิ่น ()</doc>
