<doc id="912397" url="https://th.wikipedia.org/wiki?curid=912397" title="เควดลินบวร์ค">เควดลินบวร์ค เควดลินบวร์ค () เป็นเมืองมรดกโลกในรัฐซัคเซิน-อันฮัลท์ ประเทศเยอรมนี ตั้งอยู่ทางตะวันออกเฉียงใต้ของกรุงเบอร์ลินราว 213 กิโลเมตร ในปีค.ศ. 1994 ปราสาท, โบสถ์ และเขตเมืองเก่าในเควดลินบวร์คได้รับการขึ้นทะเบียนเป็นมรดกโลกทางวัฒนธรรมในชื่อว่า "โบสถ์วิทยาลัย, ปราสาท, และเมืองเก่าแห่งเควดลินบวร์ค" เมืองแห่งนี้ก่อตั้งมาตั้งแต่ก่อนคริสต์ศตวรรษที่ 9 พัฒนาขึ้นจากชุมชนริมแม่น้ำโบเดอ เมืองนี้ถูกกล่าวถึงครั้งแรกในเอกสารสมัยพระเจ้าไฮน์ริชที่ 1 แห่งเยอรมนี ซึ่งพระองค์ทรงรับการราชาภิเษกเป็นกษัตริย์แห่งแฟรงก์ตะวันออก ณ เมืองแห่งนี้ในปี 919 เมื่อพระองค์สวรรคตในปี 936 พระนางมาทิลดาผู้เป็นมเหสีก็ได้ตั้งชุมชนสตรีศาสนาขึ้นบนเนินปราสาทซึ่งคอยอบรมสั่งสองบุตรหลานของบรรดาชนชั้นสูง และกลายเป็นโบสถ์วิทยาลัยแห่งเควดลินบวร์ค อาคารต่างๆในปราสาทเควดลินบวร์คถูกสร้างขึ้นในสมัยพระเจ้าไฮน์ริชที่ 1 และได้รับการต่อเติมขยายในสมัยออทโทที่ 1 มหาราช ผู้เป็นพระราชโอรสภูมิอากาศ</doc>
