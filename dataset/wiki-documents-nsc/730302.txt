<doc id="730302" url="https://th.wikipedia.org/wiki?curid=730302" title="พ็อปพิวเลดี">พ็อปพิวเลดี พ็อปพิวเลดี () เป็นวงดนตรีหญิงล้วนสัญชาติไต้หวัน มีสมาชิกห้าคน ก่อตั้งขึ้นในปี 2012 และสังกัดฮิมอินเตอร์เนชันนัลมิวสิก (HIM International Music) ชื่อวงย่อมาจาก "popular lady" แสดงถึงความประสงค์ของหญิงสาวกลุ่มนี้ที่จะแสวงหาชื่อเสียงลาภยศโดยใช้ดนตรีเป็นเครื่องมือ แม้จะได้รับความนิยมมาก แต่ก็เป็นที่วิพากษ์วิจารณ์อย่างกว้างขวางว่า พ็อปพิวเลดีไม่มีทั้งพรสวรรค์และความสามารถในการร้องเพลงประวัติ ประวัติ. พ็อปพิวเลดีเปิดตัวเมื่อวันที่ 14 ธันวาคม 2012 โดยออกอีพีชื่อ อีจื๋ออีจื๋ออ้าย (一直一直愛; Keep Keep Loving) ซึ่งคัฟเวอร์เพลง "พริตตีบอย" (Pretty Boy) ขอวงเอ็มทูเอ็ม (M2M) อีพีดังกล่าวติดหนึ่งในสิบผลงานเพลงขายดีในประเทศไต้หวัน และมิวสิกวีดิโอเพลงหลักก็มีผู้ชมถึงสองแสนครั้งในหกวันและแปดแสนครั้งในหนึ่งเดือน อย่างไรก็ดี พ็อปพิวเลดีถูกวิพากษ์วิจารณ์อย่างกว้างขวางว่า ขาดทั้งพรสวรรค์และความสามารถในการร้องเพลง ในปีนั้น พ็อปพิวเลดียังร้องเพลง "ฟีลมี" (Feel Me) กับ หวัง ตงเฉิง (汪東城) เพื่อประกอบละครโทรทัศน์เรื่อง จงจี้อีปัน 2 (終極一班2; KO One Return) พ็อปพิวเลดีออกอีพีชุดที่สองชื่อ เสี่ยวเว่ย์หลาย (小未來; Popu Future) ในวันที่ 13 กันยายน 2013 ในปีนั้น ยังได้ร้องเพลง "มี่ถัง" (蜜糖; Honey) ประกอบละคร หย่งกั่นโชวชูหวั่วอ้ายหนี่ (勇敢說出我愛你; Say I Love You) ด้วย พ็อปพิวเลดีออกอีพีชุดที่สามชื่อ มอร์ (More) ในวันที่ 22 สิงหาคม 2014 พ็อปพิวเลดียังเป็นพิธีกรรายการหลายรายการ เช่น รายการ ตงหวั่งพ็อปพิวซิ่ว (東網 Pop U秀; East Network Pop U Show) ซึ่งออกอากาศตั้งแต่วันที่ 11 สิงหาคม 2014 ถึง 17 กรกฎาคม 2015 และรายการ ชูเลี่ยนจี้ (初戀誌; Love Blog) นอกจากนี้ เพลงหลายเพลงของพ็อปพิวเลดียังได้ใช้ในละครโทรทัศน์หลายเรื่อง เช่น เรื่อง เหม่ย์เหรินหลงทัง (美人龍湯; Spring Love), อ้ายช่างเหลี่ยงเก้อหวั่ว (愛上兩個我; Fall in Love with Me), และ จินอ้าย-ยฺวี่เต้าทา (真愛遇到他; Go, Single Lady)สมาชิก</doc>
