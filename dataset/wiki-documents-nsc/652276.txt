<doc id="652276" url="https://th.wikipedia.org/wiki?curid=652276" title="สหพันธรัฐประชาธิปไตยซีเรียเหนือ">สหพันธรัฐประชาธิปไตยซีเรียเหนือ เคอร์ดิสถานซีเรีย () หรือเคอร์ดิสถานตะวันตก () (; , Kurdistan Al-Suriyah) มักเรียกเพียง โรยาวา () (ตะวันตก ในภาษาเคิร์ด) เป็นดินแดนปกครองตนเองโดยพฤตินัยในภาคเหนือและภาคตะวันออกเฉียงเหนือของประเทศซีเรีย เคอร์ดิสถานซีเรียเป็นส่วนหนึ่งของพื้นที่ภูมิศาสตร์ใหญ่กว่า เรียก เคอร์ดิสถาน ซึ่งรวมบางส่วนของภาคตะวันออกเฉียงใต้ของตุรกี (เคอร์ดิสถานตุรกี) ภาคตะวันออกเฉียงเหนือของอิรัก (เคอร์ดิสถานอิรัก) ภาคตะวันตกเฉียงเหนือของอิหร่าน (เคอร์ดิสถานอิหร่าน) และภาคตะวันออกเฉียงเหนือของซีเรีย (เคอร์ดิสถานซีเรีย) เป็นบริเวณที่มีชาวเคิร์ดอาศัยอยู่จำนวนมาก พื้นที่ปกคลุมทางตะวันตกเฉียงเหนือของซากรอส และทางตะวันออกของเทือกเขาเทารัส ตั้งแต่ พ.ศ. 2555 เคอร์ดิสถานซีเรียส่วนใหญ่ถูกควบคุมโดยกองทหารเคิร์ดระหว่างสงครามกลางเมืองซีเรีย และในเดือนพฤศจิกายน พ.ศ. 2556 ผู้แทนชาวเคิร์ด ชาวอาหรับ ชาวอัสซีเรียและชนกลุ่มน้อยอื่นประกาศตั้งรัฐบาลโดยพฤตินัยในบริเวณนี้</doc>
