<doc id="702569" url="https://th.wikipedia.org/wiki?curid=702569" title="ความหลากหลายทางชีวภาพในประเทศมาดากัสการ์">ความหลากหลายทางชีวภาพในประเทศมาดากัสการ์ องค์ประกอบของความหลากหลายทางชีวภาพในประเทศมาดากัสการ์ สะท้อนให้เห็นถึงความจริงที่ว่าเป็นเกาะที่แยกออกจากแผ่นดินใหญ่มาประมาณ 88 ล้านปี การแยกในยุคก่อนประวัติศาสตร์คือการแยกมหาทวีปกอนด์วานาออกเป็นผืนทวีปแอนตาร์กติกา-มาดากัสการ์-อินเดีย โดยแยกไปจากผืนทวีปแอฟริกา-อเมริกาใต้เมื่อประมาณ 135 ล้านปีที่ผ่านมา จากนั้น มาดากัสการ์ก็ได้แยกออกจากอินเดียเมื่อประมาณ 88 ล้านปีที่ผ่านมา ส่งผลให้พืชและสัตว์มีการพัฒนาแยกความสัมพันธ์ในหมู่เครือญาติ ผลมาจากการแยกของเกาะจากทวีปใกล้เคียงเป็นเวลาที่ยาวนาน ทำให้มาดากัสการ์เป็นบ้านของพืชและสัตว์ที่มีความอุดมสมบูรณ์ไม่เหมือนที่ใดในโลก ซึ่งประมาณได้ว่าร้อยละ 90 ของทุกสายพันธุ์พืชและสัตว์ที่พบในมาดากัสการ์เป็นสิ่งมีชีวิตเฉพาะถิ่น ซึ่งประกอบด้วยลีเมอร์ (ชนิดของกลุ่มไพรเมตสตรีปซิไรนิ), ฟอสซาที่กินเนื้อเป็นอาหาร รวมถึงนกจำนวนมาก จากนิเวศวิทยาที่โดดเด่นนี้ ได้ทำให้นักนิเวศวิทยาบางส่วน อ้างถึงมาดากัสการ์ว่าเป็น "ทวีปที่แปด" และเกาะได้รับการจำแนกประเภทของสิ่งมีชีวิตโดยองค์กรอนุรักษ์พลังงานระหว่างประเทศ ในฐานะที่เป็นพื้นที่ที่มีความหลากหลายทางชีวภาพ</doc>
