<doc id="180802" url="https://th.wikipedia.org/wiki?curid=180802" title="303 กลัว/กล้า/อาฆาต">303 กลัว/กล้า/อาฆาต 303 กลัว/กล้า/อาฆาต เป็นภาพยนตร์ไทยแนวทริลเลอร์ สยองขวัญ ที่ออกฉายเมื่อวันที่ 2 ตุลาคม พ.ศ. 2541 กำกับโดย สมจริง ศรีสุภาพ นำแสดงโดย พอล วิสุทธิ์ แครี่ , อนันดา เอเวอร์ริ่งแฮม , อาทิตย์ ตั้งสวัสดิ์รัตน์ ,เจษฎาภรณ์ ผลดี ,เทย่า โรเจอร์ ,ปริญญา อินทชัย ,ชาตโยดม หิรัญยัษฐิติ และ ทรงวุฒิ ศรีเชิดชูธรรม ภาพยนตร์เรื่องนี้ทำรายได้รวมที่ 28.2 ล้านบาท และได้ 2 รางวัลจากเวทีรางวัลสุพรรณหงส์ ครั้งที่ 8 ประจำปี 2541 สาขาลำดับภาพยอดเยี่ยม และ แต่งหน้ายอดเยี่ยมเนื้อเรื่อง เนื้อเรื่อง. โรงเรียนเซนต์จอร์จ เป็นโรงเรียนคาทอลิคที่มีกฎเข้มงวดมาก นักเรียนกลุ่มหนึ่งได้ยินข่าวลือเกี่ยวกับกรณีการฆ่าตัวตายอย่างลึกลับ ของนักเรียนที่ได้รับเกียรตินิยมที่มีชื่ออยู่จารึกอยู่ในกรอบกลางห้องโถงของโรงเรียน นักเรียนกลุ่มหนึ่งด้วยความอยากรู้อยากเห็นจึงพยายามค้นหาความจริง โดยเริ่มจากเล่นผีถ้วยแก้ว ซึ่งมีน้ำแข็งซึ่งเป็นลูกสาวของครูร่วมเล่นด้วย แต่สุดท้ายนักเรียนก็ค่อย ๆ ตายไปทีละคนคำวิจารณ์ คำวิจารณ์. นิตยสารมูวี่ไทม์ วิจารณ์ไว้ว่า "ที่น่าสนใจของหนังเรื่องนี้คือ บรรยากาศของหนังที่ไม่ค่อยมีใครทำซักเท่าไหร่ พอทำออกมา ทั้งการตัดต่อ ถ่ายภาพ รวมถึงดนตรีประกอบและเครื่องแต่งกายจัดอยู่ขั้นดีเลยทีเดียว แต่หากใส่ใจรายละเอียดเกี่ยวกับบทและนักแสดงมากกว่านี้ หนังจะดีขึ้นเยอะ" และยังเปรียบเทียบว่า "หนังยังได้รับอิทธิพลจากหนังสยองขวัญฝรั่งอย่างเรื่อง I Know What You Did Last Summer"รางวัลรางวัล. - รางวัลสุพรรณหงส์ ครั้งที่ 8 ประจำปี 2541 - สาขาลำดับภาพยอดเยี่ยม - สาขาแต่งหน้ายอดเยี่ยม - รางวัลภาพยนตร์ไทย ชมรมวิจารณ์บันเทิง ครั้งที่ 7 ประจำปี 2541 - ผู้กำกับภาพยอดเยี่ยม (ทวีศักดิ์ คุ้มผาติ) - ลำดับภาพดีเยี่ยม (มหศักดิ์ ทัศนพยัคฆ์) - กำกับศิลป์ยอดเยี่ยม (นภดล ลาภนทีวิจิตร) - รางวัลพระราชทานพระสุรัสวดี ครั้งที่ 22 ประจำปี พ.ศ. 2541 - รางวัลพิเศษภาพยนตร์ยอดนิยม (รายได้สูงสุดในกรุงเทพฯ)</doc>
