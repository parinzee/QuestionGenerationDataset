<doc id="134689" url="https://th.wikipedia.org/wiki?curid=134689" title="ฟุตบอลในประเทศเกาหลีใต้">ฟุตบอลในประเทศเกาหลีใต้ ฟุตบอลในประเทศเกาหลีใต้ เป็นกีฬาที่นิยมมากที่สุดในประเทศ ควบคุมและดูแลโดยสมาคมฟุตบอลเกาหลีใต้ โดยมีการจัดการแข่งขันที่สำคัญหลายอย่างได้แก่ เค-ลีก เกาหลีเนชันนอลลีก และเกาหลีเอฟเอคัพ นอกจากนี้แล้วฟุตบอลทีมชาติเกาหลีใต้ยังเป็นทีมชาติในเอเชียทีมหนึ่งที่ประสบความสำเร็จอย่างสูงชื่อเรียก ชื่อเรียก. คำว่า "ฟุตบอล" ในภาษาเกาหลีนั้นเรียกกันว่า "ชุกกู" ซึ่งนิยมเขียนในอักษรฮันกึล โดยในอักษรฮันจา เขียนว่า 蹴球 ที่แปลว่า "บอลเตะ"ประวัติ ประวัติ. ถึงแม้ว่าก่อนหน้านี้ในเกาหลีใต้ จะมีกีฬาคล้ายฟุตบอลที่เรียกว่า ซู้จู้ ที่รับเข้ามาจากจีน แม้กระนั้นฟุตบอลในรูปแบบและกติกาปัจจุบันเริ่มต้นขึ้นเมื่อชาวอังกฤษได้เข้ามาเผยแพร่ตั้งแต่ปี พ.ศ. 2425 หลังจากนั้นได้มีการนิยมเล่นไปทั่ว ต่อมาในปี พ.ศ. 2471 สมาคมฟุตบอลเกาหลีได้ถูกก่อตั้งขึ้นและเข้าร่วมเป็นสมาชิกฟีฟ่าในปี พ.ศ. 2491 เอเอฟซีในปี พ.ศ. 2497 โดยในปีนี้เองเกาหลีใต้ได้ร่วมแข่งขันฟุตบอลโลกรอบสุดท้ายครั้งแรกในฟุตบอลโลก 1954ที่ถูกจัดขึ้นที่ประเทศสวิตเซอร์แลนด์ และได้เข้าร่วมอย่างต่อเนื่อง ในปี พ.ศ. 2545 เกาหลีใต้ได้เป็นเจ้าภาพร่วมจัดการแข่งขัน ฟุตบอลโลก 2002 กับประเทศญี่ปุ่น ในปี พ.ศ. 2526 ได้มีการก่อตั้งลีกฟุตบอลระดับสูงสุด ในชื่อ ซูเปอร์ลีก โดยมีสมาชิกเพียง 5 สโมสรในขณะนั้น ซึ่งเป็นการแข่งขันของทีมอาชีพและทีมสมัครเล่น ต่อปีในปี 2537 สมาคมได้มีการปรับรูปแบบลีกใหม่ และขณะเดียวกันได้เปลี่ยนชื่อลีกเป็นเค-ลีก และเพิ่มสมาชิกจาก 5 สโมสรเป็น 14 สโมสร ในปี พ.ศ. 2546 เกาหลีเนชันนอลลีกลีกฟุตบอลระดับรองลงมาได้ถูกก่อตั้งขึ้นสำหรับสโมสรฟุตบอลกึ่งอาชีพ และสโมสรสมัครเล่น ในปี 2550 เค-3ลีก ลีกระดับ 3 ได้ถูกก่อตั้งขึ้นตามมา ซึ่งลีกนี้ถูกตั้งขึ้นเป็นลีกทดลอง โดยถ้าประสบความสำเร็จ เค-4ลีกจะถูกวางแผนก่อตั้งในปี 2552การแข่งขันและระบบลีก การแข่งขันและระบบลีก. การแข่งขันฟุตบอลที่สำคัญในเกาหลีใต้ได้แก่- เค-ลีก ลีกฟุตบอลอาชีพ ระบบในปัจจุบันจะมีการแข่งขันนัดเหย้าและเยือนโดยแข่งทั้งหมด 26 นัด เมื่อจบฤดูกาล ทีมหกอันดันแรกจะมาแข่งขันเพลย์ออฟเพื่อหาผู้ชนะเค-ลีก - เกาหลีเนชันนอลลีก ลีกฟุตบอลสมัครเล่นระดับประเทศ - จัดการแข่งขันแบ่งเป็น 2 สเตจ สเตจละ 11 นัด ซึ่งผู้ชนะในแต่ละสเตจจะมาแข่งขันเพลย์ออฟเพื่อหาผู้ชนะเนชันนอลลีก - เค-3ลีก ลีกฟุตบอลสมัครเล่นระดับประเทศ - จัดการแข่งขันแบ่งเป็น 2 สเตจ โดยเมื่อจบฤดูกาล 4 ทีมที่มีผลงานดีสุดจะมาแข่งขันเพลย์ออฟ เพื่อหาผู้ชนะเค-3ลีก และจได้รับสิทธิในการเข้าแข่งเกาหลีเอฟเอคัพ - เกาหลีเอฟเอคัพ ฟุตบอลชิงถ้วยสูงสุดของประเทศประจำปี เริ่มต้นในช่วงมีนาคมและจะจบในเดือนธันวาคม ทีมที่ชนะเลิศและรองชนะเลิศในเค-ลีก จะได้รับสิทธิไปแข่งขันใน เอเอฟซีแชมเปียนส์ลีก นอกจากนี้ทีมที่ชนะเลิศของของเค-ลีกนั้น ยังได้รับสิทธิแข่งขันใน เอ3แชมเปียนส์คัพ ที่เป็นการแข่งขันระหว่างเกาหลีใต้ ญี่ปุ่น และจีนระบบลีก ระบบลีก. ระบบลีกในประเทศเกาหลีใต้ปัจจุบันยังไม่มีระบบการเลื่อนชั้นหรือตกชั้นอย่างเป็นทางการ โดยทีมจากเนชันนอลลีกสามารถเลื่อนชั้นไปเล่นในเค-ลีกได้ถ้ามีการสนับสนุนทางด้านการเงินที่เพียงพอ อย่างไรก็ตามในปัจจุบันยังไม่มีเลื่อนชั้นเกิดขึ้น สำหรับลีกในระดับรองลงมากำลังถูกจัดตั้งเพื่อให้ระบบลีกสมบูรณ์ยิ่งขึ้น ลีกฟุตบอลจะเริ่มต้นประมาณเดือนมีนามคมหรือเมษาบน และจะจบในช่วงปลายเดือนพฤศจิกายน</doc>
