<doc id="276625" url="https://th.wikipedia.org/wiki?curid=276625" title="พรรคมาตุภูมิ">พรรคมาตุภูมิ พรรคมาตุภูมิ () เป็นพรรคการเมืองในประเทศไทย ก่อตั้งขึ้นในปี พ.ศ. 2551 โดยมีชื่อเดิมว่า "พรรคราษฎร" และเริ่มมีบทบาททางการเมืองในช่วงปลายปี พ.ศ. 2551 ภายหลังการเข้าสมัครเป็นสมาชิกพรรคของกลุ่มวาดะห์ และกลุ่มปากน้ำ นำโดยนายวัฒนา อัศวเหม ปัจจุบันมี พลเอกสนธิ บุญยรัตกลิน เป็นหัวหน้าพรรคประวัติ ประวัติ. พรรคมาตุภูมิ หรือพรรคราษฎร ก่อตั้งขึ้นในวันที่ 3 พฤศจิกายน พ.ศ. 2551 เดิมชื่อพรรคราษฎร และเปลี่ยนชื่อพรรคเป็น พรรคมาตุภูมิ เมื่อวันที่ 25 พฤษภาคม พ.ศ. 2552 ในระยะแรกพรรคราษฎร ยังไม่มีบทบาททางการเมือง เนื่องจากไม่มีสมาชิกสภาผู้แทนราษฎรในสังกัด ต่อมากิจการของพรรคมาตุภูมิ ได้ถูกรื้อฟื้นอีกครั้ง ในปลายปี พ.ศ. 2551 ภายหลังคดียุบพรรคใหญ่หลายพรรค ดร.มั่น พัธโนทัย รัฐมนตรีว่าการกระทรวงเทคโนโลยีสารสนเทศและการสื่อสาร พร้อมด้วยสมาชิก ส.ส.กลุ่มวาดะห์ และกลุ่มปากน้ำของนายวัฒนา อัศวเหม ย้ายเข้ามาสมัครเป็นสมาชิกพรรค จากนั้นได้มีการเชิญพลเอก สนธิ บุญยรัตนกลิน อดีตประธาน คมช. เป็นประธานพรรค และรับตำแหน่งหัวหน้าพรรคในเวลาต่อมา โดยมี ดร.มั่น พัธโนทัย เป็นเลขาธิการพรรค ต่อมาในเดือนมีนาคม พ.ศ. 2557 ที่ประชุมใหญ่ได้มีมติเลือกพลเอก สนธิ บุณยรัตนกลิน เป็นหัวหน้าพรรค และนายอุดมศักดิ์ ศรีสุทิวา เป็นเลขาธิการพรรคประวัติการทำงานในรัฐสภาการลงมติเลือกนายกรัฐมนตรี พ.ศ. 2551 การลงมติเลือกนายกรัฐมนตรี พ.ศ. 2551. การลงมติเลือกนายกรัฐมนตรีในประเทศไทย ในเดือนธันวาคม พ.ศ. 2551 ของสภาผู้แทนราษฎร เมื่อวันที่ 15 ธันวาคม พ.ศ. 2551 เพื่อเลือกนายกรัฐมนตรีแทนตำแหน่งที่ว่างลง เนื่องจากวันที่ 2 ธันวาคม พ.ศ. 2551 นายสมชาย วงศ์สวัสดิ์ ต้องพ้นจากตำแหน่งนายกรัฐมนตรีจากการที่ศาลรัฐธรรมนูญวินิจฉัยให้ยุบพรรคพลังประชาชน และเพิกถอนสิทธิทางการเมืองของคณะกรรมการบริหารพรรค 5 ปี ที่ประชุมได้เสนอชื่อบุคคลที่เหมาะสมเพื่อให้สมาชิกลงมติเลือก จำนวน 2 คน คือ อภิสิทธิ์ เวชชาชีวะ ส.ส.สัดส่วน กลุ่มจังหวัดที่ 6 หัวหน้าพรรคประชาธิปัตย์ และพลตำรวจเอกประชา พรหมนอก ส.ส.สัดส่วน กลุ่มจังหวัดที่ 3 ว่าที่หัวหน้าพรรคเพื่อแผ่นดิน ผลการลงมติในครั้งนี้ สมาชิกสภาผู้แทนราษฎรของพรรคมาตุภูมิ ทั้ง 3 คน ลงมติสนับสนุนพลตำรวจเอก ประชา พรหมนอก เป็นนายกรัฐมนตรีการเข้าร่วมรัฐบาลอภิสิทธิ์ การเข้าร่วมรัฐบาลอภิสิทธิ์. ภายหลังการอภิปรายไม่ไว้วางใจรัฐมนตรี เดือนกรกฎาคม พ.ศ. 2553 ซึ่งสมาชิกสภาผู้แทนราษฎรของพรรคร่วมรัฐบาล (พรรคเพื่อแผ่นดิน) บางส่วนลงมติไม่ไว้วางใจรัฐมนตรีที่ถูกอภิปราย ก่อให้เกิดกระแสต่อต้านจากพรรคภูมิใจไทย ให้ขับพรรคเพื่อแผ่นดินออกจากการร่วมรัฐบาล ทำให้นายกรัฐมนตรี ต้องมีการปรับคณะรัฐมนตรี โดยการตัดโควตารัฐมนตรีของกลุ่ม ส.ส. พรรคเพื่อแผ่นดิน และดึงพรรคมาตุภูมิมาเข้าร่วมรัฐบาลแทน ซึ่งรัฐมนตรีในโควตาของพรรคมาตุภูมิ คือ ดร.มั่น พัธโนทัย เป็นรัฐมนตรีช่วยว่าการกระทรวงการคลัง (แทนนายแพทย์พฤฒิชัย ดำรงรัตน์)การเลือกตั้ง พ.ศ. 2554 การเลือกตั้ง พ.ศ. 2554. พรรคมาตุภูมิ เข้าร่วมเป็นพรรคการเมืองฝ่ายค้านในสภาผู้แทนราษฎร นำโดยพรรคประชาธิปัตย์ ต่อมาในการอภิปรายทั่วไปเพื่อลงมติไม่ไว้วางใจรัฐมนตรีไทย พ.ศ. 2555 สมาชิกสภาผู้แทนราษฎรในสังกัดพรรคมาตุภูมิ ได้ลงมติไว้วางใจนายกรัฐมนตรี และรัฐมนตรีที่ถูกอภิปราย ซึ่งเป็นการลงมติที่ไม่เป็นไปในทิศทางเดียวกับพรรคร่วมฝ่ายค้านบุคคลสำคัญและ ส.ส. ของพรรคบุคคลสำคัญและ ส.ส. ของพรรค. - พลเอกสนธิ บุญยรัตกลิน อดีตรองนายกรัฐมนตรี ประธาน คมช. และผู้บัญชาการทหารบก (หัวหน้าพรรค) - มั่น พัธโนทัย อดีตรัฐมนตรีช่วยว่าการกระทรวงการคลัง ในรัฐบาลนายอภิสิทธิ์ เวชชาชีวะ (รองหัวหน้าพรรค) - เด่น โต๊ะมีนา อดีตรัฐมนตรีช่วยว่าการกระทรวงมหาดไทย - มุข สุไลมาน อดีตโฆษกพรรค - อนุมัติ ซูสารอ อดีตสมาชิกสภาผู้แทนราษฎร จังหวัดปัตตานี ส.ส.แบบแบ่งเขตคนเดียวของพรรคฯ ในการเลือกตั้ง พ.ศ. 2554 - สมชาย เพศประเสริฐ อดีตแกนนำ ส.ส.พรรคเพื่อไทย กลุ่มอีสานพัฒนา - นัจมุดดีน อูมา รองเลขาธิการพรรคคณะกรรมการบริหารพรรคคณะกรรมการบริหารพรรค. 1. พลเอก สนธิ บุญยรัตกลิน หัวหน้าพรรค 2. พลเอก ภิญโญ แก้วปลั่ง รองหัวหน้าพรรค 3. ร้อยตรี วัฒนา แก้วศิริ รองหัวหน้าพรรค 4. นาย มั่น พัธโนทัย รองหัวหน้าพรรค 5. นาย อุดมศักดิ์ ศรีสุทิวา เลขาธิการพรรค 6. พลตรี วีระศักดิ์ นาทะสิริ รองเลขาธิการพรรค 7. นาง ปรียาภา แสงสุรินทร์ เหรัญญิกพรรค 8. นาย พิสุทธิ์ ทรัพย์วิจิตร โฆษกพรรค 9. นาย อรรฆชัย ตระการศาสตร์ นายทะเบียนสมาชิกพรรค 10. นาย พีรเดช โสมกุล กรรมการบริหารพรรค</doc>
