<doc id="527160" url="https://th.wikipedia.org/wiki?curid=527160" title="มิตซูบิชิ แกรนด์ดิส">มิตซูบิชิ แกรนด์ดิส มิตซูบิชิ แกรนด์ดิส () เป็นรถยนต์เอนกประสงค์ขนาดกลาง (Mid-Size MPV) ผลิตโดยมิตซูบิชิ มอเตอร์ส เพื่อมาแทนมิตซูบิชิ แชเรียท เริ่มผลิตในปี พ.ศ. 2546 และเลิกผลิตในปี พ.ศ. 2554 โดยมีทำตลาดในประเทศญี่ปุ่น ,เอเชีย ,ยุโรป ,โอเชียเนีย ,เม็กซิโก ,ฮอนดูรัส ,จาไมก้าและอเมริกาใต้ มิตซูบิชิ แกรนด์ดิส เริ่มผลิตโดยใช้แพลตฟอร์มร่วมกับมิตซูบิชิ เอาท์แลนเดอร์ มีตัวถังเอ็มพีวี 5 ประตู ใช้ระบบขับเคลื่อนล้อหน้า เครื่องยนต์จะเป็นเครื่องยนต์เบนซิน 2.4 ลิตร และเครื่องยนต์ดีเซล 2.0 ลิตร ซึ่งเป็นเครื่องยนต์ของโฟล์กสวาเกน ระบบเกียร์เป็นเกียร์ธรรมดา 5 และ 6 สปีด และเกียร์อัตโนมัติ 4 สปีด โดยเป็นแบบกึ่งอัตโนมัติ (Semi-Automatic) มีฐานการประกอบอยู่ที่ประเทศญี่ปุ่น ,ไทย ,ไต้หวันและฟิลิปปินส์ ในประเทศไทย บริษัท มิตซูบิชิ มอเตอร์ส (ประเทศไทย) จำกัด ได้นำแกรนด์ดิสมาเปิดตัวในประเทศไทยเมื่อปี พ.ศ. 2547 โดยใช้ชื่อว่า มิตซูบิชิ สเปซ วากอน () เป็นรถประกอบในประเทศ เครื่องยนต์และระบบเกียร์ที่ขายในประเทศไทย จะเป็นเครื่องยนต์เบนซิน 2.4 ลิตร และเกียร์อัตโนมัติ 4 สปีด และได้รับรางวัล Best MPV ตั้งแต่ปี พ.ศ. 2548 ถึงปี พ.ศ. 2553 ยอดขายก็สามารถขายไปได้เรื่อยๆ ไม่หวือหวานัก เนื่องจากตลาดรถ Minivan มักไม่ค่อยประสบความสำเร็จในประเทศไทยเท่าไรนักถ้าเทียบกับอินโดนีเซีย ซึ่งเป็นตลาดของ Minivan ที่ใหญ่ที่สุดในโลก จนยุติการผลิตไปในปี พ.ศ. 2554</doc>
