<doc id="612147" url="https://th.wikipedia.org/wiki?curid=612147" title="วันชัย ทัพวิเศษ">วันชัย ทัพวิเศษ วันชัย ทัพวิเศษ เป็นนักกีฬาวอลเลย์บอลชายทีมชาติไทย สังกัดสโมสรวอลเลย์บอลนครราชสีมา แต่ว่าปัจจุบันได้ประกาศอำลาการเล่นให้ทีมชาติ หลังจากเสร็จสิ้นการแข่งขันกีฬาซีเกมส์ ครั้งที่ 27 ที่ประเทศเมียนมาร์ หลังจากที่รับใช้ทีมชาติไทยมากว่า 10 ปีประวัติ ประวัติ. วันชัย ทัพวิเศษ เป็นชาวจังหวัดขอนแก่นโดยกำเนิด จากนั้นไปศึกษาต่อที่โรงเรียนขามทะเลสอที่จังหวัดนครราชสีมา โดยมีผู้ฝึกสอนคนแรกคือ โค้ชทวี มาเบ้า เกมแรกที่เคยลงแข่งขันอย่างเป็นทางการคือการแข่งขันของกรมพละศึกษา และได้รับอันดับ 2 ในนามโรงเรียนขามทะเลสอ นักกีฬาต้นแบบของวันชัย คือ ศิวโรจน์ โกฎหอม นักกีฬารุ่นพี่โรงเรียนขามทะเลสอ จากนั้นวันชัยเข้ามาติดในนามทีมชาติครั้งแรกคือทีมนักเรียนไทย ไปแข่งที่อินโดนีเซีย ตั้งแต่นั้นก็ติดทีมชาติมาโดยตลอด ในปี 2556 หลังจากที่เสร็จสิ้นการแข่งขันกีฬาซีเกมส์ ครั้งที่ 27 ที่ประเทศเมียนมาร์ "แนบ" ได้ขออำลาทีมชาติ หลังจากที่รับใช้ทีมชาติไทยมากว่า 10 ปี เจ้าตัวได้ให้สัมภาษณ์ในการอำลาทีมชาติในครั้งนี้ว่า "ได้ตัดสินใจไว้ก่อนหน้านี้แล้วว่าจะขอลาทีมชาติ เพราะผมเองก็เล่นมาค่อนข้างนานกับทีมชาติ ตอนนี้เลยอยากจะขอแบ่งเวลาให้กับครอบครัวบ้าง เพราะที่ผ่านมาก็แทบจะไม่มีเวลาให้เลย และที่สำคัญอยากจะให้โอกาสน้อง ๆ หลายคนที่กำลังพัฒนาขึ้นมาได้รับโอกาสต่อจากผม"</doc>
