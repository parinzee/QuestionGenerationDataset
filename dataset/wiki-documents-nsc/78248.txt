<doc id="78248" url="https://th.wikipedia.org/wiki?curid=78248" title="มูลนิธิไทยรัฐ">มูลนิธิไทยรัฐ มูลนิธิไทยรัฐ (Thairath Foundation) หรือ มูลนิธิหนังสือพิมพ์ไทยรัฐ (Thairath Newspaper Foundation) เป็นมูลนิธิเพื่อสาธารณประโยชน์ เป็นที่รู้จักของสังคมในฐานะ หน่วยงานอุปถัมภ์โรงเรียนไทยรัฐวิทยาทั้ง 101 แห่งทั่วประเทศไทย ก่อตั้งโดยกำพล วัชรพล ผู้อำนวยการหนังสือพิมพ์ไทยรัฐคนแรกประวัติ ประวัติ. มูลนิธิหนังสือพิมพ์ไทยรัฐ ก่อตั้งขึ้นเมื่อวันที่ 27 ธันวาคม พ.ศ. 2522 อันเป็นวันคล้ายวันเกิดอายุครบ 60 ปีของกำพล วัชรพล ซึ่งใช้ทุนส่วนตัวในการก่อตั้งมูลนิธิดังกล่าว เป็นเงินจำนวน 1,000,000 บาท และยื่นคำขออนุญาตจัดตั้งมูลนิธิ ต่อสำนักงานคณะกรรมการวัฒนธรรมแห่งชาติ กระทรวงศึกษาธิการ (ปัจจุบันสังกัดกระทรวงวัฒนธรรม) และได้รับใบอนุญาตจัดตั้งมูลนิธิ เลขที่ ต.131/2523 เมื่อวันที่ 22 พฤษภาคม พ.ศ. 2523 ต่อมาจึงเปลี่ยนมาใช้ชื่อ มูลนิธิไทยรัฐ จนถึงปัจจุบันวัตถุประสงค์วัตถุประสงค์. 1. ส่งเสริมด้านการศึกษา และช่วยเหลือกิจกรรมเกี่ยวกับการศึกษา แก่นักเรียนที่ยากจนและนักเรียนดีทั่วไป 2. ส่งเสริมการศึกษา ค้นคว้าวิจัยงานหนังสือพิมพ์ 3. ร่วมมือกับองค์กรการกุศลอื่นๆ เพื่อสาธารณประโยชน์ 4. ไม่ดำเนินการเกี่ยวข้องกับการเมือง ไม่ว่าประการใดๆคณะกรรมการมูลนิธิ</doc>
