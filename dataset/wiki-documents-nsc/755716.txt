<doc id="755716" url="https://th.wikipedia.org/wiki?curid=755716" title="เหงาเท่าอวกาศ">เหงาเท่าอวกาศ เหงาเท่าอวกาศ (Lonely As Space) เป็นซิงเกิลของวงซีซันไฟฟ์ ร่วมกับฟักกลิ้ง ฮีโร่ ในปี พ.ศ. 2558 และเป็นซิงเกิลแรกของค่ายเพลงมีเรคคอร์ดส ในเครือมิวสิกมูฟเอนเตอร์เทนเมนต์ ประพันธ์คำร้องและแต่งทำนองโดย ฟองเบียร์ (ปฏิเวธ อุทัยเฉลิม) และเรียบเรียงโดย เพิ่มศักดิ์ พิศิษฐ์สังฆการ เพลงนี้ออกจำหน่ายในวันที่ 27 พฤศจิกายน พ.ศ. 2558 โดยเพลงนี้เป็นเพลงที่พูดถึงความเหงาเปรียบความเหงา เป็นอวกาศ เป็นสิ่งที่มองไม่เห็น แต่มีผลต่อความรู้สึกของคนทุกคน และมีดนตรีที่มีกลิ่นอายแบบดิสโก้ในยุค 80’s นำมาผสมผสานกับจังหวะฟังกี้ มิวสิควีดิโอนี้เผยแพร่ครั้งแรกในวันที่ 27 พฤศจิกายน พ.ศ. 2558 โดยมี ภาวดี คุ้มโชคไพศาล มาร่วมแสดงในมิวสิควีดิโอนี้ด้วย โดยเนื้อหาของมิวสิควีดิโอนี้เล่าถึงหญิงสาวที่ได้รับการคัดเลือกให้ไปใช้ชีวิตอยู่ในอวกาศตั้งแต่ 7 ขวบ แต่ด้วยความผิดพลาดบางประการ จึงทำให้ไม่สามารถกลับมายังโลกได้อีก ความเหงา เดียวดายแบบอันลิมิตจึงเกิดขึ้นการตอบรับ การตอบรับ. เพลง เหงาเท่าอวกาศ ได้อันดับสูงสุด 1 จากการจัดอันดับของซี้ดเอฟเอ็ม ในชาร์ตของ ซี้ดเอฟเอ็ม ชาร์ตท็อป 20 ประจำวันที่ 7 กุมภาพันธ์ พ.ศ. 2559 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
