<doc id="235802" url="https://th.wikipedia.org/wiki?curid=235802" title="เอมมา โรเบิตส์">เอมมา โรเบิตส์ เอมมา โรส โรเบิตส์ (; เกิด 10 กุมภาพันธ์ ค.ศ. 1991) เป็นนักแสดงและนักร้องชาวอเมริกัน หลังจากแสดงบทบาทเล็ก ๆ ในภาพยนตร์เรื่อง โบลว์ ราชายานรก เธอเริ่มมีชื่อเสียงในบทนักร้องแอดดี ในภาพยนตร์ชุดทางโทรทัศน์ของนิคคาโลเดียนเรื่อง Unfabulous (2004–2007) ซึ่งทำให้เธอได้รับการเสนอชื่อเข้าชิงรางวัลทีนชอยส์อะวอดส์และซิกซ์ยังอาร์ตติสอะวอดส์ ในปี ค.ศ. 2005 เธอออกอัลบั้มครั้งแรกชื่อ Unfabulous and More เป็นอัลบั้มเพลงประกอบละครในบทบาทที่เธอแสดงเอง หลังจาก Unfabulous จบลง โรเบิตส์แสดงในภาพยนตร์เรื่อง ซัมเมอร์ปิ๊ง..เงือกสาวสุดฮอท (2006), แนนซี่ ดรูว์ สาวน้อยนักสืบ (2007) และ คุณหนูไฮโซ เปรี้ยวซ่าเกินร้อย (2008) เธอหันไปรับบทที่โตขึ้นด้วยการปรากฏตัวในภาพยนตร์ดราม่าเรื่อง Lymelife (2009) นอกจากนี้ เธอยังร่วมแสดงกับป้าของเธอ จูเลีย โรเบิตส์ ในภาพยนตร์เรื่อง วาเลนไทน์เดย์ หวานฉ่ำ วันรักก้องโลก (2010) และรับบทบาทนำในภาพยนตร์ระทึกขวัญเรื่อง สวยปิดบัญชีแสบ (2010), สครีม 4 หวีด…แหกกฏ (2011), มิลเลอร์ มิลรั่ว ครอบครัวกำมะลอ (2013), Adult World (2013) และภาพยนตร์อิสระเรื่อง Palo Alto (2013) ในปี ค.ศ. 2013 เธอกลับมาแสดงละครอีกครั้งในบทเมดิสัน มอนต์กอเมอรี ในภาพยนตร์ชุดทางโทรทัศน์เรื่อง อเมริกันฮอร์เรอร์สตอรี ในฤดูกาลที่สี่ และรับบทเป็นแมกกี เอสเมอเอียดา ในฤดูกาลที่ห้า ในปี ค.ศ. 2015 โรเบิตส์เริ่มปรากฏตัวในบทชาแนล โอเบอร์ลินทางช่องฟ็อกซ์ในละครชุดแนวตลกสยองขวัญเรื่อง Scream Queens อย่างต่อเนื่องจนถึงฤดูกาลที่สองในปี ค.ศ. 2016</doc>
