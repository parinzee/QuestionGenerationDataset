<doc id="929970" url="https://th.wikipedia.org/wiki?curid=929970" title="มหาลัญจกรสหรัฐ">มหาลัญจกรสหรัฐ มหาลัญจกรสหรัฐ () เป็นตราที่ใช้รับรองเอกสารบางประเภทที่รัฐบาลกลางสหรัฐออก ใช้งานต่อสาธารณะเป็นครั้งแรกเมื่อ ค.ศ. 1782 ด้านหน้าของลัญจกรใช้เป็นตราอาร์มประจำชาติสหรัฐ ส่วนตัวลัญจกรเองนั้นใช้ในเอกสารอย่างหนังสือเดินทาง, เครื่องยศทหาร, ป้ายสถานทูต, และธงหลายแบบ เมื่อใช้เป็นตราอาร์ม ลัญจกรดวงนี้มีสีตามที่กำหนดไว้อย่างเป็นทางการ แต่เมื่อใช้ในเอกสาร มักเป็นขาวดำ นับแต่ ค.ศ. 1935 เป็นต้นมา มีการใช้รูปด้านหน้าด้านหลังลัญจกรบนธนบัตรหนึ่งดอลลาร์สหรัฐ ทั้งตราประธานาธิบดีสหรัฐก็ออกแบบโดยอ้างอิงลัญจกรดวงนี้ และองค์ประกอบหลายอย่างของลัญจกรก็ปรากฏในตราหน่วยงานราชการหลายแห่ง</doc>
