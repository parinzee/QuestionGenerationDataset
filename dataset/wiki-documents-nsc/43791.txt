<doc id="43791" url="https://th.wikipedia.org/wiki?curid=43791" title="มะลิ">มะลิ มะลิ () เป็นไม้พุ่มหรือไม้เถาในวงศ์มะลิ มีประมาณ 200 ชนิด มีถิ่นกำเนิดในพื้นที่เขตร้อนและกึ่งเขตร้อนในแถบทวีปยุโรป เอเชีย และแอฟริกา ลักษณะดอกและกลิ่นมีความแตกต่างกันไปตามแต่ละชนิดหรือพันธุ์ลักษณะทางพฤษศาสตร์ ลักษณะทางพฤษศาสตร์. มะลิมีทั้งชนิดไม้ผลัดใบและไม้ไม่ผลัดใบที่ลำต้นตั้งตรงหรือกางออก หรือเป็นไม้พุ่มและไม้เถา ใบเรียงใบแบบตรงข้ามหรือเรียงใบแบบสลับ สามารถเป็นใบเดี่ยว มีสามใบ หรือเป็นแบบขนนก ดอกมีเส้นผ่าศูนย์กลางราว มีสีขาวหรือเหลือง บางชนิดมีสีแดงเรื่อ ดอกแบบช่อกระจุก หนึ่งกระจุกมีอย่างน้อยสามดอก บางชนิดเป็นดอกเดี่ยวที่ปลายแขนง แต่ละดอกมี 4 - 9 กลีบดอก มี 2 ช่อง และ 1 - 4 ออวุล มันมีเกสรเพศผู้ที่มีก้านชูอับเรณูสั้นๆ 2 เกสร ใบประดับรูปแถบหรือรูปไข่ วงกลีบเลี้ยงรูประฆัง ดอกมีกลิ่นหอม ผลแบบเบอร์รี เปลี่ยนเป็นสีดำเมื่อสุก จำนวนโครโมโซมพื้นฐานของสกุลคือ 13 สปีชีส์ส่วนมากเป็น diploid (2n=26) อย่างไรก็ตาม ยังมี polyploidy (จำนวนโครโมโซมมากว่าปกติ) ปรากฏอยู่ในธรรมชาติ โดยเฉพาะใน Jasminum sambac (2n=39), Jasminum flexile (2n=52), Jasminum primulinum (2n=39), และ Jasminum angustifolium (2n=52)การกระจายพันธุ์และถิ่นอาศัย การกระจายพันธุ์และถิ่นอาศัย. มะลิมีถิ่งกำเนิดในเขตร้อนและกึ่งเขตร้อนในพื้นที่ทวีปเอเชีย, ทวีปแอฟริกา, และออสตราเลเซีย มีประมาณ 200 ชนิด มีเพียงชนิดเดียวที่มีถิ่นกำเนิดในยุโรป มีศูนย์กลางความหลากหลายในเอเชียใต้และเอเชียตะวันออกเฉียงใต้ แม้ว่าจะไม่มีถิ่นกำเนิดในยุโรป มะลิหลายชนิดได้ปรับตัวกลายเป็นพืชพื้นถิ่นในแถบเมดิเตอร์เรเนียน เช่น มะลิสเปน (Jasminum grandiflorum) ที่มีถิ่นกำเนิดจากประเทศอิหร่านและทางตะวันตกของเอเชียใต้ และปัจจุบันได้กลายเป็นพืชท้องถิ่นในคาบสมุทรไอบีเรีย Jasminum fluminense (บางครั้งถูกเข้าใจผิดเป็นมะลิบราซิล) และ Jasminum dichotomum (Gold Coast Jasmine) เป็นชนิดพันธุ์ต่างถิ่นที่รุกรานในรัฐฮาวายและรัฐฟลอริดา Jasminum polyanthum เป็นชนิดพันธุ์ต่างถิ่นที่รุกรานในประเทศออสเตรเลียเช่นกันอนุกรมวิธาน อนุกรมวิธาน. สปีชีส์ภายใต้สกุล Jasminum จัดอยู่ภายใต้เผ่า Jasmineae ของวงศ์ Oleaceae Jasminum แบ่งเป็น 5 หมู่ ประกอบด้วย Alternifolia, Jasminum, Primulina, Trifoliolata, และ Unifoliolata ชื่อสกุลกลายมาจากคำว่า Yasameen ("ของขวัญจากพระเจ้า") ในภาษาเปอร์เซียมาเป็นภาษาอาหรับและภาษาละตินสปีชีส์ สปีชีส์. ประกอบด้วย:- J.&nbsp;abyssinicum &nbsp;&nbsp;– forest jasmine - J.&nbsp;adenophyllum &nbsp;&nbsp;– bluegrape jasmine, pinwheel jasmine, princess jasmine - J.&nbsp;angulare - J.&nbsp;angustifolium - J.&nbsp;auriculatum &nbsp;&nbsp;– Indian hasmine, needle-flower jasmine - J.&nbsp;azoricum - J.&nbsp;beesianum &nbsp;&nbsp;– red jasmine - J.&nbsp;dichotomum &nbsp;&nbsp;– Gold Coast jasmine - J.&nbsp;didymum - J.&nbsp;dispermum - J.&nbsp;elegans - J.&nbsp;elongatum - J.&nbsp;floridum - J.&nbsp;fluminense - J.&nbsp;fruticans - J.&nbsp;grandiflorum &nbsp;&nbsp;– Catalonian jasmine, jasmin odorant, royal jasmine, Spanish jasmine - J.&nbsp;humile &nbsp;&nbsp;– Italian jasmine, Italian yellow jasmine - J.&nbsp;anceolarium - J.&nbsp;mesnyi &nbsp;&nbsp;– Japanese jasmine, primrose jasmine, yellow jasmine - J.&nbsp;multiflorum &nbsp;&nbsp;– Indian jasmine, star jasmine, winter jasmine - J.&nbsp;multipartitum &nbsp;&nbsp;– starry wild jasmine - J.&nbsp;nervosum - J.&nbsp;nobile - J.&nbsp;nudiflorum &nbsp;&nbsp;– winter jasmine - J.&nbsp;odoratissimum &nbsp;&nbsp;– yellow jasmine - J.&nbsp;officinale &nbsp;&nbsp;– common jasmine, jasmine, jessamine, poet's jasmine, summer jasmine, white jasmine - J.&nbsp;parkeri &nbsp;&nbsp;– dwarf jasmine - J.&nbsp;polyanthum - J.&nbsp;sambac &nbsp;&nbsp;– Arabian jasmine, Sambac jasmine - J.&nbsp;simplicifolium - J.&nbsp;sinense - J.&nbsp;subhumile - J.&nbsp;subtriplinerve - J.&nbsp;tortuosum - J.&nbsp;urophyllumความเกี่ยวข้องกับวัฒธรรมและชนชาติ ความเกี่ยวข้องกับวัฒธรรมและชนชาติ. เนื่องจากมะลิมีหลายพันธุ์ และขึ้นอยู่ในภูมิภาคเอเชีย มะลิจึงมีความสำคัญต่อวัฒนธรรมของชนชาติต่างๆ ในแถบเอเชียใต้ และตะวันออกเฉียงใต้- คนไทยนิยมนำดอกมะลิมาใช้ลอยน้ำเย็นเพื่อดื่ม ตกแต่ง ร้อยเป็นมาลัยบูชาพระ และทำเครื่องหอม นอกจากนี้มะลิยังเป็นสัญลักษณ์ของวันแม่ด้วยมีสีขาวบริสุทธิ์ ส่งกลิ่นหอมได้ไกลและได้นาน อีกทั้งยังออกดอกได้ตลอดทั้งปี โดยตีความเปรียบกับความรักบริสุทธิ์ของแม่ที่มีต่อลูกไม่เสื่อมคลาย - มะลิ (melati putih) เป็นดอกไม้ประจำชาติของประเทศอินโดนีเซีย - มะลิฉัตร หรือ มะลิลา (Arabian jasmine) เป็นดอกไม้ประจำชาติของประเทศฟิลิปปินส์</doc>
