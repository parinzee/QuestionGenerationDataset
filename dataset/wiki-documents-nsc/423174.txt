<doc id="423174" url="https://th.wikipedia.org/wiki?curid=423174" title="พลิกเกมทรชน คนเหนือเมฆ">พลิกเกมทรชน คนเหนือเมฆ พลิกเกมทรชน คนเหนือเมฆ (, จีนตัวย่อ: 跟踪; จีนตัวเต็ม: 跟蹤, คำแปล: กับดัก) ภาพยนตร์แนวแอ็คชั่นทริลเลอร์สัญชาติฮ่องกง นำแสดงโดย เยิ่น ต๊ะหัว, เหลียง เจียฮุย, ฉี จื่อซาน, หลินเซียะ กำกับโดย ตู้ ฉีฟง และหยู ไหน่ไห่เนื้อเรื่อง เนื้อเรื่อง. ในกรมตำรวจฮ่องกง หน่วยสอดแนม ตำรวจทุกคนจะไม่มีชื่อจริงและจะถูกตั้งชื่อเป็นรหัสทั้งนั้น หัวหมา เป็นนายตำรวจฮ่องกงที่เชี่ยวชาญด้านการสะกดรอยและถอดรหัส ขณะเดียวกันกับที่ หมูน้อย นายตำรวจหญิงหน้าใหม่ที่เพิ่งเข้ามาในหน่วยนี้ และต้องพบกับการล่าโจรจารกรรมเพชร ที่นำทีมโดย "มนุษย์ล่องหน" ขณะที่หัวหมาเองก็ถูกแทงจนได้รับบาดเจ็บสาหัส หมูน้อย ตำรวจหัดใหม่ต้องสืบหาเบาะแสของอาชญากรกลุ่มนี้เพื่อกระชากหน้ากากและลากคอเข้าคุกด้วยตนเอง แต่งานนี้ยากกว่าที่คิด เพราะดูเหมือนว่ามนุษย์ล่องหนจะรู้เท่าทันตำรวจทุกฝีก้าว โดยที่การจะตามไปถึงตัวมนุษย์ล่องหนได้ ต้องตามเบาะแสของ "แฟทแมน" ซึ่งเป็นลูกน้องในทีมของมนุษย์ล่องหนให้ได้ซะก่อนนักแสดงนักแสดง. - เยิ่น ต๊ะหัว...หัวหมา - เหลียง เจียฮุย...มนุษย์ล่องหน - ฉี จื่อซาน...หมูน้อย - หลินเซียะ...แฟทแมน - เส้า เหม่ยฉี...มาดามเบื้องหลัง, การออกฉายและการวิจารณ์ เบื้องหลัง, การออกฉายและการวิจารณ์. Eye in the Sky เป็นผลงานจากการสร้างและกำกับ โดย ตู้ ฉีฟง ผู้กำกับฯชาวฮ่องกงที่มีชื่อเสียง โดยเฉพาะกับภาพยนตร์แนวแอ็คชั่นทริลเลอร์ โดยมีนักแสดงชั้นนำ อย่าง เยิ่น ต๊ะหัว และเหลียง เจียฮุย พร้อมด้วย เส้า เหม่ยฉี มาแสดงนำ และมี ฉี จื่อซาน นางงามฮ่องกงในปี ค.ศ. 2004 ที่เป็นผลงานการแสดงเรื่องแรก ภาพยนตร์เมื่อออกฉายครั้งแรกในเทศกาลภาพยนตร์นานาชาติฮ่องกงในเดือนมิถุนายน ค.ศ. 2007 จัดเป็นภาพยนตร์อาชญากรรมแนวใหม่ที่ไม่เน้นฉากขับรถไล่ล่า และดวลปืน แต่เต็มไปด้วยบรรยากาศลุ้นระทึกกับปฏิบัติการไล่ล่าชิงไหวชิงพริบระหว่างตำรวจและอาชญากร ด้วยภาพมุมสูงที่ให้อารมณ์แตกต่าง คล้ายกับภาพยนตร์ฮอลลีวูดเรื่อง The Recruit และ The Mission Impossible ได้รับคำวิจารณ์ในทางที่ดีมากมายจากสื่อมวลชนและผู้ชม นอกจากนี้แล้วยังได้เข้าฉายในเทศกาลภาพยนตร์เบอร์ลิน และยังได้รับรางวัลตัดต่อยอดเยี่ยมจากรายการเอเชี่ยน ฟิล์ม อะวอร์ดส์อีกด้วย สำหรับในประเทศไทย เข้าฉายในโรงภาพยนตร์ทั่วไปในวันที่ 5 กรกฎาคม ค.ศ. 2007 โดยสหมงคลฟิล์ม และออกอากาศทางโทรทัศน์ทางช่อง 7 2 ครั้ง คือในวันที่ 12 เมษายน ค.ศ. 2011 ในเวลา 08.30 น. และ15 มกราคม ค.ศ. 2012 ในรายการ ในเวลา 03.25 น.</doc>
