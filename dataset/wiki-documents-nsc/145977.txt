<doc id="145977" url="https://th.wikipedia.org/wiki?curid=145977" title="โดม มาร์ติน">โดม มาร์ติน โดม มาร์ติน นักร้องเพลงร็อกเฮฟวีเมทัล ลูกครึ่งไทย-เยอรมัน โดม มาร์ติน มีชื่อเสียงจากการออกอัลบั้มชุดแรก "หนุ่มไฟแรง" ในปี พ.ศ. 2536 กับสังกัดรถไฟดนตรี มีเพลงที่ได้รับความนิยม เช่น มีใครอยู่บ้าง, หนุ่มไฟแรง , เอาใจไม่เป็น และชุดที่ 2 ในปี พ.ศ. 2537 "กุหลาบไฟ" ซึ่งชุดนี้มีความพิเศษตรงที่มีมือกีตาร์ระดับชั้นนำของประเทศ 6 คน ได้แก่ แหลม มอริสัน, กิตติ กีตาร์ปืน, หมู คาไลโดสโคป, ชัคกี้ ธัญญรัตน์, โอฬาร พรหมใจ และลีโอ ร็อกเกอร์ มาร่วมงาน มีเพลงที่ได้รับความนิยม เช่น กุหลาบไฟ, หลุมพราง, สะใจดีไหม เป็นต้น ในต้นปี พ.ศ. 2538 และ พ.ศ. 2539 โดม มาร์ติน ได้เปลี่ยนแนวมาออกเป็นอัลบั้มคัฟเวอร์เพลงในอดีต ชื่อชุด "ป.ล.คิดถึงมาก" และ "ทั้งหัวใจให้เธอ (คนเดียว)" ด้วยการนำบทเพลงเก่า ๆ ที่ได้รับความนิยมในอดีตมาขับร้องใหม่ในแบบฟังสบาย ๆ เช่น ไม่ได้มามือเปล่า, ใคร ๆ ก็รู้, ตัวแทน, กำลังใจ ซึ่งอัลบั้มชุด "ป.ล. คิดถึงมาก" สามารถทำยอดขายได้ถึง 1 ล้านตลับ จากนั้นก็ได้ออกอัลบั้มกับทางสังกัดของตนเองในปี พ.ศ. 2540 ในชื่อชุด "กลับมาเหมือนเดิม" อีกชุดคัฟเวอร์ ชื่อชุด "ป.ล.รักเธอ" ในปีถัดมา จากนั้น โดม มาร์ติน ออกอัลบั้มสุดท้าย "ร็อค ซีเคร็ท" ในปี พ.ศ. 2543 ก็ไม่ได้มีผลงานออกมาอีกเลยโดยหันไปประกอบอาชีพบริษัทท่องเที่ยว จนกระทั่งในต้นปี พ.ศ. 2561 จึงหวนมาร้องเพลงอีกครั้ง กับเพลงใหม่ "ฉันกลับมา" ซึ่งจุดเด่นของโดม มาร์ติน ก็คือ น้ำเสียงที่ใสกังวานและมีลูกคอ ซึ่งหาไม่ได้ง่ายนักในนักร้องเพลงร็อกของไทย ในช่วงที่มีชื่อเสียง โดม มาร์ติน เคยมีข่าวว่าคบหาเป็นแฟนอยู่กับ เอ๋ อุษณีย์ รักกสิกร นักแสดงหลานสาวของ สินจัย หงษ์ไทยผลงานทั้งหมดของโดม มาร์ตินผลงานทั้งหมดของโดม มาร์ติน. - 2536 – หนุ่มไฟแรง - 2537 – กุหลาบไฟ - 2538 – ป.ล. คิดถึงมาก - 2539 – ทั้งหัวใจให้เธอ (คนเดียว) - 2540 – กลับมาเหมือนเดิม - 2541 – ป.ล.รักเธอ - 2543 – ร็อก ซีเคร็ท</doc>
