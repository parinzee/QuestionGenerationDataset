<doc id="647713" url="https://th.wikipedia.org/wiki?curid=647713" title="เกวิน ฮอยต์">เกวิน ฮอยต์ เกวิน แอนดรูว์ ฮอยต์ (เกิด 6 มิถุนายน ค.ศ.1990 ที่เกรเทอร์ลอนดอน ประเทศอังกฤษ) เป็นนักฟุตบอลทีมชาติตรินิแดดและโตเบโกเชื้อสายอังกฤษ ปัจจุบันเล่นในตำแหน่งกองหลังให้กับสโมสรอีสต์ลีห์ ในเนชันนัลลีก ประเทศอังกฤษ โดย เกวิน ฮอยต์ เป็นลูกชายของ เวนดี้ ฮอยต์ นักวิ่งหญิงทีมชาติสหราชอาณาจักรที่เคยลงแข่งขันในกีฬาโอลิมปิกฤดูร้อน 1976 ที่เมืองมอนทรีออล ประเทศแคนาดา รวมถึงติดทีมชาติอังกฤษและคว้าเหรียญทองในกีฬาคอมมอนเวลธ์เกมส์ ในปี 1982 ที่เมืองบริสเบน ประเทศออสเตรเลีย อีกทั้งพี่ชายของเขา จัสติน ฮอยต์ ยังเป็นกองหลังทีมชาติตรินิแดดและโตเบโก ที่เล่นให้กับสโมสรฟุตบอลดาเกแนมแอนด์เรดบริดจ์การลงเล่นในระดับสโมสรอาร์เซนอล การลงเล่นในระดับสโมสร. อาร์เซนอล. เกวิน ฮอยต์ เข้าสู่ศูนย์ฝึกเยาวชนของสโมสรอาร์เซนอล ตั้งแต่อายุ 9 ขวบ และสามารถทำผลงานได้ดีในทีมชุดเยาวชน 18 ปี และในทีมสำรอง โดยเคยเป็นกัปตันทีมชุดเยาวชน 18 ปี ในฤดูกาล 2006-2007 ต่อมาได้เซ็นสัญญาเป็นนักฟุตบอลอาชีพกับสโมสรในปี 2007 โดยในปีดังกล่าว เกวิน ฮอยต์ มักจะมีชื่อเป็นตัวสำรองในการแข่งขันฟุตบอลถ้วยเช่นเอฟเอคัพ และ ลีกคัพ แต่ไม่ได้ถูกส่งลงสนามฤดูกาล 2008-2009 ฤดูกาล 2008-2009. ในฤดูกาล 2008-2009 เขาได้ลงสนามให้ทีมชุดใหญ่เป็นครั้งแรกในเกมส์ลีก คัพ ที่พบกับสโมสรเชฟฟิลด์ ยูไนเต็ด ในวันที่ 23 กันยายน ค.ศ. 2008 โดยแมตช์นั้นเขาลงเล่นในตำแหน่งแบ็คขวา จนครบ 90 นาที และจบลงที่ชัยชนะ 6-0 ของอาร์เซนอล ต่อมาเขาได้ลงเล่นพรีเมียร์ลีกเป็นนัดแรก ในวันที่ 22 พฤศจิกายน ค.ศ. 2008 โดยเป็นการพบกับทีมแมนเชสเตอร์ ซิตี้ ที่สนามซิตี้ ออฟ แมนเชสเตอร์ สเตเดี้ยม แต่ทีมของเขากลับออกไปแพ้ถึง 0-3 วันที่ 31 ธันวาคม ปี 2008 เกวิน ฮอยต์ ตกลงย้ายไปเล่นในลีกเดอะ แชมเปียนชิพ กับสโมสรวัตฟอร์ด ภายใต้การคุมทีมของเบรนดัน ร็อดเจอส์ ด้วยสัญญายืมตัวจนจบฤดูกาลฤดูกาล 2009-2010 ฤดูกาล 2009-2010. เดือนตุลาคม ปี 2009 เกวิน ฮอยต์ ย้ายมาเล่นในฟุตบอลลีกวัน กับทีมไบรท์ตัน แอนด์ โฮฟ อัลเบี้ยน ด้วยสัญญายืมตัวระยะสั้นเพียง 1 เดือน แต่เมื่อหมดสัญญายืมตัวที่ทำไว้ในตอนแรก ทางสโมสรได้มีการขยายสัญญายืมตัวให้เกวิน ฮอยต์ อยู่เล่นให้ไบรท์ตันจนจบฤดูกาลฤดูกาล 2010-2011 ฤดูกาล 2010-2011. ปลายเดือนตุลาคม ปี 2010 เกวิน ฮอยต์ที่ยังไม่สามารถแทรกตัวเข้าไปในทีมชุดใหญ่ของอาร์เซนอลได้ ตกลงย้ายไปเล่นในฟุตบอลลีกทู กับสโมสรลินคอล์น ซิตี้ฤดูกาล 2011-2012 ฤดูกาล 2011-2012. เดือนมกราคม ปี 2012 เกวิน ฮอยต์ ย้ายไปเล่นให้กับสโมสรเอเอฟซี วิมเบิลดัน ในฟุตบอลลีกทู ด้วยสัญญายืมตัวระยะเวลา 1 เดือน หลังจากหมดสัญญายืมตัว เขายังคงไม่มีโอกาสในทีมอาร์เซนอล และถูกสโมสรปล่อยตัวออกจากทีมในที่สุดดาเกนแน่ม แอนด์ เร้ดบริดจ์ ดาเกนแน่ม แอนด์ เร้ดบริดจ์. เดือน กรกฎาคม ปี 2012 หลังถูกปล่อยตัวจากสโมสรอาร์เซนอล เขาได้เซ็นสัญญาเป็นระยะเวลา 2 ปี เข้าร่วมสโมสรดาเกแนม แอนด์ เรดบริดจ์ ลงเล่นในฟุตบอลลีกทูจิลลิงแฮม จิลลิงแฮม. หลังถูกปล่อยตัวจากสโมสรดาเกนแนมฯ ฤดูกาล 2014-2015 เกวิน ฮอยต์ ได้ย้ายมาเล่นให้กับสโมสรจิลลิงแฮม ในลีกวัน โดยลงสนามนัดแรกให้สโมสรเมื่อวันที่ 19 สิงหาคม ปี 2014 ในการแข่งขันฟุตบอลลีก นัดที่เปิดบ้านเสมอกับสโมสรสวินดอน ทาวน์ 2-2 ที่สนามพรีสต์ฟิลด์ สเตเดียมทีมชาติ ทีมชาติ. เกวิน ฮอยต์ เคยเล่นให้ทีมชาติอังกฤษในระดับเยาวชน ก่อนจะเลือกเล่นทีมชาติชุดใหญ่ให้ตรินิแดดและโตเบโก โดยลงสนามให้ทีมชาติตรินิแดดและโตเบโกนัดแรก ในเกมส์กระชับมิตรกับทีมชาติอาร์เจนตินา ที่สนามกีฬาอนุสาวรีย์ริเวอร์เพลท กรุงบัวโนสไอเรส วันที่ 4 มิถุนายน 2014 โดยเขาถูกเปลี่ยนตัวลงมาแทนคาร์ลิล มิทเชลล์ ในนาทีที่ 70 ผลจบลงที่อาร์เจนตินา ชนะ 3-0 โดยนัดนี้ถือเป็นครั้งแรกที่เขาเล่นในทีมชาติคู่กับพี่ชายของเขา จัสติน ฮอยต์</doc>
