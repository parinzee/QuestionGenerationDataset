<doc id="601722" url="https://th.wikipedia.org/wiki?curid=601722" title="อายส์ออนมี (เพลงเฟย์ หว่อง)">อายส์ออนมี (เพลงเฟย์ หว่อง) อายส์ออนมี (Eyes On Me) เป็นเพลงป็อบบัลลาดที่ขับร้องโดยเฟย์ หว่อง เป็นเพลงธีมของวิดีโอเกม ไฟนอลแฟนตาซี VIII ที่วางตลาดในปี พ.ศ. 2542 ประพันธ์ทำนองโดยโนะบุโอะ อุเอะมะสึ คำร้องภาษาอังกฤษโดย คาโกะ โซเมยะ ซิงเกิลเพลงนี้ออกวางจำหน่ายในประเทศญี่ปุ่น และได้รับรางวัลเพลงสากลแห่งปี ในพิธีมอบรางวัล Japan Gold Disc Award ครั้งที่ 14 จัดโดยสมาคมอุตสาหกรรมบันทึกเสียงแห่งประเทศญี่ปุ่น ในปี พ.ศ. 2543 เป็นเพลงจากวิดีโอเกมเพลงแรกที่ได้รับรางวัลนี้ โดยมียอดจำหน่ายซิงเกิลในประเทศญี่ปุ่นมากกว่า 500,000 แผ่น เป็นซิงเกิลเพลงวิดีโอเกมที่มียอดจำหน่ายสูงสุด ก่อนที่จะถูกทำลายสถิติโดยเพลง "Hikari" ของฮิกะรุ อุตะดะ จากวิดีโอเกม คิงดอมฮารตส์ ในปี พ.ศ. 2545</doc>
