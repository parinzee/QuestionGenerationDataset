<doc id="709571" url="https://th.wikipedia.org/wiki?curid=709571" title="พีซทีวี (ประเทศไทย)">พีซทีวี (ประเทศไทย) พีซทีวี () เป็นช่องโทรทัศน์ผ่านดาวเทียมในประเทศไทย ดำเนินงานโดยบริษัท พีซเทเลวิชัน จำกัด (เดิมชื่อบริษัท รวยทันที จำกัด) เริ่มออกอากาศเมื่อวันที่ 10 ธันวาคม พ.ศ. 2556 โดยมีชื่อตั้งต้นว่า "ยูดีดีทีวี" () โดยก่อนหน้านั้น แกนนำแนวร่วมประชาธิปไตยต่อต้านเผด็จการแห่งชาติ (นปช.) หลายคนเป็นผู้ดำเนินรายการ ซึ่งออกอากาศทางเอเชียอัปเดตมาอย่างต่อเนื่อง ทว่าเมื่อแกนนำ นปช.เหล่านั้น แสดงความเห็นเชิงวิพากษ์ต่อเนื้อหาเพิ่มเติม ของร่างพระราชบัญญัตินิรโทษกรรมฯ ในชั้นกรรมาธิการ ช่วงเดือนตุลาคม-พฤศจิกายน พ.ศ. 2556 เป็นเหตุให้เอเชียอัปเดตเรียกคืนเวลา แกนนำ นปช.จึงร่วมกันก่อตั้งยูดีดีทีวี ซึ่งแกนนำ นปช. รวมถึงผู้ประกาศข่าวและพิธีกรบางส่วน จากเอเชียอัปเดตและเอ็มวีทีวี 5 รวมถึงศิลปินแนวร่วมของ นปช.ร่วมกันดำเนินรายการต่าง ๆ ในช่วงปลายเดือนมกราคม พ.ศ. 2560 พีซทีวีปรับรูปแบบการนำเสนอรายการให้เทียบเท่าช่องฟรีทีวีดิจิทัลระดับชาติ โดยเปิดโอกาสให้ผู้ชมส่งข้อความผ่านทางแอพลิเคชั่นไลน์ร่วมกับการส่งข้อความสั้นผ่านโทรศัพท์มือถือซึ่งใช้มาตั้งแต่เมื่อครั้งยูดีดีทีวี นับเป็นช่องโทรทัศน์ช่องแรกของประเทศไทยในกลุ่มช่องโทรทัศน์การเมืองที่มีการนำเสนอลักษณะนี้เหตุการณ์สำคัญฝ่ายความมั่นคงสั่งยุติการออกอากาศ เหตุการณ์สำคัญ. ฝ่ายความมั่นคงสั่งยุติการออกอากาศ. หลังการประกาศใช้กฎอัยการศึก ในวันที่ 20 พฤษภาคม พ.ศ. 2557 มีการออกคำสั่งให้ช่องโทรทัศน์ดาวเทียมหลายแห่งยุติการออกอากาศ โดยมีช่องยูดีดีทีวีรวมอยู่ด้วย ต่อมาภายหลัง คณะรัฐประหารเปิดให้ขอใบอนุญาตกับ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เพื่อออกอากาศต่อ โดยมีเงื่อนไขห้ามเสนอเนื้อหา เชิงปลุกปั่นยุยงให้เกิดความแตกแยก และให้เปลี่ยนชื่อช่องรายการ ผู้ดำเนินการช่องยูดีดีทีวีเดิม จึงเปลี่ยนชื่อช่องเป็น "พีชทีวี" โดยเริ่มทดลองออกอากาศ ตั้งแต่วันที่ 1 กันยายน ซึ่งมีเพียงรายการสนทนา "พีซทอล์ก" โดยเชิญแกนนำ นปช.มาร่วมรายการ และรายการข่าว รวมถึงรายการเดิมบางส่วน จนเริ่มออกอากาศเต็มรูปแบบตั้งแต่วันที่ 15 กันยายน อนึ่ง ราวเดือนพฤศจิกายน พ.ศ. 2557 มีการปรับปรุงระบบออกอากาศ และปรับปรุงฉากหลังของรายการ โดยนำจอแอลอีดีขนาดใหญ่ มาใช้ประกอบการนำเสนอข่าว รวมถึงนำเสนอข้อมูล เพื่อประกอบการสนทนาอีกด้วยกสทช.พักใช้และเพิกถอนใบอนุญาตฯ กสทช.พักใช้และเพิกถอนใบอนุญาตฯ. คณะกรรมการกิจการกระจายเสียงและกิจการโทรทัศน์ (กสท.) ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ลงมติให้พีซทีวีพักใช้ ใบอนุญาตประกอบกิจการโทรทัศน์ผ่านดาวเทียม เป็นเวลา 7 วัน ระหว่างวันที่ 10 - 16 เมษายน พ.ศ. 2558 หลังจากสามารถกลับมาออกอากาศอีกครั้ง กสท.เห็นว่าพีซทีวียังคงมีเนื้อหาบางส่วน ที่เข้าข่ายปลุกปั่นยุยงให้เกิดความแตกแยกต่อไปอีก จึงลงมติให้เพิกถอนใบอนุญาตเป็นการถาวร เมื่อวันที่ 27 เมษายน ปีเดียวกัน โดยหนังสือคำสั่งเพิกถอนดังกล่าว ออกมาในวันที่ 30 เมษายน เป็นผลให้เจ้าหน้าที่ทหารและตำรวจเข้าระงับ การส่งสัญญาณผ่านดาวเทียมไทยคม จากสถานีดาวเทียมไทยคม ตั้งแต่เวลา 20:30 น.ของวันดังกล่าว ซึ่งขณะนั้น พีซทีวีกำลังออกอากาศสด รายการข่าว "ห้องข่าวเล่าเรื่องค่ำ" ที่เมื่อแรกออกอากาศประจำวันดังกล่าว มีเพียงชุติมา กุมาร เป็นผู้ประกาศข่าวเพียงผู้เดียว แต่เมื่อคณะผู้ประกาศข่าวทั้งหมดของช่องทราบว่า กำลังจะมีคำสั่งเพิกถอนใบอนุญาต จึงพยายามเร่งเดินทางไปยังห้องส่ง ด้วยความตั้งใจว่าจะกล่าวคำอำลาต่อผู้ชม ทว่ารวมกันได้เพียง 4 คนคือ อรุโณทัย ศิริบุตร, ณิชชนันทน์ แจ่มดวง, ชุติมา กุมาร, และธนกร ภักดีนพรัตน์ จากนั้นผู้บริหารช่อง และกองบรรณาธิการข่าว ให้เจ้าหน้าที่ดำเนินการนำช่องพีซทีวี ไปออกอากาศผ่านเครือข่ายอินเทอร์เน็ตแทน โดยในวันพุธที่ 6 พฤษภาคม พีซทีวีทดลองออกอากาศ ด้วยการนำเสนอรายงานข่าว ผ่านเว็บไซต์ยูทูบ ในรูปของข่าวต้นชั่วโมง ช่วงเวลา 12:00 น., 14:00 น., 16:00 น. ตามลำดับ และข่าวภาคค่ำ ในเวลา 18:00 น. โดยแพร่ภาพข่าว พร้อมเสียงบรรยายประกอบเท่านั้น ไม่มีการใช้กล้องโทรทัศน์ ถ่ายทอดภาพผู้ประกาศข่าวตามปกติ จนกระทั่งถึงวันจันทร์ที่ 11 พฤษภาคม จึงเริ่มออกอากาศผ่านทางยูทูบ ด้วยผังรายการซึ่งจัดขึ้นใหม่ ออกอากาศระหว่างเวลา 11:00-21:00 น. ระหว่างช่วงเวลาดังกล่าว พีซทีวียื่นเรื่องร้องเรียน ไปยังหน่วยงานต่างๆ เช่นองค์การสหประชาชาติ ในวันที่ 4 พฤษภาคม และคณะกรรมการสิทธิมนุษยชนแห่งชาติ ในวันที่ 7 พฤษภาคม รวมทั้งยื่นฟ้องคณะกรรมการ กสท.ต่อศาลปกครอง จนกระทั่งศาลปกครอง มีคำสั่งคุ้มครองชั่วคราว ให้พีซทีวีออกอากาศผ่านดาวเทียมอีกครั้ง เมื่อวันที่ 16 กรกฎาคม โดยจตุพร พรหมพันธุ์ ประกาศไม่นำรายการมองไกล ซึ่งตนเป็นผู้ดำเนินรายการ กลับไปออกอากาศผ่านดาวเทียม แต่จะยังคงออกอากาศผ่านยูทูบเช่นเดิม ทั้งนี้ พีซทีวีเริ่มกลับมาออกอากาศอีกครั้ง ตั้งแต่วันอังคารที่ 21 กรกฎาคม ซึ่งเป็นการเลื่อนจากเดิมที่กำหนดไว้ เมื่อวันจันทร์ที่ 20 กรกฎาคม เนื่องจากฝ่ายเทคนิค ยังเตรียมการไม่เรียบร้อย โดยขยายผังรายการเป็นตลอด 24 ชั่วโมงทุกวันตามเดิม ซึ่งจำแนกเป็น การออกอากาศรายการครั้งแรก ระหว่างเวลา 06:00-21:00 น. ส่วนช่วงเวลาหลังจากนั้น เป็นการแพร่ภาพรายการที่ออกอากาศไปแล้วกสทช.พักใช้ใบอนุญาตครั้งที่ 2 กสทช.พักใช้ใบอนุญาตครั้งที่ 2. คณะกรรมการกิจการกระจายเสียงและกิจการโทรทัศน์ (กสท.) ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ลงมติให้พีซทีวีพักใช้ ใบอนุญาตประกอบกิจการโทรทัศน์ผ่านดาวเทียม เป็นเวลา 30 วัน นับตั้งแต่วันที่หนังสือแจ้งเตือนมาถึงสถานีฯ โดยวันที่มีมติดังกล่าว เมื่อวันที่ 10 กรกฎาคม พ.ศ. 2559 ทางผู้บริหารได้ยืนหนังสือคัดค้านมติดังกล่าวและแย้งว่าไม่สามารถเพิกถอนใบอนุญาตได้เนื่องจากได้รับความคุ้มครองจากศาลปกครองในการออกอากาศ ทั้งนี้ หนังสือเตือนมาถึงสถานีฯในวันที่ 21 กรกฎาคม พ.ศ. 2559 และในเวลาเย็นของวันดังกล่าว พีซทีวียกเลิกรายการปกติตามผังรายการ และถ่ายทอดสดรายการพิเศษนับถอยหลังการพักใช้ใบอนุญาต โดยถ่ายทอดสดจากห้องประชุมพันเอก ดร.อภิวันท์ วิริยะชัย ชั้น 5 อาคารบิ๊กซีลาดพร้าว ซึ่งมีการแสดงดนตรีสลับการการปราศรัยจากแกนนำ นปช.จนกระทั่งในเวลาประมาณ 23:00 น. แกนนำ นปช.และพิธีกรของสถานีฯ ได้ร่วมกันร้องเพลง และนับถอยหลังก่อนที่จะยุติการออกอากาศ จนกระทั่งหน้าจอได้ตัดเข้าสู่หน้าจอแจ้งยุติการออกอากาศ ก่อนที่จะตัดเข้าสู่แถบสีทดสอบ (เมื่อชมผ่านโทรทัศน์ดาวเทียม) ทั้งนี้ การออกอากาศออนไลน์ผ่านเว็บไซต์ยูทูบยังคงออกอากาศอย่างต่อเนื่องตามปกติ และเพิ่มการออกอากาศผ่านเฟซบุ๊กไลฟ์ ในหน้าเพจของพีซทีวีเอง จนกระทั่งวันที่ 21 สิงหาคม พ.ศ. 2559 พีซทีวีกลับมาออกอากาศผ่านดาวเทียมอีกครั้งในเวลา 00:01 น. โดนในเวลาเที่ยงของวันเดียวกัน มีกิจกรรมต้อนรับการกลับมาออกอากาศอีกครั้งของพีซทีวี โดยถ่ายทอดสดจากห้องประชุมพันเอก ดร.อภิวันท์ วิริยะชัย ชั้น 5 อาคารบิ๊กซีลาดพร้าว ซึ่งมีการแนะนำตัวของพิธีกรรายการต่างๆ สลับกับการแสดงดนตรี โดยมีการแถลงข่าวจากทางแกนนำ นปช.คั่นระหว่างการถ่ายทอดสดในเวลาประมาณ 13:00 น. ทั้งนี้ การถ่ายทอดสดกิจกรรมต้อนรับการกลับมาออกอากาศอีกครั้งของพีซทีวีจบลงในเวลาประมาณ 17:50 น. โดยผังรายการใหม่ของพีซทีวีนั้น ในเวลา 06:00-00:30 น. จะเป็นรายการแบบออกอากาศครั้งแรก (First Run) หลังจากนั้นจะเป็นการนำรายการต่างๆมาฉายซ้ำ (Rerun) จนถึงเช้าของวันรุ่งขึ้น ปรับลดรายการวิพากษ์วิจารณ์ทางการเมืองและเพิ่มรายการข่าว รายการบันเทิง และรายการปกิณกะกสทช.พักใช้ใบอนุญาตครั้งที่ 3 กสทช.พักใช้ใบอนุญาตครั้งที่ 3. เมื่อวันที่ 9 สิงหาคม พ.ศ. 2560 คณะกรรมการกิจการกระจายเสียงและกิจการโทรทัศน์ (กสท.) ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ลงมติให้พีซทีวีพักใช้ ใบอนุญาตประกอบกิจการโทรทัศน์ผ่านดาวเทียม เป็นเวลา 30 วัน นับตั้งแต่วันที่หนังสือแจ้งเตือนมาถึงสถานีฯ ซึ่งกรณีดังกล่าวนางธิดา ถาวรเศรษฐ ประธานที่ปรึกษา นปช. ได้แสดงความเป็นห่วงถึงการสั่งพักใช้ใบอนุญาต ซึ่งสาเหตุที่ กสทช. สั่งพักใช้ใบอนุญาตเป็นครั้งที่ 3 เนื่องจากหวั่นวิตกว่าพีซทีวีจะเสนอข่าวสารระดมมวลชนไปให้กำลังใจนางสาวยิ่งลักษณ์ ชินวัตร อดีตนายกรัฐมนตรี ซึ่งศาลฎีกา แผนกคดีอาญาของผู้ดำรงตำแหน่งทางการเมือง จะมีการพิพากษาคดีโครงการรับจำนำข้าวในวันที่ 25 สิงหาคม พ.ศ. 2560 ทั้งนี้ หนังสือเตือนมาถึงสถานีฯ เมื่อวันที่ 10 สิงหาคม พ.ศ. 2560 และให้มีผลในวันที่ 11 สิงหาคม พ.ศ. 2560 เวลา 00:01 น. ในวันที่ 11 สิงหาคม พ.ศ. 2560 เวลาประมาณ 08:00 น. การออกอากาศออนไลน์ผ่านเว็บไซต์ยูทูบและเฟซบุ๊กไลฟ์ ในหน้าเพจของพีซทีวีเองยังคงออกอากาศอย่างต่อเนื่องตามปกติ จนกระทั่งเวลา 09:00 น. เริ่มออกอากาศรายการข่าวภาคเช้า โดยคณะผู้ดำเนินรายการห้องข่าวเล่าเรื่องเช้า เป็นรายการแรก โดยรายการส่วนใหญ๋ไม่เป็นไปตามผังรายการปกติ โดยรายการทั้งหมดหลังจากนั้นออกอากาศจากทั้งห้องประชุมในสำนักงานของสถานีฯ หน้าสำนักงานของสถานีฯ และสำนักงานของ นปช. รวมถึงยังมีการถ่ายทอดสดรายการระดมทุนจากร้านกาแฟพีซไลบลารีแอนด์คาเฟตามปกติในทุกวันอาทิตย์ และบางส่วนรับสัญญาณจากเพจเฟซบุ๊กของแกนนำ นปช.อีกด้วย โดยทั้งหมดนี้ออกอากาศโดยไม่มีโฆษณาคั่นระหว่างรายการรวมถึงไม่มีการแสดงอัตลักษณ์/แถบข้อความ SMS ของผู้ชมตามปกติ แต่จะแทนที่ด้วยแถบประชาสัมพันธ์หมายเลขรับบริจาคเงินเพื่อสนับสนุนการออกอากาศของทางสถานีฯ ในวันที่ 10 กันยายน พ.ศ. 2560 ทางพีซทีวีจะจัดงานระดมทุนสนับสนุนการออกอากาศของสถานีฯ โดยจัดขึ้น ณ ห้องประชุมพันเอก ดร.อภิวันท์ วิริยะชัย ชั้น 5 อาคารบิ๊กซีลาดพร้าว จนกระทั่งเวลา 00:01 น. ของวันที่ 10 กันยายน พ.ศ. 2560 พีซทีวีกลับมาออกอากาศอีกครั้ง โดยเปิดสถานีด้วยมิวสิกวีดีโอเทิดพระเกียรติ สมเด็จพระเจ้าอยู่หัวมหาวชิราลงกรณ บดินทรเทพยวรางกูร ซึ่งจัดทำโดยสถานีฯ ต่อด้วยเพลงประจำสถานีฯ (นกสันติภาพ,พีซทีวี) ก่อนเริ่มรายการแรก เป็นเทปบันทึกภาพรายการ "พีซทีวีเวทีทัศน์" ประจำวันที่ 13 สิงหาคม พ.ศ. 2560 รวมระยะเวลาพักใช้ใบอนุญาต 30 วัน ในวันที่ 30 ตุลาคม พ.ศ. 2560 หลังจากเสร็จสิ้นพระราชพิธีถวายพระเพลิงพระบรมศพพระบาทสมเด็จพระปรมินทรมหาภูมิพลอดุลยเดช พีซทีวีได้ปรับรูปแบบรายการข่าวโดยกระจายการออกอากาศสดโดยใช้สำนักงาน นปช., ห้องประชุมของ นปช. รวมถึงร้านกาแฟพีซไลบลารีแอนด์คาเฟ เป็นห้องส่งรายการข่าวภาคเช้าและเที่ยง ส่วนข่าวภาคค่ำยังคงจัดรายการในห้องส่งตามเดิม พร้อกับมีการปรับกราฟิกหน้าจอ รวมถึงปรับอัตราส่วนในการออกอากาศภาพข่าว และไตเติลข่าวเป็น 16:9 เต็มหน้าจอกสทช.พักใช้ใบอนุญาตครั้งที่ 4 กสทช.พักใช้ใบอนุญาตครั้งที่ 4. เมื่อวันที่ 6 กุมภาพันธ์ พ.ศ. 2561 คณะกรรมการกิจการกระจายเสียงและกิจการโทรทัศน์ (กสท.) ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ลงมติให้พีซทีวีพักใช้ ใบอนุญาตประกอบกิจการโทรทัศน์ผ่านดาวเทียม เป็นเวลา 15 วัน โดยอ้างสาเหตุว่าเกิดจากรายการทิศทางประชาธิปไตยไทย ที่มีการสัมภาษณ์ประชาชนที่มาเยี่ยมนายจตุพร พรหมพันธุ์ แกนนำคนสำคัญของ นปช. ณ เรือนจำพิเศษกรุงเทพมหานครและมีการเชิญชวนประชาชนให้มาเยี่ยม ทั้งนี้การออกอากาศออนไลน์ผ่านเว็บไซต์ยูทูบและเฟซบุ๊กไลฟ์ ในหน้าเพจของพีซทีวีเองยังคงออกอากาศอย่างต่อเนื่องตามปกติ โดยปรับลดระยะเวลาออกอากาศของรายการต่างๆ ยกเว้นรายการข่าว เป็นรายการละ 30 นาที โดยออกอากาศโดยไม่มีโฆษณาคั่นระหว่างรายการรวมถึงการแสดงอัตลักษณ์บนหน้าจอยังคงเป็นไปตามปกติแต่ไม่มีแถบข้อความ SMS ของผู้ชม โดยช่วงรอยต่อระหว่างรายการต่างๆ สถานีฯ ออกอากาศมิวสิกวีดีโอบทเพลงของนายจตุพร พรหมพันธุ์ สลับกับสปอตโปรโมทรายการต่างๆของสถานี จนกระทั่งเวลา 00:01 น. ของวันที่ 22 กุมภาพันธ์ พ.ศ. 2561 เวลา 00:01 น. พีซทีวีขึ้นหน้าจอสีแดงแจ้งว่าสถานีจะเริ่มออกอากาศในเวลา 04:30 น. จนกระทั่งเวลา 04:30 น. พีซทีวีกลับมาออกอากาศอีกครั้ง โดยเปิดสถานีด้วยไอเดนท์ของสถานี และมิวสิกวีดีโอเทิดพระเกียรติ สมเด็จพระเจ้าอยู่หัวมหาวชิราลงกรณ บดินทรเทพยวรางกูร ซึ่งจัดทำโดยสถานีฯ ต่อด้วยสกู๊ปพิเศษของพีซทีวีที่ถ่ายทำ ณ งาน "อุ่นไอรัก คลายความหนาว" ณ ลานพระราชวังดุสิต และ สนามเสือป่า ก่อนเริ่มรายการแรก คือ รายการ "เกษตรรุ่งอรุณ" รวมระยะเวลาพักใช้ใบอนุญาต 15 วันกสทช.พักใช้ใบอนุญาตครั้งที่ 5 กสทช.พักใช้ใบอนุญาตครั้งที่ 5. เมื่อวันที่ 9 พฤษภาคม พ.ศ. 2561 คณะกรรมการกิจการกระจายเสียงและกิจการโทรทัศน์ (กสท.) ในคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ลงมติให้พีซทีวีพักใช้ ใบอนุญาตประกอบกิจการโทรทัศน์ผ่านดาวเทียม เป็นเวลา 30 วัน โดยอ้างสาเหตุว่าเกิดจากมีบางรายการนำเสนอเนื้อหาอันเป็นการส่อให้เกิดความสับสน ยั่วยุ ปลุกปั่นให้เกิดความขัดแย้ง หรือสร้างให้เกิดความแตกแยกในราชอาณาจักร ซึ่งหลังจากที่มีมติจากทาง กสท. ทางสถานีฯได้ประชาสัมพันธ์ช่องทางการรับชมผ่านทางเครือข่ายสังคมออนไลน์ทั้งเฟซบุ๊กและยูทูบ โดยมีการแสดงแถบประชาสัมพันธ์ที่ด้านบนของแถบข้อความ SMS รวมถึงจัดทำสปอตแนะนำช่องทางการรับชม เพื่อให้ผู้ชมได้เตรียมความพร้อมในการรับชมอย่างต่อเนื่อง จนกระทั่งหนังสือคำสั่งมาในวันที่ 15 พฤษภาคม พ.ศ. 2561 ทางพีซทีวียังคงออกอากาศรายการปกติตามผังรายการจนกระทั่งเวลา 23:10 น. เริ่มออกอากาศรายการพิเศษ "สู่เสรีภาพสื่อประชาธิปไตยประชาชน" เพื่อเตรียมอำลาผู้ชม โดยมีพิธีกรจากรายการ "สาวข่าวเช้า" ดำเนินรายการ หลังจากรายการดังกล่าวจบลง ได้ตัดเข้าสู่หน้าจอแจ้งระงับการออกอากาศ โดยมีเสียงเป็นเพลง "บินต่อไป" ก่อนจะตัดเข้าสู่แถบสี (หากชมผ่านโทรทัศน์ดาวเทียม) ทั้งนี้การออกอากาศออนไลน์ผ่านเว็บไซต์ยูทูบและเฟซบุ๊กไลฟ์ ในหน้าเพจของพีซทีวีเองยังคงออกอากาศอย่างต่อเนื่องตามปกติสัญลักษณ์ สัญลักษณ์. ยูดีดีทีวี มีสัญลักษณ์แรกเริ่ม เป็นภาพกระดาษสีแดง พับแบบโอะริงะมิเป็นรูปคล้ายนกพิราบ กำกับด้วยตัวอักษรภาษาอังกฤษชื่อช่อง UDD TV พร้อมทั้งคำขวัญ Freedom Television ซึ่งใช้สีแดง สีขาว สีดำ และสีเทาประกอบกัน (เมื่อนำไปแสดงที่มุมบนขวา ของหน้าจอโทรทัศน์ มีการเปลี่ยนสีตัวอักษร D สองตัวจากดำเป็นขาว ด้วยเหตุเพื่อการแสดงผลที่ชัดเจน) โดยสัญลักษณ์แบบดังกล่าว ใช้มาอย่างต่อเนื่อง จนกระทั่งยุติการออกอากาศ (แต่ยังคงมีให้เห็นในบางครั้งในยุคของพีซทีวี เช่น บนแท่นโพเดียมของผู้ดำเนินรายการ) และเมื่อเปลี่ยนชื่อเป็นพีซทีวี จึงเปลี่ยนสัญลักษณ์เป็น ภาพเจาะเป็นช่องสี่เหลี่ยมจัตุรัส ภายในเป็นภาพรูปร่างนกพิราบสีแดง เฉพาะส่วนหัวและต้นปีกส่วนบน ในลักษณะกำลังกางปีกอยู่ตรงกลาง ถัดขึ้นบนและลงล่าง เป็นภาพรูปร่างนกพิราบสีขาว ลักษณะเดียวกับสีแดงซ้อนอยู่อีกสองตัว มีพื้นหลังสีดำอยู่บนสุดทางขวา และสามเหลี่ยมมุมฉากสีเทาอยู่มุมล่างซ้าย ส่วนล่างของสัญลักษณ์กำกับด้วย ตัวอักษรภาษาอังกฤษชื่อช่อง PEACE TV โดยคำว่า PEACE เป็นสีดำ และคำว่า TV เป็นสีแดง อนึ่ง เมื่อเริ่มออกอากาศ ผ่านเครือข่ายอินเทอร์เน็ต ในเว็บไซต์ยูทูบในช่วงแรก บริเวณส่วนล่างของสัญลักษณ์ที่แสดงบนหน้าจอ จะเพิ่มไว้ด้วยแถบสีดำ พร้อมตัวอักษรภาษาอังกฤษ "ONLINE" ทั้งนี้ ในช่วงต้นเดือนมกราคม พ.ศ. 2560 พีซทีวีปรับรูปแบบอัตลักษณ์ใหม่โดยคงรูปร่างหัวนกพิราบเช่นเดิม เพียงแต่ใส่เอฟเฟกต์ให้มีเงาเพิ่มขึ้น ส่วนตัวอักษรภาษาอังกฤษชื่อช่อง PEACE TV มีการปรับรูปแบบตัวอักษรเป็นแบบอักษร Arial ปกติ โดยคำว่า TV มีไฮไลต์สี่เหลี่ยมมุมมนสีแดงคำขวัญคำขวัญ. - Freedom Television 10 ธันวาคม พ.ศ. 2556 - 20 พฤษภาคม พ.ศ. 2557 - สื่อสันติภาพ 1 กันยายน พ.ศ. 2557 - 30 เมษายน พ.ศ. 2558 - สร้างสรรค์สันติภาพเพื่อสังคม 21 กรกฎาคม พ.ศ. 2558 - 21 กรกฎาคม พ.ศ. 2559 - สื่อสร้างสรรค์ เพื่อสันติภาพ 21 สิงหาคม พ.ศ. 2559 - 10 สิงหาคม พ.ศ. 2560 - สถานีเพื่อประชาธิปไตยประชาชน 11 สิงหาคม - 24 ตุลาคม พ.ศ. 2560 - สื่อประชาธิปไตยประชาชน สร้างสรรค์สังคมอุดมปัญญา 30 ตุลาคม พ.ศ. 2560 - ปัจจุบันรายการต่างๆของพีซทีวีข่าวรายการต่างๆของพีซทีวี. ข่าว. - สาวข่าวเช้า - ห้องข่าวเล่าเรื่องเที่ยง - ห้องข่าวเล่าเรื่องสุดสัปดาห์ - เด็ดข่าวค่ำสนทนา-วิเคราะห์สนทนา-วิเคราะห์. - ทิศทางประชาธิปไตยไทย - หยิบข่าวมาคุย - เดินหน้าต่อไป - คิดรอบด้าน - เหลียวหลังแลไปข้างหน้าเพื่อประชาธิปไตย - เข้าใจตรงกันนะ - ฟังความรอบด้าน - เรื่องของคน - เพื่อประชาธิปไตย - มองโลกกว้าง - เราพี่น้องกัน - มีคำถาม - ฉุกคิด - 50 คำถาม กับ สุรพงษ์ สืบวงศ์ลีปกิณกะปกิณกะ. - เกษตรรุ่งอรุณ - กล้า Young - คุยสบายๆสไตล์รองแดง - เสียงชาวบ้าน - มงคลธรรม - ไชยานุภาพ - คิดเช่นเห็นชาดบันเทิงบันเทิง. - ลมหายใจพีซทีวีดนตรีสด (เพลงลูกทุ่ง,เพลงเพื่อประชาธิปไตย ถ่ายทอดสดทุกวันอาทิตย์สลับกันไปในแต่ละสัปดาห์) - ลมหายใจพีซทีวี - ภาษาเพลงบรรเลงสด - พีซทีวีเวทีทัศน์ (ตั้งแต่ 5 มีนาคม พ.ศ. 2560 ปรับรูปแบบมาจากสนทนา-วิเคราะห์) - ที่นี่ลูกทุ่งสารคดีสารคดี. - วิญญาณไทยใจสากล (เทปรายการเดิมที่เคยออกอากาศทางโมเดิร์นไนน์ทีวี ออกอากาศซ้ำทางพีซทีวี)รายการพิเศษรายการพิเศษ. - รู้รักสามัคคี - ตามรอยพระอัจฉริยภาพ นอกจากนี้ยังมีรายการต่างๆคั่นระหว่างแต่ละรายการอีกด้วย เช่น Peace Shopping (รายการแนะนำสินค้า,สินค้าของพีซทีวีโดยตรง) รายการแนะนำสินค้า (สินค้าไม่ใช่ของพีซทีวีโดยตรง) มิวสิกวีดีโอต่างๆ รวมถึงโฆษณาแนะนำรายการต่างๆ อีกด้วยผู้ประกาศข่าว ผู้รายงานข่าว ผู้ดำเนินรายการผู้ประกาศข่าว ผู้รายงานข่าว ผู้ดำเนินรายการ. - อรุโณทัย ศิริบุตร - ณิชชนันทน์ แจ่มดวง - ชุติมา กุมาร - กุลธิดา ช้วนกุล - วสันต์ ประกันศรี - ธงไชย คำวิเศษณ์ - พรชนก ไตรรัตนประดิษฐ์ - ธารทิวา ฐารชกุล - สุรเชษฐ สุรธนไชย - ภาคภูมิ บูรณถาวร - พรพรหม พรหมชาติ - สุรพงษ์ สืบวงศ์ลีในอดีตในอดีต. - ธนกร ภักดีนพรัตน์ - ธีระวัฒน์ บุญอยู่ (ถึงแก่กรรมเมื่อวันที่ 4 มกราคม พ.ศ. 2560) - สมพร รักหวาน (ถึงแก่กรรมเมื่อวันที่ 8 พฤษภาคม พ.ศ. 2561)วิทยากรวิทยากร. - จตุพร พรหมพันธุ์ (หยุดพักการปฏิบัติหน้าที่ชั่วคราว เนื่องจากต้องโทษจำคุกในเรือนจำ) - ณัฐวุฒิ ใสยเกื้อ - ธิดา ถาวรเศรษฐ - เหวง โตจิราการ - ยงยุทธ ติยะไพรัช - สลักธรรม โตจิราการ - สมบัติ บุญงามอนงค์ - ศิโรตม์ คล้ามไพบูลย์ - อุสมาน ลูกหยี - เกริกมนตรี รุจโสตถิรพัฒน์ - พิพัฒน์ชัย ไพบูลย์ - พรามหณ์ศักดิ์ระพี พรหมชาติ - ประสิทธิ์ ไชยศีรษะระยะเวลาออกอากาศระยะเวลาออกอากาศ. - 1 กันยายน พ.ศ. 2557 - 30 เมษายน พ.ศ. 2558 , 21 กรกฎาคม พ.ศ. 2558 - 21 กรกฎาคม พ.ศ. 2559 21 สิงหาคม พ.ศ. 2559 - 10 สิงหาคม พ.ศ. 2560 10 กันยายน พ.ศ. 2560-6 กุมภาพันธ์ พ.ศ. 2561 และ 22 กุมภาพันธ์ พ.ศ. 2561 - ปัจจุบัน ออกอากาศ 24 ชั่วโมง - 11 พฤษภาคม - 20 กรกฎาคม พ.ศ. 2558 เปิดสถานีเวลา 11:00 น. ปิดสถานี เวลา 21:00 น. - 22 กรกฎาคม - 22 สิงหาคม พ.ศ. 2559 เปิดสถานีเวลา 07:00 น. ปิดสถานีเวลา 21:00 น. - 11 สิงหาคม - 9 กันยายน พ.ศ. 2560 เปิดสถานีเวลา 09:00 น. ปิดสถานีเวลา 19:00 น. - 7 - 21 กุมภาพันธ์ พ.ศ. 2561 เปิดสถานีเวลา 08:00 น. ปิดสถานีเวลา 19:00 น.</doc>
