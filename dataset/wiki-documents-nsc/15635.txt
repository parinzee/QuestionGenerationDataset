<doc id="15635" url="https://th.wikipedia.org/wiki?curid=15635" title="เอ็มบีเคเซ็นเตอร์">เอ็มบีเคเซ็นเตอร์ เอ็มบีเค เซ็นเตอร์ () หรือชื่อเดิมว่า มาบุญครองเซ็นเตอร์ เป็นศูนย์การค้าขนาดใหญ่ในกรุงเทพมหานคร ดำเนินงานโดยบริษัท เอ็มบีเค จำกัด (มหาชน) ภายในอาคารขนาด 8 ชั้น ซึ่งตั้งอยู่เลขที่ 444 ถนนพญาไท แขวงวังใหม่ เขตปทุมวัน กรุงเทพมหานคร มีพื้นที่ใช้สอยประมาณ 89,000 ตารางเมตร ซึ่งส่วนหนึ่งจัดเป็นพื้นที่เช่าค้าขาย จำนวนกว่า 2,500 ร้านค้า ศูนย์อาหารบนห้างมาบุญครองบนชั้นที่6 จัดว่าเป็นศูนย์อาหารต้นแบบที่ห้างอื่นๆตลอดจนโมเดิร์นเทรดยุคใหม่ยึดถือปฏิบัติตาม กล่าวคือลูกค้าต้องซื้อคูปองชนิดราคาต่างๆกับจนท.ของห้างในซุ้ม ก่อนที่จะนำคูปองนั้นไปแลกซื้ออาหารในศูนย์อีกครั้งหนึ่ง จนมีการพัฒนาเป็นการ์ดเติมเงินในปัจจุบันประวัติ ประวัติ. บริษัท มาบุญครองอบพืชและไซโล จำกัด จดทะเบียนก่อตั้งขึ้นเมื่อวันที่ 25 กรกฎาคม พ.ศ. 2517 มีที่มาจากชื่อบิดา (มา) และมารดา (บุญครอง) ของศิริชัย บูลกุล ผู้ก่อตั้งบริษัทฯ โดยในระยะเริ่มแรก ประกอบกิจการโรงสีข้าว และจำหน่ายข้าวสารบรรจุถุง เครื่องหมายการค้ามาบุญครอง (ต่อมาโอนกิจการไปให้บริษัทลูกคือ บมจ.ปทุมไรซมิลแอนด์แกรนารี ตั้งแต่ปี พ.ศ. 2525) และตลาดหลักทรัพย์แห่งประเทศไทย อนุมัติให้จดทะเบียนเป็นหลักทรัพย์รับอนุญาต เมื่อปี พ.ศ. 2521 ต่อมาบริษัทฯ ดำเนินการเช่าที่ดิน บริเวณหัวมุมแยกปทุมวัน ฝั่งถนนพญาไทมุ่งหน้าแยกสามย่าน ซึ่งเช่ามาจากจุฬาลงกรณ์มหาวิทยาลัย แล้วก่อสร้างอาคารศูนย์การค้ามาบุญครอง จนกระทั่งแล้วเสร็จเริ่มเปิดให้บริการ โดยสมเด็จพระเจ้าอยู่หัวมหาวชิราลงกรณ บดินทรเทพยวรางกูร เสด็จพระราชดำเนินแทนพระองค์ทรงเปิดศูนย์การค้า เมื่อวันที่ 7 กุมภาพันธ์ พ.ศ. 2528 นับเป็นศูนย์การค้าขนาดใหญ่ที่สุดในประเทศไทยในเวลานั้น ซึ่งมีลักษณะเด่นที่ผนังอาคารทั้งหลัง บุด้วยหินอ่อนทั้งภายนอกและภายใน ทว่าบริษัทฯ ขอยุติการเป็นหลักทรัพย์รับอนุญาต เมื่อปี พ.ศ. 2530 จากนั้นมีการเปลี่ยนแปลงคณะผู้บริหาร พร้อมทั้งชื่อใหม่เป็นบริษัท เอ็มบีเค พรอพเพอร์ตีส์ แอนด์ ดีเวลอปเมนต์ จำกัด ซึ่งเข้าจดทะเบียนแปรสภาพ เป็นบริษัทมหาชนเมื่อวันที่ 8 เมษายน พ.ศ. 2537 เข้าเป็นบริษัทจดทะเบียนในตลาดหลักทรัพย์ฯ เมื่อวันที่ 5 เมษายน พ.ศ. 2539 โดยใช้ชื่อย่อหลักทรัพย์ว่า MBK-PD และเริ่มซื้อขายหุ้นสามัญของบริษัทฯ ในตลาดหลักทรัพย์ฯ ตั้งแต่วันที่ 24 เมษายน ปีเดียวกัน ต่อมาในปี พ.ศ. 2543 ศูนย์การค้าเปลี่ยนชื่อเป็น เอ็มบีเคเซ็นเตอร์ พร้อมทั้งดำเนินการปรับปรุงอาคาร โดยเปลี่ยนวัสดุผนังภายนอก และปรับปรุงทางหนีไฟ จากนั้น ดำเนินการเปลี่ยนชื่อบริษัทฯ อีกสองครั้งเป็นบริษัท เอ็มบีเค ดีเวลอปเมนต์ จำกัด (มหาชน) เมื่อวันที่ 20 พฤศจิกายน พ.ศ. 2545 และเป็น บริษัท เอ็มบีเค จำกัด (มหาชน) รวมทั้งเปลี่ยนชื่อย่อหลักทรัพย์เป็น MBK เมื่อวันที่ 10 พฤศจิกายน พ.ศ. 2546การจัดสรรพื้นที่ การจัดสรรพื้นที่. เอ็มบีเค เซ็นเตอร์ ในปัจจุบันเป็นที่รู้จักในด้านตลาดการซื้อขายโทรศัพท์มือถือ ซึ่งอยู่ในบริเวณชั้น 4 แทนที่ร้านขายอาหาร และซูเปอร์มาร์เก็ตเดิม โดยมีพื้นที่สำคัญดังนี้- ห้างสรรพสินค้าโตคิว- โตคิว ซูเปอร์มาร์เก็ต - ท็อปส์ มาร์เก็ต - เดอะ ฟิฟธ์ ฟู้ด อเวนิว - เอ็มบีเค ฟู้ด ไอส์แลนด์ - อะนิเมะท แบงค็อก - เอาท์เล็ต อิน ทาวน์ - คราฟท์ วิลเลจ - ฮีโร่ ซิตี้ เกม เซ็นเตอร์ - Active-Z เกม เซ็นเตอร์ - EX-10 เกม เซ็นเตอร์ - โรงภาพยนตร์เอสเอฟ ซีเนม่า จำนวน 8 โรงภาพยนตร์ สร้างบนพื้นที่เดิมของเอ็มบีเค ฮอลล์- เอสเอฟ สไตร์ก โบว์ล - โรงแรมปทุมวันปริ๊นเซส- โอลิมปิก คลับ ฟิตเนส โดยมีสะพานลอยปรับอากาศเชื่อมศูนย์การค้ากับสยามสแควร์ ผ่านอลาอาร์ต ที่ชั้น 2 ทางเชื่อมรถไฟฟ้าบีทีเอส สถานีสนามกีฬาแห่งชาติ ที่ชั้น 2,3 และสะพานลอยเชื่อมไปยังคณะสหเวชศาสตร์ และสถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย ที่ชั้น 3</doc>
