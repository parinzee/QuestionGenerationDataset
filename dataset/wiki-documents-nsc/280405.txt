<doc id="280405" url="https://th.wikipedia.org/wiki?curid=280405" title="หลี่ สูเสียน">หลี่ สูเสียน หลี่ สูเสียน () คือ ภรรยาคนที่ 5 ของจักรพรรดิผู่อี๋ จักรพรรดิองค์สุดท้ายของประเทศจีน เกิดเมื่อ พ.ศ. 2468 และเสียชีวิต เมื่อ พ.ศ. 2540 หลี่ สูเสียนเป็นชาวจีนฮั่นและเป็นอดีตพยาบาล ในปี พ.ศ. 2502 หลังจากการจำคุก 5 ปี ผู่อี๋ก็ได้รับอภัยโทษ ทั้งคู่ได้รู้จักกันโดยการแนะนำของเพื่อนสนิทในปี พ.ศ. 2505 และได้สมรสกันในปีเดียวกันนั้นเอง โดยนายโจว เอินไหล นายกรัฐมนตรีของจีนในขณะนั้นได้เป็นประธานในการจัดงานแต่งงานให้ทั้งคู่ ทั้งคู่ไม่มีบุตร และ หลี่ สูเสียน ก็เป็นภรรยาคนสุดท้ายของผู่อี๋และอยู่จนตราบจนวาระสุดท้ายของชีวิตเขา ภายหลังจากการสวรรคตของอดีตพระจักรพรรดิผู่อี๋ หลี่ สูเสียนก็แทบจะไม่ปรากฏตัวต่อสาธารณชน ตั้งแต่เธอไม่ได้เป็นพนักงานประจำที่โรงพยาบาลชีวิตของเธอก็เข้าสู่ความยากลำบาก ท่านนายก โจว เอินไหล ก็ได้ให้หน่วยงานภาครัฐยื่นมือเข้ามาช่วยเหลือเธอทางด้านการเงิน ในช่วงต้นปี พ.ศ. 2520 เธอได้เรียกร้องสิทธิ์ในการเป็นเจ้าของลิขสิทธิ์ หนังสืออัตชีวประวัติของผู่อี๋ จากรัฐบาลจีนที่เป็นเจ้าของลิขสิทธิ์อยู่ในขณะนั้น และในที่สุดเธอได้รับลิขสิทธิ์หนังสืออัตชีวประวัติของผู่อี๋ ต่อมาเธอก็มีรายได้มาจากการตีพิมพ์หนังสือของเธอเกี่ยวกับการใช้ชีวิตกับผู่อี๋ในช่วงก่อนที่ผู่อี๋จะถึงแก่กรรม หลังจากได้รับการยินยอมจากรัฐบาล เธอก็ได้นำร่างของผู่อี๋ไปฝังไว้ใกล้เคียงกับบรรพบุรุษที่ สุสานราชวงศ์ชิงตะวันตก และในปี พ.ศ. 2540 หลี่ สูเสียนก็เสียชีวิตด้วยโรคมะเร็งปอด สิริรวมอายุ 72 ปีพระสันตติวงศ์พระสันตติวงศ์. - พระสวามี- สมเด็จพระจักรพรรดิผู่อี๋ (爱新觉罗 溥仪)</doc>
