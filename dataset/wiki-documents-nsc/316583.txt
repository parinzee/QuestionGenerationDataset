<doc id="316583" url="https://th.wikipedia.org/wiki?curid=316583" title="อลิซ คูเปอร์">อลิซ คูเปอร์ อลิซ คูเปอร์ () เกิดเมื่อวันที่ 4 กุมภาพันธ์ ค.ศ. 1948 เป็นนักร้องเพลงร็อกชาวอเมริกัน นักแต่งเพลง ผู้ดำเนินรายการ ที่มีอาชีพยาวนานมากกว่า 4 ทศวรรษ กับการแสดงบนเวทีที่มีเครื่องประหารชีวิต เก้าอี้ไฟฟ้า เลือดปลอม งูเหลือม หญิงสาว คูเปอร์มีชื่อเสียงจากภาพยนตร์สยองขวัญ รายการโทรทัศน์ และเป็นผู้บุกเบิกดนตรีการาจร็อกที่แสดงอย่างยิ่งใหญ่และเป็นเครื่องหมายของความรุนแรงของดนตรีเฮฟวีเมทัลที่เขาออกแบบเพื่อสร้างความตะลึง อลิซ คูเปอร์ เดิมเป็นวงดนตรีที่ประกอบด้วยสมาชิก คือ ตัวเขา ในตำแหน่งร้องและเล่นฮาร์โมนิกา ,เกล็น บักซ์ตัน ตำแหน่งลีดกีตาร์ ,ไมเคิล บรูซ ตำแหน่งกีตาร์จังหวะ, เดนนิส ดันนาเวย์ ตำแหน่งกีตาร์เบส และนีล สมิท ตำแหน่งกลอง วงอลิซคูเปอร์ประสบความสำเร็จก้าวเข้าสู่กระหลักนานาชาติในปี 1971 กับเพลงฮิต "I'm Eighteen" จากอัลบั้มชุด Love it to Death ที่ตามมาด้วยซิงเกิ้ลที่ดังกว่าคือ "School's Out" ในปี 1972 วงประสบความสำเร็จสูงสุดกับผลงานอัลบั้มชุด 1973 ชุด Billion Dollar Babies ผลงานชุดเดี่ยวของเขาในฐานะ อลิซ คูเปอร์ ได้นำชื่อวงมาเป็นชื่อตัวเขาเอง กับคอนเซปต์อัลบั้มชุด Welcome to My Nightmare ในปี 1975 และในปี 2008 เขาออกอัลบั้มเดี่ยวชุดที่ 18 ของเขาชื่อชุด Along Came a Spider นอกจากแนวเพลงดั้งเดิมของเขา ดีทรอยต์ร็อก ในหลายปีที่ผ่านมาเขายังได้ทดลองแนวเพลงหลากหลายกันไป อย่าง คอนเซปชวลร็อก, อาร์ตร็อก, แกลมเมทัล, นิวเวฟ, ป็อปร็อก, ซอฟต์ร็อก, เอกซ์เพอริเมนทอลร็อก, เฮฟวีเมทัล และอินดัสเตรียลร็อก ในปีล่าสุดเขากลับมาทำเพลงแนวการาจร็อกดั้งเดิม ช่องวีเอชวัน จัดอันดับให้เขาอยู่อันดับ 20 ในหัวข้อ 100 อันดับศิลปินฮาร์ดร็อกที่ยิ่งใหญ่ที่สุด</doc>
