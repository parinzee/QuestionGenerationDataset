<doc id="570870" url="https://th.wikipedia.org/wiki?curid=570870" title="พายุไต้ฝุ่นอุซางิ">พายุไต้ฝุ่นอุซางิ พายุไต้ฝุ่นอุซางิ () เป็นพายุหมุนเขตร้อนทรงพลัง ก่อตัวขึ้นทางตะวันออกของประเทศฟิลิปปินส์ เป็นไต้ฝุ่นลูกที่ 3 และพายุหมุนเขตร้อนลูกที่ 19 ที่เกิดขึ้นทางตะวันตกเฉียงเหนือของแปซิฟิกในปี พ.ศ. 2556 โดยเริ่มก่อตัวจากหย่อมความกดอากาศต่ำเมื่อวันที่ 15 กันยายน พ.ศ. 2556 ทางตะวันออกของลูซอน และเพิ่มความรุนแรงกลายเป็นดีเปรสชั่นในวันถัดมา ได้รับชื่อครั้งแรกจาก PAGASA ว่า Odette ต่อมาในวันเดียวกัน JMA ประกาศให้พายุนี้เป็นพายุโซนร้อน ใช้ชื่อ Usagi ขณะที่ JTWC ประกาศให้เป็นพายุดีเปรสชั่น วันที่ 17 กันยายน JTWC ประกาศยกระดับความรุนแรงเป็นพายุโซนร้อน และทั้ง JMA และ JTWC เห็นพ้องให้ประกาศพายุดังกล่าวนี้เป็นไต้ฝุ่นในวันที่ 18 กันยายน 2556 วันที่ 19 กันยายน JTWC ประกาศให้อุซางิยกระดับเป็นซูเปอร์ไต้ฝุ่นความรุนแรงระดับ 5</doc>
