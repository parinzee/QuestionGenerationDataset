<doc id="778852" url="https://th.wikipedia.org/wiki?curid=778852" title="มาร์โก เด เชซาริส">มาร์โก เด เชซาริส ปรมาจารย์ มาร์โก เด เชซาริส () เป็นผู้ฝึกสอนมวยไทย และมวยไทยเลิศฤทธิ์ในระดับนานาประเทศ รวมถึงเป็นโปรโมเตอร์มวยไทยชาวอิตาลีประวัติ ประวัติ. อาจารย์มาร์โก เด เชซาริส เริ่มฝึกมวยไทยมาตั้งแต่ปี ค.ศ. 1978 กับโรแฌร์ ปาชี (หนึ่งในผู้บุกเบิกมวยไทยในประเทศฝรั่งเศส) แล้วมาเรียนกับโชคชัยชนะ ครุฑสุวรรณ (พี่หมู) ซึ่งเป็นหัวหน้าผู้ฝึกสอนแห่งค่ายมวยปิ่นสินชัย ที่กรุงเทพมหานคร ก่อนที่จะมาเป็นผู้ฝึกสอนที่ได้รับการรับรองโดยสำนักงานคณะกรรมการวัฒนธรรมแห่งชาติ ของกระทรวงศึกษาธิการตั้งแต่ปี ค.ศ. 1991 เขาได้รับการจัดให้อยู่ในขั้นที่ 15 จากสำนักงานคณะกรรมการวัฒนธรรมแห่งชาติ รวมถึงได้รับการจัดให้อยู่ในระดับมงคลทอง (อาจารย์มวยโบราณ) นับเป็นครูมวยไทยที่มิใช่ชาวไทย คนที่สามของโลกที่ได้รับเกียรติสูงสุดนี้ เขาเป็นผู้อำนวยการด้านเทคนิคและเป็นผู้ก่อตั้งสถาบันมวยโบราณนานาชาติที่ได้รับการก่อตั้งในปี ค.ศ. 1993 โดยให้ความร่วมมือกับสมาคมสถาบันศิลปการต่อสู้ป้องกันตัวแบบไทย และสมาคมครูมวยไทย ซึ่งเป็นสององค์กรที่ตั้งสำนักงานอยู่ในประเทศไทย อาจารย์มาร์โก เด เชซาริส ยังเป็นผู้เผยแพร่วิชามวยไทยโบราณในประเทศอิตาลี รวมถึงหลายประเทศในทวีปยุโรปและอเมริกาใต้ นอกจากนี้ เขาได้เป็นกรรมการผู้ตัดสินมวยไทย, โปรโมเตอร์มวยไทย และเป็นผู้ฝึกสอนนักมวยไทยระดับอาชีพตั้งแต่ปี ค.ศ. 1989 โดยเป็นผู้ฝึกสอนนักมวยไทยแชมป์โลก 8 คน และนักมวยไทยแชมป์ยุโรป 3 คน อาจารย์มาร์โก เด เชซาริส มีผลงานหนังสือ 7 เล่ม โดยห้าเล่มในนั้นจะเกี่ยวกับมวยโบราณ กับอีกสองเล่มที่เกี่ยวกับมวยไทย ทั้งยังมีผลงานวิดีโอเกี่ยวกับเทคนิคการฝึกมวยไทยและมวยโบราณอีก 20 ชุด นอกจากนี้ เขายังได้รับการฝึกวิชามวยไทยเลิศฤทธิ์ จากผู้เชี่ยวชาญทางการทหารหลายคน โดยได้รับการประสานงานในช่วง 12 ปีที่ผ่านมา ซึ่งมีพันเอกนพเก้า ศรีบุญเรือง เป็นผู้ฝึกสอนคนแรกเกียรติประวัติเกียรติประวัติ. - ค.ศ. 2007 : เหรียญทอง การแข่งขันชิงแชมป์มวยโบราณ ประเภทเดี่ยว ที่กรุงเทพมหานคร</doc>
