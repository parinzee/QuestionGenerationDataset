<doc id="315599" url="https://th.wikipedia.org/wiki?curid=315599" title="แหวนพรหมจรรย์">แหวนพรหมจรรย์ พรหมจรรย์ (Purity Ring หรือ Chastity Ring, Abstinence Ring) เป็นเครื่องประดับที่ถูกสร้างขึ้นเมื่อยุคคริสต์ทศวรรษ 1990 โดยกลุ่มรณรงค์ให้มีเพศสัมพันธ์เพียงเหมาะสมของศาสนาคริสต์ในสหรัฐอเมริกา ผู้สวมจะได้รับแหวนนี้เป็นของขวัญจากผู้ปกครองเป็นส่วนมาก โดยเฉพาะวันเกิดของตัวเองที่ย่างเข้าสู่ช่วงวัยรุ่น โดยการสวมแหวนนี้เปรียบเสมือนคำสาบานกับพระเจ้าว่าจะไม่มีเพศสัมพันธ์กับใครจนกว่าจะแต่งงานเท่านั้น แม้ว่าในภายแรกนั้นแหวนนี้ถูกจัดทำในสหรัฐอเมริกาเท่านั้น แต่ปัจจุบันก็ได้แพร่หลายไปในประเทศอื่นๆ แม้ผู้ใส่จะไม่ใช่ศาสนาคริสต์ก็ตาม เพราะเปรียบเสมือนเครื่องเตือนใจอย่างหนึ่ง การถอดแหวนออกจะกระทำได้เมื่อผู้สวมได้เมื่อสูญเสียความบริสุทธิ์หรือแต่งงานแล้วเท่านั้น หากถอดแหวนออกเมื่อยังไม่ได้เข้าพิธีสมรสก็ถือว่าผิดคำสาบานกับพระเจ้า นิ้วที่สวมใส่ไม่มีการบังคับ แต่ส่วนใหญ่จะถูกปลูกฝังให้สวมที่นิ้วนางข้างซ้าย เมื่อสมรสแล้วจึงใช้แหวนแต่งงานมาสวมแทน ปัจจุบันนี้ ได้มีการสร้าง Purity Necklace (สร้อยคอ) ขึ้นมาด้วย หากผู้สวมแหวนไม่สามารถสวมได้ในบางสถานการณ์ ก็สามารถถอดได้ นอกจากนี้ บางคนได้เปลี่ยนจากแหวนให้เป็นสร้อยคอโดยการใช้สายสร้อยคล้องกับแหวนไว้แล้วคล้องคอไว้ ก็ถือว่าเป็นการสวมอีกแบบหนึ่ง แหวนนี้มักจะถูกสลักเป็นคำส่วนใหญ่ โดยมักใช้เป็นคำว่า True Love Waits แต่ปัจจุบันเริ่มมีการประดับเพชรและตัดคำออกเพื่อความทันสมัยขึ้นแล้ว</doc>
