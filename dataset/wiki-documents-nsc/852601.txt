<doc id="852601" url="https://th.wikipedia.org/wiki?curid=852601" title="เจ้าจอมมารดาปุก ในรัชกาลที่ 3">เจ้าจอมมารดาปุก ในรัชกาลที่ 3 เจ้าจอมมารดาปุก (พ.ศ. 2339 - 30 เมษายน พ.ศ. 2421) เป็นพระสนมในพระบาทสมเด็จพระนั่งเกล้าเจ้าอยู่หัว เจ้าจอมมารดาปุก เป็นธิดาเจ้าพระยารัตนาพิพิธ (สน สนธิรัตน์) สมุหนายกในรัชกาลที่ 1 ได้รับราชการเป็นเจ้าจอมในรัชกาลที่ 3 มีพระราชธิดา 1 พระองค์ คือ- พระเจ้าบรมวงศ์เธอ พระองค์เจ้าจามรี ท่านเป็นละครหลวงรุ่นเล็ก ในรัชกาลที่ 1 มีชื่อเสียงจากการแสดงบท นางเกนหลง ต่อมาย้ายมารับราชการในกรมพระราชวังบวรมหาเสนานุรักษ์ เมื่อรัชกาลที่ 2 เมื่อเสด็จสวรรคตแล้ว จึงกลับเข้าไปอยู่ในพระบรมมหาราชวัง ตำแหน่งเจ้าจอมอยู่งาน แล้วขึ้นเป็นเจ้าจอมมารดาในรัชกาลที่ 3 มีชีวิตอยู่มาจนรัชกาลที่ 5 ถึงแก่กรรมเมื่อวันอังคาร เดือน 5 แรม 13 ค่ำ ปีขาล สัมฤทธิศก ตรงกับวันที่ 30 เมษายน พ.ศ. 2421 สิริอายุ 82 ปี</doc>
