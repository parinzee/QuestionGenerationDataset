<doc id="655586" url="https://th.wikipedia.org/wiki?curid=655586" title="ฮูส์คอลล์">ฮูส์คอลล์ Whoscall แอปพลิเคชันสมาร์ตโฟนสัญชาติไต้หวัน โดย บริษัท Gogolook ที่สามารถบอกผู้ใช้งานได้ถึง เจ้าของสายเรียกเข้าทางโทรศัพท์ ซึ่งสามารถทำให้ผู้ใช้งาน เลือกรับสายที่ต้องการรับและไม่ต้องการรับได้ รวมไปถึงการค้นหาเบอร์แบบออฟไลน์และการบล็อกเบอร์โทรเข้า สามารถดาวน์โหลดได้ทั้งในระบบปฏิบัติการ Android, iOS และ Windows Phone ซึ่งมีภาษาให้เลือกถึง 10 ภาษาในแต่ละประเทศ ทั้งนี้ การทำงานของ Whoscall นั้น เพื่อให้มีประสิทธิภาพมากที่สุด ขึ้นอยู่กับความเร็วและเสถียรภาพของอินเทอร์เน็ต และเครื่อข่ายของประเทศนั้นๆด้วย Whoscall ได้รับเลือกจาก Google Play ให้เป็น Best Apps ของปี 2013 ใน 8 ประเทศของเอเชีย คำว่า Whoscall นั้น ย่อมาจาก “ Who is calling ?” หรือในภาษาไทยที่แปลว่า “ใครโทรมานะ?” มีให้ดาวน์โหลดแล้ว ฟรี ใน 31 ประเทศ รวมถึง ประเทศ ไต้หวัน, เกาหลีใต้, ฮ่องกง, ญี่ปุ่น, ไทย, และ บราซิลประวัติ ประวัติ. ที่มาของแอปพลิเคชัน Whoscall นั้น มาจากการรวมตัวทางความคิดระหว่างสามผู้ก่อตั้ง จึงเกิดเป็น Gogolook ที่ในขณะนั้นทั้งสามได้ปลีกตัวจากงานประจำของพวกเขาเพื่อตรวจสอบและรวบรวมความคิดที่หลากหลาย จนกระทั่งวันหนึ่งหลังจากมีสายเรียกเข้าแปลก ๆ โทรเข้ามาขณะประชุมกันอยู่ ทั้งสามจึงพยายามเซิร์ชหาว่าเป็นใครบนอินเทอร์เน็ต ซึ่งสิ่งที่เกิดขึ้นนั้นได้ทำให้พวกเขาทั้งหมดเกิดข้อสงสัยว่า ถ้าเป็นแอปพลิเคชันเพื่อตรวจสอบแบบนี้ จะเป็นไปได้หรือไม่ Whoscall รุ่นแรกถูกปล่อยในเดือนสิงหาคม ปี 2010 และไม่นานก็ได้รับการตอบรับที่ดีขึ้น หลังจาก นายเอริก ชมิดต์ ประธานบริหารของบริษัท Google ได้กล่าวถึง Whoscall ว่า "แอปพลิเคชันที่ชื่อว่า Whoscall บอกคุณได้ว่าใครโทรมา ซึ่งกำลังเติบโตอย่างรวดเร็ว และมาจากประเทศไต้หวันด้วย" ในตอนนั้นเองที่ทั้งสามผู้ก่อตั้งได้ตัดสินใจออกจากงานประจำของพวกเขา เพื่อทุ่มเทกับการพัฒนาแอปพลิเคชันอย่างจริงจัง และได้เกิดเป็น บริษัท Gogolook จำกัด ในปี 2012 บริษัทได้รับการสนันสนุนอย่างต่อเนื่องจาก Trinity Investment Corp. และนักลงทุนมากมายฟังก์ชันการใช้งานฟังก์ชันการใช้งาน. 1. การระบุสายเรียกเข้า -ระบุข้อมูลเบื้องหลังของสายเรียกเข้าที่ไม่รู้จักได้ทันที จากแท็กซึ่งผู้ใช้คนอื่น ๆ รายงาน ผลการค้นหาทางอินเทอร์เน็ต และฐานข้อมูลระดับโลกที่ครอบคลุม 2. บล็อกสายเรียกเข้า -บล็อกสายเรียกเข้าและเอสเอ็มเอสอย่างชาญฉลาดเพื่อให้แน่ใจว่าคุณจะได้รับประสบการณ์ในการโทรที่ปราศจากเรื่องกวนใจ โดยสามารถเลือกบล็อกจากคำได้ด้วย เช่น บล็อกหมายเลขที่มีคำว่า "ธนาคาร" เป็นต้น 3. จัดกลุ่มเบอร์โทร -ผู้ใช้สามารถจัดหมวดหมู่เบอร์โทรที่ต่างจากข้อมูลในมือถือ ชึ่งแยกออกมาตามความต้องการของตนเองได้ เพื่อบันทึกเบอร์ที่ไม่ต้องการให้อยู่ในสมุดบัญชีโทรศัพท์ของคุณ 4. ฐานข้อมูลแบบออฟไลน์ -ค้นหาหมายเลขโทรศัพท์ได้รวดเร็ว และเข้าถึงได้แบบออฟไลน์ สามารถระบุตัวตนผู้โทรแบบออฟไลน์ เมื่อดาวน์โหลดฐานข้อมูล คุณจะสามารถระบุได้ว่าสายเรียกเข้านั้นเป็นสายจากร้านค้าหรือเป็นการโฆษณาขายของทางโทรศัพท์ 5. ShowCard - ผู้ใช้สามารถใส่ข้อมูลและรูปภาพส่วนตัวที่จะปรากฏบนหน้าจอผู้รับสายเมื่อโทรออกได้ เปรียบเสมือนนามบัตรส่วนตัวShowCard ShowCard. Whoscall ShowCard ได้ปล่อยเบต้า เวอร์ชัน 4.3 ออกมาให้ผู้ใช้สามารถใส่ข้อมูลและรูปภาพส่วนตัวที่จะปรากฏบนหน้าจอผู้รับสายปลายทางเมื่อโทรออกได้ เปรียบเสมือนนามบัตรส่วนตัวที่สามารถใส่ข้อมูลธุรกิจ ซึ่งรวมไปถึงที่อยู่ ,เวลาเปิดทำการ และรูปภาพ เพื่อโชว์บน ShowCard ของผู้ใช้ ข้อมูลผู้ใช้จะปรากฏขึ้นบนหน้าจอของผู้ที่ได้รับสายปลายทาง เมื่อการโทรสิ้นสุด, ผู้รับ,ก็สามารถเข้าไปดูข้อมูลของเบอร์ที่โทรเข้าอีกทีได้เช่นเดียวกันความนิยม ความนิยม. Whoscall ได้ดาวใน Google Play4.4 ดาว อีกทั้งในปี 2013 ได้รับรางวัล Innovation Award จาก Google Play ประเทศไต้หวัน และรางวัล Google Play’s Best Apps of the Year ในเอเชียเหตุการณ์สำคัญเหตุการณ์สำคัญ. - ปี 2011 เดือนพฤศจิกายน เอริก ชมิดต์ ประธานบริหารของบริษัท Google ได้กล่าวถึง Whoscall ว่า "แอปพลิเคชันที่ชื่อว่า Whoscall บอกคุณได้ว่าใครโทรมา ซึ่งกำลังเติบโตอย่างรวดเร็ว และ มาจากประเทศไต้หวัน" - 20 พฤษภาคม ปี 2014 ประธานาธิบดีไต้หวัน นาย หม่า อิงจิ่ว ได้กล่าวถึงบริษัท Gogolook ในโอกาสครบรอบ 6 ปีของการทำหน้าที่ประธานาธิบดี ว่าเป็นบริษัทที่ควรเอาเป็นแบบอย่างต่อคนรุ่นใหม่ในประเทศไต้หวัน - ปี 2014 เดือนเมษายน ได้มีการวิพากษ์วิจารณ์อย่างหนัก กับเหตุการณ์การรั่วไหลของข้อมูลส่วนตัว ซึ่งแสดงบนหน้าจอมือถือของผู้ใช้งาน Whoscall ทำให้ Gogolook ต้องออกมากด้วยคำโต้แย่งว่า ทางบริษัทไม่เคยและไม่คิดที่จะเก็บข้อมูลส่วนตัวบนระบบของตน ซึ่งไม่มีส่วนเกี่ยวข้องกับเหตุการณ์ครั้งนี้ ซึ่งภายหลัง ได้พบว่าสาเหตุที่เกิดมาจากการรั่วไหลของข้อมูลจากเซิร์ฟเวอร์ของรัฐบาลเอง ทำให้ Gogolook ซึ่งค้นหาข้อมูลจากเว็บไซต์ต่างๆ ได้รับข้อมูลเหล่านี้ติดมาด้วย Whoscall จึงไม่เพียงแค่เป็นแอปพลิเคชันที่ป้องกันการหลอกลวงทางโทรศัพท์เพียงอย่างเดียว แต่ยังเป็นแอปที่หน้าเชื่อถือที่บอกถึงการรั่วไหลของข้อมูลส่วนตัวได้อีกด้วย</doc>
