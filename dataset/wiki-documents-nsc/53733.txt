<doc id="53733" url="https://th.wikipedia.org/wiki?curid=53733" title="รัตนพล ส.วรพิน">รัตนพล ส.วรพิน รัตนพล ส.วรพิน อดีตแชมป์โลกในรุ่นมินิมั่มเวท (105 ปอนด์) ของสหพันธ์มวยนานาชาติ (IBF)วัยเด็กและชีวิตเบื้องต้น วัยเด็กและชีวิตเบื้องต้น. รัตนพลมีชื่อจริงแต่เดิมว่า อนุชา โพธิ์ทอง เกิดเมื่อวันที่ 6 มิถุนายน พ.ศ. 2517 ที่ตำบลห้วยบง อำเภอด่านขุนทด จังหวัดนครราชสีมา เป็นบุตรชายของนายสมใจ และนางสมจิต โพธิ์ทอง ครอบครัวของรัตนพลมีอาชีพทำไร่ ฐานะทางบ้านยากจนมาก แม้จะเป็นเจ้าของที่ดินมากถึง 50 กว่าไร่ แต่เป็นที่บนเขาไม่สามารถเพาะปลูกหรือใช้ประโยชน์อะไรได้ รัตนพลกว่าจะได้เข้าเรียนหนังสือก็อายุเข้า 7 ขวบแล้วและจบเพียงชั้นประถมศึกษาปีที่ 4 (ป.4) เท่านั้น เมื่อตอนเด็กเคยเก็บเงินเพื่อที่จะกินก๋วยเตี๋ยวเพราะเกิดมาไม่เคยกินมาก่อน โดยแบ่งกันกิน 2 คนกับน้องชาย คือ รัตนชัย ส.วรพิน เพียงชามเดียว จึงต้องชกมวยด้วยความยากจน กอรปกับที่เป็นเด็กที่เก่งเรื่องการเล่นกีฬาอยู่แล้ว โดยเริ่มจากมวยไทยในงานวันเด็กของโรงเรียน ใช้ชื่อว่า "ไลอ้อน ลูกน้ำใจ" รวมถึงเคยใช้ชื่อที่เป็นการประชดชีวิตตนเองด้วยว่า "ทนเอาหน่อย ต่อยใช้หนี้" จากนั้นจึงเข้ามาสู่ค่ายมวย ได้เริ่มฝึกฝนมวยอย่างจริงจัง แรก ๆ ได้ตระเวนชกอยู่ที่แถวบ้าน และย้ายไปอยู่ค่ายมวยที่จังหวัดนครสวรรค์ ก่อนจะได้เข้ามาอยู่ในสังกัดค่าย "ส.วรพิน" ของนางวรพิน รังษีกุลพิพัฒน์ หรือ เจ๊วรพิน ที่ย่านตลิ่งชัน กรุงเทพมหานคร จากการแนะนำของ หงษ์หยก ส.วรพิน นักมวยรุ่นพี่ที่สังกัดค่าย ส.วรพิน โดยทำการซ้อมเพียง 9 วันเท่านั้น แล้วขึ้นชกเลย โดยชื่อรัตนพลนั้นแท้ที่จริงแล้ว เป็นชื่อนักมวยคนอื่นที่ทางรัตนพลในขณะนั้นได้เป็นคู่ซ้อม และชกเอารัตนพลตัวจริงมีแผลแตก ไม่สามารถขึ้นชกได้ จึงได้สวมชื่อเป็นรัตนพล ส.วรพิน ขึ้นชกแทน และสามารถเอาชนะคะแนนไปได้ และเมื่อได้แก้มือโดยมีเดิมพันเป็นเงินรางวัลสูง ก็ยังสามารถเอาชนะไปได้อีก จากนั้นเมื่อได้ชกมวยไทยในเวทีกรุงเทพมหานครมาพอสมควรแล้ว ก็หันมาชกมวยสากล ที่เวทีราชดำเนิน จากเหตุที่นักมวยขาด ผลปรากฏออกมาก็เป็นฝ่ายชนะน็อกยกแรก ครั้งต่อมาก็เอาชนะน็อกไปได้ในยกที่ 2 และได้สร้างชื่อขึ้นไปเรื่อย ๆ โดยมีโอกาสขึ้นชิงแชมป์อินเตอร์เนชั่นแนล (แชมป์เงา) ในรุ่น 105 ปอนด์ของ IBF และเป็นฝ่ายเอาชนะไปได้ และได้ชกป้องกันตำแหน่งไว้ได้ครั้งหนึ่งแชมป์โลกคนที่ 17 แชมป์โลกคนที่ 17. เมื่อ ฟ้าลั่น ลูกมิ่งขวัญ เสียแชมป์โลกในรุ่นและสถาบันเดียวกันนี้ไปในกลางปี พ.ศ. 2535 ด้วยเรื่องหัวหน้าคณะของฟ้าลั่นขัดใจเรื่องผลประโยชน์กับผู้จัดการ รัตนพลจึงได้มีโอกาสชิงแชมป์แทนในปลายปี โดยมี พ.อ.(พิเศษ) บรรจุ อ่องแสงคุณ เป็นผู้จัดการ ซึ่งก็สามารถทำได้โดยชนะคะแนน แมนนี่ เมลชอร์ นักมวยชาวฟิลิปปินส์ไปอย่างไม่เป็นเอกฉันท์ โดยขณะนั้นรัตนพลมีอายุเพียง 19 ปีเท่านั้น จากนั้นรัตนพลก็สามารถป้องกันตำแหน่งแชมป์ไว้ได้หลายต่อหลายครั้ง เนื่องจากชกป้องกันตำแหน่งภายในประเทศตลอด แม้รูปร่างจะแลดูใหญ่เกินนักมวยรุ่นเดียวกันในพิกัด แต่ก็สามารถทำน้ำหนักผ่านมาได้ตลอด โดยเป็นที่รับรู้ทั่วกันของสื่อมวลชนและแฟนมวยว่า เป็นเพราะทางกรรมการจัดการแข่งขันแอบตั้งตาชั่งให้หย่อนมาตลอด จนกระทั่งการป้องกันตำแหน่งครั้งที่ 13 ในวันที่ 16 มีนาคม พ.ศ. 2539 รัตนพลต้องเป็นฝ่ายตกตาชั่งเสียแชมป์โลก เนื่องจากไม่สามารถทำน้ำหนักได้ จึงทำสถิติป้องกันตำแหน่งไว้ได้เพียงแค่ 12 ครั้ง แต่ในปลายปีเดียวกันก็สามารถกลับมาเป็นแชมป์โลกได้อีกครั้ง ในการเป็นแชมป์โลกในสมัยที่ 2 รัตนพลสามารถป้องกันตำแหน่งไว้ได้ทั้งหมด 6 ครั้ง ก่อนที่จะเสียแชมป์ในปลายปี พ.ศ. 2540 ไปอย่างไม่มีใครคาดคิด เนื่องจากเป็นฝ่ายแพ้น็อก โซลานี เปเตโล นักมวยโนเนมชาวแอฟริกาใต้ไปในยกที่ 5 ณ เวทีมวยชั่วคราว สระบัวแหลมสมิหลา สงขลา รัตนพล เป็นนักมวยรุ่นเล็กที่รูปร่างใหญ่ หมัดหนัก แม้จะไม่มีชั้นเชิงมากนัก แต่มีช่วงชกยาว จึงชอบค้ำต่อย จึงได้รับฉายาจากแฟนมวยว่า "เขาทรายน้อย" เพราะถูกมองว่าชกในลักษณะคล้ายกับเขาทราย แกแล็คซี่ แต่มีชื่อที่เรียกกันเล่น ๆ จนติดปากว่า "ไอ้โบ้" โดยย่อมาจากแรมโบ้ ซึ่งเป็นฉายาเมื่อสมัยยังชกมวยไทย รัตนพลมีเอกลักษณ์ประจำตัว เมื่อเพลงชาติบรรเลงจบก่อนการชกป้องกันตำแหน่งครั้งใด จะตะโกนว่า "ไชโย ๆ ย่าโมออกศึก" ทุกครั้งตกอับหลังเสียแชมป์ ตกอับหลังเสียแชมป์. หลังจากนั้น รัตนพลก็พยายามชกมวยเพื่อที่จะกลับมาเป็นแชมป์โลกอีกครั้ง แต่ก็มีปัญหาเรื่องผลประโยชน์กับทางหัวหน้าคณะและผู้จัดการคือ นางวรพินมาโดยตลอด เนื่องจากนางวรพินถือสิทธิ์เป็นผู้จัดการไปด้วยหลังจาก พ.อ.(พิเศษ) บรรจุ อ่องแสงคุณ เสียชีวิตไปหลังจากรัตนพลได้แชมป์โลกในสมัยแรกไม่นาน โดยรัตนพลเคยหนีออกจากค่ายหลายครั้ง รวมทั้งชวนน้องชายคือ รัตนชัย หนีไปด้วย และได้พยายามย้ายสังกัดไปเป็นอิสระหลายต่อหลายครั้ง แต่ก็ได้มีการขอขมาและเคลียร์เรื่องราวกันในที่สุด รัตนพลมีโอกาสชิงแชมป์โลกอีกครั้ง ในปี พ.ศ. 2541โดยขยับขึ้นไปชกในรุ่นไลท์ฟลายเวท แต่ก็เป็นฝ่ายแพ้คะแนน วิลล์ กริ๊กส์บี้ย์ นักมวยชาวอเมริกัน ที่ประเทศสหรัฐอเมริกา หลังจากนั้นยังแพ้น็อค ยูรา ดิม่าร์ นักมวยชาวมองโกเลีย ชิงแชมป์ไลต์ฟลายเวต PABA ที่ว่างไม่ได้อีก ในปี พ.ศ. 2542 ก่อนที่จะได้มีโอกาสชิงแชมป์โลกอีกครั้งในปี พ.ศ. 2543 ที่สหรัฐอเมริกา แต่ก็เป็นฝ่ายแพ้น็อกยกที่ 3 ริคาร์โด้ โลเปซ ไปอย่างสู้ไม่ได้ จึงแขวนนวมไป หลังจากแขวนนวม ฐานะของรัตนพลลำบากมาก ทรัพย์สินที่ได้จากการชกมวยมาทั้งหมด ก็มีเหลือไม่เท่าไหร่ ต้องไปขายบะหมี่เกี๊ยวรถเข็น โดยมีภรรยาเป็นผู้ช่วย ที่ย่านบางโพ และได้เปลี่ยนชื่อเปลี่ยนนามสกุลเป็น ปรีชา เจริญธาดา สื่อมวลชนได้นำเสนอเรื่องราวชีวิตส่วนนี้ของรัตนพลจนเป็นที่รับรู้โดยทั่วไปของสังคมอยู่ช่วงหนึ่ง แต่ในปี พ.ศ. 2549 รัตนพลก็กลับมาชกมวยอีกครั้ง ภายใต้การจัดของ นายก่อเกียรติ พณิชยารมย์ แต่ก็ไม่ประสบความสำเร็จถึงได้แชมป์โลก ได้เป็นเพียงแค่แชมป์ PABA ในปัจจุบัน เรื่องราวของรัตนพลได้ถูกนำไปผลิตเป็นละครสั้นในโครงการของ วัดพระธรรมกาย ในเรื่อง "แชมป์ชีวิต" และรัตนพลเองได้นำดีวีดีละครเรื่องดังกล่าวซึ่งเป็นชีวประวัติของตัวเอง นำมาจำหน่ายโดยการตระเวนขายตามร้านอาหารต่าง ๆบทบาทด้านการเมือง บทบาทด้านการเมือง. ในเหตุการณ์การขับไล่ พ.ต.ท. ทักษิณ ชินวัตร ให้ลาออกจากตำแหน่งนายกรัฐมนตรีนั้น รัตนพลเป็นบุคคลฝ่ายที่สนับสนุน พ.ต.ท.ทักษิณ ชินวัตร โดยในเช้าวันที่ 14 มีนาคม พ.ศ. 2549 ที่ทางพันธมิตรประชาชนเพื่อประชาธิปไตยได้เคลื่อนย้ายที่ชุมนุมจากมณฑลพิธีท้องสนามหลวงไปที่ทำเนียบรัฐบาล รัตนพลได้สวมหมวกทรงสูงที่ทำเอง เขียนข้อความสนับสนุน พ.ต.ท.ทักษิณ มาวิ่งไปมาบริเวณที่ชุมนุมเพื่อเรียกความสนใจด้วย และต่อมาได้เข้าร่วมชุมนุมกับทางกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. อีกหลายต่อหลายครั้งเกียรติประวัติเกียรติประวัติ. - แชมป์เงารุ่นมินิมั่มเวท IBF (2535)- ชิง 14 มิถุนายน 2535 ชนะน็อค ยก 4 ฮุสนี เรย์ () ที่ เวทีมวยราชดำเนิน - ป้องกันแชมป์ครั้งที่ 1, 6 กันยายน 2535 ชนะน็อค ยก 4 อัล ทาราโซน่า () ที่ จ.สมุทรปราการ - พฤศจิกายน 2535 สละแชมป์ - แชมป์โลกรุ่นมินิมั่มเวท IBF สมัยที่ 1 (2535 - 2539)- ชิง 10 ธันวาคม 2535 ชนะคะแนน แมนนี่ เมลชอร์ (ฟิลิปปินส์) ที่ อินดอร์สเตเดียม หัวหมาก - ป้องกันแชมป์ครั้งที่ 1, 14 มีนาคม 2536 ชนะน็อค ยก 7 นิกโก้ โธมัส (อินโดนีเซีย) ที่ จ.นครราชสีมา - ป้องกันแชมป์ครั้งที่ 2, 27 มิถุนายน 2536 ชนะน็อค ยก 7 อลา วิลล่ามอร์ (ฟิลิปปินส์) ที่ อินดอร์สเตเดียม หัวหมาก - ป้องกันแชมป์ครั้งที่ 3, 26 กันยายน 2536 ชนะแตก ยก 4 โดมิงกุส ซิวาเลตเต้ (อินโด) ที่ อินดอร์สเตเดียม หัวหมาก - ป้องกันแชมป์ครั้งที่ 4, 10 ธันวาคม 2536 ชนะน็อค ยก 2 เฟลิกซ์ นารันโจ () ที่ จ.สุพรรณบุรี - ป้องกันแชมป์ครั้งที่ 5, 27 กุมภาพันธ์ 2537 ชนะคะแนน รอนนี่ มากราโม (ฟิลิปปินส์) ที่ จ.พิจิตร - ป้องกันแชมป์ครั้งที่ 6, 14 พฤษภาคม 2537 ชนะน็อค ยก 6 โรเจอร์ เอสปาโนรา (ฟิลิปปินส์) ที่ จ.สระบุรี - ป้องกันแชมป์ครั้งที่ 7, 20 สิงหาคม 2537 ชนะน็อค ยก 4 มาร์เซลิโน โบลิวาร์ () ที่ จ.บุรีรัมย์ - ป้องกันแชมป์ครั้งที่ 8, 12 พฤศจิกายน 2537 ชนะน็อค ยก 3 คาร์ลอส อัลเบอร์โต โรดริเกวซ (เวเนซูเอลา) ที่ จ.ขอนแก่น - ป้องกันแชมป์ครั้งที่ 9, 25 กุมภาพันธ์ 2538 ชนะน็อค ยก 3 เจอรี่ ปาฮายาไฮ (ฟิลิปปินส์) ที่ จ.ปทุมธานี - ป้องกันแชมป์ครั้งที่ 10, 20 พฤษภาคม 2538 ชนะน็อค ยก 2 ออสการ์ ฟลอเรส (โคลัมเบีย) ที่ จ.เชียงใหม่ - ป้องกันแชมป์ครั้งที่ 11, 29 ตุลาคม 2538 ชนะน็อค ยก 2 แจ๊ค รัสเซลล์ () ที่ จ.สุพรรณบุรี - ป้องกันแชมป์ครั้งที่ 12, 30 ธันวาคม 2538 ชนะน็อค ยก 6 ออสวัลโด เกร์เรโร () ที่ จ.ลำพูน - ป้องกันแชมป์ครั้งที่ 13. 15 มีนาคม 2539 ถูกปลดเพราะชั่งน้ำหนักไม่ผ่าน แต่ขึ้นชกนอกรอบ ชนะน็อค ยก 11 ลี คัสติญโญ () ทำให้แชมป์ว่าง - แชมป์โลกรุ่นมินิมั่มเวท IBF สมัยที่ 2 (2539 - 2540)- ชิง 18 พฤษภาคม 2539 ชนะคะแนน จูน อาร์ลอส (ฟิลิปปินส์) ที่ จ.ยะลา - ป้องกันแชมป์ครั้งที่ 1, 13 กรกฎาคม 2539 ชนะน็อค ยก 3 จูน ออร์ฮาลิซา (ฟิลิปปินส์) ที่ จ.เชียงใหม่ - ป้องกันแชมป์ครั้งที่ 2, 28 กันยายน 2539 ชนะน็อค ยก 4 ออสการ์ อันดราเด้ (เม็กซิโก) ที่ จ.ประจวบคีรีขันธ์ - ป้องกันแชมป์ครั้งที่ 3, 24 พฤศจิกายน 2539 ชนะน็อค ยก 2 กุสตาโว เวรา (เวเนซุเอลา) ที่ จ.อุดรธานี - ป้องกันแชมป์ครั้งที่ 4, 22 มีนาคม 2540 ชนะน็อค ยก 4 หลุยส์ โดเรีย (โคลัมเบีย) ที่ จ.สระบุรี - ป้องกันแชมป์ครั้งที่ 5, 14 มิถุนายน 2540 ชนะคะแนน ฮวน เฮอร์รีรา (โคลัมเบีย) ที่ จ.นครราชสีมา - ป้องกันแชมป์ครั้งที่ 6, 30 สิงหาคม 2540 ชนะน็อค เวลลิงตัน วิเซนเต้ () ที่ จ.หนองคาย - เสียแชมป์ 27 ธันวาคม 2540 แพ้น็อค ยก 4 โซลานี่ เปเตโล () ที่ เวทีมวยชั่วคราว สระบัว แหลมสมิหลา ต.บ่อยาง อ.เมืองสงขลา จ.สงขลา - แชมป์ PABA รุ่นฟลายเวท (2550 - 2551)- ชิง 16 พฤศจิกายน 2550 ชนะน็อก อัลวี่ อันฮับซี่ (อินโดนีเซีย) ยกแรก ที่ จังหวัดสุราษฎร์ธานี - ป้องกันแชมป์ครั้งที่ 1, 14 กุมภาพันธ์ 2551 ชนะน็อค ยก 2 ปิงปิง เตปูรา ที่ ตลาดมีนบุรี กรุงเทพมหานคร - ป้องกันแชมป์ครั้งที่ 2, 15 เมษายน 2551 ชนะน็อค ยก 3 แซม เบอร์แดม (อินโดนีเซีย) ที่ จังหวัดนครพนม - ป้องกันแชมป์ครั้งที่ 3, 23 พฤษภาคม 2551 ชนะน็อค ยก 2 จูฮารุม สิลาบัน (อินโดนีเซีย) ที่ จังหวัดกาฬสินธุ์ - ป้องกันแชมป์ครั้งที่ 4, 16 กรกฎาคม 2551 ชนะน็อคยกที่ 1 ฟาง หชวย () ที่ จังหวัดพัทลุง - เสียแชมป์ 3 ตุลาคม 2551 แพ้คะแนน ริชาร์ด กราเซีย (ฟิลิปปินส์) ที่ จังหวัดนครราชสีมา - แชมป์ PABA รุ่นฟลายเวท (2552)- ชิง 7 พฤษภาคม 2552 ชนะน็อคยก 3 วิโด เปเรซ (อินโดนีเซีย) ที่ จังหวัดพัทลุง - เสียแชมป์ 10 กรกฎาคม 2552 แพ้น็อก ยก 5 เรย์ มิเกย์โน่ (ฟิลิปปินส์) ที่ จังหวัดภูเก็ต - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นไลท์ฟลายเวท IBF 18 ธันวาคม 2541 แพ้คะแนน วิลส์ กริกบี () ที่ ฟลอริดา สหรัฐอเมริกา - ชิงแชมป์โลกรุ่นไลท์ฟลายเวท IBF 2 ธันวาคม 2543 แพ้น็อค ยก 3 ริคาร์โด โลเปซ (เม็กซิโก) ที่ สหรัฐอเมริกา - ชิงแชมป์ PABA รุ่นไลท์ฟลายเวท เมื่อ 5 พ.ย. 2542 แพ้น็อค ยก 2 ยูรา ดิมาร์ () ที่ จ.นครสวรรค์ชื่อในการชกมวยชื่ออื่น ๆชื่อในการชกมวยชื่ออื่น ๆ. - ไลอ้อน ลูกน้ำใจ - ทนเอาหน่อย ต่อยใช้หนี้ - รัตนพล ดัทช์บอยยิม - รัตนพล ก่อเกียรติยิม</doc>
