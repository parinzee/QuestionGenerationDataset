<doc id="557282" url="https://th.wikipedia.org/wiki?curid=557282" title="วัดบางเตย">วัดบางเตย วัดบางเตย เป็นวัดพระพุทธศาสนาแบบเถรวาท สังกัดมหานิกาย ตั้งอยู่ในซอยนวมินทร์ 60 (วัดบางเตย) ถนนนวมินทร์ (สุขาภิบาล 1) แขวงคลองกุ่ม เขตบึงกุ่ม กรุงเทพมหานคร เป็นวัดที่เป็นศูนย์กลางของชุมชนย่านบึงกุ่ม โพธิ์แก้ว และนวมินทร์ เป็นวัดที่ส่งเสริมกิจกรรมทางพระพุทธศาสนาหลายด้าน เช่น การบวชปฏิบัติธรรม พระพุทธศาสนาวันอาทิตย์ และงานบริการชุมชนทางด้านต่าง ๆ ทางศาสนา เป็นต้น ที่วัดมีเสาหงส์ที่เป็นเอกลักษณ์และมีประวัติความเป็นมาในการก่อสร้างตั้งแต่ พ.ศ. 2475ประวัติ ประวัติ. วัดบางเตย ปรากฏหลักฐานว่า เมื่อประมาณ พ.ศ. 2371 (ต้นรัชกาลที่ 3) เมื่อพื้นที่ดังกล่าวมีชุมชนได้เข้ามาอยู่อาศัย และมีการตั้งวัดเป็นศูนย์รวมจิตใจ และปฏิบัติตามหลักศาสนา ดังปรากฏมีหลักฐานเป็น อุโบสถ (หลังเก่า) ทรงจีน ก่ออิฐถือปูน เสาไม้ หลังคามุงด้วยกระเบื้อง สี่เหลี่ยม มีขนาดเล็กจุคนได้ประมาณ 30 คน ซึ่งเป็นที่นิยมสร้างในสมัยรัชกาลที่ 3 จนกระทั่งมีการสลับสับเปลี่ยนเจ้าอาวาสไปตามช่วงเวลา และวัดก็มีพัฒนาการต่อเนื่องเป็นศูนย์กลางของชุมชนทางศาสนานับแต่อดีตจนกระทั่งปัจจุบันลำดับเจ้าอาวาสลำดับเจ้าอาวาส. - หลวงปู่ท้วม - พระป๋อ - พระนิ่ม - พระเพิ่ม - พระชม - พระเอม - พระไสว - พระครูธรรมกิจวรคุณ - พระครูประภัสร์ธรรมพิสุทธิ์ - พระครูใบฎีกาเทพฤทธิ์ ยสสธมโม  (เจ้าอาวาสรูปปัจจุบัน)ศาสนาสถานในวัดศาสนาสถานในวัด. - พระอุโบสถ มีขนาดกว้าง 14 เมตร ยาว 28 เมตร ลักษณะทรงไทยประยุกต์สมัยพระเจ้าปราสาททอง สร้างเมือ พ.ศ. 2512 - ศาลาการเปรียญ - ฌาปนสถาน/ศาลาคู่ฌาปนสถาน - อาคารหอปริยัติ - หอระฆัง - ศาลาท่าน้ำ - เสาหงส์กิจกรรมสำคัญในวัดกิจกรรมสำคัญในวัด. - โครงการบรรพชาสามเณรภาคฤดูร้อน ช่วงเดือนเมษายน - โรงเรียนพุทธศาสนาวันอาทิตย์ - โรงเรียนสอนพระปริยัติธรรม (แผนกธรรม) - โรงเรียนสอนเด็กก่อนเกณฑ์ (เด็กก่อนวัยเรียน) - ฌาปนสงเคราะห์</doc>
