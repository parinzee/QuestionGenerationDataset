<doc id="418747" url="https://th.wikipedia.org/wiki?curid=418747" title="ไรนิไลอาริโวนี">ไรนิไลอาริโวนี ไรนิไลอาริโวนี (30 มกราคม ค.ศ. 1828 - 17 กรกฎาคม ค.ศ. 1896) เป็นนายกรัฐมนตรีแห่งมาดากัสการ์ ในปี ค.ศ. 1864 ถึง ค.ศ. 1895 โดยเป็นนายกรัฐมนตรีสืบต่อจากไรนิโวนินาฮิทรินิโอนี ผู้เป็นพี่ชายของเขาซึ่งครองอำนาจเป็นเวลา 13 ปี การทำงานของเขาแสดงให้เห็นว่า ไรนิฮาโรบิดาของเขาเป็นคนที่มีชื่อเสียงทางด้านทหาร ผู้ที่เป็นนายกรัฐมนตรีในช่วงรัชสมัยของสมเด็จพระราชินีนาถรานาวาโลนาที่ 1 แห่งมาดากัสการ์ แม้ในวัยเด็กเขาจะถูกขับออกจากครอบครัวของเขา เด็กหนุ่มไรนิไลอาริโวนีก็เติบโตขึ้นไปอยู่ในตำแหน่งของผู้มีอำนาจ และได้รับความไว้วางใจจากราชสำนักให้ทำงานอยู่ใกล้ชิดกับพ่อและพี่ชายของเขา โดยขณะที่เขาดำรงตำแหน่งหัวหน้าผู้บัญชาการกองทัพพี่ชายของเขาได้ถูกถอดถอนออกจากตำแหน่ง ส่งผลให้ไรนิไลอาริโวนีดำรงตำแหน่งนายกรัฐมนตรีในปี ค.ศ. 1864 และเขาพยายามรักษาไว้ซึ่งอำนาจโดยสมรสกับสมเด็จพระราชินีนาถแห่งมาดากัสการ์ทั้ง 3 พระองค์ได้แก่ สมเด็จพระราชินีนาถราซอเฮอรินาแห่งมาดากัสการ์,สมเด็จพระราชินีนาถรานาวาโลนาที่ 2 แห่งมาดากัสการ์ และ สมเด็จพระราชินีนาถรานาวาโลนาที่ 3 แห่งมาดากัสการ์ ไรนิไลอาริโวนีเป็นที่ถูกกล่าวถึงในฐานะ "ผู้ที่มีศิลปะในการพูดสุนทรพจน์ระดับชาติ" และเขายังเป็นที่เคารพในชาวมาลากาซีและชาวต่างชาติอีกด้วย</doc>
