<doc id="292699" url="https://th.wikipedia.org/wiki?curid=292699" title="ศุภชัย ใจสมุทร">ศุภชัย ใจสมุทร นายศุภชัย ใจสมุทร รองเลขาธิการพรรคภูมิใจไทย สมาชิกสภาผู้แทนราษฎร แบบบัญชีรายชื่อ สังกัดพรรคภูมิใจไทย อดีตรองโฆษกประจำสำนักนายกรัฐมนตรี ในรัฐบาลของนายอภิสิทธิ์ เวชชาชีวะ และอดีตโฆษกพรรคภูมิใจไทยประวัติ ประวัติ. นายศุภชัย ใจสมุทร เกิดเมื่อวันที่ ที่ตำบลท่าข้าม อำเภอปะเหลียน จังหวัดตรัง เป็นบุตรของนายบำรุง นางเจะหวา ใจสมุทร สำเร็จการศึกษาปริญญาตรีนิติศาสตร์ จากมหาวิทยาลัยรามคำแหง ในปี พ.ศ. 2524 ปริญญาโทศิลปศาสตรมหาบัณฑิต สาขากฎหมายเศรษฐกิจ จุฬาลงกรณ์มหาวิทยาลัยการทำงาน การทำงาน. นายศุภชัย ใจสมุทร เคยสมัครรับเลือกตั้งในการเลือกตั้งสมาชิกสภาผู้แทนราษฎร (ส.ส.) จังหวัดตรัง สังกัดพรรคไทยรักไทย แต่ไม่ได้รับการเลือกตั้ง ในรัฐบาลของนายสมัคร สุนทรเวช ได้ดำรงตำแหน่งเลขานุการรัฐมนตรีว่าการกระทรวงมหาดไทย และรองโฆษกพรรคพลังประชาชน เป็นที่ปรึกษาประธานสภาผู้แทนราษฎร (ชัย ชิดชอบ) ต่อมาในรัฐบาลนายอภิสิทธิ์ เวชชาชีวะ ได้รับแต่งตั้งเป็นรองโฆษกประจำสำนักนายกรัฐมนตรี ในการเลือกตั้ง พ.ศ. 2554 นายศุภชัย ได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ สังกัดพรรคภูมิใจไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์มงกุฎไทย (ต.ม.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
