<doc id="76582" url="https://th.wikipedia.org/wiki?curid=76582" title="ซากุระ คิโนโมโตะ">ซากุระ คิโนโมโตะ ซากุระ คิโนโมโตะ () เป็นตัวละครในเรื่อง ซากุระ มือปราบไพ่ทาโรต์ วาดและออกแบบโดย โมโคนะ ซึ่งต้นแบบของซากุระมาจากหลานสาวอายุ 2 ขวบของเธอ ชื่อว่า คาวาจิ ลักษณะเด่นของซากุระนั้นก็คือผมสั้นและมัดแกละทั้งสองข้าง นอกจากนั้นซากุระ ยังไปปรากฏอยู่ในผลงานของทีมแคลมป์ อีกเรื่องนั่นก็คือ สึบาสะ สงครามเทพข้ามมิติ และ XXXโฮลิค นักพากย์ผู้ให้เสียงเป็นซากุระ คือ ซากุระ ทันเกะ (ในเรื่องซากุระ มือปราบไพ่ทาโรต์) และ ยูอิ มาคิโนะ (ในเรื่อง สึบาสะ สงครามเทพข้ามมิติ)ลักษณะภายนอก ลักษณะภายนอก. ซากุระเป็นเด็กร่าเริงแจ่มใส เธอมีความสามารถในด้านกีฬา และยังเป็นสมาชิกของชมรมเชียร์ลีดเดอร์ คำพูดติดปากของเธอ คือ "ต้องทำได้แน่ต้องไม่เป็นไรแน่นอน" (「ぜったいだいじょうぶだよ。」 "Zettai daijōbu da yo.”)ประวัติ ประวัติ. ซากุระ คิโนโมโตะ เป็นเด็กหญิงธรรมดาคนหนึ่ง อายุ 12 ขวบ เรียนอยู่โรงเรียนเอกชนโทโมเอดะ แต่แล้วในบ่ายวันแรกของการเปิดเรียนชั้นประถมศึกษาปีที่ 4 หลังจากที่เธอกลับมาถึงบ้านแล้ว เธอก็ได้ยินเสียงประหลาดดังมาจากห้องหนังสือชั้นใต้ดิน เมื่อเดินลงไป เธอได้พบกับหนังสือเล่มหนึ่งชื่อว่า เดอะ โคลว์ (The Clow) เมื่อเปิดดูภายในนั้นมีโคลว์การ์ดทั้งหมด 52 ใบ เธอหยิบการ์ดใบแรกสุดขึ้นมาอ่าน “วินดี้” (Windy) ฉับพลันก็เกิดลมพัดแรงขึ้นทำให้การ์ดที่เหลือปลิวกระจัดกระจายไปทั่วเมืองโทโมเอดะ เคลเบรอส ผู้ดูแลการ์ดจึงให้เธอกลายมาเป็นมือปราบไพ่ทาโรต์ และตามหาโคลว์การ์ดทั้งหมดกลับคืนมาข้อมูลส่วนตัว ข้อมูลส่วนตัว. วันเกิด: 1 เมษายน กรุ๊ปเลือด: A วิชาที่ชอบ: พละและดนตรี วิชาที่เกลียด: คณิตศาสตร์ ชมรม: เชียร์ลีดเดอร์ สีโปรด: สีชมพู และ สีขาว อาหารที่ชอบ: ออมเล็ต,หมี่เย็น,ข้าว อาหารที่เกลียด: เหล้า อาหารที่ถนัด: ฮอตเค้ก ของที่อยากได้: กระเป๋านักเรียนใบใหม่ครอบครัว ครอบครัว. ครอบครัวของซากุระมีด้วยกัน 3 คน คือ ซากุระ พ่อ (ฟูจิทากะ คิโนโมโตะ) และ พี่ชาย (โทยะ คิโนโมโตะ) ส่วนแม่ของซากุระ (นาเดชิโกะ คิโนโมโตะ) นั้นเสียชีวิตไปตั้งแต่ซากุระอายุได้เพียงแค่ 3 ขวบเท่านั้น และครอบครัวของซากุระย้ายมาอาศัยอยู่ที่เมืองโทโมเอดะก่อนหน้าเนื้อเรื่อง 3 ปี ในตอนนั้นโทยะเรียนโรงเรียนมัธยมโทโมเอะชั้นปีที่ 2 และ ซากุระเรียนอยู่ชั้นประถมศึกษาปีที่ 1 ภายในบ้านทั้งสามคนจะแบ่งงานที่ต้องรับผิดชอบต่าง ๆ ในแต่ละวันเวทมนตร์ และ คาถาที่ใช้เวทมนตร์ เวทมนตร์ และ คาถาที่ใช้. เวทมนตร์. ตั้งแต่ต้นจนจบเรื่อง พลังเวทมนตร์ของซากุระจะค่อย ๆ แข็งแกร่งขึ้นที่ละน้อย ในตอนกลางของภาคโคลว์การ์ด เคลเบรอสให้ความเห็นว่าพลังของซากุระนั้นแข็งแกร่งขึ้นกว่าเมื่อก่อน และในภาคซากุระการ์ดซากุระสูญเสียพลังไปมากหลังจากพยายามเปลี่ยนโคลว์การ์ดไปเป็นซากุระการ์ด อย่างไรก็ตามพลังของเธอก็แข็งแกร่งขึ้นเรื่อย ๆ เธอเริ่มเหนื่อยน้อยลง ในตอนท้ายเธอสามารถเปลี่ยนโคลว์การ์ดหลายใบได้ในเวลาเดียวกันคาถาร่าย คาถาร่าย. การใช้เวทมนตร์แต่ละครั้งจะมีการร่ายคาถา ซึ่งค่าถาที่ใช้ร่ายนั้นจะเปลี่ยนไปตามลักษณะของการ์ดความสัมพันธ์กับตัวละครอื่น ๆลี เชาหลาง ความสัมพันธ์กับตัวละครอื่น ๆ. ลี เชาหลาง. ความสัมพันธ์ระหว่างซากุระ กับ ลี เชารัน ในตอนต้นของเรื่องทั้งคู่เป็นเหมือนกับคู่แข่ง เนื่องจากซากุระยอมเป็นมือปราบไพ่ทาโรต์และตัดสินใจที่จะรับหน้าที่หาการ์ดด้วยตัวของเธอเองและเชารันก็เป็นอีกคนที่ออกตามหาโคลว์การ์ด ในวันแรกของการพบกันของทั้งคู่ ที่โรงเรียนเชารันจ้องมองซากุระด้วยแววตาที่น่ากลัว มันทำให้เธอกลัวเขามากทีเดียว อย่างไรก็ตามซากุระก็ไม่เคยจะมีความคิดเกี่ยวกับเชารันไปในทางลบ หลายครั้งที่เธอได้รับความช่วยเหลืออย่างเลี่ยงไม่ได้จากเชารันเธอก็มักจะขอบใจเขาเสมอ ทางด้านเชารัน เขาเริ่มค่อย ๆ ชอบซากุระขึ้นทีละน้อย ๆ หลายครั้งที่เชารันมักจะหน้าแดงเมื่อเขานึกถึงซากุระ หรือเมื่อเขาเห็นซากุระส่งยิ้มมาทางเขา หลังจากการตัดสินครั้งสุดท้ายของยูเอะ ความสัมพันธ์ของทั้งคู่เปลี่ยนจากคู่แข่งมากลายเป็นเพื่อนสนิท เธอเรียกเขาว่า เชารันคุง แทนที่จะเรียก ลีคุง เหมือนเมื่อก่อน เช่นเดียวกัน เขาก็เรียกเธอว่าซากุระ หลังจากที่ซากุระได้บอกความรู้สึกของเธอที่มีต่อยูกิโตะ (ซึ่งนั่นเป็นครั้งเดียวที่เธอถูกยูกิโตะปฏิเสธ) เชารันก็อยู่คอยเป็นเพื่อนปลอบใจเธอทำให้เช้าวันต่อมาเธอสามารถกลับมาสดชื่นร่าเริงได้เหมือนปกติ ในครั้งสุดท้ายหลังจากที่ซากุระสามารถเอาชนะ ฮิอิรางิซาวา เอริออล ได้เธอก็ต้องตกใจจนถึงขั้นช็อค เชารันบอกความรู้สึกที่เขามีต่อเธอ และเขาต้องเดินทางกลับฮ่องกงอย่างกะทันหัน ในตอนนี้เองที่ซากุระรู้ว่าใครคือคนที่เป็นที่หนึ่งของเธอ เธอตามเขาไปยังสนามบิน แต่กลับไม่ได้ให้คำตอบอะไรแก่เชารัน ซึ่งเธอจะได้ให้คำตอบนั้นในตอนพิเศษ 2 (ตอนการ์ดที่ถูกผนึก) ในเนื้อเรื่องจะเห็นว่ามีตุ๊กตาหมีตัวหนึ่ง เป็นตุ๊กตาที่เชารันทำมันขึ้นมาแต่เขากลับไม่ได้ให้ซากุระ ในตอนจบของภาคซากุระการ์ดของการ์ตูนอะนิเมะะ (ตอนที่ 70) ซากุระเป็นคนพูดขอตุ๊กตาตัวนั้นกับเชารันที่สนามบินก่อนที่เชารันจะเดินทางกลับฮ่องกง ส่วนตุ๊กตาหมีของซากุระนั้นเธอไม่ได้ให้เชารัน แต่กลับให้ยูกิโตะไปในตอนต้นของภาคซากุระการ์ด ตอนพิเศษ 2 ตอนการ์ดที่ถูกผนึก เชารันกลับมาเมืองโทโมเอดะอีกครั้งพร้อมกับเมริน ตามคำเชิญชวนของโทโมโยะ เมรินตำหนิที่ซากุระไม่ยอมบอกความรู้สึกของเธอแก่เชารัน ในตอนท้ายของเรื่องซากุระจะต้องพบกับปัญหาที่ยุ่งยากเพราะเธอต้องทำการเปลี่ยนโคลว์การ์ดใบสุดท้าย ซึ่งในครั้งนี้เธอต้องแลกกับความรู้สึกของเธอที่มีต่อเชารัน ความสัมพันธ์ของซากุระและเชารัน ยังคงไปปรากฏอยู่ในการ์ตูนอีกเรื่องที่สร้างหลังจากจบเรื่องซากุระมือปราบไพ่ทาโร่ไปแล้ว นั่นคือ สึบาสะ สงครามเทพข้ามมิติโทโมโยะ ไดโดจิ โทโมโยะ ไดโดจิ. ความสัมพันธ์ระหว่างซากุระ กับ โทโมโยะ ไดโดจิ โทโมโยะเป็นเพื่อนสนิทของซากุระ (นอกจากนั้นแม่ของทั้งสองก็ยังเป็นญาติด้วย) ทั้งคู่พบกันเมื่อตอนเรียนอยู่ชั้นประถมศึกษาปีที่ 3 ตอนนั้นซากุระให้ยางลบของเธอกับโทโมโยะที่ไม่มี ถ้าเป็นเรื่องที่เกี่ยวกับซากุระ โทโมโยะจะเป็นคนที่รู้ดีที่สุด เธอรู้เรื่องราวทุก ๆ เรื่องที่เกี่ยวกับซากุระ นอกจากนั้นงานอดิเรกของโทโมโยะคือการถ่ายวิดีโอและตัดชุดคอสตูมให้ซากุระอีกด้วย โทโมโยะ เป็นคนที่ซากุระไว้วางใจคนหนึ่ง เธอเล่าเรื่องราวทั้งหมดเกี่ยวกับโคลว์การ์ดและสาเหตุที่ต้องกลายมาเป็นมือปราบไพ่ทาโรต์ ในการต่อสู้กับโคลว์การ์ดแต่ละครั้งโทโมโยะจะเป็นคนออกแบบชุดต่อสู้ต่าง ๆ ให้กับซากุระและคอยถ่ายวิดีโอการต่อสู้ในแต่ละครั้งด้วย ในตอนที่ซากุระได้รับคฑาอันใหม่โทโมโยะก็เป็นคนออกแบบท่าทางใช้คทาอันนั้น โทโมโยะถือว่าเป็นคนที่โรแมนติกคนหนึ่ง ในหนังสือและให้ภาพยนตร์การ์ตูนมีประโยคหนึ่งที่เธอพูดว่า เธอชอบซากุระ แต่เธอไม่หวังว่า ซากุระจะบอกเธอว่าชอบเธอกลับ ในหนังสือการ์ตูนมีตอนหนึ่งที่โทโมโยะพูดว่าความรักของเธอนั้นมีมากกว่าที่เธอคิดเสียอีก ซึ่งคำพูดนี้ทำให้ซากุระสับสนเล็กน้อย แต่โทโมโยะก็แก้ปัญหาด้วยการบอกต่อไปว่า “ฉันจะบอกเธอทีหลัง เอาไว้ให้เธออายุมากกว่านี้ก่อน” อย่างไรก็ตามโทโมโยะก็พร้อมที่จะช่วยเหลือในเวลาที่ซากุระสับสนระหว่างความรู้สึกของเธอที่มีต่อยูกิโตะและเชารันอย่างไม่เห็นแก่ตัว โทโมโยะรู้ดีว่าใครที่จะเป็นคนที่ทำให้ซากุระมีความสุขมากที่สุด เพราะว่าโทโมโยะ ไม่มีเวทมนตร์ จึงดูเหมือนเป็นหน้าที่ที่ซากุระต้องคอยปกป้องเวลาต่อสู้กับการ์ดต่าง ๆ ถ้าเห็นว่าโทโมโยะอาจจะได้รับอันตราย ซากุระจะรีบใช้การ์ดช่วยเหลือเธอทันทียูกิโตะ ซึกิชิโระ ยูกิโตะ ซึกิชิโระ. ในตอนต้นของเรื่อง ก่อนที่จะมีการพูดถึงความสัมพันธ์ระหว่างซากุระกับลี เชารัน ผู้ชายคนที่ซากุระชอบมากที่สุดคือ ยูกิโตะ ซึกิชิโระ เขาเป็นคนที่มีความหมายต่อซากุระมากที่สุดคนหนึ่ง เวลาที่ซากุระนึกถึงยูกิโตะ เธอมักจะพูดคำว่า “ฮะเมี๊ยว..” (はにゃああん～) ยูกิโตะเป็นคนที่ซากุระประทับใจด้วยมาตลอด บ่อยครั้งที่เธอไปโรงเรียนพร้อม ๆ กับเขา และเมื่อครั้งไหนที่ไม่เห็นเขาจะทำให้เธอเป็นกังวล หลายครั้งที่โทยะพูดให้ซากุระต้องพูดออกมาในลักษณะที่ดูเหมือนไม่ใช่การกระทำของเด็กผู้หญิง เธอจะหน้าแดงทุกครั้งถ้าเธอรู้ว่ายูกิโตะกำลังมองเธออยู่ ในตอนท้ายของเรื่องในที่สุดซากุระก็ตัดสินใจที่จะบอกความรู้สึกที่ตนเองมีต่อยูกิโตะ อย่างไรก็ตามเมื่อเขาได้ฟังแล้วเขาไม่พูดปฏิเสธซากุระออกมาโดยตรง เขาบอกกับเธอว่า เขาก็ชอบเธอแต่ไม่ใช่ในลักษณะแบบนั้น เขารู้ว่าซากุระชอบเขาเพราะเขามีลักษณะคล้ายกับพ่อของเธอ และเขาก็มีคนที่เขาชอบอยู่แล้ว เขาไม่ใช่คนที่เป็นที่หนึ่งสำหรับซากุระ แต่เขาเชื่อว่าในไม่ช้าซากุระก็จะได้คนพบคนที่เป็นที่หนึ่งของเธอ ในตอนท้ายซากุระได้รู้ว่าคนที่ยูกิโตะชอบก็คือ โทยะ พี่ชายของเธอ นั่นเอง หลังจากเหตุการณ์วันนั้นความสัมพันธ์ของซากุระกับยูกิโตะก็เปลี่ยนไป เขากลายมาเป็นเพื่อนสนิทของเธอ และซากุระก็หวังให้ทั้งยูกิโตะและโทยะมีความสุข ที่น่าสนใจอีกตอนคือในตอนที่ 70 เอเรียลแสดงให้ยูเอะเห็นเมื่อครั้งที่โคลว์เลือกซากุระเป็นเจ้าของโคลว์การ์ดคนใหม่ (ซึ่งต่อมาก็คือซากุระการ์ด) เขาคาดหวังว่าการ์ดและผู้พิทักษ์การ์ดต่างล้วนจะมีความสุข ยูกิโตะก็ชอบซากุระ และได้รับพลังมาจากโทยะ ในตอนท้ายทั้งหมดมารวมกันในงานเลี้ยงอำลาที่บ้านของโคลว์</doc>
