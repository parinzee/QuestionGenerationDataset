<doc id="918592" url="https://th.wikipedia.org/wiki?curid=918592" title="ขันติพงษ์ ต.พิทักษ์กลการ">ขันติพงษ์ ต.พิทักษ์กลการ ขันติพงษ์ ต.พิทักษ์กลการ หรือ ขันติพงษ์ ลูกทัพอากาศ หรือ ครูวี เป็นอดีตนักมวยไทยชาวไทย เจ้าของฉายา "ศอกโลหิต" ซึ่งเป็นแชมป์รุ่น 28 กก. เวทีมวยรังสิต และแชมป์รุ่น 115 ปอนด์ เวทีมวยสยามอ้อมน้อยประวัติ ประวัติ. ขันติพงษ์ เกิดที่อำเภอฉวาง จังหวัดนครศรีธรรมราช เริ่มแข่งขันมวยไทยเมื่ออายุ 7 ขวบ โดยใช้ชื่อพรทวี เดชนิรันดร์ ต่อมา ได้ย้ายตามครอบครัวของเขาซึ่งมาทำสวนที่อำเภอกาญจนดิษฐ์ จังหวัดสุราษฎร์ธานี โดยแข่งกว่า 200 ไฟต์ และแพ้เพียง 6 ครั้ง ครั้นสำเร็จการศึกษาระดับชั้นมัธยมศึกษาปีที่ 3 ก็ได้มาอยู่ที่ค่ายลูกทัพอากาศ ของ น.อ.ยอดวันเผด็จ สุวรรณวิจิตร กระทั่งได้แชมป์รุ่น 28 กก. ที่เวทีมวยรังสิต จากการเป็นฝ่ายชนะดาราจิ๋ว ศิษย์รุ่งทรัพย์ จากนั้น เขาก็เป็นฝ่ายชนะพรชัย ลูกพระบาท, ไผ่ตัน พลอยศักดา และอมรน้อย ศิษย์พวงทอง แล้วจึงแข่งขันที่สนามมวยเวทีลุมพินีเป็นครั้งแรก โดยเป็นฝ่ายชนะน็อกนพฤทธิ์ เกียรตินภดล (ก้องฟ้า อู๊ดดอนเมือง) ในยกแรก ขันติพงษ์ ยังเคยเป็นฝ่ายชนะสายฝน ม.อจลบุญ (ส.สุกัญญา) และได้เป็นแชมป์รุ่น 115 ปอนด์ ของเวทีมวยสยามอ้อมน้อย จากการเป็นฝ่ายชนะวันหน้า แก่นนรสิงห์ รวมถึงเป็นรองแชมป์มวยรอบเชลล์ ริมูล่า ซึ่งเขาเป็นฝ่ายแพ้วันเฉลิม ศิษย์ซ้อน้อง วันที่ 8 มีนาคม พ.ศ. 2551 ขันติพงษ์ เป็นฝ่ายแพ้เยตคิน ออสคูล (Yetkin Özkul) นอกจากนี้ เขายังเคยเป็นฝ่ายชนะนักมวยไทยที่มีชื่อเสียงอย่างแสนชัย จิระเกรียงไกร, แสนเชิงเล็ก จิระเกรียงไกร, อนุวัฒน์ แก้วสัมฤทธิ์, ธนูชัย พรบุญมี และมนต์สวรรค์ ลูกคลองจั่น กระทั่งได้มีโอกาสปะทะกับยอดซุปเปอร์ นราตรีกุล โดยได้รับค่าตัวไฟต์นี้ที่ 1.2 แสนบาท จากนั้น เขาเป็นฝ่ายแพ้กังวาลเล็ก เพชรยินดี ก่อนที่จะเดินทางสู่ประเทศญี่ปุ่น เพื่อปะทะกับนักชกชาวญี่ปุ่น โดยขันติพงษ์เป็นฝ่ายชนะ แล้วจึงแขวนนวมในวัย 29 ปี ขันติพงษ์ สำเร็จการศึกษาระดับปริญญาตรีจากมหาวิทยาลัยเกริก และระดับปริญญาโทจากคณะรัฐประศาสนศาสตรมหาบัณฑิต มหาวิทยาลัยราชภัฏสุราษฎร์ธานีเกียรติประวัติเกียรติประวัติ. - แชมป์รุ่น 28 กก. เวทีมวยรังสิต - แชมป์รุ่น 115 ปอนด์ เวทีมวยสยามอ้อมน้อย - รองแชมป์ มวยรอบเชลล์ ริมูล่ามรดกสืบทอด มรดกสืบทอด. หลังจากการแขวนนวม ขันติพงษ์ได้รับการชักชวนจาก ผศ.นนทชัย โมรา ซึ่งเป็นคณบดีคณะนิติศาสตร์ มหาวิทยาลัยราชภัฏสุราษฎร์ธานี ให้ทำหน้าที่เป็นผู้ฝึกสอนมวยไทยและมวยสากลสมัครเล่นแก่มหาวิทยาลัย ทั้งทีมชายและทีมหญิง ตลอดจนเป็นผู้ฝึกสอนให้แก่สุรชัย นาคแถม ซึ่งเป็นนักมวยไทยสมัครเล่น เจ้าของเหรียญเงินจากการแข่งขันกีฬามวยในซีเกมส์ 2017 ที่ประเทศมาเลเซียสถิติการแข่งขัน</doc>
