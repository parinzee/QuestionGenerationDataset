<doc id="535321" url="https://th.wikipedia.org/wiki?curid=535321" title="พรรคซาบะฮ์ก้าวหน้า">พรรคซาบะฮ์ก้าวหน้า พรรคซาบะฮ์ก้าวหน้า () เป็นพรรคการเมืองที่มีฐานที่มั่นในรัฐซาบะฮ์ ประเทศมาเลเซีย จดทะเบียนเป็นพรรคการเมืองเมื่อ 21 มกราคม พ.ศ. 2537 ผู้นำพรรคคือ ยง เตกลี อดีตมุขมนตรีของรัฐซาบะฮ์และเคยสังกัดพรรคสหซาบะฮ์มาก่อน พรรคนี้เคยร่วมกับแนวร่วมแห่งชาติ ก่อนที่จะถอนตัวออกมาในเดือนกันยายน พ.ศ. 2551 ใน พ.ศ. 2553 พรรคนี้มีตัวแทนในสภาแห่งชาติ 2 คน ในสภาของรัฐซาบะฮ์ 2 คน พรรคนี้ได้เรียกร้องให้รัฐซาบะฮ์ได้ปกครองตนเองแบบหนึ่งประเทศสองระบบการถอนตัวจากแนวร่วมแห่งชาติ การถอนตัวจากแนวร่วมแห่งชาติ. ในการเลือกตั้งทั่วไปเมื่อ 8 มีนาคม พ.ศ. 2551 พรรคได้รับเลือก 2 ที่นั่ง หลังจากการเลือกตั้ง หัวหน้าพรรคคือ ยง เต็กลีได้ประกาศว่าพรรคไม่ไว้วางใจและต่อต้านนายกรัฐมนตรี อับดุลละห์ อะห์มัด บาดาวี เรียกร้องให้นายกรัฐมนตรีลาออก เพราะรัฐบาลไม่ได้สนใจปัญหาของซาบะฮ์ ที่ต้องการปกครองตนเอง นำลาบวนมารวมกับซาบะฮ์ และได้ส่วนแบ่ง 20% ของรายได้จากน้ำมัน มีปัญหาฉ้อราษฎร์บังหลวงและใช้อำนาจในทางที่ผิด แนวร่วมแห่งชาติได้ขอให้พรรคซาบะฮ์ก้าวหน้ายุติการกระทำดังกล่าว พรรคจึงตัดสินใจลาออกจากแนวร่วมแห่งชาติสมาชิกพรรคซาบะฮ์ก้าวหน้าบางส่วนไม่เห็นด้วยกับการลาออกจากแนวร่วมแห่งชาติ ได้ลาออกจากพรรคไป</doc>
