<doc id="364847" url="https://th.wikipedia.org/wiki?curid=364847" title="โรงเรียนสาธิตมหาวิทยาลัยรามคำแหง ฝ่ายประถม">โรงเรียนสาธิตมหาวิทยาลัยรามคำแหง ฝ่ายประถม โรงเรียนสาธิตมหาวิทยาลัยรามคำแหง(ฝ่ายประถม) โรงเรียนสาธิตมหาวิทยาลัยรามคำแหง (ฝ่ายประถม) ได้ก่อตั้งขึ้นโดย ศาสตราจารย์ประจำรังสรรค์ แสงสุข อธิการบดี ซึ่งตระหนักถึงความสำคัญของการศึกษาขั้นพื้นฐานเป็นอย่างยิ่ง จึงได้มอบนโยบายให้ รองศาสตราจารย์นพคุณ คุณาชีวะ รองอธิการบดีฝ่ายสวัสดิการสมัยนั้น จัดตั้งโครงการพัฒนาเด็กเล็กขึ้นในระยะแรก เพื่อลดปัญหาผู้ปกครองที่ไม่สามารถนำบุตรหลาน ไปฝากเรียนในโรงเรียนอนุบาล หรือสถานรับเลี้ยงเด็กในบริเวณใกล้เคียงที่พักได้ และเพื่อเป็นสวัสดิการแก่บุคลากรมหาวิทยาลัยรามคำแหง ในปี 2537 จึงได้เปิดรับนักเรียนในชั้นบริบาล 2 ห้อง อนุบาล 1 ห้อง โรงเรียนได้พัฒนาด้านวิชาการและด้านบุคลากรตลอดเวลาจนประสบผลสำเร็จ โครงการพัฒนาเด็กเล็ก จึงได้เปลี่ยนรูปเป็นโรงเรียนอนุบาลรามคำแหง ในปี 2538 หลังจากนั้น เป็นต้นมา โรงเรียนได้รับการสนับสนุน จากมหาวิทยาลัยอย่างเต็มที่มาโดยตลอด และพัฒนาทุกด้านอย่างรวดเร็ว จนถึงชั้นอนุบาล 3 ซึ่งเป็นชั้นสูงสุดของโรงเรียน ผู้ปกครองที่เป็นบุคลากร ของมหาวิทยาลัยก็ประสบปัญหาในการหาโรงเรียนให้บุตร จึงได้เรียกร้องให้โรงเรียนเปิดสอน ชั้นประถมศึกษาต่อไป โรงเรียนสาธิตมหาวิทยาลัย รามคำแหง (ฝ่ายประถม) จึงได้จัดตั้งขึ้น โดยได้รับอนุมัติจากสภามหาวิทยาลัยรามคำแหง เมื่อวันที่ 15 ธันวาคม 2540 และเปิดรับนักเรียน ชั้นประถมศึกษาปีที่ 1 ในปีการศึกษา 2541 เป็นต้นมา และได้ขยายชั้นเรียนถึงชั้นประถมศึกษาปีที่ 6 ในปีการศึกษา 2546 การดำเนินงานในระยะแรก มหาวิทยาลัยอนุมัติ ให้ปรับปรุงอาคารเชลียง เป็นอาคารเรียนระดับปฐมวัย และปรับปรุงอาคารสองแควและอาคารตรีบูร เป็นอาคารเรียน ระดับประถมศึกษา ในปีการศึกษา 2544 โรงเรียนได้เปิดสอนโครงการภาคภาษาอักฤษ ชั้นอนุบาล1 โดยจัดประสบการณ์แบบบูรณาการ ( Integration ) แบบ 2 ภาษา ( Bilingual ) เน้นภาษาอังกฤษเป็นสำคัญ พร้อมทั้งสอนภาษาจีนควบคู่ด้วย และในปีการศึกษา 2547 โรงเรียนได้ขยาย ชั้นเรียนระดับประถมศึกษาปีที่ 1 ปัจจุบัน ปีการศึกษา 2549 ขยายชั้นเรียน ถึงชั้นประถมศึกษาปีที่ 3 เพื่อพัฒนาทักษะการเป็นผู้นำ มีความเป็นสากล ภายใต้บริบทของสังคมและวัฒนธรรมไทย ในปีการศึกษา 2548 โรงเรียนได้เปิดสอนโครงการศูนย์ ์การศึกษาสำหรับเด็กพิเศษ ซึ่งเป็นการจัดการศึกษาให้สำหรับบุคคลที่มีความต้องการพิเศษ ได้แก่ เด็กที่มีความบกพร่องทางสติปัญญาและเด็กที่มีปัญหาความบกพร่องทางด้านการเรียนรู้ โดยทางโรงเรียนจัดให้นักเรียนได้มีโอกาสในการเข้าเรียนร่วมในชั้นเรียนปกติ ทั้งนี้เพื่อให้เด็กมีพัฒนาการทั้งทางด้านร่างกาย สติปัญญา อารมณ์ และสังคมได้สมวัย หรือสามารถพัฒนาได้สูงสุดตามศักยภาพ ในด้านวิชาการโรงเรียนสาธิตมหาวิทยาลัยรามคำแหง (ฝ่ายประถม) จะเป็นต้นแบบของการจัดการเรียนการสอนแบบเตรียมความพร้อม จะเอื้อประโยชน์ให้กับอาจารย์ ข้าราชการ และ นักศึกษาในสาขาวิชาต่าง ๆ ที่เกี่ยวข้องกับการพัฒนาเด็ก ให้ใช้เป็นแหล่งค้นคว้า วิจัยและทดลองปฏิบัติการสอน เพื่อพัฒนางานวิชาการให้กว้างขวางออกไป ตลอดจนเปิดโอกาสให้ บุคลากรภายนอกที่สนใจงานวิชาการด้านนี้ ได้เข้ามาศึกษาดูงานเพื่อ นำความรู้ไปใช้ ในการพัฒนาเยาวชน ให้เติบโตเป็นประชากรที่มีคุณภาพของสังคม โรงเรียนสาธิตมหาวิทยาลัยรามคำแหง (ฝ่ายประถม) ได้ทำหน้าที่ตามเจตนารมณ์ของมหาวิทยาลัยรามคำแหง ที่ให้บริการทั้งด้านสวัสดิการและวิชาการ ได้อย่างครบถ้วน คณาจารย์ทุกคนมีความมุ่งมั่นพยายามจัดกิจกรรมต่าง ๆ ให้นักเรียนอย่างสม่ำเสมอ ภายใต้วิสัยทัศน์และนโยบายของโรงเรียน ผู้บริหาร คณาจารย์ นักเรียน และบุคลากรทุกคนช่วยกัน ระดมความคิดวิเคราะห์จุดเด่น จุดด้อย อุปสรรค ปัญหา โอกาส เพื่อนำมาเป็นแนวทางในการพัฒนาโรงเรียนต่อไป ซึ่งตั้งอยู่ที่มหาวิทยาลัยมหารามคำแหง เขตพื้นที่ส่วนกลาง แขวงหัวหมากเขตบางกะปิ กรุงเทพมหานครประวัติสัญลักษณ์ตราสัญลักษณ์ประจำโรงเรียน สัญลักษณ์. ตราสัญลักษณ์ประจำโรงเรียน. ตราสัญลักษณ์ของโรงเรียนใช้ตราเดียวกันกับมหาวิทยาลัยรามคำแหง และโรงเรียนสาธิตมหาวิทยาลัยรามคำแหง ฝ่ายมัธยม คือ ตราพ่อขุนรามคำแหงมหาราชข้อมูลทั่วไปข้อมูลทั่วไป. - ตราประจำโรงเรียน : ตราพ่อขุนรามคำแหงมหาราช - สีประจำโรงเรียน : ชมพู-เขียว - ดอกไม้ประจำโรงเรียน : ดอกสุพรรณิการ์ (ฝ้ายคำ) - เพลงประจำโรงเรียน : มาร์ชสาธิตรามคำแหง,มาร์ชลูกพ่อขุนประถม - คำขวัญประจำโรงเรียน : หลานพ่อขุน ใจการุญ รู้คุณสังคม นิยมกีฬา ปัญญาสร้างสรรค์คำขวัญโรงเรียนคำขวัญโรงเรียน. - สาธิตรามงามน้ำใจใฝ่เรียนรู้ คู่ความดีมีวัฒนธรรมชี้นำสังคม รศ.นพคุณคุณาชีวะ (๕ สิงหาคม ๒๕๕๐)สีและเครื่องหมายประจำโรงเรียนสีและเครื่องหมายประจำโรงเรียน. - สีชมพู - สีเขียว- สีชมพู หมายถึง ความรักของพ่อแม่และครู- สีเขียว หมายถึง ชีวิตที่เจริญงอกงาม เป็นสีที่มาจากการรวมกันระหว่าง- สีน้ำเงิน และ เหลือง (ทอง) อันเป็นสีประจำของมหาวิทยาลัยรามคำแหงโรงเรียนสาธิตมหาวิทยาลัยรามคำแหง โรงเรียนสาธิตมหาวิทยาลัยรามคำแหง. โรงเรียนสาธิตมหาวิทยาลัยรามคำแหง ฝ่ายประถม- โรงเรียนสาธิตมหาวิทยาลัยรามคำแหง ฝ่ายประถม - โรงเรียนสาธิตมหาวิทยาลัยรามคำแหง ฝ่ายมัธยม สถานที่ที่อยู่รอบโรงเรียนสาธิตมหาวิทยาลัยรามคำแหง (ฝ่ายประถม)- ลานพ่อขุนรามคำแหง - สนามฟุตบอลราชมังคลากีฬาสถาน - สนามฟุตบอลของโรงเรียนสาธิตมหาวิทยาลัยรามคำแหง ฝ่ายมัธยม - โรงเรียนสาธิตมหาวิทยาลัยรามคำแหง (ฝ่ายประถม) - สำนักกีฬา - สนามกีฬากลางมหาวิทยาลัยรามแหง - สถาบันคอมพิวเตอร์ - คณะคณะเศรษฐศาสตร์</doc>
