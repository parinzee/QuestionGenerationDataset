<doc id="241052" url="https://th.wikipedia.org/wiki?curid=241052" title="โฮโมโฟเบีย">โฮโมโฟเบีย โฮโมโฟเบีย () คือการกลัวอย่างไม่มีเหตุผล การเกลียดชัง หรือการเลือกปฏิบัติ ต่อพวกรักร่วมเพศหรือพฤติกรรมรักร่วมเพศ และยังอธิบายถึงความกลัวหรือดูถูกเลสเบียนและเกย์ รวมถึงพฤติกรรมต่าง ๆ ที่มาจากความรู้สึกในบางแห่งจำกัดความโดยไม่มีคำว่า "อย่างไม่มีเหตุผล" และดูมุ่งเน้นไปที่พฤติกรรมมากกว่าแรงกระตุ้น คำว่า โฮโมโฟเบีย มีใช้ครั้งแรกในยุคสมัยใหม่ในปี 1971 ถึงแม้ว่าคำนี้จะเกิดขึ้นในช่วงกลางทศวรรษ 1950 ก็ตาม เป็นคำที่แสดงความเห็นกับพวกแสดงความเหยียดหยามกับกลุ่มที่มีทัศนะคติต่างกัน และกับนักวิจัยหลายคนเสนอความหมายของคำนี้อีกอย่างว่าเป็นการอธิบายถึง ความลำเอียงและการเลือกปฏิบัติ ต่อเกย์และเลสเบียน โดยทั่วไปแล้วโฮโมโฟเบียจะพบในกลุ่มคนรักต่างเพศ โดยนักจิตวิทยาบางส่วนเชื่อมโยงโฮโมโฟเบียกับความกลัวที่จะรักเพศเดียวกัน ซึ่งอาจมีผลมาจากแบบตายตัวทางเพศในครอบครัว ซึ่งมีผู้ชายเป็นใหญ่และผู้หญิงอุทิศตัวต่อสามีและลูก เป็นความเชื่อฝังใจต่อบทบาทที่ถูกต้องเหมาะสมตามครรลองทางธรรมชาติ และผู้ที่ยึดติดดังกล่าวอาจรู้สึกถึงการถูกคุกคามของการมีอยู่ของเกย์และเลสเบียน เพราะเป็นกลุ่มที่มีแนวโน้มทำให้บทบาททางเพศที่พวกเขาคิดว่าถูกต้องตามธรรมชาติเกิดความสับสนและอาจกลัว กลุ่มโฮโมโฟเบียรวมถึงกลุ่มที่ยึดถือบทบาททางเพศแบบตายตัวนี้ และกลุ่มคนที่เคร่งครัดตามคัมภีร์ทางศาสนา นอกจากนี้การเป็นโฮโมโฟเบียของชายรักต่างเพศบางคนก็อาจเกิดจากความกลัวหรือหวาดระแวงว่าจะถูกผู้ชายด้วยกันล่วงละเมิดทางเพศ เช่นลวนลาม หรือข่มขืนทางทวารหนัก เป็นต้น ในบางกรณีการที่ผู้ชายแท้มีความกลัวว่าจะถูกล้อเลียนหรือถูกสังคมตัดสินว่าเป็นเกย์นั้นก็อาจถูกจัดว่าเป็นโฮโมโฟเบียอย่างหนึ่ง นอกจากนี้ยังมีกลุ่มโฮโมโฟเบียภายใน คือกลุ่มรักเพศเดียวกันด้วย ที่เชื่อว่าเกิดจากทัศนคติเชิงลบที่สังคมมีต่อเกย์ จึงมีความรู้สึกเกลียดชังตัวเองลึก ๆ เนื่องจากถูกหล่อหลอมเลี้ยงดูมาจากทัศนคติแบบนี้ ลักษณะที่อาจแสดงให้เห็นของโฮโมโฟเบียเช่น เรียกคนกลุ่มนี้ด้วยชื่อเสื่อม ๆ เช่น queer, faggot และ Dyke หรือในภาษาไทยอาจใช้คำว่า อีตุ๊ด แต๋ว ฉิ่งฉาบทัวร์ , การเล่ามุกตลกกะเทย, การกีดกันเกย์ออกจากสังคม หน้าที่การงาน หรือกิจกรรมต่าง ๆ การใช้วาจาสบประมาท เยาะเย้ย ด่าทอ หรืออาจถึงขั้นทำร้ายร่างกาย ในสหรัฐอเมริกาเคยมีเหตุการณ์ที่บุคคลโฮโมโฟเบียทำลายเอกสารหรือหนังสือสมัยเก่า ที่ผู้เขียนมีชื่อหรือนามสกุลว่า Gay หรือในชื่อหนังสือมีคำว่า Gay แม้ว่าเนื้อหาภายในเล่ม และคำว่า Gay ในกรณีดังกล่าวไม่เกี่ยวข้องกับผู้ชายที่รักชอบผู้ชายด้วยกันแต่ประการใด</doc>
