<doc id="154163" url="https://th.wikipedia.org/wiki?curid=154163" title="มาร์ธา วอชิงตัน">มาร์ธา วอชิงตัน มาร์ธา แดนดริด์จ คัสติส วอชิงตัน (2 มิถุนายน พ.ศ. 2274–22 พฤษภาคม พ.ศ. 2345) เป็นภริยาของจอร์จ วอชิงตัน ประธานาธิบดีคนแรกของสหรัฐอเมริกา ถึงแม้ว่าเธอจะไม่มีตำแหน่งจนกระทั่งเสียชีวิต มาร์ธา วอชิงตันได้รับการพิจารณาให้เป็น สุภาพสตรีหมายเลขหนึ่งแห่งสหรัฐอเมริกา คนแรก ในระหว่างที่มีชีวิตอยู่เธอรู้จักกันในนาม "เลดี้ วอชิงตัน"ประวัติ ประวัติ. มาร์ธา วอชิงตัน เกิดเมื่อวันที่ 2 มิถุนายน พ.ศ. 2274 เวลา 10 นาฬิกา 29 นาที เป็นบุตรสาวคนโตของเจ้าของฟาร์มใน เวอร์จิเนีย ชื่อ จอห์น แดนดริด์จ กับ เฟรนซ์ โจนน์ เธอเป็นผู้นับถือ ศาสนาคริสต์ นิกาย โปรแตสแตนส์ ตอนอายุ 18 ปี ได้แต่งงานกับ แดเนียล ปราค คัสติส ทั้งคู่อยู่ด้วยกันที่บ้านสวนขาว ริมชายฝั่ง แม่น้ำพามันคีร์ ไม่ไกลมากจากสวนเกาลัด เธอมีบุตรทั้งหมด 4 คนกับ คัสติส บุตรชายแดเนียล และบุตรสาวเฟรนซ์ เสียชีวิตแต่เยาว์วัย ส่วนอีก 2 คน คือ จอห์น และ มาร์ธา ยังมีชีวิตอยู่จนเติบใหญ่ จนกระทั่งปี พ.ศ. 2300 คัสติสเสียชีวิต มาร์ธาได้เป็นแม่ม่ายที่รวยมากพร้อมกับมีอิสระในการควบคุมมรดกของสามีที่ตาย และได้เป็นผู้รักษาทรัพย์สินแก่บุตรของเธอ มาร์ธา แดนดริด์จ คัสติสได้แต่งงานใหม่กับ จอร์จ วอชิงตัน ในวันที่ 6 มกราคม พ.ศ. 2302</doc>
