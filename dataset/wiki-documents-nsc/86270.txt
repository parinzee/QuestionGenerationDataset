<doc id="86270" url="https://th.wikipedia.org/wiki?curid=86270" title="โรงเรียนพรหมานุสรณ์จังหวัดเพชรบุรี">โรงเรียนพรหมานุสรณ์จังหวัดเพชรบุรี โรงเรียนพรหมานุสรณ์จังหวัดเพชรบุรี (Prommanusorn Phetchaburi School) (อักษรย่อ พ.บ. / P.B.) ตั้งอยู่เลขที่ 278 ถนนบันไดอิฐ ตำบลคลองกระแชง อำเภอเมืองเพชรบุรี จังหวัดเพชรบุรี เป็นโรงเรียนสหศึกษาทั้งระดับมัธยมศึกษาตอนต้น และมัธยมศึกษาตอนปลาย อีกทั้งยังเป็นโรงเรียนประจำจังหวัดเพชรบุรีประวัติ ประวัติ. เดิมเป็น 2 โรงเรียนคือ โรงเรียนวัดพลับพลาชัย โดยมีพระอาจารย์ริด(หลวงพ่อฤทธิ์)เจ้าอาวาส วัดพลับพลาชัยเป็นผู้ริเริ่มดำเนินการ ทั้งด้านการสอนและทุนทรัพย์ เมื่อ พ.ศ. 2429 (ตามประวัติการประถมศึกษาของชาติที่ ศาสตราจารย์ หม่อมหลวงมานิจ ชุมสาย ค้นคว้าให้ UNESCO ระบุว่ามีโรงเรียนเปิดสอนในวัดพลับพลาชัยแล้ว เป็นแห่งแรกของจังหวัดเพชรบุรี โดยในสมัยนั้นที่ว่าการอำเภอคลองกระแชง ตั้งอยู่ที่วัดพลับพลาชัย จึงเป็นศูนย์การสอบไล่ประโยคประถมศึกษา) และโรงเรียนบำรุงไทย ของวัดคงคาราม (วัดคงคารามวรวิหาร) ซึ่งภายหลังได้ยุบรวมกัน ตลอดจนเปลี่ยนชื่อเรื่อยมาจนกระทั่งปัจจุบันคือ โรงเรียนพรหมานุสรณ์จังหวัดเพชรบุรี- พ.ศ. 2429 พระอาจารย์ริด(หลวงพ่อฤทธิ์)เจ้าอาวาส วัดพลับพลาชัย ดำเนิการจัดต้งโรงเรียน ณ วัดพลับพลาชัย - พ.ศ. 2437 พระสุวรรณมุนี (หลวงปู่ฉุย) วัดคงคารามวรวิหาร ขณะนั้นยังเป็นพระผู้น้อยอยู่ ได้ริเริ่มดำเนินการสอนศิษย์วัดและบุตรหลานชาวบ้านให้ได้อ่านเรียนภาษาไทย จนอ่านออกเขียนได้ดี - พ.ศ. 2444 โรงเรียนของวัดคงคารามวรวิหารได้มีชื่อเสียงและความนิยมจนสามารถตั้งเป็นโรงเรียนประถมชื่อ บำรุงไทย- พ.ศ. 2452 พระบาทสมเด็จพระจุลจอมเกล้าเจ้าอยู่หัวเสด็จไปทอดพระเนตรการก่อสร้างพระราชวังบ้านปืน หลวงพ่อฤทธิ์ได้ตั้งโต๊ะหมู่บูชานำพระสงฆ์เจริญชัยมงคลคาถารับการเสด็จ เมื่อขบวนเสด็จมาจากสถานีรถไฟเพชรบุรีซึ่งเป็นสถานีใต้สุดในสมัยนั้นผ่านมาถึง พระบาทสมเด็จพระจุลจอมเกล้าเจ้าอยู่หัวทอดพระเนตรเห็นโรงเรียนมีเด็กนักเรียนเล็กๆ อยู่ด้วย จึงรับสั่งให้หยุดรถพระที่นั่ง และทรงไต่ถามจนทราบว่า หลวงพ่อฤทธิ์สร้างโรงเรียนโดยเงินส่วนตัวสมทบกับเงินที่ชาวบ้านบริจาค และมีพระภิกษุสงฆ์เป็นครูสอน เมื่อเสด็จนิวัติกลับถึงพระนคร มีพระราชกระแสรับสั่งให้เสนาบดีกระทรวงธรรมการ จัดส่งครูชาย 3 คน มาจัดการศึกษาตามหลักสูตรของกระทรวง คราวใดที่พระเจ้าอยู่หัวเสด็จแปรพระราชฐานมายังจังหวัดเพชรบุรี พระองค์จะเสด็จแวะมานมัสการหลวงพ่อฤทธิ์เสมอ วันหนึ่ง พระเจ้าบรมวงศ์เธอกรมหลวงชุมพรเขตอุดมศักดิ์ ได้เสด็จมานมัสการหลวงพ่อฤทธิ์ เมื่อได้สนทนาธรรมกับหลวงพ่อฤทธิ์แล้ว ก็เป็นที่พอพระทัยของเสด็จในกรมยิ่งนัก ถึงกับถวายตัวขอเป็นศิษย์ หลวงพ่อฤทธิ์ได้ถวายหัวโขนให้กรมหลวงชุมพรฯ 1 หัว เป็นหัวพิราพ และต่อมาโรงเรียนวัดพลับพลาชัยได้โอนกิจการและนักเรียนจากวัดพลับพลาชัย ย้ายไปรวมกับโรงเรียนบำรุงไทย (สืบเนื่องจากบริเวณวัดพลับพลาชัยคับแคบ ไม่เหมาะแก่การจัดการเรียน การสอน เพราะนอกจากตั้งเป็นโรงเรียนแล้ว วัดพลับพลายชัยในสมัยนั้น ยังเป็นที่ตั่งที่ว่าการอำเภอคลองกระแชง หรืออำเภอเมืองเพชรบุรี อีกด้วย ซึ่งย่ากต่อการขยาย)- พ.ศ. 2454 กระทรวงธรรมการได้ยกฐานะโรงเรียนบำรุงไทยเป็นโรงเรียนของรัฐบาล เปลี่ยนชื่อเป็น โรงเรียนตัวอย่างประจำจังหวัดเพชรบุรี (วัดคงคาราม) - พ.ศ. 2473 กระทรวงศึกษาธิการได้เปลี่ยนชื่อเป็นโรงเรียนประจำจังหวัดเพชรบุรี (คงคาราม) - พ.ศ. 2494 กระทรวงศึกษาธิการได้เปลี่ยนชื่อใหม่เป็นโรงเรียนเพชรบุรี (คงคาราม) - พ.ศ. 2497-2498 สมัยนายโกวิทย์ ต่อวงษ์ เป็นอาจารย์ใหญ่ ได้ขออนุญาตย้ายโรงเรียนมาตั้ง ณ ที่ ปัจจุบันเชิงเขามไหสวรรค์ (พระนครคีรี) ซึ่งเป็นวัดร้างที่มีพื้นที่กว้างขวางกว่าที่เดิม และอยู่ไม่ไกลจากชุมชน- พ.ศ. 2499 เปลี่ยนชื่อเป็นโรงเรียนพรหมานุสรณ์จังหวัดเพชรบุรี เพื่อเป็นอนุสรณ์แด่ พลเอกมังกร พรหมโยธี รัฐมนตรีการกระทรวงศึกษาธิการสมัยนั้นที่ได้มาเป็นประธานพิธีเปิดอาคารเรียน โรงเรียนได้เปิดสอนตั้งแต่ ม.1 ถึง ม.6 มัธยมศึกษาตอนต้นเป็นชาย- พ.ศ. 2543 เปิดเป็นโรงเรียนสหศึกษาทั้งระดับมัธยมศึกษาตอนต้น และมัธยมศึกษาตอนปลาย รับนักเรียนหญิงในชั้น ม.1 เป็นรุ่นแรก ปี พ.ศ. 2554 โรงเรียนมีอายุครบ 100 ปี แห่งการก่อตั้งของกระทรวงธรรมการ (กระทรวงศึกษาธิการ) (นับจากปี พ.ศ. 2454 ที่ยกฐานะเป็นโรงเรียนของรัฐบาล) หรือ 115 ปี นับแต่แรกตั้งโรงเรียนเปิดทำการเรียนการสอน ณ วัดคงคาราม และ 124 ปี นับตั้งแต่พระอาจารย์ริด(หลวงพ่อฤทธิ์)เปิดกิจการโรงเรียน ณ วัดพลับพลาชัยที่ตั้งที่ตั้ง. - 278 ถนนบันไดอิฐ ตำบลคลองกระแชง อำเภอเมืองเพชรบุรี จังหวัดเพชรบุรี รหัสไปรษณีย์ 76000 - หมายเลขโทรศัพท์ 0-3242-7032, 0-3242-5070 - หมายเลขโทรสาร 0-3242-7032เกียรติประวัติ เกียรติประวัติ. พ.ศ. 2524- โรงเรียนได้รับรางวัลพระราชทาน พ.ศ. 2526- โรงเรียนผู้นำการใช้หลักสูตรดีเด่น พ.ศ. 2528- โรงเรียนได้รับรางวัลพระราชทาน พ.ศ. 2528- สถานศึกษาที่จัดกิจกรรมจริยศึกษา ดีเด่น พ.ศ. 2530- สถานศึกษาที่จัดกิจกรรมจริยศึกษาดีเด่น - โรงเรียนที่มีนักเรียนได้รับการยกย่องประพฤติดี และบำเพ็ญประโยชน์ต่อสังคม - ได้รับรางวัลชมเชยโรงเรียนผู้นำเยาวชนสาธารณสุขดีเด่นจากกรมต่อสังคม พ.ศ. 2532- ได้รับโล่พระราชทานรางวัลชนะเลิศระดับชาติในการประกวดแผง นิทรรศการอนุรักษ์มรดกไทย - ได้รับเกียรติบัตรจากกรมสามัญศึกษาที่ร่วมแสดงผลผลิตนวัตกรรมงานนิเทศวิชาการภายในโรงเรียน พ.ศ. 2533- ได้รับประกาศนียบัตรเป็นโรงเรียนที่มีโรงอาหารได้มาตรฐานการสุขาภิบาล “ดีมาก” - ได้รับประกาศเกียรติคุณเป็นโรงเรียนนำร่อง โครงการรณรงค์ป้องกันโรคเอดส์ - ได้รับโล่เกียรติคุณจัดงานวันแม่ พ.ศ. 2534- โรงเรียนที่มีนักเรียนได้รับยกย่องประพฤติดีและบำเพ็ญประโยชน์ต่อสังคม - ได้รับรางวัลชมเชยในการสอนคณิตศาสตร์ ระดับมัธยมศึกษาตอนต้น พ.ศ. 2535- ได้รับรางวัลการพัฒนาห้องสมุดดีเด่นกรมสามัญศึกษา - ได้รับการแต่งตั้งจากกรมสามัญฯ ให้เป็น ศูนย์ส่งเสริมนักเรียนที่มีความสามารถด้านคณิตศาสตร์วิทยาศาสตร์ระดับเขต 5 พ.ศ. 2538- ได้รับการแต่งตั้งให้เป็นศูนย์การศึกษาทางไกลผ่านดาวเทียมของ กศ.น. - ได้รับรางวัลชนะเลิศซุ้มเทิดพระเกียรติ 5 ธันวาคม พ.ศ. 2537 จากเทศบาลเมืองเพชรบุรี  - ได้รับการแต่งตั้งให้เป็นศูนย์นวัตกรรมและการนิเทศทางไกลผ่านดาวเทียม ของกรมสามัญศึกษา - ได้รับโล่รางวัลชนะเลิศในการแข่งขันกิจกรรมสัปดาห์สิ่งแวดล้อมระดับเขตการศึกษา - ได้รับเกียรติบัตรโรงเรียนจริยธรรมดีเด่นของกลุ่มโรงเรียนกรมสามัญจังหวัดเพชรบุรี และของกรม ศาสนากระทรวงศึกษาธิการ - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนต้น ระดับจังหวัด ระดับเขตการศึกษา 5 เนื่องในงานสัปดาห์วิทยาศาสตร์แห่งชาติ - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนปลาย ระดับจังหวัด ระดับเขตการศึกษา 5 เนื่องในงานสัปดาห์วิทยาศาสตร์แห่งชาติ - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนต้น ระดับประเทศ เนื่องในงานสัปดาห์วิทยาศาสตร์แห่งชาติ - ได้รับเกียรติบัตรห้องสมุดดีเด่นของกรมสามัญศึกษา- ได้รับเกียรติจากกรมสามัญศึกษาให้เป็นเจ้าภาพจัดงานทางวิชาการวิทยาศาสตร์ เทคโนโลยีและสิ่งแวดล้อมเฉลิมพระเกียรติปีกาญจนาภิเษก และ นิทรรศการแสดงผลงานการปฏิรูปการศึกษาโรงเรียนสังกัดกรมสามัญศึกษาเขตการศึกษา 5 (26-27 ธันวาคม พ.ศ. 2539) พ.ศ. 2540- ได้รับการแต่งตั้งจากกระทรวงศึกษาธิการให้เป็นศูนย์โครงการส่งเสริมการผลิตครูที่มีความสามารถพิเศษทางวิทยาศาสตร์-คณิตศาสตร์ - ได้รับมอบหมายจากกรมสามัญศึกษาให้โรงเรียนอยู่ในโครงการ School Net - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนต้น ระดับจังหวัด ระดับเขตการศึกษา 5 เนื่องในงานสัปดาห์วิทยาศาสตร์แห่งชาติ - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนปลาย ระดับจังหวัด ระดับเขตการศึกษา 5 เนื่องในงานสัปดาห์วิทยาศาสตร์แห่งชาติ - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนต้น ระดับประเทศ เนื่องในงานสัปดาห์วิทยาศาสตร์แห่งชาติ พ.ศ. 2541- นายสุวิทย์ พ่วงลาภ ผู้อำนวยการโรงเรียนพรหมานุสรณ์ฯได้รับการคัดเลือกให้เป็นผู้บริหารดีเด่นประจำปี 2541 ของสมาคมผู้บริหารโรงเรียนมัธยมศึกษาแห่งประเทศไทย - ได้รับมอบหมายจากรมสามัญศึกษาให้โรงเรียนอยู่ในโครงการ Resource Center - ได้รับมอบหมายจากกรมสามัญศึกษาในโรงเรียนอยู่ในโครงการนำร่องการนำมาตรฐานระบบบริหารการจัดการสิ่งแวดล้อม ISO – 14001 มาใช้เพื่อพัฒนาคุณภาพการศึกษา พ.ศ. 2542- ได้รับมอบหมายจากกรมสามัญศึกษา ให้เป็นศูนย์แข่งขันทักษะคณิตศาสตร์ ภาษาอังกฤษและสังคมศึกษา ในงานศิลปหัตถกรรมนักเรียนครั้งที่ 51 ระดับภาคกลาง ภาคตะวันออก เมื่อวันที่ 30 – 31 มกราคม พ.ศ. 2542 และ 1 กุมภาพันธ์ พ.ศ. 2542 ร่วมกับกลุ่มโรงเรียนกรมสามัญศึกษาจังหวัดเพชรบุรี - ได้รับเกียรติบัตรรับรองมาตรฐาน ISO – 14001จาก SGS - กรมสามัญศึกษาคัดเลือกให้โรงเรียนพรหมานุสรณ์เข้าสู่โครงการพัฒนาคุณภาพการมัธยมศึกษา รุ่นที่ 1 - ชนะเลิศการแข่งขันตอบปัญหาวิทยาศาสตร์ ม.ต้น ระดับประเทศในงานสัปดาห์วิทยาศาสตร์แห่งชาติ ครั้งที่ 2 - เกียรติบัตรมาตรฐานโรงอาหาร ระดับดี กรมอนามัยกระทรวงสาธารณสุข - สถานศึกษาที่จัดจริยศึกษาดีเด่น พ.ศ. 2543- โรงเรียนได้รับรางวัลพระราชทาน - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนต้น ระดับจังหวัด ระดับเขตการศึกษา 5 เนื่องในงานสัปดาห์วิทยาศาสตร์แห่งชาติ - ชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนปลาย ระดับจังหวัด ระดับเขตการศึกษา 5 เนื่องในงานสัปดาห์วิทยาศาสตร์แห่งชาติ พ.ศ. 2545- รองชนะเลิศการแข่งขันตอบปัญหาวิทยาศาสตร์ ระดับมัธยมศึกษาตอนต้น ระดับประเทศ เนื่องในงานสัปดาห์วิทยาศาสตร์แห่งชาติ พ.ศ. 2551- ได้รับรางวัลโรงเรียนส่งเสริมสุขภาพระดับทอง ปี 2548-2550 - นักเรียนที่สอบผ่านค่ายโอลิมปิกดาราศาสตร์ ม.ต้น และม.ปลาย และนักเรียนที่สอบผ่านค่ายโอลิมปิกวิชาการ สอวน. ปี พ.ศ. 2551 สาขาฟิสิกส์ เคมี ชีววิทยา คณิตศาสตร์ และคอมพิวเตอร์ มากเป็นอันดับ 1 ทุกประเภทผู้บริหารของโรงเรียน ผู้บริหารของโรงเรียน. รายนามผู้บริหารโรงเรียนในยุคก่อตั่งไม่สามารถหาหลักฐานได้ จึงมีเพียงหลักฐาน หลัง พ.ศ. 2447 เป็นต้นมา ซึ่งก่อนหน้านั้นคาดว่า พระอาจารย์ฤทธิ์ เป็นเสมือนครูใหญ่ในส่วนของโรงเรียนวัดพลับพลาชัย และหลวงปู่ฉุย ในส่วนของโรงเรียนบำรุงไทย ซึ่งเป็นผู้ก่อตั้งโรงเรียน หมายเหตุสถานที่ทางประวัติศาสตร์สถานที่ทางประวัติศาสตร์. - วัดป่าแก้ว ปัจจุบันเหลือเพียงพระประธานประจำอุโบสถที่ทางโรงเรียนได้สร้างศาลาบังแดด บังฝนเท่านั้น - วัดโคกมะกูด (ไม่เหลือร่องรอยให้พบเห็น) - วัดช้างใหญ่ (ไม่เหลือร่องรอยให้พบเห็น)บุคคลที่มีชื่อเสียงจากสถานศึกษานี้บุคคลที่มีชื่อเสียงจากสถานศึกษานี้. - ศาสตราจารย์พูน เกษจำรัส ศิลปินแห่งชาติ สาขาทัศนศิลป์ (ภาพถ่ายศิลปะ)ซึ่งเป็นศิษย์เก่าจากสถานศึกษานี้ (ได้เข้าศึกษาต่อใน มหาวิทยาลัยศิลปากร เป็นนักศึกษารุ่นแรก โดยเป็นนักศึกษาคนแรกของมหาวิทยาลัยศิลปากร-นักศึกษาเลขประจำหมายเลข ๑) - ดร. สิริ ทุกข์วินาศ (เอกมหาราช) เลขาธิการศูนย์พัฒนาการประมงแห่งเอเชียตะวันออกเฉียงใต้ - นายประสม สุสุทธิ ศิลปินเมืองเพชรสาขาทัศนศิลป์ - นายมนัส จรรยงค์ ราชาเรื่องสั้นของเมืองไทย (จบมัธยมปีที่สอง แล้วย้ายสถานศึกษา) - พล.ต.อ.ณรงค์ มหานนท์ อธิบดีกรมตำรวจ ระหว่าง พ.ศ. 2525 - พ.ศ. 2530 - นายถวิล เปลี่ยนศรี เลขาธิการสภาความมั่นคงแห่งชาติ - นางสาวสุมล สุตะวิริยะวัฒน์ สมาชิกวุฒิสภาจังหวัดเพชรบุรี (พ.ศ. 2551-ปัจจุบัน) - นายเฉลิมชัย ศรีอ่อน รัฐมนตรีว่าการกระทรวงแรงงาน (ศิษย์เก่า รุ่นอพยพ : 2522-2525 เลขประจำตัว พ.บ.13876) - นายณัฐวุฒิ สกิดใจ นักแสดงละครโทรทัศน์ซึ่งเป็นศิษย์เก่าจากสถานศึกษานี้ - นายสราวุฒิ พุ่มทอง นักแสดงละครโทรทัศน์ซึ่งเป็นศิษย์เก่าจากสถานศึกษานี้ - นายพิเชษฐ์ สถิรชวาล อดีตสมาชิกสภาผู้แทนราษฎร์จังหวัดเพชรบุรี, อดีตผู้อำนวยการขนส่งมวลชนกรุงเทพมหานคร, อดีตรัฐมนตรีช่วยกระทรวงคมนาคม - พลตำรวจเอกจงรัก จุฑานนท์ รองผู้บัญชาการสำนักงานตำรวจแห่งชาติ - นางสาวนรารักษ์ ใจบำรุง (เต้น Mic Idol) ศิลปินค่าย GMM GRAMMY - นายศิวพล เสียงหวาน วีเจจากสถานีโทรทัศน์ป๊อป - นายธัญวิสิฎฐ์ เสียงหวาน นักแสดง</doc>
