<doc id="548928" url="https://th.wikipedia.org/wiki?curid=548928" title="ชัยวุฒิ ผ่องแผ้ว">ชัยวุฒิ ผ่องแผ้ว นายชัยวุฒิ ผ่องแผ้ว (เกิด 16 สิงหาคม พ.ศ. 2514) สมาชิกสภาผู้แทนราษฎรจังหวัดสงขลา 2 สมัยประวัติ ประวัติ. ชัยวุฒิ ผ่องแผ้ว เกิดเมื่อวันที่ 16 สิงหาคม พ.ศ. 2514 ที่อำเภอระโนด จังหวัดสงขลา สำเร็จการศึกษาระดับมัธยมศึกษาจาก โรงเรียนระโนดวิทยา ปริญญาตรี ศิลปศาสตรบัณฑิต สาขารัฐศาสตร์ จาก มหาวิทยาลัยรามคำแหง สมรสกับนางกานต์ธสุ ผ่องแผ้ว มีบุตร-ธิดา 2 คนงานการเมือง งานการเมือง. ชัยวุฒิ เคยเป็นประธานสมาพันธ์นักศึกษามหาวิทยาลัยรามคำแหง 8 กลุ่มค่ายอาสา และทำงานการเมืองกับพรรคประชาธิปัตย์มานานกว่า 10 ปี เป็นหัวหน้าทีมอาสาสมัครรณรงค์เลือกตั้งทั้งส.ข.-ส.ส.ของพรรค ก่อตั้งศูนย์ประสานงานพรรคประชาธิปัตย์ เขตจตุจักร ปี 2539 เคยเป็นทั้งยุวประชาธิปัตย์ เป็นผู้ช่วยให้กับนายสาวิตต์ โพธิวิหค และนายอาทิตย์ อุไรรัตน์ เป็นผู้อำนวยการการเลือกตั้งซ่อมส.ส.เขต 3 เมื่อปี 2547 และเลือกตั้งปี 2550 เป็นผอ.เลือกตั้งเขต 2 สงขลา ของพรรค เป็นที่ปรึกษากิตติมศักดิ์ประจำคณะกรรมาธิการ การกฎหมาย การยุติธรรม และสิทธิมนุษยชน สภาผู้แทนราษฎร ประธานสาขาพรรคประชาธิปัตย์จังหวัดสงขลา และเลขานุการส่วนตัวนายถาวร เสนเนียม อดีต รมช.มหาดไทย ชัยวุฒิ ลงสมัครรับเลือกตั้งสมาชิกสภาผู้แทนราษฎรครั้งแรกในปี พ.ศ. 2552 สังกัดพรรคประชาธิปัตย์ แทนที่ นายวินัย เสนเนียม ที่เสียชีวิตลง ซึ่งได้รับเลือกตั้งเป็นครั้งแรก และได้รับเลือกตั้งเรื่อยมาจนถึงปัจจุบันสมาชิกสภาผู้แทนราษฎร สมาชิกสภาผู้แทนราษฎร. ชัยวุฒิ ผ่องแผ้ว ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2553 (เลือกตั้งซ่อม) จังหวัดสงขลา สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสงขลา สังกัดพรรคประชาธิปัตย์เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
