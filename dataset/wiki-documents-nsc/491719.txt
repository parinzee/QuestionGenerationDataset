<doc id="491719" url="https://th.wikipedia.org/wiki?curid=491719" title="ความต่อเนื่อง (ทฤษฎีกราฟ)">ความต่อเนื่อง (ทฤษฎีกราฟ) ในคณิตศาสตร์และวิทยาการคอมพิวเตอร์ เรื่องทฤษฎีกราฟ ความต่อเนื่อง หรือ ความเชื่อมโยง () เป็นคุณสมบัติหนึ่งของกราฟ โดยกราฟต่อเนื่อง หรือ กราฟเชื่อมโยง (Connected graph) หมายความว่ากราฟไม่ขาดจากกัน กล่าวคือ สำหรับทุกๆสองจุดยอดใดๆ จะสามารถไปถึงกันได้ หรือก็คือมีวิถีระหว่างจุดยอดทั้งสอง ในขณะที่กราฟไม่ต่อเนื่อง หรือ กราฟไม่เชื่อมโยง (Unconnected graph) หมายความว่ากราฟนั้นขาดออกจากกัน กล่าวคือมีอย่างน้อยสองจุดยอด ที่ไม่สามารถไปถึงกันได้ หรือก็คือไม่มีวิถีระหว่างจุดยอดทั้งสองจุดนั้น ความต่อเนื่องของกราฟ ยังสามารถมองได้ในอีกแง่มุมหนึ่ง คือจำนวนของจุดยอดหรือเส้นเชื่อมที่น้อยที่สุด ที่ถ้าลบจุดยอดหรือเส้นเชื่อมเหล่านั้นทิ้งแล้ว กราฟดังกล่าวจะกลายเป็นกราฟไม่ต่อเนื่อง จะเห็นว่าความต่อเนื่องของกราฟนั้นบ่งบอกถึงความแข็งแกร่ง/ความทนทานของกราฟ ตัวอย่างเช่นหากพิจารณาให้บ้านเป็นจุดยอด และการเดินสายไฟระหว่างบ้านเป็นเส้นเชื่อม หากกราฟดังกล่าวมีความต่อเนื่องมาก (นั่นคือต้องลบจำนวนจุดยอดหรือเส้นเชื่อมมาก) ก็หมายความว่าถึงแม้จะมีสายไฟบางเส้นเสียไป ทั้งหมู่บ้านก็ยังมีไฟฟ้าใช้อยู่ ในขณะที่หากกราฟดังกล่าวมีความต่อเนื่องน้อย ก็หมายความว่าสายไฟบางเส้นเสียไป อาจทำให้บางบ้านไม่มีไฟฟ้าใช้ ปัญหาการไหลในเครือข่ายมีความเกี่ยวข้องกับเรื่องความต่อเนื่องของกราฟเป็นอย่างมากนิยามต่างๆMenger's theorem</doc>
