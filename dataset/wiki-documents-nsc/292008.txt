<doc id="292008" url="https://th.wikipedia.org/wiki?curid=292008" title="หัวใจศิลา">หัวใจศิลา หัวใจศิลา เป็นละครโทรทัศน์ แนวดราม่า จากบทประพันธ์ อสูรเริงไฟ ของ อาริตา ถูกนำมาสร้างเป็นละครโทรทัศน์ 2 ครั้งด้วยกัน ครั้งแรกสร้างเมื่อปี พ.ศ. 2536 โดยใช้ชื่อละครตามบทประพันธ์ ผลิตโดย ณัฐเดช เอ็นเตอร์เทนเมนท์ บทโทรทัศน์ - กำกับการแสดงโดย วีระประวัติ วงศ์พัวพันธ์ นำแสดงโดย อรรถชัย อนันตเมฆ, ชไมพร จตุรภุช, ทาริกา ธิดาทิตย์ โดยในตอนแรกออกอากาศทุกวันจันทร์ - พุธ เวลา 22.30 - 23.00 น. ทาง ช่อง 9 เริ่ม 7 มกราคม - 31 มีนาคม พ.ศ. 2535 แต่ออกอากาศไม่จบ แล้วได้ย้ายมาออกอากาศทาง ช่อง 5 ทุกวันจันทร์ - ศุกร์ ครั้งที่สองสร้างเมื่อปี พ.ศ. 2550 โดยใช้ชื่อว่า หัวใจศิลา ผลิตโดย เอ็กแซ็กท์ บทโทรทัศน์ ทีมเอ็กแซ็กท์ กำกับการแสดงโดย สันต์ ศรีแก้วหล่อ นำแสดงโดย สุกฤษฎิ์ วิเศษแก้ว, พิชญา เชาวลิต และเป็นการกลับมาแสดงละครอีกครั้งของ เมทินี กิ่งโพยม รวมทั้งนักแสดงอื่น ๆ อีกมากมาย ออกอากาศทุกวันจันทร์-พฤหัสบดี ทางช่อง 5 ออกอากาศตอนแรกวันที่ 19 มิถุนายน พ.ศ. 2550เรื่องย่อ เรื่องย่อ. "เพราะรอยแผลเป็นในใจของชายหนุ่มที่ถูกทำร้าย และดูถูกในอดีตทำให้เขาต้องสวมวิญญาณอสูร เพื่อกลับมาแก้แค้น...แต่ความรักเกิดที่ขึ้นท่ามกลางเหตุการณ์เลวร้ายจะสามารถลบล้างหัวใจอสูรของชายหนุ่มให้กลับมาเป็นเช่นเดิมได้หรือไม่” ศิลา หรือ ต่อ เป็นลูกของ ไหม เมียน้อยของ ทรงศักดิ์ ข้าราชการชั้นผู้ใหญ่คนหนึ่ง ต่อเกิดจากความไม่ตั้งใจของทรงศักดิ์ ไหมพาต่อมาพบทรงศักดิ์ที่บ้าน แต่ถูกไล่ออกมาและไหมก็สิ้นใจในที่สุดทิ้งให้ต่ออยู่เพียงลำพัง ทรงศักดิ์จึงจำใจรับต่อเข้าไปอยู่ในบ้านโดยปล่อยให้ สีดา เมียหลวงของเขาดูแล แต่สีดาก็เกลียดชังต่อและสอนให้ สาวิตต์ลูกชายของเธอรังแกต่อด้วย โกมุท และ มารศรี เป็นผู้ดีเก่าเพื่อนบ้านของทรงศักดิ์ มีลูกสาวสองคนคือ มิ่งขวัญ และ มินตา แต่มารศรีกลับเอาใจและประคบประหงมมิ่งขวัญมากกว่ามินตา มินตาชอบเล่นอะไรแบบเด็กผู้ชาย เธอจึงเป็นเพื่อนเล่นเพียงคนเดียวของต่อ ในขณะที่ต่อมักจะหลบออกมาอยู่คนเดียว ส่วนมิ่งขวัญรังเกียจต่อจนไม่ยอมเข้าใกล้ และด่าต่อว่าเป็นไอ้หมาขี้เรื้อน สกปรกโสโครก วันหนึ่งต่อถูกสีดาทุบตีทำร้ายอย่างทารุณและขังไว้ในห้อง เพราะสาวิตต์ใส่ร้ายต่อว่าขโมยเงินของสีดาไป ในคืนนั้นเขาหาทางหนีออกไปจากบ้านจนได้ หลายวันต่อมามีคนพบศพเด็กชายคนหนึ่งลอยน้ำมา ทุกคนเข้าใจว่าต่อตายไปแล้ว แต่แท้จริงแล้วต่อหนีไปอยู่กับ พิมสุดา หรือ แหม่ม น้าสาวซึ่งเป็นน้องแท้ ๆ ของไหมนั่นเอง สิบห้าปีต่อมา มินตาเติบโตขึ้นและทำงานเป็นมัณฑนาการในบริษัทรับออกแบบตกแต่งบ้านแห่งหนึ่ง เธอพา ธันวา เพื่อนร่วมงานไปโรงพยาบาล แต่ความรีบร้อนทำให้ชนกับรถของศิลาที่ลานจอดรถของโรงพยาบาล ทั้งสองปะทะคารมกันอย่างไม่มีใครยอมใคร มินตารู้สึกคุ้นหน้าว่าเขาคือพี่ต่อที่เธอเคยรู้จัก แต่ชายหนุ่มกลับไม่ยอมรับ ธันวาจำได้ว่าศิลาเป็นมือขวาของเจ้าแม่แหม่มแม่เล้าไฮโซแห่งวงการธุรกิจกลางคืน มินตาจึงเข้าใจว่าศิลาเป็นแมงดา และซ้อมผู้หญิงจนแท้งจึงต้องพามาโรงพยาบาล แต่ศิลาได้รู้ความจริงจาก อ้อย ว่าที่เธอต้องตกเลือดอย่างรุนแรง เพราะเธอถูกลูกค้าคนหนึ่งซ้อมและลูกค้าคนนั้นคือสาวิตต์นั่นเอง แต่สีดาก็หาทนายมาช่วยให้สาวิตต์รอดพ้นจากความผิด ศิลาจึงรู้ว่าคนพวกนี้ยังอยู่ดีมีสุข และทำความเลวให้คนอื่นเดือดร้อน ความโกรธแค้นที่ศิลามีต่อครอบครัวของสีดาจึงปะทุขึ้นอีกครั้ง ศิลาจึงให้ลักษมีดาราสาวหลอกให้สาวิตต์ติดพนัน และศิลาก็สามารถยึดบ้านของสาวิตต์ที่นำมาจำนองกับตนไป ด้วยเหตุนี้ทำให้สาวิตต์แค้นมากทำให้ทั้งสองชกต่อยกันในขณะนั้นรถสิบล้อที่จอดไว้เกิดล้อเคลื่อนมาทับขาสาวิตต์จนต้องเป็นคนพิการ และศิลาก็ซื้อหุ้นบริษัทจนได้เป็นเจ้าของ แต่สีดามีแผนโดยร่วมมือกับมารศรีบังคับให้มินตาแต่งงานกับสาวิตต์เพื่อเอาไปต่อรองกับศิลาให้เอาบ้านคืน ซึ่งศิลาก็ยอมหลังจากนั้นมินตาก็เกลียดศิลา โดยบอกว่าตัวเองรักสาวิตต์ ทำให้ต่อหึงหวงจึงข่มขืนมินตาจนมินตาท้อง หลังจากนั้นสาวิตต์กับสีดาให้คนไปจับศิลากับมินตาไปขัง โดยมีข้อเสนอว่าต้องเอาทุกสิ่งทุกอย่างของศิลาแลกกับอิสระ แต่สุดท้ายลักษมีได้แจ้งตำรวจมาช่วยจนศิลาหนีออกมาได้ แต่มินตาถูกสาวิตต์กับสีดาจับตัวไป และลักษมีถูกยิงตายศิลาตามไปช่วยจนถูกยิงตกน้ำไป ส่วนมินตาได้รับการช่วยเหลือจากตำรวจ และมารศรีกับมิ่งขวัญถูกจับเช่นเดียวกับสาวิตต์และสีดา แต่สุดท้ายศิลายังไม่ตายและกลับมาใช้ชีวิตอยู่กับมินตารายชื่อนักแสดงเพลงประกอบละครเพลงประกอบละคร. - เพลง แค่ขอมีเธอ ขับร้องโดย สุกฤษฎิ์ วิเศษแก้ว อัลบั้ม เพลงประกอบละคร หัวใจศิลา (เพลงเปิด) - เพลง หัวใจของเธอ ขับร้องโดย สุกฤษฎิ์ วิเศษแก้ว อัลบั้ม เพลงประกอบละคร หัวใจศิลา (เพลงปิด) - เพลง เจ้าของฉันคือเธอ ขับร้องโดย สุกฤษฎิ์ วิเศษแก้ว อัลบั้ม เพลงประกอบละคร หัวใจศิลา - เพลง กล่อม ขับร้องโดย สุกฤษฎิ์ วิเศษแก้ว อัลบั้ม เพลงประกอบละคร หัวใจศิลา - เพลง ผู้กองเจ้าเสน่ห์ ขับร้องโดย ปฏิภาณ ปฐวีกานต์ อัลบั้ม เพลงประกอบละคร หัวใจศิลา - เพลง เธอสวย ขับร้องโดย สหรัถ สังคปรีชา อัลบั้ม เพลงประกอบละคร หัวใจศิลารางวัลรางวัล. - ท็อปอวอร์ด 2007- เข้าชิง 1 ใน 10 รางวัลดาวรุ่งชายยอดเยี่ยม (สุกฤษฎิ์ วิเศษแก้ว) - เข้าชิง 1 ใน 10 รางวัลดาวรุ่งหญิงยอดเยี่ยม (สุมนต์รัตน์ วัฒนาเศลารัตน์) - เข้าชิง 1 ใน 10 รางวัลดาวรุ่งหญิงยอดเยี่ยม (อัฐมา ชีวนิชพันธ์) - เข้าชิง 1 ใน 10 รางวัลดาราสมทบหญิงยอดเยี่ยม (เมทินี กิ่งโพยม) - เข้าชิง 1 ใน 10 รางวัลละครยอดเยี่ยม “หัวใจศิลา”</doc>
