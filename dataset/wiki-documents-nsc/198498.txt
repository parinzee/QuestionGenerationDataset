<doc id="198498" url="https://th.wikipedia.org/wiki?curid=198498" title="เพิร์ลแจม">เพิร์ลแจม เพิร์ลแจม () เป็นวงดนตรีร็อกสัญชาติอเมริกัน ก่อตั้งวงในซีแอตเทิล รัฐวอชิงตัน ในปี ค.ศ. 1990 ตั้งแต่เริ่มก่อตั้งวง สมาชิกในวงมี เอดดี เวดเดอร์ (ร้องนำ กีตาร์), เจฟฟ์ อเมนต์ (กีตาร์เบส), สโตน กอสซาร์ด (กีตาร์ริทึม), และไมค์ แม็กครีดี (กีตาร์ลีด) ส่วนมือกลองล่าสุดคือ แมตต์ แคเมอรอน อดีตสมาชิกวงซาวด์การ์เดนที่มาร่วมวงตั้งแต่ปี ค.ศ. 1998 อเมนต์และกอสซาร์ดได้รวมตัวกันตั้งแต่วงก่อนคือ มาเธอร์เลิฟโบน โดยวงเพิร์ลแจมก้าวสู่กระแสหลักกับผลงานเปิดตัวอัลบั้มแรก Ten ถือเป็นผู้นำแถวหน้าของแนวดนตรีกรันจ์ในช่วงคริสต์ทศวรรษ 1990 พวกเขายังได้รับการกล่าวถึงจากหัวหน้าวงเนอร์วานา เคิร์ต โคเบน —ว่าเป็นผู้ร่วมกำเนิดก่อเกิดของเพลงออลเทอร์นาทิฟร็อก อย่างไรก็ตามในช่วงเวลาการทำงานของวงได้ปฏิเสธหลักการดั้งเดิมของอุตสาหกรรมดนตรี รวมไปถึงปฏิเสธการทำมิวสิกวิดีโอและการว่าจ้างในงานสาธารณะใหญ่ ๆ จำพวกที่ขายผ่านทิกเก็ตมาสเตอร์ ในปี ค.ศ. 2006 โรลลิงสโตนอธิบายเกี่ยวกับวงว่า "พวกเขาใช้เวลานับสิบปีเพื่อฉีกชื่อเสียงพวกเขาออกไป" ตั้งแต่ตั้งวง พวกเขามียอดขาย 30 ล้านชุดในสหรัฐอเมริกาและยอดขายประมาณ 60 ล้านชุดทั่วโลก เพิร์ลแจมทำผลงานออลเทอร์นาทิฟร็อกยืนยาวตั้งแต่ต้นคริสต์ทศวรรษ 1990 ได้รับการยอมรับว่าเป็นวงที่มีอิทธิพลมากที่สุดในทศวรรษ ออลมิวสิกเรียกพวกเขาว่า "เป็นวงร็อกแอนด์โรลอเมริกันที่โด่งดังที่สุดในทศวรรษ 1990"ผลงานสตูดิโออัลบัมผลงาน. สตูดิโออัลบัม. - Ten (1991) - Vs. (1993) - Vitalogy (1994) - No Code (1996) - Yield (1998) - Binaural (2000) - Riot Act (2002) - Pearl Jam (2006) - Backspacer (2009)</doc>
