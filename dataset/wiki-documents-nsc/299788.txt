<doc id="299788" url="https://th.wikipedia.org/wiki?curid=299788" title="เหมียว เฉียวเหว่ย">เหมียว เฉียวเหว่ย เหมียว เฉียวเหว่ย (; มี่ว คี่วไหว) นักแสดงชาวฮ่องกงที่มีชื่อเสียงโด่งดังอีกคนหนึ่ง เหมียว เฉียวเหว่ย เกิดเมื่อวันที่ 18 มิถุนายน ค.ศ. 1958 มีชื่อภาษาอังกฤษว่า ไมเคิล เหมียว (Michael Miu) ที่เมืองซูซาน มณฑลเจ้อเจียง ต่อมาครอบครัวได้อพยพย้ายเข้ามาอาศัยที่ฮ่องกง เหมียว เฉียวเหว่ย มีชื่อเสียงจากการเป็นนักแสดงนำในสังกัดของทีวีบี โดยเฉพาะในช่วงทศวรรษที่ 80 จนได้รับการขนานนามว่าเป็น ห้าพยัคฆ์ทีวีบี ซึ่งประกอบด้วย หวง เย่อหัว, เหมียว เฉียวเหว่ย, หลิว เต๋อหัว, ทัง เจิ้นเยี่ย และเหลียง เฉาเหว่ย บทบาทการแสดงที่เป็นที่จดจำของเหมียว เฉียวเหว่ย คือการรับบทเป็น ชอลิ้วเฮียง ตอน ถล่มวังค้างคาว เมื่อปี ค.ศ. 1984, เอี๊ยคัง ในมังกรหยก เมื่อปี ค.ศ. 1983 (ออกฉายปี ค.ศ. 1983) โดยมี หวง เย่อหัว รับบทเป็นก๊วยเจ๋ง และ กังปัง ในเซียวฮื้อยี้ เมื่อปี ค.ศ. 1988 ที่เหลียง เฉาเหว่ย รับบทเป็นเซียวฮื้อยี้ เหมียว เฉียวเหว่ย ได้หยุดการแสดงไปในปี ค.ศ. 1990 จนกระทั่งถึงปี ค.ศ. 2004 จึงกลับมารับงานแสดงอีกครั้ง โดยรับบทเป็นตัวประกอบเนื่องจากอายุที่มากขึ้น แต่ในบางเรื่องก็รับบทนำเช่นกัน ผลงานด้านภาพยนตร์ได้แก่ Brothers ในปี ค.ศ. 2007 ซึ่งเป็นโปรเจกต์ของหลิว เต๋อหัว ที่นำนักแสดงห้าพยัคฆ์ทีวีบีกลับมาแสดงร่วมกันอีกครั้ง โดย เหมียว เฉียวเหว่ย รับบทเป็นพี่ชายคนโต ในช่วงที่เขาโด่งดังเคยคบหาดูใจกับดารานักร้องชื่อดัง เหมยเยี่ยนฟาง ในช่วงระยะสั้น ๆ แต่ไม่นานก็เลิกกัน และเขายังเคยมีข่าวลือว่าได้มีความสัมพันธ์รักกับดาราสาวชื่อดัง อง เหม่ยหลิง แต่นั้นเป็นแค่ข่าวลือ ชีวิตส่วนตัว สมรสกับชี เหม่ยเจิน ในปี ค.ศ. 1990 ซึ่งเป็นนักแสดงของทีวีบีด้วยเช่นกัน มีบุตรด้วยกันทั้งหมด 2 คน เป็นชาย (คนเล็ก) และหญิง (คนโต)ผลงานด้านการแสดง</doc>
