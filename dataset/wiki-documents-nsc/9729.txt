<doc id="9729" url="https://th.wikipedia.org/wiki?curid=9729" title="เซ็นทรัลพาร์ก">เซ็นทรัลพาร์ก เซ็นทรัลพาร์ก เป็นสวนสาธารณะขนาด 843 เอเคอร์ (3.4 ตร.กม. หรือประมาณ สนามฟุตบอล 460 สนามต่อกัน) ตั้งอยู่ในเขตแมนฮัตตันของนครนิวยอร์ก ซึ่งเป็นเมืองใหญ่ที่สุดของประเทศสหรัฐอเมริกา เซ็นทรัลพาร์คเปรียบเสมือนโอเอซิสสำหรับชาวแมนฮัตตัน เป็นสถานที่รื่นรมย์ของชาวเมืองและนักท่องเที่ยว มีแหล่งอำนวยความสะดวกสำหรับทำกิจกรรมต่างๆ เช่น ร้านอาหาร, ม้าหมุน, อ่างเก็บน้ำ, เรือปั่น/จักรยานน้ำ, สวนสัตว์, โรงละครกลางแจ้ง, สนามกอล์ฟ, สนามเบสบอล และลานสเก็ตน้ำแข็งในช่วงฤดูหนาว เซ็นทรัลพาร์กเป็นที่รู้จักไปทั่วโลกหลังจากปรากฏในภาพยนตร์และละครโทรทัศน์หลายเรื่อง</doc>
