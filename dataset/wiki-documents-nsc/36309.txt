<doc id="36309" url="https://th.wikipedia.org/wiki?curid=36309" title="อันจิ">อันจิ เมียวโออันจิ หรือ ยูเคียวซัง อันจิ () ตัวละครพระญี่ปุ่นนิกายเซ็นจากการ์ตูนเรื่องซามูไรพเนจร ได้ชื่อว่า"เมียวโอ" ตามชื่อเทพเจ้าฟุโดเมียวโอ อันจิเป็นนักสู้ในกลุ่มจุปปงกะตะนะได้เข้าร่วมกับชิชิโอะในการล้มล้างระบอบรัฐบาลในยุคเมจิ ภายหลังจากที่รัฐบาลได้ทำการกวาดล้างศาสนาพุทธและทำลายวัดและอุโบสถทุกแห่ง เป็นเหตุให้เด็กกำพร้าทุกคนที่อันจิรับมาเลี้ยงในช่วงสงครามได้เสียชีวิตลง อันจิได้เปลี่ยนวิถีชีวิตตัวเองจากพระที่เชื่อว่าการภาวนาจะสามารถช่วยเหลือโลกให้อยู่อย่างสงบได้ เป็นพระนักสู้และเข้าร่วมการก่อการร้ายกับกลุ่มชิชิโอะเพื่อล้มล้างรัฐบาล อันจิได้ทาขอบตาดำจากเถ้าถ่านของไฟที่ทำลายวัดและชีวิตของเด็กเหล่านั้น อันจิต่อสู้โดยใช้ร่างกายเป็นอาวุธ โดยมีท่าไม้ตายคือ สองกระแทก (ฟุตะเอะ โนะ คิวะมิ) ที่สามารถทำลายหินหรือมีดให้แตกละเอียดได้ ถึงแม้ว่าอันจิจะฆ่าทหารนับไม่ถ้วน แต่อันจิจะไม่ฆ่าคนทั่วไปที่ไม่เกี่ยวข้อง แสดงให้เห็นจากตอนที่อันจิได้ขัดขวางอุซุย ที่เข้ามาฆ่า มิซะโอะ เพียงเพื่อความสนุกของตัวเอง อันจิได้พบกับซาโน่โดยบังเอิญในระหว่างที่อันจิฝึกสมาธิในป่าเกียวโต และได้สอนท่าไม้ตายให้เขา โดยที่ไม่รู้ว่าซาโนะซึเกะเป็นเพื่อนของเคนชินที่จะกลายมาเป็นศัตรูในอนาคต ภายหลังจากที่ทั้งสองเจอกันอีกครั้งในปราสาทของชิชิโอะ เมื่อการต่อสู้สิ้นสุดลงซาโน่ได้ชนะอันจิลงด้วยท่าไม้ตายที่พัฒนาขึ้นเป็น สามกระแทก (ซันจู โนะ คิวะมิ) ซาโน่ได้บอกกับอันจิให้เปลี่ยนวิถีชีวิตตนเอง และเชื่อว่าเด็กที่ถูกรัฐบาลฆ่าตายไปนั้นไม่ต้องการให้อันจิใช้ชีวิตที่ต้องรับกรรมแบบนี้ โดยอันจิไม่มีการตอบกลับถึงซาโน่ ภายหลังจากที่ชิชิโอะได้ถูกเคนชินฆ่าลง อันจิได้ถูกจำคุกและไม่ขอผ่อนผันโทษและปฏิเสธให้การช่วยเหลือกับรัฐบาลเมจิ (ในขณะที่จุปปงกะตะนะคนอื่นได้เข้ามาช่วยทำงาน) และอันจิถูกจำคุกในฮอกไกโดเป็นเวลา 25 ปี</doc>
