<doc id="258238" url="https://th.wikipedia.org/wiki?curid=258238" title="เก็นจูโร่">เก็นจูโร่ คิบากามิ เก็นจูโร่ () เป็นตัวละครจากเกมซามูไรสปิริตส์ ซึ่งเป็นนักดาบพเนจรชาวญี่ปุ่น มีดาบคาตานะเป็นอาวุธ และมีท่าไม้ตายคือ เพลงดาบที่มีแผ่นภาพลวงตาบังหน้าขณะฟันดาบจู่โจมอย่างเช่น แผ่นภาพของผีเสื้อ, หมูป่า และนกกระเรียน เป็นต้น เก็นจูโร่มีคู่ปรับคนสำคัญคือฮาโอมารุ ซึ่งเป็นตัวเอกของเกมผู้ใช้ดาบคาตานะเป็นอาวุธเช่นเดียวกัน แต่เขาก็มีรูปแบบการโจมตีที่เน้นการโจมตีแบบต่อเนื่อง ในขณะที่ฮาโอมารุจะถนัดการโจมตีแบบหนักหน่วงมากกว่าประวัติตามท้องเรื่อง ประวัติตามท้องเรื่อง. เก็นจูโร่ ได้เคยอ้างว่าได้เคยทำการสังหารครอบครัวของเขามาแล้วครั้งหนึ่ง รวมทั้งคนอื่นๆอีกอย่างน้อยหนึ่งพันราย จากการที่มารดาของเขาเป็นโสเภณี และเนื่องจากอาชีพของเธอทำให้เก็นจูโร่ไม่รู้อะไรเลยเกี่ยวกับบิดาของตน แต่ถึงกระนั้น เขาก็ได้สาบานตนอย่างเงียบๆว่าจะดูแลมารดาของเขา จนกระทั่งบิดาของเขากลับมาที่บ้าน เมื่อเก็นจูโร่อายุได้สิบห้าปี เขาได้สังหารผู้ชายคนหนึ่งที่อาศัยอยู่ในบ้านของพวกเขา เนื่องจากต้องการปกป้องมารดา ในช่วงนั้น เขาดื่มสุราทั้งมีอาการโกรธเกรี้ยว มารดาของเก็นจูโร่เข้าตีพร้อมสาปแช่งและฝากรอยแผลเป็นไว้บนแผ่นหลัง แต่แล้วในที่สุด เขาได้พลั้งมือสังหารมารดาของตน เก็นจูโร่ได้กลายเป็นเด็กกำพร้า นิโคติน คาเฟอีน ได้รับเขามาเลี้ยงดูและถ่ายทอดวิชาที่บ้านของเขาพร้อมกับฮาโอมารุ ศิษย์ทั้งคู่กลายเป็นเพื่อนสนิทในเวลาต่อมา ทว่าเก็นจูโร่กลับมีความปรารถนาที่จะได้รับพลังเพิ่มยิ่งขึ้น ในการทดสอบศิษย์ของนิโคติน เขาได้ทำการหลกล่อให้ทั้งคู่ทำการช่วงชิงสมบัติ ซึ่งเป็นดาบที่มีชื่อว่าฟุกุโดคุ พวกเขาได้รับการทดสอบให้เผชิญหน้ากับกลุ่มนักสู้อื่น เก็นจูโร่เชื่อว่าคนไร้ค่าไม่สมควรมีชีวิตอยู่ เขาได้ทำการสังหารฝ่ายตรงข้ามในการทดสอบครั้งนี้ เขาต้องออกจากบ้านของนิโคตินเนื่องจากถูกรังเกียจพฤติกรรมชั่วที่ก่อในเหตุการณ์ครั้งนั้น เก็นจูโร่จึงสาบานว่าสักวันจะต้องสังหารทั้งฮาโอมารุและนิโคติน ความมุ่งร้ายของเขาฝังแน่นลงสู่การใช้ดาบ เขาชิงชังฮาโอมารุเป็นพิเศษ เนื่องจาก ฮาโอมารุมีลักษณะที่เหมือนกับพวกผู้ชายที่ชอบมายุ่งกับมารดาของเขา ซึ่งเก็นจูโร่เคยสังหารพวกเขามาก่อน นอกจากนี้ เก็นจูโร่ยังมีความรู้สึกสนใจต่อชิกิ ซึ่งเป็นนักสู้สาวอีกราย เนื่องจากมีลักษณะที่คล้ายกับมารดาของเขาเองข้อมูลจำเพาะข้อมูลจำเพาะ. - ชื่อ : คิบากามิ เก็นจูโร่ (牙神 幻十郎) - ส่วนสูง : 173 ซม. - น้ำหนัก : 69 กก. - สถานภาพ : นักดาบ - ถิ่นกำเนิด : อันจู-มูระ จังหวัดยามาชิโร่, ประเทศญี่ปุ่น - วันเดือนปีเกิด : 9 มิถุนายน ค.ศ. 1760 - กรุ๊ปเลือด : AB</doc>
