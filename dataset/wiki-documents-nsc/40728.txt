<doc id="40728" url="https://th.wikipedia.org/wiki?curid=40728" title="กระดานโต้คลื่น">กระดานโต้คลื่น กระดานโต้คลื่น () เป็นอุปกรณ์หลักในการเล่นโต้คลื่น ซึ่งทำมาจากวัสดุหลายชนิดเช่น ไม้, โฟมหุ้มด้วยไฟเบอร์กลาส, อีพอคซีและวัสดุอื่นๆ ปัจจุบันในประเทศไทยมีโรงงานผลิตกระดานโต้คลื่นที่ทำด้วยวัสดุอีพอคซี (epoxy board) อยู่ที่จังหวัดชลบุรี บริษัทชื่อว่า COBRA INTER NATIONAL CO.,LTD เป็นบริษัทของคนไทย แต่ส่งออกระดับโลก ภายใต้ Brand ต่างๆ เช่น NSP/South point/Starboard/F2/Mistral/COBRAประเภทของกระดานโต้คลื่นประเภทของกระดานโต้คลื่น. 1. บอร์ดสั้น (short board) - จะมีขนาดอยู่ในช่วง 5'-7' ฟุต โดยจะมีลักษณะปลายแหลมเพรียว ทำให้คล่องตัว แต่ว่าจะควบคุมบาลานซ์ได้ยากกว่าบอร์ดทุกประเภท ลักษณะการเล่นจะโฉบเฉี่ยวคล่องตัว และเป็นชนิดที่ใช้ในการแข่งขันโดยส่วนใหญ่ 2. บอร์ดยาว (long board) - จะมีขนาดยาวตั้งแต่ 9' ฟุตขึ้นไป มีความยาวมากที่สุดในบรรดาประเภทของกระดาน มีปลายมน มีเสถียรภาพและปล่อยความเร็วได้ดีกว่า ประเภทชอร์ตบอร์ด ลักษณะการเล่นจะไม่พาดโพน ใช้วิธีการก้าวเท้า อยู่บนบอร์ดโชว์ลวดลาย 3. ฟันบอร์ด (Fun Board) - จะมีขนาดยาวอยุ่ในช่วง 7'-8'11" มีขนาดความยาวอยู่ในช่วงระหว่าง ชอร์ตบอร์ดกับลองบอร์ด มีปลายมน เนื่องจากมีความยาวที่เหมาะสมทำให้มีเสถียรภาพและคล่องตัวมากกว่าลองบอร์ดแต่ก็ไม่คล่องไปกว่าชอร์ตบอร์ด เหมาะสำหรับผุ้เริ่มเล่น เพราะสามารถจะทำการ Take Off (ยืนขึ้นบนบอร์ดแล้วโต้คลื่น)ได้ง่าย จึงได้ชื่อว่า Fun Board เพราะฝึกหัดเล่นได้ง่าย ทำให้มีความสนุกในการที่จะเล่น สำหรับบอร์ดสั้นนั้น สามารถแบ่งชนิดได้อีกมากมายตามลักษณะของตัวกระดานโต้คลื่นเองหรือตามวิธีการเล่น เช่น บอร์ดแบบหางปลา (fish tail), บอร์ดแบบกัน (gun board) เป็นต้น</doc>
