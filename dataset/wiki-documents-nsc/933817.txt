<doc id="933817" url="https://th.wikipedia.org/wiki?curid=933817" title="อิซาเบล มาร์แชล">อิซาเบล มาร์แชล อิซาเบล มาร์แชล (ภาษาอังกฤษ: Isabel Marshal; 9 ตุลาคม ค.ศ.1200 - 17 มกราคม ค.ศ.1240) เป็นเคานเตสอังกฤษยุคกลาง เธอเป็นภรรยาของทั้งจิลแบต์ เดอ แคลร์ เอิร์ลแห่งฮาร์ตฟอร์ดคนที่ 4 และเอิร์ลแห่งกลอสเตอร์คนที่ 5 และริชาร์ด เอิร์ลแห่งคอร์นวอลล์คนที่ 1 (พระโอรสของพระเจ้าจอห์นแห่งอังกฤษ) สามีคนแรกทำให้เธอเป็นทวดของพระเจ้าโรเบิร์ต เดอะ บรูซ แห่งสก็อตแลนด์ครอบครัว ครอบครัว. เกิดที่ปราสาทเพมโบรก อิซาเบลเป็นลูกคนที่เจ็ดและลูกสาวคนที่สองของวิลเลี่ยม มาร์แชล เอิร์ลแห่งเพมโบรกคนที่ 1 กับอิซาเบล เดอ แคลร์ เธอมีพี่น้อง 9 คน: พี่น้องผู้หญิง 4 คน กับพี่น้องผู้ชาย 5 คน ที่รวมไปถึงเอิร์ลแห่งเพมโบรกคนที่ 2,3,4,5,และ 6 พี่น้องผู้ชายของเธอแต่ละคนตายโดยไร้ทายาทเพศชาย จึงทำให้ยศตำแหน่งถูกส่งต่อไปให้พี่น้องผู้ชายคนถัดไปตามลำดับ พี่น้องผู้ชายคนสุดท้ายที่ครองตำแหน่งเอิร์ลแห่งเพมโบรกตายโดยไร้ลูกตามกฎหมาย และยศตำแหน่งถูกส่งต่อไปยังครอบครัวของน้องสาวของอิซาเบล โจแอน น้องสาวของเธอแต่งงานกับเอิร์ลแห่งนอร์โฟล์ค เซอร์รีย์ และเดอร์บี้, ลอร์ดแห่งอาเบอร์กาเวนนี่ และลอร์ดแห่งสวอนสคอมบ์ ตามลำดับการแต่งงานครั้งแรก การแต่งงานครั้งแรก. ในวันครบรอบวันเกิดปีที่ 17 อิซาเบลแต่งงานกับจิลแบต์ เดอ แคลร์ เอิร์ลแห่งฮาร์ตฟอร์ดคนที่ 4 และเอิร์ลแห่งกลอสเตอร์คนที่ 5 ซึ่งแก่กว่าเธอ 20 ปี ที่ทูว์กสบรีแอบบีย์ การแต่งงานเป็นการแต่งงานที่มีความสุขที่สุดครั้งหนึ่ง แม้อายุจะต่างกันก็ตาม สองสามีภรรยามีลูก 6 คน1. แอ็กเนส เดอ แคลร์ (เกิดค.ศ.1218) 2. อามิส เดอ แคลร์ (ค.ศ.1220-1287) แต่งงานกับเอิร์ลแห่งเดวอนคนที่ 6 3. ริชาร์ด เดอ แคลร์ เอิร์ลแห่งเฮิร์ตฟอร์ดคนที่ 6 (ค.ศ.1222-1262) 4. อิซาเบล เดอ แคลร์ (2 พฤศจิกายน ค.ศ.1226 - 10 กรกฎาคม ค.ศ.1264) แต่งงานกับโรเบิร์ต เดอ บรุซ ลอร์ดแห่งแอนนันเดลคนที่ 5 ผ่านทางลูกสาวคนนี้ อิซาเบลจะเป็นทวดของโรเบิร์ต เดอะ บรูซ 5. วิลเลี่ยม เดอ แคลร์ (ค.ศ.1228-1258) 6. จิลแบต์ เดอ แคลร์ (เกิดค.ศ.1229) เป็นนักบวช สามีของอิซาเบล จิลแบต์ เข้าร่วมในการเดินทางไปทำสงครามในบริททานีในค.ศ.1229 แต่ตายเมื่อ 25 ตุลาคม ค.ศ.1230 ระหว่างเดินทางกลับเพนโรส ในดัชชีบริททานี ศพของเขาถูกส่งกลับบ้านผ่านทางพลีมัธและแครนบอร์น สู่ทูว์กสบรี ที่เขาถูกฝังที่แอบบีย์การแต่งงานครั้งที่สอง การแต่งงานครั้งที่สอง. อิซาเบลเป็นม่ายตั้งแต่ยังสาว อายุเพียง 30 ปี เธอพิสูจน์ให้เห็นแล้วถึงความสามารถในการตั้งครรภ์และความสามารถในการมีลูกชายที่สุขภาพดี หลักฐานคือลูกน้อยหกคนของเธอที่มีสามคนเป็นผู้ชาย เป็นไปได้อย่างมากว่านั่นคือเหตุผลที่ทำให้ริชาร์ด เอิร์ลแห่งคอร์นวอลล์คนที่ 1 ขอเธอแต่งงาน และอิซาเบลตอบตกลง แม้สามีของเธอเพิ่งตายไปเพียงห้าเดือน ทั้งสองแต่งงานกันเมื่อ 30 มีนาคม ค.ศ.1231 ที่โบสถ์ฟาวลีย์ สร้างความไม่พอใจเป็นอย่างมากให้แก่พระเชษฐาของริชาร์ด พระเจ้าเฮนรี่ ที่ได้จัดเตรียมการแต่งงานที่สร้างประโยชน์มากกว่าไว้ให้ริชาร์ด อิซาเบลกับริชาร์ดเข้ากันได้ดีพอควร แม้ริชาร์ดจะมีชื่อเสียงเรื่องความเป็นเสือผู้หญิงและเป็นที่รู้กันว่ามีภรรยาลับในช่วงหลังจากที่แต่งงานกันแล้ว ทั้งคู่เป็นพ่อแม่ของลูกสี่คนที่มีสามคนตายในวัยทารก1. จอห์นแห่งคอร์นวอลล์ (31 มกราคม ค.ศ.1232 - 22 กันยายน ค.ศ.1233) เกิดและตายที่มาร์โลว์ บักกิ้งแฮมเชียร์ ฝังที่เรดิ้งแอบบีย์ 2. อิซาเบลแห่งคอร์นวอลล์ (9 กันยายน ค.ศ.1233 - 10 ตุลาคม ค.ศ.1234) เกิดและตายที่มาร์โลว์ บักกิ้งแฮมเชียร์ ฝังที่เรดิ้งแอบบีย์ 3. เฮนรี่แห่งอัลเมน (2 พฤศจิกายน ค.ศ.1235 - 13 มีนาคม ค.ศ.1271) ถูกฆาตกรรมโดยญาติ กีย์กับซีมง เดอ มงต์ฟอต์ ฝังที่เฮลส์แอบบีย์ 4. นิโคลัสแห่งคอร์นวอลล์ (เกิดและตาย 17 มกราคม ค.ศ.1240 ปราสาทเบอร์เคมสเต็ด) ตายไม่นานหลังคลอด ฝังที่บัวลิวแอบบีย์พร้อมกับมารดาการตายและการฝัง การตายและการฝัง. อิซาเบลตายด้วยอาการตับล้มเหลวที่มีการหดตัวในขณะคลอดลูก เมื่อ 17 มกราคม ค.ศ.1240 ที่ปราสาทเบอร์เคมสเต็ด อายุ 39 ปี ในตอนที่อิซาเบลตาย เธอขอให้ฝังเธอข้างสามีคนแรกที่ทูว์กสบรีแอบบีย์ แต่ริชาร์ดกลับฝังเธอที่บัวลิวแอบบีย์พร้อมกับลูกชายวัยทารกแทน ทว่าเขาส่งหัวใจของเธอใส่หีบเคลือบเงิน ไปทูว์กสบรีหมายเหตุ</doc>
