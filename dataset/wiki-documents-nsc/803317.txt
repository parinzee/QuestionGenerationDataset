<doc id="803317" url="https://th.wikipedia.org/wiki?curid=803317" title="อุทยานแห่งชาติเกลเชอร์">อุทยานแห่งชาติเกลเชอร์ อุทยานแห่งชาติเกลเชอร์ () เป็นอุทยานแห่งชาติในรัฐมอนแทนา สหรัฐอเมริกา ตั้งอยู่บริเวณบริเวณชายแดนสหรัฐ-แคนาดา อุทยานแห่งชาตินี้กินพื้นที่กว่า 4,100 ตารางกิโลเมตร และประกอบด้วยเทือกเขาสองแห่ง (ซึ่งเป็นเทือกเขาย่อยของเทือกเขาร็อกกี) ในอุทยานแห่งชาติมีทะเลสาบมากกว่า 130 แห่ง มีพืชอยู่มากกว่า 1,000 ชนิด และมีสัตว์กว่าร้อยสายพันธุ์ อุทยานแห่งชาตินี้ยังได้รับการขนานนามว่า "มงกฎแห่งระบบนิเวศภาคพื้นทวีป" ซึ่งหมายความว่าเป็นสถานที่ที่มีความอุดมสมบูรณ์ที่สุดในบรรดาพื้นที่โดยรอบกว่า 40,000 ตารางกิโลเมตร ที่นี่ยังเป็นแหล่งต้นน้ำของสายน้ำลำธารที่ไหลไปยังมหาสมุทรแปซิฟิก อ่าวเม็กซิโก และอ่าวฮัดสัน โดยสิ่งที่เกิดขึ้นที่นี่จะมีผลต่อน่านน้ำในส่วนใหญ่ของทวีปอเมริกาเหนือ จะมีการตรวจจับประชากรหอยแมลงภู่ในเขตภาคกลางของแม่น้ำมอนทาน่าอย่างสม่ำเสมอ อุทยานแห่งชาติเกลเชอร์มีอาณาเขตติดต่อกับอุทยานแห่งชาติวอเตอร์ตันเลคส์ในประเทศแคนาดา ในปี พ.ศ. 2475 อุทยานทั้งสองแห่งได้ถูกขึ้นทะเบียนเป็นอุทยานสันติภาพ (Peace Park) แห่งแรกของโลกในชื่อ อุทยานสันติภาพนานาชาติวอเตอร์ตัน-เกลเชอร์ และยังถูกขึ้นทะเบียนเป็นมรดกโลกทางธรรมชาติในปี พ.ศ. 2538</doc>
