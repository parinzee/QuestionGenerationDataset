<doc id="556288" url="https://th.wikipedia.org/wiki?curid=556288" title="แซร์ฌีอู ซังตุส">แซร์ฌีอู ซังตุส แซร์ฌีอู ดูตรา ซังตุส () หรือที่รู้จักในชื่อ แซร์ฌิญญู หรือ เอสกาจิญญา เกิดวันที่ 15 ตุลาคม ค.ศ. 1975 ที่เมืองจีอามังชีดูนอร์ชี เป็นนักกีฬาวอลเลย์บอลระดับอาชีพชาวบราซิลผู้ซึ่งเล่นในตำแหน่งลิเบอโร ใน ค.ศ. 2009 เขาได้กลายเป็นลิเบอโรคนแรกที่ได้รับการจารึกชื่อเป็นผู้เล่นทรงคุณค่าในเวิลด์ลีก (โดยผู้ได้รับเกียรตินี้มักเป็นตัวตบหรือตัวเซต)ประวัติ ประวัติ. แซร์ฌีอู ซังตุส ได้รับการยอมรับอย่างกว้างขวางว่าเป็นหนึ่งในลิเบอโรยอดเยี่ยมตลอดกาล และผู้เล่นยอดเยี่ยมแห่งยุค 2000 อย่างแท้จริง เขาเป็นที่รู้จักกันในฐานะผู้ทำหน้าที่การรับและขุดที่โดดเด่น ซึ่งคู่แข่งหลายทีมมักจะพยายามหลีกเลี่ยงการเสิร์ฟไปทางแซร์ฌีอู นอกเหนือจากความสามารถในการป้องกันของเขา เขาก็ยังมีความสามารถในการวิ่งรุกในฐานะ 'ตัวเซตที่สอง' หากตัวเซตได้ทำการสัมผัสลูกเป็นคนแรก นี่คือหน้าที่ส่วนใหญ่เนื่องจากแซร์ฌีอูได้เคยเล่นในตำแหน่งการเซตเมื่อครั้งที่เขาเติบโต รวมถึงเคยเป็นตัวเซตรองให้แก่สโมสรอาชีพของเขาในช่วงระยะหลายปีที่ผ่านมา เมื่อครั้งที่อยู่ร่วมกับทีมโกปราเปียเชนซา เขาได้รับรางวัลเหรียญเงินจากการแข่งขันอินเดซิตแชมเปียนส์ลีก ฤดูกาล 2007–08 และยังได้รับรางวัลรายบุคคลในฐานะ "ลิเบอโรยอดเยี่ยม" ซังตุสได้รับรางวัลเหรียญทองร่วมกับทีมชาติของเขา รวมถึงรางวัลผู้เล่นทรงคุณค่า, ลิเบอโรยอดเยี่ยม, ตัวขุดยอดเยี่ยม และตัวรับยอดเยี่ยมจากการแข่งขันชิงแชมป์อเมริกาใต้ 2011สโมสรสโมสร. - โกปราเปียเชนซา (ค.ศ. 2007–2008)รางวัลบุคคลรางวัล. บุคคล. - "ลิเบอโรยอดเยี่ยม" วอลเลย์บอลเวิลด์คัพ 2003 - "ลิเบอโรยอดเยี่ยม" วอลเลย์บอลเวิลด์คัพ 2007 - "ลิเบอโรยอดเยี่ยม" แพนอเมริกันเกมส์ 2007 - "ตัวรับยอดเยี่ยม" แพนอเมริกันเกมส์ 2007 - "ลิเบอโรยอดเยี่ยม" อินเดซิตแชมเปียนส์ลีกรอบสี่ทีมสุดท้าย 2007–08 - "ผู้เล่นทรงคุณค่า" วอลเลย์บอลเวิลด์ลีก 2009 - "ผู้เล่นทรงคุณค่า" ชิงแชมป์อเมริกาใต้ 2011 - "ลิเบอโรยอดเยี่ยม" ชิงแชมป์อเมริกาใต้ 2011 - "ตัวขุดยอดเยี่ยม" ชิงแชมป์อเมริกาใต้ 2011 - "ตัวรับยอดเยี่ยม" ชิงแชมป์อเมริกาใต้ 2011ทีมชาติทีมชาติ. - กีฬาโอลิมปิก: ค.ศ. 2004, 2012 - ชิงแชมป์โลก: ค.ศ. 2002, 2006 - เวิลด์ลีก: ค.ศ. 2001, 2003, 2004, 2005, 2006, 2007, 2009 - เวิลด์คัพ: ค.ศ. 2003 - แพนอเมริกันเกมส์: ค.ศ. 2007สโมสรสโมสร. - อินเดซิตแชมเปียนส์ลีก ฤดูกาล 2007–08 – รองชนะเลิศ ร่วมกับทีมโกปราเปียเชนซา</doc>
