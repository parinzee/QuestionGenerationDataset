<doc id="903745" url="https://th.wikipedia.org/wiki?curid=903745" title="อเมริกาส์เน็กซต์ท็อปโมเดล ฤดูกาลที่ 24">อเมริกาส์เน็กซต์ท็อปโมเดล ฤดูกาลที่ 24 อเมริกาส์เน็กซต์ท็อปโมเดล ฤดูกาลที่ 24 เป็นฤดูกาลล่าสุด ของอเมริกาส์เน็กซต์ท็อปโมเดล โดยในฤดูกาลนี้ จะเริ่มออกอากาศครั้งแรกในวันที่ 9 มกราคม พ.ศ. 2561 และเป็นฤดูกาลที่สอง ที่จะออกอากาศ ทางช่อง VH1 โดยในฤดูกาลนี้จะยังคงรับสมัครเฉพาะผู้เข้าแข่งขันที่เป็นผู้หญิงทั้งหมด อย่างไรก็ตาม ฤดูกาลนี้จะเป็นครั้งแรก ที่ไม่จำกัดอายุในการรับสมัครของผู้เข้าแข่งขัน ไทรา แบงส์ จะกลับมาทำหน้าที่เป็นกรรมการหลักและพิธีกรให้กับฤดูกาลนี้อีกครั้ง หลังจากที่ฤดูกาลที่แล้ว เป็นนักร้องสาวชื่อดัง ริต้า โอรา ในขณะที่คณะกรรมการจะยังคงประกอบไปด้วย สุดยอดนางแบบไซส์ใหญ่ แอชลีย์ เกรแฮม, หัวหน้าฝ่ายความคิดสร้างสรรค์จากนิตยสาร เปเปอร์ แม็กกาซีน ดรูว์ เอลเลียต และสไตลิสต์ชื่อดัง ลอว์ โรช อยู่เช่นเดิม ซี่งผู้ชนะคือ ไคล่า โคลแมน อายุ 20ปีโดยรางวัลที่เธอจะได้รับ คือ เซ็นสัญญากับ เน็กซ์ โมเดล แมเจนเมนท์, เงินสดมูลค่า 100,000 เหรียญสหรัฐ จากแชมพู แพนทีน และถ่ายภาพแฟชั่นเซ็ตให้กับนิตยสาร "เปเปอร์ แม็กกาซีน" และได้เป็นตัวละครส่วนหนึ่งในเกมส์มือถือ อเมริกา เน็กซ์ ทอป โมเดลข้อมูลการออกอากาศThe Boss Is Back ข้อมูลการออกอากาศ. The Boss Is Back. ออกอากาศ 9 มกราคม 2561 เริ่มต้นฤดูกาลนี้ในห้องตัดสิน โดยให้ สาวๆ ได้เข้ามาพบกับคณะกรรมการ พร้อมกับแนะนำตัวทีละคน รวมถึงวิจารณ์ภาพถ่ายที่พวกเธอได้เลือกเข้ามาด้วย หลังจากที่ได้ คัดสาวๆในรอบนี้จนเหลือเพียง ยี่สิบคนแล้ว ไทร่า จึงได้แจ้งให้สาวๆทราบว่าพวกเธอ จะต้องถูกตัดสินจากการถ่ายภาพ และการเดินแบบบนรันเวย์ จนเหลือเพียงแค่ สิบสี่คนเท่านั้น ที่จะเป็นผู้เข้าแข่งขันสำหรับฤดูกาลนี้ วันต่อมา สาวๆได้เดินทางมาพบกับ ดรูว์ ที่เกรย์สโตน แมนชั่น ซึ่งถูกสร้างจากการออกแบบโดย สถาปัตยกรรมทิวดอร์ ที่สวยงาม เพื่อถ่ายภาพกันในแบบแฟชั่นชั้นสูง โดยพวกเธอจะได้สวมชุดแนว อวองค์-การ์ด ที่ออกแบบโดย นิโคล่า ฟอร์มิเค็ตตี้ ในการถ่ายภาพนั้น รีโอ้, คริสตียาน่า, ลิซ, ลิเบอร์ตี้, คอร่า, คริสซี่, ไคล่า, ชานิซ, ไรยาน, ไอวาน่า, เบรนดี้, คริสติน่า และแม็กกี้ ทำออกมาได้ดี ในขณะที่ จีน่า, อิลก้า, ซานดร้า, ลามิน่า และเอริน ต้องพยายามกันอย่างหนัก หลังจากเสร็จสิ้นการถ่ายภาพ ไทร่า จึงได้เข้ามาพูดคุยกับ ดรูว์ และวิจารณ์ภาพของสาวๆทีละคน หลังจากนั้น ไทร่า จึงได้แจ้งให้สาวๆทราบว่า พวกเธอจะได้เดินแบบกันต่อในขณะนั้นเลย แต่จะมีเพียงสองคน ที่จะต้องถูกคัดออกทันที ซึ่งก็คือ อิลก้า และลามิน่า ต่อมา สาวๆจึงได้เดินแบบกัน ซึ่งพวกเธอก็สามารถทำออกมาได้เป็นอย่างดี พวกเธอทั้งหมดได้เดินทางมายังบ้านพักนางแบบ สำหรับฤดูกาลนี้ ซึ่งหลังจากที่พวกเธอนับจำนวนเตียงภายในบ้านแล้ว จึงพบว่า จะต้องมีอีก สี่คน ที่ถูกคัดออกในรอบนี้ เช้าวันต่อมา ไทร่า ได้เข้ามาพบกับสาวๆที่บ้านพัก เพื่อเผยว่า สาวๆที่ได้เข้าสู่รอบสิบสี่คนสุดท้าย มีใครบ้าง และเป็นที่น่าประหลาดใจ เมื่อไทร่า กล่าวกับ เอรินที่ถูกคัดออกว่า เธอจะได้เข้าร่วมเป็นผู้เข้าแข่งขันคนที่สิบห้า ของฤดูกาลนี้- ช่างถ่ายภาพ: เรนาต้า รักช่า - แขกรับเชิญพิเศษ: นิโคล่า ฟอร์มิเค็ตตี้Beauty Is Los Angeles Beauty Is Los Angeles. ออกอากาศ 16 มกราคม 2561 เริ่มต้นสัปดาห์นี้ หลังจากที่สาวๆได้รับข้อความวิดีโอจากไทร่าแล้ว พวกเธอทั้งหมดได้ถูกพามายัง ชายหาดเวนิส รัฐแคลิฟอร์เนีย เพื่อพบกับ สเตซี่ แม็คเคนซี่ สุดยอดนางแบบชื่อดัง โดยเธอได้เริ่มให้สาวๆเดินแบบ เพื่อให้คำแนะนำแก่สาวๆทีละคน หลังจากนั้น เธอจึงได้แจ้งว่า สาวๆจะต้องเดินแบบแฟชั่นโชว์ให้กับ แบรนด์ บาฮา อีสต์ กันในขณะนี้เลย โดยรันเวย์จะเป็นทางเดินคอนกรีตแคบๆ บนสนามเล่นสเก็ตบอร์ด ที่จะมีผู้เล่น เล่นอยู่ในสนามตลอดเวลา ในการเดินแบบนั้น สาวๆส่วนใหญ่ทำออกมาได้ค่อนข้างดี โดยเฉพาะ จีน่า, คริสตียาน่า และคอร่า ในขณะที่ เบรนดี้ และไอวาน่า เดินพลาดจากตำแหน่งที่วางไว้ สุดท้ายแล้ว คนที่ทำได้ถูกใจดีไซน์เนอร์มากที่สุด คือ คริสตียาน่า โดยเธอจะได้มีโอกาสไปดูรันเวย์โชว์ของ บาฮา อีสต์ ที่งานนิวยอร์กแฟชั่นวีค การถ่ายภาพในสัปดาห์นี้ พวกเธอจะได้ถ่ายภาพเป็นคุณแม่ที่กำลังตั้งครรภ์ ในสไตล์โบฮีเมียน ซึ่งได้แรงบันดาลใจมาจาก ผู้ที่มีชื่อเสียงหลายๆคนที่เคยถ่ายภาพโชว์หน้าท้องที่กำลังตั้งครรภ์ ลงตามหน้าปกนิตยสาร ในการถ่ายภาพนั้น สาวๆส่วนใหญ่ทำออกมาได้ดี ในขณะที่ คริสตียาน่า ต้องพยายามอย่างหนัก แม็กกี้ ไม่สามารถทำให้ ดรูว์ ประทับใจในการถ่ายภาพได้เลยแม้แต่น้อย เนื่องจากเขาคิดว่า เธอมีบุคลิกที่ดูเสแสร้ง ซานดร้า ถูกวิจารณ์ว่า โพสท่าเป็นนางงามมากเกินไป และเบรนดี้ ที่ถูกวิจารณ์ตลอดการถ่ายภาพว่า ไม่รู้มุมหน้าของตัวเอง และแสดงสีหน้าที่ดูว่างเปล่า ในห้องตัดสิน กรรมการประทับใจกับภาพถ่ายของรีโอ้, คริสตียาน่า, เอริน, ไอวาน่า, ลิเบอร์ตี้, และจีน่าเป็นอย่างมาก คอร่า สามารถ่ายภาพออกมาได้อย่างสวยงาม และดูมีความมั่นใจมากที่สุด เธอจึงถูกเรียกชื่อเป็นคนแรกในสัปดาห์นี้ ในขณะที่ ไรยาน, คริสติน่า, ชานิซ และลิซ ได้รับคำวิจารณ์ทั้งแง่บวกและลบ ไคล่า ทำให้คณะกรรมการผิดหวัง ซึ่งควรจะทำได้ดีกว่านี้ แซนดร้า ถูกวิจารณ์ว่าในภาพเธอดูแก่กว่าความเป็นจริง และดูขาดความมั่นใจ เบรนดี้ ต้องตกเป็นสองคนสุดท้าย จากภาพถ่ายที่ถูกวิจารณ์ว่า ไม่รู้จักมุมหน้าที่ดีของตัวเอง และกรรมการรู้สึกว่าเป็นภาพที่แย่ที่สุดในกลุ่ม ร่วมกับ แม็กกี้ ที่ถ่ายภาพออกมาเป็นแคตตาล็อก ไม่เป็นแฟชั่นชั้นสูง รวมถึงกรรมการยังรู้สึกสับสนว่า เธอมีบุคลิกแบบไหนกันแน่ สุดท้ายแล้ว เบรนดี้ ได้รับโอกาสแก้ตัวอีกครั้ง ทำให้ แม็กกี้ ต้องถูกส่งกลับบ้านเป็นคนแรก- ผู้ที่ถูกเรียกชื่อคนแรก: คอร่า ฟอลล์ - ผู้ที่ตกเป็นสองคนสุดท้าย: เบรนดี้ ซายเนอร์ และ แม็กกี้ คีตติ้ง - ผู้ที่ถูกคัดออก: แม็กกี้ คีตติ้ง - ช่างถ่ายภาพ: ชาร์ล็อทท์ รัทเธอร์ฟอร์ด - แขกรับเชิญพิเศษ: สเตซี่ แม็คเคนซี่, สก็อตต์ สตัดเดนเบิร์ก, จอห์น ทาร์กอนBeauty Is a Trademark Beauty Is a Trademark. ออกอากาศ 23 มกราคม 2561 เมื่อสาวๆกลับถึงบ้านพัก พวกเธอต่างแสดงความยินดีกับ คอร่า ที่ถูกเรียกชื่อเป็นคนแรกในสัปดาห์ก่อน หลังจากนั้น พวกเธอจึงได้รับข้อความวิดีโอจากไทร่า ซึ่งเธอได้แจ้งให้สาวๆทราบถึงรายละเอียดของการแปลงโฉมพวกเธอแต่ละคน ทำให้พวกเธอรู้สึกตื่นเต้นเป็นอย่างมาก ต่อมา พวกเธอได้ถูกพามายัง แอนดี้ เลอคอมพ์ ซาลอน เพื่อรับการแปลงโฉม พวกเธอส่วนใหญ่รู้สึกพอใจกับทรงผมที่ได้รับ ในขณะที่ จีน่า รู้สึกสะเทือนใจที่จะต้องเอาวิกผมออกทั้งหมด เนื่องจากเธอเป็นโรคผมร่วงเป็นหย่อมๆ ลิเบอร์ตี้ รู้สึกกังวลเนื่องจากเธอ รู้สึกว่าผมสีแดงนั้น ไม่เข้ากับตัวตนของเธอ ไอวาน่า รู้สึกเสียใจที่จะต้องถูกตัดผมสั้น และชานิซ รู้สึกเสียใจเป็นอย่างมากที่ไม่ได้แปลงโฉม เนื่องจากเธอเป็นโรคสะเก็ดเงิน ดรูว์ จึงได้ปรึกษากับไทร่า ทำให้เธอไม่สามารถที่จะทำการต่อผมได้ วันต่อมา พวกเธอได้ถูกพามายัง 545 สตูดิโอ เพื่อถ่ายแฟชั่นวิดีโอแบบแฟชั่นชั้นสูง ในห้องที่เป็นกระจกอยู่ล้อมรอบทุกด้าน เพื่อโชว์ลุคส์ใหม่จากการแปลงโฉม ที่จะเป็นสัญลักษณ์ของพวกเธอแต่ละคน โดยได้ ไดเรคเตอร์ เอ็กซ์ มาเป็นผู้กำกับวิดีโอ สาวๆส่วนใหญ่ทำออกมาได้ค่อนข้างดี ในขณะที่ ไรยาน ทำออกมาได้อย่างน่าผิดหวัง เมื่อเธอไม่นำเสนอทรงผมของเธอมากพอ ไอวาน่า ถูกวิจารณ์อย่างหนักในการแสดงที่ดูหายนะ และชานิซ ที่รู้สึกวิตกกังวล จนทำให้การแสดงออกมาจืดชืด และไม่มีชีวิตชีวา ในห้องตัดสิน กรรมการประทับใจกับการแสดงของ จีน่า, รีโอ้, เบรนดี้, ไคล่า และลิซ ลิเบอร์ตี้ ทำให้คณะกรรมการตกตะลึงกับการสะบัดผม ที่ดูดุดัน และดูเท่ไปพร้อมๆกัน เธอจึงถูกเรียกชื่อเป็นคนแรกในสัปดาห์นี้ คอร่า, ไรยาน และเอริน ได้รับคำวิจารณ์ทั้งแง่บวกและลบ ในขณะที่ คริสติน่า ถูกวิจารณ์ว่าการแสดงดูมีมิติเดียว คริสตียาน่าและซานดร้า ถูกวิจารณ์ว่าการแสดงดูน่าเบื่อ และไม่ออกจากจุดปลอดภัย ชานิซ ต้องตกเป็นสองคนสุดท้าย เนื่องจาก การแสดงในวิดีโอ และบุคลิกของเธอนั้นมีแบบเดียว ร่วมกับ ไอวาน่า ที่กรรมการรู้สึก การแสดงของเธอดูไม่เป็นนางแบบ และยังไม่สามารถถ่ายทอดความงามในแบบของตัวเองให้ออกมาในการแสดงได้ สุดท้ายแล้ว ไทร่า ได้ให้โอกาสกับ ชานิซ ได้อยู่ในการแข่งขัน ทำให้ ไอวาน่า ต้องถูกส่งกลับบ้านเป็นคนที่สอง- ผู้ที่ถูกเรียกชื่อคนแรก: ลิเบอร์ตี้ แนโทชิล - ผู้ที่ตกเป็นสองคนสุดท้าย: ชานิซ คาร์รอล และ ไอวาน่า โธมัส - ผู้ที่ถูกคัดออก: ไอวาน่า โธมัส - ผู้กำกับวิดีโอ: ไดเรคเตอร์ เอ็กซ์ - แขกรับเชิญพิเศษ: ลีแอนน์ ซีโทรนBeauty Is Drama Beauty Is Drama. ออกอากาศ 30 มกราคม 2561 เมื่อกลับถึงบ้านพัก สาวๆต่างดีใจกับ ลิเบอร์ตี้ ที่แสดงในวิดีโอแฟชั่นได้ดีที่สุดในสัปดาห์ก่อน ต่อมา สาวๆได้รับบท ที่จะต้องใช้สำหรับในการแสดง เพื่อแข่งขันชิงรางวัลประจำสัปดาห์ พวกเธอจึงต้องพยายามท่องจำบทกันอย่างหนัก วันต่อมา พวกเธอได้เดินทางมาพบกับ สเตซี่ แม็คเคนซี่ เพื่อทดสอบการแสดง จากบทที่ได้รับ โดยได้ แอนโธนี่ แฮมิ่งเวย์ ผู้กำกับซีรีส์ชื่อดังมาเป็นกรรมการตัดสิน และได้ เควิน ฟิลลิปส์ มาร่วมเข้าฉากเพื่อต่อบทกับพวกเธอ ในการแข่งขันนั้น สาวๆส่วนใหญ่ทำออกมาได้ไม่ค่อยดีนัก ในขณะที่ คริสตียาน่า, ซานดร้า และชานิซ ทำออกมาได้โดดเด่นที่สุด สุดท้ายแล้ว คริสตียาน่า เป็นผู้ชนะการแข่งขันในครั้งนี้ โดยเธอจะได้มีโอกาสพากย์เสียงบทพูด ในโปรเจกต์ที่กำลังจะเกิดขึ้นของ แอนโธนี่ แฮมิ่งเวย์ การถ่ายภาพในสัปดาห์นี้ พวกเธอจะต้องแสดงออกถึงความกลัว และความดุดันในแบบแฟชั่นชั้นสูงไปพร้อมๆกัน โดยจะได้ บี อาเคอร์ลันด์ มาเป็นสไตลิสต์และสอนการออกแบบท่าโพสให้กับพวกเธอ ในการถ่ายภาพนั้น สาวๆส่วนใหญ่ทำออกมาได้ดี ในขณะที่ ไรยาน ถูกตำหนิในรื่องของการแสดงสีหน้าที่ดูไร้อารมณ์ และคอร่า ถูกวิจารณ์ว่า ดูไม่แสดงออกถึงความรู้สึกใดๆเลย เมื่อกลับถึงบ้านพัก ได้เกิดความตึงเครียดขึ้น เมื่อสาวๆส่งเสียงดังคุยกันจนดึก ทำให้ ลิซ ไม่สามารถอดทนฟังได้ พวกเธอจึงได้โต้เถียงกัน ซึ่งสุดท้ายแล้ว ลิซ จึงได้เก็บกระเป๋าและออกไปนอนที่โรงแรมข้างนอก วันต่อมา ลิซ ได้เข้าพบกับ ไทร่า เพื่อพูดคุยถึงความยากลำบากในการปรับตัวระหว่างเธอกับสาวๆส่วนใหญ่ ที่ดูไม่ค่อยจะราบรื่นนัก เธอจึงตัดสินใจที่จะขอถอนตัวออกจากการแข่งขัน- ผู้ที่ขอออกจากการแข่งขัน: ลิซ วู้ดเบอร์รี่ ในห้องตัดสิน ไทร่า ได้กล่าวๆกับสาวๆว่า ถึงแม้ ลิซ จะออกจากการแข่งขันไปแล้ว แต่จะยังคงมีการคัดออกอีกหนึ่งคนในสัปดาห์นี้ กรรมการชอบภาพของ ชานิซ, รีโอ้, ลิเบอร์ตี้, จีน่า, คริสติน่า, เบรนดี้ และไคล่า เอริน ได้รับคำวิจารณ์ที่แตกต่างกันออกไป ภาพที่ดูมีพลังของ คริสตียาน่า ได้รับคำชมว่าเหมือนกับภาพที่ถูกตีพิมพ์ลงในนิตยสาร เปเปอร์ แม็กกาซีน เธอจึงได้ถูกเรียกชื่อเป็นคนแรกในสัปดาห์นี้ ในขณะที่ ซานดร้า ถูกวิจารณ์ว่า เธอดูกลืนหายไปกับวิกผมที่ใส่ ไรยาน ต้องตกเป็นสองคนสุดท้าย เนื่องจาก กรรมการรู้สึกเธอดูพยายามมากจนเกินไป จนทำให้ในภาพออกมาไม่สมดุล และดูไม่เป็นนางแบบ รวมถึงเธออาจจะไม่สามารถพัฒนาไปได้มากกว่านี้แล้ว ร่วมกับ คอร่า ที่ถ่ายภาพแสดงอารมณ์ราบเรียบ ออกมาดูเหมือนกับรูปปั้น ทำให้กรรมการรู้สึกว่า เธอจะทำได้ไม่ดี เมื่อต้องถ่ายภาพที่จะถ่ายทอดเรื่องราวหรือแสดงอารมณ์ใดๆ สุดท้ายแล้ว คอร่า ได้รับโอกาสอีกครั้ง ทำให้ ไรยาน ต้องถูกส่งกลับบ้าน- ผู้ที่ถูกเรียกชื่อคนแรก: คริสตียาน่า คาซาโคว่า - ผู้ที่ตกเป็นสองคนสุดท้าย: คอร่า ฟอลล์ และ ไรยาน แคริกเกอร์ - ผู้ที่ถูกคัดออก: ไรยาน แคริกเกอร์ - ช่างถ่ายภาพ: เอกาเทริน่า เบลินสกาย่า - แขกรับเชิญพิเศษ: สเตซี่ แม็คเค็นซี่, แอนโธนี่ แฮมิ่งเวย์, เควิน ฟิลลิปส์, เจนนิเฟอร์ คูเปอร์, บี. อาเคอร์ลันด์Beauty Is Unconventional Beauty Is Unconventional. ออกอากาศ 6 กุมภาพันธ์ 2561 หลังจากกลับถึงบ้านพัก สาวๆต่างดีใจกับ คริสตียาน่า ที่ถูกเรียกชื่อเป็นคนแรกในสัปดาห์ก่อน ในขณะเดียวกัน ก็รู้สึกว่าในบ้านพักนั้น เงียบลงกว่าเดิม เมื่อ ลิซ ตัดสินใจออกจากการแข่งขันไปในสัปดาห์ก่อน ในขณะที่ คอร่า รู้สึกกังวลกับประสิทธิภาพในการทำงานของตัวเองที่ลดลง ต่อมา แอชลีย์ ได้เข้ามาพบกับสาวๆที่บ้านพัก โดยเธอได้พา บิวตี้บล็อกเกอร์ชื่อดัง ในเว็บไซต์ ยูทูป แพททริค สตาร์ มาเป็นแขกรับเชิญในการแข่งขันชิงรางวัลครั้งนี้ พวกเธอจะต้องถ่ายทำวิดีโอความงามในแบบฉบับที่ดูแหวกแนวไปจากแบบเดิมๆ โดยพวกเธอได้เลือกจับกลุ่ม และได้ของที่ต้องนำเสนอกันดังนี้ ในการแข่งขันนั้น ชานิซ, จีน่า และรีโอ้ ได้รับคำชมในเรื่องของการแสดงบุคลิกที่ดูโดดเด่น ในขณะที่ คริสติน่า ถูกตำหนิในเรื่องของการขาดพลังในการแสดง และซานดร้า เป็นผู้ที่ทำออกมาได้อย่างน่าทึ่งที่สุด เธอจึงผู้ชนะการแข่งขันในครั้งนี้ โดยเธอจะได้รับสิทธิพิเศษในการถ่ายภาพประจำสัปดาห์ รวมถึงจะยังได้ไปปรากฏในช่องของ แพททริค ในเว็บไซต์ยูทูปอีกด้วย สร้างความผิดหวังให้กับ รีโอ้ ที่คาดหวังว่าจะชนะในการแข่งขันครั้งนี้มาก เนื่องจากเธออยากที่จะชนะเพื่อทำให้กับน้องสาวของเธอที่ชื่นชอบ ช่องวิดีโอของแพททริค ต่อมา สาวๆได้ออกมารับประทานอาหารมื้อเย็นกันที่ร้านอาหาร ซึ่งได้เกิดความตึงเครียดขึนอีกครั้ง เมื่อรีโอ้ ได้กล่าวว่า ซานดร้า ไม่สมควรที่จะชนะการแข่งขัน ทำให้เกิดการโต้เถียงกันขึ้น การถ่ายภาพในสัปดาห์นี้ พวกเธอจะต้องถ่ายภาพแบบบิวตี้ช็อต เน้นเฉพาะใบหน้า เพื่อโชว์พลังและความร้อนแรงในดวงตา โดยพวกเธอจะต้องถ่ายเป็นกลุ่มสามคน นอนทับซ้อนกันเป็นชั้น เหมือนกับ แซนด์วิช ซึ่งซานดร้า ที่เป็นผู้ชนะการแข่งขันในครั้งก่อน จะได้สิทธิพิเศษ โดยได้ แอชลีย์ มาร่วมถ่ายภาพกับกลุ่มของเธอ รวมถึง จะได้รับคำแนะนำพิเศษเพิ่มเติมจาก แอชลีย์ อีกด้วย ซึ่งสาวๆได้จับกลุ่มกันดังนี้ ในการถ่ายภาพ สาวๆส่วนใหญ่ทำออกมาได้ดี ในขณะที่ คอร่า ถูกตำหนิว่าดูไม่ค่อยผ่อนคลาย และขาดพลังงานในแววตา ลิเบอร์ตี้ ถูกวิจารณ์ว่าดูผ่อนคลายมากจนเกินไป และคริสติน่า ถูกตำหนิว่าทิ้งน้ำหนักตัวมากเกินไป จนทำให้แก้มของเธอดูเบี้ยว ในห้องตัดสิน กรรมการประทับใจกับภาพที่ดูน่าทึ่งของจีน่า, ชานิซ, คริสตียาน่า, เบรนดี้, ซานดร้า และไคล่า รีโอ้ ได้รับคำชมว่า ถึงแม้อยู่ข้างล่างสุด แต่ก็สามารถถ่ายภาพออกมาได้อย่างสวยงาม เธอจึงถูกเรียกชื่อเป็นคนแรกในสัปดาห์นี้ ในขณะที่ ลิเบอร์ตี้ ได้รับคำวิจารณ์ทั้งในแง่บวกและลบ เอริน ถูกวิจารณ์ว่าแก้มของเธอถูกกดจนเบี้ยวทั้งเซ็ตภาพที่ถ่ายออกมา ภาพที่ออกมาดูไม่เป็นนางแบบ และข้อแก้ตัวของ คริสติน่า ทำให้เธอต้องตกเป็นสองคนสุดท้ายร่วมกับ คอร่า ที่ถูกตำหนิว่า แววตาในภาพดูไม่โฟกัส และผลงานของเธอในการแข่งขันค่อยๆแย่ลงไปเรื่อยๆ สุดท้ายแล้ว ไทร่า ได้ยื่นภาพให้กับ คริสติน่า ทำให้ คอร่า ต้องถูกคัดออกจากการแข่งขัน- ผู้ที่ถูกเรียกชื่อคนแรก: รีโอ้ ซัมเมอร์ส - ผู้ที่ตกเป็นสองคนสุดท้าย: คริสติน่า แม็คโดนัลด์ และ คอร่า ฟอลล์ - ผู้ที่ถูกคัดออก: คอร่า ฟอลล์ - ช่างถ่ายภาพ: ทาเทียน่า เกรูโซว่า - แขกรับเชิญพิเศษ: สเตซี่ แม็คเค็นซี่, แพททริค สตาร์Beauty Is Pride Beauty Is Pride. ออกอากาศ 13 กุมภาพันธ์ 2561 หลังจากการตัดสินในครั้งก่อน ระหว่างที่นั่งรถกลับบ้านพัก ได้เกิดการโต้เถียงกันอีกครั้ง เมื่อเบรนดี้และชานิซ รู้สึกว่า คริสติน่า ควรจะถูกคัดออกจากการแข่งขันมากกว่า คอร่า ต่อมา พวกเธอได้รับข้อความวิดีโอจากไทร่า เกี่ยวกับสัปดาห์ของวัน ไพรด์ วีค ซึ่งเป็นการเฉลิมฉลองอย่างยิ่งใหญ่ ในสังคมของผู้ที่เป็น หญิงรักร่วมเพศ, เกย์, รักร่วมสองเพศ, ภาวะเพศกำกวม, ไม่ฝักใจทางเพศ และคนข้ามเพศ ซึ่งจะมีขบวนพาเหรด และปาร์ตี้เกิดขึ้นมากมายในลอสแอนเจลิส พวกเธอได้เดินทางมายัง มิคกี้ ผับ เพื่อเดินแบบบนป็อปอัพรันเวย์ เพื่อเป็นส่วนหนึ่งในการเฉลิมฉลองให้กับเทศกาลนี้ โดยพวกเธอจะต้องแต่งหน้าทำผมกันเอง รวมไปถึงเลือกเสื้อผ้าที่จะใส่เองด้วย ซึ่งเสื้อผ้าจะเป็นการออกแบบจากดีไซน์เนอร์ชื่อดัง คริสเตียน โคแวน ในการเดินแบบนั้น คริสตียาน่า, จีน่า และเอริน ทำออกมาได้อย่างโดดเด่นที่สุด ในขณะที่ ไคล่า, เบรนดี้ ทำออกมาได้ไม่ค่อยดีนัก สุดท้ายแล้ว คริสตียาน่า เป็นผู้ชนะในครั้งนี้ ซึ่งเธอจะได้มีโอกาสในการเดินแบบให้กับ คริสเตียน โคแวน ในงานนิวยอร์ก แฟชั่น วีค ที่กำลังจะเกิดขึ้น การถ่ายภาพในสัปดาห์นี้ พวกเธอจะได้ถ่ายภาพเป็นเจ้าหญิง ที่จะต้องมาแย่งชิงบัลลังก์จากราชินีผู้สูงศักดิ์ ซึ่งก็คืออดีตผู้เข้าแข่งขันจากรายการเรียลลิตี้ชื่อดังของผู้หญิงข้ามเพศ รูพอล แดร็ก เรซ พวกเธอจะต้องแสดงออกถึงความเป็นเจ้าหญิงที่ดูสูงศักดิ์ และดูมีความโดดเด่นไปในตัว ในการถ่ายภาพนั้น รีโอ้, คริสตียาน่า, ชานิซ, คริสติน่า, เอริน, และซานดร้า ทำออกมาได้ดี ในขณะที่ ลิเบอร์ตี้, เบรนดี้ และไคล่า ต้องพยายามกันอย่างหนัก ในห้องตัดสิน กรรมการประทับใจ และชื่นชอบกับภาพถ่ายของ คริสติน่า, ชานิซ, จีน่า และเอริน เป็นอย่างมาก และ คริสตียาน่า สามารถถ่ายภาพออกมาได้อย่างสมบูรณ์แบบ และดูน่าทึ่งที่สุด เธอจึงถูกเรียกชื่อเป็นคนแรกในสัปดาห์นี้ ในขณะที่ รีโอ้ ได้รับคำวิจารณ์ทั้งในแง่บวกและลบ ซานดร้า ได้รับคำชมว่า ใบหน้าของเธอสวยมาก แต่ดูโดยรวมแล้วเหมือนภาพถ่ายของเจ้าสาวมากกว่านางแบบ เบรนดี้ ได้รับคำวิจารณ์ว่า ถ่ายภาพออกมาไม่สื่อเรื่องราวใดๆเลย ลิเบอร์ตี้และไคล่า ต้องตกเป็นสองคนสุดท้ายครั้งแรก เนื่องจาก ลิเบอร์ตี้ ถ่ายภาพออกมาดูน่าเบื่อ และดูไม่มีความเป็นนางแบบ ทำให้กรรมการสงสัยว่าเธอจะเป็นได้แค่สาวสวยที่มีแค่ใบหน้าที่งดงามเท่านั้น และ ไคล่า ที่ถ่ายภาพในครั้งนี้ออกมาดูไม่มีคอ อีกทั้งในฟิล์มการถ่ายภาพโดยรวม เธอทำออกมาได้แย่ที่สุด สุดท้ายแล้ว ไทร่า ได้ยื่นภาพให้กับ ไคล่า ท่ามกลางความตกตะลึงของสาวๆ ทำให้ ลิเบอร์ตี้ ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: คริสตียาน่า คาซาโคว่า - ผู้ที่ตกเป็นสองคนสุดท้าย: ไคล่า โคลแมน และ ลิเบอร์ตี้ แนโทชิล - ผู้ที่ถูกคัดออก: ลิเบอร์ตี้ แนโทชิล - ช่างถ่ายภาพ: เคที่ ลีไวน์ - แขกรับเชิญพิเศษ: วาเลนติน่า, แคทย่า ซาโมโลเชโคว่า, มานิล่า ลูซอน, คริสเตียน โคแวน, สเตซี่ แม็คเค็นซี่Beauty Is Raw Beauty Is Raw. ออกอากาศ 20 กุมภาพันธ์ 2561 เมื่อกลับถึงบ้านพัก สาวๆต่างแสดงความยินดีกับ คริสตียาน่า ที่ถูกเรียกชื่อเป็นคนแรกในการตัดสินครั้งก่อน ในขณะที่ ไคล่า ยังคงรู้สึกตกใจที่ต้องตกเป็นสองคนสุดท้ายในสัปดาห์ที่แล้ว วันต่อมา พวกเธอได้รับข้อความวิดีโอจากไทร่าว่า พวกเธอจะได้รับ การทำเล็บ จากช่างทำเล็บที่มาหาสาวๆถึงบ้านพัก ในขณะเดียวกัน ไทร่า ก็ได้เข้ามาหาสาวๆด้วยเช่นกัน โดยไทร่า ได้แจ้งให้พวกเธอทราบว่า การถ่ายภาพในสัปดาห์นี้ พวกเธอจะได้สวมชุดชั้นใน เพื่อถ่ายภาพแฟชั่นแนวดิบ โดยจะไม่มีการแต่งหน้าใดๆทั้งสิ้น ซึ่งในภาพถ่ายของแต่ละคนนั้น จะปรากฏมือของสาวๆคนอื่นในภาพด้วยเช่นกัน เพื่อสื่อถึงการได้รับกำลังใจให้แก่ความอ่อนแอของพวกเธอแต่ละคน และไทร่า จะเป็นช่างภาพในครั้งนี้ ในการถ่ายภาพนั้น พวกเธอส่วนใหญ่ทำออกมาได้อย่างน่าทึ่ง ในขณะที่ เอริน ถูกตำหนิในเรื่องของการเกร็งคิ้ว และไม่สื่อสารอารมณ์เท่าที่ควร และ เบรนดี้ ที่ถูกตำหนิในเรื่องไม่ผ่อนคลายมือ วันต่อมา พวกเธอได้เดินทางมาพบกับ ดรูว์ และ ไดเร็คเตอร์ เอ็กซ์ เพื่อแข่งขันประจำสัปดาห์ โดยพวกเธอจะต้องถ่ายวิดีโอแคมเปญจน์ต่อต้านการกลั่นแกล้ง ให้กับองค์กรป้องกันอาชญากรรมแห่งชาติ โดยจะต้องคิดบทพูดสั้นๆ และคำโปรยที่จะต้องพูดทั้งกลุ่ม พวกเธอจะต้องแสดงอารมณ์ที่ดูจริง และดูดิบ ซึ่งพวกเธอได้แบ่งกลุ่มกันเองดังนี้ ในการถ่ายวิดีโอ สาวๆในแต่ละกลุ่ม ทำออกมาได้เป็นอย่างดี และกลุ่มของซานดร้า, ไคล่า และคริสตียาน่า สามารถทำออกมาได้อย่างโดดเด่นที่สุด พวกเธอจึงชนะในการแข่งขันครั้งนี้ โดยวิดีโอในกลุ่มของพวกเธอ จะได้เป็นส่วนหนึ่งของดิจิตอลแคมเปณจน์ ในระดับชาติ ในห้องตัดสิน ไคล่า ได้รับคำชมในภาพถ่ายที่ออกมาดูเซ็กซี่ ซานดร้า ได้รับคำชมว่าดวงตาในภาพดูแตกต่าง ทำให้ภาพออกมาดูน่าทึ่ง ชานิซ ได้รับคำชมว่าทำออกมาได้ดี และในภาพเธอดูสวยมาก เบรนดี้และจีน่า ได้รับคำชมว่า ดูสวยมากขึ้น เมื่อไม่ได้แต่งหน้า และดูแตกต่าง ในขณะที่ รีโอ้ ก็ได้รับคำชมในภาพที่ออกมาดูน่าเหลือเชื่อ และคริสตียาน่า ก็ทำให้กรรมการประทับใจกับภาพถ่ายที่ดูสวยงามและมีเรื่องราว และเป็นที่ประหลาดใจ เมื่อไทร่า กล่าวว่า เป็นครั้งแรกในประวัติศาสตร์รายการ ที่พวกเธอทั้งเจ็ดคนได้ถูกเลือกให้เป็นภาพที่ดีที่สุดในสัปดาห์พร้อมกัน ทิ้งให้ เอริน ต้องตกเป็นสองคนสุดท้าย จากภาพที่ออกมาดูไม่สื่อสารอารมณ์เท่าที่ควร เนื่องจากผมของเธอปิดบังใบหน้าเกือบทั้งหมด และ คริสติน่า ที่ถ่ายภาพในครั้งนี้ออกมาแย่ แสดงออกถึงความกังวล รวมถึงยังโชว์ถึงอายุที่แท้จริงของเธออีกด้วย สุดท้ายแล้ว กรรมการได้ยื่นภาพให้กับ เอริน ทำให้ คริสติน่า ต้องถูกคัดออกจากการแข่งขัน- ผู้ที่ถูกเรียกชื่อคนแรก: เบรนดี้ เค.ซายเนอร์, จีน่า เทิร์นเนอร์, คริสตียาน่า คาซาโคว่า, ไคล่า โคลแมน, รีโอ้ ซัมเมอรส์, ซานดร้า ชีแฮป และชานิซ แคร์รอล - ผู้ที่ตกเป็นสองคนสุดท้าย: เอริน กรีน และ คริสติน่า แม็คโดนัลด์ - ผู้ที่ถูกคัดออก: คริสติน่า แม็คโดนัลด์ - ช่างถ่ายภาพ: ไทรา แบงส์ - แขกรับเชิญพิเศษ: โยโกะ ซาคากุระ, ชิเกโกะ เทย์เลอร์, ไดเร็คเตอร์ เอ็กซ์, สเตซี่ แม็คเค็นซี่, เฮทเธอร์ แอนเดอร์สันBeauty Is Social Beauty Is Social. ออกอากาศ 27 กุมภาพันธ์ 2561 หลังจากการตัดสินครั้งก่อน เมื่อกลับถึงบ้านพัก สาวๆยังคงรู้สึกประหลาดใจ ที่ไทร่านั้นได้ตัดสินใจเรียกผู้ที่ถ่ายภาพได้ดีที่สุดพร้อมกันทั้งเจ็ดคน ในขณะเดียวกัน สาวๆในบ้าน ต่างรู้สึกว่า รีโอ้ มีนิสัยที่ดูร้ายและชอบว่ากล่าวถึงสาวๆคนอื่นลับหลังอยู่เสมอ โดยเฉพาะ ไคล่า ที่รู้สึกไม่พอใจเป็นอย่างมากมาก เมื่อ รีโอ้ กล่าวถึงเธอลับหลังว่า เธอเป็นคนโง่ ต่อมา ไทร่า ได้เข้ามาพบกับสาวๆที่บ้านพัก เพื่อสอนเกี่ยวกับการถ่ายภาพตัวเองจากโทรศัพท์มือถือผ่านหน้ากระจกอย่างถูกวิธี ก่อนที่จะพา สุดยอดนางแบบชื่อดัง จอร์แดน ดันน์ มาพบกับสาวๆ เพื่อแข่งขันชิงรางวัลประจำสัปดาห์ โดยการแข่งขันในครั้งนี้ พวกเธอจะต้องถ่ายภาพโฆษณาแคมเปญจน์ทางสังคมออนไลน์ให้กับ เสื้อผ้าแบรนด์ ลอนดันน์ ที่จอร์แดนเป็นผู้ออกแบบ โดยใช้วิธีการถ่ายภาพที่ไทร่าได้สอนให้กับพวกเธอ ซึ่งพวกเธอจะมีเวลาเพียงแค่ยี่สิบนาทีเท่านั้น ในการ เลือกเสื้อผ้า และถ่ายภาพของตัวเอง ในการแข่งขันนั้น เอริน ต้องพยายามอย่างหนัก เมื่อเธอรู้สึกกังวลกับการถ่ายตัวเองผ่านหน้าประจก คริสตียาน่า จึงได้เข้ามาช่วยเหลือเธอ ซานดร้าและจีน่า ถ่ายภาพออกมาได้อย่างโดดเด่น และ จีน่า เป็นผู้ที่ถ่ายภาพได้ถูกใจ จอร์แดน มากที่สุด เธอจึงเป็นผู้ชนะในครั้งนี้ โดยภาพของเธอจะได้เผยแพร่ลงใน อินสตาแกรม ของจอร์แดน ที่มีผู้ติดตามมากถึง สองล้านคน การถ่ายภาพในสัปดาห์นี้ พวกเธอจะต้องสวมชุดว่ายน้ำ โดยที่ร่างกายจะถูกป้ายด้วยทองคำเหลว พวกเธอจะได้โพสท่าร่วมกับนายแบบชายไซส์ใหญ่ ซึ่งพวกเธอจะต้องคัดเลือกจากหนุ่มๆที่มาคัดตัว แต่ จีน่า ที่เป็นผู้ชนะการแข่งขันประจำสัปดาห์ จะได้รับสิทธิพิเศษ ในการถ่ายภาพกับสุดยอดนายแบบชายไซส์ใหญ่ แซ็ค มิโคว โดยไทร่า จะเป็นช่างภาพในครั้งนี้ ในการถ่ายภาพนั้น เอริน, ชานิซ และไคล่า ทำออกมาได้เป็นอย่างดี ในขณะที่ คริสตียาน่า รู้สึกกังวล และอึดอัดที่จะต้องถ่ายภาพแบบใกล้ชิดร่วมกับนายแบบชาย ซานดร้า ต้องพยายามอย่างหนัก เมื่อถูกไทร่า วิจารณ์ว่า โพสท่าออกมาไม่แข็งแรงพอ รีโอ้ ถูกตำหนิว่า โพสท่าน้อยจนเกินไป ทำให้ดูไม่หลากหลาย และเบรนดี้ ถูกวิจารณ์ว่าโพสท่าไม่ออกจากจุดปลอดภัย ในห้องตัดสิน กรรมการชอบภาพของ จีน่า ที่ออกมาดูเหมือนกับคู่รัก เบรนดี้ ได้รับคำชมว่าใบหน้าในภาพดูงดงาม แต่ร่างกายกลับดูแข็งทื่อ ชานิซ ทำให้กรรมการประทับใจกับการเลือกใช้มุมหน้าที่ดูแตกต่าง ทำให้ออกมาดูสวยงาม เอริน ได้รับคำชมว่าในภาพถ่าย เธอดูน่าทึ่งเป็นอย่างมาก และไคล่า ถ่ายภาพออกมาดูเซ็กซี่ และเป็นแฟชั่นชั้นสูงมากที่สุด เธอจึงถูกเรียกชื่อเป็นคนแรกในสัปดาห์นี้ ในขณะที่ รีโอ้ ถูกวิจารณ์ว่า ในภาพนั้น นายแบบชายดูโดดเด่นกว่า รวมถึงกรรมการยังรู้สึกว่า ประสิทธิภาพในการแข่งขันของเธอนั้นลดลง คริสตียาน่า ต้องตกเป็นสองคนสุดท้ายครั้งแรก เนื่องจากในภาพของเธอนั้น แสดงอารมณ์ที่ดูกลัว และไม่เชื่อมโยงกับอารมณ์ของนายแบบในภาพ ทำให้ กรรมการรู้สึกกังวลว่าผลงานของเธอจะไม่คงที่ ร่วมกับ ซานดร้า ที่มีใบหน้าที่งดงามเป็นอย่างมาก แต่ภาพถ่ายในครั้งนี้ กรรมการรู้สึกว่า เธอดูหลงทาง ทำให้ภาพออกมาดูไม่เป็นแฟชั่นชั้นสูง และมุมหน้าในภาพถ่ายนั้น ไม่ใช่มุมที่ดีของเธอ สุดท้ายแล้ว คริสตียาน่า ได้รับโอกาสแก้ตัวอีกครั้ง ทำให้ ซานดร้า ต้องถูกส่งกลับบ้าน- ผู้ที่ถูกเรียกชื่อคนแรก: ไคล่า โคลแมน - ผู้ที่ตกเป็นสองคนสุดท้าย: ซานดร้า ชีแฮป และ คริสตียาน่า คาซาโคว่า - ผู้ที่ถูกคัดออก: ซานดร้า ชีแฮป - ช่างถ่ายภาพ: ไทรา แบงส์ - แขกรับเชิญพิเศษ: จอร์แดน ดันน์, แซ็ค มิโควBeauty Is Movement Beauty Is Movement. เมื่อกลับถึงบ้านพัก สาวๆส่วนใหญ่ต่างดีใจกับไคล่า ที่ถ่ายภาพได้ดีที่สุดในสัปดาห์ก่อน ต่อมา สาวๆได้รับข้อความวิดีโอจากไทร่า ให้เตรียมพร้อมกับการเคลื่อนไหวขยับร่างกาย หลังจากนั้น สาวๆได้เดินทางมาพบกับ แอชลีย์ ที่สตูดิโอ ซึ่งเธอได้แนะนำให้รู้จักกับ ผู้ฝึกสอนการเคลื่อนไหวที่มีชื่อเสียง เจอร์เมน บราวน์ ซึ่งเขาจะได้มาสอนให้สาวๆรู้จักการใช้ร่างกายของตัวเอง ให้ดูมีความเป็นนางแบบ โดยการแข่งขันชิงรางวัลในครั้งนี้ พวกเธอจะได้ถ่ายภาพในขณะที่ต้องเคลื่อนไหวร่างกาย ร่วมกับ เจอร์เมน ที่จะต้องยกตัวของพวกเธอทีละคน ซึ่งจะมีโอกาสถ่ายได้แค่เทคเดียวเท่านั้น ในการถ่ายทำนั้น ชานิซและจีน่า ทำได้โดดเด่นที่สุด ในขณะที่ เบรนดี้ ลืมโพสท่าตอนจบ ทำให้เธอรู้สึกกังวลใจเป็นอย่างมาก เนื่องจากเธอรู้สึกว่า ประสิทธิภาพการทำงานในการแข่งขันนั้นลดลง และผู้ชนะการแข่งขันครั้งนี้คือ จีน่า โดยเธอจะได้รับชุดกีฬาจาก ฟิลลิปส์ ไพลน์ รวมถึง จะได้ไปทำสปาทรีทเมนต์ แบบวีไอพีอีกด้วย ซึ่งเธอได้เลือก รีโอ้ ให้ไปสปากับเธอ สร้างความไม่พอใจให้กับ ชานิซ เป็นอย่างมาก เมื่อ ชานิซ รู้สึกว่า จีน่า ควรจะเลือกจากคนที่ทำได้ดีที่สุดในการแข่งขันนี้มากกว่าความเป็นเพื่อนสนิท การถ่ายภาพในสัปดาห์นี้ พวกเธอได้เดินทางมาที่ทะเลทราย โดยจะต้องถ่ายภาพในแบบแฟชั่นชั้นสูง และโพสท่าร่วมกับ ร่มชูชีพ ซึ่งจะต้องเคลื่อนไหวและขยับร่างกายให้ดูมีความสง่างาม เบรนดี้, รีโอ้, ชานิซ, คริสตียาน่า และเอริน ทำออกมาได้อย่างน่าประทับใจ ในขณะที่ ไคล่า ถูก ดรูว์ วิจารณ์ว่าท่าโพสยังดูไม่มีพลังมากพอ และจีน่า ได้ตัดสินใจที่จะถอดรองเท้าส้นสูงออก เนื่องจากไซส์ที่ใหญ่เกินไป ทำให้เธอต้องพยายามมากขึ้นในการโพส ในขณะเดียวกัน ก็ถูก ดรูว์ วิจารณ์อย่างหนักว่า ท่าโพสดูเชย และดูเป็นนางงาม ในห้องตัดสิน กรรมการชื่นชอบกับภาพถ่ายของ ชานิซ ที่ออกมาสวยงามดูเหมือนกับ สุดยอดนางแบบ เธอจึงถูกเรียกชื่อเป็นคนแรกในสัปดาห์นี้ เอริน ได้รับคำวิจารณ์ในท่าโพสทั้งในแง่บวกและลบ รีโอ้ ได้รับคำชมในภาษากายและท่าโพสที่ดูสวยงาม แต่ถูกตำหนิว่า การแสดงสีหน้าดูน่าอึดอัด ภาพของ คริสตียาน่า ออกมาดูน่าทึ่ง และได้รับคำชมว่า ตอนถ่ายภาพนั้นเธอได้แสดงการเคลื่อนไหวที่ดูหลากหลาย และในขณะที่ กรรมการได้ถามถึงความรู้สึกของ เบรนดี้ ในตอนที่ถ่ายภาพ เธอก็ทำให้ทั้งคณะกรรมการและสาวๆที่เหลืออยู่ ต้องตกใจเป็นอย่างมาก เมื่อเธอได้ตัดสินใจที่จะขอออกจากการแข่งขัน เนื่องจากเธอรู้สึกว่าตัวเองยังไม่เข้มแข็งมากพอ และคู่ควรที่จะอยู่ต่อในการแข่งขัน ไทร่า จึงยอมรับกับการตัดสินใจของเธอ ไคล่า ต้องตกเป็นสองคนสุดท้าย จากภาพถ่ายที่กรรมการไม่ชอบการวางตำแหน่งร่างกายและท่าโพสของเธอในภาพ ร่วมกับ จีน่า ที่ถูกวิจารณ์อย่างหนักว่าในภาพเธอดูเตี้ย และกรรมการรู้สึกว่า การถอดรองเท้าส้นสูงออกนั้น เป็นการตัดสินที่ผิดพลาด สุดท้ายแล้ว ไทร่า ได้เรียกชื่อพวกเธอทั้งสองคน เนื่องจาก เบรนดี้ ได้ตัดสินใจออกจากการแข่งขัน ทำให้พวกเธอทั้งคู่ ไม่ถูกคัดออกในสัปดาห์นี้- ผู้ที่ขอออกจากการแข่งขัน: เบรนดี้ เค ซายเนอร์ - ผู้ที่ถูกเรียกชื่อคนแรก: ชานิซ คาร์รอล - ผู้ที่ตกเป็นสองคนสุดท้าย: จีน่า เทิร์นเนอร์ และ ไคล่า โคลแมน - ช่างถ่ายภาพ: ปีเตอร์ แฮงเก็ท - แขกรับเชิญพิเศษ: เจอร์เมน บราวน์, เดวิด ฟาลิกสกี้Beauty Is Real Beauty Is Real. เมื่อกลับถึงบ้านพัก ชานิซ รู้สึกดีใจเป็นอย่างมากที่ถูกเรียกชื่อเป็นคนแรกในสัปดาห์ก่อน ทำให้ จีน่า รู้สึกรำคาญกับการดีใจของชานิซ ที่เธอรู้สึกว่าไร้สาระจนเกินไป ในขณะที่ ไคล่า รู้สึกโชคดีที่ยังได้อยู่ต่อ เนื่องจากในสัปดาห์ก่อน เบรนดี้ ได้ตัดสินขอออกจากการแข่งขัน ต่อมา ลอว์ ได้เข้ามาพบกับพวกเธอที่บ้านพัก โดยการแข่งขันชิงรางวัลในสัปดาห์นี้ พวกเธอจะต้องออกไปคัดตัวเพื่อหางานกับดีไซน์เนอร์สามที่ โดยพวกเธอสามารถถูกจองตัวจากดีไซน์เนอร์ได้ทั้งหมด แต่ดีไซน์เนอร์จะเลือกพวกเธอได้แค่คนเดียวเท่านั้น พวกเธอได้แบ่งกลุ่มกันออกเป็นสองกลุ่ม เพื่อออกไปคัดตัวกับดีไซน์เนอร์ ดังนี้ ในการเดินแบบเพื่อคัดตัวนั้น ไคล่า, คริสตียาน่า และรีโอ้ เดินแบบออกมาได้อย่างน่าประทับใจ ในขณะที่ เอริน แสดงบุคลิกของตัวเองออกมามากเกินไปจนดูล้น จีน่า ถูกวิจารณ์ว่ารูปร่างเล็กเกินไป จนทำให้ใส่เสื้อผ้าแล้วดูหลวม และชานิซ ที่ต้องพยายามอย่างหนัก เมื่อเธอเป็นคนที่เดินแบบได้อ่อนที่สุด สุดท้ายแล้ว ไคล่า ถูกจองตัวจาก แบนด์ ออฟ ยิปซี และ รีโอ้ ถูกจองตัวจาก คุ๊นส์ เอ็นวายซี และ แม็กกี้ บาร์รี่ พวกเธอทั้งสองจะได้เดินแบบบนรันเวย์ของจริงกันในขณะนั้นเลย รวมถึงจะได้รับชุดที่ใส่เดินแบบเป็นของรางวัลเพิ่มเติมอีกด้วย การถ่ายภาพในสัปดาห์นี้ พวกเธอจะได้ถ่ายภาพเพื่อขึ้นปกให้กับ นิตยสาร เปเปอร์ แม้กาซีน ในลุคส์ที่แตกต่างกันดังนี้ ในการถ่ายภาพนั้น จีน่า, คริสตียาน่า และรีโอ้ ทำออกมาได้ดี ในขณะที่ เอริน ถูกวิจารณ์ว่าโพสท่าดูไม่เป็นนางแบบ ชานิซ รู้สึกหงุดหงิดที่จะต้องเปลี่ยนสไตล์การแต่งตัวรวมถึงการแต่งหน้าทำผมใหม่ ทำให้ ดรูว์ รู้สึกไม่พอใจกับทัศนคติของเธอ และไคล่า ถูกวิจารณ์ว่าไม่สามารถถ่ายทอดและเข้าถึงบทบาทที่เธอได้รับออกมาได้ ในห้องตัดสิน กรรมการชอบภาพของจีน่า ที่ออกมาดูสวยงามและดุดัน คริสตียาน่า ได้รับคำชมว่า เธอดูสวยแบบรวมทั้งเพศชายและเพศหญิงไว้ด้วยกัน แต่ในขณะเดียวกัน ภาพที่ออกมาเหมือนกับสุดยอดนางแบบ และดวงตาที่เชื่อมต่อกับกล้อง ทำให้ รีโอ้ ได้ถูกเรียกชื่อเป็นคนแรกในสัปดาห์นี้ ในขณะที่ ไคล่า ถูกวิจารณ์ว่าบุคลิกและบทบาทที่เธอได้รับนั้น ถูกกลืนหายไปกับสไตล์การแต่งหน้า และการแต่งตัวในภาพ เอริน ต้องตกเป็นสองคนสุดท้ายเนื่องจาก ภาพออกมาที่ดูธรรมดา และดูเสแสร้งจนเกินไป รวมถึงในฟิล์มถ่ายภาพโดยรวมนั้น เธอถ่ายแบบออกมามีมิติเดียว ร่วมกับ ชานิซ ที่ในภาพนั้นถูกวิจารณ์ว่าดูเหมือนผู้หญิงข้ามเพศ และถูกตำหนิอย่างหนักในทัศนคติที่แย่ในการทำงาน สุดท้ายแล้ว ไทร่า ได้มองโอกาสให้กับ ชานิซ อีกครั้ง ทำให้ เอริน ต้องถูกคัดออกจากการแข่งขัน- ผู้ที่ถูกเรียกชื่อคนแรก: รีโอ้ ซัมเมอรส์ - ผู้ที่ตกเป็นสองคนสุดท้าย: ชานิซ คาร์รอล และ เอริน กรีน - ผู้ที่ถูกคัดออก: เอริน กรีน - ช่างถ่ายภาพ: ปีเตอร์ แฮงเก็ท - แขกรับเชิญพิเศษ: เจอร์โรล แบล็คเวลล์, คริส เมน่า, บาร์บาร่า สแตรสมอร์, เลีย ฟิชเชอร์, แม็กกี้ บาร์รี่, ซาร่าห์ ไวท์เทคเกอร์, เอริน ไวท์เทคเกอร์Behind The Beauty Behind The Beauty. ตอนนี้จะเป็นตอนที่รวบรวมภาพเหตุการณ์ที่ไม่เคยเห็นมาก่อนในฤดูกาลนี้ โดยจะแบ่งเป็นไฮไลต์พิเศษของพวกเธอแต่ละคน- แขกรับเชิญพิเศษ: ไมน่า ไวท์, แกรี่ เวย์เนอร์ชัคBeauty Is Personality Beauty Is Personality. หลังจากการตัดสินในสัปดาห์ที่แล้ว สาวๆยังคงอยู่ต่อในห้องตัดสิน เนื่องจากไทร่า ได้เผยว่า พวกเธอจะต้องสร้างตัวละครในเกมส์ที่จะโชว์ถึงบุคลิกของพวกเธอแต่ละคนในแบบของตัวเอง และจะต้องนำเสนอให้กับ ลอว์ โรช และเดวิด ออร์ทิส ผู้สร้างเกมส์ในโทรศัพท์มือถือ อเมริกา เน็กซ์ ท็อป โมเดล โดยพวกเธอจะมีเวลาเพียงแค่สิบห้านาทีเท่านั้น รีโอ้ และคริสตียาน่า ได้รับคำชมว่าสร้างเรื่องราวออกมาได้ดูน่าสนใจ ในขณะที่ ไคล่าและชานิซ ก็ได้รับคำวจารณ์ที่ดีเช่นเดียวกัน จีน่า ถูกวิจารณ์ว่า สร้างเรื่องราวที่ดูจริงจังจนเกินไป สุดท้ายแล้ว คริสตียาน่า เป็นผู้ชนะในการแข่งขันในครั้งนี้ โดยเธอจะได้ไป แอล.เอ ท็อป โชว์รูม ที่คนดังมีชื่อเสียงหลายๆคนได้เคยไปเลือกเสื้อผ้ามาแล้ว และ ลอว์ โรช จะเป็นสไตลิสต์เลือกเสื้อผ้าให้กับเธอในการเข้าห้องตัดสินในครั้งหน้า เมื่อกลับถึงบ้านพัก รีโอ้ รู้สึกดีใจเป็นอย่างมาก ที่ถูกเรียกชื่อเป็นคนแรกอีกครั้ง ซึ่งเป็นครั้งที่สามของเธอ ทำให้ ไคล่าและชานิซ รู้สึกว่า รีโอ้ เป็นคนที่อวดดีและมักจะคิดว่าตัวเธออยู่เหนือกว่าสาวๆคนอื่น ในขณะที่ จีน่า รู้สึกกังวลและเสียใจเป็นอย่างมาก ที่ได้รับการวิจารณ์จากการแข่งขันครั้งก่อน ว่าเธอดูไม่มีบุคลิกภาพที่โดดเด่น ต่อมา พวกเธอได้เดินทางมาพบกับ ดรูว์ และ ไดเร็คเตอร์ เอ็กซ์ เพื่อถ่ายแฟชั่นมิวสิควิดีโอ ซึ่งเพลงที่ใช้นั้น จะได้รับการแต่งจากโปรดิวเซอร์ชื่อดัง เมเจอร์ พวกเธอจะต้องแสดงบุคลิกของตัวเองให้ออกมาโดดเด่นมากที่สุด โดยจะถ่ายทำสองฉาก คือ ฉากรวมพวกเธอทุกคนในห้องอาหารแบบสมัยก่อน พวกเธอจะต้องแสดงอารมณ์ที่ดูน่าเบื่อ ก่อนที่ เมเจอร์ จะชวนพวกเธอลุกเต้นรำเพื่อแสดงความสนุกสนาน ซึ่ง ไทร่า ได้เข้ามาร่วมในฉากนี้กับพวกเธอด้วย สร้างความตกตะลึงให้กับสาวๆเป็นอย่างมาก รีโอ้และจีน่า ถูกวิจารณ์ว่าแสดงอารมณ์ออกมาไม่ชัดเจน คริสตียาน่า, ชานิซ และไคล่า ทำออกมาได้ดี ในขณะที่ฉากที่สอง พวกเธอจะได้ถ่ายทำแบบเดี่ยว ซึ่งจะต้องเปลี่ยนเสื้อผ้าเป็นในแนวแฟชั่นชั้นสูง และแต่งหน้าทำผมใหม่ทั้งหมด ไคล่า ทำออกมาได้อย่างน่าประทับใจ จีน่าและรีโอ้ ต้องพยายามอย่างหนัก เมื่อได้รับการตอบรับที่ไม่ค่อยดีนัก คริสตียาน่าและชานิซ ทำออกมาได้ดีเช่นเดียวกัน แต่ในขณะที่ พวกเธอทั้งสองถ่ายฉากสู้กันด้วยหมอนนั้น จีน่า ได้กระโดดเข้ามาร่วมในฉากด้วย สร้างความไม่พอใจให้กับ ชานิซและคริสตียาน่า เป็นอย่างมาก ในห้องตัดสินนั้น ไคล่า ทำให้กรรมการประทับใจกับการแสดง และดูมีความเซ็กซี่ คริสตียาน่า ได้รับคำชมในการแสดงที่ดูเซ็กซี่ และสนุกสนานไปพร้อมๆกัน ทำให้ดูมีความหลากหลาย เธอจึถูกเรียกชื่อเป็นคนแรกในสัปดาห์นี้ ในขณะที่ ชานิซ ได้รับคำวิจารณ์ทั้งในแง่บวกและลบ จีน่า ต้องตกเป็นสองคนสุดท้าย เนื่องจาก กรรมการรู้สึกว่าการแสดงของเธอนั้นไม่ออกจากจุดปลอดภัย และดูน่าเบื่อ ร่วมกับ รีโอ้ ที่ถูกตำหนิว่า การแสดงสีหน้าของเธอนั้นดูว่างเปล่า รวมถึงในตอนถ่ายทำนั้น เธอก็ทำออกมาได้แย่ ไทร่า ได้กล่าวว่า เป็นการตัดสินใจที่ยากที่สุด เนื่องจากเป็นรอบห้าคนสุดท้ายที่สาวๆแต่ละคนแข็งแกร่งมาก สุดท้ายแล้ว รีโอ้ ได้รับโอกาสอีกครั้ง ทำให้ จีน่า ต้องถูกคัดออกจากการแข่งขัน- ผู้ที่ถูกเรียกชื่อคนแรก: คริสตียาน่า คาซาโคว่า - ผู้ที่ตกเป็นสองคนสุดท้าย: จีน่า เทิร์นเนอร์ และ รีโอ้ ซัมเมอรส์ - ผู้ที่ถูกคัดออก: จีน่า เทิร์นเนอร์ - ผู้กำกับวิดีโอ: ไดเรคเตอร์ เอ็กซ์ - แขกรับเชิญพิเศษ: เมเจอร์, เดวิด ออร์ทิสBeauty Is a Comeback Beauty Is a Comeback. เมื่อกลับถึงบ้านพัก สาวๆต่างดีใจกับ คริสตียาน่า ทีถูกเรียกชื่อเป็นคนแรกในครั้งก่อน ในขณะที่ ไคล่า รู้สึกโล่งใจที่ จีน่า ถูกคัดออกจากการแข่งขัน เนื่องจากจีน่า และรีโอ้ มักจะกล่าวถึงสาวๆคนอื่นแบบหยาบคายเสมอ ต่อมา สาวได้รับข้อความวิดีโอจากไทร่า ที่แจ้งให้สาวๆทราบว่า สัปดาห์นี้จะเป็นสัปดาห์ของการนำการแข่งขันในฤดูกาลเก่าๆกลับมาทำใหม่ ทำให้สาวๆรู้สึกตื่นเต้นเป็นอย่างมาก สาวๆได้เดินทางมาพบกับ แอชลีย์ ดรูว์ และลอว์ โดยแอชลีย์ได้แจ้งให้พวกเธอทราบว่า พวกเธอจะต้องเดินแบบให้กับเสื้อผ้าที่ออกแบบโดย ดีไซน์เนอร์ชาวเกาหลีใต้ ไคมิน ซึ่งธีมของรันเวย์คือ แฟชั่นในโลกอนาคต พวกเธอจะต้องเดินแบบภายในลูกบอลยักษ์โปร่งใส เหมือนที่เคยแข่งขันกันมาแล้ว ใน ฤดูกาลที่16 ซึ่งรันเวย์ในครั้งนี้ จะเป็นทางเดินแคบๆ ที่ล้อมรอบไปด้วยลูกบอลขนาดเล็ก และเป็นที่ตกตะลึง เมื่อแอชลีย์ กล่าวว่า สาวๆที่ถูกคัดออกไปแล้วจะได้กลับมาร่วมเดินแบบกับพวกเธอในครั้งนี้ด้วย และสาวๆสี่คนที่ทำได้ดีที่สุดในการเดินแบบครั้งนี้ จะได้กลับเข้าสู่การแข่งขันอีกครั้ง ในการเดินแบบนั้น สาวๆต่างต้องพยายามกันอย่างหนัก เนื่องจากต้องทรงตัวให้อยู่บนทางเดินแคบๆให้ได้ ซึ่งสุดท้ายแล้ว เอริน, ลิเบอร์ตี้, คริสติน่า และจีน่า ทำออกมาได้โดดเด่นที่สุด พวกเธอจึงได้กลับเข้าสู่การแข่งขันอีกครั้ง สาวๆทั้งหมดได้เดินทางมายัง ร้าน เดอะ รีเซิร์ฟ เพื่อถ่ายภาพประจำสัปดาห์ โดยพวกเธอจะต้องจับคู่กันถ่ายภาพแฟชั่นเครื่องเพชร ร่วมกับ แมงมุมทารันทูล่า และผู้ชนะจาก ฤดูกาลที่3 อีวา มาร์ซิลล์ โดยพวกเธอถูกจับคู่กันดังนี้ ในการถ่ายภาพนั้น ได้ อดีตคณะกรรมการ ไนเจล บาร์คเกอร์ มาเป็นช่างถ่ายภาพ สาวๆส่วนใหญ่ทำออกมาได้ดี ในขณะที่ เอรินและชานิซ ต้องพยายามอย่างหนัก เมื่อพวกเธอรุ้สึกกลัวที่จะต้องถ่ายร่วมกับแมงมุม ในขณะที่ รีโอ้ ถูกวิจารณ์ว่า จีน่า ทำออกมาได้ดูโดดเด่นมากกว่า ในห้องตัดสิน ภาพของ คริสติน่า และจีน่า ทำให้กรรมการประทับใจเป็นอย่างมาก ภาพของไคล่า ได้รับคำชมว่า ดวงตาที่สวยงามของเธอในภาพสามารถสะกดผู้ที่มองได้ เธอจึงถูกเรียกชื่อเป็นคนแรกในสัปดาห์นี้ ในขณะที่ ลิเบอร์ตี้ ถูกวิจารณ์ในภาพถ่ายที่ออกมาดูไม่มีความเป็นนางแบบ คริสตียาน่า ถูกวิจารณ์ว่าถ่ายภาพออกมาดูเป็นแคตตาล็อก เอริน ไม่สามารถทำให้กรรมการประทับใจในภาพได้เลยแม้แต่น้อย แต่เธอได้รับคำชมว่า ดูมีความพยายามที่จะเอาชนะความกลัวให้ออกไปได้ ชานิซ ต้องตกเป็นสองคนสุดท้าย จากภาพถ่ายที่ออกมาดูแย่ และแสดงออกถึงความกลัวอย่างเห็นได้ชัด ร่วมกับ รีโอ้ ที่ถูกวิจารณ์ว่าในภาพเธอขาดพลังงานที่ดูน่าสนใจ เนื่องจากเธอกดหน้าต่ำจนเกินไป สุดท้ายแล้ว รีโอ้ ได้ถูกคัดออกจากการแข่งขัน ซึ่งหลังจากที่ รีโอ้ ออกจากห้องตัดสินไปแล้ว ไทร่า จึงได้ประกาศว่า ผู้ที่จะกลับเข้าสู่การแข่งขันแทนที่ของรีโอ้นั้น คือ จีน่า- ผู้ที่ถูกเรียกชื่อคนแรก: ไคล่า โคลแมน - ผู้ที่ตกเป็นสองคนสุดท้าย: ชานิซ คาร์รอล และ รีโอ้ ซัมเมอรส์ - ผู้ที่ถูกคัดออก: รีโอ้ ซัมเมอรส์ - ผู้ที่กลับเข้ามาในการแข่งขันอีกครั้ง: จีน่า เทิร์นเนอร์ - ช่างถ่ายภาพ: ไนเจล บาร์คเกอร์ - แขกรับเชิญพิเศษ: ไคมิน, อีวา มาร์ซิลล์, สเตซี่ แม็คเคนซี่Beauty Is Commercial Beauty Is Commercial. สาวๆต่างรู้สึกดีใจที่ได้ผ่านเข้าสู่รอบสี่คนสุดท้าย ในขณะที่ ชานิซ ยังคงรู้สึกว่า จีน่า เป็นคนที่เสแสร้งและไม่จริงใจกับคนอื่น ต่อมา พวกเธอได้เดินทางมาพบกับ แอชลีย์ ที่สตูดิโอ โดยเธอได้แนะนำให้สาวๆรู้จักกับ รองประธานฝ่ายการสื่อสารของ ผลิตภัณฑ์ แพนทีน เคลลี่ วานาซ และ ช่างทำผมชื่อดัง ดานิโล่ ซึ่งการแข่งขันในครั้งนี้ พวกเธอจะได้รับผลิตภัณฑ์สูตรที่แตกต่างกันออกไป เพื่อสร้างโฆษณาแคมเปญจน์ พวกเธอทั้งหมดจะมีเวลาเพียงแค่หนึ่งชั่วโมงเท่านั้น ในการเลือกอุปกรณ์ประกอบฉาก ทรงผม และเสื้อผ้า โดยพวกเธอจะต้องเลือกภาพที่ดีที่สุดออกมานำเสนอให้กับกรรมการฟัง ซึ่งพวกเธอได้รับผลิตภัณฑ์สูตรที่แตกต่างกันดังนี้ ในการแข่งขันนั้น คริสตียาน่า และไคล่า ต่างทำออกมาได้ดี ในขณะที่ ชานิซ ใช้อุปกรณ์ประกอบฉากมากจนเกินไป และจีน่า เลือกวิกผมสีบลอนด์ ซึ่งเหมือนกับสีผมของ คริสตียาน่า ทำให้สาวๆต่างรู้สึกเธอดูไม่มีบุคลิกที่เป็นของตัวเอง สุดท้ายแล้ว คริสตียาน่า เป็นผู้ชนะในการแข่งขันนี้เนื่องจาก กรรมการชอบการนำเสนอ รวมถึงพลังงานในภาพถ่าย เธอจึงได้ของรางวัลสุดพิเศษจาก แพนทีน โดยเธอได้เลือก ไคล่า ใด้ร่วมแบ่งปันของรางวัลในครั้งนี้ด้วย และเมื่อพวกเธอกลับถึงบ้านพัก จึงพบว่า คุณแม่ของคริสตียาน่า และไคล่า เข้ามาพบกับพวกเธอทั้งสองที่บ้านพัก ทำให้เธอทั้งสองรู้สึกดีใจเป็นอย่างมาก การถ่ายภาพในสัปดาห์นี้ พวกเธอจะได้ถ่ายภาพโฆษณาแคมเปญจน์แบบแฟชั่นชั้นสูงให้กับ แพนทีน อีกครั้ง โดยใช้สูตรแบบเดิมกับตอนแข่งขันประจำสัปดาห์ ในระหว่างแต่งหน้าทำผม จีน่า ได้เลือกวิกผมสีบลอนด์อีกครั้ง ทำให้ คริสตียาน่า รู้สึกไม่พอใจเป็นอย่างมาก ในการถ่ายภาพนั้น คริสตียาน่า ทำออกมาได้ดีในช่วงแรก แต่หลังจากที่ จีน่า เดินเข้าไปดูเธอในระหว่างถ่ายภาพนั้น เธอกลับรู้สึกวิตกกังวล จนทำให้ทำออกมาได้ไม่ค่อยดีนัก ไคล่า ได้รับคำชมว่า ทำออกมาได้อย่างน่าทึ่ง ชานิซ ต้องพยายามอย่างหนัก เมื่อได้รับคำวิจารณ์ว่าดูน่าเบื่อ ในขณะที่ จีน่า ถูกวิจารณ์อย่างหนักว่า โพสท่าเซ็กซี่มากจนเกินไป ในห้องตัดสิน ฟิลลิปส์ ไพลน์ มาเป็นกรรมการรับเชิญพิเศษด้วย เนื่องจากในรอบตัดสินของฤดูกาลนี้ พวกเธอจะต้องเดินแบบแฟชั่นโชว์ให้กับ ฟิลลิปส์ ไพลน์ ไคล่า ทำให้กรรมการประทับใจกับภาพถ่ายที่ออกมาดูสวยงามเหมือนกับนางฟ้า เธอจึงได้ถูกเรียกชื่อเป็นคนแรกในสัปดาห์นี้ และผ่านเข้าสู่รอบตัดสิน ในขณะที่ คริสตียาน่า ได้รับคำชมว่าในภาพเธอดูเซ็กซี่ และดูบริสุทธิ์ไร้เดียงสา ไปพร้อมๆกัน เธอจึงผ่านเข้ารอบตัดสินเป็นคนที่สอง ทิ้งให้ ชานิซ ต้องตกเป็นสองคนสุดท้าย จากภาพถ่ายโดยรวมในเซ็ตที่ออกมาเหมือนกับมือสมัครเล่น เนื่องจากเธอเงยหน้า และเกร็งคิ้วมากเกินไป จนทำให้ผมปิดบังใบหน้าของเธอจนเกือบหมด ร่วมกับ จีน่า ที่ถูกวิจารณ์อย่างหนักว่าในภาพ เธอดูเซ็กซี่มากเกินไป จนดูไม่เป็นธรรมชาติ ซึ่งไม่เข้ากับการถ่ายโฆษณาของแพนทีน สุดท้ายแล้ว ไทร่า ได้ยื่นภาพให้กับ ชานิซ และ จีน่า ถูกคัดออกจากการแข่งขัน อย่างไรก็ตาม เป็นที่น่าตกใจ เมื่อไทร่า กล่าวว่า จีน่า จะได้ผ่านเข้าสู่รอบตัดสินเป็นคนที่สี่ เนื่องจาก ฟิลลิปส์ ไพลน์ ชอบลุคส์ของเธอที่ดูโดดเด่น และดูแตกต่าง และเขาต้องการที่จะให้เธอได้เดินแบบบนแฟชั่นโชว์ของเขาในรอบตัดสินด้วย- ผู้ที่ถูกเรียกชื่อคนแรก: ไคล่า โคลแมน - ผู้ที่ตกเป็นสองคนสุดท้าย: ชานิซ คาร์รอล และ จีน่า เทิร์นเนอร์ - ช่างถ่ายภาพ: ทอร์เกิล กัดนาสัน - แขกรับเชิญพิเศษ: ฟิลลิปส์ ไพลน์, ดานิโล่, เคลลี่ วานาซNext Level Fierce Next Level Fierce. หลังจากการตัดสินครั้งก่อน สาวๆได้เดินทางมาที่ร้านของ ฟิลลิปส์ ไพลน์ เพื่อเลือกสวมเสื้อผ้าที่เหมาะสมกับการเดินแบบบนรันเวย์ในรอบตัดสิน อีกทั้งยังจะต้องเดินแบบให้กับ ฟิลลิปส์ ดูอีกด้วย ในการเดินแบบนั้น คริสตียาน่า ถูกตำหนิว่า ไม่สามารถควบคุมร่างกายของตัวเองได้ เนื่องจากเธอเดินแบบสั่นร่างกายมากจนเกินไป ทำให้เธอรู้สึกวิตกกังวลเป็นอย่างมาก ชานิซ ถูกวิจารณ์การเดินแบบของเธอนั้นดูวิตกกังวล และดูขาดพลังงาน ในขณะที่ ไคล่าและจีน่า ทำออกมาได้อย่างน่าประทับใจ วันต่อมา พวกเธอเดินทางมาพบกับ ดรูว์ ซึ่งเขาได้แจ้งให้สาวๆทราบว่า ผลตอบรับจากการเดินแบบในร้านของ ฟิลลิปส์ ไพลน์ ซึ่งเมื่อรวมกับ ผลงานโดยรวมในการแข่งขันนั้น จะเป็นตัวกำหนดว่าผู้ที่ทำได้แย่ที่สุด จะต้องถูกคัดออกจาการแข่งขันในขณะนี้เลย ซึ่งนั่นก็คือ ชานิซ- ผู้ที่ถูกคัดออกนอกห้องตัดสิน: ชานิซ คาร์รอล จากนั้น พวกเธอที่เหลือทั้งสามคน จะได้ถ่ายภาพแฟชั่นเซ็ตให้กับ นิตยสาร เปเปอร์ แม็กกาซีน โดยจะได้ มิกกี้ บอร์ดแมน ผู้กำกับด้านแฟชั่นมาร่วมกำกับการถ่ายภาพกับ ดรูว์ ด้วย ซึ่งสไตล์ของแฟชั่นในครั้งนี้ จะเป็นแนวสีสว่างสดใส เพื่อถ่ายทอดความสนุกสนาน และความเท่ ในการถ่ายภาพนั้น จีน่า ถูกวิจารณ์ในช่วงแรกว่า ตอนที่เธอไม่ได้สวมวิกผมนั้น ภาพที่ถ่ายออกมาไม่ตรงกับความต้องการ ดรูว์ เธอจึงถูกสวมวิกผมสีดำ ซึ่งเธอก็สามารถทำออกมาได้เป็นอย่างดี ในขณะที่ คริสตียาน่าและไคล่า ก็ทำมาออกมาได้ดีเช่นเดียวกัน วันต่อมา พวกเธอได้เดินทางมาที่ บาร์คเกอร์ แฮงเงอร์ ซึ่งเป็นโรงละครในแซนตามอนิกา รัฐแคลิฟอร์เนีย และได้พบกับ ลอว์ และดรูว์อีกครั้ง ซึ่งพวกเธอจะได้เดินแบบในรอบตัดสินกันที่นี่ โดยได้สาวๆที่ถูกคัดออกจากการแข่งขันไปแล้ว รวมถึง ไทร่า ยังสร้างความประหลาดใจ โดยได้พาเด็กๆมาร่วมเดินแบบกับพวกเธออีกด้วย ซึ่งในการเดินแบบนั้น พวกเธอทั้งหมดต่างก็ทำออกมาได้อย่างน่าประทับใจ หลังจากการเดินแบบเสร็จสิ้น แอชลีย์และดรูว์ ได้แจ้งให้สาวๆทราบว่า จะมีการตัดสินกันในขณะนี้ทันที โดยจะมีผู้ที่ต้องถูกคัดออกอีกหนึ่งคนก่อนการตัดสินในรอบชิงชนะเลิศ โดยพวกเธอจะถูกตัดสินจากภาพถ่ายแฟชั่นของ นิตยสาร เปเปอร์ แม็กกาซีน ไคล่า ได้รับคำชมว่า เธอดูสวยมากในภาพถ่าย แต่ถูกวิจารณ์ว่า เธอดูไม่เหมาะกับนิตยสาร ภาพของคริสตียาน่า ทำให้กรรมการชื่นชอบกับบุคลิกของเธอที่ดูโดดเด่นและดูสนุกสนานซึ่งแสดงออกมาในภาพ แต่ในขณะเดียวกัน ก็ถูกวิจารณ์ว่าดูแก่กว่าความเป็นจริง ในขณะที่ จีน่า ถูกวิจารณ์อีกครั้งว่า ภาพของเธอดูเซ็กซี่จนเกินไป ซึ่งไม่เหมาะกับนิตยสาร แต่ในขณะเดียวกัน กรรมการก็ชอบที่ภาพของเธอดูเหมือนตุ๊กตาพลาสติกที่มีชีวิต และเป็นที่น่าตกใจ เมื่อไทร่า กล่าวว่า คณะกรรมการได้ตัดสินใจที่จะตัด คริสตียาน่า ออกจากการแข่งขัน- ผู้ที่ถูกคัดออก: คริสตียาน่า คาซาโคว่า หลังจากนั้น จึงเหลือแค่ จีน่าและไคล่า ไคล่า ได้รับคำชมในการเดินแบบว่า ขายเสื้อผ้าที่ใส่ แต่ในขณะเดียวกัน ก็ถูกวิจารณ์ว่าการเดินในครั้งนี้ ไม่ดีเท่ากับที่เธอเคยเดินแบบที่ผ่านๆมา จีน่า ได้รับคำชมว่า เดินแบบดูน่าทึ่ง และดูมีความมั่นใจ แต่ถูกตำหนิตอนที่เดินแบบร่วมกับเด็ก เนื่องจากเธอปล่อยมือเด็ก เมื่อตอนที่เดินสุดทางบนรันเวย์ ว่าเป็นการกระทำที่ไม่เหมาะสม หลังจากนั้น จึงเป็นการวิจารณ์ผลงานที่ผ่านมาของเธอทั้งสองคน ซึ่งพวกเธอก็ได้รับการตอบรับที่ดี และหลังจากที่คณะกรรมการได้ปรึกษาหารือกันเสร็จแล้ว ไทร่า จึงได้ประกาศว่า อเมริกา เน็กซ์ ทอป โมเดล ของฤดูกาลนี้คือ ไคล่า โคลแมน- ช่างถ่ายภาพ: วียาท โมฮินดรา - ผู้ชิงตำแหน่งสองคนสุดท้าย: จีน่า เทิร์นเนอร์ และ ไคล่า โคลแมน - อเมริกา เน็กซ์ ทอป โมเดล: ไคล่า โคลแมน - แขกรับเชิญพิเศษ: ฟิลลิปส์ ไพลน์, มิคกี้ บอร์ดแมน, สเตซี่ แม็คเค็นซี่, เจอร์โรล แบล็คเวลล์, มินดี้ โคห์น, แพททริค สตาร์, อเล็ก มอนอโพลี่, สวูซี่, มาริสซ่า ฮอปกินส์ผู้เข้าแข่งขันลำดับการเรียกชื่อผู้เข้าแข่งขัน. ลำดับการเรียกชื่อ. - ผู้เข้าแข่งขันที่ชนะการแข่งขันประจำสัปดาห์ - ผู้ที่ถูกคัดออกจากการแข่งขัน - ผู้ที่ขอออกจากการแข่งขัน - ผู้ที่ถูกคัดออกนอกห้องตัดสิน - ผู้เข้าแข่งขันที่ยืนเป็นสองคนสุดท้าย แต่ไม่ถูกคัดออกจากการแข่งขัน - ผู้เข้าแข่งขันที่ถูกคัดออกจากการแข่งขัน แต่ได้รับโอกาสอีกครั้ง - ผู้เข้าแข่งขันที่ถูกเรียกชื่อร่วมกัน - ผู้เข้าแข่งขันที่ถูกคัดออกไปแล้ว แต่ได้กลับเข้ามาในการแข่งขันอีกครั้งในภายหลัง - ผู้ชนะเลิศการแข่งขัน- ตอนที่ 1 ผู้คัดเลือกถูกคัดจาก 28 คนไปสู่ 15 คนเช่นเดียวกับการคัดเลือกทั่วไป - ตอนที่ 4 ลิซ ตัดสินใจขอออกจากการแข่งขัน เนื่องจากไม่สามารถปรับตัวให้เข้ากับสาวๆในบ้านพักได้ - ตอนที่ 7 ไทร่า ได้เรียกชื่อทั้งเจ็ดคน โดยทั้งหมดเป็นผู้ที่ถ่ายภาพได้ดีที่สุดในสัปดาห์นี้ โดยที่ซานดร้า, คริสตียาน่า และไคล่า คือผู้ชนะการแข่งขันประจำสัปดาห์ - ตอนที่ 9 จีน่า ชนะการแข่งขันประจำสัปดาห์ และตกเป็นสองคนสุดท้ายร่วมกับ ไคล่า แต่ เบรนดี้ ได้ตัดสินใจขอออกจากการแข่งขันในระหว่างที่อยู่ในห้องตัดสิน ทำให้ในสัปดาห์นี้ ไม่มีผู้ที่ถูกคัดออกการแปลงโฉมการแปลงโฉม. - เบรนดี้ : ตัดผมสั้นเกรียนแบบผู้ชาย - คริสติน่า : ต่อผมสั้นบ็อบเทสีเขียวมะนาว ได้แรงบันดาลใจจาก ไคลีย์ เจนเนอร์ - คอร่า : ไม่มีการเปลี่ยนแปลง - เอริน : ต่อผมยาวเป็นลอน สีน้ำตาลเข้ม - ไอวาน่า : ทำผมทรงแอฟโฟร์ให้ดูแน่นขึ้น - จีน่า : ถอดวิกผมยาวออก - คริสตียาน่า : ย้อมผมสีแพลทตินัมบลอนด์ - ไคล่า : ย้อมผมสีน้ำตาล และยืดตรง - ลิเบอร์ตี้ : ย้อมผมสีแดง - ลิซ : ย้อมผมสีชมพูหมากฝรั่ง และตัดเพิ่มหน้าม้า - ไรยาน : ต่อผมยาวตรงสีดำถึงต้นขา - รีโอ้ : ตัดผมสั้นแบบผู้ชาย และย้อมสีแพลทตินัมบลอนด์ - ซานดร้า : ตัดผมบ็อบยาวระดับไหล่ - ชานิซ : ดัดผมให้หยิกฟู ได้แรงบันดาลใจจาก เซเรนา วิลเลียมส์การแข่งขันการแข่งขัน. - สัปดาห์ที่ 1 : ถ่ายภาพแฟชั่นชั้นสูงธีม ดอกไม้ ในชุดแนว อวองค์-การ์ด(รอบคัดเลือก) - สัปดาห์ที่ 2 : ถ่ายภาพแฟชั่นชั้นสูง เป็นสาวที่กำลังตั้งครรภ์ ในสไตล์โบฮีเมียน - สัปดาห์ที่ 3 : ถ่ายวิดีโอแบบแฟชั่นชั้นสูง เพื่อโชว์ลุคส์ใหม่ในการแปลงโฉม ที่เป็นเอกลักษณ์ของแต่ละคน - สัปดาห์ที่ 4 : ถ่ายภาพแฟชั่นชั้นสูง โดยได้แรงบันดาลใจจาก เรื่องราวสยองขวัญของอเมริกัน ในคฤหาสน์ผีสิง - สัปดาห์ที่ 5 : ถ่ายภาพบิวตี้ช็อทแบบกลุ่ม โดยนอนทับซ้อนสลับกันแบบ แซนด์วิช - สัปดาห์ที่ 6 : ถ่ายภาพเป็นเจ้าหญิง ร่วมกับ อดีตผู้เข้าแข่งขันจาก รายการเรียลลิตี้ชื่อดัง "รูพอล แดร็ก เรซ" - สัปดาห์ที่ 7 : ถ่ายภาพแฟชั่นชุดชั้นในแนวดิบ เพื่อโชว์ความงามในแบบธรรมชาติ - สัปดาห์ที่ 8 : ถ่ายภาพชุดว่ายน้ำ โดยร่างกายจะถูกทาด้วยทองคำเหลว ร่วมกับ นายแบบชายไซส์ใหญ่ - สัปดาห์ที่ 9 : ถ่ายภาพแฟชั่นชั้นสูง โดยโพสท่าร่วมกับ ร่มชูชีพ ในทะเลทราย - สัปดาห์ที่ 10 : ถ่ายภาพขึ้นหน้าปกนิตยสาร "เปเปอร์ แม็กกาซีน" ในลุคส์ที่แตกต่างกัน - สัปดาห์ที่ 12 : ถ่ายแฟชั่นมิวสิควิดีโอ ในเพลงที่แต่งโดย เมเจอร์ ร่วมกับ ไทรา แบงส์ - สัปดาห์ที่ 13 : ถ่ายภาพแฟชั่นเครื่องเพชร ร่วมกับ แมงมุมทารันทูล่า และ "อีวา มาร์ซิลล์" - สัปดาห์ที่ 14 : ถ่ายภาพโฆษณาแคมเปญจน์แบบแฟชั่นชั้นสูงให้กับ ผลิตภัณฑ์ "แพนทีน" - สัปดาห์ที่ 15 (รอบ 3 คนสุดท้าย): ถ่ายภาพแฟชั่นเซ็ตให้กับ นิตยสาร "เปเปอร์ แม็กกาซีน", เดินแบบระดับมืออาชีพให้กับเสื้อผ้าคอลเล็คชั่นของ "ฟิลลิปส์ ไพลน์"บุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - พิธีกร, กรรมการหลัก, สุดยอดนางแบบชื่อดัง - แอชลีย์ เกรแฮม - คณะกรรมการ, ที่ปรึกษานางแบบ, สุดยอดนางแบบไซส์ใหญ่ชื่อดัง - ดรูว์ เอลเลียต - คณะกรรมการ, หัวหน้าฝ่ายความคิดสร้างสรรค์จากนิตยสาร เปเปอร์ แม็กกาซีน - ลอว์ โรช - คณะกรรมการ, สไตลิสต์ชื่อดัง</doc>
