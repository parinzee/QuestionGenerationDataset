<doc id="915334" url="https://th.wikipedia.org/wiki?curid=915334" title="ลิขิตรักข้ามดวงดาว">ลิขิตรักข้ามดวงดาว ลิขิตรักข้ามดวงดาว เป็นละครโทรทัศน์ไทยแนวโรแมนติก-ดราม่าที่นำซีรีส์เกาหลีชื่อดังอย่าง You Who Came from the Stars ยัยตัวร้ายกับนายต่างดาว มาสร้างเป็นละครซีรีส์เวอร์ชันภาษาไทย นำแสดงโดย ณเดชน์ คูกิมิยะ, ภีรนีย์ คงไทย ผลิตโดย บรอดคาซท์ ไทย เทเลวิชั่น กำกับการแสดงโดย พันธุ์ธัมม์ ทองสังข์เรื่องย่อ เรื่องย่อ. ในปี พ.ศ. 2231 ยุคสมัยกรุงศรีอยุธยา อชิระ (ณเดชน์ คูกิมิยะ) มนุษย์ต่างดาวหนุ่มสุดหล่อเดินทางเข้ามาสำรวจทรัพยากรบนโลกแล้วเขาก็ได้เจอ แม่หญิงบัว วัย 15 ปี จึงทำให้เขารู้จักคำว่าความรักและความตาย โดยวันนั้นแม่หญิงบัวเกือบจะพลัดตกหน้าผา แต่เขาช่วยไว้ได้ทัน และทำให้เขากลับขึ้นยานไม่ทัน จึงติดอยู่บนโลกนับตั้งแต่วันนั้นจนถึงปัจจุบันในปี พ.ศ. 2563 จนกระทั่งมีข่าวจากสถาบันดาราศาสตร์ว่าจะมีดาวหางโคจรใกล้โลกมากที่สุดในรอบหลายปี ซึ่งจะทำให้เขากลับไปยังดาวที่จากมาได้ แต่เขากลับได้พบ ฟ้ารดา (ภีรนีย์ คงไทย) ซุปเปอร์สตาร์สาวเบอร์หนึ่งของเมืองไทยที่ย้ายมาอยู่ห้องติดกับเขาและคอยสร้างปัญหาให้ เขาจึงพยายามอยู่ห่างๆ แต่ก็ได้พบรูปวัยเด็กของฟ้ารดา ที่มีหน้าตาคล้ายกับแม่หญิงบัวที่เขาเคยพบไม่ผิดเพี้ยน และยิ่งได้พยายามห่างก็ยิ่งมีเรื่องให้อยู่ใกล้กัน ทำให้เขามั่นใจว่า แม่หญิงบัวกับฟ้ารดาคือคนเดียวกันแน่ๆ แต่เมื่อเขากำลังจะจากโลกนี้ เขาจึงพยายามหลีกเลี่ยงการอยู่ใกล้ แต่กลับทราบว่ามีคนกำลังปองร้ายเอาชีวิตฟ้ารดา การตัดสินใจต่อจากนั้นว่าเขาจะทำอย่างไรนักแสดง</doc>
