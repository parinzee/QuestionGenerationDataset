<doc id="895221" url="https://th.wikipedia.org/wiki?curid=895221" title="สมาคมโรคมะเร็งแห่งประเทศญี่ปุ่น">สมาคมโรคมะเร็งแห่งประเทศญี่ปุ่น สมาคมโรคมะเร็งแห่งประเทศญี่ปุ่น (; ; อักษรย่อ: JCA) เป็นสมาคมวิชาชีพที่เก่าแก่ที่สุดที่เกี่ยวข้องกับการวิจัยโรคมะเร็งในประเทศญี่ปุ่น ซึ่งอยู่ในชินจุกุ กรุงโตเกียว สมาคมนี้มุ่งเน้นไปที่ทุกแง่มุมของการวิจัยโรคมะเร็ง รวมทั้งพื้นฐานทางคลินิก และการนำงานวิจัยไปใช้ให้เกิดประโยชน์สู่การศึกษาเกี่ยวกับสาเหตุของโรค, การป้องกัน, การวินิจฉัยโรค และการรักษาโรคมะเร็ง โดยก่อตั้งขึ้นเมื่อปี ค.ศ. 1941 ซึ่งสมาคมมีสมาชิกมากกว่า 16,000 รายวัตถุประสงค์และกิจกรรม วัตถุประสงค์และกิจกรรม. วัตถุประสงค์ของสมาคมโรคมะเร็งแห่งประเทศญี่ปุ่น คือการส่งเสริมการวิจัยโรคมะเร็ง เป็นเจ้าภาพจัดประชุมประจำปีและการประชุมวิชาการอื่น ๆ (เช่น การประชุมสัมมนาและการประชุมหนึ่งครั้งหรือสองครั้งต่อปี), จัดบรรยายเปิดให้ประชาชนทั่วไป และตีพิมพ์วารสาร การประชุมประจำปีครั้งที่ 72 ของสมาคมโรคมะเร็งแห่งประเทศญี่ปุ่นจัดขึ้นที่แปซิฟิโค โยะโกะฮะมะ ระหว่างวันที่ 3 ถึง 5 ตุลาคม ค.ศ. 2013ประวัติ ประวัติ. ในปี ค.ศ. 1941 มะตะโร นะงะโยะ ผู้เป็นประธานมูลนิธิเพื่อการวิจัยโรคมะเร็งแห่งประเทศญี่ปุ่น ได้เสนอรากฐานขององค์กรใหม่ที่เกี่ยวข้องกับการวิจัยโรคมะเร็ง และสมาคมโรคมะเร็งแห่งประเทศญี่ปุ่นได้รับการก่อตั้งและเข้าร่วมสมาคมแพทย์แห่งประเทศญี่ปุ่นในปีเดียวกัน นอกจากนี้ สมาคมโรคมะเร็งแห่งประเทศญี่ปุ่นได้เป็นสมาชิกเต็มรูปแบบของสหภาพเพื่อการควบคุมมะเร็งนานาชาติในปี ค.ศ. 1968มะเร็งวิทยา มะเร็งวิทยา. สมาคมโรคมะเร็งแห่งประเทศญี่ปุ่นได้ตีพิมพ์แคนเซอร์ไซเอนซ์ ซึ่งมีการตรวจสอบโดยผู้เชี่ยวชาญและวารสารแบบเสรีเต็มรูปแบบ วารสารรายเดือนนี้ได้รับการจัดทำครั้งแรกโดยยะมะงิวะ คะสึซะบุโร ซึ่งเป็นนักวิจัยโรคมะเร็งของประเทศญี่ปุ่นในปี ค.ศ. 1907 โดยเผยแพร่บทความต้นฉบับที่กล่าวถึงงานวิจัยต้นฉบับในสาขาวิชาพื้นฐาน, การแปล และการวิจัยโรคมะเร็งทางคลินิก นอกจากนี้ยังตอบรับรายงานและกรณีศึกษารางวัลสมาคม รางวัลสมาคม. รางวัลวิชาการที่ได้รับการก่อตั้งโดยสมาคมโรคมะเร็งแห่งประเทศญี่ปุ่น ได้แก่ :- รางวัลโทะมิโซ โยะชิดะ - รางวัลมะตะโร นะงะโยะ - รางวัลการระดมทุนจากสมาคมโรคมะเร็งแห่งประเทศญี่ปุ่น - รางวัลเจซีเอ-เมาเวอร์เนย์ - รางวัลเจซีเอ-ซีเอชเอเอโอ</doc>
