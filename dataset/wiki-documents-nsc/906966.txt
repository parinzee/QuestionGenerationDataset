<doc id="906966" url="https://th.wikipedia.org/wiki?curid=906966" title="องค์การบริหารส่วนตำบลกุดเพียขอม">องค์การบริหารส่วนตำบลกุดเพียขอม องค์การบริหารส่วนตำบลกุดเพียขอม เป็นองค์กรปกครองส่วนท้องถิ่นแห่งหนึ่งในอำเภอชนบท จังหวัดขอนแก่น มีลักษณะภูมิประเทศเป็นที่ราบสูง ดินเป็นดินร่วนปนทราย ไม่มีภูเขา เหมาะสําหรับการทํานา,ทําไร่และเลี้ยงสัตว์ ห่างจากตัวอําเภอชนบท 5 กิโลเมตร ห่างจากตัวจังหวัดขอนแก่น ระยะทางประมาณ 60 กิโลเมตรข้อมูลทั่วไป ข้อมูลทั่วไป. ที่ตั้งและอาณาเขต องค์การบริหารส่วนตำบลกุดเพียขอม ตั้งอยู่ทางใต้ของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ                  จรดกับ พื้นที่ เทศบาลตำบลชลบถวิบูลย์ - ทิศใต้                      จรดกับ พื้นที่ องค์การบริหารส่วนตำบลห้วยแก - ทิศตะวันออก            จรดกับ พื้นที่ องค์การบริหารส่วนตำบลหนองปลาหมอ (อำเภอโนนศิลา) - ทิศตะวันตก              จรดกับ พื้นที่ องค์การบริหารส่วนตำบลโนนพะยอม ประวัติก ในอดีตบ้านกุดเพียขอมเดิมเป็นดินแดนที่พวกขอมได้เข้ามาจับจองที่ดินแห่งนี้เป็นที่ทํากินและได้สร้างทํานบกั้นน้ำ เรียกว่า "ฝายขอม" คําว่า "เพีย" มาจากคําว่า "เพี้ยเมือง" เป็นตําแหน่งทางการปกครองในสมัยก่อน คําว่า "กุด" ในภาษีอีสานหมายถึง แอ่งน้ำ บริเวณบ้านกุดเพียขอม จึงได้ชื่อว่า "กุดเพียขอม" แปลรวมกันว่า "แอ่งน้ำเจ้าเมืองของคนขอม" กุดเพียขอม แรกเริ่มเป็นหมู่บ้านในการปกครองของตำบลชนบท เมื่อครั้นอำเภอชนบทถูกยุบรวมกับอำเภอบ้านไผ่ ต่อมาวันที่ 31 พฤษภาคม พ.ศ. 2508 ทางราชการได้แบ่งท้องที่ตำบลชนบท อำเภอบ้านไผ่ออกมาจัดตั้งขึ้นเป็นตำบลใหม่ ชื่อว่า "ตำบลกุดเพียขอม" ขึ้นตรงต่อปกครองอำเภอบ้านไผ่ จนกระทั่งทางราชการได้จัดตังอำเภอชนบทขึ้นอีกครั้ง จึงมีผลทำให้ตำบลกุดเพียขอม โอนมาขึ้นตรงต่ออำเภอชนบทจนถึงปัจจุบัน ต่อมาเมื่อวันที่ 5 กรกฎาคม พ.ศ. 2516 ทางราชการได้ให้จัดตั้งเป็น สภาตำบลกุดเพียขอม ซึ่งมีหน้าที่กำกับดูแลและกำหนดแผนพัฒนา เมื่อปี พ.ศ. 2531 ท้องที่ตําบลกุดเพียขอม แบ่งการปกครองออกเป็น 14 หมู่บ้าน ซึ่งมีประชากรหนาแน่นทางราชการจึงแบ่งแยกท้องที่ออกไปเป็นตําบลโนนพะยอม จึลมีผลทําให้ตําบลกุดเพียขอมมีหมู่บ้านในปกครองทั้งหมด 7 หมู่บ้าน จนกระทั่งเมื่อวันที่ 16 ธันวาคม พ.ศ. 2539 กระทรวงมหาดไทยมีประกาศให้เปลี่ยนแปลงฐานะจาก สภาตำบลกุดเพียขอม เป็น องค์การบริหารส่วนตำบลกุดเพียขอมจนถึงปัจจุบันการปกครอง การปกครอง. องค์การบริหารส่วนตำบลกุดเพียขอม ปกครองครอบคลุมพื้นที่บางส่วนของตำบลกุดเพียขอม (นอกเขตเทศบาลตำบลชนบท) จำนวน 8 หมู่บ้าน ได้แก่</doc>
