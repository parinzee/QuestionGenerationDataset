<doc id="951880" url="https://th.wikipedia.org/wiki?curid=951880" title="อำมาตย์ตรี หลวงศรีสุพรรณราช">อำมาตย์ตรี หลวงศรีสุพรรณราช ประวัติ หลวงศรีสุพรรณราช (แสวง ศรีสุพรรณราช) ๑.คุณลุงฉิม ๒.คุณป้าเจียม ๓.คุณป้าก๊ก ๔.คุณหลวงศรีสุพรรณราช วันที่ ๘ กันยายน พ.ศ. ๒๔๖๒ ได้รับพระราชทานยศ เป็น รองอำมาตย์ตรี วันที่ ๑ กันยายน พ.ศ. ๒๔๖๗ ได้รับพระราชทานยศ เป็น รองอำมาตย์โท วันที่ ๘ กรกฎาคม พ.ศ. ๒๔๖๙ ได้รับพระราชทานยศ เป็น รองอำมาตย์เอก วันที่ ๘ กรกฎาคม พ.ศ. ๒๔๗๐ ได้รับพระราชทานยศ เป็น อำมาตย์ตรี วันที่ ๒๐ สิงหาคม พ.ศ. ๒๔๖๒ ได้รับพระราชทานบรรดาศักดิ์ เป็น ขุนศรีสุพรรณราช วันที่ ๘ กรกฎาคม พ.ศ. ๒๔๗๑ ได้รับพระราชทานบรรดาศักดิ์ เป็น หลวงศรีสุพรรณราช วันที่ ๘ กรกฎาคม พ.ศ. ๒๔๗๒ ได้รับพระราชทานเบญจมาภรณ์ มงกุฎไทย (บ.ม.) วันที่ ๖ กรกฎาคม พ.ศ. ๒๔๗๔ ได้รับพระราชทานเบญจมาภรณ์ ช้างเผือก (บ.ช.) วันที่ ๒๐ พฤษภาคม พ.ศ. ๒๔๘๐ ได้รับพระราชทานจตุรถาภรณ์ มงกุฎไทย (จ.ม.) วันที่ ๒๓ พฤษภาคม พ.ศ. ๒๔๘๑ ได้รับพระราชทานจตุรถาภรณ์ ช้างเผือก (จ.ช.) วันที่ ๒๐ สิงหาคม พ.ศ. ๒๔๘๔ ได้รับพระราชทานตริตาภรณ์ มงกุฎไทย (ต.ม.) วันที่ ๒๐ สิงหาคม พ.ศ. ๒๔๘๔ ได้รับพระราชทานเหรียญจักรพรรดิ์มาลา (ร.จ.พ.) วันที่ ๒๐ สิงหาคม พ.ศ. ๒๔๘๕ ได้รับพระราชทานตริตาภรณ์ ช้างเผือก (ต.ช.) คุณพ่อรักงานทางด้านเกษตรกรรมนี้มาก แม้จะรับราชการทางด้านบัญชีก็ตาม ได้มีความใฝ่ฝันอยู่เสมอที่จะได้เป็นเจ้าของสวนหรือฟาร์มสักแห่งหนึ่ง เนื่องจากตำแหน่งหน้าที่คณะกรรมการตรวจเงินแผ่นดิน ทำให้ต้องออกตรวจราชการต่างจังหวัดอยู่เสมอ และต้องอยู่แห่งละนานวัน จึงยังไม่มีโอกาสให้จับงานทางด้านกสิกรรมอย่างจริงจัง แม้กระนั้นด้วยใจรัก ก็ได้จับจองที่ดินที่ตำบลดงบัง จังหวัดปราจีนบุรีไว้ ตั้งแต่ครั้งการเดินทางยังยากลำบาก เพราะยังไม่มีรถไฟไปถึง ได้ลงทุนทำไร่ในที่ดินแห่งนั้นอยู่พักหนึ่ง แต่ไม่ประสพความสำเร็จแต่อย่างใด ทั้งนี้เพราะไม่มีเวลาที่จะไปควบคุมด้วยตนเอง และความรู้ทางด้านกสิกรรมมียังไม่เพียงพอ แต่คุณพ่อไม่เคยท้อถอยหรือหมดความมานะพยายาม กลับเป็นการกระตุ้นให้ศึกษาหาความรู้ทางด้านนี้เพิ่มขึ้น จนกระทั่ง พ.ศ. ๒๔๘๙ หลังจากสงครามโลกครั้งที่สองสงบลงแล้ว คุณพ่อได้กราบถวายบังคมลาจากราชการ เพื่อขอรับพระราชทานบำนาญ และในระยะนี้เองที่ท่านได้มีโอกาสอย่างเต็มที่ในการประกอบกิจทางด้านกสิกรรม คุณพ่อเคยปรารภ เสมอมาว่า “การทำกสิกรรมก็ทำให้มีการอยู่ดีกินดีได้เหมือนกัน ถ้าทำถูกวิธีและโอกาส” ในขณะนั้นเผอิญได้รับการชักชวนจากเพื่อนฝูงหลายท่าน ให้ไปทำไร่ที่จังหวัดจันทบุรี จึงได้เดินทางไปดูและตัดสินใจซื้อที่ดินที่นั่น ในระยะแรกได้ทำการปลูกอ้อยและทำน้ำตาลทรายอยู่สามปี มีการขาดทุนทุกปี เพราะราคาน้ำตาลลด เนื่องจากยังไม่มีการจำกัดการสั่งน้ำตาลเข้าในประเทศ และอีกประการหนึ่งมีทุนรอนไม่เพียงพอจะขยายงานใหญ่โตได้ จึงหันมาปลูกส้มเขียวหวานและยางพาราแทนเป็นส่วนใหญ่ นอกจากนั้นก็มีเงาะมังคุด และทุเรียนอยู่บ้าง เมื่อ พ.ศ. ๒๔๙๓ และอีก ๕ ปีต่อมา ส้มก็ให้ผลแต่ไม่สมบูรณ์ เกิดอุปสรรคต่างๆหลายอย่าง คุณพ่อได้พยายามปรับปรุงแก้ไข โดยการศึกษาค้นคว้าด้วยตนเองจากตำราจากต่างประเทศบ้าง ขอความช่วยเหลือจากผู้ทรงคุณวุฒิฯและเชี่ยวชาญในด้านเกษตรกรรมบ้าง เป็นต้นว่า อาจารย์เริ่ม บูรณฤกษ์ อาจารย์อารี แก้วงาม และอีกหลายท่านที่ได้ให้คำช่วยเหลือแนะนำ จนส้มได้ผลเป็นที่พอใจ ผลประโยชน์ที่ได้มาทั้งหมดนั้นได้กลับทุ่มเทลงไปในการปรับปรุงสวนส้มให้เจริญยิ่งขึ้นทั้งสิ้น โดยไม่ได้คำนึงถึงประโยชน์สุขส่วนตัวเลย คุณพ่อรักและฝังจิตใจอยู่กับไร่ที่จันทบุรีอย่างจริงจัง จนกระทั่งเคยปรารภกับลูกว่า ถ้าหากท่านหาชีวิตไม่แล้ว ก็ขอให้ฝังร่างของท่านไว้ที่สวนจันทบุรีนี้ พร้อมทั้งได้กำหนดสถานที่ไว้อย่างเรียบร้อย</doc>
