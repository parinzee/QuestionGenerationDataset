<doc id="191460" url="https://th.wikipedia.org/wiki?curid=191460" title="แซมมวล ป.คันนิ่งแฮม">แซมมวล ป.คันนิ่งแฮม แซมมวล ป.คันนิ่งแฮม () ผู้รักษาประตูลูกครึ่งไทย-อเมริกันของสโมสรฟุตบอลแอร์ฟอร์ซ เซ็นทรัล เอฟซี ผ่านการเล่นฟุตบอลให้กับสโมสรต่างๆหลายสโมสร เช่นเมืองทอง ยูไนเต็ด ,ราชประชา,การไฟฟ้าส่วนภูมิภาค และเป็นผู้เล่นฟุตบอลชายทีมชาติไทยชุดอายุ ไม่เกิน 23 ปี แข่งขันในกีฬาเอเชียนเกมส์ 2010 ที่สาธารณรัฐประชาชนจีน รวมถึงเคยถูกเรียกให้ติดทีมชาติไทยชุดใหญ่ในฐานะตัวสำรองมาแล้ว ใน ปี 2553ประวัติ ประวัติ. แซมมวล ป. คันนิ่งแฮม เกิดเมื่อวันที่ 18 มกราคม 2532 ที่อำเภอเมือง จังหวัดสกลนคร มีแม่เป็นชาวไทย และพ่อเป็นชาวแอฟริกันอเมริกัน เริ่มศึกษาในระดับชั้นประถมที่โรงเรียน เซนต์โยเซฟสกลนครจากนั้นจึงศึกษาต่อชั้นมัธยมศึกษาปีที่1 ที่โรงเรียนสกลราชวิทยานุกูลและเริ่มเล่นฟุตบอลในตำแหน่งกองหลังแต่เปลี่ยนมาเป็นผู้รักษาประตูในเวลาต่อมา จากนั้นแซมมวลย้ายมาเรียนในกรุงเทพที่โรงเรียนอัสสัมชัญธนบุรีและติดทีมชาติชุดอายุไม่เกิน17ปี ไปแข่งชิงแชมป์โลกที่ประเทศญี่ปุ่น จากนั้นก็ได้เป็นหนึ่งในทีมนักเรียนไทยชุดแชมป์นักเรียนเอเซียที่อินโดนีเซียพร้อมรางวัลผู้รักษาประตูยอดเยี่ยมประจำทัวนาเมนต์ และได้แชมป์ฟุตบอลนักเรียน รุ่น 18ปี ประเภท ข.กับโรงเรียนอัสสัมชัญธนบุรีการเล่นฟุตบอลอาชีพราชประชา และ เมืองทองฯ ยูไนเต็ดฤดูกาล 2549 การเล่นฟุตบอลอาชีพ. ราชประชา และ เมืองทองฯ ยูไนเต็ด. ฤดูกาล 2549. แซมมวลเล่นในระดับสโมสรครั้งแรกเมื่อได้เข้าร่วมทีมราชประชาลงแข่งขันฟุตบอลถ้วยพระราชทาน ข. ครั้งที่ 73 ปี พ.ศ. 2549 โดยเป็นผู้รักษาประตูตัวสำรองฤดูกาล 2550 ฤดูกาล 2550. ฤดูกาล 2550 แซมมวลย้ายไปร่วมทีมเมืองทอง-หนองจอก ยูไนเต็ด ในลีกภูมิภาค ดิวิชั่น 2 ภายใต้การคุมทีมของ นพพร เอกศาสตรา ด้วยสัญญายืมตัวจากราชประชา 1ปี โดยฤดูกาลนี้เป็นฤดูกาลแรกที่สโมสรเปลี่ยนมาใช้ชื่อเมืองทอง-หนองจอก ยูไนเต็ด หลังจากใช้ชื่อเดิมคือโรงเรียนหนองจอกพิทยานุสรณ์ ลงแข่งขันในฤดูกาลก่อน แซมมวลได้เล่นเป็นตัวจริงและช่วยให้ทีมคว้าแชมป์และได้สิทธิเลื่อนชั้นขึ้นไปเล่นในไทยลีก ดิวิชัน 1 ในขณะที่สโมสรราชประชาต้นสังกัดที่แท้จริงของเขาสามารถคว้าแชมป์ฟุตบอลถ้วยพระราชทาน ข 2550/51และได้เลื่อนขึ้นมาเล่นลีกภูมิภาค ดิวิชัน 2ฤดูกาล 2551 ฤดูกาล 2551. ฤดูกาล 2551 สโมสรราชประชา เรียกแซมมวล ป. คันนิ่งแฮม กลับมาอยู่ในทีมอีกครั้ง เพื่อลงแข่งขันในลีกภูมิภาค ดิวิชั่น 2 ฤดูกาล 2551 สาย A. และเป็นกำลังสำคัญช่วยให้ทีมรอดพ้นจากการตกชั้นได้เมื่อจบฤดูกาล โดยราชประชาได้อันดับที่ 6 ของสาย และมีคะแนนห่างจากทีมที่ตกชั้นเพียง 1 คะแนนการไฟฟ้าส่วนภูมิภาคฤดูกาล 2552 การไฟฟ้าส่วนภูมิภาค. ฤดูกาล 2552. ในเดือน มกราคม พ.ศ. 2552 แซมมวลได้ย้ายมาเล่นกับทีมในระดับไทยพรีเมียร์ลีกเป็นครั้งแรก โดยเปิดตัวในฐานะผู้เล่นใหม่ของสโมสรการไฟฟ้าส่วนภูมิภาค ภายใต้การคุมทีมของประพล พงษ์พาณิช ที่ได้แชมป์ในฤดูกาลที่แล้ว และได้สิทธิแข่งขันรายการเอเอฟซี แชมเปียนส์ลีก รอบคัดเลือกในปีนี้ โดยแซมมวลได้รับเสื้อหมายเลข 18 และต้องแย่งตำแหน่งมือหนึ่งในทีมกับ อัมรินทร์ เยาดำ เขาได้รับโอกาสลงสนามให้สโมสรเป็นครั้งแรกในการแข่งขันฟุตบอลชิงถ้วยพระราชทานควีนสคัพ ครั้งที่ 33 รอบคัดเลือก เดือนกุมภาพันธ์ พ.ศ. 2552 ถึงแม้สโมสรจะได้ที่ 1 ของกลุ่ม B. แต่ก็ตกรอบตัดเชือก จึงไม่ผ่านเข้าไปเล่นในรอบสุดท้าย ส่วนรายการเอเอฟซี แชมเปียนส์ลีกสโมสรตกรอบคัดเลือกอีกเช่นกันด้วยการแพ้สโมสรสิงคโปร์ อาร์มฟอร์ซไป 1-4 จึงต้องลงเล่นในถ้วยลำดับรองลงมาคือเอเอฟซีคัพ รอบแบ่งกลุ่ม แซมมวลได้ลงสนามในเกมส์ระดับไทยพรีเมียร์ลีกเป็นครั้งแรกเมื่อวันที่ 10 เมษายน พ.ศ. 2552 ในเกมส์ไทยแลนด์พรีเมียร์ลีก 2552 นัดที่ 5 ที่เปิดบ้านแพ้ให้กับสโมสรบางกอกกล๊าส 1-2 ที่สนามกีฬากลางจังหวัดพระนครศรีอยุธยา โดยในช่วงแรกเขาต้องเป็นผู้รักษาประตูตัวสำรองเสียส่วนใหญ่ และได้ลงสนามในเอเอฟซีคัพ 1 นัด ในเกมส์รอบแบ่งกลุ่มนัดที่ 4 ของกลุ่ม H เมื่อวันที่ 21 เมษายน พ.ศ. 2552 ที่บุกไปเสมอสโมสรบินห์ เยือง 1-1 ที่สนามโก เด๋า สเตเดี้ยม เมืองถูเหย่าโมท ประเทศเวียดนาม ต่อมาเมื่อทีมตกรอบแบ่งกลุ่มเอเอฟซี คัพ จึงมีการเปลี่ยนแปลงผู้ฝึกสอนเป็น ทองสุข สัมปหังสิต ในช่วงเดือน พฤษภาคม แซมมวลจึงได้ลงสนามเป็นตัวจริงมากขึ้น และได้ลงสนามในไทยลีกฤดูกาลนั้นทั้งสิ้น 11 นัด และสโมสรจบฤดูกาลด้วยอันดับ 9 หลังจบฤดูกาล 2552 สโมสรการไฟฟ้าส่วนภูมิภาค ได้ขายหุ้นของสโมสรให้นายเนวิน ชิดชอบ โดยหลังจากนายเนวิน ชิดชอบ เข้ารับตำแหน่งเป็นประธานสโมสรคนใหม่ ก็ให้สโมสรย้ายสนามเหย้าของทีมจากสนามกีฬากลางจังหวัดพระนครศรีอยุธยา ไปใช้สนามเขากระโดง สเตเดี้ยม (ไอ-โมบาย สเตเดี้ยม) และเปลี่ยนชื่อทีมเป็นบุรีรัมย์-พีอีเอ ทำให้แซมมวล ป. คันนิ่งแฮม และ อภิภู สุนทรพนาเวศ ที่ไม่พร้อมไปที่จังหวัดบุรีรัมย์ด้วยเหตุผลส่วนตัว แสดงความประสงค์ขอย้ายทีม ในเดือนพฤศจิกายน พ.ศ. 2552 ส่วนในระดับชาตินั้นจากการที่แซมมวล ป.คันนิ่งแฮม เคยเล่นให้ทีมชาติไทยชุดอายุไม่เกิน 20 ปี มาก่อน และมีประสบการณ์ในการเล่นระดับไทยพรีเมียร์ลีกและทัวร์นาเมนต์ระดับทวีปอย่างเอเอฟซี คัพมาแล้วในฤดูกาลนี้ จึงมีชื่อเป็นผู้เล่นที่มีลุ้นติดทีมชาติไทยชุดอายุไม่เกิน 23 ปี ในการแข่งขันกีฬาซีเกมส์ 2009 ที่กรุงเวียงจันทร์ ประเทศลาว แต่ก็ถูกตัดตัวออกในท้ายที่สุดทีโอที แคทฤดูกาล 2553 ทีโอที แคท. ฤดูกาล 2553. เดือน มกราคม พ.ศ. 2553 แซมมวลย้ายมาร่วมทีมทีโอที แคท เอฟซี ที่มีณรงค์ สุวรรณโชติ เป็นกุนซือใหญ่ในขณะนั้น โดยแซมมวลได้เสื้อหมายเลข 1 และได้โอกาสลงสนามให้ต้นสังกัดนัดแรกในการแข่งขันฟุตบอลชิงถ้วยพระราชทานควีนส์คัพ ครั้งที่ 34 รอบแรก ของกลุ่มที่ 2 เมื่อวันที่ 7 กุมภาพันธ์ พ.ศ. 2553 ที่สนามระยอง สเตเดี้ยม ซึ่งเป็นการพบกับสโมสรฟุตบอลฮากกา ที่ใช้ผู้เล่นของสโมสรฟุตบอลศรีราชา ลงแข่งขัน โดยจบลงที่ผลเสมอ 0-0 ในทัวร์นาเมนต์ดังกล่าว แซมมวล ลงเล่น เป็นตัวจริงทั้ง 3 นัดแต่ทีมตกรอบแรก ส่วนในเกมส์ไทยพรีเมียร์ลีก แซมมวลลงสนามในไทยพรีเมียร์ลีก 2553 ให้ทีโอที แคท นัดแรกในวันที่ 27 มีนาคม พ.ศ. 2553 ในเกมส์ที่บุกไปชนะสโมสรทีทีเอ็ม เอฟซี พิจิตร 0-1 ที่สนามกีฬาองค์การบริหารส่วนจังหวัดพิจิตร และสามารถโชว์ฟอร์มจนยึดตำแหน่งมือ 1 ภายในทีมได้ในช่วงต้นฤดูกาล จนไบรอัน ร็อบสัน โค้ชทีมชาติไทยในขณะนั้น ใส่ชื่อเขาอยู่ในทีมชาติชุดอายุไม่เกิน 23 ปี ที่จะแข่งขันเอเชียนเกมส์ 2010 ที่นครกว่างโจว ประเทศจีน ในช่วงปลายปี ในช่วงเดือน กรกฎาคม แซมมวลเสียตำแหน่งมือ 1 ในทีมให้กับ ฌอง มาร์ค เอ็นกูลู เบเยเม่ ผู้รักษาประตูชาวแคเมอรูน จึงตัดสินใจย้ายทีมในเลกที่ 2ทีทีเอ็ม พิจิตร ทีทีเอ็ม พิจิตร. ในเดือนสิงหาคม ช่วงเลกที่ 2 ของ ฤดูกาล 2553 แซมมวล ย้ายมาร่วมทีม ทีทีเอ็ม เอฟซี พิจิตร และลงสนามเป็นนัดแรกให้ทีทีเอ็มในเกมส์ไทยพรีเมียร์ลีกที่เปิดบ้านแพ้สโมสรชลบุรี เอฟซี 0-2 เมื่อวันที่ 7 สิงหาคม พ.ศ. 2553 ที่สนามกีฬาองค์การบริหารส่วนจังหวัดพิจิตร แม้แซมมวลจะทำผลงานในสนามได้ดีเมื่อได้รับโอกาส แต่การลงเล่นภายใต้การคุมทีมของโชเซ่ อัลเวส บอร์จีส โค้ชชาวบราซิล แซมมวล ป. คันนิ่งแฮมก็ยังไม่สามารถแย่งตำแหน่งตัวจริงในทีมมาอย่างถาวรได้ โดยเขาต้องสลับกันลงสนามกับทศพร ศรีเรือง นายทวารที่เป็นตัวจริงในเลกแรก และได้ลงสนามในไทยพรีเมียร์ลีกให้สโมสรในเลกที่ 2 ทั้งสิ้น 7 นัด หลังจากที่สโมสรทีทีเอ็ม เอฟซี พิจิตร จบไทยพรีเมียร์ลีกฤดูกาล 2553 ด้วยอันดับ 13 และรอดพ้นจากการตกชั้นอย่างหวุดหวิด แซมมวลก็ได้รับการคัดเลือกจากไบรอัน ร็อบสัน ให้เป็นหนึ่งในนักเตะทีมชาติไทย ชุดอายุไม่เกิน 23 ปี เดินทางไปแข่งขันกีฬาเอเชียนเกมส์ 2010ที่ นครกว่างโจว ประเทศจีน แซมมวล ได้ลงเล่นให้ทีมชาติไทย ชุดอายุไม่เกิน 23 ปีเป็นครั้งแรกในการแข่งขันกระชับมิตรกับทีมชาติเติร์กเมนิสถาน ชุดอายุไม่เกิน 23 ปี เมื่อวันที่ 7 พฤศจิกายน พ.ศ. 2553 ที่สนามไทย-ญี่ปุ่น ดินแดง ซึ่งจบลงด้วยผลเสมอ 2-2 ในการแข่งขันเอเชี่ยนเกมส์ แซมมวลเป็นผู้รักษาประตูตัวสำรองของกวิน ธรรมสัจจานันท์ และได้ลงสนามในนัดสุดท้ายของรอบแบ่งกลุ่มที่ทีมชาติไทยเสมอกับมัลดีฟท์ไป 0-0 เมื่อวันที่ 11 พฤศจิกายน ที่สนามกีฬาหวงผู่ ต่อมากวิน ธรรมสัจจานันท์ ผู้รักษาประตูตัวจริงเกิดอาการบาดเจ็บที่กระดูกฝ่ามืออย่างกะทันหันระหว่างฝึกซ้อม แซมมวลจึงได้ลงเป็นตัวจริงในรอบ 16 ทีมสุดท้ายที่พบกับทีมชาติเติร์กเมนิสถาน เมื่อวันที่ 16 พฤศจิกายน ที่สนามเยว่ซิว สเตเดี้ยม โดยทีมชาติไทยต้องเหลือตัวผู้เล่นแค่ 10 คน แต่แซมมวลป้องกันประตูได้อย่างเหนียวแน่นและเป็นกำลังสำคัญให้ทีมชาติไทยชนะ 1-0 ผ่านเข้าไปเล่นในรอบ 8 ทีมสุดท้าย ในรอบ 8 ทีมสุดท้ายวันที่ 19 พฤศจิกายน ทีมชาติไทยต้องโคจรมาพบกับทีมชาติญี่ปุ่น และไม่สามารถต้านทานความแข็งแกร่งของขุนพลจากแดนซามูไรได้ และแพ้ไป 0-1บีอีซี เทโรศาสนฤดูกาล 2554 บีอีซี เทโรศาสน. ฤดูกาล 2554. หลังจากที่ทำผลงานได้ดีในกีฬาเอเชียนเกมส์ 2010 สโมสรบีอีซี เทโรศาสน จึงเซ็นสัญญานำแซมมวล มาร่วมทีมในเดือน มกราคม พ.ศ. 2554 โดยแซมมวลได้เสื้อหมายเลข 18 การลงเล่นให้บีอีซี เทโรศาสนในยุคที่มีปีเตอร์ บัตเลอร์ กุนซือชาวอังกฤษเป็นโค้ช แซมมวล ป. คันนิ่งแฮม ตกเป็นผู้รักษาประตูมือสาม ต่อจากทนงศักดิ์ พันภิพัฒน์ที่เป็นมือหนึ่ง และพิศาล ดอกไม้แก้วที่เป็นมือสอง และไม่ได้ถูกส่งลงสนามเลยตลอดครึ่งฤดูกาลแรก สโมสรศรีสะเกษ เอฟซี และสโมสรบุรีรัมย์ เอฟซี (ปัจจุบันคือสงขลา ยูไนเต็ด) จึงยื่นข้อเสนอขอยืมตัวแซมมวล มาเล่นในเลกที่ 2 แต่ถูกบีอีซี เทโรศาสนปฏิเสธในท้ายที่สุดสุพรรณบุรี เอฟซี สุพรรณบุรี เอฟซี. ในเลกที่ 2 ของฤดูกาล 2554 แซมมวล ได้ย้ายมาเล่นในดิวิชั่น 1 ให้ทีมสุพรรณบุรี เอฟซี ด้วยสัญญายืมตัว และได้เสื้อหมายเลข 34 โดยหลังจากแซมมวล ย้ายมาร่วมทีมสุพรรณบุรีได้ไม่นานก็ได้รับบาดเจ็บหนักที่หัวเข่า ต้องเข้ารับการผ่าตัดและพักฟื้นเป็นระยะเวลานาน โดยที่ยังไม่มีโอกาสลงเล่นให้สโมสร และเมื่อจบฤดูกาลจึงกลับต้นสังกัดเดิม โดยในฤดูกาลนี้เป็นฤดูกาลที่แซมมวล ไม่ได้ลงสนามในลีกเลยแม้แต่นัดเดียวบีอีซี เทโรศาสน รอบที่ 2ฤดูกาล 2555 บีอีซี เทโรศาสน รอบที่ 2. ฤดูกาล 2555. หลังประสบปัญหาบาดเจ็บ และหมดสัญญายืมตัว แซมมวล กลับมาเป็นผู้รักษาประตูตัวสำรองของบีอีซี เทโรศาสน อีกครั้ง ในไทยพรีเมียร์ลีก 2555 ฤดูกาลนี้แซมมวล ป. คันนิ่งแฮม ได้โอกาสลงสนามในไทยพรีเมียร์ลีกให้กับบีอีซี เทโรศาสน เป็นครั้งแรกนับตั้งแต่ย้ายมาเมื่อฤดูกาลที่แล้ว ในวันที่ 2 มิถุนายน พ.ศ. 2555 ในเกมส์ที่บีอีซี เทโรศาสน เสมอกับสโมสรฟุตบอลบีบีซียู 1-1 ที่สนามเทพหัสดิน และลงสนามในเกมส์โตโยต้า ลีกคัพ 2555 รอบ 64 ทีมสุดท้าย วันที่ 10 มิถุนายน พ.ศ. 2555 โดยบุกไปชนะลำปาง 0-5 ที่สนามกีฬากลางจังหวัดลำปาง ผ่านเข้ารอบ 32 ทีมสุดท้าย ในโตโยต้า ลีก คัพ รอบ 32 ทีมสุดท้าย วันที่ 11 กรกฎาคม พ.ศ. 2555 แซมมวล ได้ลงสนามอีกครั้งโดยนัดนี้ต้องไปเยือนสโมสรลำพูน วอริเออร์ส ที่สนามแม่กวง สเตเดี้ยม และทีมของเขาเอาชนะเจ้าบ้านไปได้ 2-1 แต่นับจากนั้นก็ไม่ได้ลงสนามอีกเลย จึงตัดสินใจย้ายทีมในที่สุดแอร์ฟอร์ซฤดูกาล 2556 แอร์ฟอร์ซ. ฤดูกาล 2556. กลางเดือนธันวาคม พ.ศ. 2555 แซมมวล เดินทางมาทดสอบฝีเท้ากับสโมสรแอร์ฟอร์ซ ยูไนเต็ด ที่ขณะนั้นลงเล่นในยามาฮ่า ลีก วัน และผ่านการทดสอบฝีเท้าจนได้เซ็นสัญญากับทีม แซมมวล ป. คันนิ่งแฮม ลงสนามให้ต้นสังกัดเป็นครั้งแรก ในเกมส์ยามาฮ่า ลีก วัน ฤดูกาล 2556เมื่อวันที่ 2 มีนาคม พ.ศ. 2556 ภายใต้การคุมทีมของนาวาอากาศโท นราศักดิ์ บุญเกลี้ยง โดยเป็นการบุกไปชนะสโมสรระยอง เอฟซี 1-2 ถึงสนามกีฬากลางจังหวัดระยอง จากการที่แซมมวลได้เป็นผู้รักษาประตูมือหนึ่งของทีม และได้ลงสนามอย่างต่อเนื่อง ทำให้การลงเล่นในฤดูกาลนี้แซมมวลมีความมั่นใจและกลับมาอยู่ในฟอร์มที่ยอดเยี่ยมอีกครั้ง โดยสามารถพาทีมคว้าแชมป์ ยามาฮ่า ลีกวัน เลื่อนชั้นกลับมาอยู่ไทยพรีเมียร์ลีกได้เป็นครั้งแรกในรอบ 10 ปี และทีมเสียประตูไปเพียง 28 ประตูจาก 34 นัด โดยแซมมวลลงเล่นในลีก วัน ฤดูกาลนั้นถึง 28 นัดฤดูกาล 2557 ฤดูกาล 2557. ในไทยพรีเมียร์ลีก 2557 สโมสรได้เซ็นสัญญาคว้าตัว แมนเทวา ล่ามสมบัติ ผู้รักษาประตูจากสโมสรนครราชสีมา เอฟซี มาร่วมทีม ทำให้แซมมวล กลายเป็นตัวสำรอง โดยหลุดไปเป็นมือสามของทีม ต่อจากแมนเทวา ล่ามสมบัติ ที่เป็นมือหนึ่ง และวัชรพล บุญชั้น ที่เป็นมือสองของทีม ด้วยการเล่นที่ไม่แน่นอน และออกลูกผิดพลาดหลายครั้ง ทำให้ แมนเทวา โดนดร๊อปไปช่วงนึง โดยเป็นโอกาสของ วัชรพล บุญชั้น ประตูมือสอง ซึ่งก็ทำผลงานได้ไม่ดีเช่นเดียวกัน จนแอร์ฟอร์ซต้องกลับมาใช้แซมมวล ลงเฝ้าเสาเป็นตัวจริงอีกครั้ง โดยแซมมวลได้ลงสนามเป็นครั้งแรกในฤดูกาลนี้ ในเกมส์ไทยพรีเมียร์ลีก วันที่ 26 เมษายน พ.ศ. 2557 ที่ออกไปแพ้สโมสรสุพรรณบุรี เอฟซี 0-1 ที่สนามกีฬากลางจังหวัดสุพรรณบุรี แต่ก็เล่นได้ไม่จบเกมส์ ในช่วงทดเวลาแซมมวลได้รับบาดเจ็บโคนขาหนีบในจังหวะป้องกันประตูจนต้องถูกเปลี่ยนตัวออก และเข้ารับการรักษาทำให้ไม่สามารถซ้อมและลงสนามให้ทีมได้เป็นระยะเวลานาน ในช่วงกลางเดือนมิถุนายน พ.ศ. 2557 ขณะที่แซมมวลกำลังอยู่ในช่วงรักษาอาการบาดเจ็บ สโมสรได้ปล่อย วัชรพล บุญชั้น ไปให้อ่างทอง เอฟซี ยืมตัวในเลกที่ 2 และคว้าผู้รักษาประตูมาเพิ่มอีก 2 คนคือโกสินทร์ เหมบุตร ที่ยืมตัวมาจากสโมสรอาร์มี่ ยูไนเต็ด และจักรพงศ์ เรณุมาศ จากสโมสรเกร็กคู ลูกทัพฟ้า ปทุมธานี โดยในเลกที่ 2 โกสินทร์ เหมบุตร ได้เป็นผู้รักษาประตูมือหนึ่งของทีมผลงานระดับสโมสรผลงานระดับสโมสร. - แชมป์ ลีกภูมิภาค ดิวิชั่น 2 ฤดูกาล2550 (เมืองทอง-หนองจอก ยูไนเต็ด) - แชมป์ ยามาฮ่า ลีก วัน ฤดูกาล2556 (สโมสรฟุตบอลแอร์ฟอร์ซ เซ็นทรัล)ผลงานระดับชาติผลงานระดับชาติ. - ทีมชาติไทยชุดอายุไม่เกิน 17 ปี แข่งเยาวชนชิงแชมป์โลกรอบคัดเลือก ที่ญี่ปุ่น- ทีมนักเรียนไทยชุดแชมป์นักเรียนเอเซียพร้อมรางวัลผู้รักษาประตูยอดเยี่ยม ที่อินโดนีเซีย- ทีมนักเรียนไทยชุดรองแชมป์นักเรียนเอเซีย ที่เวียดนาม- ทีมชาติไทยชุดอายุไม่เกิน 20 ปี ลงแข่งเยาวชนชิงแชมป์โลกรอบคัดเลือก - ทีมชาติไทยชุด เอเชี่ยนเกมส์ ที่ประเทศ จีน ลงเล่นในรอบแปดทีมสุดท้ายพบกับเติร์กเมนิสถาน</doc>
