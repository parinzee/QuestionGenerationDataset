<doc id="64626" url="https://th.wikipedia.org/wiki?curid=64626" title="อะโลนอินเดอะดาร์ก (2008)">อะโลนอินเดอะดาร์ก (2008) อะโลนอินเดอะดาร์ก, หรือชื่อเดิม อะโลนอินเดอะดาร์ก: เนียร์เดธอินเวสติเกชัน หรือที่รู้จักกันในชื่อ อะโลนอินเดอะดาร์ก 5 เป็นเกมชุดลำดับที่ห้าของเกมชุด อะโลนอินเดอะดาร์ก ของค่าย Atari พัฒนาโดย Eden Games ลงเครื่องเล่น เพลย์สเตชัน 3, เอกซ์บอกซ์ 360, และพีซี ส่วน Hydravision Entertainment พัฒนา ลงใน เพลย์สเตชัน 2 และ วี สำหรับเกมนี้บนเครื่องเพลย์สเตชัน 3 เกมจะใช้ชื่อว่า Alone in the Dark: Inferno ซึ่งได้ปรับปรุงระบบและเนื้อหาบางส่วนเนื้อเรื่อง เนื้อเรื่อง. เนื้อเรื่อของเกมเกิดขึ้นในยุคปัจจุบัน (ไม่มีการระบุว่าเกิดขึ้นในปีใด แต่คาดว่าน่าจะเกิดในปีเดียวกับที่เกมออก คือ ค.ศ. 2008) เอ็ดเวิร์ด คาร์นบี้ ตื่นขึ้นมาโดมีกลุ่มคนในชุดดำต้องการสังหารเขา ขณะที่เขากำลังถูกพาตัวไปสังหาร เกิดสิ่งเหนือธรรมชาติขึ้น รอยแยกมีชีวิตไล่เข่นฆ่าผู้คน เอ็ดเวิร์ดสามารถหนีจากกลุ่มคนชุดดำได้ แต่เขากลับลืมเรื่องราวทั้งหมดของตัวเขาไป เขาได้พบกับ ซาร่าห์ ฟลอเรส นักค้าศิลปะ เป็นหนึ่งในผู้รอดชีวิตที่ได้เดินทางร่วมกันเอ็ดเวิร์ด และ ธีโอฟิล แพดดิงตัน ชายผู้กุมความลับของเอ็ดเวิร์ดไว้ ซึ่งเขาได้บอกว่า หัวหน้าของกลุ่มคนชุดำที่ชื่อ โครว์ลี่ย์ เป็นต้นเหตุของเหตุการณ์ทั้งหมด เพราะเขาได้ปลดปล่อย ลูซิเฟอร์ ให้ออกมาจากสร้อยหินซึ่งเป็นศิลานักปราชญ์ ซึ่งเป็นที่กักขังของลูซิเฟอร์หลังจากที่เขาถูกขับไล่ออกจากสวรรค์ เอ็ดเวิร์ดจึงต้องค้นหา "เส้นทางแห่งแสง" เพื่อหยุดยั้งการคืนชีพอย่างสมบูรณ์ของลูซิเฟอร์ ระหว่างดำเนินเรื่องราวเอ็ดเวิร์ดจะพบว่าเขาคือเอ็ดเวิร์ด คาร์นบี้จากปี 1924 ซึ่งหายตัวไปในปี 1938 ก่อนที่จะปรากฏตัวมายังยุคนี้ เพราะว่าเขาคือ "ผู้นำพา" ซึ่งเป็นบุคคลสำคัญที่เกี่ยวข้องกับการกำเนิดของลูซิเฟอร์ เกมมีตอนจบสองแบบขึ้นอยู่กับการตัดสินใจตอนท้ายของผู้เล่นระบบเกม ระบบเกม. มุมมองของเกมจะเป็นมุมมองบุคคลที่หนึ่งและบุคคลที่สามสลับกันไปมา โดยมุมมองบุคคลที่สามเป็นมุมมองพื้นฐาน (มักจะปรับอัตโนมัติเวลาผู้เล่นถึงจุดหนึ่งของเกม) ขณะที่มุมมองบุคคลที่หนึ่งนั้นจะใช้เวลาที่เกมต้องการให้ผู้เล่นเห็นสิ่งของจากตาของเอ็ดเวิร์ด เช่น ขณะกำลังเปิดตู้ หรือ ขณะนั่งอยู่ในรถ หรือ เล็งปืน ระบบเกมจะเป็นลักษณะเปิดกว้าง นั่นคือในสถานการณ์หนึ่งผู้เล่นสามารถที่จะเลือกใช้วิธีการต่อสู้กับศัตรูได้หลากหลายรูปแบบ เช่น เอาน้ำมันราดกระสุนปืน เปลี่ยนเป็นกระสุนไฟ, เอาสเปรย์กับไฟแช็คมาใช้พ่นไฟ, เอาผ้ากับขวดน้ำมันมารวมกันกลายเป็นระเบิดขวด, เอาเทปกาวสองหน้าติดที่ขวดน้ำมันเพื่อโยนให้ติดศัตรู หรือจะใช้สิ่งของที่ตกอยู่ตามพื้นในการต่อสู้ก็ได้ การถืออาวุธในเกมะใช้ระบบถือมือซ้าย/มือขวา โดยผู้เล่นสามารถสร้างปฏิสัมพันธ์กับสิ่งของที่ถือได้หลายแบบขึ้นอยู่กับว่าผู้เล่นถืออะไร เช่น ถ้าถือสิ่งของที่ขว้างได้ กับ ปืน ก็จะสามารถขว้างของไปยังเป้าหมายและยิงของนั้นได้ (ซึ่งถ้าเป็นวัตถุเชื้อไฟก็สามารถระเบิดได้) ช่องเก็บของในเกมนี้จะอยู่ใต้เสื้อคลุมของเอ็ดเวิร์ด โดยจะแบ่งออกเป็นสามส่วนคือ ด้านซ้าย (ของชิ้นเล็กๆ) ตรงกลาง (ปืนกับไฟฉาย) ด้านขวา (ของที่ใช้ขว้าง) ด้านซ้ายและขวาจะใส่ของได้ด้านละสี่อย่าง ซึ่งของบางชิ้นสามารถเก็บรวมๆกันได้ (เช่น พลุฉุกเฉิน, แท่งเรืองแสง, ผ้าพันแผล) ระบบสุขภาพของเกมนี้จะเป็นความเสียหายตามจุดต่างๆในร่างกาย โดยผู้เล่นสามารถรักษาอาการบาดเจ็บได้โดยใช้สเปย์ ขณะที่อาการบาดเจ็บขนาดหนักจะทำให้มีเวลาจำกัดขึ้นที่หน้าจอ สามารถรักษาได้โดยใช้ผ้าพันแผล นอกจากนั้นเกมมีรถยนต์ให้ผู้เล่นขับ (เพราะจะมีช่วงนึงของเนื้อเรื่องที่ผู้เล่นจะได้อิสระในการสำรวจเซ็นทรัลพาร์ค) ซึ่งผู้เล่นสามารถมีปฏิสัมพันธ์กับรถยนต์ได้มากมาย เช่น เปิดช่องใส่ของ, เปิดวิทยุ, ต่อสายตรงเพื่อสตาร์ทรถโดยไม่ใช้กุญแจ และรวมไปถึงการขับรถ ฉากต่างๆในเกมจะถูกแบ่งเป็นตอนๆเหมือนภาพยนตร์ตอนชุด เมื่อจบตอนก็จะมีรายชื่อผู้พัฒนา ขณะเดียวกันการโหลดเกมก็จะมีการเล่าเรื่องจากตอนก่อนหน้าเช่นกันภาคก่อนหน้าภาคก่อนหน้า. - Alone in the Dark - Jack in the Dark - Alone in the Dark 2 - Alone in the Dark 3 - Alone in the Dark Collection</doc>
