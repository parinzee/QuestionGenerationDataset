<doc id="257758" url="https://th.wikipedia.org/wiki?curid=257758" title="จักรพรรดิยุสตีนุสที่ 2">จักรพรรดิยุสตีนุสที่ 2 จักรพรรดิยุสตีนุสที่ 2 หรือ เฟลวิอัส ยุสตีนุส (จูเนียร์) ออกัสตัส () (ราว ค.ศ. 520 – 5 ตุลาคม ค.ศ. 578) การที่ทรงมี “จูเนียร์” อยู่ในพระนามก็เพื่อให้แตกต่างจากยุสตีนุสที่ 1 ยุสตีนุสที่ 2 ทรงเป็นจักรพรรดิแห่งจักรวรรดิไบแซนไทน์ของราชวงศ์ยุสตินิอานุส ผู้ทรงครองราชย์ระหว่างวันที่ 15 พฤศจิกายน ค.ศ. 565 จนเสด็จสวรรคตเมื่อวันที่ 5 ตุลาคม ค.ศ. 578 พระองค์เป็นพระราชนัดดาในจักรพรรดิยุสตินิอานุสที่ 1 รัชสมัยของพระองค์เป็นรัชสมัยของสงครามกับจักรวรรดิซาสซานิยะห์แห่งเปอร์เชีย ซึ่งเป็นผลให้ทรงเสียดินแดนส่วนใหญ่ในอิตาลีไป เมื่อจักรพรรดิยุสตินิอานุสที่ 1 เสด็จสวรรคตเมื่อวันที่ 14 พฤศจิกายน ค.ศ. 565 ยุสตีนุสก็ทรงได้รับการเลื่อนฐานะขึ้นเป็นจักรพรรดิโดยกลุ่มข้าราชสำนักที่อ้างว่าจักรพรรดิยุสตินิอานุสได้มีพระบรมราชโองการขณะที่ประชวรอยู่บนพระแท่นให้พระองค์เป็นรัชทายาท โดยการข้ามผู้ที่อาจจะมีสิทธิอีกคนหนึ่งที่เป็นพระราชนัดดาของยุสตินิอานุสที่ 1 เช่นกัน (เจอร์มานัส ยุสตีนุสนัส) ผู้ที่มิได้อยู่ในเมืองหลวงขณะที่จักรพรรดิยุสตินิอานุสเสด็จสวรรคต</doc>
