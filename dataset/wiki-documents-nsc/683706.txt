<doc id="683706" url="https://th.wikipedia.org/wiki?curid=683706" title="จูบีต">จูบีต จูบีท (; ) เป็นเกมชุดประเภทดนตรีของบริษัทโคนามิ ประเทศญี่ปุ่น โดยตัวเกมนั้นผู้เล่นจะต้องทำการกดปุ่มที่มีสัญญาณภาพปรากฏบนปุ่มซึ่งสอดคล้องกับจังหวะของเพลง ซึ่งเปิดตัวอย่างเป็นทางการในวันที่ 24 กรกฎาคม พ.ศ.2551 ปัจจุบันเกมนี้มีจำนวนภาครวมทั้งสิ้น 6 ภาค และนอกจากนี้ยังมีการพัฒนาให้เล่นได้ในสมารท์โฟนและแท็บเล็ตโดยใช้ชื่อว่า "จูบีทพลัส" () สำหรับในแอปสโตร์และกูเกิลเพลย์ประเทศญี่ปุ่น และ "จูคบีท" () สำหรับในแอปสโตร์ประเทศสหรัฐอเมริกา อีกด้วยรูปแบบพื้นฐานของการเล่น รูปแบบพื้นฐานของการเล่น. ในเกมจะมีปุ่มด้วยกันทั้งหมด 16 ปุ่ม ซึ่งถูกจัดเรียงในลักษณะ 4 X 4 โดยในการเล่นเกมผู้เล่นจะต้องทำการกดปุ่มที่มีสัญญาณภาพหรือที่ในเกมเรียกว่าโน้ตปรากฏขึ้นตามจังหวะของเพลง โดยโน้ตดังกล่าวโดยมากจะมีคำว่า "Touch" ปรากฏอยู่ด้วย หากผู้เล่นกดปุ่มดังกล่าวได้ถูกจังหวะหรือผิดพลาดเพียงเล็กน้อย โน้ตของปุ่มนั้นจะมีการเปลี่ยนเป็นสีโทนสว่างและได้คะแนน แต่ถ้าหากกดไม่ตรงจังหวะหรือไม่กดเลย โน้ตของปุ่มนั้นจะเปลี่ยนเป็นสีดำพร้อมทั้งวงกลมสีแดงเข้มและได้คะแนนเพียงเล็กน้อยหรือไม่ได้คะแนนเลยตามลำดับ นอกจากนี้หากโน้ตมีรูปสามเหลี่ยมพร้อมทั้งเส้นสีน้ำเงินพาดกลางปุ่มนั้นซ้อนขึ้นมาพร้อมกับโน้ตแบบปกติ ผู้เล่นจะต้องทำการกดปุ่มนั้นค้างไว้จนกว่ารูปสามเหลี่ยมที่เป็นปลายทางของเส้นสีน้ำเงินนั้นจะมาซ้อนทับในปุ่มนั้นจึงจะได้คะแนนการประเมินผล การประเมินผล. การประเมินผลในเกมนี้ใช้รูปแบบของคะแนนรวมซึ่งมีคะแนนเต็ม 1,000,000 คะแนน โดยแบ่งออกเป็น 2 ส่วน คือ ส่วนของคะแนนที่ได้จากโน้ต มีคะแนนเต็ม 900,000 คะแนน โดยคำนวณจากสูตรดังนี้ คะแนนที่ได้จากโน้ต = (900,000 / จำนวนโน้ตทั้งหมดในเพลงนั้น) X ( P + (G X 0.7) + (O X 0.4) + (B X 0.1) ) โดยที่- P แทนจำนวนโน้ตที่กดได้ตรงจังหวะ (Perfect) - G แทนจำนวนโน้ตที่กดได้เหลื่อมจังหวะเพียงเล็กน้อย (Great) - O แทนจำนวนโน้ตที่กดได้เหลื่อมจังหวะปานกลาง (Good) - B แทนจำนวนโน้ตที่กดได้เหลื่อมจังหวะอย่างมาก (ฺBad) ส่วนของคะแนนโบนัส มีคะแนนเต็ม 100,000 คะแนน โคยคำนวณจากสูตรดังนี้ คะแนนโบนัส = 100,000 X ค่าโบนัสเคาน์เตอร์ โดยที่ค่าโบนัสเคาน์เตอร์ที่ได้จะมาจากความแม่นยำของการกดโน้ตรายตัวในเพลงนั้น ดังนี้- กดได้ Perfect หรือ Great จะได้ 2 หารด้วยจำนวนโน้ตทั้งหมดในเพลงนั้น - กดได้ Good จะได้ 1 หารด้วยจำนวนโน้ตทั้งหมดในเพลงนั้น - กดได้ Bad หรือกดไม่ตรงจังหวะ หรือไม่กดเลย จะลบ 8 หารด้วยจำนวนโน้ตทั้งหมดในเพลงนั้น ซึ่งค่าดังกล่าวจะเก็บสะสมระหว่างเล่น และเมื่อรวมกันแล้วจะเก็บได้สูงสุดที่ 1 โดยตัดส่วนที่เกินออก โดยสามารถสังเกตได้จากสีพื้นหลังของปุ่มทั้ง 16 ที่มีความสว่างมากขึ้นเพียงเล็กน้อยหากเก็บค่าดังกล่าวได้เต็มแล้วส่วนพิเศษของเกมเพลงภายในเกม</doc>
