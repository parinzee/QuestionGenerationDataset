<doc id="276640" url="https://th.wikipedia.org/wiki?curid=276640" title="อินเตอร์สเตต 8">อินเตอร์สเตต 8 อินเตอร์สเตต 8 () เป็นทางหลวงอินเตอร์สเตตทางตะวันตกเฉียงใต้ของสหรัฐอเมริกา มีจุดเริ่มต้นตั้งแต่ถนนซันเซตคลิฟส์ใกล้อ่าวมิสชัน ในเมืองแซนดีเอโก รัฐแคลิฟอร์เนีย เกือบจะติดกับมหาสมุทรแปซิฟิก สู่ทางตะวันออกเฉียงใต้ของเมืองกาซากรันดี รัฐแอริโซนา เส้นทางในช่วงที่ผ่านรัฐแคลิฟอร์เนียแล้วเสร็จในปี ค.ศ. 1975 และในช่วงรัฐแอริโซนาแล้วเสร็จในปี ค.ศ. 1977 แต่ว่าสะพานข้ามแม่น้ำโคโลราโดยังไม่แล้วเสร็จ จนมาแล้วเสร็จในปี ค.ศ. 1978 ตั้งแต่นั้นมาก็ได้ขยายฟรีเวย์ในช่วงที่ผ่านแซนดีเอโกเนื่องจากความแออัดที่เพิ่มขึ้น และได้ก่อสร้างเส้นทางขึ้นมาใหม่ในช่วงที่ผ่านเคาน์ตีอิมพีเรียลเนื่องจากถูกพายุเฮอริเคนแคทลีนพัดถล่ม ในแคลิฟอร์เนีย อินเตอร์สเตต 8 ตั้งอยู่ใกล้กับแนวชายแดนสหรัฐอเมริกา-เม็กซิโกมาก โดยห่างไปเพียงไม่ถึงครึ่งไมล์ (1 กิโลเมตร) ทางใต้ของอินเตอร์สเตต และยังเป็นถนนที่ต่ำที่สุดของระบบทางหลวงอินเตอร์สเตตอีกด้วย คือต่ำกว่าระดับน้ำทะเลถึง 52 ฟุต (16 เมตร) บริเวณใกล้กับเมืองเอลเซนโทร รัฐแคลิฟอร์เนียรายละเอียดของเส้นทางจุดตัดที่สำคัญจุดตัดที่สำคัญ. - อินเตอร์สเตต 5 ใน แซนดีเอโก รัฐแคลิฟอร์เนีย - อินเตอร์สเตต 805 ใน แซนดีเอโก รัฐแคลิฟอร์เนีย - อินเตอร์สเตต 15 ใน แซนดีเอโก รัฐแคลิฟอร์เนีย - อินเตอร์สเตต 10 ใน กาซากรันดี รัฐแอริโซนา</doc>
