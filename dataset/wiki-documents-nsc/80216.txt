<doc id="80216" url="https://th.wikipedia.org/wiki?curid=80216" title="ปีใหม่">ปีใหม่ ปีใหม่เป็นเวลาซึ่งปีปฏิทินใหม่เริ่มและเพิ่มการนับปีของปฏิทิน ในหลายวัฒนธรรม มีการเฉลิมฉลองเหตุการณ์นี้บางลักษณะ ปีใหม่ของปฏิทินเกรโกเรียนซึ่งปัจจุบันใช้ทั่วโลก ตกวันที่ 1 มกราคม (วันขึ้นปีใหม่) เช่นเดียวกับทั้งปฏิทินโรมันและปฏิทินจูเลียนเก่าซึ่งใช้มาก่อน ลำดับเดือนคือมกราคมถึงธันวาคมในปฏิทินโรมันเก่าระหว่างรัชกาลพระเจ้านูมะ พอมพิเลียส (Numa Pompilius) ในราว 700 ปีก่อนคริสตกาล ตามพลูทาร์กและมาโครเบียส และใช้อย่างต่อเนื่องมานับแต่นั้น ในหลายประเทศ เช่น สาธารณรัฐเช็ก อิตาลี สเปน สหราชอาณาจักรและสหรัฐอเมริกา วันที่ 1 มกราคมเป็นวันหยุดราชการ ระหว่างสมัยกลางในยุโรปตะวันตก ซึ่งขณะนั้นยังใช้ปฏิทินจูเลียน มีการย้ายวันขึ้นปีใหม่หลายครั้ง ขึ้นกับท้องถิ่น วันขึ้นปีใหม่เหล่านั้น เช่น วันที่ 1 มีนาคม 25 มีนาคม อีสเตอร์ 1 กันยายนและ 25 ธันวาคม โดยทั่วไปการเปลี่ยนวันขึ้นปีใหม่เหล่านี้ถูกย้อนกลับเป็นวันที่ 1 มกราคมก่อนหรือระหว่างการรับปฏิทินเกรโกเรียนของท้องถิ่นต่าง ๆ ซึ่งเริ่มใน ค.ศ. 1582 และตะมุตะมิ</doc>
