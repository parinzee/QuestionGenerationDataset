<doc id="594002" url="https://th.wikipedia.org/wiki?curid=594002" title="เพลงรักผาปืนแตก">เพลงรักผาปืนแตก เพลงรักผาปืนแตก เป็นละครโทรทัศน์ไทยที่สร้างขึ้นจากบทประพันธ์ของ วาเจณ เขียนบทโทรทัศน์โดย แพรพริมา กำกับการแสดงโดย สยาม น่วมเศรษฐี ประพันธ์ดนตรีประกอบโดย นิพนธ์ ไชยพยันต์ และผสมเสียงโดย อิทธิพล สมศักดิ์ศรี ผลิตโดย บริษัท พอดีคำ เอ็นเตอร์เทนเมนท์ จำกัด ละครเรื่องนี้มีเนื้อหาที่ย้อนยุคไปในช่วงปี พ.ศ. 2512-2520 ในหมู่บ้านแห่งหนึ่งที่ชื่อว่า "ผาปืนแตก" เรื่องราวเริ่มต้นขึ้นเมื่อ "เชน พนัญเชิง" หนุ่มเลือดร้อนที่ไปเป็นตำรวจตระเวนชายแดน เพื่อตามล่า "ฟ้าลั่น คำรามศึก" แต่เชนก็ต้องสูญเสีย "ทองสุก" เพื่อนรักของเชนไปในระหว่างการรบ จนกระทั่งวันหนึ่ง เชนได้ออกจากหน่วยตระเวนชายแดนและกลับมาที่หมู่บ้านผาปืนแตกอีกครั้ง แต่ต้องพบกับข่าวร้าย เมื่อ "เนื้อทอง" คู่รักของเขานั้น ต้องเข้าพิธีวิวาห์กับศัตรูคนสำคัญอย่าง "ชาติ ตะลุมพุก" ทำให้เชนวางแผนจะพาตัวเนื้อทองออกมา แต่กลับกลายเป็นว่าเชนกลับลักพาตัว "วัลภา" มาแทน จึงเกิดเรื่องราววุ่นวายต่างๆตามมา โดยค่ายพอดีคำ ที่นำโดย ธงชัย ประสงค์สันติ และนักแสดงนำในเรื่องได้จัดพิธีบวงสรวงละคร "เพลงรักผาปืนแตก" ขึ้นในวันที่ 19 ธันวาคม พ.ศ. 2556 เวลา 9 นาฬิกาตรง ที่สถานีโทรทัศน์สีกองทัพบกช่อง 7 เพื่อเสริมความเป็นสิริมงคลให้กับทีมงานและนักแสดง และได้เริ่มเปิดกล้องถ่ายทำในวันที่ 26 ธันวาคม พ.ศ. 2556 เพลงรักผาปืนแตก ออกอากาศทุกวันศุกร์-เสาร์-อาทิตย์ เวลา 20.20 - 22.30 น. เริ่มตอนแรก 4 กรกฎาคม พ.ศ. 2557 และออกอากาศตอนจบวันที่ 24 สิงหาคม พ.ศ. 2557 ทางสถานีโทรทัศน์สีกองทัพบกช่อง 7นักแสดงการออกอากาศการออกอากาศ. - 10 สิงหาคม 2557 งดออกอากาศ เนื่องจากถ่ายทอดสด การแข่งขัน ฟุตบอล Community Shield ระหว่างทีม Arsenal กับทีม Manchester City จากประเทศอังกฤษ</doc>
