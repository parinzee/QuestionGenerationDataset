<doc id="862866" url="https://th.wikipedia.org/wiki?curid=862866" title="หม่อมเจ้าอุทัยกัญญา ภาณุพันธุ์">หม่อมเจ้าอุทัยกัญญา ภาณุพันธุ์ หม่อมเจ้าอุทัยกัญญา ภาณุพันธุ์ (24 ตุลาคม พ.ศ. 2476) เป็นพระธิดาในพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดช กับหม่อมพเยาว์ ภาณุพันธุ์ ณ อยุธยา เป็นพระบรมวงศานุวงศ์ลำดับที่ 19 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้าอุทัยกัญญา (ท่านหญิงนิด) ประสูติเมื่อวันที่ 24 ตุลาคม พ.ศ. 2476 เป็นพระธิดาในพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดช กับหม่อมพเยาว์ ภาณุพันธุ์ ณ อยุธยา (นายนันท์) เป็นพระนัดดาในสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช และเป็นพระราชปนัดดาในพระบาทสมเด็จพระจอมเกล้าเจ้าอยู่หัว หม่อมเจ้าอุทัยกัญญา ทรงมีเชษฐาร่วมอุทร 1 องค์ คือ- หม่อมเจ้านิพัทธพันธุพงศ์ ภาณุพันธุ์ (11 กันยายน พ.ศ. 2475 - ไม่มีข้อมูล) และหม่อมเจ้าอุทัยกัญญา ยังเป็นน้าหญิงของอรุโณชา ภาณุพันธุ์กรณียกิจ กรณียกิจ. หม่อมเจ้าอุทัยกัญญา ได้ทรงออกงานและปฏิบัติกรณียกิจบ่อยครั้ง อาทิ- พ.ศ. 2556 เสด็จไปถวายมุทิตาในวันคล้ายวันเกิดพระครูปลัดศิริ สุวณฺณรํสี เจ้าอาวาสวัดทรงเสวย - วันที่ 17 กรกฎาคม พ.ศ. 2558 เสด็จเป็นองค์ประธานในพิธีอัญเชิญพระรูปหล่อสมเด็จพระเทพศิรินทราบรมราชินี ประดิษฐาน ณ พระราชานุสาวรีย์ โรงเรียนเทพศิรินทร์ เชียงใหม่ - วันที่ 4 พฤศจิกายน พ.ศ. 2558 เสด็จไปเป็นประธานในพิธีประดิษฐานพระบรมราชินยานุสาวรีย์สมเด็จพระเทพศิรินทราบรมราชินี ในรัชกาลที่ 4 ณ โรงเรียนเทพศิรินทร์ พุแค - วันที่ 8 กุมภาพันธ์ พ.ศ. 2559 เสด็จเป็นประธานในพิธีบวงสรวงสมเด็จพระนเรศวรมหาราช ณ คุ้มหลวง บ้านทับเดื่อ ตำบลอินทขิล อำเภอแม่แตง จังหวัดเชียงใหม่ เนื่องในวันประกาศอิสรภาพของไทย - วันที่ 9 ธันวาคม พ.ศ. 2559 ท่านหญิงและราชสกุลภานุพันธุ์เสด็จเป็นเจ้าภาพในการบำเพ็ญกุศลถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท - วันที่ 27 มกราคม พ.ศ. 2560 เสด็จไปเป็นองค์ประธานในพิธีเปิดโครงการ ASEAN Debsirin Knowledge Camp ที่โรงเรียนเทพศิรินทร์ สมุทปราการพงศาวลี</doc>
