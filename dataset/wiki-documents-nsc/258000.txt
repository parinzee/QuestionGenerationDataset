<doc id="258000" url="https://th.wikipedia.org/wiki?curid=258000" title="ฮาโอมารุ">ฮาโอมารุ ฮาโอมารุ (; ) เป็นตัวละครเอกจากเกมซามูไรสปิริตส์ ซึ่งเป็นซามูไรพเนจรชาวญี่ปุ่นผู้ชอบดื่มสุรา มีดาบคาตานะเป็นอาวุธ และมีท่าไม้ตายคือเพลงดาบพายุหมุน โดยปกติแล้ว เมื่อได้ชัยชนะในการดวลดาบมักโยนดาบขึ้นกลางอากาศ แล้วปล่อยให้ตกลงมาเข้าฝักดาบที่ตนถือรออยู่ ฮาโอมารุมีคู่ปรับคนสำคัญคือเก็นจูโร่ ผู้ใช้ดาบคาตานะเป็นอาวุธเช่นกัน แม้ว่า ฮาโอมารุ และเก็นจูโร่จะมีการเคลื่อนไหวที่ค่อนข้างช้า แต่ฮาโอมารุก็มีรูปแบบการโจมตีที่หนักหน่วง ในขณะที่เก็นจูโร่จะถนัดการโจมตีแบบต่อเนื่อง(คอมโบ) มากกว่า นอกจากนี้ ฮาโอมารุ ยังเป็นหนึ่งในตัวละครเกมที่มีเกมเมอร์แนวไฟท์ติ้งรู้จักกันมากที่สุดด้วยเช่นกันประวัติตามท้องเรื่อง ประวัติตามท้องเรื่อง. ในช่วงที่ฮาโอมารุมีอายุได้ 15 ปี เขาได้ทำการท้ายางิว จูเบย์ ให้สู้กันตัวต่อตัว แต่จากการที่ฮาโอมารุยังขาดประสบการณ์ ทำให้จูเบย์ขบขันที่ฮาโอมารุปรารถนาเป็นชายหนุ่มที่องอาจ เขานำฮาโอมารุมาพบกับ นิโคติน คาเฟอิน ซึ่งได้เป็นอาจารย์ของเขาในเวลาต่อมา เพื่อให้เขาได้รับการฝึกฝนที่เหมาะสม ในช่วงที่อาจารย์นิโคตินยังมีชีวิตอยู่ เขายังได้อนุกูลต่อเก็นจูโร่ซึ่งเป็นศิษย์ร่วมสำนักเดียวกับฮาโอมารุ ซึ่งต่างก็เป็นเด็กกำพร้าเช่นกัน นิโคตินอบรมสั่งสอนวิชาให้แก่ฮาโอมารุไปพร้อมกับเก็นจูโร่ที่บ้านพักของเขาเอง ทั้งคู่เริ่มมีความสนิทสนมต่อกัน แต่เก็นจูโร่ก็ยังมีความปรารถนาที่จะได้รับพลังเพิ่มขึ้นอีก ในการทดสอบนักเรียนของตนเขาได้ล่อให้ทั้งคู่ทำการช่วงชิงสมบัติ ซึ่งเป็นดาบซึ่งมีชื่อว่าฟุกุโดคุ โดยทดสอบให้เผชิญกับกลุ่มนักสู้อื่น ตรงกันข้ามกับเพื่อนของเขา มีเพียงฮาโอมารุเท่านั้นที่ทำการต่อสู้จนข้าศึกร่นถอยไปโดยที่ตนไม่ได้ไล่ตามไป และภายหลังจากที่เก็นจูโร่ออกจากบ้านของอาจารย์นิโคติน ฮาโอมารุก็ได้รับรางวัลเป็นดาบดังกล่าว ซึ่งฮาโอมารุได้รับการสนับสนุนจากอาจารย์ของเขา และสอนให้ฮาโอมารุหมั่นปรับปรุงตัวเอง ฮาโอมารุเดินทางท่องโลกกว้างเพื่อพัฒนาทักษะการใช้ดาบของเขาให้มีความสมบูรณ์แบบ และออกหาคู่ท้าชิงที่คู่ควรซึ่งมีชื่อว่าชูร่าข้อมูลจำเพาะข้อมูลจำเพาะ. - ชื่อ : ฮาโอมารุ (覇王丸) - ส่วนสูง : 173 ซม. - น้ำหนัก : 69 กก. - สถานภาพ : ซามูไร - ถิ่นกำเนิด : เมืองปราสาท จังหวัดมุซาชิ, ประเทศญี่ปุ่น - วันเดือนปีเกิด : 5 กันยายน ค.ศ. 1763 - กรุ๊ปเลือด : A</doc>
