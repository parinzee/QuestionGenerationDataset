<doc id="703361" url="https://th.wikipedia.org/wiki?curid=703361" title="ทางหลวงแผ่นดินหมายเลข 406">ทางหลวงแผ่นดินหมายเลข 406 ทางหลวงแผ่นดินหมายเลข 406 (สายปากจ่า–ตำมะลัง) เป็นทางหลวงแผ่นดินที่เชื่อมต่อระหว่าง 2 จังหวัดที่อยู่ภาคใต้ฝั่งตะวันออกและฝั่งตะวันตก ได้แก่ จังหวัดสงขลากับจังหวัดสตูล มีระยะทางตลอดทั้งสาย 99.89 กิโลเมตร นอกจากนี้ ยังเป็นทางหลวงสายสำคัญที่เชื่อมต่อจากถนนเพชรเกษมไปยังจังหวัดสตูลอีกด้วยรายละเอียดของเส้นทาง รายละเอียดของเส้นทาง. เส้นทางมีจุดเริ่มต้นในทางทิศตะวันออกเฉียงเหนือบนทางหลวงชนบท พท.5051 ที่ตำบลเกาะนางคำ อำเภอปากพะยูน จังหวัดพัทลุง ข้ามคลองหลวงเข้าเขตจังหวัดสงขลา ลงไปยังทิศใต้เข้าอำเภอควนเนียง จากนั้นเส้นทางก็เลี้ยวไปทางทิศตะวันตกเฉียงใต้ผ่านอำเภอรัตภูมิ โดยช่วงที่ผ่านอำเภอนี้ถนนมีชื่อว่า ถนนยนตรการกำธร (ซึ่งเดิมมีชื่อเรียกว่า ทางหลวงแผ่นดินสายควนเนียง-สตูล ได้รับการตั้งชื่อดังกล่าวเมื่อวันที่ 10 ธันวาคม พ.ศ. 2493 ในสมัยที่จอมพล ป. พิบูลสงครามเป็นนายกรัฐมนตรี เพื่อเป็นเกียรติแก่หลวงยนตรการกำธร (มล รนนันทน์) นายช่างผู้สร้าง) แล้วเข้าจังหวัดสตูล ผ่านอำเภอควนกาหลง อำเภอควนโดน แล้วเข้าอำเภอเมืองสตูล ในช่วงที่ถนนผ่านเทศบาลเมืองสตูลมีชื่อว่าว่า ถนนสตูลธานี และ ถนนเรืองฤทธิ์จรูญ แล้วสิ้นสุดที่แยกทางเข้าด่านศุลกากรสตูล ตำบลตำมะลัง เรียกถนนในช่วงสิ้นสุดนี้ว่า ถนนศุลกานุกูลรายชื่อทางแยกรายชื่อทางแยก. - จังหวัดสงขลา - ทางหลวงแผ่นดินหมายเลข 4053 ในอำเภอควนเนียง จังหวัดสงขลา - ถนนเพชรเกษม ในอำเภอรัตภูมิ จังหวัดสงขลา - ทางหลวงแผ่นดินหมายเลข 4287 ในอำเภอรัตภูมิ จังหวัดสงขลา- จังหวัดสตูล - ทางหลวงแผ่นดินหมายเลข 4137 ในอำเภอควนกาหลง จังหวัดสตูล - ทางหลวงแผ่นดินหมายเลข 4184 ในอำเภอควนโดน จังหวัดสตูล - ทางหลวงแผ่นดินหมายเลข 416 ในอำเภอเมืองสตูล จังหวัดสตูล - ทางหลวงแผ่นดินหมายเลข 421 (ทางเลี่ยงเมืองสตูล) ในอำเภอเมืองสตูล จังหวัดสตูล (โครงการก่อสร้าง) - ทางหลวงแผ่นดินหมายเลข 4051 ในอำเภอเมืองสตูล จังหวัดสตูล (ทางหลวงแผ่นดินหมายเลข 421 โครงการก่อสร้างทางเลี่ยงเมืองสตูล) - ทางหลวงแผ่นดินหมายเลข 4183 ในอำเภอเมืองสตูล จังหวัดสตูล</doc>
