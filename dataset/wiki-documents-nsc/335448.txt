<doc id="335448" url="https://th.wikipedia.org/wiki?curid=335448" title="เมียจำเป็น">เมียจำเป็น เมียจำเป็น เป็นละครโทรทัศน์ทางช่อง 7 เมื่อปลายเดือนสิงหาคม พ.ศ. 2544 ออกอากาศทุกวันเวลา 18.28-19.26 น. บทประพันธ์โดย เข็มขาว บทโทรทัศน์โดย คนหลังม่าน กำกับการแสดงโดย เอกภพ ตันหยงมาศกุล เป็นละครแนวดราม่า โดยก่อนหน้านี้เคยทำเป็นละครในปี พ.ศ. 2521 ทางช่อง 5 นำแสดงโดย ฤทัยรัตน์ อมตวณิชย์, พิศิษฐ์ แช่มปรีชา, ผดุงศรี โสภิตา, สุมาลี ชาญภูมิดล และเคยเป็นภาพยนตร์ในปี พ.ศ. 2523 นำแสดงโดย สุพรรษา เนื่องภิรมย์, ไกรสร แสงอนันต์, อำภา ภูษิต, วิยะดา อุมารินทร์, สุพรรณี จิตต์เที่ยง, ศรินทิพย์ ศิริวรรณเรื่องย่อ เรื่องย่อ. เรื่องราวเกี่ยวกับ ตะวัน หญิงสาวที่อาศัยอยู่กับยวนใจ ป้าสะใภ้ และหยาดฟ้า ลูกสาวของยวนใจ ถึงแม้ว่าตะวันจะเป็นหลานแท้ๆของหยด สามีของยวนใจซึ่งเสียชีวิตแล้ว ตะวันก็อาศัยอยู่ในบ้านในฐานะคนรับใช้เท่านั้น ทำให้ จิ๋ว สาวใช้ในบ้านเห็นใจตะวันเป็นอย่างมาก วันหนึ่งตรง เศรษฐีเหมืองแร่ เพื่อนของหยด ต้องการให้ โตมร ลูกชาย แต่งงานกับหยาดฟ้า ซึ่งตรงและหยดได้ทำสัญญาหมั้นหมายไว้ตั้งแต่เด็ก หยาดฟ้าไม่ต้องการแต่งงานกับโตมร เพราะคิดว่าโตมรคงเป็นคนบ้านนอกและไม่ได้ร่ำรวย อีกทั้งเธอยังมีบรรเลงซึ่งเป็นสามีอยู่แล้ว ทั้งหยาดฟ้าและบรรเลงเป็นคนที่ไม่ทำมาหากิน คอยแต่จะผลาญเงินยวนใจ จนกระทั่งติดหนี้ และบ้านที่ถูกจำนองกำลังจะถูกยึด โตมรจึงจ่ายหนี้ให้ ยวนใจเห็นโตมรร่ำรวยจึงต้องการทรัพย์สมบัติของเขา และได้ให้ตะวันปลอมตัวเป็นหยาดฟ้า ตะวันรู้สึกไม่สบายใจ เพราะโตมรเคยบอกเธอไว้ว่าเขาเกลียดการโกหกที่สุด เมื่อโตมรแต่งงานกับตะวันในนามของหยาดฟ้า ตะวันต้องย้ายไปอยู่ที่คฤหาสน์ที่ภูเก็ต ตะวันถูกกลั่นแกล้งจากไสว แม่ของโตมร, กิ่งแก้ว พี่เลี้ยงของน้องสาวโตมร และ โสภิต เพื่อนสาวที่ชอบโตมร เพราะไม่ชอบขี้หน้าตะวันที่ได้แต่งงานกับโตมรรายชื่อนักแสดงนำในแต่ละปีนักแสดงเมียจำเป็น พ.ศ. 2544นักแสดง. เมียจำเป็น พ.ศ. 2544. - สวิช เพชรวิเศษศิริ รับบท โตมร ธราดล - กุลณัฐ ปรียะวัฒน์ รับบท ตะวัน อัครมนตรี - ดนัย จิรา รับบท บรรเลง - ภัคจีรา วรรณสุทธิ์ รับบท หยาดฟ้า อัครมนตรี - อภิรดี ภวภูตานนท์ รับบท คุณนายยวนใจ อัครมนตรี - พิชชาภรณ์ รัตนานนท์ รับบท โสภิต - ศิริพิชญ์ กฤษณะเศรณี รับบท กิ่งแก้ว - โอลิเวอร์ บีเวอร์ รับบท หมอปราโมทย์ - เกรียงศักดิ์ เรืองไรรัตน์ รับบท สุธีร์ - ไพโรจน์ ใจสิงห์ รับบท ตรง ธราดล - วาสนา สิทธิเวช รับบท ไสว ธราดล - อธิวัฒน์ สนิทวงศ์ ณ อยุธยา รับบท บัตร - ดลกมล ศรัทธาทิพย์ รับบท แหยม - ปณิธาน สังข์ประเสริฐ รับบท หุ่น - ชุลีพร ดวงรัตนตรัย รับบท จิ๋ว - บิสมิลลา นานา รับบท น้อง ธราดล (น้องสาวของโตมร) - สุเทพ ประยูรพิทักษ์ รับบท หยด อัครมนตรีเมียจำเป็น พ.ศ. 2523เมียจำเป็น พ.ศ. 2523. - ไกรสร แสงอนันต์ รับบท โตมร ธราดล/โต - สุพรรษา เนื่องภิรมย์ รับบท ตะวัน - อำภา ภูษิต รับบท กิ่งแก้ว - วิยะดา อุมารินทร์ รับบท หยาดฟ้า - สุพรรณี จิตต์เที่ยง รับบท โสภิต - ศรินทิพย์ ศิริวรรณ รับบท ยวนใจเมียจำเป็น พ.ศ. 2521เมียจำเป็น พ.ศ. 2521. - พิศิษฐ์ แช่มปรีชา รับบท โตมร ธราดล/โต - หทัยรัตน์ อมตวณิชย์ รับบท ตะวัน - ผดุงศรี โสภิตา รับบท หยาดฟ้า - สุมาลี ชาญภูมิดล รับบท กิ่งแก้ว</doc>
