<doc id="133321" url="https://th.wikipedia.org/wiki?curid=133321" title="รายนามนักมวยที่เสียชีวิตจากการชกมวยสากลอาชีพ">รายนามนักมวยที่เสียชีวิตจากการชกมวยสากลอาชีพ หน้านี้เป็น รายนามนักมวยที่เสียชีวิตจากการชกมวยสากลอาชีพการเสียชีวิตที่เกิดจากการชกชิงแชมป์โลกการเสียชีวิตที่เกิดจากการชกชิงแชมป์โลก. - 24 มิถุนายน พ.ศ. 2490 จิมมี่ ดอลย์ ขึ้นชิงแชมป์โลกรุ่นเวลเตอร์เวทกับซูการ์เรย์ โรบินสัน ดอลย์แพ้น็อคในยกที่ 8 และไม่ฟื้นอีกเลยจนเสียชีวิตในสัปดาห์ต่อมา - 24 มีนาคม พ.ศ. 2505 อีมิล กริฟฟิต ชิงแชมป์โลกรุ่นเวลเตอร์เวทกับเบนนี่ คิด พาเร็ต ผลการชกปรากฏว่า กริฟฟิตชนะน็อคในยกที่ 13 พาเร็ตสลบคาเวทีและเสียชีวิตในอีก 10 วันต่อมา - 21 มีนาคม พ.ศ. 2506 เดวี่ย์ มัวร์ เสียแชมป์โลกรุ่นเฟเธอร์เวทโดยแพ้น็อค อัลติมิโอ ชูการ์ รามอส ยก 10 เมื่อการชกสิ้นสุดลง มัวร์วูบล้มในห้องแต่งตัวและเสียชีวิตในวันรุ่งขึ้น - 18 กันยายน พ.ศ. 2523 จอห์นนี่ โอเวน ชิงแชมป์โลกรุ่นแบนตัมเวท WBC แพ้น็อค กัวดา ลูเป้ พินเตอร์ ยก 12 นอนโคม่าอยู่ 46 วันก่อนจะเสียชีวิต - 13 พฤศจิกายน พ.ศ. 2525 คิม ดุ๊กกู ชิงแชมป์โลก แพ้น็อค เรย์ มันชินี่ ยก 14 แล้วนอนนแน่นิ่งอยู่ 4 วัน ก่อนที่แม่จะยอมให้แพทย์ถอดเครื่องช่วยหายใจให้ลูกชายจากไปอย่างสงบ - 1 กันยายน พ.ศ. 2526 ดิโด้ เบฮิเนซ ชิงแชมป์โลกรุ่นแบนตัมเวท WBC ที่ว่างกับอัลเบิร์ต ดาวิล่า ระหว่างการชกในยกที่ 12 ดาวิล่าชกบาฮิเนซล้มลงไป ท้ายทอยกระแทกกับเชือกกั้นเวทีอย่างแรงจนหมดสติและเสียชีวิตในอีก 3 วันต่อมา - 6 พฤษภาคม พ.ศ. 2538 จิมมี่ การ์เซีย ชิงแชมป์โลกรุ่นซูเปอร์เฟเธอร์เวท WBC แพ้น็อค กาเบรียล รูเอลาส ยก 11 และเสียชีวิตในอีก 12 วันต่อมา - 22 มิถุนายน พ.ศ. 2545 เปโดร อัลคาซาร์ ป้องกันแชมป์โลกรุ่นจูเนียร์แบนตัมเวท WBO แพ้น็อค เฟอร์นันโด มอนเทียล ยก 6 หลังการชก อัลคาซาร์เกิดอาการปวดหัวและถูกนำส่งโรงพยาบาลก่อนจะเสียชีวิตในอีก 2 วันต่อมา - 17 กันยายน พ.ศ. 2548 ลีแวนเดอร์ จอห์นสัน ป้องกันแชมป์โลกรุ่นไลท์เวท IBF แพ้น็อค เฮซุส ชาเวซ ยก 11 และเสียชีวิตในอีก 5 วันต่อมาการเสียชีวิตที่ไม่เกี่ยวข้องกับการชิงแชมป์โลกการเสียชีวิตที่ไม่เกี่ยวข้องกับการชิงแชมป์โลก. - 5 กันยายน พ.ศ. 2538 ดอง ฮุน ลี แพ้คะแนน เซตสุโอะ เซกาว่า และเสียชีวิตหลังการชก 4 วัน - มีนาคม พ.ศ. 2544 ก้องธวัช ส.กิตติ ชนะน็อค โมฮัมหมัด อัลฟาริดซี่ ยก 8 ที่ อินโดนีเซีย อัลฟาริดซี่ เสียชีวิตหลังการชก - 9 ธันวาคม พ.ศ. 2545 ยอดสิงห์ ชูวัฒนะ แพ้น็อค มาซาคัตสึ อิเคดะ ยก 6 ที่ ญี่ปุ่น แล้วเสียชีวิตในอีก 4 วันต่อมา - 13 มกราคม พ.ศ. 2547 ไก่ชน ส.วรพิน ชนะน็อค อันโตนิโอ โมเซส ยก 8 ที่ อินโดนีเซีย โมเซสเสียชีวิตในอีก 6 วันต่อมา - 15 มีนาคม พ.ศ. 2550 อานิส ดีวี มุลยา (อินโดนีเซีย) แพ้น็อค เออร์แวน โบโน่ (อินโดนนีเซีย) ยก 6 หลังชก มุลลยามีอาการปวดหัวจนต้องผ่าตัดสมองแต่ก็เสียชีวิตในอีก 5 วันต่อมา - 30 มีนาคม พ.ศ. 2550 ฉัตรชัย กระทิงแดงยิม ชนะน็อค ลิโต ซิสนอริโต ยก 4 ซิสนอริโตเสียชีวิตในวันรุ่งขึ้น - 25 ธันวาคม พ.ศ. 2550 ชเว โย-ซัม ป้องกันแชมป์เงา WBO กับเฮรี่ อาร์มอน จากอินโดนีเซีย ชเวเป็นฝ่ายชนะคะแนน แต่หลังการชกกลับหมดสติ และเสียชีวิตในอีก 9 วันต่อมา - 12 ตุลาคม พ.ศ. 2552 ซาไก จ๊อกกี้ยิม แพ้น็อค คาสึโยชิ นิกิ ยกที่ 10 ที่ฟุกุโอกะ ประเทศญี่ปุ่น ก่อนจะพบว่าซาไกเป็นลมในห้องพัก ต้องหามส่งโรงพยาบาลด่วน แพทย์พยายามปั๊มหัวใจช่วยเต็มที่แต่ไม่ทัน เพราะถูกชกจนเลือดคั่งในสมอง และเสียชีวิตในที่สุด - 17 กรกฎาคม พ.ศ. 2553 แพ กี-ซ็อก ชิงแชมป์รุ่นซูเปอร์ฟลายเวทของเกาหลีใต้ที่ว่างกับจิน กี-จุน เขาแพ้น็อคในยกที่ 8 ต้องส่งโรงพยาบาลหลังการชก และเสียชีวิตในอีก 4 วันต่อมา</doc>
