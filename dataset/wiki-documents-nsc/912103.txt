<doc id="912103" url="https://th.wikipedia.org/wiki?curid=912103" title="เบน ฟอสเตอร์ (นักฟุตบอล)">เบน ฟอสเตอร์ (นักฟุตบอล) เบน ฟอสเตอร์ (; เกิดวันที่ 3 เมษายน ค.ศ. 1983) เป็นนักฟุตบอลอาชีพชาวอังกฤษ ปัจจุบันลงเล่นในตำแหน่งผู้รักษาประตูให้กับสโมสรฟุตบอลเวสต์บรอมมิชอัลเบียน ฟอสเตอร์ลงเล่นครั้งแรกในปี ค.ศ. 2001 กับสโตกซิตี อย่างไรก็ตาม เขาไม่ได้ลงเล่นให้กับสโมสรเลย เพราะถูกปล่อยยืมตัวให้กับบริสตอลซิตี, ทิเวอร์ตันทาวน์, สแตฟฟอร์ดเรนเจอร์, คิดเดอร์มินสเตอร์ และเวรกซ์แฮม ต่อมาเขาย้ายไปแมนเชสเตอร์ยูไนเต็ดเมื่อเดือน กรกฎาคม ค.ศ. 2005 แต่ก็ถูกปล่อยยืมตัวไปวอตฟอร์ดถึงสองฤดูกาลติดต่อกัน เขาลงเล่นให้กับแมนเชสเตอร์ยูไนเต็ดรวม 23 นัดทุกรายการ ต่อมาในเดือนพฤษภาคม ค.ศ. 2010 ฟอสเตอร์ย้ายไปเบอร์มิงแฮมซิตี ซึ่งเขาก็เป็นผู้เล่นในชุดชนะเลิศฟุตบอลลีกคัพ ฤดูกาล 2010–11 อีกด้วย แต่หลังจากที่เบอร์มิงแฮมซิตีตกชั้นสู่แชมเปียนชิปในปลายฤดูกาล ฟอสเตอร์ก็ถูกปล่อยยืมตัวไปเวสต์บรอมมิชอัลเบียน และย้ายแบบถาวรในเดือนมิถุนายน ค.ศ. 2012 ในนามทีมชาติ เขาลงเล่นให้อังกฤษนัดแรก เดือนกุมภาพันธ์ ค.ศ. 2007 นัดที่พบกับสเปน แม้ว่าเขาจะประกาศเลิกเล่นทีมชาติในเดือนพฤษภาคม ค.ศ. 2011 เขากลับมาลงเล่นอีกครั้งในเดือนกุมภาพันธ์ ค.ศ. 2013 และติดทีมชาติในการแข่งขันฟุตบอลโลก 2014 ที่ประเทศบราซิลเกียรติประวัติ เกียรติประวัติ. เวรกซ์แฮม- ฟุตบอลลีกโทรฟี: 2004–05 วอตฟอร์ด- ฟุตบอลลีกแชมเปียนชิป รอบเพลย์ออฟ: 2005–06 แมนเชสเตอร์ยูไนเต็ด- ฟุตบอลลีกคัพ: 2008–09, 2009–10 เบอร์มิงแฮมซิตี- ฟุตบอลลีกคัพ: 2010–11 บุคคล- ผู้เล่นยอดเยี่ยมประจำฤดูกาลของวอตฟอร์ด: 2006–07 - อลัน ฮาร์เดเกอร์ โทรฟี: 2009, 2011 - ผู้เล่นยอดเยี่ยมประจำฤดูกาลของเบอร์มิงแฮมซิตี: 2010–11 - ผู้เล่นยอดเยี่ยมของทีมประจำฤดูกาลของเบอร์มิงแฮมซิตี: 2010–11 - ผู้เล่นยอดเยี่ยมประจำฤดูกาลของผู้สนับสนุนเวสต์บรอมมิชอัลเบียน: 2011–12, 2013–14 - ผู้เล่นยอดเยี่ยมของทีมประจำฤดูกาลของเวสต์บรอมมิชอัลเบียน: 2011–12, 2013–14</doc>
