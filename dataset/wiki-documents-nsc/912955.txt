<doc id="912955" url="https://th.wikipedia.org/wiki?curid=912955" title="การมีคนรักหลายคน">การมีคนรักหลายคน การมีคนรักหลายคน หรือ พอลีแอเมอรี (, จาก ภาษากรีก ' แปลว่า "หลากหลาย"และ ภาษาละติน ' แปลว่า "ความรัก") เป็นการปฏิบัติหรือความปรารถนา จะมีความสัมพันธ์ใกล้ชิด กันมากกว่าหนึ่งคนโดยที่ทุกคนที่เกี่ยวข้องรับรู้ มีการอธิบายไว้ว่า เป็น "ความยินยอม จริยธรรม และการมีคู่ครองหลายคนอย่างมีความรับผิดชอบ" คนที่แสดงตัวเป็น พอลีแอเมอรี ปฏิเสธว่า มุมมองทางเพศและการมีความสัมพันธ์กับบุคคลเดียว เป็นสิ่งจำเป็นสำหรับความรัก และความสัมพันธ์ที่ลึกซึ้ง ในระยะยาว รูปแบบของพอลีแอเมอรีมีความหลากหลาย สะท้อนถึงทางเลือกและปรัชญาของบุคคลที่เกี่ยวข้อง แต่ด้วยแก่นหรือค่านิยม เช่น ความรัก ความสนิทสนม ความซื่อสัตย์สุจริตความเท่าเทียมกัน การสื่อสารและข้อผูกมัด ความสับสนเกิดขึ้นเมื่อใช้พอลีแอเมอรีในความหมายที่กว้างขึ้น โดยใช้เป็นคำที่ครอบคลุมรูปแบบต่าง ๆ ของการมีหลายคู่ครองโดยสมัครใจ ความสัมพันธ์หลายคู่ (รวมถึงพอลีแอเมอรี) หรือความสัมพันธ์ทางเพศหรือโรแมนติกที่ไม่ผูกขาดกับบุคคลเดียวรูปแบบ รูปแบบ. พอลีแอเมอรีมีมาตรฐานสูงในการรักอย่างมีจริยธรรม การซื่อสัตย์ การเปิดเผยและการให้ความเคารพต่อกันและกัน พอลีแอเมอรีมีหลากหลายรูปแบบได้แก่- อินทิเมตเน็ตเวิกส์ — เครือข่ายใกล้ชิดที่เชื่อมต่อความรักความสัมพันธ์ที่บุคคลอื่นอีกหลายคนและมีระดับความใกล้ชิดที่หลากหลาย - พอลีแอเมอรีเดียว — คนที่ไม่มีความปรารถนาจะสร้างครอบครัวกับคู่รักคนอื่น - ความสัมพันธ์แบบ"เรขาคณิต" เช่น- วี— หนึ่งคนที่มีคู่รักสองคน โดยคู่รักสองคนไม่ได้มีเพศสัมพันธ์กัน - ไทรแอด — สามคนที่รักใคร่กัน โดยอาจจะเริ่มจากคู่รักตัดสินใจเพิ่มอีกคนเข้ามาในความสัมพันธ์ - ควอด — สี่คน มันเริ่มจากสองคู่ที่คบกันอยู่แล้ว - เอ็น (N) — ความเป็นไปได้ที่คู่รักแต่ละคนจะมีคนรักเพิ่มศาสนา ศาสนา. ชุมชนโอเนดะ (Oneida Community) เป็นชุมชนศาสนาคริสต์ในนิวยอร์ก ในช่วงศตวรรษที่ 19 เชื่อมั่นในระบบรักอิสระ (free love) และการแต่งงานที่ซับซ้อน (complex marriage) โดนสมาชิกมีอิสระในการมีเซ็กส์กับทุกคนที่ยินยอม การยึดครอง ความเป็นเจ้าของ และการคบหาดูใจกับคนใดแค่คนเดียวมักไม่ได้รับการยอมรับจากชุมชน บางคนคิดว่าตัวเองเป็นคริสเตียนและเป็นพอลีแอเมอรี แต่หลักศาสนาคริสต์ส่วนใหญ่ไม่ยอมรับ เมื่อวันที่ 29 สิงหาคม พ.ศ. 2560 คณะมนตรีเกี่ยวกับพระคัมภีร์ไบเบิ้ลบุรุษและสตรีได้ออกแถลงการณ์เกี่ยวกับเรื่องเพศของมนุษย์ที่เรียกว่า "แถลงการณ์แนชวิลล์" ข้อความดังกล่าวได้รับการลงนามโดยผู้นำศาสนา 150 คนและรวมถึงความเชื่อ 14 ข้อ หนึ่งในนั้นกล่าวว่า "เราปฏิเสธว่าพระเจ้าได้ออกแบบการแต่งงานไว้ สำหรับพวกรักร่วมเพศ พวกที่มีคู่ครองหลายคนหรือ พวกที่มีความสัมพันธ์แบบพอลีแอเมอรี"หลักปฏิบัติ หลักปฏิบัติ. นอกจากปรัชญาพื้นฐานสำหรับความสัมพันธ์แล้ว พอลีแอเมอรียังมีหลักปฏิบัติที่รับมือ และจัดการกับปัญหาบางอย่างไม่ต่างจากการมีคู่สมรสเพียงคนเดียวที่ได้รับการยอมรับจากสังคมความเชื่อหลักความเชื่อหลัก. - ความซื่อสัตย์ พอลีแอเมอรีจำนวนมาก นิยามความซื่อสัตย์ว่าไม่ได้เป็นความผูกขาดทางเพศ แต่เป็นความสัตย์ซื่อต่อสัญญาและข้อตกลงที่ทำไว้เมื่อคบกัน พอลีแอเมอรี สนับสนุนความสัมพันธ์แบบเปิดกว้างหรือการมีคนรักหลายคน โดยต่างกันไปตามระดับความใกล้ชิดและข้อตกลงร่วมกันของกลุ่ม ความสัมพันธ์ทางเพศที่เป็นความลับจะนับว่าละเมิดข้อตกลงและจะถูกมองว่าเป็นความไม่ซื่อสัตย์ คำนิยามของข้อตกลงร่วมกันของกลุ่มจะพิจารณานอกเหนือจากการผูกขาดทางเพศ เช่น "ความไว้วางใจและความซื่อสัตย์" - การสื่อสารและการเจรจาต่อรอง เนื่องจากไม่มี "โมเดลมาตรฐาน" สำหรับความสัมพันธ์แบบพอลีแอเมอรี การเจรจาอย่างชัดเจนกับทุกฝ่ายในการกำหนดเงื่อนไขของความสัมพันธ์ของพวกเขามักเป็นสิ่งที่ถูกเน้นย้ำให้ทำอย่างสม่ำเสมอ เขาเชื่อว่าบางครั้งคนรักก็อาจทำผิดพลาด และการสื่อสารก็เป็นสิ่งสำคัญที่จะช่วยแก้ไขปัญหาได้. - ความเชื่อถือ ความซื่อสัตย์ ศักดิ์ศรี และความเคารพ พอลีแอเมอรีส่วนใหญ่เน้นความเคารพ ความไว้วางใจ และความซื่อสัตย์ระหว่างคนรักทั้งหมด - ขอบเขตและข้อตกลง ความสัมพันธ์แบบพอลีแอเมอรีมักเกี่ยวข้องกับการเจรจาข้อตกลงและการกำหนดขอบเขตที่ชัดเจน โดยมี"กฎพื้นฐาน" ที่แตกต่างกันไปและอาจมีการเปลี่ยนแปลงตามกาลเวลา - ความเสมอภาคทางเพศ พอลีแอเมอรีเชื่อในความเสมอภาคทางเพศ ต่างจากบางศาสนาที่ผู้ชายเป็นใหญ่ - ความไม่เป็นเจ้าของ: พอลีแอเมอรีสนับสนุนให้การที่คนรักของตนมีตนรักอีกคนเป็๋นสิ่งที่ดี ทำให้ตนรักของเรามีความสุขมากขึ้น ไม่ใช่การถูกแย่ง ความหึงหวงหรือความรู้สึกเป็นเจ้านั้นควรแก้ไข โดยมีเป้าหมายคือคอมเพอชัน (compersion)คอมเพอชัน (compersion) คอมเพอชัน (compersion). คอมเพอร์ชัน (หรือในสหราชอาณาจักรใช้คำว่า ฟรับเบิล (frubble)) ใช้เพื่ออธิบายว่าคนหนึ่งมีประสบการณ์ในแง่บวก เมื่อคนรักของตนกำลังมีความสุขกับความสัมพันธ์กับผู้อื่น</doc>
