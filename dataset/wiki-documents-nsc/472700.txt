<doc id="472700" url="https://th.wikipedia.org/wiki?curid=472700" title="เฟรดริก ยุงแบร์ย">เฟรดริก ยุงแบร์ย เฟรดริก ยุงแบร์ย () อดีตนักฟุตบอลทีมชาติสวีเดนที่มีชื่อเสียง ในตำแหน่งกองกลางตัวรุก มีชื่อเต็มว่า คาร์ล เฟรดริก ยุงแบร์ย (Karl Fredrik Ljungberg) มีชื่อเล่นว่า "เฟรดดี" (Freddie) เกิดเมื่อวันที่ 16 เมษายน ค.ศ. 1977 ที่เมืองวิสส์โท ประเทศสวีเดน ยุงแบร์ย เริ่มต้นเล่นฟุตบอลกับ ฮัมสตัดส์ ซึ่งเป็นสโมสรในบ้านเกิด ก่อนที่จะย้ายมาร่วมสโมสร อาร์เซนอล ในพรีเมียร์ลีก ในปี ค.ศ. 1998 ซึ่งที่อาร์เซนอลนี้ที่ทำให้ลุงเบิร์กมีชื่อเสียง เมื่อสามารถคว้าแชมป์พรีเมียร์ลีก, เอฟเอคัพ และอีกหลายแชมป์ หรือรองแชมป์มาได้ ซึ่งลุงเบิร์กมีสถิติกับอาร์เซนอล ด้วยการยิงไปทั้งหมด 46 ประตู จากการลงสนามทั้งหมด 216 ในทุกรายการ ซึ่งในช่วงนี้ยุงแบร์ย ได้เป็นพรีเซนเตอร์ให้กับหลายผลิตภัณฑ์ เช่น กางเกงในของเคลวิน ไคลน์, ไนกี้ เป็นต้น ยุงแบร์ย ย้ายออกจากอาร์เซนอล ไปในปี ค.ศ. 2007 ไปร่วมกับหลายสโมสร ได้แก่ เวสต์แฮม ยูไนเต็ด, ซีแอตเติล ซาวเดอร์ส และชิคาโก ไฟร์ ในเมเจอร์ลีก, เซลติก ในสก๊อตติชพรีเมียร์ลีก, ชิมิซู เอส-พลัส ในเจลีก และเล่นให้สโมสรมุมไบ ซิตี ในอินเดียน ซุปเปอร์ลีก เป็นสโมสรสุดท้าย ขณะที่ผลงานระดับทีมชาติ ลุงเบิร์กลงสนามทั้งสิ้น 75 นัด ยิงได้ 14 ประตู เฟรดริก ยุงแบร์ย เคยตัดสินใจยุติการเป็นนักฟุตบอลตั้งแต่กลางปี ค.ศ. 2012 ด้วยวัย 35 ปี ก่อนที่จะกลับมาเล่นฟุตบอลอีกครั้งในปี 2014 ที่ประเทศอินเดีย กับสโมสรมุมไบ ซิตี แต่ด้วยปัญหาบาดเจ็บจึงเล่นไม่ได้ลงนัดเปิดสนาม และเล่นให้กับมุมไบ ซิตี เพียง 4 เกมก่อนที่เฟรดริกจะตัดสินใจจบสัญญาและเดินทางกลับลอนดอน</doc>
