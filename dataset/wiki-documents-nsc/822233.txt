<doc id="822233" url="https://th.wikipedia.org/wiki?curid=822233" title="จักรพรรดิโกะ-ซุซะกุ">จักรพรรดิโกะ-ซุซะกุ จักรพรรดิโกะ-ซุซะกุ (, ) จักรพรรดิองค์ที่ 69 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น ครองสิริราชสมบัติระหว่าง ค.ศ. 1036 - ค.ศ. 1045 พระนามของจักรพรรดิโกะ-ซุซะกุนำมาจากพระนามของ จักรพรรดิซุซะกุ จักรพรรดิองค์ที่ 61 ที่ปกครองในช่วง คริสต์ศตวรรษที่ 10 เมื่อใส่คำว่า โกะ เข้าไปหน้าพระนามทำให้พระนามของจักรพรรดิโกะ-ซุซะกุมีความหมายว่า จักรพรรดิซุซะกุที่สอง หรือ จักรพรรดิซุซะกุยุคหลัง จักรพรรดิโกะ-ซุซะกุประสูติเมื่อวันที่ 25 เดือน 11 ปี คันโค ที่ 6 ตรงกับวันที่ 14 ธันวาคม ค.ศ. 1009 ที่ พระตำหนักสึชิมิกะโดะ มีพระนามเดิมว่า เจ้าชายอัตสึนะงะ ( , ) เป็นพระราชโอรสองค์ที่ 3 ใน จักรพรรดิอิชิโจ จักรพรรดิองค์ที่ 66 เป็นองค์ที่ 2 ที่ประสูติแต่ จักรพรรดินีโชชิ และเป็นพระราชอนุชาร่วมพระราชมารดาใน จักรพรรดิโกะ-อิชิโจ จักรพรรดิองค์ที่ 68 เมื่อเจ้าชายอัตสึอะกิระที่รัชทายาทถูกปลดจากตำแหน่งเมื่อ ค.ศ. 1017 ฟุจิวะระ โนะ มิชินะงะ ผู้เป็นพระอัยกา (ตา) จึงสถาปนาเจ้าชายอัตสึนะงะพระชนมายุเพียง 8 พรรษาขึ้นเป็นรัชทายาทแทนหลังจากนั้นมิชินะงะได้ถวายตัวบุตรสาวคนที่ 4 คือ ฟุจิวะระ โนะ คิชิ ผู้เป็นพระมาตุจฉา (น้า) ของเจ้าชายอัตสึนะงะให้เข้ามาเป็นพระชายา (Nyōgō) แต่หลังจากพระชายาคิชิมีพระประสูติกาลพระโอรสองค์แรกและองค์เดียวคือ เจ้าชายชิกะฮิโตะ หรือต่อมาคือ จักรพรรดิโกะ-เรเซ จักรพรรดิองค์ที่ 70 แล้วพระนางก็สิ้นพระชนม์อย่างกะทันหันเมื่อ ค.ศ. 1025 ขณะมีพระชนมายุเพียง 18 พรรษา เมื่อจักรพรรดิโกะ-อิชิโจสวรรคตลงเมื่อวันที่ 17 เดือน 4 ปี โชเง็ง ที่ 9 ตรงกับวันที่ 15 พฤษภาคม ค.ศ. 1036 โดยไร้ทายาททำให้เจ้าชายอัตสึนะงะพระอนุชาที่รัชทายาทขึ้นสืบราชบัลลังก์ต่อมาเป็น จักรพรรดิโกะ-ซุซะกุ เมื่อพระชนมายุได้ 26 พรรษาโดยได้มีการประกอบพระราชพิธีราชาภิเษกเมื่อเดือน 7 ปี โชเง็ง ที่ 9 ตรงกับวันที่ 10 สิงหาคม ค.ศ. 1036 จักรพรรดิโกะ-ซุซะกุประชวรหนักจึงสละราชบัลลังก์เมื่อวันที่ 16 เดือน 1 ปี คันโตะคุ ที่ 2 ตรงกับวันที่ 5 กุมภาพันธ์ ค.ศ. 1045 ให้กับเจ้าชายชิกะฮิโตะพระราชโอรสองค์ใหญ่ที่รัชทายาทพระชนมายุ 19 พรรษาขึ้นสืบราชบัลลังก์เป็น จักรพรรดิโกะ-เรเซ หลังจากครองสิริราชสมบัติได้เพียง 8 ปีแต่อีกเพียง 2 วันอดีตจักรพรรดิโกะ-ซุซะกุก็สวรรคตเมื่อวันที่ 18 เดือน 1 ปี คันโตะคุ ที่ 2 ตรงกับวันที่ 7 กุมภาพันธ์ ค.ศ. 1045 ขณะพระชนมายุเพียง 35 พรรษาพระราชวงศ์พระราชวงศ์. - พระชายา (Nyōgō) : ฟุจิวะระ โนะ คิชิ (Fujiwara no Kishi) (สิ้นพระชนม์ก่อนพระสวามีจะขึ้นสืบราชบัลลังก์) (1007 - 1025) ธิดาคนที่ 4 ของ ฟุจิวะระ โนะ มิชินะงะ- พระราชโอรสองค์ที่ 1 : เจ้าชายชิกะฮิโตะ (ต่อมาคือ จักรพรรดิโกะ-เรเซ) (Emperor Go-Reizei) จักรพรรดิองค์ที่ 70 (1025 - 1068) - จักรพรรดินี (Kōgō) : เจ้าหญิงเทชิ (Imperial Princess Teishi) (1013 - 1094) พระธิดาองค์ที่ 3 ของ จักรพรรดิซังโจ จักรพรรดิองค์ที่ 67- พระราชโอรสองค์ที่ 2 : เจ้าชายทะกะฮิโตะ (ต่อมาคือ จักรพรรดิโกะ-ซังโจ) (Emperor Go-Sanjō) จักรพรรดิองค์ที่ 71 (1034 - 1073)</doc>
