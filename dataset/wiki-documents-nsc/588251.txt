<doc id="588251" url="https://th.wikipedia.org/wiki?curid=588251" title="วิ่งสู้ฟัด 2013">วิ่งสู้ฟัด 2013 วิ่งสู้ฟัด 2013 (; ) เป็นภาพยนตร์จีน-ฮ่องกงแนวแอ็คชั่นอาชญากรรมที่เตรียมจัดฉาย นำแสดงโดยเฉินหลง ในการเริ่มต้นใหม่ของภาพยนตร์ซีรีส์ วิ่งสู้ฟัด กำกับภาพยนตร์โดย ติงเฉิง ผู้ซึ่งได้กำกับภาพยนตร์ก่อนหน้านี้ของเฉินหลงอย่าง ใหญ่พลิกแผ่นดินฟัด ตามที่เฉินหลงแสดง ได้มีความแตกต่างจากภาพยนตร์วิ่งสู้ฟัด ในภาคก่อนที่เขาได้รับบทเป็นตำรวจฮ่องกง โดยในภาคใหม่ เขาได้สวมบทบาทเป็นนายตำรวจจีนแผ่นดินใหญ่ เช่นเดียวกับ วิ่งสู้ฟัด 5 เหิรสู้ฟัด ที่ได้มีการแสดงโดยไม่ใช้นักแสดงแทน โดยนำเสนอเนื้อหาที่เข้มข้นกว่าภาคก่อนหน้านี้ที่เป็นแนวตลกขบขันเนื้อเรื่องย่อ เนื้อเรื่องย่อ. นักสืบจรงเหวินได้เดินทางไปยังบาร์ของหวู่เพื่อตามหาลูกสาวของเขาซึ่งแยกกันอยู่ที่ชื่อเหมียวเหมียว ซึ่งตอนนี้เป็นแฟนกับเจ้าของไนท์คลับที่มีชื่อว่า หวู่เจียง อย่างไรก็ตาม นักสืบจงก็ไม่ยอมรับถึงความสัมพันธ์ของเหมียวเหมียว ซึ่งนำไปสู่การโต้แย้งระหว่างผู้เป็นพ่อและลูกสาว ก่อนที่นักสืบจงจะให้ลูกสาวได้กลับตัว เขาก็ได้ถูกฟาดเข้าที่ศีรษะโดยคนร้ายไม่ทราบชื่อ จากการวางแผนบงการโดยหวู่เจียงนักแสดงนำนักแสดงนำ. - เฉินหลง รับบทเป็น นักสืบจรงเหวิน - หลิวเย่ รับบทเป็น หวู่เจียง - หวงป๋อ - จิ่งเถียน รับบทเป็น เหมียวเหมียว - จาง หลานซิน - หวัง จื้อเฟย - เจิ้ง เสี่ยวหนิง - กู่ลี่น่าจา - หลิ่ว ไห่หลง รับบทเป็น ไหมไทย (ชื่อในเวอร์ชันไทย)การสร้าง การสร้าง. การถ่ายทำของ วิ่งสู้ฟัด 2013 เริ่มขึ้นในเดือนพฤศจิกายน ค.ศ. 2012 ที่กรุงปักกิ่ง เพื่อเตรียมความพร้อมสำหรับบทบาทของเขา เฉินหลงได้ตัดผมของเขาให้สั้นลงเพื่อความเหมาะสมกับบทของนายตำรวจจีนแผ่นดินใหญ่ เกี่ยวกับบทบาทใหม่ของเขา เฉินหลงได้โพสต์ในบัญชีเว็บซินล่าง เวยป๋อ ว่า การถ่ายทำมีขึ้นในช่วงเดือนกุมภาพันธ์ ค.ศ. 2013 และหลังจากช่วงเริ่มโพสต์โปรดักชัน กับการบันทึกบทสนทนาของเหล่านักแสดงอีกครั้งการเผยแพร่ การเผยแพร่. การจัดฉายรอบปฐมทัศน์ของ วิ่งสู้ฟัด 2013 ได้มีการจัดขึ้นในเทศกาลภาพยนตร์นานาชาติปักกิ่ง 2013 ช่วงเดือนเมษายน ค.ศ. 2013 รวมถึงเฉินหลงยังได้ทำการโปรโมทในเทศกาลภาพยนตร์เมืองคานส์ 2013 ช่วงเดือนพฤษภาคม ของปีดังกล่าว โดยภาพยนตร์ชุดนี้ได้รับการกำหนดจัดฉายที่ประเทศจีน ณ วันที่ 24 ธันวาคม ค.ศ. 2013</doc>
