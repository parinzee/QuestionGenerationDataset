<doc id="658969" url="https://th.wikipedia.org/wiki?curid=658969" title="ฟรอมดิอินไซด์ (เพลง)">ฟรอมดิอินไซด์ (เพลง) "ฟรอมดิอินไซด์" () เป็นเพลงของวงดนตรีร็อกชาวอเมริกัน ลิงคินพาร์ก ออกจำหน่ายเป็นซิงเกิลที่สี่จากสตูดิโออัลบั้มชุดที่สองของวง เมทีโอรา และปรากฏเป็นแทร็กที่สิบในอัลบั้ม ออกจำหน่ายในประเทศออสเตรเลียและสหรัฐอเมริกา (ออกจำหน่ายในเฉพาะรูปแบบดาวน์โหลดในสหราชอาณาจักร) ในปี พ.ศ. 2547มิวสิกวิดีโอ มิวสิกวิดีโอ. มิวสิกวิดีโอของเพลงนี้ กำกับโดยนักเทิร์นเทเบิลของวง โจ ฮาห์น เป็นวิดีโอที่แสดงภาพขณะเกิดการจลาจล แสดงให้เห็น ไมค์ ชิโนะดะ และ เชสเตอร์ เบนนิงตัน กำลังร้องเพลง วงได้เล่นดนตรีปรากฏให้เห็นในใจกลางเมือง ในวิดีโอมีตัวละครเอกคือเด็กคนหนึ่ง (แสดงโดย เจมี เบนนิงตัน, ลูกชายของเชสเตอร์) ถูกผู้ปกครองทิ้งให้อยู่ในบ้านในขณะที่กำลังเกิดความวุ่นวาย และได้เดินออกมาจากบ้าน แล้วเดินไปรอบ ๆ เมือง ท่ามกลางความจลาจล เมื่อถึงช่วงไคลแมกซ์ของวิดีโอเด็กคนนั้นได้ตะโกนร้องลั่น ทำให้ผู้คนที่อยู่รอบ ๆ ล้มลง และทำให้การจลาจลหยุดลง หลังจากนั้นก็ได้มีเศษซากปรักหักพังลอยขึ้นมา เมื่อใกล้จบวิดีโอ เด็กคนนั้นได้มองไปที่เศษซากที่ถูกทำลาย แล้วก็ยิ้ม และร้องตะโกนอีกครั้งหนึ่ง และในที่สุดซากหินทั้งหมดก็ได้ตกลงมา เมื่อเด็กคนนั้นหมดแรง วิดีโอนี้ถ่ายทำในระหว่างยุโรปทัวร์ครั้งที่ 3 ของลิงคินพาร์กที่กรุงปราก ในสาธารณรัฐเช็ก เบื้องหลังการถ่ายทำของวิดีโอนี้สามารถชมได้ที่ แอลพีทีวี (ซีซัน 2) ตอนที่ 4รายชื่อเพลงชาร์ต</doc>
