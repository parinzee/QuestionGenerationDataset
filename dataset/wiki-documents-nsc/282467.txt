<doc id="282467" url="https://th.wikipedia.org/wiki?curid=282467" title="สะพานแห่งซานหลุยส์เรย์">สะพานแห่งซานหลุยส์เรย์ สะพานแห่งซานหลุยส์เรย์ () เป็นนวนิยายเล่มที่สองที่เขียนโดยนักเขียนชาวอเมริกันธอร์นตัน ไวล์เดอร์ ที่ได้รับการตีพิมพ์เป็นครั้งแรกในปี ค.ศ. 1927 “สะพานแห่งซานหลุยส์เรย์” เป็นเรื่องราวของชีวิตคนหลายคนผู้ไม่มีความเกี่ยวข้องกันแต่อย่างใดที่มาเสียชีวิตพร้อมกันเมื่อสะพานเชือกในเปรูขาด และเหตุการณ์ที่นำมาสู่อุบัติเหตุ นักบวชผู้เห็นเหตุการณ์ทำการค้นคว้าเรื่องราวของบุคคลต่างๆ ที่เสียชีวิต เพื่อพยายามหาคำตอบทางปรัชญาถึงสาเหตุที่ทำให้แต่ละบุคคลมาเสียชีวิตลง “สะพานแห่งซานหลุยส์เรย์” เป็นงานวรรณกรรมชิ้นสำคัญที่โมเดิร์นไลบรารีจัดให้เป็นลำดับที่สามสิบเจ็ดของนวนิยายดีที่สุดร้อยเรื่องโดยโมเดิร์นไลบรารี (Modern Library 100 Best Novels) ในบรรดานวนิยายที่ถือว่าดีเด่นของคริสต์ศตวรรษที่ 20 “สะพานแห่งซานหลุยส์เรย์” ได้รับการสร้างเป็นภาพยนตร์ในปี ค.ศ. 1929 และต่อมาในปี ค.ศ. 1944 และ ปี ค.ศ. 2004</doc>
