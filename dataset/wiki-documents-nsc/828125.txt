<doc id="828125" url="https://th.wikipedia.org/wiki?curid=828125" title="อัลเฆาะซาลี">อัลเฆาะซาลี อะบู ฮามิด มุฮัมมัด อิบน์ มุฮัมมัด อัลเฆาะซาลี ( Abū Ḥāmid Muḥammad ibn Muḥammad al-Ghazālī) เป็นนักเทววิทยาศาสนาอิสลาม นักนิติศาสตร์ นักปรัชญา และรหัสยิก ชาวเปอร์เซีย อัลเฆาะซาลี ได้รับยกย่องว่าเป็นมุสลิมที่ทรงอิทธิพลที่สุดรองจากนบีมุฮัมมัด และเชื่อว่าเป็นมุญัดดิด (ผู้ฟื้นฟูศาสนา) ซึ่งเกิดขึ้นเพียงคนเดียวเท่านั้นในแต่ละศตวรรษ ผลงานของเขายังได้รับยกย่องว่าเป็น "ฮัจญุต อัลอิสลาม" (ข้อพิสูจน์ของอิสลาม)</doc>
