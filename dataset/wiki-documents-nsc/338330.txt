<doc id="338330" url="https://th.wikipedia.org/wiki?curid=338330" title="พระมเหสีเจฮ็อน">พระมเหสีเจฮ็อน นางยุนอดีตมเหสี (; ; 15 กรกฎาคม ค.ศ. 1455 – 29 สิงหาคม ค.ศ. 1482) เดิมคือ พระมเหสีเจฮ็อน (; ) ทายาทรุ่นที่สิบเอ็ดธิดาของแม่ทัพยุน กวัน (윤관) เป็นพระมเหสีของพระเจ้าซ็องจงกษัตริย์แห่งราชอาณาจักรโชซ็อน อดีตดำรงตำแหน่งพระสนมและหลังจากสมเด็จพระราชินีคงฮเยพระมเหสีพระองค์แรกของพระเจ้าซ็องจงสิ้นพระชนม์พระนางจึงได้รับการแต่งตั้งขึ้นเป็นสมเด็จพระราชินีแห่งโชซ็อนพระราชประวัติ พระราชประวัติ. อดีตสมเด็จพระราชินียุน ทรงเป็นที่รู้จักในนามสมเด็จพระราชินีเจฮ็อนพระราชมารดาของเจ้าชายย็อนซันพระราชชายาในพระเจ้าซ็องจง เดิมทรงเป็นเพียงพระสนมแต่หลังจากสมเด็จพระราชินีคงฮเย ตระกูลฮัน สิ้นพระชนม์โดยไร้ทายาท พระเจ้าซ็องจงจึงตั้งพระนางขึ้นเป็นพระราชินีเพื่อความมั่นคงและสันติสุขของราชอาณาจักร สมเด็จพระราชินียุนเป็นผู้หญิงที่มีความงดงามเป็นเลิศ พระนางได้รับการอภิเษกกับพระเจ้าซ็องจงในปี ค.ศ. 1476 หลายเดือนต่อมาพระนางได้ให้ประสูติพระราชโอรสนามว่า อี ยุง ภายหลังได้รับการแต่งตั้งเป็น เจ้าชายย็อนซัน และขึ้นเป็นกษัตริย์ต่อจากพระราชบิดา สมเด็จพระราชินียุนได้รับการบันทึกว่าเป็นผู้หญิงเจ้าอารมณ์มีความอิจฉาริษยาเป็นอย่างมาก โดยเฉพาะต่อชายาองค์อื่นของพระเจ้าซ็องจงจนถึงขั้นลอบวางยาพิษชายาองค์หนึ่งในปี ค.ศ. 1477 คืนหนึ่งในปี ค.ศ. 1479 พระนางทรงมีการทะเลาะกับพระเจ้าซ็องจงจนทำให้เกิดรอยเล็บข่วนบนพระพักตร์ของพระเจ้าซ็องจง ซึ่งพระนางอินซูพระราชมารดาทอดพระเนตรเห็นรอยเหล่านั้นถึงแม้พระเจ้าซ็องจงจะทรงปกปิดไว้ทำให้พระนางอินซูทรงโกรธเป็นอย่างมากถึงกับสั่งปลดสมเด็จพระราชินียุนออกจากตำแหน่งพระมเหสีและเนรเทศออกจากพระราชวังภายหลังถูกตัดสินประหารชีวิตโดยการประทานยาพิษในปี ค.ศ. 1482 ต่อมาหลังจากนั้นเจ้าชายย็อนซันได้ขึ้นครองราชย์ต่อจากพระเจ้าซ็องจงได้พยายามรื้อฟื้นคดีเพื่อคืนฐานะเดิมแก่พระมารดาและกวาดล้างผู้ที่มีส่วนข้องการสำเร็จโทษทำให้ราชสำนักวุ่นวายปั่นป่วน นอกจากนั้นทำตัวเสเพลไม่สนใจกิจบ้านเมือง จนในที่สุดเจ้าชายย็อนซันก็ถูกขุนนางก่อรัฐประหารจนถูกปลดจากบัลลังก์</doc>
