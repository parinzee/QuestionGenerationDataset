<doc id="735726" url="https://th.wikipedia.org/wiki?curid=735726" title="การคุมกำเนิดฉุกเฉิน">การคุมกำเนิดฉุกเฉิน การคุมกำเนิดฉุกเฉิน () เป็นมาตรการคุมกำเนิดซึ่งใช้ได้หลังมีการร่วมเพศเพื่อป้องกันการตั้งครรภ์ มีสองรูปแบบ คือ ยาคุมกำเนิดฉุกเฉินและอุปกรณ์ในมดลูกยาคุมกำเนิดฉุกเฉิน ยาคุมกำเนิดฉุกเฉิน. ยาคุมกำเนิดฉุกเฉิน หรือ การคุมกำเนิดด้วยฮอร์โมนฉุกเฉิน อาจมีฮอร์โมนตัวเดียวกับที่พบในยาเม็ดคุมกำเนิดทั่วไป (คือ เอสโตรเจน โปรเจสตินหรือทั้งคู่) ในปริมาณสูงกว่า หากรับประทานหลังการร่วมเพศที่ไม่ได้ป้องกันหรือการคุมกำเนิดล้มเหลว ขนาดฮอร์โมนที่สูงอาจยับยั้งการตั้งครรภ์ได้ และจะออกฤทธิ์ดีที่สุดหากรับประทานหลังร่วมเพศไม่นาน มียาคุมกำเนิดฉุกเฉินสามชนิด คือ ยาเม็ดเอสโตรเจนและโปรเจสตินผสม ยาเม็ดเฉพาะโปรเจสติน (ลีโวนอร์เจสเตรล) และยาเม็ดแอนติโปรเจสติน (ไมฟีพริสโทน) ยาเม็ดเฉพาะโปรเจสตินและแอนติโปรเจสตินมีวางขายเป็นยาเม็ดคุมกำเนิดฉุกเฉิน ส่วนยาเม็ดเอสโตรเจนและโปรเจสตินผสมไม่มีวางขายเป็นยาคุมกำเนิดฉุกเฉินแล้ว แต่ยาเม็ดคุมกำเนิดบางชนิดอาจใช้เป็นยาคุมกำเนิดฉุกเฉินแทนได้</doc>
