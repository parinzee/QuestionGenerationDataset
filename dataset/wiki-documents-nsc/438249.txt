<doc id="438249" url="https://th.wikipedia.org/wiki?curid=438249" title="เหตุเพลิงไหม้โรงงานไทรแองเกิลเชิร์ตเวสต์">เหตุเพลิงไหม้โรงงานไทรแองเกิลเชิร์ตเวสต์ เหตุเพลิงไหม้โรงงานไทรแองเกิลเชิร์ตเวสต์ในนครนิวยอร์กเมื่อวันที่ 25 มีนาคม ค.ศ. 1911 เป็นภัยพิบัติทางอุตสาหกรรมครั้งที่มีผู้เสียชีวิตมากที่สุดในประวัติศาสตร์นครนิวยอร์ก และยังเป็นการสูญเสียชีวิตสูงสุดเป็นอันดับสี่จากอุบัติเหตุทางอุตสาหกรรมในประวัติศาสตร์สหรัฐอเมริกา นอกจากนี้ ยังเป็นภัยพิบัติครั้งที่มีผู้เสียชีวิตมากที่สุดเป็นอันดับสองในนครนิวยอร์ก หลังการไหม้ของเรือ เจเนอรัล สโลคัม เมื่อวันที่ 15 มิถุนายน ค.ศ. 1904 กระทั่งการทำลายเวิลด์เทรดเซ็นเตอร์ในอีก 90 ปีให้หลัง เพลิงไหม้ครั้งนี้เป็นเหตุให้มีคนงานทอผ้าเสียชีวิต 146 คน ซึ่งสาเหตุการเสียชีวิตมีถูกไฟ สำลักควัน หรือตกจากอาคารจนเสียชีวิต เหยื่อส่วนใหญ่เป็นหญิงอพยพชาวยิวและอิตาลีล่าสุดอายุระหว่างสิบหกถึงยี่สิบสามปี เหยื่ออายุมากที่สุดมีอายุ 48 ปี ส่วนที่อายุน้อยที่สุดเป็นเด็กหญิงวัยสิบสี่สองคน เพราะผู้จัดการได้ล็อกประตูไปยังปล่องบันไดและทางออก ซึ่งเป็นการปฏิบัติทั่วไปในสมัยนั้นเพื่อป้องกันการลักขโมยและการพักโดยไม่ได้รับอนุญาต คนงานจำนวนมากผู้ไม่สามารถหนีออกจากอาคารได้จึงกระโดดลงจากชั้นแปด ชั้นเก้าและชั้นสิบไปยังถนนเบื้องล่าง เหตุเพลิงไหม้ครั้งนี้ทำให้ฝ่ายนิติบัญญัติกำหนดให้เพิ่มมาตรฐานความปลอดภัยโรงงานและช่วยกระตุ้นการเติบโตของสหภาพคนงานทอผ้าสตรีระหว่างประเทศ ซึ่งต่อสู้เพื่อสภาพการทำงานที่ดีกว่าสำหรับคนงานโรงงานนรก (sweatshop)</doc>
