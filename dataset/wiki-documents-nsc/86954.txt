<doc id="86954" url="https://th.wikipedia.org/wiki?curid=86954" title="เทศบาลเมืองเบตง">เทศบาลเมืองเบตง เบตง () เป็นเทศบาลเมืองในภาคใต้ของประเทศไทย ตั้งอยู่ใกล้กับเขตแดนประเทศมาเลเซีย ในอำเภอเบตง จังหวัดยะลา มีพื้นที่ทั้งหมด 78 ตารางกิโลเมตร ตั้งอยู่ทางตอนใต้สุดของประเทศไทย มีประชากรในปี พ.ศ. 2548 จำนวน 24,688 คน เมืองเบตงมีระยะทางห่างจากตัวเมืองยะลา 140 กิโลเมตร และห่างจากกรุงเทพมหานคร ระยะทางประมาณ 1,590 กิโลเมตร มีอาณาเขตติดต่อกับประเทศมาเลเซียทางด้านรัฐเประก์และรัฐเกดะห์ และเป็นสถานที่ท่องเที่ยวที่ชาวมาเลเซียนิยมแห่งหนึ่งประวัติ ประวัติ. แต่เดิมเมื่อวันที่ 30 กันยายน พ.ศ. 2482 เมืองเบตงได้รับการยกฐานะขึ้นเป็นเทศบาลตำบลเบตง และต่อมาเมื่อวันที่ 20 กุมภาพันธ์ พ.ศ. 2547 โดยมีสงวน จิรจินดาเป็นนายกเทศมนตรีคนแรก ต่อมาเทศบาลตำบลเบตงได้รับการยกฐานะขึ้นเป็นเทศบาลเมืองเบตง ส่วนชื่อ เบตง ในปัจจุบันนั้น เป็นคำมลายู หมายถึง "ไม้ไผ่ขนาดใหญ่" คือ ไม้ไผ่ตงภูมิประเทศ ภูมิประเทศ. เมืองเบตงตั้งอยู่ในหุบเขา มีลักษณะเหมือนแอ่งกระทะที่โอบล้อมด้วยขุนเขาน้อยใหญ่ โดยมีลำคลองสำคัญไหลผ่านใจกลางเมืองเบตง คือ คลองเบตง ไหลมาจากทางทิศตะวันตกไปทางทิศตะวันออกแล้วไปบรรจบกับแม่น้ำปัตตานี ด้วยลักษณะภูมิประเทศที่เป็นหุบเขาจึงเทำให้พื้นที่รอบ ๆ เมืองเบตงเป็นจุดกำเนิดของแม่น้ำสายสำคัญของจังหวัดยะลาและภาคใต้ คือแม่น้ำปัตตานีอันเป็นที่ตั้งของเขื่อนบางลาง ซึ่งมีความสำคัญต่อการผลิตกระแสไฟฟ้าให้พื้นที่จังหวัดชายแดนภาคใต้และยังแก้ปัญหาน้ำท่วมตัวเมืองยะลา สภาพทางธรรมชาติทำให้เมืองเบตงมีหมอกตลอดปี จึงได้รับสมญานามว่า "เมืองในหมอกและดอกไม้งาม"ประชากร ประชากร. ประชากรส่วนใหญ่ในเทศบาลเมืองเบตงมีหลายเชื้อชาติ ในปี พ.ศ. 2551 มีประชากรทั้งหมด 25,534 คน เป็นเพศชาย 12,412 คน และเพศหญิง 13,113 คน ส่วนใหญ่เป็นชาวไทยเชื้อสายมลายู, ชาวไทยเชื้อสายจีน และชาวไทยพุทธ ส่วนศาสนามีสถิติในปี พ.ศ. 2550 แบ่งเป็นศาสนาพุทธร้อยละ 50.8, ศาสนาอิสลามร้อยละ 47.8, ศาสนาคริสต์ร้อยละ 0.9 และอื่น ๆ อีก 0.5 มีศาสนสถานทั้งหมด 10 แห่ง แบ่งเป็นมัสยิดทั้งหมด 8 แห่ง วัด 1 แห่ง และโบสถ์คริสต์ 1 แห่งชุมชน ชุมชน. เทศบาลเมืองเบตง มีอาณาเขตปกครองครอบคลุมชุมชน 27 ชุมชนการศึกษา การศึกษา. เทศบาลเมืองเบตงมีศูนย์พัฒนาเด็กเล็ก 1 แห่ง และมีโรงเรียนในสังกัดเทศบาล 5 แห่ง ได้แก่1. โรงเรียนเทศบาล 1 (บ้านกาแป๊ะ) 2. โรงเรียนเทศบาล 2 (บ้านกอตอกาแป๊ะ) 3. โรงเรียนเทศบาล 3 (บ้านกุนุงจนอง) 4. โรงเรียนเทศบาล 4 (บ้านกาแป๊ะฮูลู) 5. โรงเรียนเทศบาล 6 (ประชาสันต์)รางวัลรางวัล. - รางวัลพระปกเกล้า ประจำปี 2551</doc>
