<doc id="10113" url="https://th.wikipedia.org/wiki?curid=10113" title="ไม้ เมืองเดิม">ไม้ เมืองเดิม ก้าน พึ่งบุญ ณ อยุธยา (16 มิถุนายน พ.ศ. 2448 – 4 มีนาคม พ.ศ. 2485) นามปากกา ไม้ เมืองเดิม หรือ กฤษณะ พึ่งบุญ เป็นนักเขียนชาวไทย มีผลงานที่มีชื่อเสียงได้แก่ แผลเก่า, บางระจัน, แสนแสบ, ขุนศึกประวัติ ประวัติ. ก้าน เกิดเมื่อ วันขึ้น 14 ค่ำ เดือน 7 ปีมะเส็ง (ตรงกับวันที่ 16 มิถุนายน) พ.ศ. 2448 ที่ ต.วัดมหรรณพ์ กรุงเทพมหานคร เป็นบุตรของหม่อมหลวงปลี พึ่งบุญ และหม่อมหลวงแสง พึ่งบุญ เสียชีวิตเมื่อวันที่ 4 มีนาคม พ.ศ. 2485 รวมอายุได้ 37 ปี จบการศึกษาที่ โรงเรียนวัดราชบพิธ และโรงเรียนวัดบวรนิเวศ- พ.ศ. 2465 รับราชการสังกัดกรมบัญชาการมหาดเล็ก - พ.ศ. 2469 ลาออกจากราชการ เพื่อจะทำงานส่วนตัวแต่ไม่ได้เป็นตามที่คาดหวัง กลายเป็นคนว่างงานและเริ่มดื่มสุราจนติดเป็นนิสัย - พ.ศ. 2478 เริ่มต้นชีวิตนักประพันธ์ โดยเอาประสบการณ์ชีวิตของตนเองมาเขียน ชื่อ “เรือโยงเหนือ” แต่ไม่มีสำนักพิมพ์ใดสนใจจัดพิมพ์ให้ แต่ด้วยใจรัก จึงเขียนขึ้นอีกเรื่อง ชื่อ “ ห้องเช่าเบอร์ 13 ” ก็ได้รับการปฏิเสธจากผู้พิมพ์จำหน่ายอีก เหม เวชกร ซึ่งเป็นเพื่อนสนิทได้ลาออกจากสำนักพิมพ์ “เพลินจิตต์” และมาตั้งสำนักพิมพ์เองออกหนังสือเป็นรายวัน ใช้ชื่อหนังสือว่า “คณะเหม” ส่วนก้าน พึ่งบุญ ณ อยุธยา เป็นนักเขียนประจำสำนักงาน และ ได้เขียนเรื่อง “ชาววัง” โดยใช้นามปากกา “กฤษณะ พึ่งบุญ” - พ.ศ. 2479 ได้พิมพ์จำหน่ายนวนิยายเรื่อง “แผลเก่า” โดยใช้นามปากกาใหม่ว่า “ไม้ เมืองเดิม” โดยเฉพาะเรื่อง “ขุนศึก” เป็นนวนิยายไทยแท้ที่ยาวที่สุดเป็นผลงานชิ้นสุดท้ายผลงานผลงาน. - แผลเก่า - แสนแสบ - หมื่นซ่อง - เสื้อข้าม - ล้างบาง - หงสาพ่าย - เกวียนหัก - สำเภาล่ม - เสือบาง - บางระจัน - สาวชะโงก - บึงขุนสร้าง - คุ้งเผาถ่าน - แม่หม้าย - กลางเพลิง - ศาลเพียงตา - ชายสามโบสถ์ - ค่าน้ำนม - คนละถิ่น - หน้าไถ - ข้าเก่า - สินในน้ำ - สองศึก - เสือทุ่ง - นางถ้ำ - รอยไถ - โป๊ะล่ม - นางห้าม - บ้านนอกเข้ากรุง - ข้าหลวงเดิม - อ้ายขุนทอง - ศึกกระทุ่มลาย - หนามยอกหนามบ่ง - เรือเพลง-เรือเร่ - ทหารเอกพระบัณฑูร - กระท่อมปลายนา และขุนศึก</doc>
