<doc id="909383" url="https://th.wikipedia.org/wiki?curid=909383" title="กลุ่มอาการไขสันหลังถูกดึงรั้ง">กลุ่มอาการไขสันหลังถูกดึงรั้ง กลุ่มอาการไขสันหลังถูกดึงรั้ง () คือกลุ่มของโรคระบบประสาทกลุ่มหนึ่งที่มีความผิดปกติของไขสันหลัง มีหลายแบบ เช่น filum terminale คับแน่น, lipomeningomyelocele, split cord malformation, dermal sinus tracts และถุงน้ำเดอร์มอยด์ ซึ่งทั้งหมดมีผลให้เกิดการดึงรั้งของไขสันหลังที่ส่วนปลายของช่องไขสันหลัง โดยปกติแล้วไขสันหลังจะลอยอย่างเป็นอิสระอยู่ในช่องไขสันหลัง สามารถเลื่อนขึ้นลงได้ตามการเจริญเติบโต หรือการงอตัวเหยียดตัวเป็นต้น ไขสันหลังที่ถูกดึงรั้งไว้นั้นอาจทำให้เกิดปัญหาในเด็กเนื่องจากจะถูกดึงให้ยืดออกเมื่อเด็กโตขึ้น ในผู้ใหญ่ไขสันหลังจะถูกดึงให้ยืดออกแม้ในการเคลื่อนไหวตัวปกติ ทำให้เกิดการเสียหายต่อไขสันหลังได้ในระยะยาวหากไม่ได้รับการรักษา ส่วนใหญ่พบร่วมกับภาวะกระดูกสันหลังโหว่ (spina bifida) อาจเป็นตั้งแต่กำเนิดเช่นที่พบใน tight filum terminale หรือเกิดจากอุบัติเหตุในภายหลังก็ได้</doc>
