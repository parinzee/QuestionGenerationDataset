<doc id="682263" url="https://th.wikipedia.org/wiki?curid=682263" title="แซนดี้ เคราแก้ว สตูวิค">แซนดี้ เคราแก้ว สตูวิค แซนดี้ เคราแก้ว สตูวิค เกิดเมื่อวันที่ 11 เมษายน พ.ศ. 2538 เป็นนักกีฬาแข่งรถ ลูกครึ่งไทย-นอร์เวย์ เกิดที่จังหวัดภูเก็ต เป็นบุตรชองมาร์ติน สตูวิค เป็นแชมป์จากการแข่งขันยูโรเปียนฟอร์มูลา3โอเพน 2014 และเป็นคนไทยคนแรกและเป็นนักแข่งที่อายุน้อยที่สุดที่คว้าแชมป์ในรายการนี้ด้วยประวัติ ประวัติ. แซนดี้เริ่มต้นเกี่ยวข้องกับการขับรถเมื่ออายุเพียง 4 ขวบ จากการบอกเล่าของเพื่อนที่เนิร์สเซอรี เกี่ยวกับการเล่นโกคาร์ทที่พัทยา โดยเริ่มจากรถโกคาร์ทคันเล็กๆ และเป็นจุดเริ่มต้นของการเข้าสนามแข่งทุกอาทิตย์ พออายุได้ 6 ขวบมีโอกาสแข่งขันครั้งแรกก็คว้าที่ 3 มาได้ เป็นจุดเริ่มต้นการเป็นนักแข่งรถของเขา แซนดี้มี ไมเคิล ชูว์มัคเกอร์เป็นไอดอล เมื่อแซนดี้อายุได้ 13 ปี เขาได้รับชัยชนะจากการแข่งขัน เอเชียนคาร์ทติ้งแชมป์เปี้ยนชิพ ในปี ค.ศ. 2010 แซนดี้ได้เข้าร่วมการแข่งขันรถฟอร์มูลาเป็นครั้งแรกในการแข่งขันเอเชี่ยนฟอร์มูลาเรโนลด์ 2010 โดยมีโค้ชชาวฝรั่งเศส ฟิลิปป์ เดคองเบ ซึ่งเป็นอดีตแชมป์ F3 เป็นผู้จัดการทีมเอเชียเรสซิงทีม และเป็นครูฝึกให้กับแซนดี้ ในการแข่งขันดังกล่าว แซนดี้ถือเป็นนักแข่งที่อายุน้อยที่สุด ด้วยวัยเพียง 15 ปี และเมื่อสิ้นสุดการแข่งขัน แซนดี้สามารถคว้าแชมป์ เอเชียฟอร์มูลาเรโนลต์ 2010 มาครอง โดยเป็นคนไทยคนแรกที่คว้าแชมป์นี้ได้สำเร็จ และนอกจากนี้ยังเป็นแชมป์ที่อายุน้อยที่สุดในทำเนียบแชมป์อีกด้วย หลังจากนั้นก็ได้เลื่อนชั้นไปแข่งไปยุโรปในปี ค.ศ. 2011 พอมาถึงปี ค.ศ. 2013 ได้อันดับมาเป็นรองแชมป์ และในปี 2014 ก็สามารถคว้าแชมป์ในรายการ ยูโรเปียนเอฟ3โอเพน ได้ในที่สุดผลงานผลงาน. - ปี 2008 แชมป์เอเชียโกคาร์ท - แชมป์จากการแข่งขัน ยูโรเปียนฟอร์มูลา3โอเพน 2014</doc>
