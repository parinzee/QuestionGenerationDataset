<doc id="708441" url="https://th.wikipedia.org/wiki?curid=708441" title="รัฐอูซัน">รัฐอูซัน รัฐอูซัน () เป็นรัฐขนาดเล็กตั้งอยู่บนเกาะใกล้กับคาบสมุทรเกาหลี ร่วมสมัยกับยุคสามอาณาจักรบนคาบสมุทรเกาหลี มีเอกราชล่วงมาจนถึง พ.ศ. 1446 ก็ถูกผนวกเข้ากับอาณาจักรโครยอ ปัจจุบันพื้นที่ของอดีตรัฐอูซันเป็นส่วนหนึ่งของเทศมณฑลอุลลึง จังหวัดคย็องซังเหนือ ประเทศเกาหลีใต้ และมักถูกทางการเกาหลีใต้หยิบยกขึ้นมาเพื่ออ้างสิทธิ์บนกองหินอันเป็นดินแดนพิพาทกับประเทศญี่ปุ่นประวัติ ประวัติ. รัฐอูซัน เป็นรัฐเอกราชขนาดเล็กตั้งอยู่บนเกาะอุลลึง () และเกาะชุก () บ้างก็อ้างว่ากินอาณาเขตถึงกองหินเลียนคอร์ต (; ; ) ซึ่งปัจจุบันเป็นแดนพิพาทระหว่างเกาหลีใต้กับญี่ปุ่น จากหลักฐานทางโบราณคดีบ่งว่าบนเกาะอุลลึงมีการตั้งถิ่นของมนุษย์มากว่าหนึ่งพันปีก่อนคริสตกาล รัฐอูซันปรากฏขึ้นครั้งแรกใน ซัมกุก ซากี () ว่าในปี พ.ศ. 1055 นายพลคิม อีซาบูแห่งอาณาจักรชิลลา กรีฑาทัพมาตีรัฐอูซันจนพ่ายและตกเป็นรัฐบรรณาการ ในช่วงเวลาดังกล่าวรัฐอูซันได้รับวัฒนธรรมชิลลาเข้ามา ดังพบโบราณวัตถุอิทธิพลชิลลาบนเกาะอุลลึง ล่วงมาในปี พ.ศ. 1446 รัฐอูซันได้สิ้นเอกราชอย่างถาวรหลังถูกผนวกเข้ากับอาณาจักรโครยอในรัชกาลพระเจ้าแทโจ แม้จะถูกรวมเข้ากับอาณาจักรในแผ่นดินใหญ่แล้ว แต่ด้วยความที่ห่างไกลจากแผ่นดินจึงทำให้อดีตรัฐอูซันถูกกลุ่มโจรสลัดบุกเข้าโจมตีบ่อยครั้งในคริสต์ศตวรรษที่ 11 และ 14 ตามลำดับในแผนที่เกาหลีโบราณ</doc>
