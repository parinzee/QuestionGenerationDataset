<doc id="358777" url="https://th.wikipedia.org/wiki?curid=358777" title="สมบัติ อุทัยสาง">สมบัติ อุทัยสาง สมบัติ อุทัยสาง อดีตรัฐมนตรีช่วยว่าการกระทรวงคมนาคม ในรัฐบาลของนายบรรหาร ศิลปอาชา และรัฐมนตรีช่วยว่าการกระทรวงมหาดไทย ในรัฐบาลของพันตำรวจโททักษิณ ชินวัตร และอดีตอธิบดีกรมอุตุนิยมวิทยา กรมไปรษณีย์โทรเลข กระทรวงคมนาคมประวัติ ประวัติ. สมบัติ อุทัยสาง เกิดเมื่อวันที่ 7 พฤศจิกายน พ.ศ. 2479 ที่เขตบางขุนเทียน กรุงเทพมหานคร เป็นบุตรของนายบุญส่ง กับนางสี อุทัยสาง สมรสกับสุจิวรรณ มีบุตรธิดา 3 คนการศึกษา การศึกษา. สมบัติ อุทัยสาง เข้าเรียนชั้นประถมศึกษาที่โรงเรียนวัดไทร และชั้นมัธยมศึกษาที่โรงเรียนเตรียมอุดมศึกษา ต่อจากนั้นจึงได้เข้ารับการศึกษาในระดับอุดมศึกษาที่โรงเรียนนายร้อยพระจุลจอมเกล้า รุ่นที่ 13 แต่ลาออกในเวลาต่อมา เพื่อเข้าศึกษาต่อที่คณะนิติศาสตร์ มหาวิทยาลัยธรรมศาสตร์ สมบัติ อุทัยสาง สำเร็จการศึกษาในระดับปริญญาโทจากสถาบันบัณฑิตพัฒนบริหารศาสตร์ และเคยได้รับทุนไปศึกษษด้านการขนส่งและคมนาคม ที่ประเทศออสเตรเลียเป็นเวลา 1 ปีการทำงาน การทำงาน. สมบัติ อุทัยสาง เริ่มรับราชการครูที่โรงเรียนสุวรรณรามวิทยาคม เมื่อปี พ.ศ. 2502 ต่อมาจึงได้โอนย้ายมารับราชการในสังกัดกรมการขนส่งทางบก กระทรวงคมนาคม และได้รับการแต่งตั้งเป็นอธิบดีกรมไปรษณีย์โทรเลข ในระหว่างปี พ.ศ. 2531-2535 และเป็นอธิบดีกรมอุตุนิยมวิทยา กระทั่งได้รับตำแหน่งสูงสุดคือ รองปลัดกระทรวงคมนาคม สมบัติ อุทัยสาง ได้รับการแต่งตั้งเป็นรัฐมนตรีช่วยว่าการกระทรวงคมนาคม ในรัฐบาลของนายบรรหาร ศิลปอาชา และรัฐมนตรีช่วยว่าการกระทรวงมหาดไทย ในรัฐบาลของพันตำรวจโททักษิณ ชินวัตร ต่อมาในปี พ.ศ. 2552 ได้ถูกศาลฎีกาแผนกคดีอาญาของผู้ดำรงตำแหน่งทางการเมือง ตัดสินห้ามดำรงตำแหน่งทางการเมืองเป็นเวลา 5 ปี จำคุก 2 ปี ปรับเงิน 4,000 บาท เนื่องจากการแจ้งบัญชีทรัพย์สินอันเป็นเท็จ แต่โทษจำคุกให้รอลงอาญาไว้ 1 ปีเครื่องราชอิสริยาภรณ์</doc>
