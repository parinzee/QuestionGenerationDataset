<doc id="223050" url="https://th.wikipedia.org/wiki?curid=223050" title="โมซัมบิกเชื้อสายไทย">โมซัมบิกเชื้อสายไทย ชาวโมซัมบิกเชื้อสายไทย ส่วนมากอาศัยอยู่ในกรุงมาปูโต เมืองหลวงของประเทศโมซัมบิก ซึ่งตั้งอยู่ในทวีปแอฟริกา ส่วนมากเป็นช่างวิศวกรที่เข้ามาทำงานในบริษัทเจ็นเร็คเอ็นจิเนียริ่งของประเทศแอฟริกาใต้ ซึ่งบริษัทจะได้คนไทยมาทำงานต้องไปซื้อตัวคนงานไทย โดยเสียเงินถึงหัวละ 2,000 ดอลลาร์สหรัฐ หรือ 7.6 หมื่นบาท บริษัทเจ็นเร็คไม่ยอมใช้ช่างชาติอื่น เพราะมองว่าช่างชาติอื่นฝีมือสู้ช่างไทยไม่ได้ เพียงระยะเวลา 17 เดือนช่างไทย 97 คน สามารถสร้างเบ้าหลอมอะลูมิเนียมขนาดน้ำหนัก 35 ตัน ได้ถึง 291 เบ้า ซึ่งเบ้าหลอมที่จะใช้ผลิตแร่อะลูมิเนียมนี้จะมีความผิดพลาด ได้ไม่เกิน 5 มิลลิเมตรต่อเบ้า บริษัทเจ็นเร็คกล่าวว่า งานละเอียดอ่อนขนาดนี้ไม่มีชาติไหนทำได้ยกเว้นชาติไทย นอกจากนี้ยังมีชาวไทยที่เข้าไปทำธุรกิจป่าไม้ และเหมืองแร่ด้วย</doc>
