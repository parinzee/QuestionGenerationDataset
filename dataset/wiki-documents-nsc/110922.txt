<doc id="110922" url="https://th.wikipedia.org/wiki?curid=110922" title="ดาวทอง สิงหพัลลภ">ดาวทอง สิงหพัลลภ ดาวทอง สิงหพัลลภ หรือนายเปรม ถนอมวงศ์ เกิดเมื่อ 4 ตุลาคม พ.ศ. 2477 ที่ จังหวัดระยอง สถิติการชก 7 ครั้ง ชนะ 4 (น็อค 3) แพ้ 3ประวัติ ประวัติ. ดาวทองเริ่มชกมวยเมื่ออายุ 15 ปี กับครูยี่สุ่น หัวหน้าคณะทวีสมบูรณ์ ขึ้นชกมวยครั้งแรกในชื่อ ดาวทอง ทวีสมบูรณ์ ขึ้นชกแถวบ้านเกิดที่ จ.ระยองจนมีชื่อเสียง จึงเข้ามากรุงเทพฯ มาอยู่ค่ายสิงหพัลลภของครูสว่าง พินิจศักดิ์ เปลี่ยนชื่อเป็นดาวทอง สิงหพัลลภ เมื่อมาชกมวยไทยในกรุงเทพฯ ได้แสดงฝีมืออย่างยอดเยี่ยม ปราบนักมวยดังในรุ่นมิดเดิลเวทยุคนั้นได้หลายคน เช่น ประยุทธ อุดมศักดิ์ บุญมี แม่นฉมัง สมาน เกศสงคราม จนหาคู่ชกไม่ได้จึงหันมาชกมวยสากล และทำได้ดีเกินคาด ชกเพียงสามครั้ง ก็สามารถชนะน็อค เทรุโอะ โอนูกิ รองแชมป์ OPBF ยก 4 ดาวทองจึงได้ชิงแชมป์ OPBF รุ่นมิดเดิลเวท ปรากฏว่าชนะคะแนน ฮาชิโร ทัตสุมิ ได้แชมป์มาครอง หลังจากได้ครองแชมป์แล้ว ดาวทองขึ้นชกนอกรอบ แพ้คะแนน สามารถ ศรแดง นักมวยดาวรุ่งในขณะนั้นไปอย่างพลิกล็อก ดาวทองจึงต้องไปชกกู้ชื่อที่สิงคโปร์ ชนะน็อค ทอร์ดี้ อลามาร์ ยก 3 จากนั้นขึ้นชกป้องกันแชมป์ OPBF กับ ญัง เพาลิโน ซึ่งปรากฏว่าดาวทองแพ้คะแนนไปอย่างน่ากังขา ซ้ำร้ายยังถูกโกงค่าชก จนเงินไม่พอกลับเมืองไทย ต้องถอดสร้อยคอออกขายเพื่อเป็นค่าเดินทาง เมื่อกลับมาเมืองไทย ดาวทองได้ชิงแชมป์คืนจากเพาลิโน และเป็นฝ่ายชนะได้แชมป์อีกสมัย จากนั้นดางทองเรื้อเวทีไปนาน จนไปเสียแชมป์ที่ญี่ปุ่นในที่สุด ดาวทองหยุดชกไประยะหนึ่งจึงกลับมาชกอีกครั้ง จนกระทั่งเป็นฝ่ายแพ้น็อค เขียวหวาน ยนตรกิจในแบบมวยสากลจึงแขวนนวมเลิกชก กลับไปประกอบธุรกิจที่ จ.ระยองบ้านเกิด โดยผลิตกะปิ น้ำปลาตราดาวทอง ซึ่งถือเป็นสินค้าคุณภาพอย่างหนึ่งของระยองเกียรติประวัติ</doc>
