<doc id="601848" url="https://th.wikipedia.org/wiki?curid=601848" title="แม็กซิมัมเบรก">แม็กซิมัมเบรก แม็กซิมัมเบรก () ในทางสนุกเกอร์หมายถึงคะแนนสูงสุด มักจะเป็นที่รู้จักกันใน แม็กซิมัม (maximum) 147 หรือภาษาปากเรียกว่า วันโฟร์เซเวน (one-four-seven) คะแนน 147 รวบรวมจากการแทงลงหลุมทั้งหมด 15 แดง กับ 15 ดำ สำหรับ 120 คะแนน แล้วก็ลูกสีทั้งหมดหกลูกอีก 27 คะแนน โจ เดวิส ทำแม็กซิมัมเบรกครั้งแรกในปี 1955 โดยเจอกับ วิลลี สมิธ แข่งขันที่เลสเตอร์สแควร์ฮอลล์ ในลอนดอน แม็กซิมัมเบรกอย่างเป็นทางการได้เกิดขึ้นครั้งแรกในการแข่งขันอาชีพโดย สตีฟ เดวิส ในปี 1982 พบกับ จอห์น สเปนเซอร์ นอกจากนี้ยังเป็นแม็กซิมัมเบรกครั้งแรกในระหว่างการถ่ายทอดสด ในปีต่อมา คลิฟฟ์ ทอร์เบิร์น กลายเป็นผู้เล่นคนแรกที่ทำแม็กซิมัมเบรกในรายการเวิลด์แชมเปียนชิป (World Championship) แม็กซิมัมเบรกตอนนี้ได้ประสบความสำเร็จมากกว่า 100 ครั้งในการแข่งขันอาชีพ รอนนี โอซุลลิแวน ได้รวบรวมแม็กซิมัมเบรกอย่างเป็นทางการถึง 14 ครั้ง เป็นจำนวนมากที่สุดจากผู้เล่นอาชีพคนอื่น ตามด้วย สตีเฟน เฮนดรี ทำได้ 11 ครั้ง จอห์น ฮิกกินส์ 7 ครั้ง ติง จวิ้นฮุย 5 ครั้ง รอนนี โอซุลลิแวนยังได้บันทึกการทำแม็กซิมัมเบรกที่เร็วที่สุดในโลกโดยใช้เวลา 5 นาที 20 วินาที ในช่วงทศวรรษที่ 1980 แม็กซิมัมเบรกมีแค่ผู้เล่นอาชีพที่ทำได้ 8 ครั้ง ในเวลานั้น ต่อมามี 26 ครั้ง ในช่วงทศวรรษที่ 1990 35 ครั้ง ในทศวรรษที่ 2000 และ 49 ครั้ง ในทศวรรษที่ 2010 มาร์ก เซลบี เป็นผู้เล่นอาชีพที่ทำแม็กซิมัมเบรก ครั้งที่ 100 ในรายการยูเคแชมเปียนชิป เมื่อวันที่ 7 ธันวาคม ศ.ค. 2013 มากกว่า 147 คะแนนขึ้นไปเป็นในกรณีจากฟรีบอล (free ball) เนื่องจากการฟาวล์ของฝ่ายตรงข้าม ที่ได้เกิดขึ้นเพียงครั้งเดียวในการแข่งขันระดับอาชีพ เจมี เบอร์เนตต์ ทำได้ 148 คะแนนในรอบคัดเลือกในรายการยูเคแชมเปียนชิป 2004 ในสนุกเกอร์ 6-แดง แม็กซิมัมเบรกคือ 75 คะแนน ที่มีสีแดงน้อยลงเป็นเหตุให้มีการจดคะแนนจึงน้อยลงไปด้วย ในสนุกเกอร์พลัส แม็กซิมัมเบรกคือ 210 คะแนน เนื่องจากมีการเพิ่มเติมลูกสีที่มีคะแนนสูง อย่างไรก็ตามไม่ค่อยได้รับประสบความสำเร็จเพราะระยะห่างระหว่างลูกสีม่วงและสีแดงรายชื่อผู้ทำแม็กซิมัมเบรกอย่างเป็นทางการ รายชื่อผู้ทำแม็กซิมัมเบรกอย่างเป็นทางการ. ตอนนี้มีการรวบรวมการทำแม็กซิมัมเบรกในระดับอาชีพทั้งหมด 119 ครั้ง</doc>
