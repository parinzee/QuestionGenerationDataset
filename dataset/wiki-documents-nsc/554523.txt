<doc id="554523" url="https://th.wikipedia.org/wiki?curid=554523" title="ชุบ กาญจนประกร">ชุบ กาญจนประกร ศาสตราจารย์ ชุบ กาญจนประกร เป็นอดีตรัฐมนตรีว่าการกระทรวงวิทยาศาสตร์ เทคโนโลยีและการพลังงาน ในรัฐบาลพลเอกเกรียงศักดิ์ ชมะนันทน์ เป็นอดีตอธิการบดีสถาบันบัณฑิตพัฒนบริหารศาสตร์ และอดีตนายกสภามหาวิทยาลัยขอนแก่นประวัติ ประวัติ. ศาสตราจารย์ ชุบ กาญจนประกร หรือ ศ.ดร.ชุบ เคยดำรงตำแหน่งอธิการบดีสถาบันบัณฑิตพัฒนบริหารศาสตร์ ระหว่างเดือนธันวาคม พ.ศ. 2514 ถึง พ.ศ. 2517 หลังจากนั้นได้เข้ารับหน้าที่เป็นอธิการบดีมหาวิทยาลัยอัสสัมชัญ ในปี พ.ศ. 2519 เขาได้รับแต่งตั้งจากคณะกรรมการบริหารสภาวิจัยแห่งชาติ ให้ทำหน้าที่ประธานอนุกรรมการวางนโยบายและแผนวิทยาศาสตร์และเทคโนโลยี ซึ่งผลการดำเนินงานในครั้งนั้นได้มีข้อเสนอแนะให้มีการจัดตั้งกระทรวงวิทยาศาสตร์ เทคโนโลยีและการพลังงาน แต่ยังไม่ทันได้ดำเนินการก็มีการเปลี่ยนแปลงรัฐบาลเสียก่อน จนกระทั่งได้มีการจัดตั้งกระทรวงดังกล่าว ในปี พ.ศ. 2522 ต่อมาได้รับแต่งตั้งเป็นรัฐมนตรีว่าการกระทรวงวิทยาศาสตร์ เทคโนโลยีและการพลังงาน ในรัฐบาลพลเอกเกรียงศักดิ์ ชมะนันทน์ (ครม.41) ศาสตราจารย์ ดร.ชุบ กาญจนประกร ถึงแก่อนิจกรรม เมื่อวันที่ 29 มิถุนายน พ.ศ. 2525 สิริอายุได้ 66 ปี</doc>
