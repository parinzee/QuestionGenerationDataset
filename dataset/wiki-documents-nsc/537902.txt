<doc id="537902" url="https://th.wikipedia.org/wiki?curid=537902" title="ไฟหวน">ไฟหวน ไฟหวน เป็นละครโทรทัศน์ไทย บทประพันธ์ของฐา-นวดี สถิตยุทธการ เขียนบทโทรทัศน์โดยฐา-นวดี สถิตยุทธการ สร้างโดย บริษัท มาสเคอเรด จำกัด กำกับการแสดงโดย มารุต สาโรวาท นำแสดงโดย ปิยธิดา มิตรธีรโรจน์,ธนพล นิ่มทัยสุข, ธัญญะสุภางค์ จิรปรีชานนท์, แซมมี่ เคาวเวลล์, ออกอากาศทุกวันศุกร์ เสาร์ อาทิตย์ เวลา 20.30 น.ทางสถานีโทรทัศน์สีกองทัพบกช่อง 7เรื่องย่อ เรื่องย่อ. พระนคร ในปี พ.ศ. 2482 เจ้าคุณเทพ หรือ นายพลเทพ เทพบริบาล ได้คนรับใช้ในบ้าน คือ อุ่น เป็นภรรยาอีกคน ทำให้ภรรยาตัวจริงคือ คุณหญิงมณี เกิดความหึงหวงอย่างรุนแรง คุณหญิงมณี จึงวางแผนฆ่าอุ่นซึ่งกำลังตั้งท้องอยู่ และทำให้นายพลเทพ เป็นหมัน โดยใช้ยาของหมอเสน่ห์ ที่ชื่อ ตาเถา โดยมีสร้อย คนรับใช้คนสนิทเป็นคนดำเนินการ อุ่นได้คลอดลูกออกมาและได้ฝากให้อิ่ม พี่สาวของตนเองช่วยดูแลให้ เมื่อแรกเกิดลูกของอุ่นไม่ร้อง ทุกคนจึงคิดว่าเด็กได้ตายตั้งแต่แรกคลอดไปแล้ว ขณะเดียวกันสร้อยก็ได้มาวางเพลิงเผาบ้านของอิ่มและอุ่น จนอุ่นถูกไฟคลอกตาย ขณะที่อิ่มเห็นเหตุการณ์ทั้งหมด จึงพาเด็กหนี แต่ก็ถูกรถของผกาชน จนสลบสิ้นสติไป ผกา เป็นแม่เล้าเจ้าของ "หอโคมแดง" หอผู้หญิงหยำฉ่าที่มีชื่อในพระนคร ผกา ได้รับลูกของอุ่นมาเลี้ยง 20 ปีผ่านไป ในปี พ.ศ. 2500 ลูกของอุ่นเติบโตขึ้นมาเป็นผู้หญิงสวย และกลายเป็น บุปผา ผู้หญิงหยำฉ่าค่าตัวแพงอันดับหนึ่งของหอโคมแดง บุปผาโดยปกติจะไม่รับแขกทั่วไป แต่จะรับเฉพาะแขกพิเศษกระเป๋าหนักเท่านั้น วันหนึ่ง นายสิน คนขับรถในบ้านของนายพลเทพมาเที่ยวที่หอโคมแดง และพยายามตื้อจะขอขึ้นห้องกับบุปผาให้ได้ แต่บุปผาไม่สน จนกระทั่งบุปผาได้รับรู้ว่า ที่บ้านเทพบริบาลนั้น นายพลเทพมีลูกสาวเพียงคนเดียวกับคุณหญิงมณี ชื่อ มัทนา หรือมัท ที่อายุรุ่นราวคราวเดียวกัน มัทนากำลังจะหมั้นกับคู่หมั้นหนุ่ม คือ ไอศูรย์ หรือ ต้น ซึ่งเป็นนายแพทย์เจ้าของโรงพยาบาลที่นครปฐม บุตรชายของคุณหญิงแจ่มจันทร์ บุปผาซึ่งเป็นคนทะเยอะทะยานอยู่แล้ว ต้องการจับคู่ตัวเองกับหมอไอศูรย์ให้ได้ จึงวางแผนทั้งหมดแฝงตัวเข้าไปเป็นคนรับใช้ในบ้านของนายพลเทพ ขณะที่ อิ่ม ที่สติเลอะเลือนไป 20 ปี ก็ค่อย ๆ ฟื้นความทรงจำขึ้นมา และสามารถเล่าเรื่องเหตุการณ์ที่เกิดขึ้นทั้งหมดในอดีตให้แก่นายพลเทพฟัง จึงรู้ว่าแท้จริงแล้ว บุปผา คือ ลูกสาวแท้ ๆ ของตัวเองที่พรัดพรากจากกันไปนาน นั่นทำให้คุณหญิงมณี และสร้อย เกิดความแค้น และการแก้แค้นเอาคืนกันจึงบังเกิดขึ้นนักแสดงเพลงประกอบเพลงประกอบ. - ไฟปรารถนา ร้องโดย  ณัฐมน กฤษณคุปต์  (เพลงเปิด; ในไตเติลขึ้นชื่อเพียง 'ณัฐมน') - สิ้นรักสิ้นสุข ร้องโดย ดลชัย บุณยะรัตเวช  (เพลงปิด)</doc>
