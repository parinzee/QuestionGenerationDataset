<doc id="109408" url="https://th.wikipedia.org/wiki?curid=109408" title="อำเภอชุมตาบง">อำเภอชุมตาบง ชุมตาบง เป็นอำเภอหนึ่งของจังหวัดนครสวรรค์ที่ตั้งและอาณาเขต ที่ตั้งและอาณาเขต. อำเภอชุมตาบงตั้งอยู่ทางทิศตะวันตกของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับอำเภอแม่วงก์ - ทิศตะวันออก ติดต่อกับอำเภอลาดยาว - ทิศใต้ ติดต่อกับอำเภอสว่างอารมณ์และอำเภอลานสัก (จังหวัดอุทัยธานี) - ทิศตะวันตก ติดต่อกับอำเภอแม่เปินประวัติ ประวัติ. ท้องที่อำเภอชุมตาบงเดิมเป็นส่วนหนึ่งของตำบลห้วยน้ำหอม อำเภอลาดยาว ในปี พ.ศ. 2535 ทางราชการได้จัดตั้งกิ่งอำเภอแม่วงก์ขึ้นซึ่งรวมพื้นที่ตำบลห้วยน้ำหอมไว้ด้วย และตำบลห้วยน้ำหอมได้แยกหมู่บ้านบางแห่งตั้งเป็นตำบลชุมตาบงและตำบลปางสวรรค์ในปีต่อมา จนกระทั่งสองตำบลนี้ได้รับการจัดตั้งเป็น กิ่งอำเภอชุมตาบง อยู่ในเขตการปกครองของอำเภอลาดยาว ตามประกาศกระทรวงมหาดไทยลงวันที่ 1 มิถุนายน พ.ศ. 2540 มีผลบังคับตั้งแต่วันที่ 1 กรกฎาคม ปีเดียวกัน และในวันที่ 24 สิงหาคม พ.ศ. 2550 ได้มีพระราชกฤษฎีกายกฐานะขึ้นเป็น อำเภอชุมตาบง โดยมีผลบังคับตั้งแต่วันที่ 8 กันยายน ปีเดียวกันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอชุมตาบงแบ่งเขตการปกครองย่อยออกเป็น 2 ตำบล 23 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอชุมตาบงประกอบด้วยองค์กรปกครองส่วนท้องถิ่น 2 แห่ง ได้แก่- องค์การบริหารส่วนตำบลชุมตาบง ครอบคลุมพื้นที่ตำบลชุมตาบงทั้งตำบล - องค์การบริหารส่วนตำบลปางสวรรค์ ครอบคลุมพื้นที่ตำบลปางสวรรค์ทั้งตำบล</doc>
