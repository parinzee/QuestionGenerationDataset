<doc id="532740" url="https://th.wikipedia.org/wiki?curid=532740" title="ปราสาทอะซุชิ">ปราสาทอะซุชิ ปราสาทอะซุชิ () เป็นหนึ่งในปราสาทหลักของโอะดะ โนะบุนะงะ สร้างขึ้นระหว่าง พ.ศ. 2122 ถึง พ.ศ. 2125 บนชายฝั่งทะเลสาบบิวะในแคว้นโอมิ โนะบุนะงะตั้งใจสร้างขึ้นใกล้นครหลวงเกียวโตเพื่อคุ้มกันเส้นทางสู่นครหลวง แต่อยู่นอกเมืองเพื่อให้รอดพ้นจากเหตุเพลิงไหม้และการสู้รบที่เกิดขึ้นในนครหลวงเป็นครั้งคราว ที่ตั้งนี้มีประโยชน์ทางยุทธศาสตร์ในด้านการจัดการเส้นทางการติดต่อสื่อสารและขนส่งระหว่างศัตรูสำคัญสามตระกูลของโนะบุนะงะ ได้แก่ ตระกูลอุเอะซุงิทางทิศเหนือ ตระกูลทะเคะดะทางทิศตะวันออก และตระกูลโมริทางทิศตะวันตก</doc>
