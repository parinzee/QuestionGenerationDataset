<doc id="551429" url="https://th.wikipedia.org/wiki?curid=551429" title="คณะสาธารณสุขศาสตร์ มหาวิทยาลัยธรรมศาสตร์">คณะสาธารณสุขศาสตร์ มหาวิทยาลัยธรรมศาสตร์ คณะสาธารณสุขศาสตร์ มหาวิทยาลัยธรรมศาสตร์ เป็นส่วนราชการไทยระดับคณะวิชา โดยเป็นหน่วยงานอิสระในกำกับของมหาวิทยาลัยธรรมศาสตร์ กระทรวงศึกษาธิการ โดยเป็นคณะลำดับที่ 17 ของมหาวิทยาลัยประวัติ ประวัติ. คณะสาธารณสุขศาสตร์ มหาวิทยาลัยธรรมศาสตร์ ได้ยกฐานะจากการเป็นภาควิชาวิทยาศาสตร์สุขภาพ สังกัดคณะวิทยาศาสตร์และเทคโนโลยี ซึ่งได้จัดการเรียนการสอนในหลักสูตรวิทยาศาสตรบัณฑิต สาขาวิชาวิทยาศาสตร์สุขภาพ ตั้งแต่ปีการศึกษา 2529 ต่อมามหาวิทยาลัยธรรมศาสตร์ได้มีนโยบายขยายและพัฒนาการเรียนการสอนด้านวิทยาศาสตร์สุขภาพ จึงได้มีแผนจัดตั้งคณะสาธารณสุขศาสตร์ขึ้น แต่ทว่าการดำเนินงานต้องชะลอไปเนื่องจากเกิดเหตุการณ์วิกฤตเศรษฐกิจในประเทศไทยเมื่อปี พ.ศ. 2540 ต่อมาในปี พ.ศ. 2543 มหาวิทยาลัยธรรมศาสตร์ได้มีการทบทวนโครงการจัดตั้งคณะสาธารณสุขศาสตร์ขึ้นอีกครั้ง และได้ทำการตั้งคณะกรรมการสำรวจความเป็นไปได้ในการจัดตั้งคณะสาธารณสุขศาสตร์ จึงได้ผลสรุปว่าควรมีการจัดตั้งคณะสาธารณสุขศาสตร์ขึ้น เปิดการเรียนการสอนทั้งระดับปริญญาตรีและปริญญาโททางด้านสาธารณสุข เพื่อผลิตบุคลากรสาธารณสุขที่สามารถดูแลสุขภาพและความปลอดภัยให้กับประชาชน และบูรณาการกับสาขาวิชาชีพอื่นๆ สอดคล้องกับทิศทางการพัฒนาประเทศ ในการประชุมสภามหาวิทยาลัยธรรมศาสตร์ ครั้งที่ 8/2548 เมื่อวันที่ 29 สิงหาคม พ.ศ. 2548 จึงมีมติให้มีการจัดตั้งคณะสาธารณสุขศาสตร์ขึ้น โดยให้มีฐานะเป็นหน่วยงานอิสระในกำกับของมหาวิทยาลัยธรรมศาสตร์ จึงได้ถือเอาวันที่ 29 สิงหาคม เป็นวันสถาปนาคณะสาธารณสุขศาสตร์ มหาวิทยาลัยธรรมศาสตร์หลักสูตรคณบดี คณบดี. หมายเหตุ คำนำหน้านามของผู้ดำรงตำแหน่งคณบดี และผู้รักษาการแทนคณบดี เป็นคำนำหน้านามตามตำแหน่งทางวิชาการในขณะนั้น</doc>
