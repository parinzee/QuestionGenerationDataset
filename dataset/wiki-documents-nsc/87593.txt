<doc id="87593" url="https://th.wikipedia.org/wiki?curid=87593" title="เอ็มไทย">เอ็มไทย เอ็มไทย (mthai.com) เป็นเว็บท่าและเว็บบอร์ดของประเทศไทย เริ่มให้บริการประมาณปี พ.ศ. 2542 และเป็นเว็บไซต์ไทยที่ให้บริการอัปโหลดวิดีโอคลิป มีห้องสนทนาครอบคลุมแทบทุกหัวข้อที่ตั้งแต่เรื่องการเมือง ความรู้ กีฬา บันเทิง ก่อตั้งโดย นายตั้ม โดยใช้ชื่อ MThai จากความคิดที่ต้องการให้ เป็น Magazine for Thais (นิตยสาร ออนไลน์ สำหรับคนไทย) ซึ่งต่อมา บริษัท โมโน เทคโนโลยี จำกัด (ชื่อบริษัทในขณะนั้น) ทำการซื้อกิจการมาดูแลต่อใน พ.ศ. 2547 เอ็มไทยเป็นเว็บไซต์ที่มีผู้เข้าชมจากประเทศไทยมากเป็นอันดับที่ 13 (19 กันยายน 2557) จากการจัดอันดับโดยอะเล็กซาวิวัฒนาการของ เอ็มไทยดอตคอม วิวัฒนาการของ เอ็มไทยดอตคอม. ในปี พ.ศ. 2548 เริ่มมีบริการ วีดีโอคลิป หรือ วีดีโอแชริง เป็นครั้งแรก ในชื่อ เอ็มไทย วีดีโอ ในปี พ.ศ. 2549 มีเนื้อหาเฉพาะเกี่ยวกับ ผู้หญิง แฟชั่น ในชื่อ เอ็มไทย วีเมน ตอบปัญหาความรักในชื่อ มาดามรัก ในปี พ.ศ. 2550 ควบรวมเว็บไซต์ Gossipstar (นิตยสาร เว็บไซต์ เกี่ยวกับเรื่องซุบซิบ บันเทิง ดารา) ที่อยู่ในเครือบริษัทเดียวกัน กลายเป็นส่วนหนึ่งของเว็บไซต์ ในปี พ.ศ. 2551 มีเนื้อหาเฉพาะเกี่ยวกับ ผู้ชาย แฟชั่น ออกกำลังกาย จีบสาว ในชื่อ เอ็มไทย เมน และตอบปัญหาจิตวิทยาเรื่องงาน โดย ดร. วิชัย ว่องศิลป์วัฒนา และ ผู้จัดการลิ้นทอง และเปิดเนื้อหาแฟชั่นเซ็กซี่ในชื่อ A'lure Magazine ในปี พ.ศ. 2553 เปิดความร่วมมือ แอปพลิเคชัน บนสมาร์ททีวี ของ LG และ Sony ในปี พ.ศ. 2554 ออกแอปพลิเคชัน ทางโทรศัพท์มือถือ ทาง iPhone และ Android ในชื่อ MThai App และร่วมมือกับ Cartoonclub ในการฉายการ์ตูนดูฟรีทางเว็บไซต์ ในปี พ.ศ. 2555 จัดทำโครงการ คลิกดีทำดี เพื่อรวมพลังคนเล่นอินเตอร์เน็ทในการทำกิจกรรมจิตอาสาทุกๆเดือน เช่น ปลูกป่า ทำสื่อการสอนนักเรียนพิการทางสายตาเป็นต้น ในปี พ.ศ. 2558 เปิดความร่วมมือด้านเนื้อหากับ Mashable และนิตยสารดิฉัน ในปี พ.ศ. 2560 ขยายตลาดกลุ่มผู้ใช้งานวิดีโอภายใต้ชื่อ Seeme เว็บไซต์ Seeme.meรางวัลเอ็มไทยท็อปทอล์กอะเบาต์ รางวัลเอ็มไทยท็อปทอล์กอะเบาต์. เป็นรางวัลสำหรับบุคคล ที่รวมถึง ดารา นักแสดง ศิลปิน คนทั่วไปที่มีชื่อเสียง โด่งดัง ทางอินเตอร์เน็ท โดยใช้ข้อมูลภายในเว็บไซต์ของ เอ็มไทยดอตคอม เอง เพื่อประมวลข้อมูลจากกระทู้ การถาม ตอบ โดยมอบให้รางวัลละ 3 บุคคล และได้หยิบข้อมูลบางส่วนจาก Facebook และ Youtube มามอบรางวัลพิเศษ โดย มอบรางวัลหลักทั้งหมด 10 หมวด ได้แก่ นักแสดงชาย นักแสดงหญิง ละคร ภาพยนตร์ เพลง ศิลปิน-นักร้อง บุคคลชาย บุคคลหญิง นักกีฬาชาย นักกีฬาหญิง และแต่ละปีจะมีรางวัลพิเศษไม่เหมือนกันตามแต่กระแสสังคมในปีนั้นๆ ซึ่ง ในปี พ.ศ. 2555 มีรางวัล Top Talk-about Internet Idol ให้แก่ มาดามมด และ Top Talk-about App ให้แก่ SimSimi และ ในปี พ.ศ. 2556 มีรางวัลพิเศษ Top Talk-about Internet Attraction ให้แก่ แม่บ้านมีหนวด- MThai Top Talk-about 2011 ปีแรกของงานนี้ และเป็นครั้งแรกของประเทศไทย สำหรับงานแจกรางวัลทางเว็บไซต์ จัดขึ้นเมื่อวันที่ 13 กุมภาพันธ์ 2554 ณ อาคาร จัสมินอินเตอร์เนชันแนล (ถนนแจ้งวัฒนะ) โดยมี พิธีกร คือ พุทธชาด พงศ์สุชาติ ดีเจ แอนดี้ เขมพิมุก และ เอ็มมี่ เดอะกิ๊ก (มัฒฑณิฎาศ์ เศวตวิธยะธาดากุล) โดยในปีนั้น มี นางเอกชื่อดัง พลอย เฌอมาลย์ จากละคร กุหลาบไร้หนาม ระบำดวงดวง และภาพยนตร์เรื่อง ชั่วฟ้าดินสลาย เป็นหนึ่งผู้ได้รับรางวัลนักแสดงหญิงยอดเยี่ยม- MThai Top Talk-about 2012 จัดขึ้นเมื่อวันที่ 22 กุมภาพันธ์ 2555 สถานที่เดิม โดยมีพิธีกร คือ พุทธชาด พงศ์สุชาติ และดีเจ แอนดี้ เขมพิมุก ในปีนั้น มีไฮไลท์ที่การกวาดรางวัลของละคร "ดอกส้มสีทอง" ทั้ง ละครที่ได้รับการกล่าวขวัญมากที่สุด โป๊ป ธนวรรธน์ ได้รับรางวัลพิเศษ ผู้ชายที่อบอุ่น จากบท "นัท" ในละครเรื่องเดียว การหายตัวไปของ บัวขาว บัญชาเมฆ ที่ไม่ได้มารับรางวัลและหนีไปจากค่าย ป.ประมุข ฐปณีย์ เอียดศรีไชย รับรางวัลสตรีที่ได้รับการกล่าวขวัญถึงมากที่สุดจากการลุยรายงานข่าวน้ำท่วม และจบด้วย โน้ส อุดม แต้พานิช ที่รับรางวัลบุรุษที่ถูกกล่าวขวัญถึงมากที่สุด จากกรณี เดี่ยว 9 ที่ฮิตถล่มทลาย โดย โน้ส ใช้เวลาในการกล่าวขอบคุณถึง 5 นาที กลายเป็น เดี่ยวมินิ ซึ่งได้กล่าวว่า งานนี้มีรางวัลยิบย่อยเยอะแยะ และงานล่วงเลยเกินเวลานานจนผู้ชมทุกคนหิวข้าว ตามด้วยมุกขบขันจิกกัด โฆษณา 3BB และ ข้อสอบโอเน็ท ในขณะนั้น- MThai Top Talk-about 2013 จัดขึ้นเมื่อวันที่ 8 มีนาคม 2556 สถานที่เดิม โดยมีพิธีกร คือ ดีเจ เอกกี้ เอกชัย เอื้อสังคมเศรษฐ และดีเจ แอนดี้ เขมพิมุก ในปีนั้น มีไฮไลท์ที่การเปิดตัว dance show กลางงานโดยศิลปิน Evo๙ และ จี-ทเวนตี้ ในด้านของรางวัล ถือเป็นการกวาดรางวัล ของละคร "แรงเงา" ซึ่งได้รับรางวัล ละครที่ถูกกล่าวขวัญถึงมากที่สุด รวมทั้ง เจนี่ เทียนโพธิ์สุวรรณ รวิชญ์ เทิดวงศ์ จอย ชลธิชา ตบเท้าได้รางวัลกลับบ้านจากละครเรื่องเดียวกัน และปีนี้ กลายเป็นปีที่สร้างแรงบันดาลใจกับ คนพิการ เมื่อ รุ่งโรจน์ ไทยนิยม นักกีฬา เทเบิลเทนนิส พาราลิมปิกฤดูร้อน 2012 และ ชมพู่ ภัทราวรรณ์ มิสวีลแชร์ 2012 ได้รับรางวัล นักกีฬาที่ได้รับการกล่าวขวัญถึงมากที่สุด และ สตรีที่ได้รับการกล่าวขวัญถึงมากที่สุด ตามลำดับ- MThai Top Talk-about 2014 จัดขึ้นเมื่อวันที่ 6 มีนาคม 2557 สถานที่เดิม โดยมีพิธีกร คือ ดีเจ เอกกี้ เอกชัย เอื้อสังคมเศรษฐ และดีเจตุ๊ยตุ่ย พุทธชาด พงศ์สุชาติ ในปีนั้น มีไฮไลท์ที่การเปิดตวโชว์ ขอใจเธอแลกเบอร์โทร กลางงานโดยศิลปิน หญิงลี ศรีจุมพล ในด้านของรางวัล ถือเป็นการกวาดรางวัล ของละคร "ทองเนื้อเก้า" ซึ่งได้รับรางวัล ละครที่ถูกกล่าวขวัญถึงมากที่สุด โดยมี ลำยอง วรนุช ภิรมย์ภักดี น้องวันเฉลิมทั้งสามรุ่น น้องเมลิค เมลิค เอเฟ่ ไอย์กูน น้องแม็ค ณัฐพัชร์ นิมจิรวัฒน์ น้องยอร์ช ยงศิลป์ วงศ์พนิตนนท์ รับรางวัลบทบาทขโมยซีน และ ยายปั้น ทัศน์วรรณ เสนีย์วงศ์ ณ อยุธยา ยายแล อำภา ภูษิต รับรางวัลร่วมกัน สำหรับ รางวัลดาราอาวุโสที่ถูกกล่าวขวัญถึงมากที่สุด จากละครเรื่องนี้ และปีนี้ เป็นปีแห่งความซาบซึ้ง เมื่อ รอง เค้ามูลคดี รับรางวัล บุคคลชายเนื่องมาจาก ความรักต่อภรรยา แม่ทุม อย่างใกล้ชิดมาตลอด ภีม ภาคิน ในรางวัลเดียวกันจากการสู้ชีวิตทำงานเพื่อเลี้ยงแม่ที่ป่วยหนัก แม่นุ่น รับรางวัลฝ่ายหญิง สำหรับการเป็นต้นแบบ คุณแม่ที่ป่วยเป็นมะเร็งหนัก แต่ยินดีสร้างกำลังใจและเผยแพร่ข้อมูลที่เป็นประโยคแก่ผู้อื่น รวมทั้ง แคทรียา อิงลิช ก็เป็นสาวกตัญญูที่ดูแลคุณพ่อ- MThai Top Talk-about 2015 จัดขึ้นเมื่อวันที่ 12 มีนาคม 2558 สถานที่เดิม โดยมีพิธีกร คือ ดีเจ เอกกี้ เอกชัย เอื้อสังคมเศรษฐ และดีเจตุ๊ยตุ่ย พุทธชาด พงศ์สุชาติ ในปีนั้นด้านของรางวัล เป็นการกลับมาพลิกบทบาทครั้งแรกของ จุ๋ย – วรัทยา นิลคูหา จากละครเรื่อง “สามีตีตรา” ทางช่อง 3 ทำให้จุ๋ยได้รับรางวัลนักแสดงหญิงที่ถูกกล่าวถึงมากที่สุด รวมถึงโอ๊ต วรวุฒิ นิยมทรัพย์ หนุ่มหล่อสุดอบอุ่น ได้พลิกมารับบทสาวประเภทสอง หรือเจ๊โรสจากละคร มาลีเริงระบำ ทำให้ได้รับรางวัลบทบาทขโมยซีนไป และเป็นปีแห่งความซาบซึ้ง เมื่อ แพท ณปภา ตันตระกูล รับรางวัล บุคคลหญิงเนื่องมาจาก ความกตัญญูต่อคุณแม่ที่ป่วยเป็นอัลไซเมอร์ แพทได้ดูแลคุณแม่อย่างใกล้ชิดมาตลอดมา- MThai Top Talk-about 2016 จัดขึ้นเมื่อวันที่ 3 มีนาคม 2559 สถานที่ ลานพาร์คพารากอน อย่างยิ่งใหญ่และอลังการ โดยมีพิธีกร คือ ดีเจ พีเค ปิยะวัฒน์ เข็มเพชรและดีเจตุ๊ยตุ่ย พุทธชาด พงศ์สุชาติ ในปีนั้นด้านของรางวัล ปรากฎการณ์"อีแย้ม" สนั่นเมือง "รัดเกล้า อามระดิษ" ได้รับรางวัลนักแสดงหญิงที่ถูกกล่าวถึงมากที่สุด สำหรับรางวัลบุคคลชายเป็น สุวรรณฉัตร พรหมชาติ ฮีโร่ 4 ล้อ ตัวแทน โชเฟอร์แท็กซี่ใจดี บริการฟรีให้ พระสงฆ์ สามเณร แม่ชี คนพิการ มาตลอดกว่า 20 ปี บุคคลที่ไม่ย่อท้อต่อการทำดี และเอกชัย วรรณแก้ว หรือมนุษย์เพนกวิน ถึงตัวจะพิการแต่หัวใจไม่พิการ เขาคือผู้พิชิตยอด เขาคิลิมันจาโร เพื่อวาดภาพ พระบรมสาทิสลักษณ์ในหลวงรัชกาลที่ 9 และสุดท้ายรางวัลนักแสดงรางวัลเกียรติยศนักแสดงตัวอย่าง ศิลปินดาราที่เป็นตัวอย่างที่ดีทำงานเพื่อสังคม และที่รักทั้งนักแสดงในวงการ รวมถึงผู้ชมทั่วไทย ปอ ทฤษฎี สหวงษ์ ที่จะยังอยู่ในใจคนไทยตลอดไป- MThai Top Talk-about 2017 จัดขึ้นเมื่อวันที่ 10 มีนาคม 2560 สถานที่เดิม (ลานพาร์คพารากอน) โดยมีพิธีกร คือ พีเค ปิยะวัฒน์ เข็มเพชร และโอปอล์ ปาณิสรา อารยะสกุล ในปีนี้ มีไฮไลท์ที่การเปิดตัวโชว์ร้องประสานเสียงในเพลง "มองบนฟ้า" จากน้องใบพลู และนักร้องประสานเสียง ฮาราจูกุคิดส์ และโชว์สุดพิเศษขับเสภาจาก เก่ง ธชย ประทุมวรรณ ในเพลง "ความฝันอันสูงสุด" ด้านของรางวัลนั้น ละครพีเรียด เข้ารับรางวัลหลายเรื่อง นาคี พิษสวาท ขมิ้นกับปูน สำหรับรางวัลบุคคลชาย "ตูน บอดี้สแลม" หรือ อาทิวราห์ คงมาลัย ชายหนุ่ม ผู้ที่วิ่งเพื่อการกุศลใช้เวลา 10 วัน ระยะทาง400 กม.จากกรุงเทพฯ-บางสะพาน ได้รับเงินบริจาคกว่า 40ล้านบาท ซึ่งเป็นการสร้างแรงบันดาลให้คนทำดีเพื่อสังคมต่อไป</doc>
