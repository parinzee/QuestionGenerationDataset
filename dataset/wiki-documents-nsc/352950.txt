<doc id="352950" url="https://th.wikipedia.org/wiki?curid=352950" title="รถไฟฟ้าโมโนเรล สายจุฬาฯ-สยามสแควร์">รถไฟฟ้าโมโนเรล สายจุฬาฯ-สยามสแควร์ โครงการรถไฟฟ้าโมโนเรล สายจุฬาฯ - สยามสแควร์ เป็นโครงการรถไฟฟ้าโมโนเรลระยะสั้น บนถนนพญาไท ผ่ากลางจุฬาลงกรณ์มหาวิทยาลัย ดำเนินการโดยกรุงเทพมหานคร ร่วมกับจุฬาลงกรณ์มหาวิทยาลัย และบริษัท กรุงเทพธนาคม จำกัด โดยอยู่ภายใต้โครงการเฉลิมพระเกียรติเนื่องในโอกาสมหามงคล เฉลิมพระชนมพรรษา 7 รอบ 5 ธันวาคม 2554 ในการแก้ไขปัญหาจราจรด้วยระบบขนส่งมวลชน ตามแนวพระราชดำริของพระบาทสมเด็จพระเจ้าอยู่หัว ทั้งนี้โครงการรถไฟฟ้าโมโนเรลสายดังกล่าว นอกจากจะมีจุดประสงค์เพื่อเฉลิมพระเกียรติเนื่องในโอกาสมหามงคลแล้วนั้น ยังมีจุดประสงค์เพื่อเชื่อมต่อระบบหลักทั้งสองเส้นที่ปลายถนนพญาไททั้งสองด้าน และแก้ไขปัญหารถติดบริเวณถนนพญาไทฝั่งแยกปทุมวัน และแยกสามย่านที่ปัจจุบันรถวิ่งได้ด้วยความเร็วเฉลี่ยเพียง 6-8 กิโลเมตร/ชั่วโมงเท่านั้น ในขณะนี้ได้พักการดำเนินโครงการไปด้วยเหตุที่ยังมีข้อขัดแย้งหลายประการจากนิสิตและบุคลากรของจุฬาลงกรณ์มหาวิทยาลัย ว่าโครงการรถไฟฟ้าโมโนเรลนี้จะเป็นการบดบังทัศนียภาพโดยรวมของจุฬาลงกรณ์มหาวิทยาลัย อีกทั้งขัดต่อมติคณะรัฐมนตรี ปี2538 ที่กำหนดให้ระบบสาธารนูปโภคขั้นพื้นฐาน ระบบขนส่งมวลชนรถไฟฟ้าในเขตกรุงเทพฯชั้นใน ต้องมุดลงใต้ดินเนื่องจากบดบังทัศนียภาพรายชื่อสถานีอย่างไม่เป็นทางการ</doc>
