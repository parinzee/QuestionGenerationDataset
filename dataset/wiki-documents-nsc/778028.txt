<doc id="778028" url="https://th.wikipedia.org/wiki?curid=778028" title="โครงการพัฒนานอร์ธทัมเบอร์แลนด์">โครงการพัฒนานอร์ธทัมเบอร์แลนด์ นอร์ธทัมเบอร์แลนด์ ดีเวลอปเมนท์ โปรเจกต์ () โครงการก่อสร้างสนามฟุตบอลแห่งใหม่ของ ทอตนัมฮอตสเปอร์ สโมสรฟุตบอลชื่อดังแห่งศึก พรีเมียร์ลีก สาเหตุการก่อสร้างสนามเหย้าแห่งใหม่นี้เกิดจากการที่สนาม ไวต์ฮาร์ตเลน สนามเหย้าของสโมสรซึ่งใช้อยู่ในปัจจุบันมีความจุน้อยและมีขนาดเล็กเกินไปทางบอร์ดบริหารของสโมสรจึงมีมติที่จะก่อสร้างสนามเหย้าแห่งใหม่ในบริเวณใกล้เคียงกับไวต์ฮาร์ตเลนโดยมีบริษัทสถาปนิก Populous ซึ่งเคยออกแบบ เอมิเรตส์สเตเดียม ของ อาร์เซนอล มาออกแบบสนามแห่งใหม่ ในตอนแรกสนามใหม่แห่งนี้จะมีความจุทั้งสิ้น 56,250 ที่นั่งแต่ต่อมาได้มีการปรับความจุขึ้นเป็น 61,000 ที่นั่ง เดิมทางสโมสรมีแนวความคิดที่จะเช่า สนามโอลิมปิก สเตเดี้ยม เป็นสนามเหย้าชั่วคราวในช่วงที่สนามไวต์ฮาร์ตเลนกำลังรื้อถอนและสนามเหย้าแห่งใหม่กำลังก่อสร้างแต่แผนการนี้ก็ได้ล้มเลิกไปเนื่องจากทางสโมสรต้องการนำลู่วิ่งออกไปเพื่อให้เป็นฟุตบอลสเตเดี้ยมเต็มรูปแบบแต่ทาง คณะกรรมการโอลิมปิกลอนดอน ซึ่งเป็นเจ้าของสนามนั้นไม่ยอมทางสโมสรจึงมีแผนสำรองคือไปเช่าสนาม เวมบลีย์ เป็นสนามเหย้าชั่วคราวโดยเช่าเป็นเวลาทั้งสิ้น 2 ปีคือในฤดูกาล 2016 - 17 และ 2017 - 18</doc>
