<doc id="475387" url="https://th.wikipedia.org/wiki?curid=475387" title="ไดอาน่า แรนด์">ไดอาน่า แรนด์ ไดอาน่า แรนด์ Diana Rand (ชื่อเล่น: ไดอาน่า เกิด: 4 กันยายน พ.ศ. 2528) เป็นลูกครึ่งไทย อังกฤษ เป็นศิลปินสังกัดอาร์เอสประวัติ ประวัติ. "ไดอาน่า แรนด์" (Diana Rand) เกิดเมื่อวันที่ 4 กันยายน พ.ศ. 2528 เป็นลูกครึ่งไทย อังกฤษ เป็นศิลปินสังกัดอาร์เอส โปรโมชั่น โดยออกอัลบั้มเต็มเพียง 2 ชุดเท่านั้น เธอเข้าสู่วงการบันเทิงโดยผ่านงานถ่ายมิวสิควีดีโอ ของบริษัท อาร์เอส คือเพลง เลิกง้อ ของ จอนนี่ อันวา และเพลง ย่ำ (ตระเวณราตรี) ของ ลิฟท์-ออย หลังจากนั้นก็ได้เข้ามาเป็นศิลปินฝึกหัด และได้ออกอัลบั้มเดี่ยวชุดแรกเมื่อปีพ.ศ. 2544 หลังจากที่ใช้เวลาในการทำงานเพลงถึง 1 ปี เพราะเธอมีปัญหาในการออกเสียง ภายหลังออกอัลบั้มชุดแรก ได้รับการตอบรับเป็นอย่างดี โดยมีเพลงฮิตคือเพลง "สิ่งมีชีวิต" "ระยะเผาขน" และเพลง "แค่นี้พอใจไหม" ในปีถัดไปคือปีพ.ศ. 2545 ได้ออกอัลบั้มเดี่ยวชุดที่ 2 ซึ่งเป็นชุดสุดท้าย เหตุผลคือ งานเพลงชุดนี้ไม่ประสบความสำเร็จเท่าอัลบั้มชุดแรก โดยใช้ชื่ออัลบั้มว่า "EXCITED" โดยมีเพลงเปิดตัวคือเพลง "เอ็กไซเต็ด"และ "ผีหลอก" นอกจากนี้ยังเพลงเพราะๆอีกหลายเพลงในอัลบั้ม เช่น มาดูคนเขารักกัน, แกล้ง, ถ้าเธอหลบตา และเพลง วิท เอาท์ ยู ในอัลบั้มนี้ส่วนใหญ่เปิดตัวด้วยเพลงเร็ว จึงเป็นที่รู้จักไม่มาก ส่วนอัลบั้มพิเศษของทางอาร์เอสคืออัลบั้ม "RSC.Acoustic for Friends" เป็นอัลบั้มที่ศิลปินอาร์เอสนำเพลงเก่าเก่ามาร้องใหม่เป็น acoustic version ไดอาน่าได้ร้องเพลง "ไว้อาลัย" ซึ่งเป็นเพลงของศิลปินรุ่นพี่ โมเม นภัสสร บุรณศิริ ส่วนด้านคอนเสิร์ตที่ไดอาน่าไปร่วมแสดงก็คือ "RS MEETING CONCERT STAR MISSION มันส์หลุดโลก" จัดขึ้นที่ อินดอร์สเตเดี้ยม หัวหมาก เป็นการรวมตัวของศิลปินอาร์เอสทั้งหมด อาทิ นาตาลี-แจ๊สกี้, ดีทูบี, อ้อน ลัคนา, บาซู, เจมส์ เรื่องศักดิ์ , จอนนี่ อันวา , หลุยส์ สก๊อต, เอิร์น จิรวรรณ, แนนซี นันทพร, ดัง พันกร ฯลฯ ส่วนด้านคอนเสิร์ตที่ไดอาน่าได้เป็นแขกรับเชิณนั้น "D2B Summer Live in Concert" จัดขึ้นที่ ห้องเพลนนารีฮอลล์ศูนย์ประชุมแห่งชาติสิริกิติ์ชีวิตส่วนตัว ชีวิตส่วนตัว. ปัจจุบัน ไดอาน่าได้เป็นครูฝึกสอนภาษาอังกฤษ ที่โรงเรียนโยธินบูรณะ ก่อนที่จะย้ายมาบรรจุเป็นครูอย่างเต็มตัวที่โรงเรียนสารวิทยาผลงานผลงานเพลงอัลบั้มปกติอัลบั้มพิเศษคอนเสิร์ตมิวสิกวิดีโอผลงาน. มิวสิกวิดีโอ. - เลิกง้อ ของ จอนนี่ อันวา (อัลบั้ม The Celebration ครบรอบ 20 ปี RS Promotion) - ย่ำ (ตระเวณราตรี) ของ ลิฟท์ ออย - มาราธอน ของ Marathon Dance Expo</doc>
