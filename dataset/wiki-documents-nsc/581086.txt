<doc id="581086" url="https://th.wikipedia.org/wiki?curid=581086" title="เชลซี เดวี">เชลซี เดวี เชลซี อีวอน เดวี (; เกิด 13 ตุลาคม พ.ศ. 2528) สตรีชาวซิมบับเว มีชื่อเสียงทางสังคมจากการเป็นอดีตคนรักของเจ้าชายแฮร์รีแห่งเวลส์ ช่วงปี พ.ศ. 2547 ถึง 2553ประวัติ ประวัติ. เชลซี อีวอน เดวี เกิดเมื่อวันที่ 13 ตุลาคม พ.ศ. 2528 ในเมืองบูลาวาโย ประเทศซิมบับเว เป็นบุตรของชาลส์ เดวี เกษตรกรซาฟารี กับเบเวอร์ลีย์ "เบฟ" เดวี อดีตนางงามโคคา-โคลาโรดีเซีย มีพี่ชายชื่อฌอน เดวี และน้องชายชื่อจอร์จ เดวี มีการรายงานว่าครอบครัวของเดวีมีความสัมพันธ์กับประธานาธิบดี โรเบิร์ต มูกาเบ นายเดวีกล่าวกับนักข่าวว่าความสัมพันธ์ระหว่างบุตรสาวกับเจ้าชายแฮร์รีทำให้ "น้ำท่วมขยะ" (a spate of rubbish) ตีพิมพ์เรื่องในครอบครัวออกมาทางสื่อ ส่วนความสัมพันธ์กับรัฐบาลนั้น เขากล่าวในหนังสือพิมพ์ เดอะเดลีเทเลกราฟ (The Daily Telegraph) ว่า "ผมทำธุรกิจของผม ไม่เกี่ยวกับการเมืองแต่อย่างใด" เชลซี เดวี เติบโตขึ้นในไร่ของครอบครัวในแถบเลมโกซาฟารี เดือนกันยายน พ.ศ. 2550 เดวีได้ย้ายไปยังอังกฤษเพื่อใกล้ชิดกับเจ้าชายแฮร์รีซึ่งคบหากัน และเข้าศึกษาต่อด้านกฎหมายที่มหาวิทยาลัยลีดส์ ทั้งคู่ปราฏตนต่อสาธารณชนบ่อยครั้งตลอดระยะเวลาที่คบหากัน หลังจากที่ทั้งสองเลิกรากัน เดวีได้กลับไปยังแอฟริกา ก่อนที่จะกลับมาร่วมพระราชพิธีเสกสมรสระหว่างเจ้าชายวิลเลียมกับแคเธอริน มิดเดิลตันในอีกหลายเดือนต่อมา และเริ่มงานของเธอที่สำนักกฎหมายลอนดอนหน้าที่การงาน หน้าที่การงาน. เดือนธันวาคม พ.ศ. 2551 เดวี เข้าฝึกงานที่ฟาร์เรอร์แอนด์คอมพานี (Farrer & Company) มีรายงานว่าเธอคาดหวังที่จะมีตำแหน่งที่ถาวรในบริษัท และในปีต่อมา เดวีได้เปลี่ยนไปฝึกงานเป็นล่ามให้กับบริษัทอัลเลนแอนด์โอวารี (Allen & Overy)ความสัมพันธ์กับเจ้าชายแฮร์รี ความสัมพันธ์กับเจ้าชายแฮร์รี. เดวีได้ให้คำอธิบายความสัมพันธ์ที่ "ป่วน" (turbulent) กับเจ้าชายแฮร์รี พระโอรสองค์เล็กในเจ้าชายชาลส์ กับเจ้าหญิงไดอานาแห่งเวลส์ ซึ่งเริ่มต้นขึ้นในปี พ.ศ. 2547 ขณะที่เธอยังเป็นนักเรียนประจำที่โรงเรียนสโตว์ ก่อนที่จะยุติความสัมพันธ์ลงอย่างถาวรในปี พ.ศ. 2553 หลังจากที่ทั้งสองรัก ๆ เลิก ๆ กันหลายครา เดวีได้ประกาศยุติความสัมพันธ์ผ่านทางเฟซบุ๊กในปีต่อมา ทั้งนี้มีข่าวลือว่าทั้งสองจะกลับมาคืนดีกันอีกครั้งหนึ่ง เจ้าชายแฮร์รีได้กล่าวต่อสาธารณชนว่าพระองค์ "โสดร้อยเปอร์เซนต์" (100 percent single) ซึ่งเผยให้เห็นว่าพระองค์ก็ไม่มีเวลาสำหรับความสัมพันธ์ใด ๆ หลังงานพระราชพิธีเสกสมรสระหว่างเจ้าชายวิลเลียมกับแคเธอริน มิดเดิลตัน เมื่อวันที่ 29 สิงหาคม พ.ศ. 2554 เดวีได้กล่าวว่าเธอจะไม่เสกสมรสกับเจ้าชายแฮร์รี เพราะว่า "มันไม่ใช่ชีวิตของฉัน" (It's not a life for me)</doc>
