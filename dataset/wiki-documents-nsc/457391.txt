<doc id="457391" url="https://th.wikipedia.org/wiki?curid=457391" title="วิกเตอร์ โมซิส">วิกเตอร์ โมซิส โมเสสเริ่มต้นการเป็นนักฟุตบอลอาชีพในระดับอีเอฟแอลแชมเปียนชิปกับคริสตัล พาเลซ ก่อนจะสร้างผลงานในสนามจนเป็นที่สนใจจากสโมสรใหญ่และได้ย้ายไปร่วมทีมวีแกน แอธเลติกในระดับพรีเมียร์ลีก ในปี 2010 โดยโมเสสลงสนามในพรีเมียร์ลีกให้กับวีแกน แอธเลติก เป็นเวลา 2 ฤดูกาล ก่อนที่จะได้รับความสนใจจากสโมสรระดับแชมป์ยูฟ่าแชมเปียนส์ลีกอย่างเชลซี และได้ย้ายไปร่วมทีมเชลซีในฤดูกาล 2012–2013 โดยในฤดูกาลแรกของเขากับเชลซี โมเสสไม่อาจสอดแทรกขึ้นเป็นผู้เล่นคนสำคัญของทีมได้ ต่อมาการกลับมาสู่เชลซีอีกครั้งของ โชเซ มูรีนโย ทำให้เขากลายเป็นผู้เล่นที่ไม่ได้อยู่ในแผนการทำทีมถึง 3 ฤดูกาล โดยถูกลิเวอร์พูลยืมตัวไปในฤดูกาล 2013–2014 และถูกยืมตัวไปเล่นให้กับสโต๊ค ซิตี้ในฤดูกาล 2014–2015 ก่อนจะถูกเวสต์แฮม ยูไนเต็ดยืมตัวไปในฤดูกาล 2015–2016 จนกระทั่งได้กลับมาสู่สโมสรเชลซีอีกครั้งในยุคของอันโตนีโอ คอนเต ที่เข้ามาเป็นผู้จัดการทีมคนใหม่ในฤดูกาล 2016–2017 และกลายเป็นหนึ่งในผู้เล่นคนสำคัญของสโมสร ในนามทีมชาติในช่วงระดับเยาวชน โมเสสเลือกเล่นให้ทีมชาติอังกฤษ โดยติดทีมชาติอังกฤษตั้งแต่รุ่นอายุไม่เกิน 16 ปี, 17 ปี , 19 ปี และทีมชาติอังกฤษ รุ่นอายุไม่เกิน 21 ปี ต่อมาโมเสส เลือกเล่นในระดับทีมชาติชุดใหญ่ให้กับทีมชาติไนจีเรีย โดยได้ลงเล่นให้กับทีมชาติไนจีเรียในฟุตบอลโลก 2018 ที่ประเทศรัสเซีย</doc>
