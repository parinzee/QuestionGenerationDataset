<doc id="543443" url="https://th.wikipedia.org/wiki?curid=543443" title="เจ้าชายปารัส มกุฎราชกุมารแห่งเนปาล">เจ้าชายปารัส มกุฎราชกุมารแห่งเนปาล เจ้าชายปารัสวีรพิกรมศาหเทวะ มกุฎราชกุมารแห่งเนปาล (; พระราชสมภพ: 30 ธันวาคม พ.ศ. 2514) เป็นอดีตมกุฎราชกุมารแห่งราชอาณาจักรเนปาล ตั้งแต่ พ.ศ. 2544 จนถึงการล้มล้างสถาบันพระมหากษัตริย์ในปี พ.ศ. 2551 เจ้าชายปารัสวีรพิกรมศาหเทวะ ประสูติที่กรุงกาฐมาณฑุ ราชอาณาจักรเนปาล เป็นพระราชโอรสในสมเด็จพระราชาธิบดีชญาเนนทรวีรวิกรมศาหเทวะ กับสมเด็จพระราชินีโกมลราชยลักษมีเทวีศาหะชีวิตส่วนพระองค์ ชีวิตส่วนพระองค์. พระองค์เสกสมรสกับเจ้าหญิงหิมานี มกุฎราชกุมารีแห่งเนปาล มีพระราชโอรส-ธิดาด้วยกัน 3 พระองค์ ได้แก่1. เจ้าหญิงปูรณิกาแห่งเนปาล 2. เจ้าชายหริทเยนทระแห่งเนปาล 3. เจ้าหญิงกฤติกาแห่งเนปาล เมื่อครั้งที่อยู่ในประเทศเนปาลพระองค์เป็นที่โจษจันของทวยราษฎร์ว่าเป็น "เจ้าชายเพลย์บอย จอมซิ่งรถ และดำรงพระองค์สุรุ่ยสุร่าย" ครั้นหลังการเปลี่ยนแปลงการปกครอง พระองค์ได้รับการหมิ่นพระเกียรติจากแขกสองคนที่เข้ามาพักในรีสอร์ตแห่งหนึ่งภายในประเทศเนปาล ด้วยทรงพระโกรธพระองค์จึงยิงปืนขึ้นฟ้า และบริภาษแขกที่เข้ามาพักท่านอื่นอีก ภายหลังพระองค์ได้มาพำนักประเทศสิงคโปร์กับพระชายา ก่อนเข้ามาอยู่ประเทศไทยโดยประทับอยู่ในกรุงเทพมหานครและภูเก็ต และทรงตัดขาดกับพระชายา โดยคบหากับหญิงไทยชื่อ กรรณิกา ไชยสาร พระองค์ถูกตำรวจไทยจับกุมสามครั้งเนื่องจากมีกัญชาและยาไอซ์ไว้ในครอบครองในท้องที่จังหวัดภูเก็ต เมื่อปี พ.ศ. 2555 กรุงเทพมหานคร พ.ศ. 2557 และจังหวัดหนองคาย พ.ศ. 2557 ตามลำดับ มกุฎราชกุมารปารัส ได้เสด็จกลับประเทศเนปาลเมื่อวันที่ 3 เมษายน พ.ศ. 2558 โดยจะประทับที่พระตำหนักของพระราชบิดา และไม่มีกำหนดกลับไปกรุงเทพมหานคร</doc>
