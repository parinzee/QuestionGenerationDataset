<doc id="795783" url="https://th.wikipedia.org/wiki?curid=795783" title="เทศบาลตำบลในเมือง (อำเภอเวียงเก่า)">เทศบาลตำบลในเมือง (อำเภอเวียงเก่า) ระวังสับสนชื่อบทความคล้ายกัน เทศบาลตำบลในเมือง เทศบาลตำบลในเมือง เป็นองค์กรปกครองส่วนท้องถิ่นระดับเทศบาลตำบล ตั้งอยู่ที่ อำเภอเวียงเก่า จังหวัดขอนแก่น ครอบคลุมเนื้อที่ประมาณ 58 ตารางกิโลเมตรหรือประมาณ 36,250ไร่ โดยมีพื้นที่สาธารณะประโยชน์ตามหลักฐาน นสล.19,003 ไร่ นอกนั้นเป็นพื้นที่อาศัยและทำการเกษตรประมาณ 17,247 ไร่สภาพทั่วไปอาณาเขตติดต่อ สภาพทั่วไป. อาณาเขตติดต่อ. เทศบาลตำบลในเมือง มีอาณาเขตติดต่อกับตำบลอื่น ๆ ดังนี้- ทิศเหนือ ติดต่อกับ องค์การบริหารส่วนตำบลกุดธาตุ (อำเภอหนองนาคำ) - ทิศใต้ ติดต่อกับ องค์การบริหารส่วนตำบลเมืองเก่าพัฒนา - ทิศตะวันออก ติดต่อกับ องค์การบริหารส่วนตำบลเขาน้อย, องค์การบริหารส่วนตำบลกุดธาตุ (อำเภอหนองนาคำ) - ทิศตะวันตก ติดต่อกับ เทศบาลตำบลนาจาน, เทศบาลตำบลวังเพิ่ม (อำเภอสีชมพู)ประวัติ ประวัติ. ตำบลในเมือง เมือวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะเป็น องค์การบริหารส่วนตำบลในเมือง อำเภอภูเวียงจนกระทั่ง ได้เปลี่ยนประเภทเป็น เทศบาลตำบล เมื่อปี 2552การประกอบอาชีพ การประกอบอาชีพ. ประชากรส่วนใหญ่ประกอบอาชีพการเกษตร ประมาณร้อยละ 70 รองลงมา คือ อาชีพรับจ้างร้อยละ 20 อาชีพค้าขาย และรับราชการ ร้อยละ 10 รายได้เฉลี่ย 23,000 บาท/ปีลักษณะภูมิประเทศ ลักษณะภูมิประเทศ. ตำบลในเมืองเป็นที่ราบในหุบเขา มีเขาภูเวียงล้อมรอบ เป็นแหล่งต้นน้ำลำธารต่าง ๆ มีลำห้วยขนาดเล็กหลายสายและพื้นที่บางส่วนเป็นเขตป่าสงวนภูเขาเขตอุทยานแห่งชาติภูเวียง มีหนองน้ำขนาดใหญ่อยู่ใจกลางเป็นที่กักเก็บน้ำ มีสถานที่ท่องเที่ยวที่สำคัญ เช่น- อุทยานแห่งชาติภูเวียง มีเนื้อที่ประมาณ 200,000 ไร่ เป็นภูเขาโค้งเป็นวงล้อมรอบที่ภายในหุบเขาประกอบด้วย ป่าไม้นานาพรรณ สัตว์ป่านานาชนิด และน้ำตกที่สวยงามหลายแห่ง เป็นแหล่งค้นพบซากไดโนเสาร์ตั้งอยู่ในท้องที่ของอำเภอภูเวียง อำเภอเวียงเก่า อำเภอหนองนาคำ อำเภอสีชมพู และอำเภอชุมแพ จังหวัดขอนแก่น สภาพภูมิประเทศเป็นเทือกเขาสูง มีลักษณะเป็นวงแหวน 2 ชั้น ตรงกลางเป็นแอ่งขนาดใหญ่คล้ายแอ่งกระทะ เมื่อประมาณ ปี พ.ศ. 2519 ได้มีการค้นพบรอยเท้าและซากกระดูกไดโนเสาร์ และสัตว์โลกดึกดำบรรพ์อายุเกือบ 200 ล้านปี- ศูนย์ศึกษาวิจัยและพิพิธภัณฑ์ไดโนเสาร์ภูเวียง ฟอสซิลไดโนเสาร์ชิ้นแรกของไทยพบที่อำเภอภูเวียง จังหวัดขอนแก่น ในปี 2519 โดยนายสุธรรม แย้มนิยม อดีตนักธรณีวิทยาของกรมทรัพยากรธรณี ขณะสำรวจแร่ยูเรเนียม ในหมวดหินเสาขัว ที่อุทยานแห่งชาติภูเวียง บริเวณห้วยประตูตีหมา กระดูกชิ้นนี้มีความกว้างยาวประมาณ 1 ฟุต จากการเปรียบเทียบพบว่ามีลักษณะใกล้เคียงกับไดโนเสาร์ซอโรพอด ซึ่งมีขนาดใหญ่ยาวประมาณ 15 เมตร และจากการตรวจสอบพบว่าเป็นส่วนปลายล่างสุดของกระดูกต้นขาของไดโนเสาร์จำพวกกินพืช การสำรวจไดโนเสาร์ที่ภูเวียงได้เริ่มต้นอย่างจริงจังในปี 2524 โดยนายเชิงชาย ไกรคง นักธรณีวิทยาจากกรมทรัพยากรธรณี ได้พาคณะสำรวจโบราณชีววิทยาไทย และฝรั่งเศสขึ้นไปสำรวจกระดูกไดโนเสาร์บริเวณยอดห้วยประตูตีหมา อำเภอภูเวียงคณะสำรวจพบกระดูกไดโนเสาร์ชนิดกินพืชขนาดใหญ่ รวมทั้งฟันจระเข้ กระดองเต่า ฟันและเกล็ดปลาโบราณ และจากการสำรวจในเวลาต่อมาได้พบกระดูกไดโนเสาร์อีกหลายชนิด ศูนย์ศึกษาวิจัยและพิพิธภัณฑ์ไดโนเสาร์ภูเวียงจัดตั้งขึ้น โดยความร่วมมือของกรมทรัพยากรธรณี การท่องเที่ยวแห่งประเทศไทย และจังหวัดขอนแก่น เพื่อเป็นแหล่งศึกษาค้นคว้าของนักวิชาการ สำหรับให้การศึกษาแก่เยาวชน และเป็นแหล่งท่องเที่ยวของจังหวัดขอนแก่น</doc>
