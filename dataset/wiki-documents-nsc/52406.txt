<doc id="52406" url="https://th.wikipedia.org/wiki?curid=52406" title="สุพรชัย เจริญเมือง">สุพรชัย เจริญเมือง สุพรชัย เจริญเมือง หรือนายสุพร อุดม เกิดเมื่อ 12 เมษายน พ.ศ. 2481 ที่จังหวัดชลบุรี สถิติการชก 4 ครั้ง ชนะ 1 แพ้ 3ประวัติ ประวัติ. ในวัยหนุ่ม สุพรชื่นชอบมวยสากลมากจึงมาขอหัดมวยกับ ชาย ร.ส.พ. อดีตนักมวยชื่อดัง ขึ้นชกครั้งแรก เป็นฝ่ายแพ้คะแนนบรรจง อุดมศักดิ์ แต่สุพรชัยก็ยังไม่ท้อขึ้นชกต่อไป ชนะ จำเริญ นภาพล และเชวงศักดิ์ จิตปรีชาได้ และสู้กับสายเพชร ยนตรกิจได้อย่างสูสี ก่อนจะเป็นฝ่ายแพ้คะแนน แต่พอชกแพ้คะแนน สุรัตน์ชัย ศ.บางคอแหลม ฟอร์มการชกก็ตกต่ำลง จนในที่สุดครูชายจึงให้เลิกชกมวยสากล ให้มาชกมวยไทยแทน ต่อมา ครูชายยุบค่าย ร.ส.พ. ไป สุพรชัยจึงมาอยู่ค่ายเจริญเมือง การขึ้นชกมวยไทยของสุพรชัยประสบความสำเร็จมากกว่ามวยสากล ชนะคู่ชกที่มีชื่อเสียงหลายราย เช่น พรศักดิ์ แหลมฟ้าผ่า นิมิต เลือดเมืองใต้ วีระเดช ส.ลูกพิทักษ์ เมื่ออิ่มตัวในแบบมวยไทย สุพรชัยหันมาชกมวยสากลอีกครั้ง ปรากฏว่าประสบความสำเร็จมากกว่าครั้งแรก โดยชนะ เดชฤทธิ์ อิทธิอนุชิต ได้ครองแชมป์มวยสากลรุ่นจูเนียร์เวลเตอร์เวทของเวทีราชดำเนิน จากนั้น ชกแพ้คะแนนอภิเดช ศิษย์หิรัญแบบสูสี และชนะคะแนนอดุลย์ ศรีโสธร แต่เมื่อขึ้นชกกับ เฟล เปรดันซา จากฟิลิปปินส์ สุพรชัยกลับเป็นฝ่ายแพ้คะแนนไปขาดลอย ขึ้นชิงแชมป์ OPBF ที่ว่างก็เป็นฝ่ายแพ้คะแนน ลาร์รี่ ฟลาเวียโน่อีก เมื่อไม่ประสบความสำเร็จ สุพรชัยจึงตัดสินใจแขวนนวม หลังจากแขวนนวมแล้ว เขามีอาการบาดเจ็บที่ดวงตา ต้องพักรักษาตัว ต่อมาได้ทำงานที่องค์การโทรศัพท์แห่งประเทศไทยเกียรติประวัติเกียรติประวัติ. - แชมป์ประเทศไทยรุ่นซูเปอร์ไลท์เวท- ชิง ชนะคะแนน เดชฤทธิ์ อิทธิอนุชิต - ป้องกันแชมป์ 23 ตุลาคม 2510 ชนะคะแนน อดุลย์ ศรีโสธร - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์ภาคฯรุ่นจูเนียร์เวลเตอร์เวท เมื่อ 17 มิถุนายน 2511 แพ้คะแนน ลาร์รี่ ฟลาเวียโน (ฟิลิปปินส์)</doc>
