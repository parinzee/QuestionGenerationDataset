<doc id="232678" url="https://th.wikipedia.org/wiki?curid=232678" title="กล็อค">กล็อค กล็อก () เป็นบริษัทผู้ผลิตอาวุธสัญชาติออสเตรีย มีสำนักงานใหญ่อยู่ที่เมือง Deutsch-Wagram ทางตอนเหนือของออสเตรีย ก่อตั้งโดยนายแกสตัน กล็อก () เมื่อ ค.ศ. 1963 มีชื่อเสียงในฐานะเป็นผู้ผลิตปืนกล็อก ซึ่งเป็นปืนพกที่มีโครงสร้างเป็นโพลิเมอร์ มีน้ำหนักเบา บำรุงรักษาง่าย เพราะมีชิ้นส่วนที่เป็นสนิม น้อยกว่าปืนพกยุคก่อนที่ใช้โครงสร้างเหล็ก นอกจากนี้กล็อกยังเป็นผู้ผลิตมีดพก และพลั่วสนาม สำหรับใช้ในกองทัพ บริษัทกล็อกเริ่มสายการผลิตอาวุธ จากการผลิตระเบิดมือสำหรับซ้อม แมกาซีน มีดพก และพลั่วสนามให้กับกองทัพออสเตรียในช่วงทศวรรษ 1970 จนกระทั่งได้ออกแบบปืนพกขนาด 9 มม. เสนอให้กับกองทัพออสเตรีย มีชื่อรุ่นว่า "กล็อก 17" ได้รับการสั่งซื้อและส่งมอบแก่กองทัพออสเตรียในปี ค.ศ. 1982 กองทัพนอร์เวย์ในปี ค.ศ. 1984 ในปี ค.ศ. 1985 กล็อกได้ขยายฐานการผลิตในรัฐจอร์เจีย สหรัฐอเมริกา และได้พัฒนาปืนรุ่นใหม่ ได้แก่ กล็อก 18 ในปี ค.ศ. 1986 กล็อก 19 ซึงเป็นปืนพกขนาดกะทัดรัด ในปี ค.ศ. 1988 จนได้รับความนิยมในกองทัพสหรัฐ เจ้าหน้าที่ตำรวจ และผู้ใช้ทั่วไปรูปภาพ</doc>
