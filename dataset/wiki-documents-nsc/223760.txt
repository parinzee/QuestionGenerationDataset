<doc id="223760" url="https://th.wikipedia.org/wiki?curid=223760" title="เต็งเตียน">เต็งเตียน เต็งเตียน (; Ding Dian) เป็นตัวละครตัวหนึ่งในเรื่อง กระบี่ใจพิสุทธิ์ ผลงานการประพันธ์ของกิมย้งประวัติตัวละคร ประวัติตัวละคร. เต็งเตียน เป็นคนมณฑลเก็งจิ๋ว (มณฑลจิงโจว) หลังจากที่พบกับการรุมสังหารบ๊วยเนี่ยมเซ็งผู้เป็นอาจารย์โดยศิษย์ทรยศทั้งสามคน ที่ต้องการเคล็ดวิชากระบี่ใจพิสุทธิ์ (ซู้ซิมเกี้ยมฮวบ) อันซ่อนลายแทงขุมสมบัติในสมัยราชวงศ์เหนือ-ใต้ของจีน ภายหลังเมื่อได้ช่วยเหลือบ๊วยเนี่ยมเซ็งจึงได้รับการถ่ายทอดวิชาซิ้นเจี่ยวเก็ง (คัมภีร์เทพพลัง) พร้อมทั้งเคล็ดวิชากระบี่ใจพิสุทธิ์อันเป็นลายแทงขุมทรัพย์ หลังจากที่เต็งเตียนได้ทำป้ายหลุมศพแก่บ๊วยเนี่ยมเซ็ง ก็พวกที่ตามหาทรัพย์สมบัติในคัมภีร์เสาะหาจนพบ จึงหลบหนีออกไปอยู่นอกด่าน ครั้งหนึ่งไปเที่ยวงานดอกเบศจมาศในตลาดเมืองฮันเค้าและได้มีโอกาสรู้จักกับเล้งซึงฮั้ว ทั้งสองตกหลุมรักซึ่งกันและกัน บิดาของนางก็เห็นชอบด้วย แต่แล้วเต็งเตียนก็ทราบว่าจิตเจตนาที่แท้จริงของนายอำเภอเก็งจิ๋ว เล่งถ่อซือ บิดาของนางในภายหลังว่า การที่ให้เต็งเตียนคบหากับเล้งซึงฮั้วก็เพื่อจะหลอกเอาเคล็ดวิชากระบี่ใจพิสุทธิ์นั่นเอง เมื่อแผนวางยาพิษดอกบัวฮุดจ๋อกิมเน้ยแก่เต็งเตียนสำเร็จ เขาก็ถูกจองจำในคุกของเมืองเก็งจิ๋วตลอดมา จนมาพบเจอกับเต็กฮุ้นพร้อมทั้งได้ถ่ายทอดวิชาซิมเจี่ยวเก็งให้ จากคำบรรยายของกิมย้งทำให้ทราบว่าเต็งเตียนนั้นเป็นยอดฝีมืออันดับหนึ่งในเรื่องนี้โดยเฉพาะ แต่เนื่องจากถูกพิษดอกบัวฮุดจ๋อกิมเน้ยที่อาบบนโลงศพของเล้งซึงฮั้วคนรักผสมกับถูกไล่ล่าจากหลายฝ่ายจนทำให้ถึงแก่ความตายไปในที่สุดคำพูดของตัวละครคำพูดของตัวละคร. - ถ้าหากซือม่วยของเจ้าตอบกับเจ้าด้วยความรักอย่างเสมอต้นเสมอปลาย ในที่สุดนางได้ยอมตายเพื่อเจ้า ถ้าเช่นนั้น เจ้าควรตายเพื่อนางได้แล้ว - นี่คือวาสนาชะตากรรม ในโลกนี้ทุกคนล้วนแต่กล่าวกันถึง 'วาสนา' กัน เพียงคำเดียว - คนที่มีความทุกข์เหมือนเราอย่างนี้ มีอยู่ใต้ฟ้ามากมายเหลือเกิน</doc>
