<doc id="551959" url="https://th.wikipedia.org/wiki?curid=551959" title="ทาทา อินดิกา">ทาทา อินดิกา ทาทา อินดิกา () เป็นรถยนต์นั่งขนาดเล็กมาก (Subcompact Car) รุ่นแรกของทาทา มอเตอร์ส และเป็นรถยนต์นั่งรุ่นแรกของทาทา มอเตอร์สด้วยเช่นกัน เริ่มผลิตเมื่อปี พ.ศ. 2541 จนถึงปัจจุบัน โดยใช้ชิ้นส่วนร่วมกับทาทา อินดิโก () Subcompact Sedan ที่ผลิตออกมาในภายหลังจากอินดิกาเปิดตัวได้ 4 ปี ปัจจุบัน ทาทา อินดิกา มีวิวัฒนาการตามช่วงเวลาได้ 2 Generation (รุ่น) ดังนี้รุ่นที่ 1 (พ.ศ. 2541-2550) รุ่นที่ 1 (พ.ศ. 2541-2550). ทาทา อินดิกา รุ่นที่ 1 เริ่มผลิตเมื่อปี พ.ศ. 2541 มีฐานการผลิตในประเทศอินเดียเท่านั้น ในรุ่นแรกทาทา มอเตอร์สได้ให้ I.D.E.A Institute ออกแบบอินดิการุ่นนี้ ก่อนที่ทาทา มอเตอร์สจะออกแบบเองในรุ่นที่ 2 มีตัวถังแฮทช์แบค 5 ประตู เครื่องยนต์มีทั้งเครื่องยนต์เบนซินและดีเซล โดยมีเครื่องยนต์เบนซินแบบ 1.2 และ 1.4 ลิตร และเครื่องยนต์ดีเซล 1.4 ลิตร ทั้งแบบดีเซลทั่วไป เทอร์โบดีเซล อินเตอร์คูลเลอร์เทอร์โบดีเซล และดีคอร์ คอมมอนเรล ระบบเกียร์เป็นเกียร์ธรรมดา 5 สปีด โดยทาทา มอเตอร์สได้ส่งไปขายในแอฟริกาภายใต้ชื่อ ทาทา บี-ไลน์ () และส่งออกในชื่อโรเวอร์ โดยใช้ชื่อ โรเวอร์ ซิตี้โรเวอร์ () อีกด้วย แต่หลังจากนั้น MG Rover ก็ล้มละลายไปหลังจากนำทาทา อินดิกามาผลิตในชื่อโรเวอร์ได้ไม่นาน เมื่อปี พ.ศ. 2548 และในทุกวันนี้ ในอินเดียก็ยังคงมีอินดิการุ่นเดิมวางขายอยู่ แม้จะเปลี่ยนโฉมไปเป็น Indica Vista แล้วก็ตามรุ่นที่ 2 (พ.ศ. 2551-ปัจจุบัน) รุ่นที่ 2 (พ.ศ. 2551-ปัจจุบัน). ทาทา อินดิกา รุ่นที่ 2 เริ่มผลิตเมื่อปี พ.ศ. 2551 มีฐานการผลิตในประเทศอินเดียเช่นเดิม แต่ใช้ชื่อในตลาดอินเดียว่า Indica Vista รุ่นนี้ทาทา มอเตอร์สออกแบบเอง เช่นเดียวกับ Indigo Manza ที่ทาทาออกแบบเองเช่นกัน มีตัวถังแฮทช์แบค 5 ประตู เครื่องยนต์มีทั้งเครื่องยนต์เบนซินและดีเซล เครื่องยนต์เบนซินจะมีขนาด 1.2 ,1.3 และ 1.4 ลิตร โดย 1.2 และ 1.4 ลิตรจะเป็นแบบ Safire และ 1.3 ลิตรจะเป็นแบบ Multijet และมีเครื่องยนต์ดีเซล 1.4 ลิตร แบบเทอร์โบดีเซล ระบบเกียร์เป็นเกียร์ธรรมดา 5 สปีด ทาทาได้ส่งออกไปขายที่แอฟริกาภายใต้ชื่อ ทาทา วิสต้า อีโก () และยังเป็นรุ่นแรกที่ทาทา มอเตอร์สนำมาผลิตในเวอร์ชันรถยนต์ไฟฟ้า หรือ EV อีกด้วย</doc>
