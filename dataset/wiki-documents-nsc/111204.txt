<doc id="111204" url="https://th.wikipedia.org/wiki?curid=111204" title="โรงเรียนพระหฤทัย เชียงใหม่">โรงเรียนพระหฤทัย เชียงใหม่ประวัติประวัติ. - พ.ศ. 2475 มีคณะบาทหลวงโรมันคาทอลิก ขึ้นมาเผยแพร่ศาสนาคาทอลิกที่จังหวัดเชียงใหม่ โดยมีการสร้างโบสถ์พระหฤทัย ขึ้น ณ ตำบลช้างคลาน ถนนเจริญประเทศ ริมฝั่งแม่น้ำปิงด้านทิศตะวันตก (อันเป็นสถานที่ตั้งของโรงเรียนพระหฤทัยในปัจจุบัน) ซึ่งเริ่มต้นด้วยนักเรียนจำนวน 40 คน เก็บค่าเล่าเรียนเดือนละ 2 สลึง ขณะนั้นมุขนายกเรอเน-มารี-ฌอแซ๊ฟ แปโร ประมุขมิสซังกรุงเทพฯ เห็นว่าลูกหลานของผู้ที่นับถือศาสนาคริสต์สมัยนั้นส่วนมาก เป็นผู้มีฐานะค่อนข้างยากจน จึงได้ขออนุญาตจัดตั้งโรงเรียนขึ้นในบริเวณโบสถ์พระหฤทัย - 1 กรกฎาคม พ.ศ. 2475 โดยให้ชื่อว่า “ โรงเรียนพระหฤทัย ” มีชื่อภาษาอังกฤษว่า Sacred Heart College โดยมีจุดมุ่งหมาย เพื่อให้เด็กๆ ที่ยากจนได้มีโอกาสเข้ารับการศึกษา โดยมีบาทหลวงมีราแบลเป็นผู้จัดการและครูใหญ่ ในชั้นแรกที่เปิดทำการสอนมีนักเรียนชาย-หญิง 40 คน เก็บค่าเล่าเรียนคนละ 2 สลึงต่อเดือน - พ.ศ. 2542 โรงเรียนได้รับการรับรองคุณภาพมาตรฐานสากล ISO 9002 ทั้งองค์กร ในขอบเขตระดับก่อนประถมศึกษา ประถมศึกษา และมัธยมศึกษา จากบริษัท BUREAU VERITUS QUALITY INTERNATIONAL (BVQI) จากประเทศอังกฤษ - 29 มิถุนายน พ.ศ. 2542 ได้รับการรับรองมาตรฐานคุณภาพการศึกษาจากสำนักงานการศึกษาเอกชน เป็นเวลา 5 ปี ตั้งแต่ปีการศึกษา 2542 – 2546 - 29 กันยายน พ.ศ. 2542 ได้รับรางวัลจากกลุ่มโรงเรียนมัธยมศึกษาจังหวัดเชียงใหม่ ปีการศึกษา 2541 จำนวน 3 รางวัล คือ รางวัลสถานศึกษาที่จัดกิจกรรม จริยธรรมระดับยอดเยี่ยมและรางวัลผู้บริหารสถานศึกษาที่จัดกิจกรรมจริยธรรม ระดับยอดเยี่ยม ได้รับการคัดเลือกให้เป็นโรงเรียนรางวัลพระราชทานระดับมัธยมศึกษาตอนต้นขนาด กลาง ได้รับประกาศนียบัตรโรงเรียนสะอาดตามมาตรฐานจากหน่วยงานสาธารณสุข และสิ่งแวดล้อมของเทศบาลนครเชียงใหม่ - พ.ศ. 2543 สมเด็จพระเทพรัตนราชสุดาฯ สยามบรมราชกุมารีพระราชทานรางวัลโรงเรียนพระราชทานระดับมัธยมศึกษาขนาดกลางแก่โรงเรียนพระ หฤทัย อีกทั้งยังได้รับการรับรองมาตรฐานคุณภาพการศึกษา ระดับก่อนประถมศึกษา ประถมศึกษา และมัธยมศึกษา โดยสำนักงานคณะกรรมการการศึกษาเอกชน - พ.ศ. 2552 โรงเรียนพระหฤทัย เชียงใหม่ มีการเปลี่ยนแปลงเป็นโรงเรียนสหศึกษาปรัชญาของโรงเรียนปรัชญาของโรงเรียน. - ความรู้นำ คุณธรรมเลิศ เทิดศักดิ์ศรี- ความรู้นำ หมายถึง การมุ่งเน้นให้นักเรียนมีความรู้พื้นฐานทางด้านวิชาการและวิชาชีพ เพื่อนำความรู้ไปพัฒนาตนเอง ให้สามารถดำรงชีวิตอยู่ในสังคมได้อย่างมีความสุข และนำความรู้ไปช่วยเหลือ ชุมชนและสังคมได้ - คุณธรรมเลิศ หมายถึง การมุ่งพัฒนานักเรียนให้เป็นทรัพยากรบุคคลที่มีคุณค่า และมีคุณภาพต่อชุมชนและสังคมโดยมีความสมบูรณ์ในจริยธรรมที่สำคัญ อันเป็นหลักในการดำรงชีวิต ได้แก่ ความกตัญญูกตเวที ความซื่อสัตย์ และมีน้ำใจเอื้อเฟื้อ เผื่อแผ่ เมตตากรุณา ช่วยเหลือผู้อื่นตามโอกาส - เทิดศักดิ์ศรี หมายถึง การปลูกฝังให้นักเรียนรู้จักยอมรับในบทบาท ความสามารถ และคุณค่าของตนเองและผู้อื่นโดยให้ถือว่าทกุคนมีเกียรติ มีศักดิ์ศรี ในความเป็นมนุษย์เท่าเทียมกัน ดังนั้นเด็กที่เรียนในโรงเรียนไม่ว่าจะยากจนหรือร่ำรวยต่างก็ได้รับการดูแล เอาใจใส่จากครูและจากทางโรงเรียนด้วยความเสมอภาพสีประจำโรงเรียนสีประจำโรงเรียน. - ชมพู - ขาว หมายถึง สีสัญลักษณ์ของโรงเรียนพระหฤทัยที่แสดงถึงความบริสุทธิ์ งดงาม อ่อนหวานอันเป็นศักดิ์และศรีแห่งยุวนารี ศรีพระหฤทัย- สีชมพู หมายถึง สีแห่งกุลสตรีที่จะดำรงศ์ศักดิ์แห่งตน ด้วยความสุภาพ อ่อนโยน อ่อนหวาน ทั้งกริยา วาจา ใจ ให้ชนทั่วไปได้ประจักษ์ในคุณค่าที่แท้จริง - สีขาว หมายถึง สีแห่งศรัทธาแรงกล้าต่อพระผู้เป็นเจ้า ความบริสุทธิ์ แห่งศรัทธาและเรียนรู้จากศรัทธาที่จะดำรงพร้อมด้วยความเมตตา เสียสละต่อตนเองและผู้อื่นรอบข้างที่อยู่ ที่อยู่. โรงเรียนพระหฤทัย เชียงใหม่ 225 ถนนเจริญประเทศ ตำบลช้างคลาน อำเภอเมืองเชียงใหม่ จังหวัดเชียงใหม่ 50100 โทรศัพท์ 053-276087 , โทรสาร 053-274146 ตั้งอยู่บริเวณริมฝั่งแม่น้ำปิง อยู่ระหว่างโรงเรียนมงฟอร์ต วิทยาลัย และโรงเรียนเรยีนา เชลี วิทยาลัย</doc>
