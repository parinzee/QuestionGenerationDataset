<doc id="172250" url="https://th.wikipedia.org/wiki?curid=172250" title="ท่าอากาศยานสุรินทร์ภักดี">ท่าอากาศยานสุรินทร์ภักดี ท่าอากาศยานสุรินทร์ภักดี หรือ สนามบินสุรินทร์ภักดี (Surin Bhakdi Airport) ตั้งอยู่ที่ หมู่ 7 ถนนคชสาร ตำบลนอกเมือง อำเภอเมืองสุรินทร์ จังหวัดสุรินทร์ ห่างจากศาลากลางจังหวัดประมาณ 2 กิโลเมตร เดิมเป็นสนามบินของกองทัพบก ต่อมาได้มอบหมายให้องค์การบริหารส่วนจังหวัดสุรินทร์ เป็นผู้ดำเนินการ แต่เนื่องจากกฎหมายว่าด้วยการกระจายอำนาจไม่ได้อนุญาตให้องค์กรปกครองส่วนท้องถิ่น ดำเนินการเกี่ยวกับกิจการการบิน จึงได้มอบหมายให้กรมการบินพลเรือน เป็นหน่วยงานกำกับดูแล และองค์การบริหารส่วนจังหวัดสุรินทร์ เป็นหน่วยงานสนับสนุนประวัติ ประวัติ. สนามบินสุรินทร์ ลงทุน 30 ล้านบาท สร้างโดยองค์การบริหารส่วนจังหวัดสุรินทร์ แรกเริ่มเปิดสนามบินมีสายการบิน บางกอกแอร์เวย์ มาทำการบินที่สนามบิน 3 เที่ยวต่อสัปดาห์ แต่เกิดปัญหาเนื่องจากขาดทุนจึงยกเลิกเส้นทาง ต่อมาได้มีสายการบิน แอร์อันดามัน มาทำการบิน 3 เที่ยวต่อสัปดาห์ แต่ก็ประสบปัญหาขาดทุนจึงต้องปิดกิจการและยกเลิกเส้นทาง พ.ศ. 2552 สายการบินพีบีแอร์ ได้เข้ามาเปิดเส้นทางบินสุวรรณภูมิ - สุรินทร์ แต่เนื่องจากบริษัทประสบปัญหาทางการเงินจึงต้องประกาศปิดกิจการและยกเลิกทำการบิน โดยทำการบินได้เพียง 3 วัน ในปี พ.ศ. 2554 สายการบินไทยรีเจียนัล แอร์ไลน์ได้ทำการเปิดเส้นทางบินสุวรรณภูมิ - สุรินทร์ โดยใช้เครื่องบินขนาดเล็กมาทำการบิน พ.ศ. 2556 สายการบินนกแอร์ร่วมมือกับองค์การบริหารส่วนจังหวัดสุรินทร์ และหน่วยงานเอกชนเตรียมเปิดเส้นทางบินดอนเมือง - สุรินทร์ เพื่อรองรับการท่องเที่ยวและการลงทุนโดยจะใช้เครื่องบินแบบ SAAB 340 มาทำการบิน ซึ่งคาดว่าจะสามารถเปิดการบินได้ภายในปลายนี้ 2556 แต่ก็ไม่สามารถดำเนินการได้ พ.ศ. 2557 สายการบิน กานต์แอร์ ขออนุญาตทำการบินในเส้นทาง กรุงเทพ-สุรินทร์ ช่วงเทศกาลงานช้าง แต่ประสบปัญหาด้านความปลอดภัยของสนามบินสุรินทร์ ทำให้ยกเลิกไป พ.ศ. 2558 สายการบิน กานต์แอร์ ได้รับการอนุมัติจากกรมการบินพลเรือน เมื่อวันที่ 13 สิงหาคม 2558 ให้สามารถเปิดทำการบินแบบประจำในเส้นทางสายรองและย่อยภายในประเทศ กรุงเทพ-สุรินทร์ แต่ก็ยังไม่ได้ทำการบิน พ.ศ. 2559 สายการบิน อาร์แอร์ไลน์ ได้เตรียมการเปิดทำการบินในเส้นทางดังกล่าว และมีแผนจะเปิดทำการบินในเดือนพฤษภาคมของปีดังกล่าว แต่ก็ยังไม่ได้ทำการบินรายชื่อสายการบินสายการบินที่เคยให้บริการข้อมูลท่าอากาศยานข้อมูลท่าอากาศยาน. - รันเวย์ยาว 1,800 เมตร กว้าง 30 เมตร - หอบังคับการบินสูง 4 ชั้น - อาคารผู้โดยสารหลังเดียว ขาเข้า 70 คน ขาออก 70 คน อาคารสูง 1 ชั้น - หลุมจอดอากาศยานสามารถรองรับเครื่องบินขนาดรุ่น เอทีอาร์ 72 , Q400 , SAAB 340 - รถดับเพลิงขนาดถัง 2,000 ลิตร 3 คัน - รถดับเพลิง แบบหอน้ำสูง 36 เมตร - รถพยาบาลโรงพยาบาลสุรินทร์ 2 คัน - รถดับเพลิงอากาศยานเคลื่อนที่เร็ว 2 คัน - รถปัดถนน 3 คันเหตุการณ์เหตุการณ์. - เมื่อวันที่ 8 กรกฎาคม พ.ศ. 2528 พระบาทสมเด็จพระเจ้าอยู่หัวฯ และสมเด็จพระนางเจ้าฯ พระบรมราชินีนาถ พร้อมด้วยสมเด็จพระเทพรัตนราชสุดาฯ สยามบรมราชกุมารี สมเด็จพระเจ้าลูกเธอเจ้าฟ้าจุฬาภรณวลัยลักษณ์อัครราชกุมารี เสด็จพระราชดำเนินพระราชทานเพลิงศพหลวงปู่ดูลย์ อตุโล โดยเครื่องบินพระที่นั่ง ซี-123 โปร์ไวเดอร์ ถึงท่าอากาศยานสุรินทร์ภักดี</doc>
