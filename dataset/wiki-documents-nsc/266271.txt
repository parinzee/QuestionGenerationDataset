<doc id="266271" url="https://th.wikipedia.org/wiki?curid=266271" title="คณะเศรษฐศาสตร์ มหาวิทยาลัยธรรมศาสตร์">คณะเศรษฐศาสตร์ มหาวิทยาลัยธรรมศาสตร์ คณะเศรษฐศาสตร์ มหาวิทยาลัยธรรมศาสตร์ เป็นส่วนราชการระดับคณะวิชา สังกัดมหาวิทยาลัยธรรมศาสตร์ กระทรวงศึกษาธิการ โดยเป็นคณะวิชาที่จัดตั้งขึ้นหนึ่งในสี่ของมหาวิทยาลัยภายหลังที่ได้ยกเลิกระบบการสอนแบบธรรมศาสตร์บัณฑิต และนับเป็นคณะเศรษฐศาสตร์แห่งแรกของประเทศไทยประวัติ ประวัติ. พ.ศ. 2477 เมื่อมหาวิทยาลัยวิชาธรรมศาสตร์และการเมืองก่อตั้งขึ้นเมื่อวันที่ 27 มิถุนายน พ.ศ. 2477 ระยะแรกเปิดสอนระดับปริญญาตรีเพียงสาขาเดียวคือ สาขานิติศาสตร์ ได้รับปริญญาธรรมศาสตร์บัณฑิต ใช้อักษรย่อว่า ธ.บ. โดยในภาคที่ 5 และ 6 ของหลักสูตรธรรมศาสตร์บัณฑิต มีวิชาเศรษฐศาสตร์อยู่ 2 วิชา คือ “เศรษฐศาสตร์” และ “ลัทธิเศรษฐกิจ” ซึ่งศาสตราจารย์ ดร.เดือน บุนนาค เป็นผู้สอนวิชาเศรษฐศาสตร์เป็นท่านแรก และศาสตราจารย์ฮัจ เจสสัน เป็นผู้สอนวิชาลัทธิเศรษฐกิจ ทั้งนี้การสอนวิชาเศรษฐศาสตร์ในมหาวิทยาลัยธรรมศาสตร์ในระยะแรก เป็นการสอนตามแนวฝรั่งเศสแบบเก่า อาศัยผู้สอนที่จบการศึกษาด้านกฎหมายจากฝรั่งเศส ยังไม่มีผู้สอนที่จบเศรษฐศาสตร์โดยตรง ต่อมาเปิดมหาวิทยาลัยได้เปิดสอนสาขาวิชาเศรษฐศาสตร์ในระดับปริญญาโทและเอก โดยมีศาสตราจารย์แอล ดูปลาตร์ ซึ่งมีตำแหน่งคณบดีคนแรกของมหาวิทยาลัยธรรมศาสตร์และการเมือง เป็นผู้สอนวิชาเศรษฐกิจระหว่างประเทศ พ.ศ. 2492 มหาวิทยาลัยธรรมศาสตร์ได้ยกเลิกระบบการสอนแบบธรรมศาสตร์บัณฑิต และเปลี่ยนโครงสร้างเป็นคณะต่างๆ โดยได้ประกาศจัดตั้งคณะ 4 คณะ ได้แก่คณะนิติศาสตร์ คณะรัฐศาสตร์ คณะเศรษฐศาสตร์ และคณะพาณิชยศาสตร์และการบัญชี ในวันที่ 14 มิถุนายน พ.ศ. 2492 จึงถือเป็นการกำเนิดขึ้นของคณะเศรษฐศาสตร์ มหาวิทยาลัยธรรมศาสตร์และนับเป็นคณะเศรษฐศาสตร์แห่งแรกของประเทศไทย โดยมีศาสตราจารย์ ดร.เดือน บุนนาค เป็นคณบดีคนแรก พ.ศ. 2507 ศาสตราจารย์ ดร.ป๋วย อึ๊งภากรณ์ ผู้ว่าการธนาคารแห่งประเทศไทย เข้ารับตำแหน่งคณบดี โดยมีภารกิจสำคัญคือ การสร้างบุคลากร ได้ขอเพิ่มอัตราตำแหน่งอาจารย์ ติดต่อหาทุนเรียนต่อต่างประเทศให้อาจารย์รุ่นใหม่ๆ ที่รับเข้า หาอาจารย์ชาวต่างประเทศมาช่วยปูพื้นความรู้ของอาจารย์ที่จะส่งไปเรียนต่อ และช่วยวางหลักสูตรเศรษฐศาสตร์โดยได้รับความช่วยเหลือจากมูลนิธิรอคกี้เฟลเลอร์ ทำให้คณะเศรษฐศาสตร์มีอาจารย์ประจำเพิ่มขึ้นจาก 6 คน เป็น 59 คน ในเวลาเพียง 6 ปี พ.ศ. 2508 ได้เปิดหลักสูตรปริญญาตรีภาคค่ำ พ.ศ. 2509 มีการประกาศใช้หลักสูตรปริญญาตรีเศรษฐศาสตร์ที่ได้มาตรฐานหลักสูตรแรกของไทย ประกอบด้วย 4 สาขาวิชา ได้แก่ ทฤษฎีเศรษฐศาสตร์ สถิติเศรษฐศาสตร์ การเงินการธนาคาร และเศรษฐศาสตร์ประยุกต์ พ.ศ. 2512 ได้เปิดหลักสูตรเศรษฐศาสตรมหาบัณฑิต (ภาคภาษาอังกฤษ) ซึ่งถือได้ว่าเป็นหลักสูตรนานาชาติระดับบัณฑิตศึกษาหลักสูตรแรกในไทย การเรียนการสอนใช้ภาษาอังกฤษและเรียนเต็มเวลา พ.ศ. 2536 เปิดหลักสูตรเศรษฐศาสตรบัณฑิต (ภาคภาษาอังกฤษ) หลักสูตรและหลักสูตรเศรษฐศาสตรดุษฎีบัณฑิต (ภาคภาษาอังกฤษ) ตลอดระยะเวลาที่ผ่านมาคุณภาพของบัณฑิตของคณะเศรษฐศาสตร์ เป็นที่ยอมรับของทั้งในและนานาประเทศ ซึ่งย่อมเป็นเครื่องพิสูจน์ถึงความมุ่งมั่นและความสามารถของคณาจารย์และบุคลากรในคณะเป็นอย่างดี จะเห็นได้จากการที่บัณฑิตของคณะได้มีส่วนร่วมในการกำหนดทิศทางการบริหารประเทศในระดับนโยบายและปฏิบัติ ทั้งในภาครัฐและภาคเอกชน นอกจากนั้นยังเป็นที่ยอมรับในองค์กรระหว่างประเทศอีกด้วยหลักสูตรปริญญาตรีหลักสูตร. ปริญญาตรี. - เศรษฐศาสตรบัณฑิต (ศบ.) (Bachelor of Economics: B.Econ.) หลักสูตร 4 ปี ศึกษา ณ มหาวิทยาลัยธรรมศาสตร์ ศูนย์รังสิต - เศรษฐศาสตรบัณฑิต ภาคภาษาอังกฤษ (ศบ.ภาคภาษาอังกฤษ) (Bachelor of Economics, English Programme: B.Econ., English Programme) หลักสูตร 4 ปี ศึกษา ณ มหาวิทยาลัยธรรมศาสตร์ ท่าพระจันทร์ปริญญาโทปริญญาโท. - เศรษฐศาสตรมหาบัณฑิต (ศม.) (Master of Economics: M.Econ.) ศึกษา ณ มหาวิทยาลัยธรรมศาสตร์ ท่าพระจันทร์ - เศรษฐศาสตรมหาบัณฑิต ภาคภาษาอังกฤษ (ศม.ภาคภาษาอังกฤษ) (Master of Economics, English Programme: M.Econ., English Programme) ศึกษา ณ มหาวิทยาลัยธรรมศาสตร์ ท่าพระจันทร์ - เศรษฐศาสตรมหาบัณฑิต สาขาเศรษฐศาสตร์ธุรกิจ (ศม.เศรษฐศาสตร์ธุรกิจ) (Master of Business Economics,: M.Econ., Business Economics) ศึกษา ณ มหาวิทยาลัยธรรมศาสตร์ ท่าพระจันทร์ - ศิลปศาสตรมหาบัณฑิต สาขานิติเศรษฐศาสตร์ (ศศ.ม.นิติเศรษฐศาสตร์)(Master of Arts,: M.A., International Trade Laws and Economics) ศึกษา ณ มหาวิทยาลัยธรรมศาสตร์ ท่าพระจันทร์ โดยเป็นโครงการร่วมกับคณะนิติศาสตร์ปริญญาเอกปริญญาเอก. - ปรัชญาเศรษฐศาสตร์ดุษฎีบัณฑิต หรือ Philosophy of Economics Programme [Ph.D.,Economics] ภาคภาษาอังกฤษทำเนียบคณบดี ทำเนียบคณบดี. คณบดีและรักษาการคณบดีคณะเศรษฐศาสตร์ มหาวิทยาลัยธรรมศาสตร์ประธานคณะกรรมการนักศึกษา ประธานคณะกรรมการนักศึกษา. คณะกรรมการนักศึกษาคณะได้มาโดยการเลือกตั้งทั่วไปภายในคณะ เป็นตัวแทนของนักศึกษาในคณะและรับผิดชอบบริหารกิจกรรมทั้งปวงเกี่ยวกับกิจกรรมของนักศึกษาในคณะบุคคลที่มีชื่อเสียง บุคคลที่มีชื่อเสียง. บางส่วนจากรายชื่อศิษย์เก่าดีเด่น และ คอลัมน์ "ซูม" จากหนังสือพิมพ์ ไทยรัฐ- ศ.ดร.ป๋วย อึ๊งภากรณ์ (คณบดี) สมาชิกขบวนการเสรีไทย, อดีตอธิการบดีมหาวิทยาลัยธรรมศาสตร์, ผู้ว่าการธนาคารแห่งประเทศไทย, ผู้ได้รับรางวัลแมกไซไซ - ศ.เกริกเกียรติ พิพัฒนเสรีธรรม (คณบดี, อธิการบดี, ศาสตราจารย์เกียรติคุณ) อธิการบดีมหาวิทยาลัยหอการค้าไทย - ศ.ดร.อัมมาร สยามวาลา (อาจารย์) นักวิจัยดีเด่นแห่งชาติ สาขาเศรษฐศาสตร์ พ.ศ. 2529, ประธานสถาบันวิจัยเพื่อการพัฒนาประเทศไทย อดีตศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - ศ.ดร.นริศ ชัยสูตร (ศิษย์เก่า,อดีตอาจารย์) อดีตอธิการบดีมหาวิทยาลัยธรรมศาสตร์ อดีตศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - ศ.ดร.ปราณี ทินกร (ศิษย์เก่า, อาจารย์)นักวิจัยดีเด่นแห่งชาติ สาขาเศรษฐศาสตร์ ศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - ศ.ดร.ดิเรก ปัทมศิริวัฒน์ (อาจารย์)ศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - ศ.ดร.เมธี ครองแก้ว (อดีตอาจารย์) นักวิจัยดีเด่นแห่งชาติ สาขาเศรษฐศาสตร์ อดีตคณบดีคณะเศรษฐศาสตร์ มหาวิทยาลัยธรรมศาสตร์ - ศ.รังสรรค์ ธนะพรพันธุ์ (ศิษย์เก่า, อาจารย์) นักวิจัยดีเด่นแห่งชาติ สาขาเศรษฐศาสตร์ ศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - ศ.ดร.พรายพล คุ้มทรัพย์ (ศิษย์เก่า,อาจารย์)ศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - ดร.วิโรจน์ ณ ระนอง (ศิษย์เก่า) นักวิจัยดีเด่นแห่งชาติ สาขาเศรษฐศาสตร์ พ.ศ. 2558, ผู้อำนวยการวิจัยด้านเศรษฐศาสตร์สาธารณสุขและการเกษตร สถาบันวิจัยเพื่อการพัฒนาประเทศไทย - รศ.ดร.วรวุฒิ หิรัญรักษ์ (ศิษย์เก่า,อาจารย์) ภาคีสมาชิกสาขาเศรษฐศาสตร์ รองศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - รศ.ดร.วารินทร์ วงศ์หาญเชาว์ (ศิษย์เก่า) - รศ.ดร.กนกศักดิ์ แก้วเทพ (ศิษย์เก่า) รองศาสตราจารย์ประจำคณะเศรษฐศาสตร์ จุฬาลงกรณ์มหาวิทยาลัย - รศ.ดร.นวลน้อย ตรีรัตน์ (ศิษย์เก่า) รองศาสตราจารย์ประจำคณะเศรษฐศาสตร์ จุฬาลงกรณ์มหาวิทยาลัย อดีตกรรมการ TPBS - รศ.ดร.สมภพ มานะรังสรรค์ (ศิษย์เก่า) รองศาสตราจารย์ประจำคณะเศรษฐศาสตร์ จุฬาลงกรณ์มหาวิทยาลัย - รศ.ดร.สังศิต พิริยะรังสรรค์ (ศิษย์เก่า) รองศาสตราจารย์ประจำคณะเศรษฐศาสตร์ จุฬาลงกรณ์มหาวิทยาลัย - รศ.ดร.ณรงค์ เพชรประเสริฐ (ศิษย์เก่า) รองศาสตราจารย์ประจำคณะเศรษฐศาสตร์ จุฬาลงกรณ์มหาวิทยาลัย - ศ.ดร.ตีรณ พงศ์มฆพัฒน์ (ศิษย์เก่าปริญญาโท) ศาสตราจารย์ประจำคณะเศรษฐศาสตร์ จุฬาลงกรณ์มหาวิทยาลัย ประธานคณะกรรมการ ประเมินผลการดำเนินงานของกองทุนสนับสนุนการสร้างเสริมสุขภาพ- รศ.ดร.สุวินัย ภรณวลัย (อดีตอาจารย์) รองศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - รศ.ดร.พิชิต ลิขิตกิจสมบูรณ์ (อาจารย์,ศิษย์เก่าปริญญาโท) รองศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - ศาสตราภิชาน ดร.เจิมศักดิ์ ปิ่นทอง (ศิษย์เก่า) สมาชิกวุฒิสภา, ผู้ดำเนินรายการโทรทัศน์, นักจัดรายการวิทยุ - รศ.ดร.นิพนธ์ พัวพงศกร (ศิษย์เก่า,อาจารย์) คณบดีคณะเศรษฐศาสตร์ มหาวิทยาลัยธรรมศาสตร์ - รศ.ดร.พอพันธ์ อุยยานนท์ (ศิษย์เก่า) รองศาสตราจารย์ประจำคณะเศรษฐศาสตร์ มหาวิทยาลัยสุโขทัยธรรมาธิราช - รศ.วันรักษ์ มิ่งมณีนาคิน (ศิษย์เก่า,อดีตอาจารย์)อดีตรองศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์ - รศ.วิทยากร เชียงกูล (ศิษย์เก่า) นักเขียน, ผู้อำนวยการวิทยาลัยนวัตกรรมสังคม มหาวิทยาลัยรังสิต - ผศ.ดร.บัณฑิต จันทร์โรจนกิจ (ศิษย์เก่า)ผู้ช่วยศาสตราจารย์ประจำคณะรัฐศาสตร์ มหาวิทยาลัยรามคำแหง บรรณาธิการนิตยสารวิภาษา - ผศ.ดร.ไตรรงค์ สุวรรณคีรี (ศิษย์เก่า,อดีตอาจารย์) สมาชิกสภาผู้แทนราษฎร - ผศ.ปกป้อง จันวิทย์ (ศิษย์เก่า,อดีตอาจารย์) ผู้ก่อตั้งบริษัท ดิ วันโอวัน เปอร์เซนต์ จำกัด - เรวัต พุทธินันทน์ ( เต๋อ ) (ศิษย์เก่า) ผู้ก่อตั้งบริษัท แกรมมี่ เอนเตอร์เทนเม้นท์หรือจีเอ็มเอ็ม แกรมมี่ - อภิสิทธิ์ เวชชาชีวะ (อดีตอาจารย์) นายกรัฐมนตรี หัวหน้าพรรคประชาธิปัตย์ - ผศ.(พิเศษ)ดร.สมชาย หาญหิรัญ รัฐมนตรีช่วยว่าการกระทรวงอุตสาหกรรม อดีตปลัดกระทรวงอุตสาหกรรม - ศาสตราภิชาน ดร.สมคิด จาตุศรีพิทักษ์ (ศิษย์เก่า) นักเศรษฐศาสตร์, รองนายกรัฐมนตรี, รัฐมนตรีว่าการกระทรวงการคลัง ฯลฯ - ม.ร.ว.ปรีดิยาธร เทวกุล (ศิษย์เก่า) อดีตผู้ว่าการธนาคารแห่งประเทศไทย - สมชาย กรุสวนสมบัติ (ศิษย์เก่า) อดีตประธานการสภาหนังสือพิมพ์แห่งชาติ อดีตรองเลขาธิการสภาพัฒนาการเศรษฐกิจและสังคมแห่งชาติ คอลัมนิสต์เจ้าของนามปากกา"ซูม" - อดิสร จรณจิตต์ (ศิษย์เก่า) ผู้บริหารในบริษัทเครืออิตัล-ไทย - ก่อศักดิ์ ไชยรัศมีศักดิ์ (ศิษย์เก่า) ประธานเจ้าหน้าที่บริหาร บริษัท ซี.พี.เซเว่น อีเลฟเว่น จำกัด (มหาชน), นายกสมาคมกีฬาหมากล้อมแห่งประเทศไทย - กมล กมลตระกูล (ศิษย์เก่า) นักหนังสือพิมพ์ - กรพจน์ อัศวินวิจิตร (ศิษย์เก่า) ผู้อำนวยการธนาคารออมสิน นักธุรกิจด้านค้าข้าว - คำสิงห์ ศรีนอก (ศิษย์เก่า) ศิลปินแห่งชาติ พ.ศ. 2535 - เขตต์อรัญ เลิศพิพัฒน์ (ศิษย์เก่า) นักแต่งเพลง - สุภชัย ปิติวุฒิ (ศิษย์เก่า) เจ้าของแฟนเพจชาวนาวันหยุด เปียกสลับแห้งแกล้งข้าว - ดร.อภิชาติ ดำดี (ศิษย์เก่า) วิทยากร, นักพูด, นักจัดรายการ, อดีตสมาชิกวุฒิสภา 2549, อดีตสมาชิกสภาร่างรัฐธรรมนูญ 2550 - สุรางคณา สุนทรพนาเวศ (ศิษย์เก่า)รองนางสาวไทย 2534,นักแสดง,พิธีกร - ธีรภัทร์ สัจจกุล (ศิษย์เก่า) นักแสดง,นักร้อง - รศ.ดร.วรากรณ์ สามโกเศศ (คณบดี) อดีตรัฐมนตรีช่วยว่าการกระทรวงศึกษาธิการ, อดีตรองเลขาธิการนายกรัฐมนตรี, อดีตที่ปรึกษารองนายกรัฐมนตรี - ศ.ดร.สุชาติ ธาดาธำรงเวช (ศิษย์เก่า) รัฐมนตรีว่าการกระทรวงศึกษาธิการ - วรรณสิงห์ ประเสริฐกุล (ศิษย์เก่า) นักเขียน นักแสดง/พิธีกร นักผจญภัย นักดนตรี - วุฒิธร มิลินทจินดา พิธีกร ผู้บริหาร - ผศ.ดร.นิธินันท์ วิศเวศวร (ศิษย์เก่า, อาจารย์) รองอธิการบดีฝ่ายวิชาการ, คณบดีวิทยาลัยนานาชาติปรีดี พนมยงค์ และผู้ช่วยศาสตราจารย์ประจำคณะเศรษฐศาสตร์ มหาวิทยาลัยธรรมศาสตร์, นักเศรษฐศาสตร์ดาวรุ่ง พ.ศ. 2554 - ดร.กิริฎา เภาพิจิตร (ศิษย์เก่า) ผู้อำนวยการวิจัย ด้านการวิจัยและคำปรึกษาระหว่างประเทศ สถาบันวิจัยเพื่อการพัฒนาประเทศไทย (ทีดีอาร์ไอ - TDRI), นักเศรษฐศาสตร์ดาวรุ่ง พ.ศ. 2553 - โอบนิธิ วิวรรธนวรางค์ (โอบ) นักแสดงสังกัด จีดีเอช ห้าห้าเก้า - ณัฐวุฒิ เจนมานะ (ศิษย์เก่า) ผู้เข้าประกวดรายการเดอะวอยซ์ไทยแลนด์ ซีซั่นที่ 1, นักดนตรี, นักเขียน</doc>
