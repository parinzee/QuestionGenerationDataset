<doc id="83237" url="https://th.wikipedia.org/wiki?curid=83237" title="นิ่มซี่เส็ง">นิ่มซี่เส็ง นิ่มซี่เส็ง เป็นกลุ่มธุรกิจด้านการขนส่ง ภายใต้ชื่อ บริษัท นิ่มซี่เส็ง กรุ๊ป จำกัด โดยมีต้นกำเนิดที่จังหวัดเชียงใหม่ และขยายกิจการเพื่อการขนส่งในระดับประเทศ และมีธุรกิจที่เกี่ยวข้องเช่นบริษัท นิ่มซี่เส็ง หิน-ทราย จำกัด บริษัท นิ่มซี่เส็งรถยก จำกัด ธุรกิจลีสซิ่ง ธุรกิจพัฒนาอสังหาริมทรัพย์ประวัติ ประวัติ. นิ่มซี่เส็ง เป็นธุรกิจของตระกูลสุวิทย์ศักดานนท์ เริ่มก่อตั้งโดย 3 พี่น้องคือ นายอุทัต สุวิทย์ศักดานนท์ นายอุทาน สุวิทย์ศักดานนท์ และ นายอุดม สุวิทย์ศักดานนท์ โดยเริ่มจากธุรกิจค้าผลไม้ในตลาดวโรรส และต่อมาได้รับจ้างขนส่งผลไม้และสินค้าระหว่างเชียงใหม่และภูมิภาคต่างๆ ในปี พ.ศ. 2514 ทั้ง 3 พี่น้องได้จดทะเบียน ตั้งห้างหุ้นส่วนจำกัดขึ้น แต่ด้วยความบกพร่องของงานเอกสารในช่วงจดทะเบียน ชื่อห้างหุ้นส่วนจึงเปลี่ยนจาก "นิ้มซี่เส็ง" ซึ่งเป็นชื่อร้านโชวห่วยเดิมของเตี่ย กลายเป็น "นิ่มซี่เส็ง" แต่ทั้ง 3 ก็ได้ใช้ชื่อนี้มาตลอด ในปีเดียวกัน หจก.นิ่มซี่เส็ง ก็ตั้งสาขาแรกในกรุงเทพฯ ขึ้นที่บริเวณสี่แยกมหานาค โดยใน 2 ปีแรกอุดม น้องชายคนที่ 3 ลงมาดูแลเป็นผู้จัดการสาขาด้วยตนเอง ขณะที่พี่ชายอีก 2 คน คือ อุทัต และอุทาน ดูแลธุรกิจอยู่ที่เชียงใหม่ การตัดสินใจเปลี่ยนธุรกิจของทั้ง 3 พี่น้อง นับว่ามาได้ถูกทาง เพราะหลังจากเข้ามาจับงานขนส่งสินค้าอย่างจริงจัง ชื่อของ หจก.นิ่มซี่เส็ง ก็ได้รับความนิยม จนต้องเริ่มขยายสาขาออกไปยังท่าลี่ อ.จอมทอง อ.ป่าซาง จ.ลำพูน และ อ.ฝาง ในอีกไม่กี่ปีต่อมา พร้อมกันนั้น จากช่วงเริ่มต้นที่มีรถอยู่ในเครือเพียงไม่กี่คัน ก็เริ่มมีเจ้าของรถบรรทุกรายอื่นที่เชื่อในชื่อของนิ่มซี่เส็ง เสนอตัวขอนำรถเข้ามาวิ่งอยู่ในเครือข่ายด้วย ปี พ.ศ. 2527 ขณะที่ประเทศไทยต้องประสบภาวะวิกฤติการเงินจากการประกาศลดค่าเงินบาท แต่กลับส่งผลดีต่อนิ่มซี่เส็งเพราะมีผู้ส่งออกเข้ามาใช้บริการในการขนส่งสินค้ามากขึ้น เพราะผลจากการลดค่าเงินทำให้การส่งออกของประเทศไทยดีขึ้น ในปี พ.ศ. 2531 จึงได้มีการจดทะเบียนตั้งบริษัทนิ่มซี่เส็ง ขนส่ง 1988 ขึ้น อีก 2 ปีต่อมา นิ่มซี่เส็งขนส่ง ก็ได้ย้ายสำนักงานใหญ่ในจังหวัดเชียงใหม่ ออกมาอยู่บนพื้นที่ประมาณ 70 ไร่ บนถนนซุปเปอร์ไฮเวย์เชียงใหม่-ลำปาง ปัจจุบัน เครือข่ายของนิ่มซี่เส็ง ทั้งด้านการขนส่ง และลีสซิ่งสามารถครอบคลุมพื้นที่ภาคเหนือตอนบนได้ทั้งหมด โดยนิ่มซี่เส็งขนส่งมีสาขาในภาคเหนือ 7 สาขา และในกรุงเทพฯ ได้ขยายสาขาเพิ่มจากสี่แยกมหานาค ไปยังถนนพุทธมณฑล สาย 2 และสาย 5 ทำให้รวมแล้วจะมีสาขาอยู่ทั้งสิ้น 10 สาขา มีรถบรรทุกในเครือรวมทั้งรถร่วมประมาณ 500 คัน พนักงานขนสินค้า และคนขับประมาณ 1,000 คนชื่อ ชื่อ. นิ่มซีเส็ง มาจากคำว่า นิ่ม มาจาก แซ่ลิ้ม ส่วน ซี่เส็ง คือพระอาทิตย์ขึ้น ที่มีความหมายว่า มีแสงสว่างตลอดเวลา หรือจะต้องขึ้นตลอดเวลาพัฒนาการของธุรกิจพัฒนาการของธุรกิจ. - พ.ศ. 2514 เริ่มดำเนินการธุรกิจขนส่งที่ตลาดวโรรสจังหวัดเชียงใหม่ ในรูปแบบของห้างหุ้นส่วน - พ.ศ. 2521 ขยายสาขาท่าลี่ อำเภอจอมทอง จังหวัดเชียงใหม่ - พ.ศ. 2523 ขยายสาขาป่าซาง จังหวัดลำพูน - พ.ศ. 2524 ย้ายสำนักงานไปที่ สี่แยกป่าแพ่ง ตำบลช้างม่อย อำเภอเมือง จังหวัดเชียงใหม่ - พ.ศ. 2526 ขยายสาขาฝาง จังหวัดเชียงใหม่ และสาขากองลอย อำเภอฮอด เชียงใหม่ - พ.ศ. 2529 ย้ายสำนักงานไปอยู่ที่ ตำบลป่าสัก อำเภอเมือง จังหวัดลำพูน - พ.ศ. 2530 ขยายสาขาลำปาง โดยสำนักงานตั้งอยู่ที่ ตำบลสบตุ๋ย อำเภอเมือง จังหวัดลำปาง - พ.ศ. 2531 เปลี่ยนแปลงรูปแบบธุรกิจจาก “ห้างหุ้นส่วนนิ่มซี่เส็งขนส่ง” มาเป็น “บริษัท นิ่มซี่เส็งขนส่ง 1988 จำกัด” และเปิดสาขาสันกำแพง จังหวัดเชียงใหม่ - พ.ศ. 2533 ย้ายที่ทำการสำนักงานใหญ่มายังสามแยกแม่โจ้ ตำบลฟ้าฮ่าม อำเภอเมือง จังหวัดเชียงใหม่ ซึ่งมีพื้นที่การให้บริการถึง 30 ไร่ (ภายหลังมีเนื้อที่ทั้งหมด 80 ไร่) - พ.ศ. 2534 ย้ายสำนักงานไปที่ 31 ถ.ไฮเวย์ลำปาง-งาว ตำบลชมพู อำเภอเมือง จังหวัดลำปาง - พ.ศ. 2537 เปิดทำการสาขาพุทธมณฑลสาย 2 - พ.ศ. 2541 เปิดให้บริการด้านโลจิสติก กับบริษัทเนสเล่ โดยรับสินค้าประเภทอาหารเสริม เช่น ไมโล, นมสด และสินค้าจำพวก ไอศกรีม - พ.ศ. 2543 เปิดทำการสาขาพุทธมณฑลสาย 5 - พ.ศ. 2544 เปิดบริการให้เช่าตู้คอนเทรนเนอร์ ห้องเย็น เป็นรายเดือน และรับฝากสินค้าห้องเย็นเป็นรายชิ้น - พ.ศ. 2547 เปิดทำการสาขาตลาดไท เปิดทำการสาขาเชียงราย และกระจายสินค้า 4 จังหวัดภาคเหนือ - พ.ศ. 2548 เปิดทำการสาขาพะเยา เปิดทำการ NIM Express เปิดทำการสาขาแม่สาย - พ.ศ. 2549 เปิดทำการ Nim Express สาขาบ้านถวาย - พ.ศ. 2550 เปิดทำการ Nim Express สาขาแม่จัน พะเยา, สาขาแพร่, สาขาเชียงแสน, สาขาเกาะสมุย, สาขาอุดรธานี - พ.ศ. 2556 เปิดทำการ Nim SeeSeng Logistics 25/1 ม.8 แขวงศาลาธรรมสพน์ เขตทวีวัฒนา กทม 10170</doc>
