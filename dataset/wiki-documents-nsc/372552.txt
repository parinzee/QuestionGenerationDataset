<doc id="372552" url="https://th.wikipedia.org/wiki?curid=372552" title="องค์การบริหารส่วนตำบลท่าเรือ (จังหวัดนครศรีธรรมราช)">องค์การบริหารส่วนตำบลท่าเรือ (จังหวัดนครศรีธรรมราช) องค์การบริหารส่วนตำบลท่าเรือ ตั้งอยู่ในพื้นที่ ตำบลท่าเรือ อำเภอเมืองนครศรีธรรมราช จังหวัดนครศรีธรรมราช เป็นเมืองที่เจริญเติบโตมาช้านานและมี คลองท้าวราช คลองท่าเรือ คลองหนองหนอน คลองชะเมา คลองจังหูน ไหลผ่านตำบล มีพื้นที่เป็นที่ราบลุ่มเป็นส่วนใหญ่อยู่ทางตอนกลางและทางตะวันออกของตำบล ส่วนท่างด้านตะวันตกของตำบลเป็นสันทราย ชายหาดเก่าซึ่งเป็นที่ตั้งถิ่นฐานของประชาชนในพื้นที่อย่างหนาแน่น โดยทางทิศตะวันตกจะติดกับป่าพรุประวัติ ประวัติ. ตำบลท่าเรือเป็นตำบลหนึ่งใน 16 ตำบล ของอำเภอเมืองนครศรีธรรมราช ตั้งขึ้นเมื่อ พ.ศ. 2444 ที่ตั้งของตำบล อยู่ทางทิศใต้ของที่ว่าการอำเภอเมือง ติดต่อกับเขตเทศบาลนครนครศรีธรรมราช ระยะทางห่างจากอำเภอประมาณ 22 กิโลเมตรถึงสุดเขตของตำบล เป็นตำบลที่มีโบราณสถานและโบราณวัตถุเก่าแก่มากมายจึงเชื่อกันว่า น่าจะเป็นที่ตั้งชุมชนโบราณที่มีความสำคัญแห่งหนึ่งของอาณาจักร “ตามพรลิงก์” ซึ่งมีการโยกย้ายหลายครั้ง ดังหลักฐานที่ขุดพบของเก่าที่เมืองโบราณบ้านท่าเรือ เมือง พระเวียง และเมืองนครศรีธรรมราชโบราณ ผู้รู้หลายท่านกล่าวว่า “ชุมชนโบราณแห่งนี้ น่าจะเป็นบ้านเมืองโบราณบ้านท่าเรือ” ซึ่งในสมัยหนึ่ง คือเมืองสำคัญของอาณาจักรตามพรลิงก์ อันเป็นเมืองสำคัญของนครศรีธรรมราชในยุคแรก เพราะอยู่ในทำเลที่เหมาะสมในการติดต่อค้าขายทางทะเลมาก มีลำน้ำออกสู่ทะเลได้สะดวก เรือเดินทะเลเข้ามาถึงผู้คนที่จะเดินทางไปนมัสการพระบรมธาตุต้องเข้ามาจอดเรือ ณ ที่แห่งนี้ นอกจากนั้นยังเป็นที่น่าสังเกตว่า ยังมีสถานที่ที่อยู่ห่างจากคลองท่าเรือในปัจจุบันไปทางทิศตะวันออก ประมาณ 2 คุ้งคลอง ชาวบ้านเรียกขานกันว่า “โอเภา” หรือ “อู่เภา” ซึ่งเพี้ยนมาจากคำว่า “อู่ตะเภา” หมายถึงสถานที่สำหรับซ่อม และจอดเรือสำเภาหลังจากได้จอดส่งผู้คนข้ามฟากไปแล้ว และเคยมีซากเรือสำเภาโบราณโผล่อยู่สมัยหนึ่ง ส่วนในปัจจุบันไม่มีใครทราบและกล่าวถึงเรือโบราณนี้อีกเลย สันนิษฐานว่าคงจะจมอยู่ในดิน ประกอบกับพื้นที่บริเวณนี้เป็นป่ารกทึก ลำน้ำสายนี้อยู่ใกล้ ๆ กับหลักกิโลเมตรที่ 3 ถนนสายนคร – ชะเมา จึงได้รับคำเรียกขานว่า คลองท่าเรือ ตั้งแต่สมัยนั้นเพราะเคยเป็นท่าสำหรับจอดเรือมาก่อน ชุมชนโบราณบ้านท่าเรือเป็นชุมชนขนาดเล็ก ซึ่งมีศิลปวัตถุโบราณที่เคยขุดพบในเมืองนี้ เป็นต้นว่า เครื่องมือหินขัดสมัยใหม่สมัย ก่อนประวัติศาสตร์และที่สำคัญรองลงมาคือ มีเทวสถานในศาสนาพราหมณ์ พระพุทธรูป ลูกปัด เครื่องมือเครื่องใช้ อาวุธต่างๆ ในสมัยศรีวิชัย เครื่องถ้วยชามในสมัยราชวงศ์ซ้องของจีน กลองมโหระทึก สมัยก่อนประวัติศาสตร์ อายุประมาณ 2500 – 1900 ปี โดยเฉพาะพระพุทธรูปบูชาที่มีชื่อเสียงและเป็นที่รู้จักของคนทั่วไปที่เรียกกันว่า “พระท่าเรือ” สิ่งเหล่านี้เคยขุดพบเป็นจำนวนมาก และยังขุดพบกันอยู่บ้าง (ก่อนที่จะอยู่ในความดูแลของกรมศิลปากร) โดยเฉพาะในบริเวณวัดท่าเรือร้าง (บริเวณที่ตั้งวิทยาลัยนาฏศิลป์นครศรีธรรมราชในปัจจุบัน) และในคลองท่าเรือซึ่งเป็นเส้นทางออกสู่ทะเลสภาพทั่วไป สภาพทั่วไป. เป็นที่ราบลุ่มเป็นส่วนใหญ่อยู่ทางตอนกลางและทางตะวันออกของตำบล ส่วนท่างด้านตะวันตกของตำบลเป็นสันทราย ชายหาดเก่าซึ่งเป็นที่ตั้งถิ่นฐานของประชาชนในพื้นที่อย่างหนาแน่น โดยทางทิศตะวันตกจะติดกับป่าพรุ อาชีพหลักของตำบลปท่าเรือ ได้แก่ การประมง ทำสวน ทำนา เลี้ยงสัตว์ ส่วนอาชีพเสริม ได้แก่ ก่อสร้าง รับจ้างทั่วไป สานกระจูดอาณาเขตติดต่อ อาณาเขตติดต่อ. องค์การบริหารส่วนตำบลท่าเรือ ตั้งอยู่ทางทิศใต้ของอำเภอเมืองนครศรีธรรมราช จังหวัดนครศรีธรรมราช- ทิศเหนือ ติดต่อกับ เทศบาลนครนครศรีธรรมราช และองค์การบริหารส่วนตำบลปากนคร อำเภอเมืองนครศรีธรรมราช จังหวัดนครศรีธรรมราช - ทิศใต้ ติดต่อกับ เทศบาลตำบลทางพูน และเทศบาลตำบลดอนตรอ อำเภอเฉลิมพระเกียรติ และเทศบาลตำบลชะเมา อำเภอปากพนัง จังหวัดนครศรีธรรมราช - ทิศตะวันออก ติดต่อกับ องค์การบริหารส่วนตำบลท่าไร่ และองค์การบริหารส่วนตำบลบางจาก อำเภอเมืองนครศรีธรรมราช จังหวัดนครศรีธรรมราช - ทิศตะวันตก ติดต่อกับ องค์การบริหารส่วนตำบลช้างซ้าย อำเภอพระพรหม จังหวัดนครศรีธรรมราชหมู่บ้าน หมู่บ้าน. จำนวนหมู่บ้านในเขตองค์การบริหารส่วนตำบลท่าเรือ มีทั้งหมด 19 หมู่บ้าน คือ- หมู่ที่ 1 บ้านทุ่งแก้ว - หมู่ที่ 2 บ้านพังสิงห์ - หมู่ที่ 3 บ้านจังหูน - หมู่ที่ 4 บ้านแคสูง - หมู่ที่ 5 บ้านหมนใต้ - หมู่ที่ 6 บ้านชะเมา - หมู่ที่ 7 บ้านวัดโดน - หมู่ที่ 8 บ้านเกียกกาย - หมู่ที่ 9 บ้านไม้เสียบ - หมู่ที่ 10 บ้านมะม่วงงาม - หมู่ที่ 11 บ้านท่าเรือ - หมู่ที่ 12 บ้านหนองหนอน - หมู่ที่ 13 บ้านท้าวราช - หมู่ที่ 14 บ้านจังหูนใต้ - หมู่ที่ 15 บ้านหมนเหนือ - หมู่ที่ 16 บ้านแคสูง - หมู่ที่ 17 บ้านล่าง - หมู่ที่ 18 บ้านบางเตย - หมู่ที่ 19 บ้านไม้แดงสถานีอนามัยสถานีอนามัย. - สถานีอนามัยบ้านไม้แดง - สถานีอนามัยบ้านหนองหนอน - สถานีอนามัยบ้านช้าง - สถานีอนามัยบ้านพังสิงห์สถานีตำรวจ สถานีตำรวจ. จำนวนสถานีตำรวจในเขตองค์การบริหารส่วนตำบลท่าเรือ มีทั้งหมด 2 แห่ง คือ- สถานีตำรวจภูธรชะเมา - จุดตรวจสายตรวจตำรวจบ้านไม้แดงสถานศึกษาสถานศึกษา. - มหาวิทยาลัย- มหาวิทยาลัยเฉลิมกาญจนา - วิทยาลัย- วิทยาลัยนาฏศิลปนครศรีธรรมราช - โรงเรียนเอกชน- โรงเรียนเกตุชาติ - โรงเรียนสหมิตรศึกษา - โรงเรียนสังกัด อบจ.นศ.- โรงเรียนบ้านท่าเรือมิตรภาพที่ 30 - โรงเรียนประถมศึกษา- โรงเรียนบ้านบางเตย - โรงเรียนชุมชนวัดหมน - โรงเรียนวัดสว่างอารมณ์ - โรงเรียนวัดโดน - โรงเรียนวัดจังหูน - โรงเรียนบ้านพังสิงห์ - โรงเรียนหนองหนอน - ศูนย์พัฒนาเด็กเล็ก- ศูนย์พัฒนาเด็กเล็กวัดกุฏิขันติพลาราม - ศูนย์พัฒนาเด็กเล็กวัดจังหูนสงเคราะห์ - ศูนย์พัฒนาเด็กเล็กบ้านหนองหนอน - ศูนย์พัฒนาเด็กเล็กบ้านพังสิงห์วัด วัด. จำนวนวัดในเขตองค์การบริหารส่วนตำบลท่าเรือ มีทั้งหมด 7 วัด 1 สำนักสงฆ์ คือ- วัดหมน - วัดสว่างอารมณ์ - วัดหนองหนอน - วัดจังหูน - วัดพังสิงห์ - วัดกุฏิ - วัดโดนธาราม - สำนักสงฆ์วิสุทธิธรรมมัสยิดมัสยิด. - มัสยิดนูรุอีมาน - มัสยิดนูรุลอิสลาม - มัสยิดดารุลมุตตากีนสถานที่สำคัญสถานที่สำคัญ. - กองร้อยอาสารักษาดินแดนที่ 10 - หมวดการทางนครศรีธรรมราช - สถานีวิทยุกระจายเสียงแห่งประเทศไทยจังหวัดนครศรีธรรมราช - สถานีวิทยุโทรทัศน์แห่งประเทศไทยจังหวัดนครศรีธรรมราช - สำนักงานสหกรณ์จังหวัดนครศรีธรรมราช - แหล่งโบราณคดีท่าเรือ - แหล่งโบราณคดีกลุ่มชุมชนโบราณคลองท่าเรือ - แหล่งโบราณคดีพังสิงห์ - แหล่งโบราณคดีเกตุกาย - แหล่งโบราณคดีจังหูน - แหล่งโบราณคดีหัวมีนา – วัดโพธิ์ร้าง - กลุ่มสตรีสหกรณ์การเกษตรเมืองนครศรีธรรมราช - กลุ่มหัตถกรรมบ้านนครศรีธรรมราช - กลุ่มจักสานย่านลิเภาเมืองนครศรีธรรมราช</doc>
