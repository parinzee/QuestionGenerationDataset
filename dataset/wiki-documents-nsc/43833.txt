<doc id="43833" url="https://th.wikipedia.org/wiki?curid=43833" title="ริซะ นีงะกิ">ริซะ นีงะกิ ริซะ นีงะกิ (ญี่ปุ่น : 新垣里沙; โรมะจิ : Niigaki Risa) (เกิดวันพฤหัสบดีที่ 20 ตุลาคม พ.ศ. 2531) คือ นักร้องหญิงชาวญี่ปุ่น หนึ่งในสมาชิกรุ่นที่ 5 และปัจจุบันเป็นรองหัวหน้ากลุ่มของกลุ่มนักร้อง "มอร์นิงมุซุเมะ" (モーニング娘。)ประวัติการทำงาน ประวัติการทำงาน. ริซะ นีงะกิ เข้ามาเป็นสมาชิกรุ่นที่ 5 ของกลุ่มนักร้องมอร์นิงมุซุเมะในสังกัดเฮลโล! โปรเจกต์ (Hello! Project) เมื่อปี พ.ศ. 2544 ผ่านทางการคัดเลือกในโครงการ "มอร์นิงมุซุเมะ เลิฟว์ออดิชัน 21" (LOVEオーディション 21/LOVE Audition 21) พร้อมกันกับไอ ทากาฮาชิ อาซามิ คนโนะ (紺野あさ美) และมาโกโตะ โองาวะ (小川麻琴) ซึ่งสึงกุ หรือเทราดะ มิตสึโอะ (つんく หรือ 寺田 光男) โปรดิวเซอร์และกรรมการคัดเลือกในโครงการดังกล่าว ได้บอกเหตุผลที่รับเธอเข้ามาร่วมงานว่า เป็นเพราะเธอสามารถทำผลงานได้อย่างดีเยี่ยมในการร้องเพลงสุดท้ายที่ใช้ในการคัดเลือกครั้งนั้น ผลงานแรกที่เธอได้ร่วมกันร้องกับเพื่อน ๆ ในกลุ่มคือเพลง "มร.มูนไลท์ ~ไอโนะ บิกแบนด์~" (Mr.Moonlight ～愛のビッグバンド～, เพลงซิงเกิลที่ 13 ของมอร์นิงมุซุเมะ) และได้ปรากฏตัวในอัลบั้ม "โฟร์ธ อิกิมัสโชอิ" (4th 「いきまっしょい!」) เป็นอัลบั้มแรกอีกด้วย และในช่วงฤดูร้อนของปีนั้นเอง เธอได้รับเลือกให้ไปอยู่ในกลุ่มนักร้องผสมของเฮลโล! โปรเจกต์ที่ชื่อ "แฮปปี 7" (ハッピー♥７) ร่วมกับเพื่อนร่วมรุ่นของเธออีก 2 คน ได้แก่ ไอ ทากาฮาชิ และมาโกโตะ โองาวะ เดือนกันยายน พ.ศ. 2545 เธอได้เข้าไปเป็นสมาชิกของกลุ่มนักร้องย่อยในมอร์นิงมุซุเมะที่ชื่อ "ทัมโปโปะ" (タンポポ) พร้อมกับอาซามิ คนโนะ โดยเธอได้มีส่วนในการสร้างเพลงซิงเกิลของกลุ่มนี้หนึ่งเพลง ชื่อ "บีแฮปปี โคอิโนะยาจิโรเบ้" (BE HAPPY　恋のやじろべえ) ก่อนที่กลุ่มนี้จะยุบไป และในปีเดียวกันนั้น เธอและเพื่อน ๆ ร่วมมอร์นิงมุซุเมะ (ในขณะนั้น) อีกหลาย ๆ คน ก็ยังได้แสดงละครโทรทัศน์เรื่อง "แองเจิลฮาร์ทส" (Angel Hearts) ร่วมกันอีกด้วย เดือนมกราคม พ.ศ. 2546 เมื่อตอนที่มอร์นิงมุซุเมะได้แยกกลุ่มออกจากกันเป็น 2 กลุ่ม เพื่อความสะดวกในการตระเวนแสดงคอนเสิร์ตในประเทศญี่ปุ่น เธอก็ได้รับการจัดให้เป็นสมาชิกของกลุ่ม "มอร์นิงมุซุเมะ ซากูระกูมิ" (モーニング娘｡ さくら組) โดยเธอได้ร่วมสร้างเพลงซิงเกิลกับกลุ่มนี้อีกสองเพลง ก่อนที่จะกลับไปรวมกลุ่มเป็นมอร์นิงมุซุเมะอีกครั้ง เนื่องจากสมาชิกหลาย ๆ คนในกลุ่มได้ 'สำเร็จการศึกษา' ออกไป เดือนมีนาคม พ.ศ. 2549 เธอได้รับเลือกให้เป็นสมาชิกของทีมคิกค์บอลประจำต้นสังกัดเฮลโล! โปรเจกต์ ที่ชื่อ "เมโทรแรบบิทส์ เอช.พี." (Metro Rabbits H.P.) ส่วนงานอื่น ๆ ที่เธอได้ทำ ก็ได้แก่งานภาพยนตร์โฆษณาสินค้าเครื่องเล่นคาราโอเกะสำหรับเด็ก และยังมีผลงานสมุดรวมภาพถ่ายของตัวเองอีกด้วย ช่วงต้นปี พ.ศ. 2550 นีงะกิได้รับเลือกให้เป็นหนึ่งในสมาชิกของกลุ่มนักร้องพิเศษที่ชื่อ "มอร์นิงมุซุเมะ ทันโจ 10 เน็งคิเน็นไต" (モーニング娘。誕生10年記念隊) ซึ่งเป็นกลุ่มนี่ตั้งขึ้นมาเพื่อฉลองครบรอบ 10 ปีของการก่อตั้งมอร์นิงมุซุเมะ ร่วมกับ คาโอริ อีดะ (飯田圭織), นัตสึมิ อาเบะ, มากิ โกะโต (後藤真希) และโคฮารุ คูซูมิ (久住 小春) ซึ่งเพลงซิงเกิลเพลงเดียวของกลุ่มนี้มีชื่อว่า "โบกูระกะอิกิรุ มายเอเชีย" (僕らが生きるMY ASIA) ออกวางจำหน่ายไปเมื่อวันพุธที่ 24 มกราคมของปีเดียวกัน ในวันศุกร์ที่ 1 มิถุนายนปีเดียวกันนี้ เธอได้รับการแต่งตั้งให้เป็นรองหัวหน้ากลุ่มของมอร์นิงมุซุเมะอย่างกะทันหัน เนื่องจากมิกิ ฟูจิโมโตะ (藤本 美貴) หัวหน้ากลุ่มที่เพิ่งได้รับตำแหน่งมาไม่ถึง 1 เดือนก่อนหน้านั้น ตัดสินใจปลดตัวเองออกจากมอร์นิงมุซุเมะ เพื่อแสดงความรับผิดชอบในฐานะของหัวหน้ากลุ่มกับการที่ตกเป็นข่าวอื้อฉาวกับศิลปินตลกโทโมฮารุ โชวจิ ทำให้ผู้ที่มารับตำแหน่งหัวหน้ากลุ่มแทนคือ ไอ ทากาฮาชิ และผู้ที่มารับตำแหน่งรองหัวหน้ากลุ่มก็คือตัวนีงะกิเอง เนื่องจากว่าเธอมีอายุสูงรองลงมาจากทากาฮาชิ (ผู้ที่จะรับตำแหน่งหัวหน้าและรองหัวหน้าของมอร์นิงมุซุเมะ จะต้องเป็นสมาชิกปัจจุบันที่มีอายุสูงที่สุดและสูงรองลงมาตามลำดับ) หลังจากที่โนโซมิ สึจิ อดีตสมาชิกกลุ่มมอร์นิงมุซุเมะ แถลงข่าวการตั้งครรภ์ของเธอ นีงะกิก็ได้รับหน้าที่พากษ์เสียงตัวละครอาทีนา ในอะนิเมะเรื่อง "ร๊อบบี & เคร๊อบบี" แทนสึจิทันที เดือนตุลาคม พ.ศ. 2550 นีงะกิได้รับเลือกให้เป็นสมาชิกของกลุ่มนักร้อง "อาทีนา & โระบิเกะรตสึ" ร่วมกับไอกะ มิตสึอิ สมาชิกกลุ่มมอร์นิงมุซุเมะ และซะกิ นะกะจิมะ กับจิซะโตะ โอะไก สมาชิกกลุ่มนักร้องคิวท์กลุ่มนักร้องที่สังกัดกลุ่มนักร้องที่สังกัด. - กลุ่มนักร้องของเฮลโล! โปรเจกต์- มอร์นิงมุซุเมะ (พ.ศ. 2544 – พ.ศ. 2555) - มอร์นิงมุซุเมะ ทันโจ 10 เน็งคิเน็นไต (พ.ศ. 2550 – ปัจจุบัน) - อาทีนา & โระบิเกะรตสึ (พ.ศ. 2550 – ปัจจุบัน) - กลุ่มนักร้องย่อยในมอร์นิงมุซุเมะ- ทัมโปโปะ (พ.ศ. 2545) - มอร์นิงมุซุเมะ ซากูระกูมิ (พ.ศ. 2546 – 2547) - กลุ่มนักร้องผสมของเฮลโล! โปรเจกต์- แฮปปี 7 (พ.ศ. 2545) - 7แอร์ (7AIR, พ.ศ. 2546) - เอช.พี. ออลสตาร์ส (H.P. All Stars, พ.ศ. 2547)ผลงานสมุดรวมภาพถ่ายภาพยนตร์ละครโทรทัศน์ดีวีดีการปรากฏตัวทางรายการโทรทัศน์ทางรายการวิทยุ</doc>
