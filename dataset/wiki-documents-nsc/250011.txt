<doc id="250011" url="https://th.wikipedia.org/wiki?curid=250011" title="เดอะเกม (อัลบั้มควีน)">เดอะเกม (อัลบั้มควีน) เดอะเกม () เป็นผลงานสตูดิโออัลบั้มที่ 8 ของวงควีน ออกวางขายเมื่อวันที่ 30 มิถุนายน ค.ศ. 1980 เป็นผลงานอัลบั้มเดียวของควีนที่สามารถขึ้นสูงสุดอันดับ 1 ทั้งในสหราชอาณาจักรและสหรัฐอเมริกา และถือเป็นอัลบั้มที่ขายดีที่สุดของควีนในสหรัฐอเมริกา ด้วยยอดขายกว่า 4 ล้านชุด มียอดขายใกล้เคียงกับอัลบั้ม News of the World ในสหรัฐอเมริกา ผลงานเพลงที่ชุดนี้ที่โด่งดังเช่น "Another One Bites the Dust" และเพลงสไตล์ร็อกอะบิลลี "Crazy Little Thing Called Love" ทั้งสองเพลงขึ้นอันดับ 1 ในสหรัฐอเมริกา เดอะเกมยังเป็นผลงานอัลบั้มแรกของควีนที่ใช้เครื่องสังเคราะห์เสียง (Oberheim OB-X) เดิมทีจะใช้ชื่ออัลบั้มว่า "Play the Game" แต่เทย์เลอร์ต้องการให้มีความหมายซ่อน จึงเปลี่ยนมาเรียกง่าย ๆ ว่า เดอะเกม ผลงานเพลง Crazy Little Thing Called Love, Sail Away Sweet Sister (To The Sister I Never Had), Coming Soon, และ Save Me บันทึกเสียงช่วงเดือนมิถุนายน ถึงกรกฎาคม ค.ศ. 1979 ส่วนเพลงที่เหลือของอัลบั้มบันทึกระหว่างเดือนกุมภาพันธ์และพฤษภาคม ค.ศ. 1980 Track Listings- 1. Play The Game - 2. Dragon Attack - 3. Another One Bites The Dust - 4. Need Your Loving Tonight - 5. Crazy Little Thing Called Love - 6. Rock It (Prime Jive) - 7. Don't Try Suicide - 8. Sail Away Sweet Sister - 9. Coming Soon - 10. Save Me และบางชุด เพิ่มเพลงแถมมาอีก 1 เพลง- 11. Dragon Attack (1991 Bonus Remix)</doc>
