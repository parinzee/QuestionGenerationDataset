<doc id="616959" url="https://th.wikipedia.org/wiki?curid=616959" title="เรื่องจริงยิ่งกว่านิยาย">เรื่องจริงยิ่งกว่านิยาย เรื่องจริงยิ่งกว่านิยาย เป็นซิงเกิลของปองศักดิ์ รัตนพงษ์ จากอัลบั้ม AOF PONGSAK THE ILLUSION OF LOVE ประพันธ์คำร้อง-แต่งทำนองโดย หมู Muzu และเรียบเรียงโดย หมู Muzu และเอี๊ยด เรืองฤทธิ์ ออกจำหน่ายในวันที่ 30 มิถุนายน พ.ศ. 2556ความหมาย ความหมาย. เนื้อหาของเพลงเกี่ยวกับความรักในนิยายนั้นได้ถูกเขียนขึ้นและจบลงตามบทที่ผู้เขียนต้องการให้เป็น แต่ความรักในชีวิตจริงนั้นไม่มีความแน่นอน อาจดี แย่ หรือซับซ้อนมากกว่านั้น บทนำของความรักอาจเริ่มด้วยคนสองคนเขียนร่วมกัน แต่ไม่อาจรู้ได้เลยว่าเมื่อเรื่องดำเนินมาถึงย่อหน้าสุดท้ายจะจบลงที่ตรงไหน อย่างไรมิวสิกวิดีโอ มิวสิกวิดีโอ. มิวสิกวิดีโอนี้ เผยแพร่ครั้งแรกในวันที่ 30 มิถุนายน พ.ศ. 2556 ได้นำเรื่องราวของชีวิตความรัก ปองศักดิ์ รัตนพงษ์ ที่สร้างจากชีวิตจริงของอ๊อฟในรูปแบบ Documentary โดยมี สายทิพย์ มนตรีกุล ณ อยุธยา บอสใหญ่ค่าย จีเอ็มเอ็มเอ ลงมือเค้นความลับที่ถูกซ่อนไว้ออกจากปากอ๊อฟ จนน้ำตาอ๊อฟออกกลางกองถ่ายเอ็มวี เรื่องราวของอ๊อฟทั้งหมดถูกถ่ายทอดโดยผู้กำกับ เอกสิทธิ์ ตระกูลเกษมสุข นักแสดงนำที่มารับบทเป็นเพื่อนชายคนสนิท เป็นนายแบบลูกครึ่งอังกฤษ-จีน สูง ยาว เข่าดีการตอบรับ การตอบรับ. เพลง เรื่องจริงยิ่งกว่านิยาย ได้อันดับ 1 จากการจัดอันดับของเวอร์จิ้นฮิตซ์ ในชาร์ตของ 95.5 เอฟเอ็ม เวอร์จิ้นฮิตซ์ ชาร์ตท็อป 40 ประจำวันที่ 25 สิงหาคม พ.ศ. 2556 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
