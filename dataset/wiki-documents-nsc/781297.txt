<doc id="781297" url="https://th.wikipedia.org/wiki?curid=781297" title="แบล็กเมจิก (เพลงลิตเทิลมิกซ์)">แบล็กเมจิก (เพลงลิตเทิลมิกซ์) "แบล็กเมจิก" () เป็นเพลงของวงเกิร์ลกรุปอังกฤษ ลิตเทิลมิกซ์ เขียนโดย กามีย์ เพอร์เซลล์, เอ็ด เดรเวสต์, เอ็ดเวิร์ด ฟอร์ล เออร์ฟยอร์ด และเฮนริก มิเชลเซน โปรดิวเซอร์โดยชาวนอร์เวย์ที่ชื่อ อีเล็กทริก หลังจากที่เคยร่วมงานกันในอัลบั้ม ซาลูต (ค.ศ. 2013) ร่วมโปรดิวเซอร์เพลงโดยแมตต์ แรดซึ่งเป็นผู้อำนวยการผลิต เพลงออกจำหน่ายวันที่ 21 พฤษภาคม ค.ศ. 2015 เป็นซิงเกิลที่หนึ่งของอัลบั้ม เก็ตเวียร์ด เพลงยังถูกบรรจุอยู่ในซิงเกิลที่ห้าของอัลบั้มรวมเพลงฮิต นาวแดตส์วอตไอคอลมิวสิก 91 อีกด้วย เพลงได้รับคำวิจารณ์ด้านบวกจากนักวิจารณ์และเมื่อเปรียบเทียบกับเพลงจากอัลบั้มเปิดตัว ดีเอ็นเอ (ค.ศ. 2012) ซึ่งพบว่าเป็นเพลงที่ฟังติดหูและยกย่องในท่วงทำนอง เพลงสามารถขึ้นถึงอันดับหนึ่งบนชาร์ตซิงเกิลแห่งสหราชอาณาจักรกับยอดขาย 113,000 ชุด มันกลายเป็นเพลงแรกของวงที่ติดอันดับหนึ่งบนชาร์ตได้นับตั้งแต่เพลง "วิงส์" ใน ค.ศ. 2012 นอกจากนี้ เพลงขึ้นสิบอันดับแรกในประเทศไอร์แลนด์, อิสราเอล และออสเตรเลีย โดยได้รับการรับรองในระดับแพลทินัม ในชาร์ตซิงเกิลแห่งสหราชอาณาจักร "แบล็กเมจิก" ค้างอยู่ตรงนั้นนาน 3 สัปดาห์ โดยเป็นเพลงแรกของวงที่สามารถทำอย่างนั้นได้นับตั้งแต่วงซูกาเบบส์ที่ทำสถิติไว้ในเดือนตุลาคม ค.ศ. 2007 เพลงได้รับการเสนอชื่อเข้าชิงรางวัลทีนชอยส์อวอร์ดในสาขาเพลงรักยอดนิยม และยังได้รับการเสนอชื่อเข้าชิงรางวัลบริตอะวอดส์ในสาขามิวสิกวิดีโอยอดเยี่ยมและในสาขาเพลงยอดเยี่ยม</doc>
