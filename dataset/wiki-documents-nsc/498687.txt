<doc id="498687" url="https://th.wikipedia.org/wiki?curid=498687" title="สุหฤท สยามวาลา">สุหฤท สยามวาลา สุหฤท สยามวาลา (8 สิงหาคม พ.ศ. 2511) ชื่อเล่น โต้ เป็นนักร้อง นักดนตรี นักจัดรายการวิทยุ และผู้บริหารบริษัท ดีเอชเอ สยามวาลา ธุรกิจของครอบครัว สุหฤทเกิดในครอบครัวเชื้อสายอินเดียชีอะห์ เป็นบุตรคนที่สี่จากทั้งหมดห้าคนของมิตร (นามเดิม อามีร) กับซามีนา สยามวาลา บรรพบุรุษโยกย้ายมาจากรัฐคุชราต จบชั้นมัธยมจากโรงเรียนอัสสัมชัญ จบการศึกษาคณะศิลปศาสตร์ มหาวิทยาลัยอัสสัมชัญ และปริญญาโท สื่อสารมวลชน มหาวิทยาลัยกรุงเทพ เข้าสู่วงการดนตรีจากการเป็นนักร้องนำวงครับ ของเพื่อนเรียนชั้นมัธยม จากนั้นได้มาทำงานบริหารธุรกิจของครอบครัว แต่ยังใช้เวลาว่างเล่นดนตรี ร้องเพลง และออกผลงานเพลงในแนวอิเล็กทรอนิกส์มาแล้ว 4 ชุด มีจุดเด่นที่การแต่งกายสีสันฉูดฉาด และเป็นนักจัดรายการวิทยุ คลื่นแฟตเรดิโอ นอกจากนี้แล้วในทางการเมือง เป็นหนึ่งในผู้สมัครรับเลือกตั้งผู้ว่าราชการกรุงเทพมหานคร ในปี พ.ศ. 2556 โดยไม่สังกัดพรรคการเมืองใด ได้เบอร์ 17 แม้จะไม่ได้รับการเลือกตั้ง แต่ก็ได้คะแนนไปทั้งหมด 107,138 คะแนน ถือว่าเป็นลำดับที่ 4 (จากทั้งหมด 25 ราย) ซึ่งขณะหาเสียง สุหฤทได้ชื่อว่าเป็นขวัญใจของวัยรุ่น คนรุ่นใหม่ โดยมีวิธีการหาเสียงแบบแหวกแนว คือ ไม่มีป้ายโฆษณาตัวเองตามสถานที่สาธารณะต่าง ๆ แต่จะใช้การหาเสียงหลักในโซเชียลเน็ตเวิร์กแทนผลงานเพลงผลงานเพลง. - สุหฤท - ดิจิตัล พังก์ (2549) - เก (2553) - สุหฤท ลื่นขั้นเทพ (2554)</doc>
