<doc id="152617" url="https://th.wikipedia.org/wiki?curid=152617" title="องค์การแพทย์ไร้พรมแดน">องค์การแพทย์ไร้พรมแดน องค์การแพทย์ไร้พรมแดน (, , เมดแซ็งซ็องฟรงเตียร์) หรือ แอมแอ็สเอ็ฟ () เป็นองค์การสาธารณประโยชน์ที่ก่อตั้งเพื่อให้ความช่วยเหลือด้านมนุษยธรรม โดยมุ่งช่วยเหลือประเทศที่ตกอยู่ในภาวะสงคราม หรือประเทศกำลังพัฒนาที่ประสบปัญหาโรคระบาด องค์การแพทย์ไร้พรมแดน ก่อตั้งขึ้นในปี พ.ศ. 2514 โดยพัฒนามาจากกลุ่มความช่วยเหลือทางการแพทย์และผ่าตัดโดยรีบด่วน (, กรุปแด็งแตร์ว็องซียงเมดีกาเลชีรูร์ฌีกาล็องนูร์ฌ็องส์) ซึ่งเป็นกลุ่มแพทย์อาสาสมัครชาวฝรั่งเศส ที่ให้ความช่วยเหลือด้านมนุษยธรรมภายหลังการเกิดสงครามกลางเมืองในประเทศไนจีเรีย (พ.ศ. 2510 - พ.ศ. 2513) ปัจจุบันบริหารงานโดยคณะกรรมการซึ่งมีสำนักงานอยู่ที่นครเจนีวา สวิตเซอร์แลนด์ ดำเนินงานโดยแพทย์ พยาบาล และเจ้าหน้าที่ประมาณ 3,000 คน ปฏิบัติงานในโครงการต่าง ๆ สำหรับในสหรัฐอเมริกา องค์การนี้ใช้ชื่อเป็นภาษาอังกฤษว่า Doctors Without Borders องค์การแพทย์ไร้พรมแดน ได้รับรางวัลโนเบลสาขาสันติภาพประจำปี ค.ศ. 1999 จากการเป็นผู้นำ ให้ความช่วยเหลือด้านการแพทย์ในทวีปต่าง ๆแอมแอ็สแอ็ฟ ในประเทศไทย แอมแอ็สแอ็ฟ ในประเทศไทย. องค์การแพทย์ไร้พรมแดน เข้ามามีบทบาทในประเทศไทยตั้งแต่ปี พ.ศ. 2526 โดยให้ความช่วยเหลือด้านการแพทย์แก่ผู้อพยพแถบชายแดนไทย-พม่า และให้ความช่วยเหลือด้านการรักษาวัณโรค ตั้งแต่ปี พ.ศ. 2542 โรคเอดส์ ตั้งแต่ปี พ.ศ. 2539</doc>
