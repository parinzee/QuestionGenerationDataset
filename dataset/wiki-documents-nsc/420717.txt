<doc id="420717" url="https://th.wikipedia.org/wiki?curid=420717" title="นิพนธ์ ศรีธเรศ">นิพนธ์ ศรีธเรศ นายนิพนธ์ ศรีธเรศ (เกิด 9 เมษายน พ.ศ. 2497) สมาชิกสภาผู้แทนราษฎรกาฬสินธุ์ เขต 5 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. นิพนธ์ ศรีธเรศ เกิดเมื่อวันที่ 9 เมษายน พ.ศ. 2497 เป็นบุตรของนายเคน และนางเทา ศรีธเรศ มีพี่น้อง 7 คน หนึ่งในนั้นคือนายสังข์ทอง ศรีธเรศ (เสียชีวิต) อดีตรัฐมนตรีช่วยว่าการกระทรวงศึกษาธิการ ในรัฐบาลพลเอกชวลิต ยงใจยุทธ สำเร็จการศึกษาระดับปริญญาตรี สาขาประวัติศาสตร์ มหาวิทยาลัยศรีนครินทรวิโรฒ มหาสารคาม สมรสกับนางประยงค์ มีบุตร 2 คน นิพนธ์ยังมีศักดิ์เป็นน้องเขยของนางบุญรื่น ศรีธเรศ รัฐมนตรีช่วยว่าการกระทรวงศึกษาธิการในรัฐบาลนางสาวยิ่งลักษณ์ ชินวัตรงานการเมือง งานการเมือง. อดีตรับราชการในสังกัดกระทรวงแรงงาน พ.ศ. 2544 ลงสมัครรับเลือกตั้งสมาชิกสภาผู้แทนราษฎรในนามพรรคประชาธิปัตย์ แต่ไม่ได้รับการเลือกตั้ง โดยพ่ายต่อนายสุขุมพงศ์ โง่นคำ จากพรรคไทยรักไทย ต่อมา พ.ศ. 2549 ได้รับเลือกเป็นสมาชิกวุฒิสภา จากนั้น พ.ศ. 2550 ลงสมัครรับเลือกตั้งสมาชิกสภาผู้แทนราษฎรในนามพรรคพลังประชาชน และได้รับการเลือกตั้งเป็นครั้งแรก พ.ศ. 2554 สังกัดพรรคเพื่อไทย ได้รับเลือกตั้งเป็นครั้งที่ 2สมาชิกสภาผู้แทนราษฎร สมาชิกสภาผู้แทนราษฎร. นิพนธ์ ศรีธเรศ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดกาฬสินธุ์ สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดกาฬสินธุ์ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
