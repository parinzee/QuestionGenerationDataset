<doc id="378288" url="https://th.wikipedia.org/wiki?curid=378288" title="เอฟเอคอมมิวนิตีชีลด์">เอฟเอคอมมิวนิตีชีลด์ เอฟเอคอมมิวนิตีชีลด์ () หรือเดิมใช้ชื่อว่า แชริตีชีลด์ (Charity Shield) เป็นการแข่งขันฟุตบอลอังกฤษประจำปี ระหว่างผู้ชนะเลิศพรีเมียร์ลีกกับผู้ชนะในการแข่งขันเอฟเอคัพในฤดูกาลล่าสุด จัดขึ้นที่สนามเวมบลีย์ หากผู้ชนะในพรีเมียร์ลีกเป็นทีมที่ชนะในเอฟเอคัพด้วยแล้ว จะแข่งขันกับรองชนะเลิศในพรีเมียร์ลีกแทน การแข่งขันจัดขึ้นโดยสมาคมฟุตบอลอังกฤษโดยจะนำรายได้จากการแข่งขันเพื่อช่วยเหลือกิจกรรมด้านสังคมและการกุศลทั่วประเทศ รายได้จากค่าตั๋วและการขายรายการแต่ละนัดจะแจกจ่ายให้กับ 124 สโมสรที่ร่วมเข้าแข่งขันในเอฟเอคัพในรอบแรก สำหรับการทำกิจกรรมการกุศลของแต่ละทีม ส่วนที่เหลือจะนำไปให้องค์กรการกุศลที่ร่วมกับสมาคม การแข่งขันจัดขึ้นครั้งแรกในฤดูกาล 1908–09 โดยแทนที่เชริฟฟ์ออฟลอนดอนแชริตีชีลด์ การแข่งขันคอมมิวนิตีชีลด์ครั้งล่าสุด นับเป็นการแข่งขันครั้งที่ 95 คือ ฤดูกาล 2017–18 เป็นการพบกันระหว่างแชมป์เอฟเอคัพ อาร์เซนอล กับ แชมป์พรีเมียร์ลีก เชลซี เมื่อวันที่ 6 สิงหาคม ค.ศ. 2017 ที่สนามเวมบลีย์ กรุงลอนดอน ผลปรากฏว่าอาร์เซนอลเป็นฝ่ายเอาชนะไปได้ 4–1 ด้วยการดวลจุดโทษตัดสิน หลังจากเสมอกันในการแข่งขัน 90 นาที (และทดเวลาเจ็บ 5 นาที) 1–1 ได้แชมป์รายการนี้ไปเป็นครั้งที่ 15ทำเนียบแชมป์</doc>
