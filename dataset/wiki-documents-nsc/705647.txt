<doc id="705647" url="https://th.wikipedia.org/wiki?curid=705647" title="พรศักดิ์ ประจักษ์วิทย์">พรศักดิ์ ประจักษ์วิทย์ พรศักดิ์ ประจักษ์วิทย์ หรือชื่อที่รู้จักในวงการว่า พรศักดิ์ (Pornsak) เป็นพิธีกรชาวไทยที่ได้รับความนิยมอย่างมากคนหนึ่งในประเทศสิงคโปร์ โดยมีความสามารถพูดได้ถึงสามภาษา (อังกฤษ, จีนกลางและไทย) โดยเขามักจะออกรายการของช่อง MediaCorp TV Channel 8 และ MediaCorp TV Channel 5 ปัจจุบันเขาอยู่ภายใต้สังกัด เลฟโปรไฟล์ชีวิตข่วงแรกและการศึกษา ชีวิตข่วงแรกและการศึกษา. พรศักดิ์ ประจักษ์วิทย์ เกิดเมื่อ พ.ศ. 2525 ที่ สาธร กรุงเทพมหานคร ประเทศไทย โดยบิดาเป็นชาวจีนและมารดาเป็นชาวไทยเชื้อสายจีน โดยแม่ของพรศักดิ์เสียชีวิตเมื่อเขาอายุ 5 ขวบด้วยโรคลูคีเมีย ภายหลังจากที่แม่ของเขาเสียชีวิตไม่นาน พ่อของพรศักดิ์ก็ส่งเขาไปที่สิงคโปร์ โดยเขาศึกษาที่โรงเรียนประถมศึกษาเซาท์วิว และ โรงเรียนมัธยมศึกษา Clementi Town โดยในปีแรกๆที่ไปอยู่ที่สิงคโปร์เขาต้องอดทนจากเรื่องของกำแพงภาษา ในปี พ.ศ. 2547 พรศักดิ์สำเร็จการศึกษาในสาขาบริหารธุรกิจจากมหาวิทยาลัยการจัดการสิงคโปร์ ต่อมาพรศักดิ์ได้เข้าศึกษาต่อที่มหาวิทยาลัยโมนาชโดยสำเร็จการศึกษาในระดับมหาบัณฑิตในสาขาการศึกษาปฐมวัยอาชีพ อาชีพ. ภายหลังสำเร็จการศึกษาระดับปริญญาตรี พรศักดิ์ชนะการแข่งขัน ซึ่งจัดโดยวิทยุเอสพีเอช UFM 1003 ในปี พ.ศ. 2548 เขาได้เข้าเป็นดีเจ หลังจากนั้นเขาได้เริ่มทำงานหลากหลายมากขึ้นในวงการบันเทิง เช่นในปี พ.ศ. 2550 ได้เริ่มงานเป็นพิธีกรรายการโทรทัศน์ ภายหลังเขาได้รับการชักชวนจากมีเดียคอร์ปที่งานเปิดห้องสมุด ลี่กาเซียง โดยแขกกิตติมศักดิ์ที่มาในงานเปิดห้องสมุดก็คือ รัฐมนตรีที่ปรึกษา ลี กวนยู พรศักดิ์ได้พิสูจน์ความสามารถว่าเขามีความสามารถที่จะรับงานพิธีกรได้หลากหลายประเภท ประกอบด้วยรายการแข่งขันร้องเพลงCampus Superstar. ในปี พ.ศ. 2550 เขาได้รับรางวัล หน้าใหม่ยอดเยี่ยม จากงานประกาศรางวัล Star Awards ต่อมาเขาได้เป็นหนึ่งใน "10 อันดับศิลปินที่ได้รับความนิยมสูงสุด" นอกจากนั้นพรศักดิ์ยังเป็นผู้ประกอบการที่ประสบความสำเร็จ เขาเป็นเจ้าของร่วมของร้านอาหารไทยที่มีสาขาอย่าง PORN'S ชื่อของร้านอาหารทำให้ทุกสายตาต้องหยุดมอง แต่ชื่อร้านอาหาร คำว่า "porn" (พร) ในภาษาไทยมีความหมายว่า ความสุข. ทั้งพรศักดิ์ยังก่อตั้งโรงเรียนปฐมวัย จากการเป็นผู้ที่ชอบศึกษา พรศักดิ์สำเร็จการศึกษาหลักสูตร Traditional Chinese Medicine สาขา TCM จาก Guangzhou University of Chinese Medicine เมื่อเดือนมิถุนายน พ.ศ. 2558</doc>
