<doc id="936352" url="https://th.wikipedia.org/wiki?curid=936352" title="อะพอลโล 13">อะพอลโล 13 อะพอลโล 13 () เป็นภารกิจมีคนควบคุมภารกิจที่ 7 ในโครงการอวกาศอะพอลโลและเป็นโครงการที่สามที่ตั้งใจลงจอดบนดวงจันทร์ มีการปล่อยยานสู่อวกาศในวันที่ 11 เมษายน 1970 เมื่อเวลา 14:13 เวลามาตรฐานตะวันออกจากศูนย์อวกาศเคนเนดี รัฐฟลอริดา แต่การลงจอดดวงจันทร์ถูกยกเลิกหลังถังออกซิเจนระเบิดอีกสองวันให้หลัง ทำให้มอดูลบริการ (Service Module) ซึ่งมอดูลสั่งการ (Command Module) อาศัยใช้การไม่ได้ แม้ลูกเรือประสบความยากลำบากมหันต์จากพลังงานจำกัด การเสียความร้อนในเคบิน การขาดแคลนน้ำพกพาได้และความจำเป็นวิกฤตต้องซ่อมแซมทดแทนชั่วคราวซึ่งระบบกำจัดคาร์บอนไดออกไซด์ แต่ลูกเรือสามารถกลับสู่โลกได้อย่างปลอดภัยในวันที่ 17 เมษายน 1970 หกวันหลังปล่อยยาน ยานผ่านด้านไกลของดวงจันทร์ที่ความสูง 254 กิโลเมตรเหนือผิวดวงันทร์ และห่างจากโลก 400,171 กิโลเมตร เป็นสถิติมนุษย์ที่เดินทางห่างจากโลกมากที่สุด ภารกิจดังกล่าวมีเจมส์ เอ. โลเวลล์เป็นผู้บัญชาการ โดยมีจอห์น แอล. "แจ็ก" สวีเกิร์ต (John L. "Jack" Swigert) เป็นนักบินมอดูลสั่งการและเฟรด ดับเบิลยู. เฮสเป็นนักบินมอดูลดวงจันทร์ สวีเกิร์ตมาแทนเค็น แมตทิงลีในช่วงท้ายซึ่งถูกศัลยแพทย์การบินสั่งห้ามบินหลังได้รับโรคหัดเยอรมัน</doc>
