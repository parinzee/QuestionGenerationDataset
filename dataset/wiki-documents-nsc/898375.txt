<doc id="898375" url="https://th.wikipedia.org/wiki?curid=898375" title="วิทยาลัยการแพทย์แผนไทยอภัยภูเบศร จังหวัดปราจีนบุรี">วิทยาลัยการแพทย์แผนไทยอภัยภูเบศร จังหวัดปราจีนบุรี วิทยาลัยการแพทย์แผนไทยอภัยภูเบศร จังหวัดปราจีนบุรี () เป็นวิทยาลัยในสังกัดสถาบันพระบรมราชชนก กระทรวงสาธารณสุข เปิดสอนในระดับชั้นปีที่ 3 และ 4 ต่อจาก คณะการแพทย์แผนไทยอภัยภูเบศร มหาวิทยาลัยบูรพาประวัติวิทยาลัย ประวัติวิทยาลัย. วิทยาลัยการแพทย์แผนไทยอภัยภูเบศรก่อตั้งขึ้นตามแผนยุทธศาสตร์การพัฒนาจังหวัดและกลุ่มจังหวัดภาคกลางตอนล่าง “เบญจบูรพา” และโครงการด้านการแพทย์แผนไทยและการแพทย์ทางเลือกของจังหวัดปราจีนบุรี ด้วยงบประมาณผู้ว่าราชการจังหวัดแบบบูรณาการ ในปี พ.ศ. 2547 โดยจังหวัดปราจีนบุรีได้เล็งเห็นว่าโรงพยาบาลเจ้าพระยาอภัยภูเบศร มีประสบการณ์และความเชี่ยวชาญในการผลิตและพัฒนาผลิตภัณฑ์สมุนไพร และการให้บริการด้านการแพทย์แผนไทยมานานกว่า 20 ปี อีกทั้งยังเป็นแหล่งฝึกอบรมหลักสูตรด้านการแพทย์แผนไทยที่ได้รับการรับรองให้เป็นสถาบันฝึกอบรมด้านการแพทย์แผนไทย เป็นแหล่งศึกษาดูงานด้านการพัฒนาผลิตภัณฑ์สมุนไพร และการจัดระบบบริการด้านการแพทย์แผนไทย แก่ผู้มาศึกษาดูงานทั้งในและต่างประเทศ จังหวัดปราจีนบุรีจึงได้ก่อสร้างอาคารวิทยาลัยการแพทย์แผนไทยอภัยภูเบศรขึ้น และมอบการใช้ประโยชน์ที่ดินซึ่งเป็นที่ราชพัสดุให้แก่โรงพยาบาลเจ้าพระยาอภัยภูเบศรบริหารจัดการและดำเนินการโดยมุ่งหวังให้โรงพยาบาลใช้วิทยาลัยแห่งนี้เป็นสถานที่ในการฝึกอบรม ศึกษาวิจัยและพัฒนาผลิตภัณฑ์สมุนไพร ตลอดจนพัฒนาการให้บริการด้านการแพทย์แผนไทย ในระยะแรก วิทยาลัยการแพทย์แผนไทยอภัยภูเบศร จังหวัดปราจีนบุรี ใช้เป็นสถานที่ฝึกอบรมระยะสั้นด้านการแพทย์แผนไทยและเป็นแหล่งฝึกปฏิบัติงาน ด้านการแพทย์แผนไทยสาหรับนักศึกษามหาวิทยาลัยรามคำแหง- ปี พ.ศ. 2548 : มหาวิทยาลัยบูรพา จังหวัดชลบุรี ได้ประสานทาข้อตกลงความร่วมมือทางวิชาการในการพัฒนาหลักสูตรแพทย์แผนไทย ประยุกต์บัณฑิต และจัดการเรียนการสอนร่วมกัน ตั้งแต่ปีการศึกษา 2549 ถึงปัจจุบัน โดยมหาวิทยาลัยบูรพาจัดการเรียนการสอนในชั้นปีที่ 1 และ ชั้นปีที่ 2 โดยเรียนที่มหาวิทยาลัยบูรพา ส่วนวิทยาลัยการแพทย์แผนไทยอภัยภูเบศรจัดการเรียนการสอนในชั้นปีที่ 3 และชั้นปีที่ 4 โดยเรียนที่วิทยาลัยการแพทย์แผนไทยอภัยภูเบศร จังหวัดปราจีนบุรี - ปี พ.ศ. 2552 : จังหวัดปราจีนบุรีได้โอนภารกิจด้านการจัดการศึกษาในหลักสูตรแพทย์แผนไทยประยุกต์บัณฑิตและครุภัณฑ์ในการจัดการศึกษาของวิทยาลัยการแพทย์แผนไทยอภัยภูเบศร ให้กับสถาบันพระบรมราชชนก สำนักงานปลัดกระทรวงสาธารณสุข เนื่องจากภารกิจของโรงพยาบาลตามโครงสร้างกระทรวงสาธารณสุข มิได้มีหน้าที่ในการจัดการศึกษา ซึ่งหน่วยงานที่มีหน้าที่ในการจัดการศึกษาของกระทรวงสาธารณสุขคือสถาบันพระบรมราชชนก โดยเป็นวิทยาเขตหนึ่งของวิทยาลัยการสาธารณสุขสิรินธร จังหวัดชลบุรี - ปี พ.ศ. 2556 : ได้รับการอนุมัติโครงสร้าง กรอบอัตรากำลังจากคณะอนุกรรมการข้าราชการพลเรือน ให้เป็นวิทยาลัยแห่งหนึ่งในสถาบันพระบรมราชชนก สำนักงานปลัดกระทรวงสาธารณสุข เมื่อวันที่ 12 กรกฎาคม พ.ศ.2556 เป็นต้นมาหลักสูตร หลักสูตร. การศึกษาจะแบ่งเป็น- ชั้นปีที่ 1-2 ศึกษาที่ คณะการแพทย์แผนไทยอภัยภูเบศร มหาวิทยาลัยบูรพา - ชั้นปีที่ 3-4 ศึกษาที่ วิทยาลัยการแพทย์แผนไทยอภัยภูเบศร จังหวัดปราจีนบุรี สถาบันพระบรมราชชนก</doc>
