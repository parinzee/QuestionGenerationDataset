<doc id="141766" url="https://th.wikipedia.org/wiki?curid=141766" title="โยฮันน์ บาลทาซาร์ น็อยมัน">โยฮันน์ บาลทาซาร์ น็อยมัน โยฮันน์ บาลทาซาร์ น็อยมัน (; 27 มกราคม ค.ศ. 1687 - 19 สิงหาคม ค.ศ. 1753) เป็นวิศวกรทางยุทธศาสตร์ และ สถาปนิกชาวเยอรมันสมัยบาโรกที่ผสมผสานการออกแบบจากหลายประเทศเข้าด้วยกัน เช่น ประเทศออสเตรีย ประเทศฝรั่งเศส ประเทศอิตาลี และ โบฮิเมีย โดยออกมาเป็นสิ่งก่อสร้างที่สง่างามเช่นที่ วังเวิทซเบิร์ก (Würzburg Residence) และ มหาวิหารเฟียร์เซ็นไฮลิเก็น (Vierzehnheiligen) ที่ใกล้เมืองแบมเบิร์ก (Bamberg) สิ่งก่อสร้างทั้งสองถือว่าเป็นงานชิ้นเด่นของยุคนั้น งานชิ้นสุดท้ายของน็อยมันคือ “Visitation of Mary” ที่เอลมานอัมเมน (Eltmann am Main) ซึ่งเป็นงานชิ้นเอกชิ้นหนึ่งของศิลปะบาโรก น็อยมันเกิดที่เมืองเช็ป (Cheb) ปัจจุบันอยู่ในประเทศสาธารณรัฐเช็ก ย้ายไปเวิทซเบิร์กเมื่อค. ศ. 1711 และได้รับอุปการะโดยครอบครัวเชินบอร์น (Schönborn) เมื่อค. ศ. 1717 โยฮันน์ บาลทาซาร์ น็อยมันเป็นสถาปนิกที่รับผิดชอบในการก่อสร้างอาคารทุกอาคารในบริเวณวังเวิทซเบิร์ก น็อยมันเสียชีวิตที่เวิทซเบิร์ก นอกจากรูปของน็อยมันที่ปรากฏบนธนบัตร 50 มาร์คเก่าของประเทศเยอรมนี ค. ศ. 1991ของเยอรมันแล้ว รูปของน็อยมันยังพบได้ที่บันไดภายในวังเวิทซเบิร์กในทำนองเครื่องแบบอิงปืนใหญ่ น็อยมันคุยว่าเพดานของวังนั้นออกแบบดีจนแม้แต่เสียงของปืนใหญ่ก็ไม่ทำให้เพดานพังลงมาได้ </doc>
