<doc id="93116" url="https://th.wikipedia.org/wiki?curid=93116" title="ไรเดอร์แมน">ไรเดอร์แมน ไรเดอร์แมน () เป็นหนึ่งในตัวละครในละครโทรทัศน์แนวโทะกุซะสึเรื่องคาเมนไรเดอร์ V3 ซึ่งเป็นหนึ่งในมาสค์ไรเดอร์ ซีรีส์ โดยไรเดอร์แมนจัดเป็นไรเดอร์คนที่ 4 และเป็นไรเดอร์คนแรกที่มีอาวุธประจำตัว ไรเดอร์แมนเป็นตัวละครที่มีลักษณะเป็นตัวเอกปฏิลักษณ์ หรือ Antihero ที่เกี่ยวข้องกับความชั่วร้ายมาก่อน โดยร่างมนุษย์ของเขาคือ ยูกิ โจจิ ซึ่งเคยเป็นหัวหน้านักวิทยาศาสตร์ทำหน้าที่ทดลองและผลิตอาวุธให้กับองค์กรลับเดสตรอน ปรากฏตัวครั้งแรกในคาเมนไรเดอร์ V3 ตอนที่ 43 (ออกอากาศครั้งแรก เมื่อวันที่ 8 ธันวาคม 1973 ทางสถานีโทรทัศน์ทีวี อาซาฮี) สำหรับบทบาทของไรเดอร์แมน และ ยูกิ โจจิ นำแสดงโดย ยามากูจิ ทาเคฮิสะ ซึ่งได้แสดงไว้ในคาเมนไรเดอร์ V3 เป็นครั้งแรก จากนั้นได้เขาได้ร่วมแสดงในคาเมนไรเดอร์สตรองเกอร์ คาเมนไรเดอร์ (สกายไรเดอร์) และครั้งสุดท้ายในคาเมนไรเดอร์ ZX หลังจากที่ยามากูจิ ทาเคฮิสะ ผู้แสดงเป็นยูกิ โจจิ และ ไรเดอร์แมนเสียชีวิตลงด้วยโรคมะเร็งปอด ในปี ค.ศ. 1986 บทบาทของไรเดอร์แมนในมาสค์ไรเดอร์ ซีรีส์ภาคต่อๆมา จึงไม่มีการปรากฏตัวในร่างมนุษย์หรือ ยูกิ โจจิ แต่จะเป็นการปรากฏตัวในชุดของไรเดอร์แมน และแสดงโดยสตันต์แมนแทน ในปี ค.ศ. 2010 ยูกิ โจจิ ปรากฏตัวในภาพยนตร์เรื่องมาสค์ไรเดอร์ดีเคด ออลไรเดอร์ ปะทะ ไดช็อกเกอร์ โดยผู้ที่รับบทบาทเป็นยูกิ โจจิ ในภาพยนตร์เรื่องนี้คือแก๊กต์ คามุอิ นักร้องชื่อดัง ที่เคยเป็นอดีตนักร้องนำของวงมาลิซ ไมเซอร์ อีกทั้งร่างของไรเดอร์แมนในภาพยนตร์เรื่องนี้ มีดีไซน์ใหม่ที่ต่างออกไปจากเดิมทั้งชุด พาหนะ และอาวุธประจำตัวยูกิ โจจิยูกิ โจจิ. - ยูกิ โจจิ (結城 丈二) แสดงโดย ยามากุจิ ทาเคฮิสะ (山口 豪久) หัวหน้าแผนกวิทยาศาสตร์ขององค์กรลับเดสตรอน ถูก นายพลชุดเกราะ (โยโร่ย เก็นซุย) ซึ่งเป็นหนึ่งในผู้บัญชาการของเดสตรอนในขณะนั้น ใส่ร้ายว่าเขาทรยศต่อองค์กร เนื่องจากเกิดความอิจฉาและระแวงว่ายูกิ โจจิ จะได้รับการเลื่อนตำแหน่งสูงขึ้น ผลจากการถูกใส่ร้ายนั้นทำให้เขาถูกตัดสินลงโทษประหารชีวิตโดยการจับโยนลงบ่อน้ำกรด และทำลายแขนขวา ก่อนที่เขาจะสามารถหนีรอดออกมาได้จากการช่วยเหลือของเพื่อนนักวิทยาศาสตร์ และพาหลบหนีไปด้วยกันยานพาหนะ ยานพาหนะ. รถของไรเดอร์แมนมีชื่อว่า ไรเดอร์แมนแมชชีน (ใช้จักรยานยนต์ ซูซูกิ รุ่น TS-250L)- ขับเคลื่อนด้วยพลังงานนิวเคลียร์ - มีคอมพิวเตอร์ช่วยวิเคราะห์สภาพการขับขี่ด้วย - เป็นมอเตอร์ไซค์ที่ช้าที่สุดในหมู่มอเตอร์ไซค์ของไรเดอร์(ความเร็วสูงสุด 250 กม./ชม.)กลยุทธ์ กลยุทธ์. ไรเดอร์แมนแตกต่างจากไรเดอร์คนอื่นๆคือ ไม่ได้เป็นมนุษย์ดัดแปลงเต็มตัว มีเพียงแขนขวาเท่านั้นที่ถูกดัดแปลงเรียกว่า แคสเซสอาร์ม ความแข็งแกร่งจึงด้อยกว่าไรเดอร์คนอื่นๆ แต่แขนเทียมนั้นสามารถเปลี่ยนเป็นอาวุธได้มากมาย เช่น โร๊ปอาร์ม มือตะขอ, สวิงอาร์ม มือลูกตุ้ม, พาวเวอร์อาร์ม มือใบมีดรูปร่างคล้ายกับก้ามปู, ดริลอาร์ม มือสว่าน (ปราฏในตอนที่48), เน็ทอาร์ม ติดอุปกรณ์ยิงตาข่ายไว้, ซิคเคิ้ลอาร์ม มือเคียว, แมชชีนกันอาร์ม มือปืนกล (ไม่มีในทีวีซีรีส์) โอเปอร์เรชันอาร์ม (ไม่มีในซีรีส์)การแปลงร่าง การแปลงร่าง. การแปลงร่างของไรเดอร์แมนไม่มีอะไรมากแค่หยิบหมวกมาใส่เท่านั้นก็แปลงร่างได้เลย</doc>
