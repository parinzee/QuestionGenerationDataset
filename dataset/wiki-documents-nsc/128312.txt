<doc id="128312" url="https://th.wikipedia.org/wiki?curid=128312" title="สมเด็จพระราชาธิบดีอัลแบร์ที่ 2 แห่งเบลเยียม">สมเด็จพระราชาธิบดีอัลแบร์ที่ 2 แห่งเบลเยียม สมเด็จพระราชาธิบดีอัลแบร์ที่ 2 แห่งชาวเบลเยียม หรือ พระเจ้าอัลเบิร์ตที่ 2 (, ดัตช์: Albert Felix Humbert Theodoor Christiaan Eugène Marie) เป็นพระมหากษัตริย์พระองค์ที่หก และเป็นพระราชบิดาของพระมหากษัตริย์องค์ปัจจุบันของประเทศเบลเยียม ทรงครองราชย์ตั้งแต่ 9 สิงหาคม พ.ศ. 2536 จนกระทั่งสละราชสมบัติแก่พระโอรสของพระองค์ในวันที่ 21 กรกฎาคม พ.ศ. 2556 ในวันที่ 3 กรกฎาคม พ.ศ. 2556 สมเด็จพระราชาธิบดีอัลแบร์ที่ 2 มีพระราชดำรัสผ่านสถานีโทรทัศน์ว่าทรงมีพระราชพระสงค์สละราชสมบัติให้เจ้าชายฟิลิป มกุฎราชกุมาร ในวันที่ 21 เดือนและปีเดียวกัน เนื่องจากทรงมีพระชนมพรรษามากและพระวรกายที่ไม่แข็งแรงเช่นในอดีต จึงทำให้พระองค์เป็นประมุขแห่งราชวงศ์พระองค์ที่ 4 ที่ทรงสละราชสมบัติในปีค.ศ. 2013 ตามจากสมเด็จพระสันตะปาปาเบเนดิกต์ที่ 16, สมเด็จพระราชินีนาถเบียทริกซ์แห่งเนเธอร์แลนด์ และฮะมัด บิน เคาะลีฟะฮ์ อัษษานีแห่งกาตาร์ และยังเป็นพระมหากษัตริย์พระองค์ที่ 2 ของเบลเยียมที่สละราชสมบัติต่อจากพระราชบิดา คือ สมเด็จพระราชาธิบดีเลโอโปลด์ที่ 3 ซึ่งทรงสละราชสมบัติในปีค.ศ. 1951ปฐมวัย ปฐมวัย. สมเด็จพระราชาธิบดีอัลแบร์ที่ 2 ทรงเป็นพระราชโอรสพระองค์ที่สองของสมเด็จพระเจ้าเลโอโปลด์ที่ 3 (ค.ศ. 1901 - ค.ศ. 1983) กับสมเด็จพระราชินีอัสตริด (ค.ศ. 1905 – ค.ศ. 1935) พระองค์เสด็จขึ้นครองราชย์เมื่อปีค.ศ.​ 1993 ต่อจากการสวรรคตของพระเชษฐา (สมเด็จพระราชาธิบดีโบดวง) ซึ่งสวรรคตโดยไม่มีรัชทายาท พ่อและแม่ทูนหัวของพระองค์คือ เจ้าชายเฟลิกซ์แห่งบูร์บง-ปาร์มา และแกรนด์ดัชเชสชาร์ล็อตแห่งลักเซมเบิร์ก ส่วนพระอัยยิกาของพระองค์คือ ดัชเชสอลิซาเบธแห่งบาวาเรีย พระญาติชั้นหนึ่งขอพระองค์คือ สมเด็จพระราชาธิบดีฮารัลด์ที่ 5 แห่งนอร์เวย์, เจ้าหญิงอัสตริดแห่งนอร์เวย์, และ เจ้าหญิงรัญฮิลด์แห่งนอร์เวย์ เจ้าชายอัลแบร์ ประสูติที่ปราสาทสตูเวนเบิรก์ กรุงบรัสเซลส์ และเมื่อวันที่ 10 พฤษภาคม ค.ศ. 1940 ในขณะที่เบลเยียมถูกรุกราน เจ้าชายอัลแบร์ พร้อมทั้งพระขนิษฐา เจ้าหญิงโฌเซฟีน-ชาร์ล็อต และพระเชษฐาพระองค์ใหญ่ เจ้าชายโบดวง ได้เสด็จลี้ภัยยังประเทศฝรั่งเศส และสเปนในภายหลัง ทั้งสามพระองค์เสด็จกลับเบลเยียมเมื่อวันที่ 2 สิงหาคม ค.ศ. 1940 และยังคงศึกษาต่อจนกระทั่งปีค.ศ. 1944 ที่ลาเคิน และที่ปราสาทซีแอร์ญงในแคว้นอาร์แดนน์ และต่อมาในเดือนมิถุนายน ค.ศ.​1944 หลังจากการยกพลขึ้นบกของฝ่ายสัมพันธมิตร สมเด็จพระเจ้าเลโอโปลด์ที่ 3, กับพระมเหสี เจ้าหญิงลิเลียง ซึ่งทรงอภิเษกในปีค.ศ. 1941 และพระโอรสธิดาถูกจับกุมตัวโดยกองทัพเยอรมันไปยังเมืองฮีรชไตน์ ในประเทศเยอรมนี และต่อมาที่ชโตรเบิล ประเทศออสเตรีย และถูกปลดปล่อยโดยกองทัพอเมริกันเมื่อวันที่ 7 พฤษภาคม ค.ศ. 1945 เนื่องจากสถานการณ์ไม่สงบทางการเมืองในเบลเยียม พระองค์ พระมเหสี และพระราชโอรสธิดาจึงเสด็จไปประทับที่พระตำหนัก "เลอ เรอโปซัวร์" ในเมืองเพรญี-ช็องเบซี ประเทศสวิตเซอร์แลนด์ โดยเสด็จมาจากออสเตรียเมื่อเดือนตุลาคม ค.ศ.​ 1945 และประทับอยู่ที่นี่จนกระทั่งเดือนกรกฎาคม ค.ศ.​ 1950 ในขณะนั้น เจ้าชายอัลแบร์ได้ทรงศึกษาในโรงเรียนมัธยมแห่งหนึ่งในกรุงเจนีวา ต่อมาทั้งสามพระองค์เสด็จนิวัติกลับเบลเยียมพร้อมพระราชบิดาเมื่อวันที่ 22 กรกฎาคม ค.ศ. 1950พงศาวลีพระอิสริยยศพระอิสริยยศ. - 6 มิถุนายน ค.ศ. 1934 – 7 มิถุนายน ค.ศ. 1934: เจ้าชายอัลเบิร์ตแห่งเบลเยียม (His Royal Highness Prince Albert of Belgium) - 7 มิถุนายน ค.ศ. 1934 – 9 สิงหาคม ค.ศ. 1993: เจ้าชายแห่งลีแยฌ (His Royal Highness The Prince of Liège) - 9 สิงหาคม ค.ศ. 1993 – 21 กรกฎาคม ค.ศ. 2013: สมเด็จพระราชาธิบดีแห่งชาวเบลเยียม (His Majesty King of the Belgians) - 21 กรกฎาคม ค.ศ. 2013 – ปัจจุบัน: สมเด็จพระราชาธิบดีอัลแบร์ที่ 2 (His Majesty King Albert II) ภายหลังจากการประกาศสละราชสมบัติเมื่อวันที่ 21 กรกฎาคม ค.ศ. 2013 พระองค์ยังคงพระอิสริยยศเป็น "สมเด็จพระราชาธิบดีอัลแบร์ที่ 2" อยู่ ซึ่งเหมือนกับในสมัยของพระราชบิดาของพระองค์ภายหลังจากทรงสละราชสมบัติ ซึ่งยังคงเป็น สมเด็จพระราชาธิบดีเลโอโปลด์ที่ 3 แห่งเบลเยียม</doc>
