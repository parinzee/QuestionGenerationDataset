<doc id="148008" url="https://th.wikipedia.org/wiki?curid=148008" title="มรณสักขีในศาสนาคริสต์">มรณสักขีในศาสนาคริสต์ ในศาสนาคริสต์ มรณสักขี () หมายถึงคริสต์ศาสนิกชนที่ถูกทรมานจนตายหรือถูกฆ่าหรือถูกลงโทษให้ประหารชีวิตเพราะความเชื่อ ในศาสนาคริสต์ยุคแรกมีผู้ถูกทรมานและฆ่าด้วยความทรมานต่างๆเช่นถูกขว้างด้วยก้อนหินให้ตาย ถูกตรึงกางเขน ถูกเผาทั้งเป็น และอื่น ๆ คำว่า “martyr” มาจากภาษากรีกที่แปลว่า “พยาน” การฆ่าเช่นนี้เป็นผลจากการพยายามกำจัดคริสต์ศาสนิกชนอย่างเป็นทางการ (การเบียดเบียนทางศาสนา) เช่นในสมัยจักรวรรดิโรมันก่อนที่คริสต์ศาสนาจะเป็นศาสนาที่ถูกต้องตามกฎหมาย คริสต์ศาสนิกชนคนแรกที่เป็นมรณสักขีคือนักบุญสเทเฟนที่บันทึกไว้ใน ถูกขว้างด้วยก้อนหินจนถึงแก่ชีวิตเพราะศรัทธาในพระเยซูว่าเป็นพระเมสสิยาห์ และยังคงมีคริสต์ศาสนิกชนอีกหลายคนที่ถูกฆ่านอกจากนักบุญสเทเฟน ตามที่นักบุญเปาโลอัครทูตกล่าวว่ามีการขู่จะฆ่าสาวกของพระเยซูในเวลานั้นหลายครั้ง () ในคริสต์ศตวรรษต่อมาก็มีการเบียดเบียนคริสต์ศาสนิกชนอย่างเป็นทางการอีกหลายครั้งเช่นในระหว่างการปฏิรูปศาสนาฝ่ายโปรเตสแตนต์ โดยถูกกล่าวหาว่าเป็นพวกนอกรีตหรือเป็น “พวกนิยมพระสันตะปาปา” (Papists)มรณสักขีในสมัยอัครทูต (คริสต์ศตวรรษที่ 1)มรณสักขีในสมัยอัครทูต (คริสต์ศตวรรษที่ 1). - นักบุญสเทเฟน “ปฐมมรณสักขี” (Protomartyr) ถูกขว้างด้วยก้อนหินจนตาย ราวปี ค.ศ. 35 - นักบุญยากอบ บุตรเศเบดี ถูกตัดหัวราวปี ค.ศ. 44 - นักบุญฟีลิปอัครทูต ถูกตรึงกางเขนเมื่อปี ค.ศ. 54 - นักบุญมัทธิวผู้นิพนธ์พระวรสาร ถูกฆ่าด้วยหอกหัวขวานเมื่อปี ค.ศ. 60 - นักบุญยากอบผู้ชอบธรรม ถูกซ้อมตายด้วยพลองหลังจากถูกตรึงกางเขนและขว้างด้วยหิน - นักบุญมัทธีอัส ถูกขว้างด้วยก้อนหินและตัดหัว - นักบุญอันดรูว์ ถูกตรึงบนกางเขนรูป “X” - นักบุญมาระโกผู้นิพนธ์พระวรสาร ถูกซ้อมตาย - นักบุญซีโมนเปโตร ถูกตรึงกางเขนหงายเท้า - นักบุญเปาโลอัครทูต ถูกตัดหัวที่โรม - นักบุญยูดาอัครทูต ถูกตรึงกางเขน - นักบุญบารโธโลมิวอัครทูต ถูกตรึงกางเขน - นักบุญโธมัสอัครทูต ถูกฆ่าด้วยหอก - นักบุญลูกาผู้นิพนธ์พระวรสาร ถูกแขวนคอ - นักบุญซีโมนเศโลเท ถูกตรึงกางเขนเมื่อปี ค.ศ. 74 หมายเหตุ: ตามตำนานนักบุญยอห์นอัครทูตถูกต้มในน้ำมันแต่รอดมาได้และเป็นอัครทูตองค์เดียวที่มิได้เป็นมรณสักขี</doc>
