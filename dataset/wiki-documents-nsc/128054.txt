<doc id="128054" url="https://th.wikipedia.org/wiki?curid=128054" title="อำเภอท่าตะเกียบ">อำเภอท่าตะเกียบ ท่าตะเกียบ เป็นอำเภอหนึ่งของจังหวัดฉะเชิงเทราประวัติ ประวัติ. อำเภอท่าตะเกียบเดิมเป็นส่วนหนึ่งของอำเภอสนามชัยเขต ได้รับการยกฐานะเป็นอำเภอเมื่อปี พ.ศ. 2539 มีผลบังคับใช้ตั่งแต่วันที่ 5 ธันวาคม พ.ศ. 2539 ผู้เฒ่าผู้แก่ในบ้านได้เล่าความเป็นมาของอำเภอท่าตะเกียบให้ฟังว่าคำว่า “ท่าตะเกียบ” มีความเป็นมาตั้งแต่สมัยรัชกาลที่ 3 แห่งกรุงรัตนโกสินทร์ ทางกรุงเทพฯ ได้คิดทำการก่อสร้างเสาชิงช้าที่บริเวณหน้าวัดสุทัศน์เทพวราราม และได้บอกตามหัวเมืองต่างๆ ที่มีป่าไม้อุดมสมบูรณ์ให้หาไม้แดงเอาไปทำไม้ตะเกียบเสาชิงช้า วัดสุทัศน์เทพวราราม บ้านท่ากลอยและบ้านวังวุ้งขณะนั้นเป็นป่าที่อุดมสมบูรณ์ จึงได้รายงานไปทางกรุงเทพฯ ทางการจึงได้ส่งทหารมาดูเห็นไม้แดงงามจำนวน 2 ต้น บริเวณป่าห่างจากบ้านท่ากลอยและบ้านวังวุ้งไปประมาณ 1 กิโลเมตร เมื่อเลือกได้ไม้แดงตามที่ต้องการแล้ว ได้ทำการล่องไปตามคลองสียัดออกคลองท่าลาดและนำเข้ากรุงเทพฯ แต่เนื่องจากไม้แดงมีขนาดใหญ่ บริเวณที่ลากไม้ลงคลองสียัดจึงราบเรียบเป็นท่าน้ำ ชาวบ้านจึงเรียกบริเวณนั้นว่า ท่าลงไม้ตะเกียบและเพี้ยนมาเป็น “ท่าตะเกียบ" จนถึงปัจจุบันนี้ที่ตั้งและอาณาเขต ที่ตั้งและอาณาเขต. อำเภอท่าตะเกียบเป็นหนึ่งในจำนวน 11 อำเภอ ของจังหวัดฉะเชิงเทราตั้งอยู่ทางทิศตะวันออกของจังหวัดฉะเชิงเทราระยะทางห่างจากจังหวัดประมาณ 84 กิโลเมตร มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับ ตำบลคู้ยายหมี ตำบลท่ากระดาน อำเภอสนามชัยเขต อำเภอสนามชัยเขต จังหวัดฉะเชิงเทรา - ทิศตะวันออก ติดต่อกับ ตำบลหนองหว้า อำเภอเขาฉกรรจ์ ตำบลทุ่งมหาเจริญ อำเภอวังน้ำเย็น ตำบลวังทอง และตำบลวังใหม่ อำเภอวังสมบูรณ์ จังหวัดสระแก้ว - ทิศใต้ ติดต่อกับ ตำบลพวา และตำบลขุนช่อง อำเภอแก่งหางแมว จังหวัดจันทบุรี - ทิศตะวันตก ติดต่อกับ อำเภอบ่อทอง อำเภอเกาะจันทร์ และ อำเภอพนัสนิคม จังหวัดชลบุรี ตำบลหนองไม้แก่น อำเภอแปลงยาว ตำบลลาดกระทิง อำเภอสนามชัยเขต จังหวัดฉะเชิงเทราการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอท่าตะเกียบแบ่งเขตการปกครองย่อยออกเป็น 2 ตำบล 47 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอท่าตะเกียบประกอบด้วยองค์กรปกครองส่วนท้องถิ่น 2 แห่ง ได้แก่- องค์การบริหารส่วนตำบลท่าตะเกียบ ครอบคลุมพื้นที่ตำบลท่าตะเกียบทั้งตำบล - องค์การบริหารส่วนตำบลคลองตะเกรา ครอบคลุมพื้นที่ตำบลคลองตะเกราทั้งตำบลสถานที่ท่องเที่ยวสถานที่ท่องเที่ยว. 1. อ่างเก็บน้ำคลองสียัด เป็นอ่างเก็บน้ำที่ล้อมไปด้วยภูเขาหลายลูก ครอบคลุมพื้นที่หลายตารางกิโลเมตร เป็นอ่างเก็บน้ำที่ใหญ่ที่สุดในจังหวัดฉะเชิงเทรา และเป็นสถานที่ที่เหมาะสำหรับผู้ที่ชอบการตกปลาเป็นอย่างยิ่ง เนื่องจากอ่างแห่งนี้เกิดขึ้นบนคลองเก่าซึ่งมีปลาอยู่ชุกชุม มีจุดชมวิวตั้งอยู่บนภูเขาห่างจากทางเขัาอ่างประมาณ 200 เมตรและเป็นจุดชมวิวที่มองเห็นได้ไกล เหมาะสำหรับเป็นสถานที่พักผ่อน 2. น้ำตกอ่างฤๅไน 3. เขตรักษาพันธุ์สัตว์ป่าเขาอ่างฤๅไน 4. ศาลเจ้าพ่อเขากา</doc>
