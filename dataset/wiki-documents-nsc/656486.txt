<doc id="656486" url="https://th.wikipedia.org/wiki?curid=656486" title="เดอะแคทาลิสต์">เดอะแคทาลิสต์ "เดอะแคทาลิสต์" () เป็นเพลงของวงดนตรีร็อกชาวอเมริกัน ลิงคินพาร์ก ออกจำหน่ายเมื่อวันที่ 2 สิงหาคม พ.ศ. 2553 เป็นซิงเกิลแรกจากสตูดิโออัลบั้มชุดที่สี่ของวง อะเทาซันด์ซันส์ ซึ่งออกจำหน่ายในวันที่ 8 กันยายน พ.ศ. 2553 มิวสิกวิดีโอของเพลงนี้ กำกับโดยนักเทิร์นเทเบิลของวง โจ ฮาห์น ออกเผยแพร่ในวันที่ 25 สิงหาคม พ.ศ. 2553 "เดอะแคทาลิสต์" ได้นำมาเป็นเพลงประกอบตัวอย่างและเครดิตของวิดีโอเกม Medal of Honor เป็นเพลงเปิดของเกมอาร์เคดของบริษัทบันไดนัมโกะเกมส์ Mobile Suit Gundam: Extreme Vs. และใช้โฆษณาซีรีส์ เซอร์ไววิงเดอะคัต ของช่องดิสคัฟเวอรี่ แชนแนล เพลงนี้ยังได้อยู่ในวิดีโอเกม ลิงคินพาร์กรีเวนจ์ สำหรับ ไอโฟน, ไอแพด, และ ไอพอดทัช นอกจากนี้ "เดอะแคทาลิสต์" ยังได้นำไปใช้โฆษณาให้กับภาพยนตร์ในปี พ.ศ. 2554 เดอะลินคอล์นลอว์เยอร์ ด้วยกันกับนักแสดง แมทธิว แม็คคอนาเฮย์มิวสิกวิดีโอ มิวสิกวิดีโอ. มิวสิกวิดีโอของเพลงนี้ถ่ายทำในเดือนมิถุนายน และกำกับโดย โจ ฮาห์น วิดีโอนี้มีการอ้างอิงถึง ภควัทคีตา และ เจ. โรเบิร์ต ออพเพนไฮเมอร์ ตลอดจนบันทึกทางศาสนาของยิวหรือคริสเตียน ซึ่งทั้งสามอย่างนี้เป็นแนวคิดที่ใช้ในอัลบั้มอะเทาซันด์ซันส์นี้ด้วย โจ ฮาห์นได้อธิบายแนวคิดของวิดีโอนี้ที่ว่า ถ้ามนุษยชาติต้องยอมรับชะตากรรมของพวกเขาในช่วงเวลาแห่งความสิ้นหวัง วิดีโอนี้ได้ออกเผยแพร่ลงในช่องอย่างเป็นทางการของลิงคินพาร์กในยูทูบในวันที่ 25 สิงหาคม พ.ศ. 2553 วิดีโอเริ่มต้นด้วยเมืองทั้งเมืองที่เต็มไปด้วยหมอกควัน และแสดงให้เห็นไมค์ร้องเพลงด้วยชุดที่มีหมวกคลุมศีรษะในรถที่ผุพัง ผู้คนกำลังวิ่งออกมาจากเมือง สมาชิกในวงได้แสดงดนตรีให้เห็นในสิ่งก่อสร้างที่เหลืออยู่ และแสดงให้เห็นเชสเตอร์ร้องเพลงในขณะที่จมอยู่ในน้ำรายชื่อเพลง รายชื่อเพลง. เพลงทั้งหมดแต่งโดยลิงคินพาร์กอันดับในชาร์ตชาร์ตสิ้นปี</doc>
