<doc id="269061" url="https://th.wikipedia.org/wiki?curid=269061" title="กงก์">กงก์ กงก์ ( ฟังเสียง; ) เป็นอำเภอของเมืองรอแดซ จังหวัดอาแวรงในแคว้นมีดี-ปีเรเน เมืองกงก์ตั้งอยู่ทางตะวันตกเฉียงใต้ใต้ของประเทศฝรั่งเศสที่ตั้ง ที่ตั้ง. กงก์ตั้งอยู่ตรงจุดที่แม่น้ำดูร์ดู (Dourdou) และแม่น้ำอุชมาบรรจบกัน ตัวหมู่บ้านตั้งอยู่บนเนินเขาในหุบเขาและเป็นเมืองที่มีถนนแคบและบ้านโบราณที่ยังคงรักษารูปทรงของเมืองในยุคกลางอย่างสมบูรณ์ ฉะนั้นรถคันใหญ่จึงไม่สามารถขับเข้าเมืองได้ การเข้าชมหมู่บ้านจึงต้องทำโดยการจอดรถไว้นอกใจกลางหมู่บ้านและเดิน กลุ่มผู้คนผู้ต้องการอนุรักษ์เมืองสามารถต่อต้านการก่อสร้างสิ่งก่อสร้างใหม่สำเร็จในคริสต์ศตวรรษที่ 19 ฉะนั้นตัวหมู่บ้านจึงแทบจะไม่มีสิ่งก่อสร้างที่สร้างระหว่าง ค.ศ. 1800 จนถึง ค.ศ. 1950 ซึ่งทำให้รักษารูปลักษณะของเมืองไว้ได้โดยไม่มีการเปลี่ยนแปลง ถนนได้รับการลาดยางแต่สายไฟถูกฝังใต้ดินเพื่อซ่อนไม่ให้เสียลักษณะแอบบีแซ็งต์-ฟัว แอบบีแซ็งต์-ฟัว. แอบบีแซ็งต์-ฟัว (Abbey Sainte-Foy) แห่งกงก์เป็นจุดพักจุดหนึ่งของนักแสวงบุญบนถนนเซนต์เจมส์ที่นำไปสู่ซานเตียโกเดกอมโปสเตลาในประเทศสเปนปัจจุบัน การก่อสร้างสร้างบนฐานที่เดิมเป็นบาซิลิกาที่มีขนาดเล็กกว่า โดยมีแอ็บบอทโอโดริคเป็นผู้อำนวยการก่อสร้าง และสร้างเสร็จในปี ค.ศ. 1120 ลักษณะสถาปัตยกรรมเป็นแบบโรมาเนสก์ โดยใช้หินปูนที่มีในท้องถิ่นสลับกับหินชีสต์สีเทา หลังคาเป็นโดมขนาดใหญ่ตั้งอยู่บนจุดตัดที่ต่อมาพังทลายลงมา และมาสร้างใหม่ในคริสต์ศตวรรษที่ 15 สิ่งที่สำคัญที่สุดของแอบบีสำหรับนักแสวงบุญในยุคกลางคือองควัตถุของนักบุญเฟธ (St Faith) หรือ "นักบุญฟัว" ผู้พลีชีพเพื่อศาสนาในคริสต์ศตวรรษที่ 4 ชื่อของนักบุญมามีความสัมพันธ์กับวลี "Holy Faith" หรือ "ความศรัทธาอันศักดิ์สิทธิ์" กล่าวกันว่าในคริสต์ศตวรรษที่ 9 นักบวชจากกงก์ไปขโมยองควัตถุมาจากสำนักสงฆ์ที่ตั้งอยู่ไม่ไกลนักเพื่อจะหาวิธีสร้างความมั่งคั่งให้วัดจากการมาสักการะของนักแสวงบุญ วัดที่สร้างขึ้นมีจุดประสงค์สองประการ ประการหนึ่งก็เพื่อเป็นที่พำนักของนักแสวงบุญและประการที่สองเพื่อเป็นที่สำหรับนักบวชที่ใช้ทำพิธีทางศาสนาเจ็ดครั้งต่อวัน ฉะนั้นวัดจึงเป็นทั้งสักการะสถาน (shrine) สำหรับนักแสวงบุญและเป็นแอบบีสำหรับนักบวช ส่วนชาวเมืองก็มีวัดของตนเองอีกวัดหนึ่งที่อุทิศให้แก่นักบุญทอมัส เบ็คเค็ทซึ่งก็เป็นวัดโบราณเช่นกัน ในปี ค.ศ. แอบบีแซ็งต์-ฟัวก็ได้รับการขึ้นทะเบียนเป็นมรดกโลกโดยองค์การ การศึกษา วิทยาศาสตร์ และวัฒนธรรมแห่งสหประชาชาติ ที่เป็นส่วนหนึ่งของมรดกโลกถนนเซนต์เจมส์ในฝรั่งเศส (World Heritage Sites of the Routes of Santiago de Compostela in France) สิ่งที่เด่นที่สุดของแอบบีคืองานแกะสลักหินอันละเอียดงดงามบนหน้าบันที่เป็นภาพการตัดสินครั้งสุดท้ายGallery</doc>
