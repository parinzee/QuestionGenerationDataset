<doc id="257055" url="https://th.wikipedia.org/wiki?curid=257055" title="มิสเตอร์ฟูลสวิง">มิสเตอร์ฟูลสวิง Mr. Fullswing () เป็นการ์ตูนญี่ปุ่น เขียนโดยซูซูกิ ชินยะ (Shinya Suzuki) การ์ตูนเกี่ยวข้องกับกีฬาเบสบอล ตีพิมพ์ในนิตยสารโชเน็นจัมป์ เริ่มตีพิมพ์รวมเล่มครั้งแรกในปี 2001 มีทั้งหมด 24 เล่มจบ ตัวเอกของเรื่องคือ "ซารุโนะ อามาคุนิ" เด็กหนุ่มที่ผ่านโลกมา 15 ฝน โดยไม่มีแฟน ได้แต่ทำตัวลามกไปวันๆ จนปีนี้ เขาก็ได้ไปพบรักแท้เข้ากับ "โทริอิ นางิ" สาวผู้จัดการชมรมเบสบอลเข้า ทำให้ตัดสินใจเข้าชมรมเบสบอลจูนิชิที่เคยรุ่งเรืองในอดีตไปทั้งๆที่ไม่รู้กฎกฎิกาการเล่นเบสบอลเสียด้วยซ้ำ ที่แห่งนี้ทำให้เขาได้รู้จักกับกีฬาเบสบอลมากขึ้น ได้มีเพื่อนพ้องที่เชื่อใจ และเป็นเส้นทางไปสู่นักเบสบอลมืออาชีพเพื่อที่จะได้พานางิไปสู่โคชิเอ็งที่เธอฝันไว้ จุดเด่นของเรื่องมิสเตอร์ฟูลสวิง นอกจากจะทำให้ผู้อ่านได้รู้จักกีฬายอดนิยมอันดับหนึ่งในญี่ปุ่นมากขึ้นแล้ว เหล่าตัวละครหลักของเรื่องยังนิยมยิงมุขกัน ไม่ขาดตอน โดยเฉพาะอย่างยิ่ง ซารุโนะตัวเอกของเรื่องนี้ จะชอบเล่นมุขกัดจิกการ์ตูนเรื่องอื่นๆหลายเรื่อง เช่น ดราก้อนบอล กัมดั้ม และอีกมากมายตัวละครโรงเรียนมัธยมปลายจูนิชิ ตัวละคร. โรงเรียนมัธยมปลายจูนิชิ. โรงเรียนมัธยมปลายจูนิชิ (十二支高校) - ชมรมเบสบอลจูนิชิเมื่อสมัย 20 ปีก่อน นำทีมโดยกัปตันที่ชื่อ"มุรานากะ โนริฮิโระ" พาทีมเข้าชิง และเป็นแชมป์โคชิเอ็งสามปีติดต่อกัน เรียกได้ว่าเป็นยุคทองแห่งจูนิชิเลยทีเดียว นอกจากนั้น เขายังเป็นตำนานของจูนิชิ ที่มีวงสวิงแรงเสียจนสามารถตีเบสบอลไปชนหน้าปัดนาฬิกาบนตึกเรียนแตกได้ แต่หลังจากนั้น ตำนานที่ทีมของมุรานากะได้สร้างไว้ก็กลายเป็นเพียงอดีต จูนิชิในปัจจุบันไม่มีเค้าความยิ่งใหญ่เมื่อสมัยยุคทองเลยแม้เพียงนิดเดียว NOTE - ตัวละครหลักทั้ง12ตัวในเรื่องนี้จะตั้งชื่อตาม 12นักษัตร ของจีน (จูนิชิ (十二支) แปลว่า 12 นักษัตร) ซารุโนะ อามาคุนิ (猿野天国, Saruno Amakuni) : (Saru - ลิง) พระเอกของเรื่อง นักเรียนชั้นม.4 ที่ทั้งลามก สกปรก และบ้าบอ แต่ก็มีความโดดเด่นมากในเรื่องความกล้าบ้าบิ่นและพละกำลังอันน่าเหลือเชื่อ เขาหวังว่าจะได้แสดงความเท่มาดนักกีฬาให้นางิ ผู้จัดการสาวชมรมเบสบอลที่เขาแอบปิ๊งได้เห็น จึงได้โม้ไปว่า "เขาคือนักกีฬาเบสบอลผู้เชี่ยวชาญทุกตำแหน่ง และตัวเขาเองนี่แหละ ที่จะเป็นคนสร้างตำนานของจูนิชิอีกครั้งเอง" แรงมหาศาลบวกกับความบังเอิญทำให้เขาสามารถท้าทายตำนาน ตีลูกโฮมรันไปถึงตึกเรียน สร้างรอยแตกอีกรอยไว้บนนาฬิกาได้สำเร็จ ก่อนจะเข้าสมัครเป็นสมาชิกชมรมเบสบอลของจูนิชิโดยที่ยังไม่รู้ว่าที่นั่นจะมีความยากลำบากอะไรรออยู่ ภายหลังจากที่ได้เข้าชมรมเบสบอล ซารุโนะผู้เปี่ยมไปด้วยพลัง ความมุ่งมั่นและโชค ก็มักจะได้ลงเล่นในตำแหน่งแบทเตอร์ อินุไค เม (犬飼 冥, Inukai Mei) : (Inu - สุนัข) หนุ่มผิวแทนมากฝีมือ เป็นพิชเชอร์หรือมือขว้างถนัดซ้าย ก่อนจะเข้าชมรมเบสบอลของจูนิชิเคยเป็นนักกีฬาชมรมซอฟต์บอลที่โรงเรียนอื่นมาก่อน ลูกขว้างของอินุไคเป็นลูกขว้างที่เปี่ยมด้วยพลังเกินกว่าจะเป็นลูกขว้างฝีมือเด็กม.4 ถึงอย่างนั้นเขาก็ยังไม่เคยประมาท และหมั่นฝึกฝนตัวเองอยู่เสมอ อินุไคเป็นหนุ่มที่เนื้อหอมมาก แต่เพราะเจ้าตัวไม่ค่อยชินกับการถูกผู้หญิงรุมล้อม จึงมักจะหน้าแดงเสมอเวลาที่กลุ่มแฟนคลับมาหา เขาเป็นคู่กัดเบอร์1ของซารุโนะที่พร้อมจะมีปากเสียงกันได้ทุกครั้งที่อยู่ด้วยกัน จุดเด่นของเขาอยู่ที่สีผิวและไฝที่ใต้ตาซ้าย ทัตสึรางาวะ ชินจิ (辰羅川 信二, Tatsuragawa Shinji) : (Tatsu - มังกร) เด็กหนุ่มที่ไม่เพียงจะเป็นแค่เพื่อนสนิทของอินุไค แต่ยังควบตำแหน่งแคชเชอร์ของอินุไคด้วย ทั้งคู่เป็นเพื่อนสนิทกันมาตั้งแต่เด็ก ทัตสึรางาวะหลงใหลในลูกขว้างของอินุไคจึงได้ติดตามและเป็นคู่แบตเทอรี่กันมาตลอด และเพราะความชาญฉลาดของเขา ทำให้เขาได้รับตำแหน่งเสนาธิการผู้คอยวางแผนการเล่นให้กับทีมม.4 มีจอนที่งอนยาวเป็นจุดเด่นจนทุกคนในเรื่องมักจะเรียกเขาว่าจอนมากกว่าเรียกชื่อ เนซึ จูโนะซึเกะ (子津 忠之介, Nezu Chūnosuke) : (Nezu - หนู) ถ้าไม่นับเพื่อนสนิทก่อนเข้าชมรมอย่างซาวามัตสึ คนที่สนิทกับซารุโนะที่สุดในทีมเบสบอลก็คงจะไม่พ้นเนซึคนนี้ เขาเป็นเด็กหนุ่มที่รักในกีฬาเบสบอลและใฝ่ฝันจะได้เป็นพิชเชอร์มือหนึ่งของทีมมาตลอด แต่เพราะไม่ได้มีความโดดเด่นทั้งด้านพละกำลังหรือด้านความเร็ว เขาจึงชดเชยสิ่งเหล่านั้นด้วยความมุมานะฝึกฝนชนิดรากเลือด ด้วยความหัวอ่อนและยอมคนของเขาจึงทำให้เขามักจะถูกซารุโนะแกล้งหรือล้อเลียนอยู่เสมอ จุดเด่นของเขาคือกระบนใบหน้า ผ้าคาดหัว และความพยายามที่ไม่แพ้ใคร บิโนะ โทมารุ (兎丸 比乃, Tomaru Pino) : (To - กระต่าย) เด็กหนุ่มผู้มาพร้อมกับหมวกไหมพรมและรอยเพนต์สามเหลี่ยมใต้ตา แม้จะตัวเล็กแต่ก็เป็นเจ้าของฝีเท้าลมกรด ใช้ความเร็วและคล่องตัวของตนมาชดเชยในจุดที่พร่องไป เพราะเป็นคนที่ชอบเล่นเกมมาก ทำให้เขามักจะพกเครื่องเกมติดตัวไปไหนมาไหนด้วยเสมอ ด้วยหน้าตาและนิสัยที่ยังเด็กของเขาทำให้เป็นที่เอ็นดูของสมาชิกในทีมทุกคน เป็นเพื่อนสนิทของชิบะ ชิบะ อาโออิ (司馬 葵, Shiba Aoi) : (Shiba - ม้า) เด็กหนุ่มชั้นม.4ที่แสนขี้อาย มีฝีมือโดดเด่นด้านการรับสกัดลูก ต้องการจะยืนอยู่บนสนามในตำแหน่งชอร์ตสตอป มักจะใส่แว่นดำและวอล์คแมนอยู่เสมอ เพราะขี้อายทำให้ไม่เคยเปิดปากพูดกับใคร นอกจากโทมารุแล้ว คนอื่นมักจะไม่ค่อยรู้ว่าชิบะต้องการจะสื่ออะไรให้คนในทีมเข้าใจ มีสัตว์เลี้ยงเป็นตัวเฟอร์เร็ตชื่ออุนะจัง โคเท็ตสึ ไทงะ (虎鉄大河, Kotetsu Taiga) : (Taiga - เสือ) รุ่นพี่ม.5 ผู้เล่นตัวจริงตำแหน่งเฟิร์สหรือเบส1 การพลิกแพลงใช้ความยืดหยุ่นของร่างกายมาเป็นประโยชน์สำหรับการรับบอลทำให้ลูกที่ส่งมาที่เบสที่เขายืนอยู่ไม่เคยหลุดมือไป ถนัดการตีลูกด้วยวงไม้แบบดาวน์สวิง เป็นพวกหนุ่มเพลย์บอยขี้หลีที่ชอบลากเสียงภาษาอังกฤษแปลกๆไว้ท้ายประโยค มักจะโพกหัวด้วยผ้าโพกหัวลายเสืออยู่เสมอ เป็นเพื่อนสนิทกับอิโนริ อิโนริ ทาเคโอมิ (猪里 猛臣, Inori Takeomi) : (Ino - หมู) ผู้เล่นตัวจริงตำแหน่งเลฟต์หรือปีกซ้าย เพราะเติบโตมากับบ้านสวนบ้านไร่ ทำให้อิโนริมีความเข้าใจในธรรมชาติ และเห็นถึงความเปลี่ยนแปลงของมัน เขาใช้จุดนี้ในการช่วยเล่นเบสบอล ทั้งสภาพลม สภาพดิน สามารถของได้ถึงความเป็นไปของเกม การเปลี่ยนแปลงของลูก ด้วยเหตุนี้ การรับหน้าที่ในตำแหน่งเลฟต์ของเขาจึงได้รับความไว้วางใจจากสมาชิกในทีมทุกคน อิโนริมักจะปรากฏตัวมาพร้อมกับลังกระดาษที่ใส่ผักสดจากไร่ที่บ้านมากมายมาแบ่งปันให้คนในทีมได้กินกันอยู่เสมอ อุชิโอะ มิคาโดะ (牛尾 御門, Ushio Mikado) : (Ushi - วัว) นักเรียนชั้นม.6 กัปตันชมรมเบสบอลจูนิชิ และผู้เล่นตัวจริงตำแหน่งเธิร์ดหรือเบสสาม เขาเป็นลูกคุณหนูของตระกูลอภิมหารวยล้นฟ้าที่ทุ่มความรักให้กับเบสบอลอย่างหมดใจ ชนิดที่กล้าพูดประโยคที่ว่า"คนรักของฉันก็คือสนามเบสบอล"ออกมาได้เต็มปากเต็มคำ เขาเป็นนักกีฬาเบสบอลที่มีความสามารถเพียบพร้อมทั้งด้านกำลัง ความแม่นยำ และความเร็ว นอกจากนั้น เขายังฝึกฝนอยู่สม่ำเสมอ และยังใช้เวลาว่างจากการฝึกไปกับการเช็ดทำความสะอาดอุปกรณ์และปรับหน้าดินสนามอยู่เสมอ เคยเป็นเพื่อนสนิทของคุสุกิริ กัปตันทีมเบสบอลโรงเรียนคาบุ แต่สาเหตุบางอย่างทำให้เกิดความบาดหมางกัน เฮบิงามิ มิโคโตะ (蛇神 尊, Hebigami Mikoto) : (Hebi - งู) นักเรียนชั้นม.6 เพื่อนสนิทของอุชิโอะ ที่รับตำแหน่งชอร์ตชตอปตัวจริงของทีมเบสบอลจูนิชิ เนื่องเพราะเฮบิงามิเติบโตมากับบ้านที่เป็นวัด จึงมักใช้เวลาไปกับการฝึกตน ฝึกสมาธิ การฝึกฝนนานปีของเขาทำให้เขามีพลังสมาธิที่แรงกล้าและประสาทสัมผัสที่คมกริบกว่าคนทั่วไป จนสามารถมองภาพการเคลื่อนไหวได้ช้าลงราวกับจะหยุดนิ่ง ลูกบอลที่พุ่งเข้ามาไม่มีลูกไหนที่สามารถผ่านเขาไปได้ ชิคาเมะ ซึซึระ (鹿目 筒良, Shikame Tsutsura) นักเรียนม.6 ผู้เป็นผู้เล่นตัวจริงของทีมเบสบอลจูนิชิ ตำแหน่งพิชเชอร์ ด้วยใบหน้าที่เหมือนตุ๊กตากับแก้มแดงก่ำทำให้ซารุโนะเรียกเขาว่ารุ่นพี่แก้มแดง เขาเป็นพิชเชอร์ฝีมือเฉียบขาดที่ขว้างลูกเปลี่ยนได้แม่นยำ จนนิยามลูกขว้างของเขาได้ว่าเป็นลูกที่คมราวใบมีดโกน เขามักใช้เวลาว่างไปกับการตกปลา และการอยู่กับคุณยาย ด้วยนิสัยอวดดีและปากเก่งของเขากับฝีมือขว้างลูกพิสดาร ทำให้สมัยม.ต้นโดนดูถูกจากคนอื่นและไม่มีแคชเชอร์สำหรับจับคู่แบตเทอรี่ ปัจจุบัน ได้จับคู่กับยักษ์ใหญ่มิโซเป็นคู่แบตเทอรี่สุดเก่งที่ยากรับมือ มิโซ ดันโฮ (三象 男歩, Mizou Danho) ยักษ์ใหญ่แห่งทีมจูนิชิ ผู้รับหน้าที่เป็นแคชเชอร์จับคู่กับชิคาเมะในสนามแข่ง ร่างกายที่ใหญ่โตบึกบึนทำให้ยากแก่การวิ่งทำโฮมเพลทของคู่ต่อสู้ ทั้งยังถนัดรับลูกทั้งสองมือ เข้ากับสไตล์การขว้างลูกของชิคาเมะ แต่กลับไม่ถนัดพูดเอาซะเลย ชิชิคาวะ บุน (獅子川文, Shishikawa Bun) รุ่นพี่ม.6จอมบ้าพาวแห่งทีมเบสบอลจูนิชิ ที่ทึกทักไปเองว่าตัวเองเป็นคู่แข่งอันดับหนึ่งของผู้เป็นกัปตันอย่างอุชิโอะ มีความบ้าบิ่นเกินคนเป็นจุดเด่น นิสัยคล้ายๆซารุโนะ ชอบทำตัวโดดเด่นกว่าคนอื่นอยู่เสมอ เช่น พกปืนไปไหนมาไหน หรือขี่มามาสนามแข่ง เป็นต้น ฮิซึจิทานิ ยูจิน (羊谷 遊人, Hitsujitani Yūjin) : (Hitsuji - แพะ) โค้ชชมรมเบสบอลจูนิชิที่พึ่งเข้ามารับหน้าที่ก็เล่นบทโหด เตรียมการทดสอบสุดยากไว้สำหรับคัดตัวเด็กม.4สำหรับเข้าชมรม แม้ดูจากภายนอกจะดูเป็นได้แค่ตาแก่ซกมก ติดม้า บ้าสาวไปวันๆ แต่ก็ยังมีเบื้องลึกเบื้องหลังเกี่ยวกับตัวตนและฝีมือที่แท้จริงของเขาอยู่ด้วย โทริอิ นางิ (鳥居凪, Torii Nagi) : (Tori - ไก่) ผู้จัดการชมรมเบสบอลสาวที่ซารุโนะหลงรัก เด็กสาวหน้าตาดีที่มีความรักให้แก่กีฬาเบสบอลอย่างมากมาย และใฝ่ฝันที่จะได้เห็นชัยชนะของชมรมเบสบอลจูนิชิในสนามโคชิเอ็งอีกครั้ง คิโยะคุมะ โมมิจิ (清熊 紅葉, Kiyokuma Momiji) สาวห้าวหนึ่งในผู้จัดการทีมเบสบอลจูนิชิที่มีหน้าอกหน้าใจใหญ่โตเป็นจุดเด่น เกลียดผู้ชายมาก เพราะคิดว่าเป็นสิ่งมีชีวิตที่ลามกและอุดมไปด้วยความคิดสกปรกโสมมอยู่เต็มหัว ซารุโนะเป็นหนึ่งในคนที่ถูกเพ่งเล็งและมักเป็นเหยื่อการใช้กำลังรุนแรงของเธออยู่เสมอ เนโกโกะ ฮิโนกิ (猫湖 檜, Nekoko Hinoki) สาวร่างเล็กหนึ่งในผู้จัดการทีมเบสบอลจูนิชิ มีงานอดิเรกคือการทำนายด้วยไพ่ทารอต และยังมีความแม่นยำสูงมากด้วย เธอมักจะพกตุ๊กตาแมวตัวใหญ่ไปไหนมาไหนด้วยเสมอ เมื่ออยู่ระหว่างการแข่งขัน เธอมักจะใช้ไพ่ทำนายผลที่จะเกิดขึ้นและใช้ตุ๊กตาแมวเป็นตัวแทนเธอบอกผลที่ได้จากการทำนาย ชอบพูดลท้ายประโยคด้วยเสียงเนี๊ยวเหมือนแมว ยามาโกะ นาเดชิโกะ (夜摩狐 撫子, Yamako Nadeshiko) สาวมิโกะหนึ่งในผู้จัดการทีมเบสบอลจูนิชิ ในสายตาคนอื่น เธอเป็นหญิงสาวที่ขี้อาย เรียบร้อยน่ารักและสมเป็นกุลสตรีอย่างที่สุด แต่เนื้อในนั้นไม่ใช่อย่างที่คนอื่นเห็นจากภายนอกเลย ซาวามัตสึ เคนโง (沢松健吾, Sawamatsu Kengo) เพื่อนซี้ของซารุโนะที่ร่วมหัวกันกระทำอุกอาจมามาก เช่น ตะลุยเข้าไปในห้องเปลี่ยนเสื้อของสาวๆ นอกจากจะเป็นเพื่อนที่สนิทที่สุดคนนึง เขายังเป็นผู้คอยฝึกสอน ให้คำแนะนำกับซารุโนะก่อนที่จะเข้าชมรมอีกด้วย หลังจากที่ซารุโนะเข้าชมรมเบสบอล ก็ได้ตัดสินใจเข้าชมรมหนังสือพิมพ์ คอยทำข่าวชมรมเบสบอลจูนิชิ และหาข้อมูลทีมคู่แข่งมาให้อยู่เนืองๆ อุเมะโฮชิ รุย (梅星 塁, Umehoshi Rui) หญิงสาวผู้เป็นหัวหน้าชมรมหนังสือพิมพ์ที่ซาวามัตสึเป็นสมาชิกอยู่ ทั้งสองคนมักจะมาทำข่าวเบสบอลโรงเรียนด้วยกันเสมอ เธอเป็นเจ้าของข้อมูลของนักเบสบอลม.ปลายโดยทั่วและหลงใหลในหนุ่มๆหน้าตาดี เธอมักจะแอบถ่ายรูปหนุ่มๆในชมรมเบสบอลจูนิชิอยู่เสมอ คุโระเฮียว อิซเซ็น (黒豹一銭, Kurohyo Issen) อดีตแคชเชอร์ฝีมือดีประจำชมรมเบสบอลจูนิชิที่เลิกเล่นเบสบอลไปด้วยสาเหตุเพราะคู่หูประสบอุบัติเหตุ หลังจากนั้นก็คถือคติเงินคือพระเจ้า ใช้เวลาส่วนใหญ่ไปกับการทำมาค้าขาย ทำงานพิเศษเพื่อนำเงินไปเป็นค่ารักษาให้เพื่อนคู่หูของตน ปัจจุบัน หลังจากได้รู้จักกับเนซึ ทำให้เขากลายมาเป็นคนช่วยฝึกซ้อม ลับฝีมือให้เนซึโรงเรียนมัธยมปลายคาบุ โรงเรียนมัธยมปลายคาบุ. โรงเรียนมัธยมปลายคาบุ (私立華武高校) ทีมเบสบอลโรงเรียนคาบุได้ตำแหน่งแชมป์เบสบอลไซตามะ และได้ไปแข่งขันที่โคชิเอ็งมาแล้วถึง5ปีซ้อน เรียกได้ว่าเป็นศัตรูที่เก่งกาจที่สุดของจูนิชิก็ว่าได้ มีสัญลักษณ์ประจำทีมเป็นรูปดอกไอริส และนำทีมโดยกัปตันทีมที่ชื่อ คุสุกิริ มุไง NOTE - ตัวละครหลักในทีมนี้ ตั้งชื่อจากชื่อดอกไม้ทั้งหมด คุสุกิริ มุไง (屑桐無涯, Kuzukiri Mugai) : (kiri - ดอกเพาโลว์เนีย) นักเรียนชั้นม.6ผู้รับตำแหน่งกัมตันทีมคาบุผู้เคร่งครัดและมากฝีมือ ด้วยความสามารถในการขว้างลูกของเขาที่เรียกว่า"เทคนิคควงสว่าน" ทำให้เขาเป็นพิชเชอร์ที่มีฝีมือร้ายกาจ และช่วยให้ทีมคาบุคว้าตำแหน่งแชมป์ไซตามะ เข้ารอบการแข่งขันโคชิเอ็งมาโดยตลอด เขาเป็นกัปตันที่มีความเข้มงวด ทำไมทีมคาบุต้องฝึกฝนอย่างหนักอยู่สม่ำเสมอ จนที่สนามเบสบอลโรงเรียนมีซากอุปกรณ์ที่พังจากการฝึกซ้อมกองกันพะเนิน เพราะครอบครัวที่ยากจนและต้องดูแลน้องๆอีกถึง4คน ทำให้เขามีความมุ่งมั่นอย่างแรงกล้าที่จะเป็นนักกีฬาเบสบอลมืออาชีพ หาเลี้ยงครอบครัว มีรอยแผลเป็นจนใบหน้ายาวไปถึงไหล่ซ้ายซึ่งเกิดจากการเข้าไปช่วยน้องสาวที่ติดอยู่ในบ้านที่ไฟไหม้จากก้นบุหรี่ของพ่อ หลังจากเหตุการณ์นั้น คุสุกิริก็จะเพนท์หน้าด้วยสีทับรอยแผลเป็นไว้ตลอด สมัยมัธยมต้นเคยเป็นเพื่อนร่วมทีมและเพื่อนสนิทที่สุดของอุชิโอะ กัปตันทีมจูนิชิ มีงานอดิเรกคือการพับกระดาษ จรวดกระดาษที่เขาเป็นคนพับนั้นร่อนได้ไกลมาก โรกุ ชูโบะทัน (朱牡丹録, Roku Shubotan) : (roku - ดอกโบตั๋น) เซนเตอร์ทีมตัวจริงของโรงเรียนคาบุที่มีความคล่องแคล่วสูง หนุ่มชั้นม.5ผิวแทนตัวเล็กคนนี้ มักจะสนุกสนานกับการพกพามือถือและคอมพิวเตอร์โน้ตบุคไปไหนมาไหนด้วยตลอด งานอดิเรกคือการส่งเมลคุยกับคนอื่นหรือเล่นคอมพิวเตอร์ ทุกประโยคที่เขาพูดจะต้องลงลงท้ายด้วยตัวอีโมติคอนเสมอ นอกจากการพูดจาแปลกๆของเขาแล้ว เขายังมีจุดเด่นในด้านอื่นๆ เช่นการแต่งตัวแปลกๆที่มักจะสวมหมวกปักลายดอกโบตั๋นอยู่ตลอดเวลาและแปลงยูนิฟอร์มทีมให้เป็นเสื้อกั๊ก ทรงผมแปลกๆที่ต้องใช้กิ๊บและผ้าพันจนเสียเวลาทำผมนานๆ และการเพนต์สีพาดที่กลางหน้าเป็นเอกลักษณ์ หลังจากจบการแข่งขันกับทีมอื่น เขาจะเป็นผู้รับหน้าที่ (ที่ไม่มีใครสั่ง) วาดภาพดอกไอริสกลางสนามเบสบอลของทีมโรงเรียนที่แพ้เพื่อเป็นการเตือนสติว่าผู้แพ้อย่าคิดจะลองดีกับทีมคาบุอีก ก่อนที่จะใช้มือถือถ่ายรูปอย่างสนุกมือ คุโบ ฮาคุชุน (久芒白春, Kubo Hakushun) : (kubo - ดอกหญ้า) เด็กหนุ่มชั้นม.5ผู้รับหน้าที่สกัลลูกหรือชอร์ตสตอปตัวจริงแห่งทีมคาบุ เพราะเป็นคนขี้หนาวทำให้ต้องพันผ้าพันคอผืนยาวอยู่เสมอ นอกจากนั้น หวัดเรื้อรังยังทำให้เขาน้ำมูกไหลอยู่ตลอดเวลา ถึงขนาดที่ว่าท้ายประโยคทุกประโยคที่พูดนั้นจะต้องตามด้วยเสียงสูดน้ำมูก (และนั่นก็เป็นเหตุผลที่ทำให้ของโปรดของเขาคือทิชชู่เนื้อนุ่มและผ้าพันคอต่างๆ) บุคลิกนอกสนามของเขาจะเป็นคนเรื่อยๆเอื่อยๆ แต่เมื่ออยู่ระหว่างการแข่งขัน การตัดสินใจในแต่ละเกมของเขาจะรวดเร็วและถูกต้องเสมอ การรับลูกของเขาค่อนข้างแปลกจากกว่าการรับลูกของชอร์ตสตอปคนอื่นๆ เพราะเขาถนัดใช้เท้าในการสกัดลูกราวกับเป็นนักฟุตบอล มิยานางิ บาคาระ (御柳芭唐, Miyanagi Bakara) : (yanagi - ดอกเห็ด) มิยานางิหรือที่โรกุเรียกว่ามิยะนั้น เป็นเด็กหนุ่มชั้นม.4ที่มักจะปรากฏตัวมาพร้อมกับหมากฝรั่งในปากและรอยเพนต์สีแดงใต้ตา ชอบการเสี่ยงดวงอย่างการพนันหรือทอยลูกเต๋ามาก นอกจากนั้นยังเป็นคนชอบเที่ยว ชอบจีบสาวไปทั่ว ของโปรดคือหมากฝรั่ง และของที่เกลียดมากคือสับปะรด (เพราะว่ามีรสสากลิ้น) เขาทำหน้าที่เป็นตัวยืนเบส3ที่มีฝีมือในการตีลูกเก่งกาจเสียจนน่ากลัว การตีลูกของเขาทำให้นักเล่นหลายโรงเรียนถึงกับท้อแท้และถอดใจสู้ ท่าตีของเขาเป็นท่ายืนที่เลียนแบบเทพอารักษ์วัดในศาสนาชินโต ที่ใช้การสปริงตัวของร่างกายในการช่วยออกแรงตี ในอดีตเลยเป็นเพื่อนสนิทกับอินุไคและทัตสึรางาวะ แต่เพราะเหตุความเข้าใจผิดในอดีตทำให้กลายเป็นศัตรูกันตั้งแต่นั้นเป็นต้นมา โอกะ บันโฮ (桜花蛮奉, Oka Banho) : (oka - ดอกซากุระ) ยักษ์ใหญ่ผู้รับหน้าที่แคชเชอร์ให้กับกัปตันทีมคุสุกิริ เป็นเพียงคนเดียวในทีมที่สามารถรับลูกของคุณคุสุกิริได้อย่างแม่นยำ จุดเด่นคือร่างกายใหญ่โตที่มีพละกำลังมหาศาล และอีกจุดเด่นที่ไม่น่าเชื่อก็คือ เขาเป็นชายที่เนื้อหอมมากในโรงเรียน มักจะใช้เวลาว่างไปกับการหมกตัวอยู่ในโรงเก็บของที่ภายในจัดไว้อย่างเรียบร้อยคล้ายห้องรับแขกเล็กๆ เล่นกับสาวๆมากมาย ซุยเซ็น ฮาโรกุ (帥仙刃六, Suisen Haroku) : (suisen - ดอกนาซีซัส) พิชเชอร์ประจำทีม2ของทีมเบสบอลคาบุ คำพูดติดปากคือ "...แล้วไง" "...ทำไม" หรือคำอื่นๆที่เป็นการลงท้ายด้วยประโยคคำถาม เขามักจะใช้ผ้าปิดตาขวาของตัวเองไว้เสมอเพื่อเป็นการฝึกฝนตัวเอง มีคุสุกิริเป็นเป้าหมาย และพยายามที่จะยืนอยู่ในตำแหน่งพิชเชอร์มือหนึ่งแทนที่คุสุกิริให้ได้ ใช้ลูกขว้าง"สกรูไดรฟ์"ในการพิฆาตทีมคู่ต่อสู้ แต่เพราะพ่ายแพ้ให้กับทีมจูนิชิในการแข่งนัดอุ่นเครื่องก่อนการแข่งขันเขตไซตามะ ทำให้เขาถูกลงโทษ ลดขั้นไปอยู่ทีม3 และต้องฝึกหนักยิ่งกว่าเดิมเสียอีก มีงานอดิเรกคือชอบชมวิทิวทัศน์โดยเฉพาะทะเลจะชอบเป็นพิเศษ โชบุ คันโทกุ (菖蒲, Shobu Kantoku) : (shobu - ดอกไอริส) โค้ชทีมเบสบอลคาบุ ที่นอกจากส่วนสูง172 เซนติเมตรแล้ว ทุกอย่างก็ดูจะเป็นความลับไปซะหมด (รวมถึงหน้าตาด้วย) การแต่งกายแบบย้อนยุคและหน้ากากที่สวมปิดบังใบหน้าเสมอเป็นจุดเด่นของเขา เขาเป็นผู้วางรูปแบบและแผนต่างๆสำหรับการแข่งขัน เป็นดั่งกุนซือที่สมาชิกทีมทุกคนให้ความเคารพ ชื่อโชบุของเขามีความหมายว่าดอกไอริส ซึ่งเป็ฯสัญลักษณ์ของทีมคาบุนั่นเองโรงเรียนมัธยมปลายเซเว่นบริดจ์ โรงเรียนมัธยมปลายเซเว่นบริดจ์. โรงเรียนมัธยมปลายเซเว่นบริดจ์ (私立セブンブリッジ学院) หรือที่มีตัวย่อว่า7b เป็นโรงเรียนที่พึ่งก้าวเข้าสู่วงการการแข่งขันเบสบอล และสามารถเข้าไปเจอกับคาบุในรอบชิงชนะเลิศประจำหน้าร้อนได้อย่างรวดเร็วและมีฝีมือที่สูสีกัน สมาชิกหลักในทีมนั้นมีความผูกพันและร่วมทีมเบสบอลกันมาตั้งแต่สมัยประถมโดยเคยใช้ชื่อทีมว่า"ไวลด์โจ๊กเกอร์"มาก่อน โดดเด่นด้านการป้องกันและรูปลักษณ์สุดพิสดารของสมาชิกทีม (?) NOTE - ตัวละครหลักในทีมนี้ ตั้งชื่อจากชื่อไพ่ทั้งหมด โทริอิ เค็นบิชิ (鳥居剣菱, Torii Kenbishi) : (ken - spade) เด็กหนุ่มชั้นม.6 ผู้รับตำแหน่งกัปตันทีมและพิชเชอร์ตัวจริงของทีมในเวลาเดียว เป็นพี่ชายแท้ๆของนางิ ผู้จัดการสาวทีมจูนิชิที่ซารุโนะแอบชอบ เป็นหนุ่มขี้เซาที่พร้อมจะหลับได้ทุกที่ เพราะความขี้เกียจจึงมักจะปรากฏตัวมาในสภาพที่ยังแต่งตัวไม่เรียบร้อยและผมที่รวบไว้อย่างง่ายๆอยู่เสมอ ร่างกายที่อ่อนแอและโรคร้ายรุมเร้าตั้งแต่เด็ก ทำให้เขาต้องห่างเบสบอลไป แต่เพราะความพยายามฝึกฝน ทำให้เขาได้รับการยอมรับจากโค้ช ซ้ำยังเป็นเหมือนกับศูนย์รวมและกำลังใจให้กับสมาชิกทีมทุกคนอีกด้วย ผลจากการฝึกฝนข้อมือและกล้ามเนื้ออย่างสม่ำเสมอทำให้เขามีลูกขว้างที่ร้ายกาจ ลูกที่ถนัดใช้คือลูกตรงMoving Fast Ball ที่ขึ้นชื่อทั้งเรื่องความเร็วและความแรงของลูก ยากที่จะหวดไม้ทัน เพราะลูกตรงอาวุธลับของเขาที่ไม่เคยมีใครทำลายได้ทำให้เขาได้รับฉายา"บังเกอร์บัสเตอร์"หรือ"นักทำลายหลุมหลบภัย" เค็นบิชิมีความลับที่ปิดบังน้องสาวและสมาชิกทีมทุกคนไว้ คืออาการป่วยสมัยเด็กของเขานั้นยังไม่หายดี ผู้ที่รู้ความจริงเรื่องนี้มีเพียงโค้ชทีมและซารุโนะเท่านั้น โค้ชจึงปิดบังคนอื่นไว้ด้วยการใช้ข้ออ้างที่ว่า"เขาเป็นอาวุธลับ" ช่วยให้เขาไม่ต้องเหนื่อยจนเกินไปในการแข่งขัน นากามิยะ คุอิน (中宮紅印, Nakamiya Kuin) : (nagamiya - empress)/(kuin - queen) นักเรียนชั้นม.6คู่หูแบตเทอรี่ของเค็นบิชิ เป็นกระเทยตัวจริงเสียงจริงที่มักจะใช้เวลาว่างไปกับการบำรุงผิวพันธุ์ และมีใจให้กัปตันทีมอย่างเค็นบิชิ มีดวงตาสีเหลืองที่ข้างขวาถูกซ่อนไว้ใต้ผมหน้า รูปร่างหูที่เรียวแหลมและสไตล์การแต่งหน้าที่สุดโต่งเป็นจุดเด่น แม้ว่าจะมีนิสัยแปลกๆแต่เขาก็เป็นแคชเชอร์ฝีมือดีที่ไม่เพียงแต่จะจับคู่กับพิชเชอร์ลูกตรงอย่างเค็นบิชิเท่านั้น เขายังทำหน้าที่จับคู่แบตเทอรี่กับนากามิยะ เอซึ น้องชายฝาแฝดของเขาอีกด้วย การเปลี่ยนแปลงลูกอิสระโดยไม่มีการส่งสัญญาณกับแคชเชอร์ล่วงหน้าเป็นจุดเด่นที่น่ากลัวเกินรับมือของคู่หูแบตเทอรี่คู่นี้ นับเป็นความสามารถที่ผู้ที่มีความผูกพันกันมากถึงจะมีได้จริงๆ นอกจากนั้น เขายังมีฝีมือและเทคนิกการตีที่ชาญฉลาด เช่น การบันด์ลูกในศึกการแข่งขันกับทีมจูนิชิด้วยท่าที่มีชื่อกิ๊บเก๋ว่า"กลเม็ดตีทรงเสน่ห์ chanal No.5" คิริซากิ จาคุ (霧咲雀, Kirisaki Jaku) : (jaku - jack) จาคุเป็นเด็กหนุ่มชั้นม.6ที่รับตำแหน่งเธิร์ดหรือตัวยืนเบส3 เขาเป็นผู้มีความพั๊งค์ร็อกในเลือดสูง สวมแฮร์แบนด์สกรีนลายใยแมงมุม เจาะปากใต้ริมฝีปากล่าง3รู พูดน้อยเสียจนจับใจความประโยคไม่ได้ ขี้หงุดหงิด ขี้รำคาญ และมักจะใช้เวลาว่างไปกับการซื้อเสื้อผ้าและการเลี้ยงแมงมุมทารันทูลาของเขา แม้รูปลักษณ์ภายนอกจะดูน่ากลัว แต่เขาก็เป็นบุคคลที่มีความสามารถในการเล่นเบสบอลที่น่าทึ่ง ฝีเท้าที่รวดเร็วและความสามารถในการไต่กำแพงที่ไม่น่าเชื่อ ช่วยเพิ่มพื้นที่การป้องกันการทำแต้มจากฝ่ายตรงข้าม และป้องกันลูกที่จะลอยข้ามแสตนด์ไป นอกจากนั้น เขายังมีสายตาที่เฉียบคม สามารถตีลูกได้อย่างแม่นยำราวกับแมงมุมดักจับเหยื่อ หวัง เถาฉือ (王桃食, Wang Taoshi) : (wang - king) ชอร์ตสตอปตัวจริงของทีมเซเว่นบริดจ์ เด็กหนุ่มชั้นม.6ที่มีรูปลักษณ์เหมือนหลุดออกมาจากคณะกายกรรมจีน เครื่องแต่งกายที่เหมือนชาวจีนและผมสองสี (แดง-บลอนด์) ของเขาเป็นจุดเด่นที่ชวนสะดุดตา งานอดิเรกคือการได้ไปเที่ยวซื้อของในย่านไชน่าทาวน์ ของโปรดคือหมั่นโถวและลูกท้อ เขาประยุกต์ศาสตร์จีนหลายแขนง รวมถึงกลยุทธ์จากไพ่นกกระจอกในการแข่งเบสบอล เขาหลีกเลี่ยงการวิ่งหรือไถลไปกับพื้นสนามด้วยใช้การตีลังกาโลดโผนแบบกายกรรมจีนไปในจุดต่างๆของสนามแทน อุตสึวะ โดบง (空環土本, Utsuwa Dobon) : (Dobon - card game) ตัวละครที่หน้าตาห่างจากความเป็นมนุษย์ที่สุดในเรื่องมิสเตอร์ฟูลสวิง โกเล็มร่างยักษ์ที่มีปากเหมือนกระปุกออมสินนี้เป็นนักเรียนชั้นม.6ผู้รับตำแหน่งเซ็นเตอร์ตัวจริงประจำทีมเซเว่นบริดจ์ มีงานอดิเรกคือการกิน กิน กิน คนที่ยืนอยู่ข้างๆโดบงควรต้องระวังตัว เพราะหากประมาทก็อาจถูกกลืนไปได้ กิแกนต์เมาท์เท่นเป็นท่าโดดที่โดบงใช้ป้องกันลูกได้แม้ลูกหวังโฮมรัน นากามิยะ เอซึ (中宮影州, Nakamiya Ace) : (ace - ace) น้องชายฝาแฝดของนากามิยะ คุอิน พิชเชอร์ลูกเปลี่ยนแปลง ยึดถือคติที่ว่า"ไม่มีอะไรในโลกนี้ที่ขโมยไม่ได้" มีความสนใจในเรื่องมายากลไพ่อย่างมาก และเล่นได้จนเชี่ยวชาญ เขามักใช้เวลาว่างไปกับการจีบสาว (ด้วยมุกกลไพ่) และเพราะไม่อยากมีผมสีแดงเหมือนกับพี่ชายของตัวเองที่ผันตัวไปเป็นกระเทย จึงได้ย้อมผมตัวเองเป็นสีทองแทน เอซึมีความสามารถในการนำลูกขว้างของคนมาใช้เป็นลูกของตัวเอง แค่เพียงได้เห็นสักครั้ง เขาก็จะสามารถเลียนแบบมันได้แทบจะสมบูรณ์แบบ ไม่ว่าจะเป็นลูกสกรูไดรฟ์ของซุยเซ็นแห่งทีมคาบุ ลูกใบมีดโกนของรุ่นพี่ชิคาเมะแห่งทีมจูนิชิ หรือแม้แต่ลูกชู้ตสวัสดิกะของมุเรียวโดแห่งทีมมันจิ เมื่อรวมความสามารถในการเปลี่ยนแปลงลูกได้อย่างหลากหลายเข้ากับความสามารถของพี่ชายฝาแฝดอย่างคุอิน และสายสัมพันธ์ทางสายเลือดที่ไม่มีทางตัดขาดของทั้งคู่ที่ทำให้ใช้ลูกต่างๆได้โดยไม่ต้องใช้สัญญาณบอกใดๆ ทำให้ทั้งคู่เป็นหนึ่งในคู่แบตเทอรี่ที่น่าจับตามองมาก โฮโช อิชโชคุ (宝町一直, Hosho Itshoku) : (itshoku - poker"straight") เด็กหนุ่มชั้นม.5 หนึ่งในสมาชิกทีมเชิงรุกของเซเว่นบริดจ์ผู้มีงานอดิเรกในการเข้าครัวและหลงใหลในจังหวะแซมบ้า เขามักจะทำอาหารโปรดของเหล่าสมาชิกในทีมให้พวกเขากินเสมอ ถึงแม้ว่าอาหารส่วนใหญ่จะกินไม่ได้ก็ตาม ทักษะในการใช้มีดของเขาผสานเข้ากับทักษะในการตีลูกเบสบอล ทำให้ฝีมือการตีลูกของเขาที่แม้จะดูไม่มีรูปแบบแต่ก็เป็นเลิศไม่แพ้ใคร คำพูดติดปากของเขาคือคำว่า"สุดยอดไปเลย" ฟุรุยะ นิจิเอะ (古家日会, Furuya Nichie) : (furuya - poker"full house") เด็กหนุ่มชั้นม.4 หนึ่งในสมาชิกทีมรุกของเซเว่นบริดจ์ที่มีงานอดิเรกที่ออกจะโตเกินอายุ เขามักใช้เวลาไปกับการศึกษาปรัชญาของเหล่านักปราชญ์ทั้งหลาย ทักษะการเล่นเคนโด้และมันสมองชาญฉลาดทำให้เขาสามารถเข้าใจลูกเล่นในลูกตีของพิชเชอร์ทีมอื่นๆได้อยากไม่ยากเย็น คาบุคุวะ ฮิคารุ (兜鍬光, Kabukuwa Hikaru) : (hikaru - poker"flash") เด็กหนุ่มชั้นม.5 หนึ่งในสมาชิกทีมเชิงรุกของเซเว่นบริดจ์ เขาคือเด็กหนุ่มผู้รักในการสะสมแมลง รอยเพนต์คล้ายรูปก้นหอยที่แก้มและหมวกกันฝนที่สวมอยู่ตลอดทำให้เขาดูเป็นคนค่อนข้างพิลึกทีเดียว โทรัมปู โจคาคุ (東蘭風城郭, Torumpu Jokaku) : (torumpu - trump)/(jokaku - joker) โค้ชที่มีอายุการทำงานยาวนานที่สุดในบรรดาโค้ชทั้งหลาย ด้วยวัย83ปีที่ควรจะเกษียณได้แล้ว แต่ซุปเปอร์คุณปู่คนนี้ก็ยังออกกำลัง โหมยกเวจท์ทุกวันจนร่างกายแข็งแรง เป็ชโค้ชให้กับเหล่าสมาชิกมาตั้งแต่สมัยที่ยังอยู่ทีมไวลด์กันแมน เขาเป็นคนแรกที่ได้รับรู้ในความพรสวรรค์และพรแสวงด้านกีฬาเบสบอลของเค็นบิชิ ทั้งยังเป็นคนแรกที่รู้ถึงอาการป่วยของเค็นบิชิและช่วยปิดบังตลอดมาอีกด้วย ในการประชุมก่อนการแข่งขัน โค้ชโทรัมปูมักจะปลุกใจเหล่าสมาชิกทีมด้วยโชว์หลอกเด็ก การเปิดไพ่ที่แปะไว้บนหน้าผากเพื่อดูหน้าไพ่ ทำนายผลการแข่งขัน (ซึ่งก็เห็นปู่แกทำนายว่าครั้งนี้ชัยชนะต้องเป็นของเซเว่นบริดจ์100%อยู่ทุกครั้งไป)โรงเรียนมัธยมปลายโคคุเซ็น โรงเรียนมัธยมปลายโคคุเซ็น. โรงเรียนมัธยมปลายโคคุเซ็น (私立黒撰高校) เป็นโรงเรียนที่ขึ้นชื่อเรื่องชมรมเบสบอล บุคคลที่เป็นโค้ชให้ทีมเบสบอลโคคุเซ็นนั้น คือ "มุรานากะ โนริฮิโระ" ชายผู้เป็นตำนานของจูนิชิและเคยพาทีมเบสบอลจูนิชิสู่ยุคทอง โดยมีลูกชายทั้งสองของเขาเป็นตัวหลักนำทีม ทั้งยูนิฟอร์ม ทั้งตัวลูกชายและสมาชิกในทีมทุกคนมีกลิ่นอายของกลุ่มชินเซนกุมิอยู่มาก เพราะอาจารย์ชินยะหรือผู้แต่งนั้นเคยเป็นผู้ช่วยนักเขียนของอาจารย์โนบุฮิโระ วาสึกิในการเขียนเรื่องซามูไรพเนจร และมีความชอบในคาแรคเตอร์ของกลุ่มตำรวจลับกลุ่มนี้เป็นอย่างมาก "อยากเขียนถึงกลุ่มชินเซนกุมิในงานของตัวเองซักครั้ง"คือประโยคที่เขาได้ตอบไว้ NOTE - ตัวละครหลักในทีมนี้ ตั้งชื่อจากชื่อนักรบญี่ปุ่นในอดีตทั้งหมด มุรานากะ ไค (村中魁, Muranaka Kai) : (kai - 島田魁) ลูกชายคนโตของโนริฮิโระ เด็กหนุ่มชั้นม.6ผู้รับตำแหน่งทั้งกัปตันและพิชเชอร์มือหนึ่งของทีมโคคุเซ็น ชื่นชอบการดื่มชา การเล่นเกมหาไพ่ และภาษาโบราณอย่างกลอนไฮกุเป็นพิเศษ เรียกได้ว่าเป็นเด็กหนุ่มที่เป็นชายชาติญี่ปุ่นอย่างแท้จริง ด้วยการฝึกฝนและพรสวรรค์ทางสายเลือดจากพ่อ ทำให้ไคเป็นพิชเชอร์ที่มีฝีมือร้ายกาจมาก นิ้วมือที่แข็งแรงจากการฝึกฝนทำให้เขาสามารถทำได้แม้การใช้นิ้วเจาะทะลุหนังสือ เขามักใช้ลูกขว้าง"โคมาจิ" ซึ่งเป็นการขว้างลูกรูปแบบนักเกิ้ลบอลที่ทำให้เกิดการส่ายของบอลในอากาศได้ โคมาจิของเขาซึ่งเป็นลูกนักเกิ้ลบอลความเร็วสูงจึงทำให้ผู้ตีมองเห็นลูกบอลเป็นหลายลูก ยากที่จะตีโดนได้นั่นเอง ที่มาของชื่อไคมาจากชื่อของ"ชิมาดะ ไค" นักรบผู้ได้ชื่อว่าเป็นนักรบร่างยักษ์ที่มีพละกำลังมหาศาล มุรานากะ ยูทาโร่ (村中由太郎, Muranaka Yutarou) : (yutarou - 岸島由太郎) ส่วนใหญ่แล้วคนในทีมมักจะเรียกเขาว่า"ยูตะ" เขาเป็นลูกชายคนเล็กของโนริฮิโระ เด็กหนุ่มม.4ผู้รับหน้าที่เป็นคลีนอัพหรือแบตเตอร์เบอร์4แห่งทีมโคคุเซ็น นอกจากนั้น เขายังเป็นคู่หูแบตเทอรี่ รับหน้าที่เป็นแคชเชอร์ของพี่ชายของเขาอีกด้วย พละกำลังมหาศาลของเขาทำให้เขาสามารถพลิกรถให้ตะแคงข้างได้สบายๆ รักในการตั้งแคมป์และชอบกินปลามาก (ชอบปลาแซลมอนมากเป็นพิเศษ) ไม่ถนัดเรื่องเรียนหนังสือและกิริยามารยาทเอามากๆ และสิ่งที่ไม่ถูกโฉลกที่สุดในโลกคือมะเหงกของชายผู้เป็นพ่อนั่นเอง ยูตะเป็นเด็กหนุ่มซื่อๆ ที่ใฝ่หาความแข็งแกร่งอย่างตรงไปตรงมา ตื่นเต้นกับอะไรได้ง่ายๆ และมักจะทำตัวอยู่ไม่สุขเสมอ เพราะการฝึกฝนด้วยการเดินกลับหัวเป็นประจำทำให้เขามีพลังแขนมากกว่าคนทั่วไป เขามีไม้ตีสุดพิสดารที่ชื่อ"โมโนโฮชิซาโอะ"ซึ่งเป็นไม้ตีทำพิเศษที่มีความยาวมากกว่าไม้ทั่วไป และพันด้วยตะกั่วทั้งไม้ หากไม่มีพลังแขนน่าเหลือเชื่อแบบเขาแล้วล่ะก็ คงไม่สามารถใช้ไม้นี้ได้อย่างแน่นอน ชื่อของยูทาโร่นั้นมาจากชื่อของ"คิชิจิม่า ยูทาโร่" สมุหบัญชีประจำกลุ่มชินเซนกุมิ โคะอุด้ง อิซามุ (小饂飩勇, Koudon Izamu) : (koudon - 近藤勇) เธิร์ดหรือตัวยืนเบสสามแห่งทีมโคคุเซ็น ชื่อโคะอุด้งแผลงมาจากชื่อของ"คอนโด้ อิซามุ" หนึ่งในผู้นำกลุ่มชินเซ็นกุมิ ฮิจิคาตะ โทชิ (泥方歳, Hijikata Toshi) : (hijikata - 土方歳三) ชอร์ตสตอปแห่งทีมโคคุเซ็น ชื่อฮิจิคาตะโทชินั้นได้ทั้งชื่อและนามสกุลมาจากหนึ่งในหัวหน้าหน่วยรบของชินเซนกุมิ "ฮิจิคาตะ โทชิโร่" แต่เขียนด้วยตัวคันจิที่มีความหมายแย่กว่า โอคิ โซจิ (沖草次, Oki Souji) : (souji - 沖田総司) อีกหนึ่งพิชเชอร์ผู้มีฝีมือในการขว้างลูกดาวน์วสวิงได้อย่างยอดเยี่ยมทั้งที่ยังอยู่แค่ชั้นม.4 ชื่อของโอคินั้นแผลงมาจากชื่อ "โอคิตะ โซจิ" หนึ่งในหัวหน้าหน่วยรบชินเซนกุมิที่มีฝีมือดาบเป็นเลิศ แต่ต้องเสียชีวิตไปก่อนจบสงครามด้วยโรควัณโรค มุรานากะ โนริฮิโระ (村中紀洋, Muranaga Norihiro) : (norihiro - 中村紀洋) โค้ชวัย37ผู้ทำหน้าที่ดูแลทีมโคคุเซ็น และเป็นอดีตตำนานของทีมเบสบอลจูนิชิ เขาเคยคร่ำหวอดในวงการเบสบอลเมื่อสมัย20ปีก่อน ก่อนที่จะผันตัวมาเป็นผู้ดูแลทีมโดยมีลูกชายทั้งสองเป็นความหวังใหม่ ชื่อโนริฮิโระนั้น เป็นชื่อของหนึ่งในนักเบสบอลที่มีฝีมือหวดลูกเป็นเลิศที่สุดคนนึงจากทีมKintetsu Buffaloes</doc>
