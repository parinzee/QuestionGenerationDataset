<doc id="114252" url="https://th.wikipedia.org/wiki?curid=114252" title="ฮิว แกรนต์">ฮิว แกรนต์ ฮิว จอห์น มังโก แกรนต์ () เกิดเมื่อวันที่ 9 กันยายน ค.ศ. 1960 เป็นนักแสดงชาวอังกฤษเจ้าของรางวัลลูกโลกทองคำประวัติ ประวัติ. เขาเข้าสู่วงการภาพยนตร์เป็นครั้งแรกในชื่อ ฮิวอี แกรนต์ กับผลงานเรื่อง Priviledged (1982) หลังจากนั้น เขาร่วมแสดงละครเบาสมองอยู่ระยะหนึ่ง แล้วจึงก่อตั้งคณะของตัวเอง ชื่อว่า Jockeys of Norfolk ต่อจากนั้น เขามีงานทางโทรทัศน์อยู่ และต่อมาได้แสดงภาพยนตร์ระดับอาชีพเป็นเรื่องแรกใน White Mischief (1987) ต่อจากนั้นก็ได้รับอีกมากมายเช่น บท ลอร์ดไบรอน ใน Rowing With the Wind แล้วตามด้วยบท คลีฟ เดอร์แฮม ใน Maurice กำกับโดย เจมส์ ไอโวรี่ ดัดแปลงจากงานนิยายของ อี เอ็ม ฟอร์สเตอร์ ซึ่งทำให้แกรนต์ได้รับรางวัลผู้แสดงนำยอดเยี่ยม จากเทศกาลภาพยนตร์เมืองเวนิซด้วย แกรนต์กลับมาร่วมงานกับผู้กำกับ เจมส์ ไอวอรี อีกครั้ง ในเรื่อง The Remains of the Day (1993) ที่เขาได้ร่วมแสดงกับ แอนโทนี่ ฮ็อพกินส์ และเอ็มม่า ทอมป์สัน และภาพยนตร์ที่ทำให้เขาโด่งดังเป็นอีกสองเรื่องต่อมาในปี 1994 คือ Sirens และ Four Weddings and a Funeral โดยเฉพาะอย่างยิ่งเรื่องหลัง ที่ทำให้เขาได้ขึ้นปกนิตยสารชั้นนำ ตลอดจนเป็นแขกรับเชิญในรายการทอล์กโชว์ต่าง ๆ รวมถึงได้รับรางวัลบาฟต้า และรางวัลลูกโลกทองคำอีกด้วย เพียงปีถัดมา เขามีข่าวฉาวที่เขาถูกตำรวจจับ ในข้อหาซื้อบริการทางเพศจากหญิงขายบริการชาวลอสแอนเจลิสคนหนึ่ง ทำให้หนังเรื่อง Nine Months (1995) ที่เขาแสดงนำและเข้าฉายในช่วงนั้นพอดี ได้แรงกระพือจากข่าวของเขา เช่นเดียวกับเรตติงของรายการ The Tonight Show ที่ผู้ชมได้เห็นแกรนต์กล่าวคำขอโทษต่อเอลิซาเบธ เฮอร์ลีย์ ดาราสาวผู้เป็นคู่ควงของเขาในขณะนั้น ต่อมาได้แสดงเรื่อง Sense and Sensibility (1995) ซึ่งเป็นการร่วมงานกับเอ็มมา ทอมป์สัน อีกครั้ง แต่ผลงานเรื่องถัดมาของเขา ในหนังระทึกขวัญเรื่อง Extremem Measures (1996) ที่เป็นงานสร้างของบริษัทของเฮอร์ลีย์ คือ ซิเมียน ฟิล์มส กลับไม่ประสบความสำเร็จอย่างที่คาด แกรนต์ก็หายหน้าหายตาไปพักใหญ่ จนกระทั่งในปี 1999 ใน Notting Hill แสดงร่วมกับจูเลีย โรเบิตส์ หนังประสบความสำเร็จดี ทั้งด้านรายได้และเสียงวิจารณ์ และประสบสำเร็จต่อเนื่องอีก กับ Mickey Blue Eyes ในปีเดียวกัน ตลอดจนในผลงานการกำกับของวูดดี อัลเลน เรื่อง Small Time Crooks (2000), เรื่อง Bridget Jones’s Diary (2001) และ About A Boy (2002)</doc>
