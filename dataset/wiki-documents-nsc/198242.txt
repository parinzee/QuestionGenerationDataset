<doc id="198242" url="https://th.wikipedia.org/wiki?curid=198242" title="ยุพข่าน">ยุพข่าน ยุพข่าน มีชื่อจริงว่า สมชาย งามสมชาติ เกิดเมื่อปี พ.ศ. 2504 ที่อำเภอสันกำแพง จังหวัดเชียงใหม่ ได้ฉายาว่า ดาวร้ายหน้าหยก เนื่องจากเป็นนักแสดงตัวร้ายของภาพยนตร์และละครโทรทัศน์ของฉลอง ภักดีวิจิตร หลายต่อหลายเรื่อง อาทิ เสาร์ ๕, เสาร์ ๕ ตอนทับทิมสยาม, ดุจตะวันดั่งภูผา รวมถึงละครโทรทัศน์แนวจักร ๆ วงศ์ ๆ อีกหลายเรื่อง และได้รับรางวัลดาวเมขลาพระเอกดาวร้ายดาวรุ่งดีเด่น ในปี พ.ศ. 2557 เป็นชาวไทยมุสลิม มีศักดิ์เป็นน้องบุญธรรมของดามพ์ ดัสกร ดาวร้ายอีกคนหนึ่งของวงการภาพยนตร์ไทย ในปี พ.ศ. 2550 ได้ออกอัลบั้มเพลงชื่อชุด สมานฉันท์ ในสังกัดซิกม่า มีทั้งหมด 10 เพลง และบางส่วนเป็นเพลงประกอบละครโทรทัศน์ด้วย คือ จอมใจจอมโจร ซึ่งเป็นเพลงประกอบละครโทรทัศน์เรื่อง จอมคนปล้นผ่าโลก ทางช่อง 7 ในปี พ.ศ. 2545 เป็นศิลปินอีกคนหนึ่งที่ขึ้นร้องเพลงบนเวทีของพันธมิตรประชาชนเพื่อประชาธิปไตยในการชุมนุมเมื่อปี พ.ศ. 2551 ซึ่งเพลงที่ร้องบ่อยจนเป็นเอกลักษณ์ประจำตัวคือ เหน็บหนาว พร้อมกับแว่นตาดำและเสื้อแจ็คเก็ตหนังสีดำตัวใหญ่ชื่ออื่นชื่ออื่น. - ยุพข่าน งามสมชาติ - ยุพข่าน ดัสกร</doc>
