<doc id="685368" url="https://th.wikipedia.org/wiki?curid=685368" title="ลาสโล บีโร">ลาสโล บีโร ลาสโล โยแชฟ บีโร (; 29 กันยายน ค.ศ. 1899 – 24 ตุลาคม ค.ศ. 1985) เป็นนักประดิษฐ์ชาวฮังการี ผู้ประดิษฐ์ปากกาลูกลื่นประวัติ ประวัติ. ลาสโล โยแชฟ บีโร เกิดที่กรุงบูดาเปสต์ในครอบครัวชาวยิว ขณะทำงานเป็นนักหนังสือพิมพ์ บีโรพบว่าน้ำหมึกที่ใช้พิมพ์หนังสือพิมพ์นั้นทำให้กระดาษแห้งและไม่เป็นรอยเปื้อน เขาจึงลองใช้มันกับปากกาหมึกซึม แต่พบว่าเขียนไม่ติดเพราะน้ำหมึกหนืดเกินไป บีโรจึงร่วมกับเจิร์จ (György) น้องชายผู้เป็นนักเคมี พัฒนาปากกาชนิดใหม่ที่มีส่วนปลายคือลูกลื่นที่หมุนได้รอบทิศ และมีขอบเบ้าที่กันไม่ให้ลูกลื่นหลุดออกมา โดยน้ำหมึกจะไหลผ่านท่อแคบ ๆ ส่วนลูกลื่นที่หมุนไปบนผิวกระดาษ สันที่อยู่ในเบ้าโลหะจะจ่ายน้ำหมึกไปหล่อเลี้ยงลูกลื่น จนเกิดเป็นเส้นหมึก บีโรได้นำเสนอปากกาชนิดนี้เป็นครั้งแรกที่งานออกร้านนานาชาติบูดาเปสต์ (Budapest International Fair) ในปี ค.ศ. 1931 และจดสิทธิบัตรที่กรุงปารีสในอีกเจ็ดปีต่อมา ต่อมาในปี ค.ศ. 1943 พี่น้องตระกูลบีโรได้ย้ายไปอยู่ที่อาร์เจนตินา และก่อตั้งบริษัท Biro Pens ขึ้น ปากกาของบีโรได้รับความสนใจจากกองทัพอากาศสหราชอาณาจักร เพราะมันใช้เขียนได้ดีกว่าปากกาหมึกซึมที่เขียนไม่ติดเมื่ออยู่บนความกดอากาศสูง ต่อมาบริษัทของบีโรก็ถูกมาร์แซล บิก (Marcel Bich) เข้าซื้อกิจการ และกลายเป็นบริษัทเครื่องเขียน "บิค" (Bic) ในปัจจุบัน ลาสโล บีโร เสียชีวิตที่กรุงบัวโนสไอเรสในปี ค.ศ. 1985 ต่อมาประเทศอาร์เจนตินาได้ประกาศให้วันเกิดของบีโรเป็นวันนักประดิษฐ์ของอาร์เจนตินา ในปี ค.ศ. 2016 กูเกิล ดูเดิลฉลองวันเกิดครบรอบ 117 ปีให้แก่บีโรเชิงอรรถและอ้างอิง</doc>
