<doc id="554437" url="https://th.wikipedia.org/wiki?curid=554437" title="สนธิสัญญาเบรตีญี">สนธิสัญญาเบรตีญี สนธิสัญญาเบรตีญี (; ) เป็นสนธิสัญญาที่ลงนามเมื่อวันที่ 9 พฤษภาคม ค.ศ. 1360 ระหว่างพระเจ้าเอ็ดเวิร์ดที่ 3 แห่งอังกฤษ กับพระเจ้าฌ็องที่ 2 แห่งฝรั่งเศส ซึ่งหากมองย้อนกลับไป สนธิสัญญานี้ถือกันว่าเป็นเครื่องแสดงการยุติสงครามร้อยปีในระยะแรก (ค.ศ. 1337-1453) และแสดงให้เห็นถึงการครองความเป็นใหญ่ของอังกฤษเหนือยุโรปภาคพื้นทวีป สนธิสัญญานี้ลงนามที่หมู่บ้านเบรตีญี ใกล้กับเมืองชาทร์ และต่อมาได้รับสัตยาบันในชื่อ สนธิสัญญากาแล เมื่อวันที่ 24 ตุลาคม ค.ศ. 1360</doc>
