<doc id="136700" url="https://th.wikipedia.org/wiki?curid=136700" title="รัฐภาคย์ วิไลโรจน์">รัฐภาคย์ วิไลโรจน์ รัฐภาคย์ วิไลโรจน์ ชื่อเล่น ฟีม (14 เมษายน พ.ศ. 2531 - ) นักแข่งมอเตอร์ไซค์ทางเรียบชาวไทย ที่ลงแข่งขันรถจักรยานยนต์ชิงแชมป์โลกรุ่น GP 250 รัฐภาคย์ วิไลโรจน์ เกิดที่อำเภอบ้านบึง จังหวัดชลบุรี เป็นบุตรชายคนโตของ คริสมาส วิไลโรจน์ อดีตนักแข่งรถจักรยานยนต์ทางเรียบ จบการศึกษาระดับมัธยมจากโรงเรียนชลราษฎรอำรุง และได้รับทุนศึกษาต่อจากมหาวิทยาลัยรัตนบัณฑิต รัฐภาคย์มีน้องชายที่เป็นนักแข่งรถเช่นกัน ชื่อ รัฐพงษ์ วิไลโรจน์ (เกิด พ.ศ. 2536) รัฐภาคย์ เริ่มขับมอเตอร์ไซค์เด็กตั้งแต่อายุ 5 ขวบ ได้แชมป์การแข่งขันรถจักรยานยนต์โมโตครอส 50 ซีซี รุ่นอายุไม่เกิน 10 ปีในปี พ.ศ. 2540 และเข้าเป็นนักเรียนในโรงเรียนแข่งรถของฮอนด้า และเริ่มเป็นนักแข่งสังกัดทีมฮอนด้า ได้ทดลองเข้าแข่งขันรถจักรยานยนต์ทางเรียบชิงแชมป์ประเทศญี่ปุ่น (All Japan Road Racing Championship) 3 สนามในปี พ.ศ. 2546 และ 2547 ในรุ่น 125 ซีซี และในปี พ.ศ. 2548 และ 2549 ในรุ่น 250 ซีซี จากสถิติในการแข่งขัน รัฐภาคย์จึงได้สิทธิ์จากสมาพันธ์กีฬาแข่งรถจักรยานยนต์ประเทศญี่ปุ่น เข้าแข่งขันรถจักรยานยนต์ทางเรียบชิงแชมป์โลก World Grand Prix 2006 เมื่อเดือนกันยายน พ.ศ. 2549 เข้าเส้นชัยได้ในลำดับที่ 10 จากนักแข่งทั้งหมด 32 คน รัฐภาคย์มีชื่อเล่นจริงๆ ว่า "ฟิล์ม" (film) แต่เนื่องจากเหตุผลด้านการตลาดโดยบริษัท เอ.พี.ฮอนด้า จำกัด ผู้สนับสนุนเกรงว่าอาจทำให้สับสนกับชื่อของนักร้อง "ฟิล์ม" รัฐภูมิ โตคงทรัพย์ ฝ่ายการตลาดของบริษัทจึงคิดเปลี่ยนชื่อเล่นให้เป็น "ฟีม" (feem) เพื่อให้เกิดความแตกต่าง พร้อมกับตั้งฉายาให้ว่า "เจ้าลิงน้อย" พร้อมกับออกแบบมาสคอตเป็นการ์ตูนรูปลิง ใส่เสื้อหมายเลข 14 ในปี พ.ศ. 2550 รัฐภาคย์ ได้รับสิทธิ์เป็นตัวแทนประเทศไทยอย่างเป็นทางการ ในการแข่งขันรถจักรยานยนต์ทางเรียบชิงแชมป์โลกรุ่น 250 ซีซี ตลอดฤดูกาล ทำคะแนนสะสมตลอดฤดูกาล ได้ 30 คะแนนจาก 18 สนาม เป็นอันดับที่ 17 สังกัดทีม Thai Honda-PTT-SAG รัฐภาคย์ วิไลโรจน์ ได้รับรางวัลนักกีฬาอาชีพยอดเยี่ยม ประจำปี 2550 จากการกีฬาแห่งประเทศไทย เนื่องในวันกีฬาแห่งชาติ เมื่อวันที่ 16 ธันวาคม พ.ศ. 2550 ในปี พ.ศ. 2551 รัฐภาคย์ เข้าแข่งขันรถจักรยานยนต์ทางเรียบชิงแชมป์โลกรุ่น 250 ซีซี โดยใช้รถคันใหม่ รุ่น RS250RW จากโรงงาน ได้รับการสนับสนุนของ HRC (Honda Racing Corporation) ติดหมายเลข 14 สิ้นสุดฤดูกาล 2008 ด้วยอันดับที่ 13 คะแนนรวม 73 คะแนน และสิ้นสุดฤดูกาล 2009 ด้วยอันดับที่ 13 คะแนนรวม 82 คะแนน ในฤดูกาล 2010 สมาพันธ์รถจักรยานยนต์นานาชาติ (F.I.M.) ได้ยกเลิกการแข่งขันรุ่น 250 ซีซี และเปลี่ยนเป็นการแข่งขันที่ใช้ชื่อว่าระดับ "MOTO2" โดยให้กำหนดรถที่เข้าแข่งขันใช้เครื่องยนต์มาตรฐานของฮอนด้า ขนาด 600 ซีซี เหมือนกันทุกคัน โดยให้อิสระในการเลือกใช้เฟรม ทั้งนี้ ทีม SAG ได้เลือกใช้เฟรม Bimota (บิโมต้า) “MOTO2” HB4 (H จาก Honda และ B จาก Bimota, “4” four bike from Bimota/Honda) ท่อเหล็กไขว้กันร่วมกับอะลูมิเนียม ล่าสุดกับแชมป์ World Superbike รุ่น World Supersport 600 cc. สนามที่ 2 Chang International Circuit เป็นประวัติศาสตร์นัดบิดไทยคนแรกที่คว้าแชมป์โลกในบ้านเกิดตัวเอง ซึ่งเปลี่ยนมาใช้หมายเลข 9 เป็นเลขของในหลวงผลการแข่งขัน ผลการแข่งขัน. หมายเหตุ : สนามแข่งขันที่ 10 ที่สหรัฐอเมริกา มีแต่รุ่น MotoGP (800 ซีซี) ไม่จัดแข่งขันรุ่น Moto2 และ 125 ซีซี&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ในฤดูกาล 2006 รัฐภาคย์ ลงแข่งเพียงสนามเดียว ที่ญี่ปุ่น ในฐานะไวล์การ์ดฤดูกาล 2010 ฤดูกาล 2010. รัฐภาคย์ วิไลโรจน์ทำผลงานได้ดีที่สุดที่สนาม Assen ประเทศเนเธอร์แลนด์ หลังจากทำเวลาในรอบคลอริฟายได้อันดับ 2 จบการแข่งขันในลำดับที่ 4 ตามหลังอันดับที่ 3 อย่าง Thomas Luthi เพียง 0.083 วินาที</doc>
