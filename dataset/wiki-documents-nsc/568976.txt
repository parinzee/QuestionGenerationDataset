<doc id="568976" url="https://th.wikipedia.org/wiki?curid=568976" title="พระเจ้าบรมวงศ์เธอ พระองค์เจ้าลำยอง">พระเจ้าบรมวงศ์เธอ พระองค์เจ้าลำยอง พระเจ้าบรมวงศ์เธอ พระองค์เจ้าลำยอง (1 มกราคม พ.ศ. 2367 — ไม่ปรากฏ (สมัยรัชกาลที่ 4)) เป็นพระราชโอรสพระองค์ที่ 39 ในพระบาทสมเด็จพระนั่งเกล้าเจ้าอยู่หัวประสูติแต่เจ้าจอมมารดาวัน พระองค์เจ้าลำยอง ประสูติเมื่อวันเสาร์ เดือนยี่ ขึ้น 13 ค่ำ ปีวอก ฉศก จ.ศ. 1186 ตรงกับวันที่ 1 มกราคม พ.ศ. 2367 ทรงไม่ได้รับราชการในกรมใด ๆ พระบาทสมเด็จพระจุลจอมเกล้าเจ้าอยู่หัวทรงพระนิพนธ์ถึงพระองค์เจ้าลำยองไว้ใน พระราชพิธีสิบสองเดือน ว่า "เห็นว่าพระบรมวงศานุวงศ์ซึ่งมิได้ทรงผนวช แต่มิได้ช่วยราชการแผ่นดินอย่างหนึ่งอย่างใด และที่ซ้ำประพฤติความชั่วให้เป็นที่เสื่อมเสียพระเกียรติยศ เช่นพระองค์เจ้าลำยอง ก็เห็นแต่สูบฝิ่นอยู่กับวังก็ยังได้รับพระราชทานเบี้ยหวัดถึง ๕ ชั่ง และเงินขึ้น ซึ่งเดี๋ยวนี้เรียกว่าเงินกลางปี ก็ยังคงได้ไม่ได้ลดทอนอันใด" พระเจ้าบรมวงศ์เธอ พระองค์เจ้าลำยอง สิ้นพระชนม์ในรัชสมัยพระบาทสมเด็จพระจอมเกล้าเจ้าอยู่หัว ทรงเป็นต้นพระอิสริยยศพระอิสริยยศ. - พระเจ้าลูกเธอ พระองค์เจ้าลำยอง (พ.ศ. 2367 - ไม่ปรากฏ) - พระเจ้าบรมวงศ์เธอ พระองค์เจ้าลำยอง (ไม่ปรากฏ - สิ้นพระชนม์)</doc>
