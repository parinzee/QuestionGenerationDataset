<doc id="268316" url="https://th.wikipedia.org/wiki?curid=268316" title="แกระ">แกระ แกระ เป็นเครื่องมือที่ใช้ในการเกี่ยวข้าว โดยใช้ตัดรวงข้าวทีละรวง ยังมีใช้อยู่บ้างทางภาคใต้บางท้องที่ ประกอบขึ้นด้วยไม้และเหล็ก แบ่งเป็นสามส่วนคือ- ตาแกระ เป็นส่วนคม ทำด้วยใบมีด ฝังอยู่ในกระดานแกระ - กระดานแกระ เป็นไม้บางรูปสี่เหลี่ยมคางหมู ด้านแคบเป็นด้านตาแกระ - ด้ามแกระ ทำด้วยปล้องไม้ไผ่ ขนาดเท่านิ้วมือ เสียบขวางกับกระดานแกระตามรอยที่เจาะไว้ การเกี่ยวข้าวด้วยแกระ จะจับแกระไว้ในอุ้งมือ ด้านตาแกระอยู่ในอุ้งมือ จากนั้นดึงรวงข้าวให้ทาบกับตาแกระ กระตุกจนคมบาดรวงข้าวขาด การเกี่ยวด้วยแกระช้ากว่าเคียว แต่เกี่ยวรวงข้าวได้หมดดีกว่าเคียว ทางเหนือเรียก หวู</doc>
