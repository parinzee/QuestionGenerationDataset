<doc id="562240" url="https://th.wikipedia.org/wiki?curid=562240" title="เขตการปกครองของประเทศเบลเยียม">เขตการปกครองของประเทศเบลเยียม การแบ่งเขตการปกครองของประเทศเบลเยียม นั้นมีลักษณะการปกครองโดยรัฐบาลกลาง (แบบสหพันธรัฐ) อันประกอบด้วย 3 ชุมชน (Community), 3 เขต (Region) และ 4 เขตภาษา (Language area) ซึ่งทั้งสามแบบนี้ประกอบรวมกันเป็นประเทศเบลเยียม ตามรัฐธรรมนูญแห่งราชอาณาจักรเบลเยียมปีค.ศ. 1970 และต่อมาในช่วงเปลี่ยนผ่านในยุคคริสต์ทศวรรษที่ 1980 ได้มีการเปลี่ยนการปกครองแบบรัฐเดี่ยวเป็นสหพันธรัฐ โดยประกอบด้วย รัฐบาลกลาง, รัฐบาลเขต และรัฐบาลชุมชน โดยหลักการนี้สร้างขึ้นเพื่อเป็นการลดความตึงเครียดด้านความแตกต่างทางภาษา วัฒนธรรม สังคม และเศรษฐกิจโดยรวมเขตการปกครอง เขตการปกครอง. เขตเฟลมิช (ฟลานเดอร์) และเขตวัลลูน (วาโลเนีย) นั้นถูกแบ่งย่อยลงเป็นเขตละ 5 มณฑล (province) ส่วนเขตที่สาม ได้แก่ เขตเมืองหลวงบรัสเซลส์ นั้นมิได้มีฐานะเป็นมณฑล และไม่มีเขตย่อยเป็นมณฑลเช่นกัน โดยรวมทั้งหมดในประเทศเบลเยียมแบ่งการปกครองย่อยเป็น 589 เขตเทศบาลหรือคอมมูน (municipality) ซึ่งในแต่ละเขตเทศบาลนั้นจะแบ่งย่อยลงได้อีกเป็นเขตเทศบาลย่อยๆ (sub-municipality) จำนวนหลายเขตรวมกัน ชุมชน, เขต, เขตภาษา, เทศบาล, และมณฑล ทั้งห้าหน่วยล้วนเป็นองค์ประกอบทางการปกครองหลักในระดับชาติของเบลเยียมตามที่ระบุในรัฐธรรมนูญ ส่วนการแบ่งการปกครองที่สำคัญน้อยลงมาได้แก่ เขตเทศบาลร่วม (intra-municipal districts), เขตปกครอง (administrative arrondissements), เขตเลือกตั้งและเขตตุลาการ (electoral and judicial arrondissements), เขตตำรวจ (police districts), และล่าสุดทีมีการก่อตั้งคือ เขตตำรวจเทศบาลร่วม (inter-municipal police zones) ซึ่งอยู่ในระดับย่อยลงไปของเขตตำรวจ ทั้งหมดทุกระดับการปกครองนั้นล้วนถูกแบ่งตามเขตทางภูมิศาสตร์ ได้แก่ เขตภาษา, ชุมชน, เขต, มณฑล และเทศบาล โดยเขตภาษานั้นจะไม่มีอำนาจทางการปกครองเพียงแต่เป็นตัวช่วยการแบ่งเขตการปกครองได้ง่ายขึ้น ส่วนชุมชนนั้นก็มีการแบ่งแยกตามภูมิศาสตร์ โดยแบ่งจากภาษาและลักษณะทางวัฒนธรรมและสังคมที่คล้ายคลึงกัน (มิใช่การแบ่งจำแนกบุคคลหรือประชากรเป็นพวกๆเท่านั้น) อย่างไรก็ตาม ไม่มีการแบ่งสัญชาติย่อยตามเขตหรือชุมชนในเบลเยียม ในแต่ละชุมชนจะมีอาณาเขตตามที่ระบุไว้ตามกฎหมายเพื่อสามารถใช้ปกครองในบางระดับ โดย ชุมชนเฟลมิช จะมีอำนาจตามกฎหมายที่ให้อำนาจไว้เฉพาะภายในเขตภาษาดัตช์ (ซึ่งตรงกับเขตเฟลมิช (ฟลานเดอร์)), เขตทวิภาษาบริเวณเขตเมืองหลวงบรัสเซลส์, ชุมชนฝรั่งเศสในเบลเยียมจะมีสิทธิตามกฎหมายภายในเขตที่ใช้ภาษาฝรั่งเศสเท่านั้น โดยมีอาณาเขตในเขตวัลลูนรวมทั้งเขตทวิภาษาในเขตเมืองหลวงบรัสเซลส์ และชุมชนผู้พูดภาษาเยอรมันแห่งเบลเยียมจะมีอำนาจในบริเวณที่ใช้ภาษาเยอรมันเป็นภาษาหลัก ได้แก่อาณาเขตเล็กๆที่มีพรมแดนติดกับประเทศเยอรมนี ภายในมณฑลลีแยฌ ในเขตวัลลูน เขตทั้งสามในเบลเยียมได้แก่:- เขตเมืองหลวงบรัสเซลส์ (บรัสเซลส์) - เขตเฟลมิช (ฟลานเดอร์) - เขตวัลลูน (วาโลเนีย) ชุมชนทั้งสามได้แก่:- ชุมชนเฟลมิช (, ) สำหรับเขตที่ใช้ภาษาดัตช์เป็นหลัก - ชุมชนฝรั่งเศสในเบลเยียม (, ) สำหรับเขตที่ใช้ภาษาฝรั่งเศสเป็นหลัก - ชุมชนผู้พูดภาษาเยอรมันแห่งเบลเยียม (, ) สำหรับเขตที่ใช้ภาษาเยอรมันเป็นหลัก เขตภาษาทั้งสี่ได้แก่:- เขตภาษาดัตช์ - เขตทวิภาษาบรัสเซลส์ - เขตภาษาฝรั่งเศส - เขตภาษาเยอรมัน (ซึ่งมีที่อำนวยความสะดวกทางภาษาสำหรับผู้ใช้ภาษาฝรั่งเศส)ชุมชนเขต</doc>
