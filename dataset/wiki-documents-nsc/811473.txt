<doc id="811473" url="https://th.wikipedia.org/wiki?curid=811473" title="มาซาลา">มาซาลา มาซาลา () เป็นเครื่องปรุงรสหรือเครื่องเทศอย่างหนึ่ง ที่ใช้ในการปรุงอาหารอินเดีย รวมถึงอาหารอื่น ๆ ในภูมิภาคเดียวกัน โดยคำว่า "มาซาลา" หรือ "มาซซาลา" เป็นภาษาเอเชียใต้ หมายถึง "เครื่องเทศผสม" มาซาลา ไม่ได้มีรสเผ็ดจัดแบบพริกขี้หนู หากแต่มีความจัดจ้านด้วยเครื่องเทศหลากหลายชนิด มาซาลาทำจากเครื่องเทศหลายชนิด เช่น กระวาน, กานพลู, ขมิ้น, ยี่หร่า, หญ้าฝรั่น, อบเชย, พริก, เม็ดพริกไทย หรืออื่น ๆ อีกหลากหลายเพราะมาซาลามีความหลากหลายกันออกไปตามสูตร อาหารอินเดียหลายชนิดที่มีส่วนผสมของมาซาลา เช่น โดไซ รวมถึงผสมเข้าไปในอาหารหรือของหวานหรือขนมขบเคี้ยวชนิดต่าง ๆ เช่น มันฝรั่งทอดมาซาลา, ข้าวโอ๊ตมาซาลา, ขนมปังอบกรอบมาซาลา หรือแม้แต่ไอศกรีม หรือน้ำอัดลมกลิ่นมาซาลาที่หาซื้อทั่วไปตามร้านสะดวกซื้อหรือซูเปอร์มาร์เก็ต แม้มาซาลาจะอยู่ในวัฒนธรรมอาหารอินเดียมากมาย แต่ชาวอินเดียก็ใช่ว่าทุกคนจะชื่นชอบมาซาลาไม่ และในปัจจุบันมีการผลิตมาซาลาสังเคราะห์ออกจำหน่าย</doc>
