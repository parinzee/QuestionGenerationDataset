<doc id="778427" url="https://th.wikipedia.org/wiki?curid=778427" title="เมอร์เซเดส-เอเอ็มจี จีที">เมอร์เซเดส-เอเอ็มจี จีที เมอร์เซเดส-เอเอ็มจี จีที () (C109) เป็นรถยนต์นั่งประเภทหรูหราสมรรถนะสูง เครื่องยนตร์หน้าลำ ขับเคลื่อนสองล้อท้าย (FMR) 2 ประตู 2 ที่นั่ง พัฒนาโดย เมอร์เซเดส-เอเอ็มจี บริษัททำเครื่องยนต์พิเศษของ เมอร์เซเดส-เบนซ์ รถได้รับการออกแบบภายนอกเช่นเดียวกับเอสแอลเอสโดย มาร์ก แฟเทอร์สัน (Mark Fetherston) และภายในโดยแจน คอล (Jan Kaul) เปิดเผยครั้งแรกเมื่อวันที่ 9 กันยายน ค.ศ. 2014 และเปิดตัวอย่างเป็นทางการในเดือนตุลาคม 2014 ที่งานปารีสมอเตอร์โชว์ เป็นรุ่นที่ออกแบบมาเพื่อแทนสายการผลิต เอสแอลเอส ที่ได้หยุดการผลิตลงในปี ค.ศ. 2014 นอกจานี้ยังถือเป็นสายการผลิตที่ 2 ที่ผลิตจากค่าย เมอร์เซเดส-เอเอ็ม รถประกอบด้วยอะลูมิเนียมโดยรวมคิดเป็น 93% โดยที่เหลือเป็นแม็กนีเซียม ในช่วงฐานล่างบริเวณด้านหน้ารถ ในส่วนระบบขับเคลื่อนเป็นเกียร์ดูอัล-คลัทซ์ AMG SPEEDSHIFT DCT 7 จังหวะ เมอร์เซเดส-เอเอ็มจี จีที ได้ออกรุ่นย่อยเป็น 2 รุ่น คือ เอเอ็มจี จีที (AMG GT) และ เอเอ็มจี จีที เอส (AMG GT S) ซึ่งมีสมรรถนะภาพสูงกว่ารุ่นมาตราฐานเล็กน้อย แต่ถึงอย่างไรก็ดีสมรรถนะภาพโดยรวมถือว่าต่ำกว่ารุ่นเอสแอลเอส ก่อนหน้านี้เป็นอย่างมาก โดยเอเอ็มจี จีที ใช้เครื่องขนาด 4.0 ลิตร M178 twin-turbo จำนวน 8 ลูกสูบ V8 (340–375 kW) ในขณะที่เอสแอลเอส ใช้เครื่องขนาด 6.2 ลิตร ซึ่งเหตุผลที่ลดสมรรถนะภาพลงเพื่อจำหน่ายในตลาดที่ต่ำลงมา และเพื่อเทียบชั้นกับรุ่นที่ใกล้เคียงจากค่ายอื่นๆ เช่น ปอร์เช่ 911 เป็นต้นรุ่นย่อย</doc>
