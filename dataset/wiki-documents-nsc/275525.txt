<doc id="275525" url="https://th.wikipedia.org/wiki?curid=275525" title="สงครามโปแลนด์-ลิทัวเนีย-ทิวทัน">สงครามโปแลนด์-ลิทัวเนีย-ทิวทัน สงครามโปแลนด์-ลิทัวเนีย-ทิวทัน หรือ มหาสงคราม (, ) เป็นสงครามที่เกิดขึ้นระหว่างปี ค.ศ. 1409 จนถึงปี ค.ศ. 1411 ระหว่างราชอาณาจักรโปแลนด์และอาณาจักรแกรนด์ดยุคแห่งลิทัวเนียฝ่ายหนึ่ง และ อัศวินทิวทันอีกฝ่ายหนึ่ง สงครามจบลงด้วยการลงนามในสนธิสัญญาธอร์นครั้งที่หนึ่งหลังจากฝ่ายอัศวินทิวทันได้รับความพ่ายแพ่อย่างย่อยยับในยุทธการกรุนวอลด์ (Battle of Grunwald) และทำให้สูญเสียอำนาจต่างๆ ที่เคยมีก่อนสงครามโดยไม่มีโอกาสได้ฟื้นตัวขึ้นอีกหลังจากนั้นสาเหตุ สาเหตุ. ในคริสต์ศตวรรษที่ 13 อัศวินทิวทันได้รับคำเชิญจากคุลเมอร์แลนด์ (Chełmno Land) ให้มาช่วยในการป้องกันมาโซเวียและมาเปลี่ยนเพกันให้หันมานับถือคริสต์ศาสนา ตามพระราชประกาศของพระสันตะปาปาอัศวินทิวทันได้รับสิทธิเต็มตัวในการปฏิการดังว่า ซึ่งทำให้อัศวินทิวทันทำการวางรากฐานทางอำนาจในบริเวณที่เข้าไป และยึดครองบริเวณชายฝั่งทะเลบอลติกที่ในปัจจุบันคือลัตเวีย, ลิทัวเนีย และ เอสโตเนีย และมีเค้าว่าจะขยายอำนาจเพิ่มขึ้น การรุกรานในคริสต์ศตวรรษที่ 14 ทำให้ยึดครองเมืองสำคัญสองเมืองได้โพเมอราเรีย และ คูยาเวีย ในการพยายามขยายอำนาจเหนือรัฐลิทัวเนียที่เป็นเพกัน อัศวินทิวทันก็เริ่มการรณรงค์ทางทหารที่เรียกว่าสงครามครูเสดตอนเหนือ โดยการพยายามหว่านล้อมการสนับสนุนจากรัฐต่างๆ ในยุโรป ในปี ค.ศ. 1385 พระราชบัญญัติสหภาพเครโวมีผลในการรวมราชบัลลังก์ระหว่างโปแลนด์และลิทัวเนียโดยการเสกสมรสระหว่างโยไกลา แกรนด์ดยุคแห่งลิทัวเนียและยัดวิกาสมเด็จพระราชินีนาถผู้ครองโปแลนด์ที่มีผลในการเปลี่ยนแปลงความสมดุลทางอำนาจ ทั้งโปแลนด์และลิทัวเนียทราบว่าการรวมตัวกันเท่านั้นที่จะสามารถหยุดยั้งการขยายอำนาจของอัศวินทิวทันได้ โยไกลายอมรับนับถือคริสต์ศาสนาและขึ้นครองราชย์เป็นสมเด็จพระเจ้าวลาดิสเลาสที่ 2 ยากีลโลแห่งโปแลนด์ การเปลี่ยนไปนับถือคริสต์ศาสนาของลิทัวเนียทำให้จุดประสงค์ของในการต่อต้านเพกันของอัศวินทิวทันหมดความหมาย แต่ในปี ค.ศ. 1398 อัศวินทิวทันก็ยังคงดำเนินการรุกรานอาณาจักรต่างๆ ในโปแลนด์และลิทัวเนียทั้งที่ได้เปลี่ยนมาเป็นคริสเตียนแล้ว แต่ขณะนั้นโปแลนด์และลิทัวเนียก็ต้องยอมรับการรุกราน เพราะยังไม่มีทางต่อสู้เพราะไม่มีความพร้อมเพรียงทางทหารในการต่อต้านอัศวินทิวทัน แต่มาพ่ายแพ้ในยุทธการกรุนวอลด์ เมื่อวันที่ 15 กรกฎาคม ค.ศ. 1410 ในการต่อสู้กับกองทัพโปแลนด์-ลิทัวเนียที่นำโดยสมเด็จพระเจ้าวลาดิสเลาสที่ 2 ยากีลโลแห่งโปแลนด์</doc>
