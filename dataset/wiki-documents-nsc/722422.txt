<doc id="722422" url="https://th.wikipedia.org/wiki?curid=722422" title="สถานีจูรงตะวันออก">สถานีจูรงตะวันออก สถานีจูรงตะวันออก () เป็นสถานียกระดับของรถไฟฟ้าขนส่งมวลชนสิงคโปร์ สายเหนือ-ใต้ (เคยเป็นสายย่อยจนถึงปี ค.ศ. 1996) และ สายตะวันออก-ตะวันตก มีชานชาลาเปลี่ยนเส้นทางสำหรับรถไฟฟ้าทั้งสองสาย สถานีรถไฟฟ้าแห่งนี้ อยู่ทางฝั่งตะวันออกของย่านจูรง มีรถไฟฟ้าช่วยในการเชื่อมต่อระหว่างย่านที่พักอาศัยยูฮัว, สวนเทบัน, สวนธุรกิจนานาชาติ, ย่านตกตัก ไปยังส่วนอื่น ๆ ของเกาะ นับเป็นสถานีรถไฟฟ้าที่มีความหนาแน่นมากที่สุดแห่งหนึ่งในสิงคโปร์ สถานีนี้เป็นสถานีต้นทาง-ปลายทางของสายเหนือ-ใต้ ในช่วงชั่วโมงเร่งด่วน จะมีรถไฟฟ้าวิ่งเพิ่มมาจากศูนย์ซ่อมบำรุงอูลูปันดัน เพื่อมาตั้งต้นทางที่นี่ ส่วนสายตะวันออก-ตะวันตก สถานีนี้ตั้งอยู่ระหว่างสถานีสวนจีน กับสถานีเคลเมนติ และยังเป็นสถานีเริ่มแรกที่มีเสียงประกาศตามสถานี นับตั้งแต่เปิดใช้งานสายย่อย เมื่อปี ค.ศ. 1990 ทางตอนระหว่างสถานีจูรงตะวันออก กับสถานีเคลเมนติ เป็นทางตอนที่ยาวที่สุดของสายตะวันออก-ตะวันตก ใช้เวลาเดินทางในช่วงนี้ 4 นาที สถานีจูรงตะวันออก เป็น 1 ใน 4 สถานี ที่เคยปรากฏในเกมเศรษฐีของสิงคโปร์แผนผังของสถานีการเชื่อมต่อกับการขนส่งรูปแบบต่าง ๆรถไฟฟ้าการปรับปรุงและพัฒนา การปรับปรุงและพัฒนา. โครงการปรับปรุงย่านจูรงตะวันออก (JEMP) ประกอบด้วย การสร้างชานชาลาใหม่ 2 แห่ง และรางรถไฟใหม่ เพื่อให้รถไฟฟ้าสายเหนือ-ใต้ สามารถเข้า-ออกสถานีได้ในเวลาเดียวกัน นอกจากนี้ ชานชาลาใหม่ยังช่วยลดหนาแน่นของผู้โดยสาร และลดเวลาที่รอรถไฟฟ้า และยังมีแผนสั่งซื้อรถไฟฟ้าขบวนใหม่ 22 ขบวน เพื่อนำมาใช้งานในสายเหนือ-ใต้ และสายตะวันออก-ตะวันตก โครงการนี้มีกำหนดเสร็จในปี ค.ศ. 2012 โดยเริ่มดำเนินงานในปี ค.ศ. 2009 และเปิดทดลองใช้งานช่วงต้นปี ค.ศ. 2011 ก่อนเปิดใช้งานจริงเมื่อ 27 พฤษภาคม ค.ศ. 2011 ชานชาลาเดิม ได้แก่ เอ (มุ่งหน้าทิศตะวันออก), บี (มุ่งหน้าทิศตะวันตก), ซี และ ดี (มุ่งหน้าทิศใต้) ได้ถูกเปลี่ยนชื่อเป็นชานชาลา ซี (มุ่งหน้าทิศตะวันออก สถานีปาเซอร์ริส), เอฟ (มุ่งหน้าทิศตะวันตก สถานีจูกุน), ดี และ อี (มุ่งหน้าทิศใต้ สถานีมารีนาเซาท์เพียร์) ตามลำดับ พร้อมกับมีชานชาลาใหม่ ได้แก่ ชานชาลา เอ (มุ่งหน้าทิศใต้ สถานีมารีนาเซาท์เพียร์ เฉพาะชั่วโมงเร่งด่วนเท่านั้น) และ บี (มุ่งหน้าทิศตะวันออก สถานีปาเซอร์ริส และสถานีท่าอากาศยานชางงี) ในช่วงแรก ๆ ที่ชานชาลาใหม่เปิดใช้งาน ชานชาลาใหม่จะเปิดใช้งานเฉพาะวันทำงานธรรมดา ช่วงเร่งด่วนตอนเช้า 7-9 นาฬิกา ต่อมาได้ขยายไปถึง 10 นาฬิกา และได้เพิ่มช่วงที่ให้บริการ ได้แก่ ตอนเย็น 17-20 นาฬิกา ตั้งแต่วันที่ 27 ธันวาคม ค.ศ. 2011 มีการติดตั้งรั้วกันเสียง เพื่อไม่ให้เสียงรถไฟฟ้ารบกวนผู้คนที่พักอาศัยในแถบนั้นทางออกของสถานีทางออกของสถานี. - ฝั่งตะวันออก (สร้างพร้อมกับโครงการ JEMP) — ศูนย์การค้าเจม, บิกบอกซ์ - ฝั่งตะวันตก — เจคิวบ์, เวสต์เกต, สถานีขนส่งผู้โดยสารจูรงตะวันออก, อาคารไอเอ็มเอ็มการปรับปรุงในด้านอื่น ๆ การปรับปรุงในด้านอื่น ๆ. ทางสถานีได้ติดตั้งประตูกั้นชานชาลารถไฟฟ้า เมื่อปี ค.ศ. 2009 เปิดใช้งานเมื่อวันที่ 18 ธันวาคม ค.ศ. 2009 เป็นสถานียกระดับแห่งที่ 3 ที่มีการติดตั้งประตูกั้นนี้ และเมื่อวันที่ 27 พฤษภาคม ค.ศ. 2011 ได้เปิดใช้งานประตูกั้นชานชาลาแห่งใหม่ที่เพิ่งสร้างเสร็จการติดตั้งพัดลม HVLS ภายในตัวสถานี การติดตั้งพัดลม HVLS ภายในตัวสถานี. ได้มีการติดตั้งพัดลมอัจฉริยะ (HVLS) ในสถานียกระดับทั้งหมด 36 สถานี รวมสถานีจูรงตะวันออกด้วย พัดลมนี้ได้ใช้งานจริงเมื่อวันที่ 30 มิถุนายน ค.ศ. 2012อบัติการณ์การหลอกขู่วางระเบิด อบัติการณ์. การหลอกขู่วางระเบิด. ในวันที่ 4 กุมภาพันธ์ ค.ศ. 2005 นายมัค ฮอย เมง อายุ 29 ปี ได้เข้าไปทำงานเป็นลูกจ้างที่สถานีแห่งนี้ และได้เขียนจดหมายขู่ว่ามีการวางระเบิดที่นี่ แต่ในภายหลัง กลับไม่พบเหตุการณ์ระเบิดแต่อย่างใด ในวันที่ 10 มีนาคม ค.ศ. 2005 เขาถูกจับและถูกตัดสินจำคุก 2 ปีครึ่ง เนื่องจากได้ขโมยจากร้านอาหารอีกด้วยการฆาตกรรม การฆาตกรรม. หญิงชราวัย 62 ปี ถูกพบในฐานะผู้ได้รับบาดเจ็บ เมื่อวันที่ 24 พฤศจิกายน ค.ศ. 2011 เวลา 14 นาฬิกา 35 นาที ก่อนถูกส่งตัวไปรักษาที่ โรงพยาบาลมหาวิทยาลัยแห่งชาติ ซึ่งต่อมาเธอได้เสียชีวิตลง ในวันถัดมา ตำรวจสามารถจับฆาตกรชายอายุ 55 ปีได้สำเร็จ</doc>
