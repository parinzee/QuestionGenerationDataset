<doc id="298796" url="https://th.wikipedia.org/wiki?curid=298796" title="เลมูเอล ฟรานซิส แอ็บบอท">เลมูเอล ฟรานซิส แอ็บบอท เลมูเอล ฟรานซิส แอ็บบอท () (ราว ค.ศ. 1760 - 5 ธันวาคม ค.ศ. 1802) เป็นจิตรกรภาพเหมือนชาวอังกฤษของคริสต์ศตวรรษที่ 18 แอ็บบอทมีชื่อเสียงจากการเขียนภาพเหมือนของโฮราชิโอ เนลสัน ไวส์เคานท์เนลสันที่ 1 ที่ปัจจุบันตั้งแสดงอยู่ที่ทำเนียบนายกรัฐมนตรีแห่งสหราชอาณาจักร และภาพเหมือนของนายทหารเรือคนสำคัญๆ ของอังกฤษของคริสต์ศตวรรษที่ 18 แอ็บบอทผู้เกิดในแคว้นเลสเตอร์เชอร์ในอังกฤษราวปี ค.ศ. 1760 เป็นบุตรของนักบวชเลมูเอล แอ็บบอท และภรรยาแมรี แอ็บบอทมาเป็นลูกศิษย์ของฟรานซิส เฮย์แมน และพำนักอยู่ในลอนดอน แม้ว่าจะมีผลงานแสดงที่ราชสถาบันศิลปะแอ็บบอทก็ไม่เคยเป็นนักการศึกษา เมื่ออายุได้ 40 ปีแอ็บบอทก็มีอาการเสียสติและได้รับการรักษาโดยนายแพทย์ทอมัส มันโรผู้เชี่ยวชาญทางโรงประสาทแห่งโรงพยาบาลเบ็ธเล็ม นายแพทย์มันโรเป็นนายแพทย์คนเดียวกันกับนายแพทย์ที่ถวายการรักษาอาการทางประสาทของสมเด็จพระเจ้าจอร์จที่ 3 แห่งสหราชอาณาจักร (ค.ศ. 1738–ค.ศ. 1820) แอ็บบอทเสียชีวิตในลอนดอนเมื่อวันที่ 5 ธันวาคม ค.ศ. 1802</doc>
