<doc id="665247" url="https://th.wikipedia.org/wiki?curid=665247" title="พระพรหมกวี (ประกอบ ธมฺมเสฏฺโฐ)">พระพรหมกวี (ประกอบ ธมฺมเสฏฺโฐ) พระพรหมกวี (พงศ์สันต์ (เดิมชื่อ ประกอบ) ธมฺมเสฏฺโฐ) (นามเดิม : ประกอบ วงศ์พรนิมิตร) (21 พฤษภาคม 2498 - ปัจจุบัน) เป็นพระราชาคณะเจ้าคณะรองฝ่ายมหานิกาย ปัจจุบันดำรงตำแหน่งเจ้าคณะภาค 13 และเจ้าอาวาสวัดกัลยาณมิตรวรมหาวิหารชาติภูมิ ชาติภูมิ. พระพรหมกวี มีนามเดิมว่าประกอบ วงศ์พรนิมิตร เกิดเมื่อวันเสาร์ แรม 15 ค่ำ เดือน 6 ปีมะแม ตรงกับวันที่ 21 พฤษภาคม พ.ศ. 2498 ณ บ้านเลขที่ 8 หมู่ที่ 2 ตำบลท่าไม้ อำเภอกระทุ่มแบน จังหวัดสมุทรสาคร บิดาชื่อ นายวงษ์ วงศ์พรนิมิตร มารดาชื่อ นางกิมล้วน วงศ์พรนิมิตร (ต่อมา ได้เปลี่ยนชื่อเป็น พงศ์สันต์)บรรพชาและอุปสมบทบรรพชา บรรพชาและอุปสมบท. บรรพชา. พระพรหมกวี (ประกอบ ธมฺมเสฏฺโฐ) ได้บรรพชาเป็นสามเณร ณ วัดดอนไก่ดี ตำบลตลาด อำเภอกระทุ่มแบน จังหวัดสมุทรสาคร เมื่อวันที่ 17 พฤษภาคม พ.ศ. 2509 มีพระสมุทรคุณาจารย์ (ฮะ จนฺทสโร) เป็นพระอุปัชฌาย์อุปสมบท อุปสมบท. พระพรหมกวี (ประกอบ ธมฺมเสฏฺโฐ) ได้อุปสมบทในพระบรมราชานุเคราะห์ (นาคหลวง) ในพระบาทสมเด็จพระปรมินทรมหาภูมิพลอดุลยเดช ณ พระอุโบสถ วัดพระศรีรัตนศาสดาราม แขวงมพระบรมมหาราชวัง เขตพระนคร กรุงเทพมหานคร เมื่อวันที่ 4 กรกฎาคม พ.ศ. 2519 โดยมีสมเด็จพระพุทธโฆษาจารย์ (ฟื้น ชุตินฺธโร) วัดสามพระยา เขตพระนคร กรุงเทพมหานคร เป็นพระอุปัชฌาย์ พระธรรมปิฎก (นิยม ฐานิสฺสโร) วัดชนะสงครามราชวรมหาวิหาร เขตพระนคร กรุงเทพมหานคร เป็นพระกรรมวาจาจารย์ และพระธรรมธีรราชมหามุนี (ช่วง วรปุญฺโญ) วัดปากน้ำ เขตภาษีเจริญ กรุงเทพมหานคร เป็นพระอนุสาวนาจารย์ ได้นามฉายาว่า "ธมฺมเสฏฺโฐ"วิทยฐานะ วิทยฐานะ. พระพรหมกวี เมื่อครั้งยังเป็นเด็กชายประกอบ วงศ์พรนิมิตร เข้าศึกษาระดับประถมศึกษาที่โรงเรียนบ้านปล่องเหลี่ยม อำเภอกระทุ่มแบน จังหวัดสมุทรสาคร จนสำเร็จการศึกษาชั้นประถมศึกษาปีที่ 4 เมื่อ พ.ศ. 2509 พ.ศ. 2510 อายุได้ 12 ปี ย้ายมาศึกษาเล่าเรียน ณ สำนักเรียนวัดไร่ขิง อำเภอสามพราน จังหวัดนครปฐม จนสอบได้นักธรรมชั้นโท จากนั้น 2 ปี คือ พ.ศ. 2512 เข้าสอบพระปริยัติธรรม แผนกบาลี สอบได้ประโยค 1-2 สำนักเรียนวัดไร่ขิง อำเภอสามพราน จังหวัดนครปฐม พ.ศ. 2513 อายุได้ 15 ปี ย้ายมาศึกษาเล่าเรียน ณ สำนักเรียนวัดชนะสงคราม เขตพระนคร กรุงเทพมหานคร สอบได้นักธรรมชั้นเอก และสอบได้เปรียญธรรม 3 ประโยค พ.ศ. 2519 สอบได้เปรียญธรรม 9 ประโยค (ขณะเป็นสามเณร เมื่ออายุ 20 ปี) สำนักเรียนวัดชนะสงคราม เขตพระนคร กรุงเทพมหานคร พ.ศ. 2529 สอบได้ปริญญาเอก (สาขาประวัติศาสตร์เอเชียโบราณ) มหาวิทยาลัยมคธ รัฐพิหาร ประเทศอินเดียงานการปกครองงานการปกครอง. - พ.ศ. 2529 ได้รับแต่งตั้งเป็นผู้ช่วยเจ้าอาวาสวัดชนะสงคราม - พ.ศ. 2531 - 2540 เป็นเลขานุการเจ้าคณะภาค 13 (สมเด็จพระมหาธีราจารย์) - พ.ศ. 2540 ได้รับแต่งตั้งเป็นรองเจ้าคณะภาค 13 - พ.ศ. 2540 - ปัจจุบัน ได้รับแต่งตั้งเป็นเจ้าคณะภาค 13 รับผิดชอบเขตปกครองคณะสงฆ์จังหวัดชลบุรี ระยอง จันทบุรี และตราด - พ.ศ. 2540 - ปัจจุบัน จัดประชุมเจ้าคณะจังหวัด และเจ้าคณะอำเภอ พร้อมเลขานุการในเขตปกครองคณะสงฆ์ ภาค 13 ปีละ 2 ครั้ง ตามมติมหาเถรสมาคม - พ.ศ. 2540 - ปัจจุบัน ร่วมกับเจ้าคณะจังหวัด และเจ้าคณะอำเภอ พร้อมเลขานุการในเขตปกครองคณะสงฆ์ ภาค 13 จัดประชุมพระสังฆาธิการระดับจังหวัด ตามมติมหาเถรสมาคม ทุกปี - พ.ศ. 2542 ได้รับตราตั้งเป็นพระอุปัชฌาย์ - พ.ศ. 2544 ได้รับแต่งตั้งเป็นกรรมการประสานงานศูนย์สงเคราะห์และฟื้นฟูผู้ติดยาเสพติด - พ.ศ. 2544 ได้รับแต่งตั้งเป็นกรรมการความมั่นคงแห่งพระพุทธศาสนา - พ.ศ. 2545 ได้รับแต่งตั้งเป็นกรรมการฝ่ายปกครองของมหาเถรสมาคม - พ.ศ. 2545 ได้รับแต่งตั้งเป็นกรรมการช่วยเหลือผู้ประสบภัยธรรมชาติและอุบัติภัย - 25 ธันวาคม พ.ศ. 2545 ได้รับแต่งตั้งเป็นเจ้าอาวาสวัดกัลยาณมิตร - พ.ศ. 2551 ได้รับแต่งตั้งเป็นกรรมการเผยแพร่พระพุทธศาสนาแห่งชาติ - พ.ศ. 2553 ได้รับแต่งตั้งจากมหาเถรสมาคม ให้เป็นกรรมการพิจารณาศาสนสมบัติกลางประจำ (พศป.)งานศึกษางานศึกษา. - พ.ศ. 2519 - 2542 เป็นครูสอนพระปริยัติธรรมแผนกบาลี ประจำสำนักเรียนวัดชนะสงคราม - พ.ศ. 2519 - ปัจจบุน เป็นกรรมการตรวจประโยคนักธรรมและบาลีสนามหลวง - พ.ศ. 2535 - ปัจจุบัน เป็นกรรมการยกร่างเฉลยประโยคบาลีสนามหลวง - พ.ศ. 2546 เป็นเจ้าสำนักเรียนวัดกัลยาณมิตร จัดการศึกษาพระปริยัติธรรม ทั้งแผนกธรรมและแผนกบาลี แผนกบาลีเรียนภาคเช้า แผนกธรรมเรียนภาคค่ำ - พ.ศ. 2535 - ปัจจุบัน เป็นครูสอนพระปริยัติธรรมแผนกบาลีประโยค ป.ธ.8 ประจำโรงเรียนพระปริยัติธรรม คณะสงฆ์ส่วนกลาง (วัดสามพระยา) กรุงเทพมหานครเกียรติคุณ เกียรติคุณ. พ.ศ. 2552 ได้รับปริญญาพุทธศาสตรดุษฎีบัณฑิตกิตติมศักดิ์ สาขาวิชาพุทธศาสนา จากมหาวิทยาลัยมหาจุฬาลงกรณราชวิทยาลัยสมณศักดิ์สมณศักดิ์. - 5 ธันวาคม พ.ศ. 2530 เป็นพระราชาคณะชั้นสามัญที่ พระเมธีวราลังการ - 5 ธันวาคม พ.ศ. 2535 เป็นพระราชาคณะชั้นราชที่ พระราชปริยัติเมธี ตรีปิฎกบัณฑิต มหาคณิสสร บวรสังฆาราม คามวาสี - 5 ธันวาคม พ.ศ. 2541 เป็นพระราชาคณะชั้นเทพที่ พระเทพเวที ศรีธรรมสาธก ตรีปิฎกบัณฑิต มหาคณิสสร บวรสังฆาราม คามวาสี - 5 ธันวาคม พ.ศ. 2546 เป็นพระราชาคณะชั้นธรรมที่ พระธรรมเจดีย์ ศรีปริยัติโกศล โสภณธรรมสาธก ตรีปิฎกบัณฑิต มหาคณิสสร บวรสังฆาราม คามวาสี - 5 ธันวาคม พ.ศ. 2557 เป็นพระราชาคณะเจ้าคณะรองที่ พระพรหมกวี สีลาจารโสภณ วิมลศาสนกิจวิธาน ไพศาลปริยัตินายก ตรีปิฎกบัณฑิต มหาคณิสสร บวรสังฆาราม คามวาสี</doc>
