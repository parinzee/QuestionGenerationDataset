<doc id="751049" url="https://th.wikipedia.org/wiki?curid=751049" title="ธงชัย (โซเวียต)">ธงชัย (โซเวียต) ธงชัย () เป็นธงชัยที่ถูกปักไว้เหนืออาคารไรช์สทัก (Reichstag) เมื่อกองทัพแดงของสหภาพโซเวียตตีกรุงเบอร์ลินแตกเมื่อวันที่ 30 เมษายน ค.ศ. 1945 ภายหลังที่อดอล์ฟ ฮิตเลอร์ และเอวา บราวน์ทำอัตวินิบาตกรรม เพื่อหลีกเลี่ยงไม่ให้ถูกกองทัพแดงของโซเวียตจับตัว ผู้เชิญธงชัยมีดังนี้: อเล็กซี เบเรสต์ (ยูเครน) มิคาอิล เยโกรอฟ (รัสเซีย) และเมลิตัน คันตาเรีย (จอร์เจีย) ธงชัย จัดทำขึ้นระหว่างสงครามในการยุทธแนวรบด้านตะวันออก ธงดังกล่าวนี้เป็นสัญลักษณ์แห่งชัยชนะของประชาชนชาวโซเวียตเหนือนาซีเยอรมนี ระหว่างสงครามโลกครั้งที่สอง. อันเป็นสมบัติชาติของรัสเซีย รวมถึงกลุ่มประเทศเครือรัฐเอกราช และ เป็นสัญลักษณ์ของทรานส์นีสเตรีย. อักษรซีริลลิก ข้อความ: ทั้งนี้ ธงผืนจริงนั้นไม่ได้ปักที่อาคารไรช์สทัก แต่ใช้เป็นธงชัยประจำหน่วย "อย่างเป็นทางการ" ธงที่ใช้ในพิธีสวนสนามเป็นธงที่ทำขึ้นมาใหม่เพื่อใช้ในพิธีสวนสนามวันแห่งชัยชนะเท่านั้น ส่วนผืนจริงดั้งเดิมนั้นตามกฎหมายของสหพันธรัฐรัสเซียระบุไว้ชัดเจนว่าธงชัยผืนนี้จะต้องถูกเก็บไว้ตลอดไปในสถานที่ที่ปลอดภัยและสาธารณชนสามารถเข้าชมได้ ปัจจุบันจัดแสดงที่พิพิธภัณฑ์กองทัพรัสเซีย กรุงมอสโกประวัติธงชัยสมัยเยลต์ซิน ธงชัยสมัยเยลต์ซิน. ธงดังกล่าวนี้ออกแบบให่แตกต่างจากธงชาติสหภาพโซเวียต แต่ไม่มีรูปค้อนเคียวไขว้ โดยประธานาธิบดีบอริส เยลต์ซิน รับรองสถานะธงนี้มีสถานะเทียบเท่าธงชาติ สามารถใช้ควบคู่กับธงชาติรัสเซียแบบสามสี หรือใช้ในฐานะธงชาติรัสเซียเพียงธงเดียวเมื่อวันที่ 5 เมษายน ค.ศ. 1996 ต่อมาประธานาธิบดีวลาดิมีร์ ปูตินได้ประกาศให้ธงชัยเป็นธงประจำกองทัพบกรัสเซีย แม้จะมีการแก้ไขแบบธงดังกล่าวหลายครั้ง แต่ในทางปฏิบัติยังคงนิยมธงผืนนี้ว่า ธงชัย ในปัจจุบันธงผืนนี้ใช้เป็นธงประจำกองทัพบกในช่วงระยะเวลาสั้นๆ โดยใช้ธงแดงเกลี้ยงไม่มีรูปดาวแดงขอบทอง นอกจากนี้ธงดังกล่าวยังใช้ในการเฉลิมฉลองวันแห่งชัยชนะในกลุ่มประเทศเครือรัฐเอกราชและบางประเทศในกลุ่มสนธิสัญญาวอร์ซอตามกฎหมายของสหพันธรัฐรัสเซีย</doc>
