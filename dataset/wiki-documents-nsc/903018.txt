<doc id="903018" url="https://th.wikipedia.org/wiki?curid=903018" title="เดมี-ลีห์ เนล-ปีเตอร์">เดมี-ลีห์ เนล-ปีเตอร์ เดมี-ลีห์ เนล-ปีเตอร์ (; 28 มิถุนายน ค.ศ. 1995 – ปัจจุบัน) เป็นนางแบบและนางงามชาวแอฟริกาใต้ที่ครองตำแหน่งนางงามจักรวาล 2017 เมื่อวันที่ 26 พฤศจิกายน ค.ศ. 2017 ที่รัฐเนวาดา สหรัฐ โดยเธอเป็นนางงามจักรวาลคนที่ 2 ของประเทศแอฟริกาใต้ ต่อจาก มาร์กาเร็ต การ์ดิเนอร์ ที่ได้รับเลือกให้เป็นนางงามจักรวาล 1978 ก่อนหน้านี้เธอได้รับตำแหน่งมิสเซาท์แอฟริกา 2017ชีวิตและอาชีพชีวิตในวัยเด็ก ชีวิตและอาชีพ. ชีวิตในวัยเด็ก. เนล-ปีเตอร์ เกิดวันที่ 28 พฤศจิกายน ค.ศ.1995 ใน เชดจ์ฟิลด์, เวสเทิร์นเคป เธอเป็นบุตรสาวของ เบนนี ปีเตอร์ และ แอน-มารี สเตียนกัมป์ น้องสาวของเธอ ฟรันเยอ มีความพิการทางร่างกายและ เนล-ปีเตอร์ กล่าวว่าเธอเป็นแรงจูงใจที่สำคัญที่สุดในชีวิตของเธอ เธอจบปริญญาตรีสาขาบริหารธุรกิจจากมหาวิทยาลัยนอร์ทเวสต์ และสามารถสื่อสารภาษาอังกฤษและภาษาอาฟรีกานส์ได้อย่างคล่องแคล่วการประกวดมิสเซาท์แอฟริกา 2017 การประกวด. มิสเซาท์แอฟริกา 2017. เนล-ปีเตอร์เป็นตัวแทนจากเวสเทิร์นเคป เข้าร่วมประกวดมิสเซาท์แอฟริกา 2017 ซึ่งเธอก็ได้รับตำแหน่งชนะเลิศ ในฐานะที่เป็นมิสเซาท์แอฟริกาเธอมีสิทธิ์ที่จะเป็นตัวแทนของแอฟริกาใต้ทั้งการประกวดมิสเวิลด์ 2017 และ นางงามจักรวาล 2017 แต่เนื่องจากวันที่ประกวดรอบสุดท้ายของทั้งสองเวทีอยู่ใกล้ๆกัน เธอจึงถูกส่งเข้าร่วมประกวดนางงามจักรวาลเท่านั้น ในลาสเวกัส, เนวาดา, สหรัฐนางงามจักรวาล 2017 นางงามจักรวาล 2017. เนล-ปีเตอร์เป็นผู้ชนะในการประกวดนางงามจักรวาล 2017 เมื่อวันที่ 26 พฤศติกายน ค.ศ. 2017 ในดิแอซิส ลาสเวกัส, เนวาดา, สหรัฐ เธอเป็นนางงามจากประเทศแอฟริกาใต้คนที่สองที่ได้รับตำแหน่งในรอบ 39 ปี ต่อจากมาร์กาเรต การ์ดิเนอร์ เธอคือนางงามคนที่ 7 ของแอฟริกาใต้ที่ผ่านเข้ารอบ 5 คนสุดท้ายหลังจากซินดี เนล ในปี ค.ศ. 2003 นอกจากนี้เธอยังเป็นนางงามจากทวีปแอฟริกาคนที่ 5 ที่ครองตำแหน่งนางงามจักรวาล นับตั้งแต่ปี ค.ศ. 1978 ต่อจากไลลา ลอปึช ของประเทศแองโกลา ในปี ค.ศ. 2011</doc>
