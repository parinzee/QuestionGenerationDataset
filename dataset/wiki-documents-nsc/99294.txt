<doc id="99294" url="https://th.wikipedia.org/wiki?curid=99294" title="เดอะซิมส์ คาถามหาสนุก">เดอะซิมส์ คาถามหาสนุก เดอะซิมส์ คาถามหาสนุก (อังกฤษ: The Sims Makin' Magic) ถูกพัฒนาขึ้นโดย แมกซิส และออกจำหน่ายโดย อิเล็คทรอนิก อาร์ท ผลิตเมื่อ 28 ตุลาคม พ.ศ. 2546 เป็นภาคเสริมตัวสุดท้ายของเกมชุด เดอะซิมส์ ซึ่งทางแมกซิสได้ผลิตเกมภาคต่อของเกมนี้ที่ชื่อ เดอะซิมส์ 2 ต่อไปจุดเด่นในเกม จุดเด่นในเกม. เวทมนตร์และเครื่องราง ในตอนนี้ชาวซิมส์สามารถที่จะมีเวทมนตร์เป็นของตัวเองได้แล้ว เริ่มต้นที่การได้รับไม้กายสิทธิ์จากชายลึกลับที่มาหาชาวซิมส์ในวันแรกของการอยู่อาศัย และมีคาถาและเครื่องรางอีก 21 อันที่ให้ชาวซิมส์ได้ผสม เมจิคทาวน์ จุดเด่นของพื้นที่ส่วนกลางในภาคเสริมนี้คือ จะมีบ้านให้ครอบครัวพักอาศัยอยู่ในพื้นที่ส่วนกลางอยู่ 3 หลัง ซึ่งต้องใช้เงินที่ใช้ในเมจิคทาวน์ (หรือที่เรียกว่า เหรียญเมจิค) ในการซื้อ ซึ่งเหรียญเมจิคสามารถหาได้จาก การทำภารกิจกับตัวละคร NPC ต่าง ๆ หรือการดวลกับผู้คน, การแสดงมายากล หรือการแสดงทางเวทมนตร์ต่าง ๆ ในเมจิคทาวน์ ตัวละครใหม่ ๆ มีตัวละครที่ไม่สามารถควบคุมได้ถูกเพิ่มเข้ามาในภาคเสริมนี้ เช่น ชายลึกลับ, พ่อค้าหรือแม่ค้าในเมจิคทาวน์ (มาพร้อมกับไอเทมในเมจิคทาวน์), แม่บ้านโครงกระดูก รวมไปถึงสัตว์เลี้ยง นั้นก็คือ มังกร ไอเทมใหม่ ๆ สิ่งของได้ถูกเพิ่มเข้ามาในภาคเสริมนี้อีก 175 ชิ้น เช่น เตาอบขนม, เครื่องปั่นด้าย, เครื่องคั้นน้ำผลไม้, เครื่องปั่นเนย ฯลฯ ซึ่งบางชนิดเป็นอุปกรณ์เพิ่มทักษะของชาวซิมส์ ในขณะเดียวกันก็ให้ส่วนผสมสำหรับสร้างเวทมนตร์ หรืออบขนมก็ได้ และมีอุปกรณ์ทางเวทมนตร์อีก 9 อย่าง และภาคเสริมนี้ยังเปิดโอกาสให้ชาวซิมส์สามารถเพาะปลูกพืชเพิ่มได้อีกสองอย่างเวทมนตร์และเครื่องราง เวทมนตร์และเครื่องราง. เป็นจุดเด่นของภาคเสริมนี้ ที่ชาวซิมส์สามารถจะมีเวทมนตร์เป็นของตัวเองได้ และชาวซิมส์สามารถร่ายคาถาได้จากเครื่องรางที่ตนทำได้จากส่วนผสมทางเวทมนตร์ได้อีก ซึ่งหาได้จากเมจิคทาวน์ในเกม โดยจะมีตัวละครที่ไม่สามารถควบคุมได้คอยพูดคุยกับชาวซิมส์เพื่อให้ชาวซิมส์ทำภารกิจแลกกับส่วนผสมทางเวทมนตร์บางอย่าง เมื่อชาวซิมส์สามารถหาส่วนผสมที่ต้องการได้แล้ว ก็นำมาผสมลงในเครื่องชาร์จไม้กายสิทธิ์ หรือ เครื่องประดิษฐ์เครื่องราง หากผสมไอเทมในลำดับที่ถูกต้อง จะทำให้ได้รับเวทมนตร์เป็นสัญลักษณ์มาเก็บไว้ในช่องเก็บของของชาวซิมส์ที่ทำการผสมนั้น หรือ ถ้าหากเป็นการทำเครื่องราง เครื่องรางจะปรากฏขึ้นและสามารถย้ายไปวางบนโต๊ะได้ในโหมดซื้อ (ถ้าชาวซิมส์วางมันไว้บนพื้นหลังสร้างเครื่องรางเสร็จ) ซึ่งเราสามารถทราบส่วนผสมของการสร้างเวทมนตร์และเครื่องรางได้จากหนังสือเวทมนตร์ที่ชายลึกลับนำมาให้ในตอนต้น แต่หนังสือส่วนผสมเหล่านั้นจะยังไม่บอกผลลัพธ์คาถาหรือเครื่องรางจากการผสม จนกว่าชาวซิมส์จะผสมได้คาถาหรือเครื่องรางนั้น ๆ การใช้คาถานั้น ไม่ได้สำเร็จเสมอไป ขึ้นอยู่กับว่าชาวซิมส์คนที่เป็นเป้าหมายนั้นมีไม้กายสิทธิ์อยู่หรือไม่ ถ้ามีคาถาจะสะท้อนกลับสู่ผู้ร่าย และสาเหตุอื่นที่เป็นไปได้ก็คืออารมณ์หรือบุคลิกของเป้าหมาย หรืออาจเป็นเพราะทักษะของผู้ร่ายต่ำก็เป็นได้ เครื่องรางก็เช่นเดียวกัน แต่จะมีข้อยกเว้นมากกว่าชาวซิมส์ที่เป็นเด็กกับเวทมนตร์ ชาวซิมส์ที่เป็นเด็กกับเวทมนตร์. ชาวซิมส์ที่เป็นเด็กสามารถมีเวทมนตร์ได้เช่นกัน แต่เขาไม่สามารถที่จะหยิบไม้กายสิทธิ์ออกมาจากกล่องลึกลับที่ชายลึกลับนำมาให้ในวันแรกของการอยู่อาศัยได้ จึงต้องซื้ออุปกรณ์ในโหมดซื้อ ซึ่งคล้ายกับเครื่องชาร์จไม้กายสิทธิ์ในผู้ใหญ่ และชาวซิมส์ที่เป็นเด็กสามารถที่จะสร้างเครื่องรางได้เช่นกัน ซึ่งส่วนผสมทางเวทมนตร์นั้น ชาวซิมส์ที่เป็นเด็กสามารถที่จะหาได้ง่ายกว่าผู้ใหญ่ เพราะว่าชาวซิมส์ที่เป็นเด็กนั้นไม่สามารถจะมีเหรียญเมจิกเป็นของตนเอง จึงต้องมีอุปกรณ์ที่สามารถซื้อได้ในโหมดซื้อและสามารถให้ผลิตผลเป็นส่วนผสมทางเวทมนตร์แก่เด็กให้พร้อมไว้ ส่วนคาถาในซิมส์วัยเด็กจะสร้างได้น้อยกว่าซิมส์ผู้ใหญ่รายชื่อคาถาต่าง ๆ ที่มีในเกม รายชื่อคาถาต่าง ๆ ที่มีในเกม. คาถาสำหรับชาวซิมส์ผู้ใหญ่- มีความสุข - เนรเทศ - สะกดจิต - สาปให้เป็นคางคก - กระชับความสัมพันธ์ - ตกหลุมรัก - คำถามสำคัญ - ใบหน้ายิ้มแย้ม - ปลุกเสก - มิตรแท้ (หากติดตั้ง เดอะซิมส์ สัตว์เลี้ยงแสนรู้ ไว้ด้วย) คาถาสำหรับชาวซิมส์เด็ก- มีความสุข จูเนียร์ - ปลุกเสก - ใบหน้ายิ้มแย้ม จูเนียร์ชื่อเครื่องรางต่าง ๆ ที่มีในเกม ชื่อเครื่องรางต่าง ๆ ที่มีในเกม. เครื่องรางสำหรับชาวซิมส์ผู้ใหญ่- ศูนย์กลางมหาเสน่ห์ - อธิษฐานจานสะอาด - มูลค่าแห่งชื่อเสียง (หากติดตั้ง เดอะซิมส์ ซูเปอร์สตาร์ ไว้ด้วย) - เปลี่ยนสีผิว - เขาแห่งความอุดม - อารมณ์แห่งมนตรา - สวนสมบูรณ์ - บ้านโสภาเคหาโสภี - สายฝนแห่งความมั่งคั่ง - ร่างจำแลง - โฉมงามกับอสูร - เพื่อนล่องหน เครื่องรางสำหรับชาวซิมส์เด็ก- ร่างจำแลง จูเนียร์ - โฉมงามกับอสูร จูเนียร์ - เพื่อนล่องหน - ไร้แอ่งโคลน? - ทำเค้ก - ยุคแห่งความฉับพลันตัวละครใหม่ ๆชายลึกลับ ตัวละครใหม่ ๆ. ชายลึกลับ. เมื่อผู้เล่นได้สร้างบ้านและทำการย้ายชาวซิมส์เข้าสู่บ้านเรียบร้อยแล้ว หรือในกรณีที่เข้าไปเล่นบ้านของชาวซิมส์ที่สร้างไว้แล้วเป็นครั้งแรกลงจากลงภาคเสริมนี้ ในวันแรกของการอยู่อาศัย จะมีชายใส่สูทสีชมพูนำกล่องลึกลับมาวางไว้ที่บริเวณหน้าประตูบ้านของชาวซิมส์ของคุณ เมื่อชาวซิมส์เปิดกล่องลึกลับใบนี้จะพบกับไอเทม หลุมบนพื้น (สำหรับไปที่เมืองเวทมนตร์หรือเมจิกทาวน์ อาจจะโทรศัพท์เรียกบริการบัลลูนรับส่งก็ได้), เครื่องชาร์จไม้กายสิทธิ์พร้อมโต๊ะตั้ง, หนังสือเวทมนตร์, ไม้กายสิทธิ์ และไอเทมสำหรับทำส่วนผสมเวทมนตร์เริ่มต้นของชาวซิมส์ผู้ใหญ่ และเด็ก ซึ่งหากวัยเด็กเปิดจะได้รับไอเทมที่สามารถเก็บได้น้อยกว่าผู้ใหญ่ (รวมทั้งไม่สามารถหยิบไม้กายสิทธิ์ออกมาได้) นอกจากเขาจะนำกล่องลึกลับที่ทำให้ชาวซิมส์ของคุณสามารถเข้าสู่โลกแห่งเวทมนตร์ได้แล้ว เขายังเป็นผู้ให้คำปรึกษาแก่ชาวซิมส์ในส่วนต่าง ๆ ของเมืองเวทมนตร์ในเมจิกทาวน์ และชาวซิมส์สามารถที่จะซื้อหรือขายไม้กายสิทธิ์กับชายลึกลับคนนี้ได้ และถ้าหากชาวซิมส์ฝ่าฝืนใช้เวทมนตร์ที่อื่นที่ไม่ใช่บ้านของชาวซิมส์เอง หรือที่เมจิกทาวน์แล้ว (มากกว่าสามครั้งขึ้นไป) เขาจะรีบวิ่งมาตักเตือนชาวซิมส์ให้เลิกการกระทำนี้เสีย และปรับชาวซิมส์คนนั้นเป็นเงินซิโมลีนจำนวนเล็กน้อยพ่อค้า/แม่ค้าในเมจิคทาวน์ พ่อค้า/แม่ค้าในเมจิคทาวน์. เป็นผู้ที่ชาวซิมส์สามารถที่จะแลกเปลี่ยนส่วนผสมตามที่เขาหรือเธอร้องขอได้ ชาวซิมส์สามารถพูดคุยกับเขาหรือเธอเพื่อรับภารกิจ หากทำภารกิจที่เขาหรือเธอมอบหมายมาให้สำเร็จ เขาหรือเธอจะให้ส่วนผสมทางเวทมนตร์ที่หายาก (หาซื้อไม่ได้ในเมจิคทาวน์ และจากการสร้างทักษะกับอุปกรณ์ที่ให้ส่วนผสมทางเวทมนตร์) และชาวซิมส์สามารถซื้อส่วนผสมทางเวทมนตร์จากเขาหรือเธอได้ โดยใช้เหรียญเมจิกที่หามาได้ ชื่อพ่อค้า/แม่ค้าที่ปรากฏในเกม แฟรี่ มาร่า, เภสัชกรทอดด์, แวมไพร์สาว วิ้คกี้, แน็กเกนาสเต้ (แลกเปลี่ยนเฉพาะส่วนผสมทางเวทมนตร์เท่านั้น)คนแคระในสวน/นักเต้นรำ ฟลามิงโกโก้ คนแคระในสวน/นักเต้นรำ ฟลามิงโกโก้. ตัวละครทั้งสองอย่างนี้ เกิดจากการเสกคาถาใส่ภูตแคระจิ๋ว (จากเดอะซิมส์ สร้างชีวิต ลิขิตฝัน) และ นกฟลามิงโก้สีชมพู ภูตแคระจี๋วเมื่อเสกให้มีชีวิตแล้ว มันจะทำหน้าที่ดูแลต้นทั้งหมดในบริเวณบ้าน ส่วนนักเต้นรำ ฟลาเมนโกโก้ เมื่อเสกออกมาจะสร้างความสนุกสนานให้แก่ชาวซิมส์ในบ้าน โดยการปฏิสัมพันธ์กับชาวซิมส์คนอื่น ๆ โดยอัตโนมัติ ซึ่งผลของคาถานั้นจะมีอยู่ช่วงระยะเวลาหนึ่งจนกว่าคาถาจะเสื่อมไป ทั้งภูตแคระและนกฟลามิงโก้ที่มีชีวิตจะกลับไปเป็นวัตถุสิ่งของเหมือนเดิมโบเนฮิลด้า โบเนฮิลด้า. มีร่างกายเป็นโครงกระดูกสวมชุดเดียวกับแม่บ้าน (ที่จะมาทำความสะอาดให้ถ้าชาวซิมส์เรียกใช้บริการจากเธอ) จะออกมาให้เห็นก็ต่อเมื่อชาวซิมส์ซื้อตู้โครงกระดูกในโหมดซื้อ แล้วให้ชาวซิมส์ไปเคาะที่ตู้นี้ เธอจะออกมาช่วยทำความสะอาดบริเวณบ้านของชาวซิมส์ หน้าที่ที่เธอทำไม่ต่างจากหน้าที่ของแม่บ้านเลย และเธอยังสามารถดูแลเด็กทารกในบ้านได้เป็นอย่างดีอีกด้วย แต่อย่าเพิ่งไปเคาะโลงให้เธอออกมาเมื่อแม่บ้านที่เป็นคนธรรมดามาทำหน้าที่นี้ มิเช่นนั้นแล้ว แม่บ้านที่เป็นคนธรรมดาจะหวาดกลัวและวิ่งหนีไปโดยที่ไม่กลับมาให้บริการกับบ้านของชาวซิมส์คนนั้นอีกเลย (จนกว่าจะจ้างบริการใหม่)สัตว์เลี้ยง สัตว์เลี้ยง. ภาคเสริมนี้ได้ทำการเพิ่มสัตว์เลี้ยงเข้ามาใหม่อีกหนึ่งชนิด แต่เป็นสัตว์เลี้ยงที่ผู้เล่นไม่สามารถทราบถึงความต้องการของมัน (เช่น อิกัวน่า นกแก้ว เต่า เป็นต้น ใน เดอะซิมส์ สัตว์เลี้ยงแสนรู้) นั้นก็คือ มังกร มังกรนั้น ชาวซิมส์สามารถหาซื้อได้จาก แวมไพร์สาววิคกี้ ในเมจิกทาวน์ แต่จะอยู่ในรูปรังมังกร ซึ่งเมื่อชาวซิมส์กลับมาถึงที่บ้านของตนแล้วจะพบรังมังกรวางไว้อยู่ที่หน้าบ้าน รังมังกรนี้สามารถเคลื่อนย้ายได้ในโหมดซื้อ หน้าที่ต่อไปของชาวซิมส์ก็คือ การปฏิสัมพันธ์กับรังมังกร ตรงนี้เป็นจุดสำคัญขึ้นอยู่กับว่ามังกรที่จะเกิดขึ้นมาจะดุร้ายหรือจะเชื่อง หากปฏิสัมพันธ์น้อยเกินไป มังกรจะดุร้ายและสามารถเผาบ้านของชาวซิมส์ผู้นั้นได้ มังกรสามารถให้ส่วนผสมทางเวทมนตร์ได้เช่นกันจากการปฏิสัมพันธ์กับมันเหมือนมันโตแล้ว แต่ขึ้นอยู่กับโอกาส มังกรสามารถเป็นเพื่อนเล่นที่ดีกับสัตว์เลี้ยง (สุนัข และ แมว จาก เดอะซิมส์ สัตว์เลี้ยงแสนรู้) ได้ ซึ่งการเล่นจะเพิ่มความสนุกให้กับสัตว์เลี้ยงทั้งสองฝ่าย และมังกรสามารถปล่อยให้มันเป็นอิสระได้โดยการลบรังมังกร และมันจะบินออกไปจากบริเวณบ้าน แมว สามารถเอามาเลี้ยงได้จากสตูดิโอหรือพอเดินหลงมาหน้าบ้านก็สามารถเอามาเลี้ยงได้ หมา สามารถเอามาเลี้ยงได้จากสตูดิโอหรือพอเดินหลงมาหน้าบ้านก็สามารถเอามาเลี้ยงได้ไอเทมใหม่ ๆวัตถุทางเวทมนตร์ที่เติบโตได้ ไอเทมใหม่ ๆ. วัตถุทางเวทมนตร์ที่เติบโตได้. เกมจะทำการตรวจสอบการใช้คาถาในที่อยู่อาศัยของชาวซิมส์ หากมีการใช้เวทมนตร์ที่มากพอ ก็จะมีวัตถุทางเวทมนตร์ที่เติบโตได้ขึ้นมา ดังนี้คริสตัล คริสตัล. มีทั้งหมดเจ็ดชนิด จะเกิดขึ้นในละแวกบ้านแบบสุ่มสีกันไป แต่สีที่เกิดจะไม่ซ้ำกันหากมีคริสตัลสีนั้นเติบโตอยู่แล้ว คริสตัลแต่ละชนิดเมื่อเติบโตเต็มที่แล้ว จะสามารถใช้เรียนรู้ทักษะต่าง ๆ ที่นอกเหนือจากทักษะทั้ง 7 ชนิดในเกมนี้ได้ คริสตัลบางอันมีประโยชน์ต่อชาวซิมส์ แต่บางอันก็ใช้ได้เพียงแค่แกล้งชาวซิมส์คนอื่นเพื่อความสนุกสนานเท่านั้น ทักษะที่มาพร้อมกับคริสตัลแต่ละชนิด มีดังนี้- คริสตัลสีแดง : ตีนร้อน (สร้างความสนุกสนาน) - คริสตัลสีดำ : ดับไฟ - คริสตัลสีขาว : ลอยตัว (สร้างความสนุกสนาน) - คริสตัลสีน้ำเงิน : มือส่งเสียง (สร้างความสนุกสนาน) - คริสตัลสีเขียว : ผีหลอก (สร้างความสนุกสนาน) - คริสตัลสีม่วง : ล่องหนย้ายที่ - คริสตัลสีเหลือง : มายากล (สร้างความสนุกสนาน) ชาวซิมส์ที่เป็นเด็กสามารถเรียนรู้คริสตัลได้เฉพาะสี เหลือง, ม่วง และแดงเถาถั่วจัสต้า เถาถั่วจัสต้า. เกิดขึ้นหลังจากการใช้เวทมนตร์ของชาวซิมส์ จะมีการเจริญเติบโตสูงสุดที่ไม่คงที่ แต่ถ้าเติบโตจนชาวซิมส์สามารถ"ปีน"ได้ ชาวซิมส์จะขึ้นไปพบกับยักษ์ที่กำลังหลับอยู่ และถั่วกระป๋องใหญ่ แต่ชาวซิมส์ไม่สามารถทำสิ่งใดกับยักษ์ที่หลับ และถั่วกระป๋องได้ นอกจากการปีนกลับลงไปเท่านั้นอุปกรณ์ดวล อุปกรณ์ดวล. สร้างได้ในเมืองเวทมนตร์เท่านั้น ซึ่งชาวซิมส์สามารถที่จะเรียกใครก็ได้ขึ้นมาประลองเวทมนตร์ด้วยได้ แต่ละฝ่ายจะได้คาถามาแบบสุ่มซึ่งจะแสดงในลักษณะลูกแก้วทางด้านหลัง แต่ละคาถาที่เลือกใช้จะมีคาถาที่สามารถเอาชนะและพ่ายแพ้ต่ออีกคาถาได้ และชาวซิมส์จะได้รับผลตอบแทนเป็นเหรียญเมจิก โดยขึ้นอยู่กับครั้งที่ชนะและทักษะตรรกะของฝ่ายตรงข้ามรถไฟเหาะ รถไฟเหาะ. สร้างได้ในเมจิคทาวน์เท่านั้น มีสองแบบให้เลือก คือ แบบสถานีบ้านแสนสนุก (เป็นรูปตัวตลก) และสถานีบ้านผีสิง ซึ่งแต่ละสถานีจะสามารถต่อเชื่อมกันได้ด้วยราง และชาวซิมส์ที่เล่นรถไฟเหาะตีลังกานี้จะแสดงลักษณะอาการที่แตกต่างกันออกไป ขึ้นอยู่กับอุปนิสัยความสนุกสนาน (สำหรับสถานีบ้านแสนสนุก) และความใจดี (สำหรับสถานีบ้านผีสิง)</doc>
