<doc id="319806" url="https://th.wikipedia.org/wiki?curid=319806" title="เนเวอร์แลนด์ แดนรักมหัศจรรย์">เนเวอร์แลนด์ แดนรักมหัศจรรย์ เนเวอร์แลนด์ แดนรักมหัศจรรย์ () เป็นภาพยนตร์อังกฤษ/อเมริกัน ในปี 2004 กึ่งชีวประวัติ ของนักเขียนบทละคร เจ. เอ็ม. แบร์รี กำกับโดยมาร์ก ฟรอสเตอร์ บทภาพยนตร์เขียนโดยเดวิด มาจี โดยเขียนมาจากบทละครเรื่อง The Man Who Was Peter Pan ของแอลลัน นี ภาพยนตร์ได้รับการเสนอชื่อเข้าชิงรางวัลออสการ์ 7 สาขา รวมถึงในสาขาภาพยนตร์ยอดเยี่ยม และนักแสดงนำชายยอดเยี่ยม จากการแสดงของจอห์นนี เดปป์ และภาพยนตร์ได้ชนะเลิศรางวัลออสการ์ 1 รางวัลในสาขาดนตรีประกอบภาพยนตร์ยอดเยี่ยม โดย แจน เอ. พี. แคกซ์มาเรก ภาพยนตร์เข้าฉายครั้งแรกในประเทศไทยเมื่อวันที่ 9 กุมภาพันธ์ พ.ศ. 2548 ความยาว 106 นาทีเรื่องย่อ เรื่องย่อ. เมื่อ เจ. เอ็ม. แบร์รี่ (จอห์นนี เดปป์) อดีตนักเขียนดาวรุ่งไฟแรง กำลังมองดูผลงานประพันธ์ของตัวเอง ที่ถูกถ่ายทอดออกมาเป็นละครเวทีเรื่องล่าสุดของเขาอย่างหมดไฟ ณ จุดนั้น แบร์รี่รู้ดีว่า ผลงานของเขานั้นไม่มีสิ่งใดแปลกใหม่อีกแล้ว แต่นั่นก็ไม่เท่ากับที่เขารู้ตัวว่า เขานั้นกำลังต้องการแรงบันดาลใจอย่างแท้จริง และแล้วเช้าวันหนึ่งอันเงียบสงบ ในสวนสาธารณะเคนซิงตันการ์เด้นส์ แบร์รี่และสุนัขพันธุ์เซนท์เบอร์นาดของเขาก็มีอันสะดุดลง เมื่อเขาพบกับเด็กชาย 4 คน แห่งครอบครัวเลเวอลิน-เดวี่ส์ และ แม่ของพวกเขา ซิลเวีย (เคต วินสเล็ต) แล้วเรื่องราวทั้งหมดก็เริ่มต้นขึ้น แม้ว่าแบร์รี่จะได้รับเสียงคัดค้านจาก เอ็มม่า ดู มอริเย่ร์ (จูลี คริสตี) ย่าของเด็ก ๆ และภรรยาของเขาเอง แมรี่ (ราด้า มิทเชลล์) แต่เขาก็ยังคงใช้เวลากับเป็นจำนวนมาก กับเด็กน้อยที่ 4 คนต่อไปในการเล่นสนุก สรวลเสเฮฮา ปลอมตัว เล่นเกมต่าง ๆ และสร้างโลกแห่งจินตนาการที่มีปราสาท, กษัตริย์, คาวบอย, อินเดียนแดง, โจรสลัด และลูกเรือ แบร์รี่สร้างโลกจินตนาการของเด็กๆ ขึ้นมา โดยยึดเอาเนินเขาเตี้ยๆ นั้นเป็นเสมือนกับกราบเรือ พร้อมกับพกกิ่งไม้ที่เป็นเสมือนดาบวิเศษศักดิ์สิทธิ์ และเด็กน้อยทั้ง 4 ก็คือ The Lost Boys of Neverland แล้วเรื่องราวสนุกสนานและการผจญภัยของเด็ก ๆ ก็กลายมาเป็นผลงานเขียนระดับมาสเตอร์พีซเรื่อง ปีเตอร์ แพน แม้ว่าหลายคนกำลังกังวลว่า ผลงานครั้งนี้ของเขานั้นอาจไม่ประสบความสำเร็จ ทว่าหนึ่งในบุคคลสำคัญที่เชื่อมั่นในตัวเขาตลอดมาก็คือ ชาร์ลส์ ฟรอห์แมน (ดัสติน ฮอฟแมน) แล้วเขาก็ช็อคนักแสดงนำของเขา ในการซ้อมการแสดงว่า ให้เขานั้นเหาะข้ามเวที และนักแสดงนำคนอื่นแต่งตัวแบบหลุดจินตนาการ เกินกว่าที่สังคมอังกฤษในยุคนั้นจะรับได้ ในที่สุด แบร์รี่ก็พร้อมที่จะแนะนำให้โลกได้รู้จัก... ปีเตอร์ แพน เรื่องราวโศกนาฏกรรมของโชคชะตา ที่จะทำให้ผู้ประพันธ์และทุกคนที่เขารัก และทุกคนที่รักเขา ได้เข้าใจว่า ...ความเชื่อมั่นนั้นมีค่าเพียงใดนักแสดงนักแสดง. - จอห์นนี เดปป์ ...เจ. เอ็ม. แบร์รี่ - ดัสติน ฮอฟแมน ...ชาร์ลส์ ฟรอห์แมน - เคต วินสเล็ต ...ซิลเวีย - จูลี คริสตี ...เอ็มม่า ดู มอริเย่ร์ - ราด้า มิทเชลล์ ...แมรี่</doc>
