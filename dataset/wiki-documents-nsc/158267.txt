<doc id="158267" url="https://th.wikipedia.org/wiki?curid=158267" title="ธงชาติเกิร์นซีย์">ธงชาติเกิร์นซีย์ ธงชาติเกิร์นซีย์ ในปัจจุบันเป็นธงพื้นสีขาวมีกางเขนแห่งเซนต์จอร์จสีแดง กลางรูปนั้นมีกางเขนสีทองขนาดเล็กซ้อนทับอีกชั้นหนึ่ง เริ่มใช้มาตั้งแต่ปี พ.ศ. 2528 เนื่องจากว่าก่อนหน้านี้อังกฤษกับเกิร์นซีย์ใช้ธงเซนต์จอร์จเป็นสัญลักษณ์ของเหมือนกัน ทำให้เกิดความสับสนในยามที่แสดงธงในพิธีการแข่งขันกีฬาต่างๆ ธงนี้ออกแบบโดยคณะกรรมาธิการตรวจสอบเรื่องธงชาติเกิร์นซีย์ ซึ่งมีเซอร์เกรแฮม ดอเรย์ เป็นประธาน และได้ชักขึ้นครั้งแรกเมื่อวันที่ 15 กุมภาพันธ์ พ.ศ. 2528 โดยรูปกางเขนสีทองที่เพิ่มลงในธงนั้นหมายถึงพระเจ้าวิลเลียมที่ 1 แห่งอังกฤษ, ดยุคแห่งนอร์ม็องดี ซึ่งกล่าวกันว่าพระองค์ได้ใช้ธงรูปกางเขนทองซึ่งได้รับประทานมาจากสมเด็จพระสันตะปาปาอเล็กซานเดอร์ที่ 2 ในการรบที่เฮสติ้งส์ (Battle of Hastings) สำหรับธงเรือพลเรือนนั้น ใช้ธงเรือแบบสหราชอาณาจักรพื้นแดงมีกางเขนสีทองดังกล่าวเป็นสัญลักษณ์</doc>
