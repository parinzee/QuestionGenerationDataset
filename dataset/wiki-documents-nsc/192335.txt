<doc id="192335" url="https://th.wikipedia.org/wiki?curid=192335" title="อเมริกาส์เน็กซต์ท็อปโมเดล ฤดูกาลที่ 11">อเมริกาส์เน็กซต์ท็อปโมเดล ฤดูกาลที่ 11 อเมริกาส์เน็กซต์ท็อปโมเดล ฤดูกาลที่ 11 (America's Next Top Model, Cycle 11) เป็นฤดูกาลที่ 11 ของอเมริกาส์เน็กซต์ท็อปโมเดลโดยความคิดริเริ่มของสุดยอดนางแบบและพิธีกรรายการโทรทัศน์ ไทรา แบงส์ ซึ่งทางรายการได้ออกอากาศเป็นครั้งที่ห้า ทางช่อง CW ในวันที่ 3 กันยายน พ.ศ. 2551 ประโยคและธีมที่นำมาใช้โปรโมทฤดูกาลนี้คือ "ฟีล เดอะ เลิฟ" ในการแข่งขันครึ่งแรกนั้นได้ถ่ายทำใน ลอสแอนเจลิส โดยที่ได้ย้ายกลับมาจากที่ที่ใช้ถ่ายทำในครั้งก่อนซึ่งก็คือ นิวยอร์ก และในรอบ 6 คนสุดท้ายของฤดูกาลนี้ เป้าหมายในต่างประเทศที่ผู้เข้าแข่งขัน ต้องไปทำการแข่งขันกันต่อ คือ เมืองอัมสเตอร์ดัม ณ ประเทศเนเธอร์แลนด์ เพลงที่ใช้ในการโปรโมตของฤดูกาลนี้คือ When I Grow Up โดย Pussycat Dolls ในการแข่งขันประกอบไปด้วย ผู้เข้าแข่งขัน 14 คน เช่นเดียวกับฤดูกาลที่ 3, 4 และ 10 ผู้ชนะการแข่งขันในฤดูกาลนี้จะได้รับรางวัลเป็น การได้เซ็นสัญญากับโมเดลลิ่ง เอเจนซี่ ชื่อดัง "เอลีทโมเดลแมเนจเมนท์" ได้ถ่ายแบบ6 หน้าเต็มลงในนิตยสาร เซเว่นทีน เซ็นสัญญา 100,000 เหรียญ กับเครื่องสำอาง CoverGirl นอกจากนี้ภาพของเธอก็ยังจะได้ขึ้นบิลบอร์ดที่อยู่ทั่วในไทม์แสควร์อีกด้วย ฤดูกาลนี้ เป็นฤดูกาลแรกที่มีสาวประเภทสองมาเข้าร่วมแข่งขันด้วย คือ ไอซิส คิง ซึ่งผ่านรอบคัดเลือกมาจนถึงรอบ 14 คนสุดท้าย ผู้ชนะของฤดูกาล คือ แม็กคีย์ ซูลลีแวน, อายุ 19 ปี จากเมืองเลค ฟลอเรสต์ รัฐอิลลินอยส์ข้อมูลการออกอากาศThe Notorious Fierce Fourteen ข้อมูลการออกอากาศ. The Notorious Fierce Fourteen. ออกอากาศ : 3 กันยายน 2551 ผู้เข้ารอบ 33 คนได้เดินทางไปที่ซาน เฟอร์นันโด วอลลีย์ รัฐแคลิฟอร์เนีย เพื่อพบกับ อัลฟ่า เจย์ และ เบต้า เจย์ (เจย์ มานูเอล และ มิส เจย์) ที่รออยู่ในสถาบัน “Top Model Institute of Technology” พวกเธอได้ผ่านการวิจารณ์และประเมินการเดินแบบ หลังจากนั้นไทร่า บ็อต (ไทร่า แบงก์ส) ก็มาเจอสาวๆ และเริ่มการสัมภาษณ์รายบุคคล ในระหว่างนั้น ไอซิสก็เปิดเผยว่าเธอแปลงเพศจากชายเป็นหญิง สร้างความประหลาดใจให้กับผู้เข้าแข่งขันคนอื่นๆ 20 คนที่ผ่านเข้าสู่รอบถัดมาได้ถ่ายภาพครั้งแรกในชุดสีน้ำเงินเมทัลลิครัดรูปเต็มตัว หลังจากการคัดเลือกรอบสุดท้าย ก็ได้สาวๆทั้งหมด 14 คนผ่านเข้ารอบเพื่อแข่งขันในรายการTop Model Inauguration Top Model Inauguration. ออกอากาศ : 10 กันยายน 2551 ผู้เข้าแข่งขันทั้ง 14 คนเดินทางไปยังที่บ้านพักของพวกเธอในลอสแอนเจลิส แคลิฟอร์เนีย สาวๆถามไอซิสเกี่ยวกับการแปลงเพศของเธอ ทำให้บางคนรู้สึกไม่ดี วันต่อมา พวกเธอมาที่แมจิค คาสเซิล คลับส่วนตัวของนักมายากล ที่ๆได้พบกับเหล่ากรรมการทั้ง ไนเจล บาร์คเกอร์, พอลลิน่า พอริสโคว่า, มิสเตอร์เจย์ และมิสเจย์ เพื่อทำการสัมภาษณ์ตัวต่อตัว ธีมการถ่ายภาพในสัปดาห์นี้คือการเลือกตั้ง ซึ่งจะต้องแสดงหัวข้อทางด้านการเมืองดังต่อไปนี้ ระหว่างการตัดสิน ภาพของมาร์จอรี ได้รับการชมอย่างมาก เช่นเดียวกับไอซิส, แม็กคีย์, จอสลีน และอิลิน่า ขณะที่ภาพอนาลีห์, ฮานน่าห์, คลาร์ก และลอเรน บรี ออกมาไม่ดีและไม่เข้าหาแสง ในช่วงนั้นเองลูกเล่นใหม่ก็ได้ถูกเปิดเผยว่าใครก็ตามที่ถูกเรียกเป็นคนแรกจะได้มีรูปดิจิตอลโชว์ในบ้านพักทั้งสัปดาห์ ซึ่งมาร์จอรีก็ได้รับเกียรติในสัปดาห์นี้ ส่วนชารอนนั้นก็ไม่เป็นที่พอใจแก่กรรมการ ไม่ว่าจะเป็นภาพถ่าย การสัมภาษณ์ หรือบุคลิกที่มั่นใจเกินไป จึงตกเป็นสองคนสุดท้ายร่วมกับนิคีย์ช่า ที่มีปัญหาเรื่องการไม่หยุดพูดเพื่อฟังคำวิจารณ์ สุดท้ายความแข็งกร้าวและภาพถ่ายที่ขาดศักยภาพก็ทำให้ชารอนต้องตกรอบ- ผู้ที่ถูกเรียกชื่อคนแรก : มาร์จอรี คอนราด - ผู้ที่ยืนเป็นสองคนสุดท้าย : นิคีย์ช่า คลาร์ก และ ชารอน บราวน์ - ผู้ที่ถูกคัดออก : ชารอน บราวน์ - ช่างถ่ายภาพ : ไมค์ โรเซนธอล - แขกรับเชิญพิเศษ : เอ็ด อลอนโซ่, คริสเตียน มาร์ค, ซูทาน - ท็อปโมเดล อิน แอ็คชั่น : ทอคคาร่า โจนส์ ( ฤดูกาลที่ 3 )The Ladder of Model Success The Ladder of Model Success. ออกอากาศ : 7 กันยายน พ.ศ. 2551 สาวๆ ได้มาเรียนการโพสท่าแบบแปลกๆ กับเบนนี่ นินจา และ บรี โรเบิร์ตสัน จากนั้นพวกเธอต้องแข่งกันโพสท่าเพื่อพรีเซนต์เครื่องประดับและกระเป๋าถือให้กับ ทาริน่า ทารันติโน่ ชีน่าถูกตำหนิว่าไม่ให้เกียรติสินค้า อิลิน่าเป็นผู้ชนะการแข่งและรางวัลของเธอก็คือเครื่องประดับที่เธอชอบ และยังได้ร่วมโฆษณาให้กับทาริน่าอีกด้วย เมื่อกลับไปที่บ้านประเด็นเรื่องเพศของไอซิสถูกพูดถึงขึ้นอีกครั้งเมื่อสาวๆ ลงว่ายน้ำในสระพร้อมกัน และแฮนน่าห์ผลักไอซิสที่เข้าไปใกล้เธอเต็มแรง ทำให้พวกสาวๆ บางคนคิดว่าเธออาจจะเป็นพวกกีดกันและเหยียดสีผิว การถ่ายรูปในสัปดาห์นี้สาวๆ ต้องปีนบันไดเชือกขึ้นไปโพสท่าถ่ายรูปกลางอากาศกับบอลลูนกลางอากาศ ที่ห้องตัดสินชีน่ารับสารภาพกับกรรมการเรื่องที่เธอเคยทำหน้าอกมา กรรมการชื่นชมภาพของลอเรน บรี และยกย่องให้เป็นหนึ่งในภาพที่ดีที่สุดในประวัติศาสตร์ของรายการ ภาพของบริททานี่ถูกวิจารณ์ว่าเหมือนภาพถ่ายแค็ตตาล็อก และอนาลีห์ถูกติเรื่องดูคิดมากไปตอนถ่ายภาพ กรรมการรู้สึกว่าภาพของไอซิสดูน่าเบื่อซึ่งทำให้เธอต้องกลายเป็นสองคนสุดท้ายกับ นิคีย์ชาที่มีภาพถ่ายธรรมดา และชอบที่จะพูดโต้เถียงตลอดเวลา และนั่นทำให้นิคีย์ชาต้องตกรอบ- ผู้ที่ถูกเรียกชื่อคนแรก : ลอเรน บรี ฮาร์ดดิ้ง - ผู้ที่ยืนเป็นสองคนสุดท้าย : ไอซิส คิง และ นิคีย์ชา คลาร์ก - ผู้ที่ถูกคัดออก : นิคีย์ชา คลาร์ก - ช่างถ่ายภาพ : ไมค์ รูอิซ - แขกรับเชิญพิเศษ : เบนนี่ นินจา, ทาริน่า ทารันติโน่, บรี โรเบิร์ตสัน - ท็อปโมเดล อิน แอ็คชั่น : แชนน่อน สจ๊วต ( ฤดูกาลที่ 1 )You’re Beautiful, Now Change You’re Beautiful, Now Change. ออกอากาศ : 17 กันยายน พ.ศ. 2551 ถึงเวลาที่สาวๆ จะต้องแปลงโฉม โดยพวกเธอจะไม่มีทางรู้ว่าจะออกมาเป็นยังไงจนกว่าจะทำเสร็จแล้ว ซึ่งสาวๆ ส่วนใหญ่ต่างก็พอใจในรูปโฉมใหม่ของตัวเอง ยกเว้นอิลิน่าที่รู้สึกไม่เป็นตัวของตัวเองกับผมทรงใหม่ จากนั้นพวกเธอต้องแข่งกันแต่งหน้าและโฆษณาสินค้าให้กับเครื่องสำอางของคัฟเวอร์เกิร์ล โดยที่พวกเธอจะต้องคิดบทพูดเอง แฮนน่าห์ทำออกมาได้ดีที่สุดและชนะการแข่งขัน ซึ่งรางวัลของเธอก็คือ บัตรของขวัญมูลค่า 1,000 เหรียญและภาพของเธอจะได้ขึ้นเว็บ ของวอลมาร์ทอีกด้วย สาวๆ บางคนเกิดอาการคิดถึงบ้าน อิลิน่าได้เล่าว่าเธอไม่ค่อยจะลงรอยกับแม่เธอนัก ทำให้สาวๆ ในบ้านโดยเฉพาะบริททานี่รู้สึกไม่ดีกับอิลิน่าเท่าไหร่ ในสัปดาห์นี้ สาวๆ จะต้องถ่ายรูปชุดว่ายน้ำให้กับ ซูซาน โฮล์ม โดยที่ครั้งนี้พวกเธอจะต้องโพสท่าเองโดยไม่ได้รับคำแนะนำจากมิสเตอร์เจย์เลย ในห้องตัดสินกรรมการต่างประทับใจอารมณ์ในภาพของอิลิน่าและชื่นชมที่เธอทำให้รอยสักบนตัวดูเด่นและสวยขึ้นมาได้ ภาพของสาวๆ ส่วนใหญ่ต่างก็ได้รับคำชมอย่างดี ยกเว้ยไอซิส อนาลีห์ แฮนน่าห์ และบริททานี่ ภาพของไอซิสโดนติเรื่องตาดูเลื่อนลอย และอนาลีห์ถูกตำหนิเรื่องไม่ใช้ทักษะของนักสเก็ตน้ำแข็งให้เป็นประโยชน์ ซึ่งทำให้เธอกับบริททานี่กลายเป็นสองคนสุดท้าย และบริททานี่ต้องตกรอบเพราะกรรมการรู้สึกว่าเธอสวยแต่ดูไม่มีความเป็นนางแบบเลย- ผู้ที่ถูกเรียกชื่อคนแรก : อิลิน่า อิวาโนว่า - ผู้ที่ยืนเป็นสองคนสุดท้าย : อนาลีห์ ทิปตัน และ บริททานี่ รีบาลคาบา - ผู้ถูกคัดออก : บริททานี่ รีบาลคาบา - ช่างถ่ายภาพ : รัสเซล เจมส์ - แขกรับเชิญพิเศษ : ซูซาน โฮลเมส, เนล เวสเบิร์ก, อแมนด้า จอร์จ, คียาห์ เวรจช์, คริสเท่น ชิน บาร์เกอร์ - ท็อปโมเดล อิน แอ็คชั่น : ลิซ่า แจ็คสัน ( ฤดูกาลที่ 9 )Fierce Eyes Fierce Eyes. ออกอากาศ : 24 กันยายน พ.ศ. 2551 ในสัปดาห์นี้สาวๆ ได้มาเรียนการเดินแบบที่ลู่โบว์ลิ่งกับมิสเจ จากนั้นพวกเธอต้องมาเดินแบบให้กับเจอเรมี่ สก็อตต์ จอสลีน, อนาลีห์, แม็กคีย์ ไอซิส และชีน่าดูโดดเด่นบนรันเวย์ ในขณะที่แฮนน่าห์ถูกวิจารณ์ว่าเดินได้แย่ที่สุด ระหว่างที่เดินซาแมนธ่าได้ถลกเสื้อขึ้นซึ่งทำให้เจอเรมี่ไม่พอใจเป็นอย่างมาก หลังจากโชว์แล้วมิสเตอร์เจย์ได้มาบอกสาวๆ ว่าจะต้องมีหนึ่งสาวที่ถูกคัดออกทันทีโดยไม่ต้องเข้าห้องตัดสิน และผู้ที่ต้องถูกส่งกลับบ้านก็คือแฮนน่าห์ ส่วนจอสลีนเป็นผู้ชนะการแข่งขันและรางวัลของเธอก็คือได้ถ่ายภาพลงนิตยสารเซเว่นทีน ซึ่งเธอเลือกให้ไอซิสกับชีน่าไปถ่ายกับเธอด้วย- ผู้ถูกคัดออกนอกห้องตัดสิน : แฮนน่าห์ ไวท์ การถ่ายภาพในสัปดาห์นี้ สาวๆ ต้องถ่ายภาพในสระน้ำที่บ้าน โดยที่พวกเธอจะถูกถ่ายเพียงแค่ดวงตาที่อยู่เหนือน้ำเท่านั้น ในครั้งนี้อิลิน่ากับจอสลีนต้องพยายามมากกว่าคนอื่นเพราะพวกเธอว่ายน้ำไม่เป็น และไอซิสติดขัดรู้สึกประหม่ากับเพศของตัวเองในการถ่ายแบบนี้ ในห้องตัดสินสาวๆ ส่วนใหญ่ได้รับคำชมอย่างดีโดยเฉพาะคลาร์ก และอนาลีห์ ภาพของซาแมนธ่าออกมาแรงแต่จากการแข่งขันที่เธอทำให้ดีไซน์เนอร์ไม่พอใจทำให้เธอต้องเป็นสองคนสุดท้ายกับไอซิสที่กรรมการรู้สึกว่าเธอภาพของเธอแย่ลงเรื่อยๆ และสุดท้ายไอซิสก็ต้องตกรอบเพราะขาดความมั่นใจ- ผู้ที่ถูกเรียกชื่อคนแรก : คลาร์ก กิลเมอร์ - ผู้ที่ยืนเป็นสองคนสุดท้าย : ไอซิส คิง และ ซาแมนธ่า พอตเตอร์ - ผู้ที่ถูกคัดออก : ไอซิส คิง - ช่างถ่ายภาพ : ไนเจล บาร์คเกอร์ - แขกรับเชิญพิเศษ : เจอเรมี่ สก็อตต์, แอนน์ โชเค็ต, คีร่า แพลสทินิน่า - ท็อปโมเดล อิน แอ็คชั่น : ชานทาล โจนส์ ( ฤดูกาลที่ 9 )Natural Beauty Natural Beauty. ออกอากาศ : 1 ตุลาคม พ.ศ. 2551 สาวๆ ได้มาหาพอลลิน่าที่ตึกร้างเพื่อแข่งกันปรับเปลี่ยนชุดที่ทั้งเก่าและเชยให้เป็นแฟชั่น ซาแมนธ่าโดนตำหนิที่ดัดแปลงชุดจนไม่เหลือเค้าเดิม และแม็คคีย์เป็นผู้ชนะการแข่งซึ่งรางวัลของเธอก็คือได้เพิ่มภาพถ่ายประจำสัปดาห์อีก 50 รูป การถ่ายภาพในสัปดาห์นี้สาวๆ ต้องรับบทเป็นมหันตภัยต่างๆ ในลอสแอนเจลิสดังนี้ ในห้องตัดสินภาพของสาวๆ ส่วนใหญ่ต่างได้รับคำชมจากกรรมการ ภาพของลอเรน บรี ถูกตำหนิเรื่องดูแข็งและพึ่งพาแต่ความสวยของตัวเองมากกว่าสื่ออารมณ์ออกมา จอสลีนที่เริ่มต้นการแข่งด้วยดีแต่ค่อยๆ แย่ลง ซึ่งทำให้เธอกลายเป็นสองคนสุดท้ายกับคลาร์กที่ดูติดขัดและห่วงสวยตลอด และด้วยบุคลิกที่มีมากกว่าของจอสลีน ทำให้คลาร์กต้องถูกส่งกลับบ้าน- ผู้ที่ถูกเรียกชื่อคนแรก : ซาแมนธ่า พอตเตอร์ - ผู้ที่ยืนเป็นสองคนสุดท้าย : คลาร์ก กิลเมอร์ และ จอสลีน เพนนีเวลล์ - ผู้ที่ถูกคัดออก : คลาร์ก กิลเมอร์ - ช่างถ่ายภาพ : ไบรอัน เอ็ดเวิร์ด - ท็อปโมเดล อิน แอ็คชั่น : ยูจีน่า วอชิงตัน( ฤดูกาลที่ 7 )The Fiercee Awards The Fiercee Awards. ออกอากาศ : 8 ตุลาคม พ.ศ. 2551 ไทร่าได้พาสาวๆ ไปที่สตูดิโอถ่ายภาพ เพื่อสอนให้พวกเธอดึงเอาจุดเด่นของตัวเองออกมาใช้ในภาพถ่าย ลอเรน บรี ไม่สามารถที่จะหาจุดเด่นอะไรในตัวเองได้เลย ในขณะที่มาร์จอรีดึงจุดเด่นของเธอออกมาเป็นแฟชั่นชั้นสูงในรูปของ “คนค่อมแห่งนอทเทอร์ดัม” และเธอก็เป็นผู้ชนะการแข่งครั้งนี้ และรางวัลก็คือสร้อยคอเพชรจาก ราฟินิตี้ มูลค่า 12,000 ดอลล่าห์ และเธอเลือกให้อนาลีห์ได้รางวัลร่วมกับเธอด้วย การถ่ายรูปในครั้งนี้ สาวๆ ต้องเดินทางไปที่ออร์เฟิร์ม เธียเตอร์ เพื่อถ่ายรูปในหัวข้อ “รางวัลแห่งความเริศหรู” ที่ได้แรงบัลดาลใจมาจากโชว์ของไทร่าที่มีหัวข้อดังต่อไปนี้ พัฒนาการของมาร์จอรีกับอนาลีห์ ทำให้มิสเตอร์เจย์ต้องประหลาดใจ ในขณะที่อิลิน่าไม่สามารถเก็บอารมณ์ของเธอได้ และลอเรน บรีก็ดูติดขัดตลอด ในห้องตัดสิน ลอเรน บรี กับ ชีน่า กลายเป็นสองคนสุดท้าย กรรมการรู้สึกว่าลอเรน บรีดูไม่มีบุคลิกเลย ในขณะที่ชีน่าดูเซ็กซี่จนเกินไป และสุดท้ายลอเรน บรีก็ต็องถูกส่งกลับบ้าน- ผู้ที่ถูกเรียกชื่อคนแรก : มาร์จอรี คอนราด - ผู้ที่ยืนเป็นสองคนสุดท้าย : ลอเรน บรี ฮาร์ดดิ้ง และ ชีน่า ซาตาน่า - ผู้ที่ถูกคัดออก : ลอเรน บรี ฮาร์ดดิ้ง - ช่างถ่ายภาพ : ไมค์ โรเซนธอล - แขกรับเชิญพิเศษ : จิม เดอ ยอนเกอร์, ไคย่าห์ ไรท์, แอนน์ แมนจินี่ - ท็อปโมเดล อิน แอ็คชั่น : แดเนียลล์ อีวานส์ ( ฤดูกาลที่ 6 )Top Model 11 Confidential Top Model 11 Confidential. ออกอากาศ : 15 ตุลาคม พ.ศ. 2551 เรียบเรียงเหตุการณ์ที่ผ่านมาตั้งแต่ต้น และภาพที่ไม่เคยเห็นมาก่อน เมื่อวันแรกที่ย้ายเข้าบ้านซาแมนธ่าเป็นคนเดียวที่ไม่มีเตียงนอนแต่เธอก็จัดการทำเตียงด้วยตัวเอง การโต้เถียงของอิลิน่ากับชีน่าเรื่องการกินเนื้อสัตว์ เมื่อแม็กคีย์ถูกสาวๆ รุมเขม่นแต่เธอก็มีวิธีจัดการในแบบของเธอเอง ผงอลาสก้าของแฮนน่าห์ และแขกที่ไม่ได้รับเชิญในบ้านนางแบบ- ท็อปโมเดล อิน แอ็คชั่น : นิโคล ลิงก์เล็ทเทอร์ (ฤดูกาลที่ 5)Now You See Me, Now You Don't Now You See Me, Now You Don't. ออกอากาศ : 22 ตุลาคม พ.ศ. 2551 สาวๆ ถูกส่งไปเรียนรู้เรื่องการพรีเซนต์สินค้ากับแฝดแอสไวรล์ จากนั้นพวกเธอต้องแข่งกันพรีเซนต์เสื้อผ้าให้กับ เพโทร ซิลเลีย โดยพวกเธอจะต้องใส่เสื้อผ้าทับชุดแนบเนื้อสีเขียว สาวๆ ส่วนใหญ่ทำออกมาได้ไม่ดีนัก และอิลิน่าเป็นผู้ชนะการแข่งขันซึ่งรางวัลของเธอก็คือถ่ายภาพลงนิตยสารเซเว่นทีน ฉบับวันหยุด โดยเธอเลือก อนาลีห์กับมาร์จอรี ไปถ่ายกับเธอด้วย วันต่อมาสาวๆ จะต้องถ่ายโฆษณาอายแชโดว์ ให้กับคัฟเวอร์เกิร์ล โดยมี วิทนีย์ ทอมป์สัน ผู้ชนะจากฤดูกาลที่ 10 มาคอยให้คำแนะนำ โดยครั้งนี้พวกเธอจะได้อ่านบทผ่านเครื่องฉายข้อความ อนาลีห์ทำได้ไร้ที่ติ และจอสลีนไม่สบายกะทันหันแต่เธอก็พยายามจนผ่านไปได้ ในห้องตัดสินไทร่าบอกให้สาวๆ รู้ว่าหลังจากทำการคัดออกแล้วสาวๆ ที่เหลือจะบินไปแข่งกันต่อที่ อัมสเตอร์ดัม เนเธอร์แลนด์ โฆษณาของอนาลีห์ได้รับคำชมว่าดีที่สุดเท่าที่เคยมีมาในประวัติศาสตร์ของรายการ ชีน่าใส่บุคลิกจนล้นเกินไป จอสลีนได้รับคำชมเชยเรื่องที่ถึงป่วยแต่ก็พยายามสู้ แต่โฆษณาเธอก็ออกมาดูเสแสร้งเกินไป จนต้องกลายเป็นสองคนสุดท้ายกับอิลิน่า ที่กรรมการรู้สึกว่าเธอยังดูไม่เต็มที่เท่าไหร่ และสุดท้ายคนที่ต้องกลับบ้านก็คือจอสลีน แต่กรรมการก็เชื่อว่าความแข็งแกร่งจะทำให้เธอต้องผ่านมันไปได้อย่างแน่นอน- ผู้ที่ถูกเรียกชื่อคนแรก : อนาลีห์ ทิปตัน - ผู้ที่ยืนเป็นสองคนสุดท้าย : อิลีน่า อิวาโนว่า และ จอสลีน เพนนีเวลล์ - ผู้ที่ถูกคัดออก : จอสลีน เพนนีเวลล์ - ผู้กำกับโฆษณา : แฟรงค์ อ็อคเคนเฟลส์ - แขกรับเชิญพิเศษ : วิทนีย์ ทอมป์สัน, เจมส์ เซ็นท์. เจมส์, โนนี่ ทอคช์เทอแมน, แอนน์ โชเก็ต, รอนและริชาร์ด แฮริส, เอลิสซ่า ทรัมป์ - ท็อปโมเดล อิน แอ็คชั่น : แจสลีน กอนซาเลซ ( ฤดูกาลที่ 8 )Planes, Trains and Slow Automobiles Planes, Trains and Slow Automobiles. ออกอากาศ : 29 ตุลาคม พ.ศ. 2551 ทันที่ที่ไปถึงอัมสเตอร์ดัมสาวๆ ก็ต้องจับคู่กันหาทางไปถึงที่พักให้เร็วที่สุด อิลิน่ากับซาแมนธ่า มาถึงเป็นคู่แรกและได้รางวัลพิเศษคือได้เลือกเตียงนอนก่อนและยังได้เพิ่มภาพถ่ายอีกคนละ 25 รูปในการถ่ายแบบอีกด้วย จากนั้นสาวๆ ถูกพาไปที่ย่านโคมแดงเพื่อแข่งกันเป็นแบบโชว์ที่ตู้หน้าร้าน มาร์จอรีได้รับคำชมว่าทำออกมาดีที่สุด แต่คู่ของแม็กคีย์กับซาแมนธ่าเป็นผู้ชนะการแข่ง และรางวัลของเธอก็คือการได้ร่วมเดินแบบในงานสัปดาห์แฟชั่นนานาชาติ ที่จะจัดขึ้นในอัมสเตอร์ดัมภายหลัง การถ่ายภาพในครั้งนี้ สาวๆ ต้องถ่ายรูปเป็นโจรสลัดหญิงในศตวรรษที่ 17 กลางทะเลสาบของอัมสเตอร์ดัม แม็กคีย์, อนาลีห์, มาร์จอรี ต่างก็ได้รับการตอบรับเป็นอย่างดี ในขณะที่อิลิน่าไม่สามารถที่จะถ่ายภาพออกมาให้ดีได้ และยังไม่ฟังคำแนะนำของมิสเตอร์เจย์ อีกด้วย ในห้องตัดสินกรรมการต่างประทับใจภาพของ แม็กคีย์กับอนาลีห์ ซาแมนธ่าถูกติเรื่องชุดที่เธอใส่มาเข้าห้องตัดสิน มาร์จอรีโดนตำหนิเรื่องบุคลิกภาพ และความไม่แน่นอนในผลงานของชีน่าทำให้เธอกลายเป็นสองคนสุดท้ายกับอิลิน่า ซึ่งดูแข็งกร้าวและไม่มีความเป็นนางแบบ แต่สุดท้ายคนที่ต้องกลับบ้านก็คือชีน่าที่ไม่สามารถทำผลงานให้ออกมาดีสม่ำเสมอได้- ผู้ที่ถูกเรียกชื่อคนแรก : แม็กคีย์ ซูลลิแวน - ผู้ที่ยืนเป็นสองคนสุดท้าย : อิลิน่า อิวาโนว่า และ ชีน่า ซาตาน่า - ผู้ที่ถูกคัดออก : ชีน่า ซาตาน่า - ช่างถ่ายภาพ : แอนดี้ แทน - แขกรับเชิญพิเศษ : เดฟเน่ เด็คเกอร์, เจน ทามินิว, คาร์โล วิชนาร์ด, เอ็ดวิน อัดชอห์น, บาส คอสเตอร์, มาริแอ็ท ฮอยติ้ง - ท็อปโมเดล อิน แอ็คชั่น : คาทาร์เจนน่า โดลินสการ์ ( ฤดูกาลที่ 10 )The Final Five The Final Five. ออกอากาศ : 5 พฤศจิกายน พ.ศ. 2551 ถึงเวลาที่ห้าสาวต้องออกไปโชว์ตัวกับเหล่าบรรดาดีไซน์เนอร์ใน อัมสเตอร์ดัม มาร์จอรีหลงทางขณะเดินทางและไม่มีดีไซน์เนอร์คนไหนจ้างงานเธอเลยซักคนเดียว อิลิน่าถูกจ้างงานเพียงแค่คนเดียว แม็กคีย์ได้รับการตอบรับอย่างดีและถูกดีไซน์เนอร์ทั้งหมดที่ไปโชว์ตัวจ้างงาน แต่เธอมัวแต่ชมล่องเรือชมวิวอยู่เลยทำให้มาสายและถูกตัดสิทธิ์จากการแข่งขัน ทำให้อนาลีห์ที่ถูกจ้างงาน 3 ที่เป็นผู้ชนะไป ซึ่งรางวัลก็คือเสื้อผ้าของดีไซน์เนอร์ที่ไปโชว์ตัวทั้งหมดมูลค่า 18,000 ดอลล่าห์ การถ่ายรูปในครั้งนี้ ไทร่าได้ให้สาวๆ ถ่ายรูปเปรียบเทียบกันสองแบบคือแต่งหน้าเข้มกับไม่แต่งหน้า แม็กคีย์กับซาแมนธ่าทำออกมาได้ดีจนน่าตกใจ ในขณะที่อิลิน่าไม่ยอมแสดงความรู้สึกใดๆ ออกมาทางสีหน้าอีกครั้ง และไทร่ารู้สึกว่าใบหน้าของอนาลีห์ไม่เหมาะกับการถ่ายภาพโคลสอัพโดยปราศจากเครื่องสำอาง ในห้องตัดสิน กรรมการทุกคนรักภาพของซาแมนธ่า อิลิน่ากับมาร์จอรีกลายเป็นสองคนสุดท้ายเพราะบุคลิกภาพของพวกเธอ และอิลิน่าต้องตกรอบเพราะกรรมการรู้สึกว่าเธอยังคงไม่สามารถปลดปล่อยตัวเองออกมาได้อย่างเต็มที่- ผู้ที่ถูกเรียกชื่อคนแรก : ซาแมนธ่า พอตเตอร์ - ผู้ที่ยืนเป็นสองคนสุดท้าย : อิลิน่า อิวาโนว่า และ มาร์จอรี คอนราด - ผู้ที่ถูกคัดออก : อิลิน่า อิวาโนว่า - ช่างถ่ายภาพ : ไทร่า แบงส์ - แขกรับเชิญพิเศษ : เฟรดเดอริค คอสเตอร์, เพิลร์ล แม็คแน็ก, มาร์ไลส์ เด็กเกอร์, โมนิค คอลไลน์ออน, ฮันส์ อับบิงค์, มาร์ท วิสเซอร์ - ท็อปโมเดล อิน แอ็คชั่น : มอลลี่ ซู สตีนิส-กอนดี้ ( ฤดูกาลที่ 6 )Good Times and Windmills Good Times and Windmills. ออกอากาศ : 12 พฤศจิกายน พ.ศ. 2551 สาวๆ ถูกพามาเรียนการขายของในสถานการณ็ต่างๆ กับพอลลิน่า พวกเธอต้องเรียนรู้ว่าจะต้องทำท่ามีความสุขถึงแม้ว่าสินค้าจะแย่แค่ไหน จากนั้นพวกเธอต้องถ่ายสปอร์ตโฆษณาโดยที่ต้องจูบกับนายแบบด้วย มาร์จอรีเป็นผู้ชนะการแข่งขัน และเธอได้เลือกที่จะแชร์รางวัลร่วมกับ อนาลีห์อีกด้วย โดยพวกเธอ จะได้ไปช็อปปิ้งที่ร้านจีสตาร์ในวงเงิน 10,000 ดอลล่าห์ เย็นวันนั้น สาวๆ ได้ชวนหนุ่มๆ ที่พาเธอไปคัดตัวครั้งที่แล้วมาปาร์ตี้ที่บ้าน มาร์จอรี่ดื่มไวน์มากเกินไปจนสาวๆ ต้องไล่หนุ่มๆ ออกจากบ้านไปก่อนที่จะมีอะไรเกินเลยเกิดขึ้น การถ่ายรูปในสัปดาห์นี้ สาวๆ ต้องไปถ่ายรูปในชนบทของ เนเธอร์แลนด์ โดยต้องสวมรองเท้าไม้และมีกังหันลมเป็นฉากหลัง แม็กคีย์กับอนาลีห์ ทำออกมาอย่างลื่นไหลอีกครั้ง ในขณะที่ซาแมนธ่ากลับติดขัดไม่เหมือนที่เคยเป็นมา ในห้องตัดสินกรรมการต่างประทับใจในภาพของอนาลีห์ ในขณะที่ภาพของซาแมนธ่าออกมาไม่เป็นมืออาชีพและได้รับคำวิจารณ์ว่าภาพของเธอเหมือนมือสมัครเล่นที่หัดถ่ายครั้งแรก และนั่นทำให้เธอต้องกลายเป็นสองคนสุดท้ายกับมาร์จอรีที่มีภาพสวยแต่สูญเสียความเป็นตัวของตัวเองไปจนหมด และเหตุผลนี้ทำให้มาร์จอรีต้องถูกส่งกลับบ้าน- ผู้ที่ถูกเรียกชื่อคนแรก : อนาลีห์ ทิปตัน - ผู้ที่ยืนเป็นสองคนสุดท้าย : มาร์จอรี คอนราด และ ซาแมนธ่า พอตเตอร์ - ผู้ที่ถูกคัดออก : มาร์จอรี คอนราด - ช่างถ่ายภาพ : แบร์รี่ ฮิวล์เลเจีย - แขกรับเชิญพิเศษ : ริชาร์ด โกโรเด็คกี้, มาร์ค แวนเดอโลว์, เจเอ็ม แวน ทิลเบิร์ก, แอนน์ โชเค็ต - ท็อปโมเดล อิน แอ็คชั่น : คิม สโตลซ์ ( ฤดูกาลที่ 5 )America’s Next Top Model Is... America’s Next Top Model Is.... ออกอากาศ : 19 พฤศจิกายน พ.ศ. 2551 สามสาวถูกพามาถ่ายโฆษณาให้กับลิปกลอสของคัฟเวอร์เกิร์ล เป็นภาษาดัตช์ และถ่ายภาพโฆษณาโดยภาพของผู้ชนะจะได้ขึ้นบิลบอร์ดไทม์สแควร์ในอเมริกา โฆษณาของแม็กคีย์พัฒนาขึ้นจากครั้งก่อนมาก ซาแมนธ่าดูไม่มีสมาธิและเขินอายตอนถ่ายโฆษณา และอนาลีห์ที่เคยทำได้ดีในการถ่ายโฆษณากลับลืมบทตลอดเวลาและดูว่างเปล่า ในห้องตัดสินภาพของแม็กคีย์ได้รับการตอบรับอย่างดี กรรมการรู้สึกว่าภาพของอนาลีห์ดูไม่เหมาะกับคัฟเวอร์เกิร์ลเมื่อโคลสอัพ ซึ่งทำให้เธอกลายเป็นสองคนสุดท้ายกับซาแมนธ่า ที่มีภาพออกมาสวยแต่กลับไม่มีความเป็นแฟชั่นชั้นสูงเมื่อยืนต่อหน้ากรรมการ และคนที่ต้องตกรอบก็คืออนาลีห์- ผู้ที่ถูกเรียกชื่อคนแรก : แม็กคีย์ ซูลลิแวน - ผู้ที่ยืนเป็นสองคนสุดท้าย : อนาลีห์ ทิปตัน และ ซาแมนธ่า พอตเตอร์ - ผู้ที่ถูกคัดออก : อนาลีห์ ทิปตัน - ช่างถ่ายภาพ : จิม เดอ ยอนเกอร์ หลังจากที่ถ่ายภาพให้กับนิตยสารเซเว่นทีนแล้ว สองสาวต้องเดินโชว์บนรันเวย์ให้กับ แอดดีย์ แวน เดน ครอมเมนแอ็คเกอร์ โดยมี วิทนีย์ ทอมป์สัน ผู้ชนะจากฤดูกาลที่ 10 และ อนันดา มาร์คชิลดอน จาก เนเธอร์แลนด์ เน็กซ์ ท็อปโมเดลฤดูกาลที่ 4 เข้าร่วมด้วย โดยพวกเธอต้องเดินบนรันเวย์ที่ยาวและดูแปลกในคอนเซปต์แฟรี่เทลล์ และในการตัดสินครั้งสุดท้าย ทั้งคู่ต่างสูสีกันอย่างมากอย่างกินกันไม่ลงทั้งการเดินโชว์บนรันเวย์ และภาพถ่ายที่ผ่านมา แม็กคีย์ดูมีความหลากหลายและเป็นแฟชั่นชั้นสูง ส่วนซาแมนธ่าดูเข้าถึงง่ายและเป็นตัวแทนของสาวสุขภาพดี ทำให้กรรมการต้องลำบากใจในการตัดสินครั้งนี้มาก และหลังจากที่พิจารณากันอย่างถี่ถ้วนแล้ว คณะกรรมการก็ตัดสินใจและประกาศว่า ผู้ชนะของฤดูกาลที่ 11 ก็คือ แม็กคีย์ ซูลลิแวน- ผู้ชิงตำแหน่งสองคนสุดท้าย : แม็กคีย์ ซูลลิแวน และ ซาแมนธ่า พอตเตอร์ - อเมริกา เน็กซต์ ท็อป โมเดล : แม็กคีย์ ซูลลิแวน - ช่างถ่ายภาพ : ไนเจล บาร์คเกอร์ - ผู้กำกับโฆษณา : เจย์ แมนูเอล, เอลิซซ่า แทรมป์ - แขกรับเชิญพิเศษ : วิทนีย์ ทอมป์สัน, อนันดา มาร์คชิลดอน, แอดดีย์ แวน เดน ครอมเมนแอ็คเกอร์, แอนน์ โชเค็ต - ท็อปโมเดล อิน แอ็คชั่น : อันย่า คอป ( ฤดูกาลที่ 10 )ผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะรางวัลประจำสัปดาห์ - ผู้ชนะรางวัลประจำสัปดาห์ 2 ครั้ง - ผู้ที่ชนะรางวัลประจำสัปดาห์และถูกคัดออก - ผู้ที่ถูกคัดออกจากการแข่งขัน - ผู้ที่ชนะเลิศการแข่งขัน - ผู้ที่ถูกคัดออกนอกห้องตัดสิน - ในตอนที่ 1 กลุ่มสาวผู้เข้าประกวดได้รับคัดเลือกจาก 20 คน เหลือเพียง 14 คน เพื่อที่จะมุ่งตรงสู่การแข่งขันแท้จริงที่จะเกิดขึ้น ซึ่งลำดับการเรียกชื่อไม่มีผลจากการแสดงผลงานในสัปดาห์แรก โดยที่ บริททานี่ ยังคงใช้ชื่อเดิมส่วน แม็กคีย์ เปลี่ยนมาจาก บริททานี่ ซูลลิแวน และ ชารอน เปลี่ยนมาจาก บริทนีย์ บราวน์ ทั้งนี้เพื่อการหลีกเลี่ยงความสับสนในการเรียกชื่อ - ในตอนที่ 5 แฮนน่าห์ถูกคัดออกขณะอยู่นอกห้องตัดสิน หลังจากการลงความเห็นแล้วว่ามีผลงานในแข่งขันประจำสัปดาห์แย่ที่สุด - ในตอนที่ 8 เป็นตอนประมวลภาพการแข่งขันซ้ำ - ในตอนที่ 10 รางวัลประจำสัปดาห์มีสองรางวัล ซึ่งอิลิน่าและซาแมนธ่าชนะรางวัลแรก ในขณะที่แม็กคีย์และซาแมนธาชนะรางวัลที่สองไป - ในตอนที่ 11 แม็กคีย์เคยเป็นผู้ชนะในการแข่งขันการไปพบดีไซเนอร์เพื่อรับงาน แต่เนื่องจากเธอกลับมาจุดเริ่มต้นช้า จากการลงความเห็น อนาลีห์จึงได้รับรางวัลนั้นไปแทนการแปลงโฉมการแปลงโฉม. - อนาลีห์ : ทำไฮไลท์สีบลอนด์ - บริททานี : ต่อผมยาวเป็นลอนสีดำ - คลาร์ก : ย้อมสีน้ำตาลเข้ม - อิลิน่า : ต่อผมหยิกสีแดง ระดับต้นคอ - แฮนน่าห์ : ย้อมสีน้ำตาล ซอยเสมอระดับต้นคอ และตัดหน้าม้า - ไอซิส : ต่อผมยาวสีน้ำตาลเข้ม - จอสลีน : ต่อผมยาวเป็นลอนสีดำ - ลอเรน บรี : ย้อมสีแพลทตินั่มบลอนด์ - มาร์จอรี : ย้อมสีน้ำตาล, ภายหลังตัดให้สั้นกว่าเดิม - แม็กคีย์ : ตัดผมสั้น ทรงภูติน้อย และย้อมสีดำ - ซาแมนธ่า : ตัดผมสั้น และย้อมสีบลอนด์ - ชีน่า : ซอยผม และเพิ่มไฮไลท์สีบลอนด์การแข่งขันการแข่งขัน. - สัปดาห์ที่ 1 : ถ่ายภาพในชุดแนบเนื้อสีฟ้า (รอบคัดเลือก) - สัปดาห์ที่ 2 : ถ่ายภาพรณรงค์การเลือกตั้ง ในหัวข้อทางการเมืองรูปแบบต่างๆ - สัปดาห์ที่ 3 : ถ่ายภาพโดยห้อยจากบันไดบอลลูน - สัปดาห์ที่ 4 : ถ่ายภาพบิกินี่ ริมชายหาด มาลิบู - สัปดาห์ที่ 5 : ถ่ายภาพโคลสอัพ ดวงตาสื่ออารมณ์ บนผิวน้ำ - สัปดาห์ที่ 6 : ถ่ายภาพมหันตภัยธรรมชาติต่างๆที่เกิดขึ้นในลอสแอนเจลิส - สัปดาห์ที่ 7 : ถ่ายภาพพฤติกรรมต่างๆ ที่เกิดขึ้นในงานประกาศรางวัล - สัปดาห์ที่ 8 : ถ่ายโฆษณา คัฟเวอร์เกิร์ล อายแชโดว์ - สัปดาห์ที่ 9 : ถ่ายภาพ เป็นโจรสลัดหญิงในศตวรรษที่ 17 บนเรือกลางทะเลสาบของอัมสเตอร์ดัม - สัปดาห์ที่ 10 : ถ่ายภาพ ( 2 แบบ ) แบบเรียบง่าย และ แบบจัดจ้าน โดยไทรา แบงส์ - สัปดาห์ที่ 11 : ถ่ายภาพไฮแฟชั่น ในฟาร์มและกังหันลม - สัปดาห์ที่ 12 : ถ่ายภาพและโฆษณา คัฟเวอร์เกิร์ล เว็ทสลิค อเมซมินท์ ลิปกลอส, ถ่ายแบบนิตยสาร เซเวนทีน - รอบ 2 คนสุดท้าย : เดินแบบในระดับมืออาชีพบนรันเวย์สีชมพู ที่ยาวและคดเคี้ยวที่สุดในประวัติศาสตร์ของรายการ ณ ประเทศเนเธอร์แลนด์บุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - พอลลิน่า โพริซโคว่า - กรรมการ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
