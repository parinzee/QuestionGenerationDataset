<doc id="657667" url="https://th.wikipedia.org/wiki?curid=657667" title="หลี่ หยุนตี๋">หลี่ หยุนตี๋ หลี่ หยุนตี๋ () หรือที่รู้จักในชื่อ ยุนดิ เป็นนักเปียโนคลาสสิคชาวจีน เขามีชื่อเสียงอย่างมากจากการชนะเลิศในรายการประกวด International Frédéric Chopin Piano Competition ในปี 2000 ซึ่งขณะนั้นด้วยวัยเพียง 18 ปี ทำให้เขาเป็นนักเปียโนชาวเอเชียที่อายุน้อยที่สุดในประวัติศาสตร์ที่ชนะเลิศรายการแข่งขันเปียโนระดับโลกประวัติ ประวัติ. หยุนตี๋เป็นบุตรของ นายหลี่ ฉวน กับนางจาง เซี่ยวหลู ทั้งสองเป็นคนงานของบริษัทถลุงเหล็กเสฉวนฉงชิ่ง แม้ว่าเขาจะไม่ได้เกิดในครอบครัวนักดนตรี แต่หยุนตี๋กลับชอบดนตรีมาก เมื่อเขาอายุได้ 3 ขวบ พ่อแม่ของเขาก็ซื้อหีบเพลงชักให้เป็นของขวัญ หลังจากที่หยุนตี๋ดูจะสนใจหีบเพลงชักจากที่ได้ฟังนักดนตรีบรรเลงหีบเพลงชักในห้างสรรพสินค้าแห่งหนึ่งจนถึงขนาดไม่ยอมเดินผ่านไปง่ายๆ เขาสามารถเล่นหีบเพลงชักได้อย่างคล่องแคล่วเมื่ออายุได้ราว 4 ขวบ จากการได้เรียนกับ ถาน เจียนหมิน ซึ่งเป็นอาจารย์วิชาดนตรีของมหาวิทยาลัย จนหนึ่งปีให้หลัง หยุนตี๋ชนะเลิศการประกวดแข่งขันหีบเพลงชักเยาชนเมืองฉงชิ่ง หยุนตี๋ได้เริ่มเรียนเปียโนเมื่ออายุราว 7 ขวบ ทักษะของเขาพัฒนาไปอย่างรวดเร็วมาก สองปีต่อมาครูของเขาจึงแนะนำหยุนตี๋แก่ ศาสตราจารย์ แดน เจายี่ ซึ่งหยุนตี๋ก็ได้เป็นนักเรียนของเจายี่เป็นเวลาถึง 9 ปีจนทักษะเปียโนของเขาอยู่ในระดับมืออาชีพ เมื่อเขาอายุ 18 ได้เข้าศึกษาต่อที่ วิทยาลัยศิลปะเสิ่นเจิ้น และต่อมาไปเรียนเปียโนต่อที่วิทยาลัยศิลปะสื่อ-ละครและดนตรีฮันโนเวอร์ ในเยอรมนี</doc>
