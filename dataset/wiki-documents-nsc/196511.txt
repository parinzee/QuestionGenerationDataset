<doc id="196511" url="https://th.wikipedia.org/wiki?curid=196511" title="สถานีวุฒากาศ (รถไฟฟ้าบีทีเอส)">สถานีวุฒากาศ (รถไฟฟ้าบีทีเอส) สถานีวุฒากาศ (Wutthakat Station รหัสสถานี S11) เป็นสถานีรถไฟลอยฟ้าในเส้นทาง รถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสีลม ส่วนต่อขยายแยกตากสิน-บางหว้า โดยสถานียกระดับเหนือ ถนนราชพฤกษ์ กรุงเทพมหานคร บริเวณสี่แยกราชพฤกษ์-วุฒากาศและจะเป็นจุดเชื่อมต่อการเดินทางกับระบบ รถไฟฟ้าชานเมืองสายสีแดงเข้ม ในอนาคตที่ตั้ง ที่ตั้ง. ถนนราชพฤกษ์ ด้านทิศตะวันตกของสี่แยกราชพฤกษ์-วุฒากาศ โดยสร้างคร่อมคลองด่าน คลองสนามไชย ในพื้นที่แขวงตลาดพลู เขตธนบุรี และแขวงบางค้อ เขตจอมทอง กรุงเทพมหานคร ก่อนหน้านี้ บริเวณสถานีวุฒากาศได้คาดหมายให้เป็นจุดเชื่อมต่อกับสถานีตากสินของโครงการศูนย์คมนาคมขนส่งตากสิน ซึ่งจะเป็นศูนย์คมนาคมแบบครบวงจรในพื้นที่กรุงเทพมหานครด้านใต้ มีทั้งระบบรถไฟฟ้าขนส่งมวลชน รถไฟทางไกลและสถานีขนส่งผู้โดยสารสายใต้จึงต้องปรับปรุงแก้ไขแนวเส้นทางหลายครั้งเพื่อให้รถไฟฟ้าเชื่อมต่อกันภายในโครงการโดยตรง (บริเวณด้านทิศตะวันออกของสี่แยกราชพฤกษ์-วุฒากาศ) แต่ภายหลังรัฐบาลได้ล้มเลิกโครงการนี้ไป เนื่องจากประชาชนในพื้นที่คัดค้านอย่างหนักเพราะเป็นชุมชนหนาแน่นและต้องเวนคืนบ้านเรือนไปเป็นจำนวนมาก ในที่สุด โครงการการก่อสร้างสถานีวุฒากาศแห่งนี้จึงกลับมาใช้แนวถนนราชพฤกษ์และเป็นจุดเชื่อมต่อสถานีของเส้นทางรถไฟฟ้าชานเมืองสายสีแดงเข้มที่อยู่ห่างออกไปเล็กน้อยเช่นเดิมแผนผังสถานีรูปแบบของสถานี รูปแบบของสถานี. เป็นแบบมีชานชาลาอยู่ 2 ข้าง (Side Platform Station) ขนาดมาตรฐาน กว้างประมาณ 20 เมตร ยาวประมาณ 150 เมตร ประกอบด้วยชั้นขายบัตรโดยสารและชานชาลา ในส่วนของหลังคาชานชาลามีการออกแบบให้ป้องกันฝนสาดและแดดส่อง โดยเชื่อมปิดหลังคาทั้งหมดทางเข้า-ออกทางเข้า-ออก. - 1 ถนนราชพฤกษ์ - 2 ถนนราชพฤกษ์ (บันไดเลื่อนและลิฟต์) - 3 วัดใหม่ยายนุ้ย - 4 ซอยวุฒากาศ 27 (ลิฟต์) - 5 คลองด่าน จุดรวมพลอยู่ที่ทางออก 1, 2 และ 4จุดเชื่อมต่อการเดินทางจุดเชื่อมต่อการเดินทาง. - รถไฟฟ้าชานเมืองสายสีแดงเข้ม ของการรถไฟแห่งประเทศไทย ช่วงหัวลำโพง - มหาชัย เชื่อมต่อที่สถานีตากสิน ในอนาคตสถานที่สำคัญใกล้เคียงสถานที่สำคัญใกล้เคียง. - สวนงูธนบุรี - วัดใหม่ยายนุ้ย - วัดนางชีโชติการาม - วัดนาคปรก</doc>
