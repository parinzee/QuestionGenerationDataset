<doc id="754151" url="https://th.wikipedia.org/wiki?curid=754151" title="แฮร์มัน สแน็ลเลิน">แฮร์มัน สแน็ลเลิน แฮร์มัน สแน็ลเลิน (; 19 กุมภาพันธ์ ค.ศ. 1834 – 18 มกราคม ค.ศ. 1908) เป็นจักษุแพทย์ชาวดัตช์ เกิดที่เมืองไซสต์ เข้าเรียนด้านการแพทย์ที่มหาวิทยาลัยยูเทรกต์ หลังเรียนจบสแน็ลเลินทำงานเป็นผู้ช่วยแพทย์ที่โรงพยาบาลเนเธอร์แลนด์เพื่อผู้ป่วยโรคตา () ในปี ค.ศ. 1862 เขาแนะนำแผนภูมิสแน็ลเลิน (Snellen chart) ซึ่งเป็นแผนภูมิวัดสายตาที่ต่อมาใช้กันอย่างแพร่หลาย ในปี ค.ศ. 1877 สแน็ลเลินดำรงตำแหน่งศาสตราจารย์ด้านจักษุวิทยาที่มหาวิทยาลัยยูเทรกต์ เขาทำงานวิจัยเกี่ยวกับความผิดปกติทางสายตาต่าง ๆ เช่น สายตาเอียง ต้อหิน รวมถึงแนะนำการใช้แว่นตาและศัลยกรรมทางสายตา ในปี ค.ศ. 1884 สแน็ลเลินดำรงตำแหน่งผู้อำนวยการโรงพยาบาลเนเธอร์แลนด์เพื่อผู้ป่วยโรคตาต่อจากฟรันซิสกึส โดนเดิร์ส (Franciscus Donders) อาจารย์ของเขา เขาดำรงตำแหน่งนี้จนถึงปี ค.ศ. 1903 สแน็ลเลินเสียชีวิตที่เมืองยูเทรกต์ในปี ค.ศ. 1908</doc>
