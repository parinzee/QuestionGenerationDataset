<doc id="759012" url="https://th.wikipedia.org/wiki?curid=759012" title="เดอร์โลทาไพด์">เดอร์โลทาไพด์ เดอร์โลทาไพด์ ()  เป็นยาที่ใช้ในการรักษาภาวะอ้วนลงพุงในสุนัข ถูกผลิตขึ้นโดยบริษัทไฟเซอร์ (Pfizer) และ/หรือโซเอทิส (Zoetis) วางจำหน่ายภายใต้ชื่อการค้า สเลนทรอล (Slentrol)กลไกการออกฤทธิ์ กลไกการออกฤทธิ์. เดอร์โลทาไพด์ออกฤทธิ์ยับยั้งโปรตีนที่ใช้ในการขนส่งไตรกลีเซอไรด์ (microsomal triglyceride transfer protein; MTTP) แบบจำเพาะเจาะจง ทำให้การดูดซึมไขมันลดลง และเป็นผลให้การสังเคราะห์และการหลั่งไลโปโปรตีน (lipoproteins) เข้าสู่กระแสเลือดลดน้อยลงในที่สุด ส่วนผลที่ทำให้เกิดการลดลงของน้ำหนักนั้น ยังไม่ทราบกลไกการออกฤทธิ์ที่แน่ชัด คาดว่าน่าจะเกิดจากการที่เดอร์โลทาไพด์มีผลกระตุ้นให้เกิดสัญญาณที่บอกถึงความอิ่มตัวของเซลล์ไขมันไปยังลำไส้เล็กข้อบ่งใช้ ข้อบ่งใช้. เดอร์โลทาไพด์มีวางจำหน่ายในรูปแบบยารับประทานชนิดยาน้ำแขวนตะกอน และยานี้ไม่มีการใช้ในมนุษย์ แมว หรือนกแก้ว จนกระทั่งในวันที่ 5 มกราคม ค.ศ. 2007 องค์กรอาหารและยาแห่งสหรัฐอเมริกา (U.S. Food and Drug Administration; FDA) ได้มีการรับรองให้มีการใช้เดอร์โลทาไพด์สำหรับการรักษาภาวะอ้วนลงพุงในสุนัข ซึ่งถือเป็นยาตัวแรกที่ได้รับการรับรองให้ใช้สำหรับข้อบ่งใช้ดังกล่าวในสุนัข ในปัจจุบันเดอร์โลทาไพด์เป็นยาที่ถูกนำมาใช้เพื่อการรักษาภาวะอ้วนลงพุงในสุนัขและช่วยลดความอยากอาหาร และยังถูกนำมาใช้เป็นส่วนหนึ่งของโปรแกรมการควบคุมน้ำหนัก ซึ่งโดยทั่วไปมักจะประกอบไปด้วยการใช้วิธีการควบคุมอาหารร่วมกับการออกกำลังกาย ทั้งนี้ ขนาดยาเดอร์โลทาไพด์ต่อการใช้ 1 เดือนนั้นโดยทั่วไปมักคำนวณตามน้ำหนักของสุนัขผลการศึกษาในสุนัข ผลการศึกษาในสุนัข. ข้อมูลจากการศึกษาหนึ่งที่ระบุไว้ในเอกสารแนบของบรรจุภัณฑ์ แต่ไม่มีการระบุแหล่งอ้างอิงในแน่ชัดในเอกสารดังกล่าว ระบุว่า สนุขที่มีภาวะอ้วนลงพุงที่รับประทานเดอร์โลทาไพด์เป็นระยะเวลาต่อเนื่อง 4 เดือนมีน้ำหนักลดลงประมาณ 11.8% ซึ่งถือเป็นระดับที่แตกต่างจากสนุขที่ไม่ได้รับประทานยาดังกล่าวอย่างมีนัยสำคัยอย่างสถิติรูปแบบเภสัชภัณฑ์และขนาดการบริหารยา รูปแบบเภสัชภัณฑ์และขนาดการบริหารยา. ในปัจจุบันเดอร์โลทาไพด์มีวางจำหน่ายภายใต้ชื่อการค้า Slentrol ซึ่งเป็นยาในรูปแบบยาน้ำแขวนตะกอน รับประทานเพียงวันละ 1 ครั้ง ค่าครึ่งชีวิตการกำจัดยามีค่าประมาณ 5-8 ชั่วโมง แต่จะเพิ่มขึ้นได้เมื่อมีการบริหารยาซ้ำ ขนาดยาที่ใช้ในการรักษานั้นจะคำนวณตามน้ำหนักตัวของสุนัข โดยจะเริ่มใช้ยาในขนาดต่ำก่อนใน 14 วันแรกของการรักษา จากนั้นหากสุนัขสามารถทนต่อการใช้ยาได้ ในช่วง 14 วันแรกเพิ่มขนาดยาในการบริหารยาในแต่ละครั้ง ทั้งนี้ ควรมีการประเมินน้ำหนักตัวของสุนัขโดยสัตวแพทย์เดือนละ 1 ครั้งในช่วงการรักษา และควรมีการปรับขนาดยาตามน้ำหนักตัวของสุนัขที่ลดลง หลังจากที่น้ำหนักของสุนัขลดลงจนถึงระดับปกติแล้ว ให้รับประทานเดอร์โลทาไพด์ต่อเนื่องอีก 3 เดือนอาการไม่พึงประสงค์ อาการไม่พึงประสงค์. การใช้เดอร์โลทาไพด์นั้นจำเป็นต้องอยู่ภายใต้การดูแลของสัตว์แพทย์ เนื่องจากยาดังกล่าวสามารถก่อให้เกิดอาการข้างเคียงได้ อาทิ คลื่นไส้ อาเจียน ท้องเสีย กล้ามเนื้ออ่อนแรง น้ำลายไหล เบื่ออาหาร ระดับเอนไซม์ตับเพิ่มขึ้น รวมไปถึงการทำงานประสานงานกันของกล้ามเนื้อผิดปกติ (uncoordination) นอกจากนี้แล้ว ยาดังกล่าวสามารถก่อให้เกิดการแพ้ยาได้ ซึ่งมักมีอาการที่รุนแรง ได้แก่ หน้าบวม ผื่นบวม คัน ท้องเสียโดยฉับพลัน อาเจียน ช็อค ชัก เหงือกซีด มือเท้ายืน หรือในรายที่รุนแรงมากอาจหมดสติหรือเสียชีวิตได้ จึงไม่แนะนำให้มีการใช้ยาดังกล่าวในมนุษย์ ทั้งนี้ จากการศึกษาในสุนัขพบว่าเดอร์โลทาไพด์ไม่มีผลทำให้สุนัขเกิดการขาดวิตามินที่ละลายในไขมัน</doc>
