<doc id="102074" url="https://th.wikipedia.org/wiki?curid=102074" title="ภาษาเลอเวือะ">ภาษาเลอเวือะ ภาษาเลอเวือะ หรือ ภาษาละว้า เป็นภาษาในตระกูลออสโตรเอเชียติก สาขามอญ-เขมร สาขาย่อยปะหล่อง-ว้า ในประเทศไทยมีผู้พูดภาษานี้ในจังหวัดเชียงใหม่และแม่ฮ่องสอน เคยมีผู้พูดในจังหวัดลำปาง เชียงรายและแพร่ตามรายงานของ E.W. Hutchinson เมื่อ พ.ศ. 2477 แต่จากการสำรวจเมื่อ พ.ศ. 2527 ไม่พบผู้พูดภาษาเลอเวือะในจังหวัดดังกล่าว คงพูดภาษาไทยถิ่นเหนือทั้งหมด มิชชันนารีที่เคยเข้าไปเผยแพร่ศาสนาคริสต์ได้พัฒนาการเขียนภาษาเลอเวือะด้วยอักษรละติน แต่ปัจจุบันเขียนด้วยอักษรไทย หน่วยเสียงมีสระ 25 เสียง โดยเป็นสระเดี่ยว 10 เสียง สระประสม 15 เสียง พยัญชนะมี 27 เสียง เป็นตัวสะกดได้ 10 เสียง พยัญชนะควบกล้ำมี 12 เสียง</doc>
