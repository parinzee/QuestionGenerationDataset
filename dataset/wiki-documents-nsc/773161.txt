<doc id="773161" url="https://th.wikipedia.org/wiki?curid=773161" title="เจ้าหนูข้าวจี่">เจ้าหนูข้าวจี่ เจ้าหนูข้าวจี่ เป็นการ์ตูนไทย ผลงานของเกษม อภิชนตระกูล และคุณากร ขุนนราศัย ตีพิมพ์ในนิตยสารการ์ตูนรายสัปดาห์ซีคิดส์ เอ๊กซ์เพรสของสำนักพิมพ์สยามอินเตอร์คอมิกส์ โดยเริ่มตีพิมพ์ตอนแรกในนิตยสารซีคิดส์ เอ๊กซ์เพรส ฉบับที่ 16 ป๊ พ.ศ. 2559 ซึ่งวางจำหน่ายเมื่อวันที่ 22 มีนาคม พ.ศ. 2559 ตีพิมพ์ต่อเนื่องเป็นรายฉบับเว้นฉบับจนถึงฉบับที่ 42 ปี พ.ศ. 2559 โดยที่เรื่องยังไม่จบเนื่องจากนิตยสารซีคิดส์ เอ๊กซ์เพรสปิดตัวลงในฉบับที่ 43 ปี พ.ศ. 2559 ต่อมาได้วางจำหน่ายในรูปแบบหนังสือการ์ตูนรวมเล่ม รวม 2 เล่มจบ โดย "เจ้าหนูข้าวจี่" เป็นชื่อเรื่องหลัก ส่วนชื่อเรื่องรอง "แผงลอยมหาประลัย ปิ้งสะท้านปฐพี" นั้นจะเปลี่ยนไปทุกครั้งด้วยเจตนาของตัวผู้เขียนเองเนื้อเรื่องย่อ เนื้อเรื่องย่อ. “อร่อยที่สุดในโลก” แผงลอยขายข้าวจี่ เพียงหนึ่งเดียวบนถนนกังสะเดิด แหล่งรวมภัตตาคารและร้านอาหารชั้นหรูระดับโลก ท่ามกลางพายุทุนนิยมอันเชี่ยวกราก!! “เจ้าหนูข้าวจี่” พร้อมรับการท้าทายจากคู่แข่งทั่วโลก แบบไม่ได้ด้วยเล่ห์ก็เอาด้วยกล!!ตัวละครหลักตัวละครหลัก. - ข้าวจี่ - ตัวละครเอกของเรื่อง อายุ 19 ปี เจ้าของร้านแผงลอยขายข้าวจี่ชื่อ "เจ้าหนูข้าวจี่" บนถนนกังสะเดิด อำเภอเมือง จังหวัดขอนแก่น ชื่อ "ข้าวจี่" เป็นชื่อเล่น ส่วนชื่อจริงไม่เคยมีเปิดเผยในเรื่อง มีนิสัยปากร้ายและชอบใช้กลโกงแบบหน้าด้านๆ - เอมโอช - ชื่อเล่น "เอม" อายุ 23 ปี คอลัมนิสต์ของคอลัมน์แนะนำร้านอาหารในนิตยสารแจกฟรีท้องถิ่น เป็นลูกค้าขาประจำของข้าวจี่ มักทำหน้าที่เป็นพิธีกรจำเป็นในการประลองการทำอาหารระหว่างข้าวจี่และคู่แข่งที่มาท้า - ปลา - อายุ 19 ปี ลูกสาวคนโตของต้อม เจ้าของร้าน "ต้อมปลาเผา" และเป็นผู้บริหารของร้าน เป็นเพื่อนสมัยเด็กของข้าวจี่ - สเน่ห์ - อายุ 23 ปี คอลัมนิสต์ของคอลัมน์แนะนำร้านอาหาร "สยามโอชา" ของหนังสือพิมพ์ท้องถิ่นขอนแก่นโพสต์ มีฉายาว่า "สเน่โอะ" - หลี่หมิงเซียะ - อายุ 12 ปี ผู้สืบทอดกิจการของเครือภัตตาคารจีน "ดราก้อนฮาเวสต - อาเวลีน ฟรังซัวส์ - อายุ 13 ปี ผู้สืบทอดกิจการของเครือภัตตาคารรฝรั่งเศส "หลุยส์ ครัวซองต์" - อายิโนะ สึมามิ และ อายิโนะ อุมามิ - อายุ 15 ปี พี่น้องฝาแฝดผู้สืบทอดกิจการของบริษัทอาหารญี่ปุ่น "อายิโนะโมะโนะงาตาริอาริงาโต๊ะ" - เจสสิกา ดับเบิลยู บุชเชอร์ - อายุ 15 ปี CEO ของ "เดมอนส์คิตเช่นสเต็กเอมไพร์" บริษัทเจ้าตลาดอาหารในสหรัฐอเมริการายชื่อตอน</doc>
