<doc id="329245" url="https://th.wikipedia.org/wiki?curid=329245" title="วิทยาลัยพัฒนศาสตร์ ป๋วย อึ๊งภากรณ์ มหาวิทยาลัยธรรมศาสตร์">วิทยาลัยพัฒนศาสตร์ ป๋วย อึ๊งภากรณ์ มหาวิทยาลัยธรรมศาสตร์ วิทยาลัยพัฒนศาสตร์ ป๋วย อึ๊งภากรณ์ หรือชื่อเดิมคือ สำนักบัณฑิตอาสาสมัคร เป็นหน่วยงานของมหาวิทยาลัยธรรมศาสตร์มีสถานะเทียบเท่าคณะวิชา รับผิดชอบดำเนินการให้การศึกษา อบรม ฝึกฝน การให้บริการแก่ชุมชน และสร้างเสริมประสบการณ์เกี่ยวกับท้องถิ่นชนบทให้แก่ บัณฑิต ที่จบการศึกษาระดับปริญญาตรีจากทุกสาขาวิชา และทุกสถาบัน เพื่อให้มีความสนใจในและเข้าใจปัญหาของชนบทประวัติ ประวัติ. สำนักบัณฑิตอาสาสมัคร เป็นหน่วยงานของมหาวิทยาลัยธรรมศาสตร์โดยก่อตั้งขึ้นตามดำริของศาสตราจารย์ ดร.ป๋วย อึ๊งภากรณ์อดีตอธิการบดี เพื่อรับผิดชอบดำเนินการให้การศึกษา อบรม ฝึกฝน การให้บริการแก่ชุมชน และสร้างเสริมประสบการณ์เกี่ยวกับท้องถิ่นชนบทให้แก่บัณฑิต ที่จบการศึกษาระดับปริญญาตรีจากทุกสาขาวิชา และทุกสถาบัน โดยเริ่มดำเนินการมาตั้งแต่ปี พ.ศ. 2512 โดยเป็นลักษณะเปิดโอกาสให้บัณฑิตได้ไปเรียนรู้สภาพชีวิตความเป็นอยู่ ปัญหา และความต้องการของชาวชนบท ทั้งยังได้ใช้ความรู้ที่ศึกษาเล่าเรียนมา ทำงานให้เกิดประโยชน์ต่อชุมชนชนบท พ.ศ. 2558 สำนักบัณฑิตอาสาสมัคร ได้รับการเปลี่ยนชื่อและขยายบทบาทให้เป็น วิทยาลัยพัฒนศาสตร์ ป๋วย อึ๊งภากรณ์ (Puey Ungphakorn School of Development Studies: PSDS) ตามมติของมหาวิทยาลัย เมื่อวันที่ 30 มีนาคม 2558 และทางวิทยาลัยจะเป็นหน่วยงานในการจัดการศึกษาทั้งในระดับปริญญาตรี หลักสูตรศิลปศาสตรบัณฑิต สาขาการพัฒนาเชิงสร้างสรรค์ หลักสูตรประกาศนียบัตรบัณฑิต (บัณฑิตอาสาสมัคร) หลักสูตรปริญญาโท (ชนบทศึกษาและการพัฒนา) และการเปิดหลักสูตรปริญญาเอกในอนาคต รวมทั้งการทำหน้าที่บริการวิชาการแก่สังคม ตามพระราชบัญญัติมหาวิทยาลัยธรรมศาสตร์ พ.ศ. 2558หลักสูตรโครงการฝึกอบรมเชิงปฏิบัติการ หลักสูตร. โครงการฝึกอบรมเชิงปฏิบัติการ. เป็นโครงการฝึกอบรมสำหรับบุคคลทั่วไป ได้แก่- เทคนิคการจัดการความรู้ในงานพัฒนา - เทคนิคการวางแผนกลยุทธ์ในงานพัฒนา - การเขียนและวิเคราะห์โครงการพัฒนา - การพัฒนาโครงการและการติดตามอย่างมีส่วนร่วม - การติดตามและประเมินผลโครงการพัฒนา - เทคนิคการจัดการความรู้ในงานพัฒนาปริญญาตรีปริญญาตรี. - "หลักสูตรศิลปศาสตรบัณฑิต (การพัฒนาเชิงสร้างสรรค์)" (Bachelor of Art Program in Creative Development) เป็นหลักสูตรโครงการพิเศษ ปริญญาตรี 4 ปี โดยเปิดรับผู้จบ ม.6 หรือเทียบเท่า เข้าศึกษาต่อ โดยเน้นกระบวนการเรียนรู้เชิงปฏิบัติการ (Active Learning) และเน้นการปฏิบัติ ผ่านการเรียนรู้จากการทำโครงการ (Project Based) และโครงการเพื่อแก้ไขปัญหาในสังคม (Problem Based) มีอยู่ด้วยกัน 3 กลุ่มวิชา ได้แก่ 1. การพัฒนาชุมชนร่วมสมัย 2. การพัฒนาธุรกิจเพื่อสังคม และ 3. การจัดการงานอาสาสมัคร เพื่อผู้ที่สำเร็จการศึกษาออกไปสามารถทำงานได้อย่างหลากหลาย ไม่ว่าจะเป็นนักพัฒนาและสร้างสรรค์นวัตกรรมทางสังคม วัฒนธรรม และชุมชน ผู้ประกอบการงานสัมมนา และผู้ประกอบการทางสังคม นักพัฒนาชุมชน นักพัฒนาสังคม นักพัฒนาวัฒนธรรม ผู้จัดการงานอาสาสมัคร ผู้จัดการโครงการทางสังคม วัฒนธรรม ชุมชนและสิ่งแวดล้อม ผู้จัดการงานธุรกิจทา่รับผิดชอบต่อสังคม (CSR) ฯลฯ พท.240 งานอาสาสมัครกับการพัฒนาสังคม (PE.240 Volunteerism and Social Development) เป็นรายวิชาเลือกเสรีสำหรับนักศึกษาทุกคณะในมหาวิทยาลัยธรรมศาสตร์ โดยครอบคลุมแนวคิดเกี่ยวกับการทำงานอาสาสมัคร พัฒนาการของงานอาสาสมัครและขบวนการเคลื่อนไหวทางสังคมขององค์กรอาสาสมัคร และการพัฒนาตนเอง โดยมีการศึกษาทั้งภาคทฤษฎีและภาคปฏิบัตินอกสถานที่ บอ.200 ความรู้เบื้องต้นว่าด้วยชนบทไทยและชนบทในอาเซียน (GV.200 Introduction to Thai Rural Society and Rural Societies in ASEAN) เป็นรายวิชาเลือกเสรีสำหรับนักศึกษาทุกคณะในมหาวิทยาลัยธรรมศาสตร์ โดยส่งเสริมองค์ความรู้ของการอยู่ร่วมกันในสังคมที่มีความแตกต่างทางชาติพันธุ์ ภาษา วัฒนธรรม และเพื่อรองรับการเข้าสู่ประชาคมอาเซียนของประเทศไทย โดยมีการศึกษาทั้งภาคทฤษฎีและการศึกษาดูงานในเขตชายแดนและ/หรือประเทศเพื่อนบ้านประกาศนียบัตรบัณฑิตประกาศนียบัตรบัณฑิต. - หลักสูตรประกาศนียบัตรบัณฑิต สาขาบัณฑิตอาสาสมัคร (Graduate Diploma Program, Graduate Volunteer) เป็นหลักสูตร 2 ภาคการศึกษาปกติ เพื่อทำความเข้าใจสังคมชนบทไทย ศึกษาแนวคิดการพัฒนาชนบท รวมตลอดถึงการเรียนรู้เครื่องมือที่ใช้ในการศึกษาวิเคราะห์ชุมชน และฝึกปฏิบัติงานในชุมชนปริญญาโทปริญญาโท. - ศิลปศาสตรมหาบัณฑิต สาขาชนบทศึกษาและการพัฒนา (ศศ.ม.,ชนบทศึกษาและการพัฒนา) Master of Arts, Rural Studies and Development (M.A., Rural Studies and Development) เป็นการศึกษาภาคปกติและภาคค่ำในระบบทวิภาค จัดการเรียนการสอนเป็นภาษาไทย โดยมีวัตถุประสงค์เพื่อผลิตมหาบัณฑิตให้เป็นนักวิจัย นักวิชาการ และผู้รับผิดชอบงานพัฒนาชนบท ที่มีความสามารถ ทักษะ และจริยธรรม ในการใช้ความรู้ และสร้างความรู้ ได้อย่างสอดคล้องกับเงื่อนไขการเปลี่ยนแปลง และการพัฒนาที่ยั่งยืนการบริหารทำเนียบผู้บริหาร การบริหาร. ทำเนียบผู้บริหาร. หมายเหตุ คำนำหน้านามของผู้ดำรงตำแหน่งคณบดีและผู้รักษาการแทนคณบดีเป็นคำนำหน้านามตามตำแหน่งทางวิชาการในขณะนั้น</doc>
