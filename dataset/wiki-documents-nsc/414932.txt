<doc id="414932" url="https://th.wikipedia.org/wiki?curid=414932" title="เทศบาลตำบลท้าวอู่ทอง">เทศบาลตำบลท้าวอู่ทอง เทศบาลตำบลท้าวอู่ทอง เป็นองค์กรปกครองส่วนท้องถิ่น ประเภทเทศบาลตำบล ตั้งอยู่ในเขตอำเภออู่ทอง จังหวัดสุพรรณบุรี ถูกจัดตั้งขึ้นเป็นองค์การบริหารส่วนตำบล เมื่อวันที่ 19 มกราคม พ.ศ. 2539 ต่อมาในปี พ.ศ. 2550 ที่ประชุมสภาองค์การบริหารส่วนตำบลอู่ทองมีมติให้ยกฐานะขึ้นเป็นเทศบาลตำบลอู่ทอง โดยมีผลตั้งแต่วันที่ 24 กรกฎาคม พ.ศ. 2551 มีจำนวนประชากร 15,632 คน โดยเป็นเพศชาย 7,628 คน เพศหญิง 8,004 คน มีจำนวนครัวเรือนทั้งหมด 5,141 ครัวเรือนภูมิศาสตร์ ภูมิศาสตร์. เทศบาลตำบลท้าวอู่ทองครอบคลุมพื้นที่ตำบลอู่ทองทั้งตำบลนอกเหนือจากเขตเทศบาลตำบลอู่ทอง ตำบลอู่ทอง อำเภออู่ทอง จังหวัดสุพรรณบุรี มีอาณาเขตติดต่อพื้นที่ใกล้เคียงดังนี้- ทิศเหนือ ติดต่อกับตำบลหนองโอ่ง - ทิศตะวันออก ติดต่อกับ ตำบลกระจัน - ทิศใต้ ติดต่อกับ ตำบลยุ้งทะลาย และ ตำบลจรเข้สามพัน - ทิศตะวันตก ติดต่อกับ ตำบลจรเข้สามพัน - โดยมีพื้นที่เขตเทศบาลตำบลอู่ทองอยู่ภายใน ลักษณะภูมิประเทศทางตะวันออกเป็นพื้นที่ราบ สูงกว่าระดับน้ำทะเลปานกลางประมาณ 6-10 เมตร เหมาะแก่การเพาะปลูก โดยเฉพาะข้าว ส่วนทางทิศตะวันตกจะเป็นภูเขาสูงประมาณ 60-200 เมตร เป็นเขตอนุรักษ์พันธ์ป่าไม้และจัดตั้งเป็นวนอุทยานแห่งชาติพุม่วง เชิงเขาเหมาะสมแก่การปลูกพืชไร่ เช่น อ้อย มันสำปะหลัง ข้าวโพด เป็นต้น</doc>
