<doc id="859055" url="https://th.wikipedia.org/wiki?curid=859055" title="สถาบันการอาชีวศึกษากรุงเทพมหานคร">สถาบันการอาชีวศึกษากรุงเทพมหานคร สถาบันการอาชีวศึกษากรุงเทพมหานคร () เป็นสถาบันอุดมศึกษาในกำกับสำนักงานคณะกรรมการการอาชีวศึกษา กระทรวงศึกษาธิการ เกิดจากการรวมตัวกันของกาญจนภิเษกวิทยาลัย ช่างทองหลวง วิทยาลัยเทคนิค วิทยาลัยพณิชยการ และวิทยาลัยอาชีวศึกษาในกลุ่มกรุงเทพมหานคร เพื่อทำหน้าที่ผลิตปัญญาชน คนอาชีวศึกษาสู่ตลาดแรงงานซึ่งในปัจจุบันถือว่ามีความต้องการสูง และเพิ่มอัตรากำลังคนอาชีวศึกษาให้ได้รับการศึกษาขั้นสูง โดยเปิดทำการสอนในระดับปริญญาตรี (สายปฏิบัติการ) ประกาศนียบัตรวิชาชีพชั้นสูง (ปวส.) ประกาศนียบัตรวิชาชีพ (ปวช.) โดยมีศูนย์กลางตั้งอยู่ภายในวิทยาลัยเทคนิคราชสิทธาราม เขตบางบอน กรุงเทพมหานครดอกไม้ประจำสถาบัน ดอกไม้ประจำสถาบัน. ต้นสาละอินเดีย&nbsp;เป็นไม้ยืนต้น ลำต้นตรงงาม เป็นไม้เนื้อแข็งหมู่เดียวกับไม้เต็ง รัง และยาง นิยมนำมาทำเสาศาลาวัดโบราณ เป็นต้นไม้มงคลในพระพุทธศาสนา เมื่อคราวพระพุทธองค์ประสูตรและปรินิพพาน มีความเชื่อแต่โบราณว่า สาละเป็น ไม้นำโชค การปลูกสาละจะเป็นสิริมงคลแก่สถานที่ และบุคลากร เป็นที่ตั้งแห่งศรัทธรา สีของดอกสาละอินเดีย กลีบดอกด้านในมีสีแดง กลีบดอกด้านนอกมีสีเขียวอ่อนประกายสีทอง มีกลิ่นหอมอบอวล เปรียบเหมือนชื่อเสียงของสถาบันที่ขจรขจายไปทั่วตราสัญลักษณ์ประจำสถาบัน ตราสัญลักษณ์ประจำสถาบัน. เป็น วงกลมสองชั้น วงกลมชั้นในพื้นหลังเป็นสีแดงเลือดหมู ประกอบด้วยดวงตราเสมาธรรมจักร และลายกนกหางหงส์ ด้านซ้ายและขวา ด้านล่างเสมาธรรมจักร จารึกอักษร ทุ.ส.นิ.ม. เป็นสีเหลืองทอง วงกลมชั้นนอกพื้นหลังเป็นสีขาว มีอักษรสีแดงเลือดหมู ด้านบนมีข้อความชื่อสถาบันการอาชีวศึกษากรุงเทพมหานคร ด้านล่างมีข้อความชื่อสำนักงานคณะกรรมการการอาชีวศึกษา ระหว่างชื่อดังกล่าวคั่นด้วยดอกสาละสีประจำสถาบัน สีประจำสถาบัน. สีแดงเลือดหมู (Brown red) และสีเขียว (Grass green)&nbsp;เป็นสีที่แสดงถึง พลังอำนาจที่ส่งเสริมให้เกิดความเจริญรุ่งเรืองและเติบโตอย่างต่อเนื่อง- สีเลือดหมู หมายถึง ความสดชื่น กระปรี้กระเปร่า มีอำนาจสนับสนุนส่งเสริม ทำลายล้างสิ่งไม่ดี เสริมโชคลาภ รักษาระดับความเจริญรุ่งเรืองคงที่ และก้าวหน้าต่อเนื่อง และเป็นสีของสำนักงานคณะกรรมการการอาชีวศึกษา- สีเขียว หมายถึง ตัวแทนของการเจริญเติบโต และความเจริญรุ่งเรือง การปรับเปลี่ยนอย่างต่อเนื่องและยังแสดงถึงความร่มเย็น เป็นสีประจำของกรุงเทพมหานครหน่วยงานในสังกัดหน่วยงานหน่วยงานในสังกัด. หน่วยงาน. - สำนักงานผู้อำนวยการสถาบัน - สำนักพัฒนายุทธศาสตร์และและความร่วมมืออาชีวศึกษา - สำนักพัฒนาวิชาการและมาตรฐานทางการศึกษา - ศูนย์วิจัยและพัฒนาการอาชีวศึกษา - อาชีวศึกษาบัณฑิตวิทยาเขตวิทยาเขต. - ศูนย์กลางฯ - กาญจนาภิเษกวิทยาลัย ช่างทองหลวง - วิทยาลัยการอาชีพกาญจนภิเษกหนองจอก - วิทยาลัยเทคนิคกาญจนภิเษกมหานคร - วิทยาลัยเทคนิคดอนเมือง - วิทยาลัยเทคนิคดุสิต - วิทยาลัยเทคนิคมีนบุรี - วิทยาลัยพณิชยการเชตุพน - วิทยาลัยพณิชยการบางนา - วิทยาลัยพณิชยการธนบุรี - วิทยาลัยพณิชยการอินทราชัย - วิทยาลัยอาชีวศึกษาเสาวภา - วิทยาลัยอาชีวศึกษาธนบุรีหลักสูตร หลักสูตร. สถาบันการอาชีวศึกษากรุงเทพมหานคร เปิดสอนหลักสูตร 3 ระดับ โดยเปิดสอนทุกระดับในวิทยาเขต โดยมีหลักสูตรรวมทั้งหมดดังนี้หลักสูตรประกาศนียบัตรวิชาชีพหลักสูตรประกาศนียบัตรวิชาชีพ. 1. ประเภทวิชาอุตสาหกรรม 2. ประเภทวิชาศิลปกรรม 3. ประเภทวิชาเทคโนโลยีสารสนเทศและการสื่อสาร 4. ประเภทวิชาคหกรรม 5. ประเภทวิชาบริหารธุรกิจ 6. ประเภทวิชาอุตสาหกรรมท่องเที่ยวหลักสูตรประกาศนียบีตรวิชาชีพชั้นสูงหลักสูตรประกาศนียบีตรวิชาชีพชั้นสูง. - ประเภทวิชาอุตสาหกรรม - ประเภทวิชาศิลปกรรม - ประเภทวิชาเทคโนโลยีสารสนเทศและการสื่อสาร - ประเภทวิชาคหกรรม - ประเภทวิชาบริหารธุรกิจ - ประเภทวิชาอุตสาหกรรมท่องเที่ยวหลักสูตรปริญญาตรีหลักสูตรปริญญาตรี. - หลักสูตรเทคโนโลยีบัณฑิต (ทล.บ.) พิธีพระราชทานปริญญาบัตร  พิธีพระราชทานปริญญาบัตร. งานพิธีพระราชทานปริญญาบัตรให้แก่สถาบันการอาชีวศึกษากรุงเทพมหานคร รุ่นที่ 1 ปี 2560 นับเป็นพระมหากรุณาธิคุณอย่างล้นพ้นที่สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าโปรดกระหม่อม ให้ สมเด็จพระเทพรัตนราชสุดาฯ สยามบรมราชกุมารี เสด็จแทนพระองค์ในการพระราชทานปริญญาบัตรให้แก่ผู้สำเร็จการศึกษาระดับปริญญาตรี สายเทคโนโลยี จากสถาบันการอาชีวศึกษา สังกัดสำนักงานคณะกรรมการการอาชีวศึกษา ทั้ง 23 แห่ง ในวันที่ 4 สิงหาคม พ.ศ. 2560 ซึ่งจะจัดขึ้น ณ อาคารเฉลิมพระเกียรติในโอกาสฉลองพระชนมายุ 5 รอบ 2 เมษายน 2558 วิทยาลัยการอาชีวศึกษาปทุมธานี จังหวัดปทุมธานี โดยผู้ที่จะเข้ารับพระราชทานปริญญาบัตร เป็นผู้สำเร็จการศึกษาตั้งแต่ปีการศึกษา 2557 ถึง ปีการศึกษา 2559 รวมเป็นจำนวน 3,200 คน โดยแบ่งเป็นปีการศึกษา 2557 จำนวน 508 คน, ปีการศึกษา 2558 จำนวน 987 คน และปีการศึกษา 2559 จำนวน 1,705 คน และผลสำเร็จในครั้งนี้ เกิดขึ้นจากแผนยุทธศาสตร์การจัดการศึกษาด้านวิชาชีพของอาชีวศึกษา ให้ดำเนินการจัดการศึกษาต่อเนื่องได้ถึงระดับปริญญาตรี โดยอาศัยอำนาจตามพระราชบัญญัติการอาชีวศึกษา ปี พ.ศ. 2551 ให้สถาบันการอาชีวศึกษาเป็นสถาบันอุดมศึกษาด้านวิชาชีพและเทคโนโลยี มีเป้าหมายหลักในการผลิตและพัฒนากำลังคนให้เป็นผู้สร้างสรรค์นวัตกรรม เป็นบัณฑิตนักเทคโนโลยีสายปฏิบัติการ ที่สอดคล้องกับความต้องการของกำลังคนของประเทศ</doc>
