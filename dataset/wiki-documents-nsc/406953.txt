<doc id="406953" url="https://th.wikipedia.org/wiki?curid=406953" title="ภาษาไจ้หว่า">ภาษาไจ้หว่า ภาษาไจ้หว่า (Zaiwa language) ISO 639-3: atb) หรือภาษาซิ มีผู้พูดทั้งหมด 110,000 คน โดยเป็นผู้ที่พูดได้ภาษาเดียวถึง 20,000 คน พบในจีน 80,000 คน (พ.ศ. 2542) ในเขตปกครองตนเองไทใต้คง-จิงผ่อ มณฑลยูนนาน พบในพม่า 30,000 คน (พ.ศ. 2540) ในรัฐกะฉิ่นและรัฐฉาน จัดอยู่ในตระกูลภาษาจีน-ทิเบต กลุ่มภาษาทิเบต-พม่า สาขาพม่า-โลโล สาขาย่อยพม่า ผู้พูดภาษานี้จะพูดภาษาจีนกลาง ภาษาหลี่ซู ภาษาไป๋ได้ บางส่วนจะพูดภาษาลาชิ ภาษามรูหรือภาษาจิงผ่อได้ ผู้พูดภาษาอื่นที่อยู่ใกล้เคียง จะพูดภาษาไจ้หว่าได้ด้วย ในจีนได้มีการอนุรักษ์ภาษานี้ แม้ว่าเยาวชนจะใช้ภาษานี้น้อยลง เขียนด้วยอักษรละตินที่ประดิษฐ์ขึ้นเมื่อ พ.ศ. 2500 เรียงประโยคแบบประธาน-กรรม-กริยา มีเสียงวรรณยุกต์ 3 เสียง</doc>
