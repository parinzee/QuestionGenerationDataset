<doc id="415399" url="https://th.wikipedia.org/wiki?curid=415399" title="สุรสาล ผาสุข">สุรสาล ผาสุข นายสุรสาล ผาสุข (เกิด 27 มกราคม พ.ศ. 2493) สมาชิกสภาผู้แทนราษฎรจังหวัดสิงห์บุรี เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. สุรสาล ผาสุข เกิดเมื่อวันที่ 27 มกราคม พ.ศ. 2493 เป็นบุตรของนายประเสริฐ และนางเสงี่ยม ผาสุข มีพี่น้อง 5 คน หนึ่งในนั้นคือ นางบุญเตือน เหี้ยมจ่าง ส.อบจ. สิงห์บุรี เขตอำเภออินทร์บุรี สุรสาลสมรสและหย่า มีบุตร 2 คน สำเร็จการศึกษาการศึกษาบัณฑิต(กศ.บ.) สาขาคณิตศาสตร์-ฟิสิกส์ วิทยาลัยวิชาการศึกษาพิษณุโลก, การศึกษาคณิตศาสตร์ (ค.ม.) สาขาคณิตศาสตร์ จุฬาลงกรณ์มหาวิทยาลัย และคณิตศาสตรศึกษา (กศ.ด.) สาขาคณิตศาสตร์ มหาวิทยาลัยศรีนครินทรวิโรฒงานการเมือง งานการเมือง. ก่อนลงเลือกตั้งเป็นอาจารย์มหาวิทยาลัยราชภัฏธนบุรี พ.ศ. 2554 ลงสมัครรับเลือกตั้งเป็นครั้งแรก ด้วยการผลักดันของนายพายัพ ปั้นเกตุ (อดีต ส.ส. พรรคไทยรักไทย ที่ขึ้นไปลงระบบบัญชีรายชื่อ) และมีฐานเสียงของนายประเสริฐ เหี้ยมฉ่าง นายก อบต.ชีน้ำร้ายในขณะนั้น ซึ่งเป็นพี่เขย และนางบุญเตือน เหี้ยมฉ่าง ส.อบจ. พี่สาว ให้การสนับสนุน ผลการเลือกตั้งนายสุรสาลได้รับเลือกเป็นสมาชิกสภาผู้แทนราษฎร โดยเอาชนะนายโชติวุฒิ ธนาคมานุสรณ์ อดีต ส.ส. จากพรรคชาติไทยพัฒนาสมาชิกสภาผู้แทนราษฎร สมาชิกสภาผู้แทนราษฎร. สุรสาล ผาสุข ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสิงห์บุรี สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. ? - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2556 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
