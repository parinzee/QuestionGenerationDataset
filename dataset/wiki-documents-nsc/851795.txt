<doc id="851795" url="https://th.wikipedia.org/wiki?curid=851795" title="ประวัติสโมสรฟุตบอลลิเวอร์พูล (ค.ศ. 1892—1959)">ประวัติสโมสรฟุตบอลลิเวอร์พูล (ค.ศ. 1892—1959) ประวัติสโมสรลิเวอร์พูล (ค.ศ. 1892–1959) () เริ่มต้นเมื่อมีการก่อตั้งสโมสรใน ค.ศ. 1892 จนกระทั่งถึงการแต่งตั้ง บิลล์ แชงคลี เป็นผู้จัดการทีมใน ค.ศ. 1959 สโมสรลิเวอร์พูลก่อตั้งขึ้นเมื่อวันที่ 3 มิถุนายน ค.ศ. 1892 ภายหลังจากความขัดแย้งถึงขั้นยกเลิกสัญญาเช่าสนามระหว่างบอร์ดบริหารของ สโมสรเอฟเวอร์ตัน กับ จอห์น โฮลดิง ซึ่งเป็นเจ้าของสนาม แอนฟีลด์ ที่เอฟเวอร์ตันเช่ามาตั้งแต่ ค.ศ. 1884 สืบเนื่องจากโฮลดิงต้องการขึ้นค่าเช่าสนามแอนฟีลด์ทำให้ฝั่งเอฟเวอร์ตันไม่พอใจจึงตัดสินใจย้ายไปสร้างสนามใหม่คือ กูดิสันพาร์ก โดยโฮลดิงไม่อยากให้สนามว่างเปล่าจึงได้ทำการฟอร์มทีมลิเวอร์พูลขึ้นมาเมื่อวันที่ 15 มีนาคม ค.ศ. 1892 โดยเข้าแข่งใน เมื่อฤดูกาล 1892–93 และสามารถคว้าแชมป์เป็นครั้งแรกและครั้งเดียวของสโมสรทำให้ได้สิทธิ์เข้าแข่งขันใน ฟุตบอลลีกดิวิชัน 1 (เดิม) ในฤดูกาลถัดมาคือฤดูกาล 1893–94 ซึ่งทางสโมสรลิเวอร์พูลสามารถคว้าตำแหน่งรองแชมป์ได้สำเร็จโดยแชมป์ในฤดูกาลนั้นคือ สโมสรแอสตันวิลลา</doc>
