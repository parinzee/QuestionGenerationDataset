<doc id="19536" url="https://th.wikipedia.org/wiki?curid=19536" title="แฟนพันธุ์แท้">แฟนพันธุ์แท้ แฟนพันธุ์แท้ เป็นรายการเกมโชว์ควิซโชว์ ออกอากาศทางช่องเวิร์คพอยท์ ดำเนินรายการโดย กันต์ กันตถาวร ผลิตรายการโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) เริ่มออกอากาศวันแรกเมื่อวันที่ 1 กันยายน 2543 ในตอน คาราบาว มีพิธีกรคู่แรกคือ ปัญญา นิรันดร์กุล และ ธีรวัฒน์ อนุวัตรอุดม (สังข์ 108 มงกุฎ) แต่ตั้งแต่เทปที่ 2 เป็นต้นมาทางรายการเหลือพิธีกรเพียงคนเดียวคือ ปัญญา นิรันดร์กุล แฟนพันธุ์แท้เป็นรายการตอบปัญหาที่ส่งเสริมความรู้ ความรัก ความคลั่งไคล้ และแสดงถึงอัจฉริยภาพในสาขาต่าง ๆ ไม่ว่าจะเป็นบุคคล สิ่งของ สถานที่ วัฒนธรรม วรรณกรรม และเหตุการณ์ต่าง ๆ ด้วยการแข่งขันเรื่องราวนั้น ๆ มีไอเดียตั้งต้นจากการที่จิก ประภาส ชลศรานนท์ รองประธานของบริษัทเวิร์คพอยท์ได้ยินซูโม่ขิ่มเพื่อนร่วมรุ่นที่คณะสถาปัตย์ จุฬาฯ เล่าเรื่องสโมสรฟุตบอลลิเวอร์พูลที่เขาคลั่งไคล้ได้อย่างสนุกสนานและตื่นเต้นจึงมีความคิดที่อยากนำเรื่องราวของกลุ่มแฟนคลับต่าง ๆ ที่มีอยู่แล้ว มานำเสนอในรูปแบบของเกมโชว์ ปี 2552 รายการแฟนพันธุ์แท้ได้ยุติการออกอากาศ เนื่องจากสถานีวิทยุโทรทัศน์กองทัพบกช่อง 5 ยกเลิกสัญญา ในปี 2555 รายการแฟนพันธุ์แท้กลับมาออกอากาศอีกครั้งทางช่องเดิม ได้เปลี่ยนผู้ดำเนินรายการเป็น กฤษณ์ ศรีภูมิเศรษฐ์ เริ่มออกอากาศวันที่ 3 กุมภาพันธ์ พ.ศ. 2555 เสนอเป็นเทปแรกแทนรายการ SME ตีแตก หลังจากรายการแฟนพันธุ์แท้เว้นการแพร่สัญญาณไปเกือบ 3 ปี ปี 2556 รายการแฟนพันธุ์แท้ได้ถูกซื้อลิขสิทธิ์รายการไปผลิตที่ประเทศสวีเดนโดยใช้ชื่อว่า Fantasterna ออกอากาศทางช่อง (TV4) ปี 2558 รายการแฟนพันธุ์แท้ได้ถูกซื้อลิขสิทธิ์รายการไปผลิตที่สหราชอาณาจักรโดยใช้ชื่อว่า The Fanatics ออกอากาศทางช่อง สกาย-วัน (Sky-1) ปี 2559 ชื่อใหม่ว่า แฟนพันธุ์แท้ ซูเปอร์แฟน ได้เปลี่ยนผู้ดำเนินรายการอีกครั้งเป็น กันต์ กันตถาวร โดยเริ่มออกอากาศในวันศุกร์ที่ 7 ตุลาคม 2559 ทางช่องเวิร์คพอยท์พิธีกร พิธีกร. ตั้งแต่อดีตถึงปัจจุบัน รายการแฟนพันธุ์แท้มีการเปลี่ยนแปลงพิธีกรดังนี้- ปัญญา นิรันดร์กุล : 1 กันยายน พ.ศ. 2543 — 20 เมษายน พ.ศ. 2550, 23 ตุลาคม พ.ศ. 2555 - ธีรวัฒน์ อนุวัตรอุดม : 1 กันยายน พ.ศ. 2543 - แทนคุณ จิตต์อิสระ : 2 มีนาคม พ.ศ. 2550 — 17 เมษายน พ.ศ. 2552 - เอก ฮิมสกุล : 9 มีนาคม พ.ศ. 2550 — 5 ตุลาคม พ.ศ. 2550 - กฤษณ์ ศรีภูมิเศรษฐ์ : 3 กุมภาพันธ์ พ.ศ. 2555 — 6 ธันวาคม พ.ศ. 2558 - กันต์ กันตถาวร : 7 ตุลาคม พ.ศ. 2559 — 26 พฤษภาคม พ.ศ. 2560 (แฟนพันธุ์แท้ ซูเปอร์แฟน 2017), 6 กรกฎาคม พ.ศ. 2561 (แฟนพันธุ์แท้ 2018) - ผู้ช่วยพิธีกร - ศิริลักษณ์ คิดชอบ (15 กันยายน พ.ศ. 2543 — 3 เมษายน พ.ศ. 2552) - สาริกา เลิศธนะแสงทอง (3 กุมภาพันธ์ พ.ศ. 2555 — 2561) - ชื่อรายการ - แฟนพันธุ์แท้ (พ.ศ. 2543 - 2558 , พ.ศ. 2561) : รายการเป็นลักษณะยาวออกอากาศทั้งปี - แฟนพันธุ์แท้ ซูเปอร์แฟน (พ.ศ. 2559 - 2560) : รายการเป็นลักษณะเป็นซีซันจบภายใน 4 - 5 เดือนแฟนพันธุ์แท้ประจำสัปดาห์2000–2001แฟนพันธุ์แท้ประจำสัปดาห์. 2000–2001. - รอบที่ 1 - ตอบคำถาม : ผู้เข้าแข่งขันทั้ง 5 คน ฟังคำถามจากพิธีกร จากนั้นต้องกดรัวปุ่มไฟเพื่อชิงสิทธิในการตอบคำถามนั้น โดยจะมีทั้งหมด 4 รอบ หากผู้เข้าแข่งขันกดไฟได้และตอบถูกจะได้เข้ารอบต่อไปทันที หากตอบผิด ผู้เข้าแข่งขันที่เหลือจะได้สิทธิ์ในการกดไฟเพื่อตอบคำถามข้อนั้นแทน ทำเช่นนี้ไปเรื่อย ๆ จนได้ผู้เข้าแข่งขันที่เข้ารอบ 4 คน - รอบที่ 2 - ตัดเชือก : แบ่งผู้เข้าแข่งขันออกเป็น 2 คู่ คู่ละ 2 คน แข่งเกมต่าง ๆ แล้วแต่เรื่อง ใครได้ 2 ใน 3 คะแนนก่อน จะได้เข้ารอบชิงชนะเลิศ (แต่มีบางครั้งที่จะแบ่งเป็น 2 คู่ แล้วให้ทั้ง 2 คู่แข่งกันเอง คู่ใดได้ 2 ใน 3 คะแนนก่อนจะได้เข้ารอบชิงชนะเลิศ) - รอบที่ 3 - ชิงชนะเลิศ : มีคำถาม 8 ชุด ชุดละ 2 ข้อ (คำถามเหลือง-แดง) โดยผลัดกันให้ผู้เข้าแข่งขัน 2 คนเลือกชุดคำถามแล้วตอบ โดยผู้เข้าแข่งขันที่เป็นคนเลือกชุดคำถามจะได้ตอบคำถามสีเหลือง ส่วนอีกคนจะได้ตอบคำถามสีแดง ถ้าผู้เข้าแข่งขันตอบถูกหรือตอบผิดทั้งคู่ ก็จะเล่นคำถามชุดต่อไป แต่ถ้ามีผู้ตอบถูกและผิด ผู้ที่ตอบถูกจะเป็นสุดยอดแฟนพันธุ์แท้ประจำสัปดาห์2002–20042002–2004. - รอบที่ 1 - 3 วินาที : ผู้เข้าแข่งขันทั้ง 5 คนจะต้องตอบคำถามเกี่ยวกับแฟนพันธุ์แท้ในเรื่องนั้น ภายในเวลา 3 วินาที (หากตอบผิดสามารถตอบใหม่ได้ ภายในเวลา 3 วินาทีถ้าสัญญาณไฟยังไม่ติด และเอฟเฟคเสียง "ครูม" ยังไม่ดัง) ใครตอบผิดหรือตอบไม่ทันใน 3 วินาทีเป็นคนแรกจะตกรอบทันที: ลักษณะคำถามในแต่ละเรื่องของรอบนี้อาจจะเป็นรูปภาพ แล้วให้ตอบว่าภาพนี้คือใคร อะไร หรืออาจเป็นโจทย์คำถามที่เป็นสิ่งต่างๆ แล้วให้ตอบว่าเกี่ยวข้องกับอะไรตามโจทย์คำถามหลัก แล้วแต่เรื่อง - รอบที่ 2 - ตัดเชือก : แบ่งผู้เข้าแข่งขันออกเป็น 2 คู่ คู่ละ 2 คน แข่งเกมต่าง ๆ แล้วแต่เรื่อง ใครได้ 2 ใน 3 คะแนนก่อน จะได้เข้ารอบชิงชนะเลิศ (เริ่มมีเกมกดไฟ ตั้งแต่กลางปี 2004 ใช้เป็นรอบตัดสิน เมื่อมีผู้เข้าแข่งขัน ที่คะแนนเท่ากัน โดยในรอบนี้พิธีกรจะอ่านคำสำคัญขึ้นมา ซึ่งเป็นคำที่เกี่ยวข้องกับคำถามที่จะถามกันต่อไป ผู้เข้าแข่งขันจะต้องแย่งกันกดไฟ โดยจะกดไฟก่อนหรือหลังพิธีกรอ่านคำสำคัญ เมื่อไฟติดที่ใครคนนั้นจะต้องตอบคำถามให้ถูก ตอบถูกเข้ารอบทันที แต่ถ้าตอบผิด ผู้เข้าแข่งขันอีกคน จะถูกบังคับตอบทันที) - รอบที่ 3 - ชิงชนะเลิศ : มีคำถาม 8 ชุด ชุดละ 2 ข้อ (คำถามเหลือง-แดง) โดยผลัดกันให้ผู้เข้าแข่งขัน 2 คนเลือกชุดคำถามแล้วตอบ โดยผู้เข้าแข่งขันที่เป็นคนเลือกชุดคำถามจะได้ตอบคำถามสีเหลือง ส่วนอีกคนจะได้ตอบคำถามสีแดง ถ้าผู้เข้าแข่งขันตอบถูกหรือตอบผิดทั้งคู่ ก็จะเล่นคำถามชุดต่อไป แต่ถ้ามีผู้ตอบถูกและผิด ผู้ที่ตอบถูกจะเป็นสุดยอดแฟนพันธุ์แท้ประจำสัปดาห์2005–20062005–2006. - รอบที่ 1 - 3 วินาที : ผู้เข้าแข่งขันทั้ง 5 คนจะต้องตอบคำถามเกี่ยวกับแฟนพันธุ์แท้ในเรื่องนั้น ภายในเวลา 3 วินาที (หากตอบผิดสามารถตอบใหม่ได้ ภายในเวลา 3 วินาที)โดยในปี 2005 เล่น 5 รอบ และในปี 2006 เหลือเพียง 3 รอบ ใครมีคะแนนสะสมน้อยที่สุดจะตกรอบไป แต่ถ้ามีผู้เข้าแข่งขันมีคะแนนเท่ากัน จะใช้วิธีการเล่นแบบปี 2002-2004 คือ เล่นไปเรื่อยๆ ผู้ที่ตอบผิดหรือตอบไม่ทันใน 3 วินาทีเป็นคนแรกจะตกรอบทันที - รอบที่ 2 - ตัดเชือก : แบ่งผู้เข้าแข่งขันออกเป็น 2 คู่ คู่ละ 2 คน แข่งเกมต่าง ๆ แล้วแต่เรื่อง ใครได้ 2 ใน 3 คะแนนก่อน จะได้เข้ารอบชิงชนะเลิศ เมื่อมีผู้เข้าแข่งขันที่มีคะแนนเท่ากัน ก็จะมีคำถามตัดสิน โดยในรอบนี้พิธีกรจะอ่านคำสำคัญขึ้นมา ซึ่งเป็นคำที่เกี่ยวข้องกับคำถามที่จะถามกันต่อไป ผู้เข้าแข่งขันจะต้องแย่งกันกดไฟ โดยจะกดไฟก่อนหรือหลังพิธีกรอ่านคำสำคัญ เมื่อไฟติดที่ใครคนนั้นจะต้องตอบคำถามให้ถูก ตอบถูกเข้ารอบทันที แต่ถ้าตอบผิด ผู้เข้าแข่งขันอีกคน จะถูกบังคับตอบทันที) - รอบที่ 3 - ชิงชนะเลิศ : มีคำถาม 8 ชุด ชุดละ 2 ข้อ (คำถามเหลือง-แดง) โดยผลัดกันให้ผู้เข้าแข่งขัน 2 คนเลือกชุดคำถามแล้วตอบ โดยผู้เข้าแข่งขันที่เป็นคนเลือกชุดคำถามจะได้ตอบคำถามสีเหลือง ส่วนอีกคนจะได้ตอบคำถามสีแดง ถ้าผู้เข้าแข่งขันตอบถูกหรือตอบผิดทั้งคู่ ก็จะเล่นคำถามชุดต่อไป แต่ถ้ามีผู้ตอบถูกและผิด ผู้ที่ตอบถูกจะเป็นสุดยอดแฟนพันธุ์แท้ประจำสัปดาห์ (ภายหลังจะมีคำถาม 8 ชุด ชุดละ 1 ข้อเท่านั้น และให้ผลัดกันเลือกคำถาม ส่วนรายละเอียดอื่นๆ เหมือนเดิม)2007-20082007-2008. - รอบที่ 1 - 3 วินาที : กฎ - กติกา เหมือนกับ ปี 2005 - 2006 สิ่งที่ต่างกัน คือ ถ้ามีผู้เข้าแข่งขันมีคะแนนเท่ากัน จะมีรอบพิเศษ โดยพิธีกรจะอ่านคำถามหรือเปิดภาพขึ้นมา ผู้เข้าแข่งขันจะต้องกดไฟให้ติด ไฟติดที่ใครคนนั้นจะต้องตอบให้ถูก ตอบถูกเข้ารอบ แต่ถ้าตอบผิดจะต้องตกรอบทันที- รอบที่ 2 - ถาม-ตอบ : ในรอบนี้พิธีกรจะอ่านคำสำคัญขึ้นมา ซึ่งเป็นคำที่เกี่ยวข้องกับคำถามที่จะถามกันต่อไป ผู้เข้าแข่งขันจะต้องแย่งกันกดไฟ โดยจะกดไฟก่อนหรือหลังพิธีกรอ่านคำสำคัญ เมื่อไฟติดที่ใครคนนั้นจะต้องตอบคำถามให้ถูก ตอบถูกเข้ารอบทันที แต่ถ้าตอบผิดต้องพักการเล่น 1 ข้อ ถ้าตอบผิดอีกเป็นครั้งที่ 2 จะตกรอบทันที รอบนี้คัด 3 คนผ่านเข้ารอบต่อไป - รอบที่ 3 - จิ๊กซอว์-คุณสมบัติ : ในเกมจิ๊กซอว์ ผู้เข้าแข่งขันทั้ง 3 คนจะต้องผลัดกันเลือกป้ายจิ๊กซอว์ครั้งละ 1 ป้าย โดยลำดับการเล่นจะมาจากลำดับการเข้ารอบจากเกมถาม-ตอบ โดยถ้าตอบผิด สิทธิ์ในการเล่นจะเป็นของผู้เข้าแข่งขันคนถัดไป ถ้าตอบผิดอีกก็จะเล่นวนไปเรื่อยๆ จนกว่าจะมีผู้ที่ตอบถูก ซึ่งถ้าใครตอบถูกก็จะเข้ารอบชิงชนะเลิศทันที ส่วนอีก 2 คนที่เหลือจะต้องเล่นเกมคุณสมบัติ ผู้เข้าแข่งขันจะต้องผลัดกันเลือกป้ายคุณสมบัติคนละ 1 ป้าย โดยลำดับการเล่นจะเป็นแบบเดิม ถ้าตอบผิด สิทธิ์ในการเล่นจะเป็นของผู้เข้าแข่งขันคนถัดไป ถ้าตอบผิดอีกการเล่นก็จะวนกลับมาที่คนแรก ถ้าใครตอบถูกจะได้เข้ารอบชิงชนะเลิศอีกคนหนึ่ง - รอบที่ 4 - ชิงชนะเลิศ : แบ่งเป็น 2 รูปแบบ คือ - ปี 2007 จะมีคำถามทั้งหมด 4 ชุด ชุดละ 3 ข้อ โดยผู้เข้าแข่งขันทั้ง 2 คนจะต้องเลือกคำถามคนละชุดกัน พิธีกรจะถามคำถามข้อที่ 1 ของคำถามทั้ง 2 ชุด โดยถ้าตอบคำถามถูก หรือผิดทั้งคู่ จะต้องเล่นในข้อต่อไป ถ้าใน 2 ชุดคำถามนั้นถามคำถามไปครบทั้ง 3 ข้อแล้ว ยังเสมอกันอยู่ จะต้องเล่นในอีก 2 ชุดคำถามที่เหลือ จนกว่าจะมีผู้ที่ตอบถูก และผู้ที่ตอบผิด ซึ่งผู้ที่ตอบถูกจะได้เป็นสุดยอดแฟนพันธุ์แท้ประจำสัปดาห์ - ปี 2008 จะมีรูปแบบเหมือนกับปี 2000-2006 คือ มีคำถาม 8 ชุด ชุดละ 2 ข้อ (คำถามเหลือง-แดง) แต่ในปีนี้จะแบ่งคำถามออกเป็น 2 ช่วง คือ ช่วงที่ 1 (ชุดคำถามที่ 1-4) และช่วงที่ 2 (ชุดคำถามที่ 5-8) โดยผู้เข้าแข่งขันจะต้องเล่นคำถามในช่วงที่ 1 (ชุดคำถามที่ 1-4) โดยผลัดกันให้ผู้เข้าแข่งขัน 2 คนเลือกชุดคำถามแล้วตอบ โดยผู้เข้าแข่งขันที่เป็นคนเลือกชุดคำถามจะได้ตอบคำถามสีเหลือง ส่วนอีกคนจะได้ตอบคำถามสีแดง ถ้าผู้เข้าแข่งขันตอบถูกหรือตอบผิดทั้งคู่ ก็จะเล่นคำถามชุดต่อไป ถ้าถามคำถามครบทั้ง 4 ชุดแล้ว ก็จะเริ่มเล่นคำถามในช่วงที่ 2 (ชุดคำถามที่ 5-8) ต่อไป แต่ถ้ามีผู้ตอบถูกและผิด ผู้ที่ตอบถูกจะเป็นสุดยอดแฟนพันธุ์แท้ประจำสัปดาห์2012–20142012–2014. - รอบที่ 1 - 3 วินาที : ผู้เข้าแข่งขันทั้ง 5 คน จะต้องตอบคำถามเกี่ยวกับแฟนพันธุ์แท้ในสัปดาห์นั้น ๆ ภายในเวลา 3 วินาที หลังจากพิธีกรแสดงภาพหรืออ่านคำถามจบ (หากผู้เข้าแข่งขันตอบผิด สามารถตอบใหม่ได้หากเวลา 3 วินาทียังไม่หมดลง) โดยจะเล่นทั้งหมด 3 รอบ กฎ - กติกา เหมือนกับปี 2007 - 2008 ผู้เข้าแข่งขันที่มีคะแนนน้อยที่สุดจะตกรอบไป หากมีผู้เข้าแข่งขันที่คะแนนเสมอกัน จะต้องแย่งกันกดไฟเพื่อแย่งสิทธิ์ในการตอบ ตอบถูกเข้ารอบทันที แต่ถ้าผู้เข้าแข่งขันคนใดตอบผิดหรือตอบไม่ได้ภายใน 3 วินาที ก็จะตกรอบทันที (ใข้ในปี 2012) สิ่งต่างกัน คือ สำหรับ ปี 2013 มีการเปลี่ยนแปลงเพิ่มเป็น 5 รอบ และแต่ละรอบคำถามก็จะเปลี่ยนรูปแบบที่หลากหลายขึ้น และสำหรับ ปี 2014 นั้น คำถามทั้งหมด 5 รอบจะเหมือนกับปี 2013 แต่มีการปรับการเล่นใหม่เมื่อจบ 1 รอบ ก็จะมีการสลับคนเล่นใหม่ เช่น รอบที่ 1 ผู้เข้าแข่งขันคนแรกจะเป็นคนเล่น เมื่อมาถึงรอบที่ 2 ผู้เข้าแข่งขันคนที่ 2 ก็จะเป็นคนเล่นคนที่ 1 (เดินไต่บันได) ทีละขั้น และเป็นอย่างนี้ไปเรื่อยๆจนกว่าจะครบ 5 รอบ ผู้เข้าแข่งขันที่มีคะแนนน้อยที่สุดจะตกรอบไป หากมีผู้เข้าแข่งขันที่คะแนนเสมอกัน จะต้องแย่งกันกดไฟเพื่อแย่งสิทธิ์ในการตอบ ผู้เข้าแข่งขันคนใดตอบผิดหรือตอบไม่ได้ภายใน 3 วินาที ก็จะตกรอบทันที มีบางตอนที่ไม่ได้นำเกม 3 วินาทีมาเล่น- วันที่ 3 กุมภาพันธ์ 2555 เทป Bodyslam ให้ผู้เข้าแข่งขันทั้ง 5 คนแย่งกันกดไฟเพื่อตอบคำถาม โดยผู้ที่ตอบถูก 3 คนแรก จะได้เข้าไปเล่นในรอบถัดไป เหมือนกับรอบแรกของแฟนพันธุ์แท้ปี 2000 - 2001 แต่จำนวนคนที่เข้ารอบถัดไปจะลดลงเหลือ 3 คน จากปกติ 4 คน - วันที่ 30 มีนาคม 2555 เทป Angry Birds ให้ผู้เข้าแข่งขันเล่นเกม Angry Birds Seasons ตามที่จับสลากมาได้ใน 2 ด่านแรก ผู้เข้าแข่งขันที่มีดาวน้อยที่สุด จะตกรอบ- รอบที่ 2 - คลาสสิกเกม : ผู้เข้าแข่งขันที่เหลือ 4 คน จะต้องตอบคำถามที่มาในรูปแบบต่าง ๆ รวมถึงเกมจิ๊กซอว์ และ เกมคุณสมบัติ (5 แผ่นป้าย) ที่ใช้ในปี 2007 - 2008 โดยผู้ที่ตอบถูกในแต่ละเกมจะได้เข้าไปเล่นในรอบชิงชนะเลิศทันที แต่ถ้าหากผู้เข้าแข่งขันคนใดตอบผิดครบ 2 ครั้งจะตกรอบทันที รอบนี้จะคัดผู้เข้าแข่งขันผ่านเข้าสู่รอบชิงชนะเลิศเพียง 2 คนเท่านั้น - รอบที่ 3 - รอบชิงชนะเลิศ : ผู้เข้าแข่งขันที่เหลือ 2 คน ผลัดกันเลือกคำถามซึ่งมีอยู่ 6 ข้อแล้วตอบ ถ้าผู้เข้าแข่งขันตอบถูกหรือตอบผิดทั้งคู่ ก็จะเล่นคำถามต่อไป แต่ถ้ามีผู้ตอบถูกและผิด ผู้ที่ตอบคำถามถูกต้องจะเป็นสุดยอดแฟนพันธุ์แท้ หากคำถามที่มีอยู่ 6 ข้อถูกเล่นจนหมด ก็จะมีคำถามพิเศษมาตัดสิน 1 ข้อ โดยผู้เข้าแข่งขันจะต้องแย่งกันกดไฟเพื่อตอบคำถามนั้น ในระหว่างที่พิธีกรกำลังอ่านคำถามนั้น หากมีผู้เข้าแข่งขันคนใดคนหนึ่งกดไฟ พิธีกรจะหยุดอ่านคำถามและผู้ที่กดไฟได้จะต้องตอบคำถามทันที ถ้าตอบถูกจะได้เป็นสุดยอดแฟนพันธุ์แท้ทันที แต่ถ้าหากตอบผิดก็จะส่งผลให้อีกคนได้เป็นสุดยอดแฟนพันธุ์แท้ประจำสัปดาห์ทันทีเช่นกัน20152015. - มีการเปลี่ยนแปลงครั้งใหญ่ในเทปพิเศษ- รอบที่ 1 - 3 วินาที : ผู้เข้าแข่งขันทั้ง 3 ท่าน จะต้องสะสมคะแนน จากการตอบคำถามในชุดที่ผู้เข้าแข่งขันได้เลือกไว้ ให้ได้มากที่สุด ในแต่ละ 1 ชุดคำถาม = 20 คะแนน ผู้เข้าแข่งขันคนใดที่สะสมคะแนนน้อยที่สุด ก็จะตกรอบทันที- รอบที่ 2 - Classic Game : ผู้เข้าแข่งขันที่ผ่านเข้ารอบทั้ง 2 ท่าน จะต้องต่างคนต่างสะสมคะแนนของตัวเอง ในหมวด จิ๊กซอว์/คุณสมบัติ คะแนนเต็ม 1 หมวด = 25 คะแนน โดยผู้เข้าแข่งขันคนใดที่สะสมคะแนนรวม จาก 2 หมวดนี้ ได้มากกว่า จะเป็นได้เป็นสุดยอดแฟนพันธุ์แท้ทันที- รอบที่ 3 - คำถามสุดยอดแฟนพันธุ์แท้ : ผู้ที่ได้เป็นสุดยอดแฟนพันธุ์แท้ จะต้องตอบคำถามในหมวดนี้ให้ถูกต้อง เพื่อคว้าของรางวัลพิเศษสุดยิ่งใหญ่ไปให้ได้แฟนพันธุ์แท้ ซูเปอร์แฟน แฟนพันธุ์แท้ ซูเปอร์แฟน. โดยแฟนพันธุ์แท้ได้มีการเปลี่ยนแปลงรูปแบบการแข่งขันมาเป็นรูปแบบ สภาแฟนพันธุ์แท้ คือสภาที่มีสุดยอดแฟนพันธุ์แท้เรื่องต่าง ๆ ทั้งสิ้น 10 คนมาทำหน้าที่คัดเลือกผู้เข้าแข่งขันที่มานำเสนอความชื่นชอบของตัวเองต่อเรื่องนั้น ๆ ในเวลา 2 นาทีว่าจะเหมาะสมเป็นสุดยอดแฟนพันธุ์แท้ในเรื่องนั้นหรือไม่โดยทั้ง 10 คนมีคนละ 1 คะแนนหากผู้เข้าแข่งขันคนใดได้ถึง 7 คะแนนหรือมากกว่านั้นก็จะได้ผ่านเข้าสู่รอบคลาสสิกเกมแต่หากผู้เข้าแข่งขันท่านใดได้คะแนนไม่ถึง 7 คะแนนก็ต้องตกรอบไป เมื่อผู้เข้าแข่งขันได้เป็นสุดยอดแฟนพันธุ์แท้ในเรื่องนั้นแล้วก็จะต้องเข้ามาแข่งต่อในรอบคลาสสิกเกมทั้งสิ้น 4 หมวดประกอบไปด้วย- 3 วินาที - จิ๊กซอว์ - ถามตอบ - คุณสมบัติ ซึ่งสุดยอดแฟนพันธุ์แท้ต้องสุ่มเลือกหมวดคำถามจากทั้ง 4 หมวดหากสุดยอดแฟนพันธุ์แท้ตอบถูกก็จะได้เข้าสู่รอบต่อไปหากสุดยอดแฟนพันธุ์แท้ตอบผิดก็ต้องตกรอบไป2018สุดยอดแฟนพันธุ์แท้ สุดยอดแฟนพันธุ์แท้. สุดยอดแฟนพันธุ์แท้ คือ บุคคลที่ชนะเลิศการแข่งขันแต่ละสัปดาห์ หลังจากผ่านรอบชิงชนะเลิศแล้วจะต้องตอบคำถามสุดยอดแฟนพันธุ์แท้อีก 1 ข้อ โดยถ้าตอบถูกจะได้รับของที่ระลึกสุดพิเศษ และเงินรางวัลจากทางรายการ แต่ถ้าตอบผิดจะไม่ได้รับของรางวัลสุดพิเศษอะไรเลย และที่สำคัญ ผู้ชนะเลิศประจำสัปดาห์ที่ตอบคำถามสุดยอดแฟนพันธุ์แท้ถูกต้องจะได้สิทธิ์เข้าแข่งขันสุดยอดแฟนพันธุ์แท้แห่งปี (Fan of the year) ซึ่งในแต่ละปีจะมีการนำสุดยอดแฟนพันธุ์แท้ในแต่ละสัปดาห์ของปีนั้น ๆ มาแข่งขันสุดยอดแฟนพันธุ์แท้แห่งปี (ยกเว้นในปี 2000 ที่ไม่มีการแข่งขันสุดยอดแฟนพันธุ์แท้แห่งปี แต่มีเป็นตอน รวมมิตร คือเอาทุกตอนในปี 2000 มารวมเอาไว้ด้วยกัน) ซึ่งมีดังนี้- แฟนพันธุ์แท้ปี 2000 - แฟนพันธุ์แท้ปี 2001 - แฟนพันธุ์แท้ปี 2002 - แฟนพันธุ์แท้ปี 2003 - แฟนพันธุ์แท้ปี 2004 - แฟนพันธุ์แท้ปี 2005 - แฟนพันธุ์แท้ปี 2006 - แฟนพันธุ์แท้ปี 2007 - แฟนพันธุ์แท้ปี 2008 - แฟนพันธุ์แท้ปี 2012 - แฟนพันธุ์แท้ปี 2013 - แฟนพันธุ์แท้ปี 2014 - แฟนพันธุ์แท้ปี 2015 - แฟนพันธุ์แท้ ซูเปอร์แฟน (ปี 2016/2017) - แฟนพันธุ์แท้ปี 2018รูปแบบการแจกของรางวัล รูปแบบการแจกของรางวัล. รูปแบบการแจกของรางวัล มีดังนี้คือ รางวัลปกติ คือถ้วยรางวัลจากทางรายการ กับของสะสมที่ระลึกในแต่ละเรื่อง ซึ่งจะให้ทั้งผู้เข้าแข่งขันที่ตอบถูกและตอบผิด และรางวัลพิเศษ เป็นเงินรางวัลมูลค่า 100,000 บาท ซึ่งจะให้เฉพาะผู้เข้าแข่งขันที่ตอบถูกเท่านั้น โดยใช้รูปแบบนี้จนถึงวันที่ 30 มีนาคม พ.ศ. 2544 ต่อมาวันที่ 6 เมษายน พ.ศ. 2544 ได้เปลี่ยนรูปแบบใหม่ โดยของสะสมในแต่ละเรื่อง จะย้ายไปเป็นรางวัลพิเศษ ดังนั้น หากผู้เข้าแข่งขันตอบผิด จะได้รับเฉพาะรางวัลปกติ คือถ้วยรางวัลเท่านั้นแต่ของสะสมต่าง ๆ จะไม่ได้ โดยใช้รูปแบบนี้จนถึงวันที่ 8 มิถุนายน พ.ศ. 2544 และในวันที่ 15 มิถุนายน พ.ศ. 2544 ของรางวัลปกติได้เพิ่มอีก 1 รายการคือ ประกาศนียบัตรทองคำ และยกเลิกเงินรางวัล 100,000 บาท ซึ่งเป็นรางวัลพิเศษที่ให้เฉพาะผู้เข้าแข่งขันที่ตอบถูกเท่านั้น นับตั้งแต่แฟนพันธุ์แท้ปี 2012 หากผู้เข้าแข่งขันตอบผิด ทางรายการจะไม่ได้บันทึกภาพและออกอากาศฉากที่ผู้ดำเนินรายการแสดงความเสียดายต่อของรางวัลที่ผู้เข้าแข่งขันไม่ได้รับ เพื่อเป็นการปกป้องผู้เข้าแข่งขันแฟนพันธุ์แท้แห่งปี แฟนพันธุ์แท้แห่งปี. ผู้เข้าแข่งขันแต่ละคนแข่งขันในเรื่องของตัวเอง โดยจะสุ่มลำดับการเล่นด้วยการจับลูกบอลซึ่งในลูกบอลจะระบุชื่อของผู้เล่นแต่ละคน จับออกมาเป็นชื่อของใคร คนนั้นจะต้องลงมาทำการแข่งขัน โดยแต่ละคนจะแข่งขันในเกม 4 หมวด แต่ละหมวดมีคะแนนเต็ม 25 คะแนน รวมทั้งสิ้น 100 คะแนน หากผู้เข้าแข่งขันสามารถทำคะแนนเต็ม 25 คะแนนได้ในหมวดใด จะได้รับรางวัลพิเศษ 10,000 บาท และหากผู้เข้าแข่งขันสามารถทำคะแนนเต็ม 100 คะแนนได้ จะได้รับรางวัลพิเศษ 100,000 บาท- หมวดที่ 1 - 3 วินาที : เกมนี้จะมีคำถามทั้งหมด 25 ข้อ โดยคำถามจะเกี่ยวข้องกับสิ่งต่างๆ ตามเรื่องของแฟนพันธุ์แท้ (อาจเป็นรูปภาพหรือคุณลักษณะต่าง ๆ) แต่ละข้อผู้เข้าแข่งขันจะมีเวลาตอบ 3 วินาทีและมีสิทธิ์ตอบได้เพียงครั้งเดียวโดยยึดจากคำตอบแรกที่ผู้เข้าแข่งขันตอบออกมาเป็นหลัก โดยจะเริ่มนับเวลาหลังจากพิธีกรแสดงภาพหรืออ่านคำถามจบ แต่ละข้อที่ตอบถูกจะได้ 1 คะแนน ระหว่างที่เล่นหากผู้เข้าแข่งขันไม่แน่ใจในคำตอบ สามารถบอก "ข้าม" เพื่อไปยังคำถามข้อต่อไปได้ (ใช้สิทธิ์ได้ไม่จำกัดจำนวนคำถาม) แต่คำถามที่ข้ามไปแล้วจะไม่นำกลับมาเล่นใหม่ แต่ถ้าหากตอบผิดหรือหมดเวลาที่คำถามใดก็ตามแต่ เกมจะหยุดลงทันที ใช้ในปี 2001 - 2008 , 2012 แต่ในปี 2013 และ 2014 สืบเนื่องจากในรอบประจำสัปดาห์ คำถามที่ใช้เล่นในรอบ 3 วินาทีมีรูปแบบที่หลากหลาย ดังนั้นในรอบแฟนพันธุ์แท้แห่งปี จึงได้มีการแบ่งรูปแบบคำถามออกเป็น 3 ช่วง คือ ช่วงที่ 1 ในคำถามที่ 1 - 10 , ช่วงที่ 2 ในคำถามที่ 11 - 20 และช่วงที่ 3 ในคำถามที่ 21 - 25 ส่วนรายละเอียดที่เหลือไม่มีการเปลี่ยนแปลง - หมวดที่ 2 - ถาม-ตอบ : ให้ผู้เข้าแข่งขันตอบคำถาม 1 ข้อ หากตอบทันที ตอบถูกจะได้คะแนนเต็ม 25 คะแนน หากผู้เข้าแข่งขันไม่แน่ใจในคำตอบ สามารถ "ขอดูคำตอบ" ได้ โดยทางรายการจะมีตัวเลือกให้ผู้เข้าแข่งขัน 5 ตัวเลือก และคะแนนที่ได้จะลดเหลือ 20 คะแนน แต่หากผู้เข้าแข่งขันยังไม่แน่ใจอีก สามารถ "ขอตัดคำตอบ" ได้ โดยทางรายการจะตัดตัวเลือกให้ครั้งละ 1 ตัวเลือก แต่คะแนนที่ได้จะลดลงครั้งละ 5 คะแนน หากตอบถูกจะได้คะแนนในขณะนั้น แต่ถ้าหากตอบผิดจะได้ 0 คะแนน - หมวดที่ 3 - จิ๊กซอว์ : ให้ผู้เข้าแข่งขันตอบภาพปริศนาที่อยู่หลังจิ๊กซอว์ 25 ช่อง โดยผู้เข้าแข่งขันจะมีสิทธิ์เปิดได้ 1 ช่อง หากตอบถูกจะได้คะแนนเต็ม 25 คะแนน แต่ถ้าหากผู้เข้าแข่งขันไม่แน่ใจในคำตอบ สามารถ "เปิดเพิ่ม" ได้ครั้งละ 1 ช่อง แต่คะแนนจะลดลงครั้งละ 5 คะแนน หากตอบถูกจะได้คะแนนในขณะนั้น แต่ถ้าหากตอบผิดจะได้ 0 คะแนน - หมวดที่ 4 - คุณสมบัติ : เกมนี้จะมีข้อมูลคุณสมบัติ 5 ข้อ ซึ่งข้อมูลทั้งหมดนั้นจะเชื่อมโยงไปยังคำตอบที่ถูกต้องที่มีเพียงคำตอบเดียว โดยผู้เข้าแข่งขันจะมีสิทธิ์เปิดได้ 1 ข้อ หากตอบถูกจะได้คะแนน 25 คะแนน แต่ถ้าหากผู้เข้าแข่งขันไม่แน่ใจในคำตอบ สามารถ "เปิดเพิ่ม" ได้ครั้งละ 1 ข้อ แต่คะแนนเต็มจะลดลงครั้งละ 5 คะแนน หากตอบถูกจะได้คะแนนในขณะนั้น แต่ถ้าหากตอบผิดจะได้ 0 คะแนน หลังจบการแข่งขันของผู้เข้าแข่งขันทุกคน ผู้เข้าแข่งขันที่ได้คะแนนสูงสุด 5 อันดับแรก จะได้เข้าไปแข่งแฟนพันธุ์แท้แห่งปี รอบชิงชนะเลิศรอบชิงชนะเลิศ รอบชิงชนะเลิศ. รูปแบบการแข่งขันจะเหมือนกับรอบแรก คือสุ่มจับลูกบอลหาผู้เล่นก่อน-หลังเหมือนเดิม แต่มีการเปลี่ยนแปลงกติกาคือผู้เข้าแข่งขันจะต้องเลือกเล่นหมวดใดหมวดหนึ่งเพียงหมวดเดียวจากทั้งหมด 4 หมวด (3 วินาที/คำถาม-คำตอบ/จิ๊กซอว์/คุณสมบัติ) ใครที่ได้คะแนนมากที่สุดจะได้เป็นสุดยอดแฟนพันธุ์แท้แห่งปี ถ้ามีคะแนนสูงสุดเสมอกันตั้งแต่ 2 คนขึ้นไป ก็จะต้องแข่งขันกันอีกครั้ง โดยเลือกเล่นหมวดใดหมวดหนึ่งจากหมวดที่เหลือที่ผู้เล่นคนนั้น ๆ ยังไม่ได้เล่น หากยังเสมอกันเมื่อครบทั้ง 4 หมวดแล้ว จะมีการแข่งขันในหมวดพิเศษเพื่อตัดสินหาผู้ชนะสุดยอดแฟนพันธุ์แท้แห่งปีของรางวัลที่สุดยอดแฟนพันธุ์แท้แห่งปีจะได้รับของรางวัลที่สุดยอดแฟนพันธุ์แท้แห่งปีจะได้รับ. - ปี 2001 บ้านโครงการพฤกษา, รถยนต์ มิตซูบิชิ แลนเซอร์ รุ่น F-Style 1.6, เอส บี เฟอร์นิเจอร์ รวมมูลค่า 2,000,000 บาท - ปี 2002 - 2006 บ้านโครงการภัสสรและรถยนต์มิตซูบิชิ แลนเซอร์ รุ่น Cedia รวมมูลค่า 3,000,000 บาท - ปี 2007 - 2008 บ้านโครงการภัสสรและรถยนต์โตโยต้า คัมรี่ รวมมูลค่า 4,000,000 บาท - ปี 2012 เงินรางวัล 1,000,000 บาทและรถยนต์ มิตซูบิชิ มิราจ GLS Limited มูลค่า 546,000 บาท รวมมูลค่า 1,546,000 บาท - ปี 2013 เงินรางวัล 1,000,000 บาท, บ้านเดี่ยวสไตล์โมเดิร์นโครงการ The Plant Light 3,900,000 บาท, รถยนต์ มิตซูบิชิ Attrage GLS Limited เกียร์อัตโนมัติ มูลค่า 582,000 บาท รวมมูลค่า 5,482,000 บาท - ปี 2014 เงินรางวัล 1,000,000 บาท, รถยนต์ มิตซูบิชิ Attrage GLS Limited เกียร์อัตโนมัติ มูลค่า 588,000 บาท รวมมูลค่า 1,588,000 บาท - ปี 2016/2017 (แฟนพันธุ์แท้ ซูเปอร์แฟน) คอนโดมีเนียมในโครงการพลัมคอนโด เอ็กซ์ตร้า พระราม 2 โดย พฤกษา เรียลเอสเตท มูลค่า 1,500,000 บาท , รถยนต์ นิสสัน X-TRAIL Hybrid 2.0s มูลค่า 1,304,000 บาท รวมมูลค่า 2,804,000 บาท และองค์พระพิฆเณศวร ปางมหาเทพแห่งศิลปะของแผ่นดิน (รางวัลพิเศษจากป๋อง สุพรรณ) หมายเหตุ : ปี 2001 - 2014 ของรางวัลจากเบียร์ช้าง (เครื่องดื่มตราช้าง ในปัจจุบัน)สุดยอดแฟนพันธุ์แท้แห่งปีเกียรติประวัติเกียรติประวัติ. - รางวัลเมขลา- รายการแข่งขันชิงรางวัลดีเด่น ประจำปี 2001, 2002, 2003, 2004 - ผู้ดำเนินรายการชายดีเด่น ประจำปี 2001- โทรทัศน์ทองคำ- รายการเกมโชว์ดีเด่น ประจำปี 2001 - ผู้ดำเนินรายการชายดีเด่น ปี 2001, 2014- ท็อป อวอร์ดส์- เกมโชว์ยอดเยี่ยม ปี 2001, 2002, 2003, 2005 - พิธีกรยอดเยี่ยม ปี 2006 - สตาร์ เอ็นเตอร์เทนเมนต์ อวอร์ดส์- รายการเกมโชว์ยอดเยี่ยม ประจำปี 2001, 2002, 2003, 2004, 2005 - ผู้ดำเนินรายการชายยอดเยี่ยม ประจำปี 2001- เอเชี่ยน เทเลวิชั่น อวอร์ดส์- Runner-up Game or Quiz Programme 2001, 2005 - Best Game or Quiz Programme 2003, 2004 - Highly Commended Game or Quiz Programme 2006, 2007, 2008ข้อวิจารณ์ ข้อวิจารณ์. รายการแฟนพันธุ์แท้ถูกตั้งคำถามบ่อยครั้งถึงความถูกต้องของข้อมูล มีผู้โพสต์อินเทอร์เน็ตเว็บบอร์ด เช่น ในพันทิป.คอม ได้พิสูจน์ว่า รายการให้คำตอบผิดในหลายโอกาส ยิ่งไปกว่านั้น มีการกล่าวหาว่ารายการให้ข้อได้เปรียบแก่ผู้เข้าแข่งขันที่มีชื่อเสียง โดยเฉพาะอย่างยิ่ง ในธุรกิจการแสดง เหนือบุคคลทั่วไปที่เข้าแข่งขันในหัวข้อเดียวกัน อย่างไม่ยุติธรรม</doc>
