<doc id="114470" url="https://th.wikipedia.org/wiki?curid=114470" title="จักรพรรดินีมารีเยีย อะเลคซันโดรฟนาแห่งรัสเซีย">จักรพรรดินีมารีเยีย อะเลคซันโดรฟนาแห่งรัสเซีย เจ้าหญิงมารีแห่งเฮสส์และไรน์ (พระนามเต็ม แม็กซิมิเลียนา วิลเฮลมินา ออกุสเท โซฟี มารี; ; 8 สิงหาคม พ.ศ. 2367 - 3 มิถุนายน พ.ศ. 2423) ทรงเป็นเจ้าหญิงจากราชรัฐแกรนด์ดยุคแห่งเฮสส์ และพระจักรพรรดินีมเหสีในสมเด็จพระจักรพรรดิอเล็กซานเดอร์ที่ 2 แห่งรัสเซีย โดยทรงเปลี่ยนพระนามเป็น มาเรีย อเล็กซานดรอฟนา พระองค์ประสูติที่เมืองดาร์มสตัดท์ ซึ่งเป็นเมืองหลวงและสิ้นพระชนม์ที่กรุงเซนต์ปีเตอร์สเบิร์ก ประเทศรัสเซียพระชนม์ชีพช่วงแรก พระชนม์ชีพช่วงแรก. มารีเป็นพระธิดาองค์สุดท้องในจำนวนพระโอรส-ธิดาเจ็ดองค์ของ แกรนด์ดัชเชสวิลเฮลมินแห่งเฮสส์ และแกรนด์ดยุคหลุยส์ที่ 2 แห่งเฮสส์ แต่มีผู้เชื่อกันว่าบิดาที่แท้จริงของพระโอรส-ธิดาสี่องค์สุดท้ายคือ บารอนออกัสต์ ฟอน เซนาร์เซลนส์ เดอ การ์ซี แต่เพื่อหลีกเลี่ยงเรื่องเอื้อฉาว แกรนด์ดยุคหลุยส์จึงทรงรับเลี้ยงดูพระองค์และพระเชษฐาคือเจ้าชายอเล็กซานเดอร์ ส่วนพระโอรส-ธิดาอีก 2 องค์นั้นสิ้นพระชนม์ตั้งแต่ทรงพระเยาว์การอภิเสกสมรส การอภิเสกสมรส. ในปี พ.ศ. 2367 ซาเรวิช อเล็กซานเดอร์ นิโคลาเยวิชทรงสเด็จท่องเที่ยวยุโรปเพื่อทรงหาพระชายา และทรงตกหลุมรักเจ้าหญิงมารีซึ่งขณะนั้นมีพระชนมายุ 14 พรรษา พระองค์ทรงอภิเสกสมรสในวันที่ 16 เมษายน พ.ศ. 2470 ถึงแม้พระองค์จะทรงตระหนักถึงความ "ผิดปกติ" ที่เกิดขึ้นของพระชายา พระมารดา จักรพรรดินีอเล็กซานดราเฟโอโดรอฟนาแห่งรัสเซีย (เจ้าหญิงชาร์ล็อตแห่งปรัสเซีย) ทรงคัดค้าน แต่ซาเรวิชก็ทรงยืนยันในความต้องการของพระองค์ เจ้าหญิงมารีทรงเป็นคนขี้อาย เข้มงวด ไม่มีรสนิยมในการแต่งพระองค์ ทรงไม่โปรดการสนทนา และไร้ซึ่งเสน่ห์ สภาพอากาศของเซนต์ปีเตอร์สเบิร์กนั้นไม่ดีต่อสุขภาพของพระองค์ มารีได้รับการถ่ายทอดจากพระมารดาเรื่องการไอและการเป็นไข้ที่เกิดขึ้นเป็นประจำ พระองค์เป็นพระมารดาของพระโอรส-ธิดาแปดพระองค์ ซึ่งการทรงครรภ์นั้นก็มาพร้อมกับพระพลานามัยที่ไม่สู้ดีนักของพระองค์ อเล็กซานเดอร์มีพระสนมลับๆ เป็นจำนวนมาก ทรงมีโอรส-ธิดาสามคนกับพระสนมที่ทรงโปรดปรานอย่าง เจ้าหญิงแคทเธอรีน โดกูรูกิ ซึ่งพระองค์ได้แต่งงานกับเธอหลังจากเวลาไม่ถึงเดือนหลังการสิ้นพระชนม์ของพระมเหสี</doc>
