<doc id="42491" url="https://th.wikipedia.org/wiki?curid=42491" title="ดานีล โอลิวาว์">ดานีล โอลิวาว์ ห. ดานีล โอลิวาว์ () เป็นตัวละครที่สร้างสรรขึ้นโดยไอแซค อสิมอฟ ดานีลมีบทบาทที่สำคัญอย่างมากในนวนิยายวิทยาศาสตร์ชุด นักสืบหุ่นยนต์ อีกทั้งภายหลังยังมีบทบาททั้งเป็นตัวเดินเรื่อง และถูกอ้างถึงในชุด สถาบันสถาปนา ดานีล โอลิวาว์ เป็นหุ่นมนุษย์สมองโปสิตรอนที่มีลักษณะ รูปร่าง หน้าตา ภายนอกคล้ายคลึงมนุษย์ ห.ดานีล ปรากฏตัวครั้งแรกในเรื่อง นครโลหะ ดานีล เป็นผลงานชิ้นเอกที่ถูกสร้างขึ้นด้วยความร่วมมือดร.ฮาน ฟานโตล์ฟและ ดร.รอจ ซาร์ตัน นับเป็นเรื่องที่บังเอิญที่ ดานีล ซึ่งถูกจำลองแบบมาจาก ดร.ซาร์ตัน กลับต้องมาร่วมมือกับนักสืบอีไลจาห์ แบลีย์ ในการสืบสวนคดีฆาตกรรมดร.ซาร์ตันเอง ดานีล ยังได้ร่วมกับนักสืบอีไลจาห์ แบลีย์ ผู้เป็นทั้งครู และเพื่อนสนิท คลี่คลายคดีสำคัญที่เกี่ยวข้องกับหุ่นยนต์อีกหลายๆ คดีด้วยกัน ซึ่งทำให้มีบทบาทร่วมกับ ห.จิสการ์ด เรเวนต์ลอฟ หุ่นยนต์พิเศษอีกตัวหนึ่งของดร.ฟานโตล์ฟ ซึ่งต่อมามีส่วนสำคัญต่อทัศนคติ และพฤติกรรมของดานีล และมีผลทั้งในส่วนของวิวัฒนาการของหุ่นยนต์ การพลิกผันของความสัมพันธ์ระหว่างชาวโลกและชาวอวกาศ การสร้างอาณานิคมระลอกที่สองของมนุษย์ในจักรวาล การก่อตั้งและล่มสลายของจักรวรรดิสากลจักรวาล อนาคตประวัติศาสตร์ และการก่อตั้งสถาบันสถาปนา</doc>
