<doc id="884640" url="https://th.wikipedia.org/wiki?curid=884640" title="เอลฟ์จิฟูแห่งนอร์แธมตัน">เอลฟ์จิฟูแห่งนอร์แธมตัน เอลฟ์จิฟูแห่งนอร์แธมตัน [ภาษาอังกฤษ Ælfgifu of Northampton] (ค.ศ.990-หลังค.ศ.1036) เป็นมเหสีพระองค์แรกของพระเจ้าคนุตแห่งอังกฤษและเดนมาร์ก และพระราชมารดาของพระเจ้าแฮโรลด์ที่ 1 แห่งอังกฤษ (ค.ศ.1035-1040) ทรงเป็นราชินีผู้สำเร็จราชการแทนแห่งนอร์เวย์ตั้งแต่ปีค.ศ.1030-1035การเสด็จพระราชสมภพ และการอภิเษกสมรส การเสด็จพระราชสมภพ และการอภิเษกสมรส. เอลฟ์จิฟูเสด็จพระราชสมภพราวปีค.ศ.990 ในตระกูลที่ร่ำรวยและเป็นที่นับหน้าถือตาทางตอนเหนือของอังกฤษ ความจงรักภักดีที่พระบิดาของพระองค์มีต่อผู้รุกรานชาวเดนท์ทำให้เอลฟ์จิฟูได้อภิเษกสมรสกับพระโอรสของผู้นำไวกิ้ง ข้อมูลที่มีอยู่น้อยมากบอกว่าการจับคู่เป็นการอภิเษกสมรสทางการเมือง ในตอนที่มีการอภิเษกสมรส พระราชบิดาของคนุต สเวนเคราส้อม (พระราชนัดดาของฮารัลด์ฟันฟ้า) ได้ตัดสินพระทัยที่จะพิชิตอังกฤษ ส่วนหนึ่งเพื่อแก้แค้นให้กับการสิ้นพระชนม์ของพระขนิษฐาในการฆ่าล้างเผ่าพันธ์ในเดือนพฤศจิกายน ค.ศ.1002 ตามพระราชบัญชาของพระเจ้าเอเธลเร็ด คานุตต่อสู้เคียงข้างพระราชบิดาที่ชนะในท้ายที่สุด แต่กลับสวรรคตในอีก 5 อาทิตย์ต่อมา เอเธลเร็ดที่หนีไปบ้านเกิดของพระมเหสี เอ็มม่า ได้รับการอัญเชิญจากสภาวิทันให้กลับมาปกครองอังกฤษ คานุตหนีไปเดนมาร์กพร้อมกับเอลฟ์จิฟูเพื่อสั่งสมเงินและกองกำลัง และปีต่อมาพระองค์เสด็จกลับมาพิชิตประเทศ ปราบทั้งเอเธลเร็ดที่สวรรคตและพระโอรสองค์โต เอ็ดมุนด์จอมพลัง แต่ในฐานะผู้ปกครองชาติที่คนส่วนใหญ่เป็นชาวคริสต์ (มีกลุ่มเล็กๆที่เป็นเพแกน ส่วนใหญ่อยู่ในเดนลอว์) สภาของคานุตประกาศว่ากษัตริย์ควรอภิเษกสมรสกับมเหสีชาวคริสต์และทอดทิ้งเอลฟ์จิฟู ผู้ที่พระองค์ได้ทำพิธีผูกข้อมือตามธรรมเนียมของเพแกน สตรีที่สภาวิทันเลือกคือเอ็มม่าแห่งนอร์ม็องดี มเหสีม่ายของเอเธลเร็ด เพื่อป้องกันไม่ให้พระโอรสของเอเธลเร็ด เอ็ดเวิร์ดกับอัลเฟรด ช่วงชิงอำนาจของพระองค์ คานุตจึงอภิเษกสมรสกับพระมารดาของทั้งสองพระองค์ เอ็มม่า ในเดือนกรกฎาคม ค.ศ.1017 การอภิเษกสมรสกับเอ็มม่าก็เพื่อรักษาราชวงศ์ดั้งเดิมไว้ต่อไป และพระองค์ได้อาศัยประสบการณ์และความเฉียบแหลมของพระนาง ทว่าพระองค์ไม่ได้ทอดทิ้งมเหสีพระองค์แรก บางทีเอลฟ์จิฟูอาจเป็นพระสนมหรือไม่ก็มเหสีที่ผูกข้อมือด้วยตามธรรมเนียมของชาวสแกนดิเนเวีย สันนิษฐานกันว่าพระราชบุตรที่มีกับเอลฟ์จิฟูเป็นรัชทายาทแห่งบัลลังก์เดนมาร์กและนอร์เวย์ ขณะที่พระราชบุตรของเอ็มม่าที่มีกับคานุตจะได้เป็นรัชทายาทแห่งบัลลังก์อังกฤษ เอ็มม่ามีพระราชบุตรที่มีชีวิตรอดกับคานุตสองพระองค์ พระโอรส ฮาร์ธาคนุต และพระธิดา กุนฮิลด้าการเป็นราชินีผู้สำเร็จราชการแทนแห่งนอร์เวย์ และพระมารดาของกษัตริย์แห่งอังกฤษ การเป็นราชินีผู้สำเร็จราชการแทนแห่งนอร์เวย์ และพระมารดาของกษัตริย์แห่งอังกฤษ. ในปีค.ศ.1028 คานุตพิชิตนอร์เวย์ และในปีค.ศ.1030 พระองค์วางตำแหน่งให้พระโอรส สเวน และพระมเหสี เอลฟ์จิฟู เป็นกษัตริย์และผู้สำเร็จราชการแทนแห่งนอร์เวย์ ทว่าเอลฟ์จิฟูบริหารราชการได้ย่ำแย่และเมื่อคานุตสวรรคตในปีค.ศ.1035 พระองค์และพระโอรสถูกขับไล่ออกจากนอร์เวย์โดยพระเจ้ามักนุส หลังคานุตสวรรคต ฮาร์ธาคนุต พระโอรสที่พระองค์ตั้งใจจะให้สืบสัตติวงศ์พัวพันอยู่กับการสู้รบกับมักนุสแห่งนอร์เวย์และไม่สามารถทิ้งอาณาจักรของพระองค์ไปได้ เอ็มม่าและเอิร์ลก็อดวินต้องการให้ฮาร์ธาคนุตขึ้นเป็นกษัตริย์แห่งอังกฤษ ขณะที่เอลฟ์จิฟูและเอิร์ลลีโอฟริคสนับสนุนแฮโรลด์ผู้เท้าไว โอรสสองพระองค์ของเอเธลเร็ด เอ็ดเวิร์ดและอัลเฟรด ก็ได้อ้างสิทธิ์ในบัลลังก์เช่นกัน เนื่องจากฮาร์ธาคนุตล่าช้าและเอ็ดเวิร์ดกับอัลเฟรดถูกขับไล่ออกจากประเทศไปนอร์ม็องดี ชาวอังกฤษจึงเลือกแฮโรลด์ผู้เท้าไวเป็นกษัตริย์ เอ็มม่าได้ส่งพระราชหัตถเลขาไปขอร้องฮาร์ธาคนุตให้กลับมายึดประเทศ ฮาร์ธาคนุตปฏิเสธ พระองค์เลือกที่จะอยู่ในเดนมาร์กและปล่อยให้แฮโรลด์เป็นผู้ปกครองของอังกฤษโดยไร้การโต้แย้ง แต่เอ็มม่าไม่อยู่เฉย พระองค์อัญเชิญพระราชโอรสด้วยการส่งพระศพของสวามีพระองค์แรก (เอเธลเร็ด) กลับมาจากนอร์ม็องดีที่พระราชโอรสของพระองค์อาศัยอยู่นับตั้งแต่พระราชบิดาสวรรคต น่าเศร้าที่แผนการล้มเหลว จบลงด้วยการสิ้นพระชนม์ของพระโอรส อัลเฟรด ภายใต้สถานการณ์ที่ยังคงเป็นที่ถกเถียงกันมาจนถึงทุกวันนี้ เอ็มม่าถึงขั้นพยายามทำลายชื่อเสียงของแฮโรลด์ผู้เท้าไว ในหนังสือที่เขียนถึงชีวประวัติของพระองค์ Encomium Emmae Reginae พระองค์กล่าวหาแฮโรลด์ว่าเป็นลูกนอกกฎหมาย ไม่ใช่เพราะเป็นพระโอรส "ที่ประสูติจากพระสนม" ของคนุต (พระองค์หมายถึงเอลฟ์จิฟู) แต่ "ถูกเอาตัวมาอย่างลับๆจากข้ารับใช้ที่คลอดลูก และนำมาวางไว้ในห้องบรรทมของพระสนมที่ป่วย" แหล่งข้อมูล แหล่งข้อมูล. - Aelfgifu of Northampton & Emma of Normandy: Strong Women in a Man’s World - Aelfgifu of Northampton - Ælfgifu of Northampton</doc>
