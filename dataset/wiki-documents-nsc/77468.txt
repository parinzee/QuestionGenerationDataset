<doc id="77468" url="https://th.wikipedia.org/wiki?curid=77468" title="กันดั้มมาร์คทูว์">กันดั้มมาร์คทูว์ RX-178 กันดั้มมาร์คทูว์ () () เป็นโมบิลสูทตัวเอกเครื่องแรกของการ์ตูนญี่ปุ่น อะนิเมะซีรีส์โมบิลสูท เซต้ากันดั้มและมีบทบาทในฐานะโมบิลสูทตัวประกอบในโมบิลสูทกันดั้มดับเบิ้ลเซต้า ออกแบบโดยคุนิโอะ โอคาวาระ, มาโมรุ นากาโนะและคาซึมิ ฟุจิตะ กันดั้มมาร์คทูว์ได้รับการพัฒนาโดยกลุ่มทิทานส์และใช้พื้นฐานของRX-78-2 กันดั้ม โดยเดิมทีทิทานส์มีแผนการสำหรับผลิตจำนวนมากด้วย แต่ยูนิตต้นแบบทั้งสามเครื่องถูกกลุ่มต่อต้านสหพันธ์โลกขโมยไปจากโคโลนี กรีปส์ทูว์ โดยที่กันดั้มมาร์คทูว์เครื่องหนึ่งถูกส่งไปยังบริษัทแอนาไฮม์อิเล็กทรอนิกเพื่อใช้ศึกษาโครงสร้างมูฟเอเบิ้ลเฟรม ส่วนอีกสองเครื่องนั้นกลุ่มต่อต้านสหพันธ์โลกได้แยกชิ้นส่วนเพื่อใช้เป็นอะไหล่เสียหนึ่งเครื่อง ส่วนเครื่องสุดท้ายถูกทาสีใหม่แล้วเก็บไว้ใช้งานเอง โดยเป็นโมบิลสูทประจำตัวคามิล บีดันและต่อมาได้เปลี่ยนไปให้เอมม่า ชีน กันดั้มมาร์คทูว์เป็นโมบิลสูทเครื่องแรกที่ใช้โครงสร้างมูฟเอเบิ้ลเฟรม(Movable Frame)อย่างเต็มรูปแบบ ในขณะที่โครงสร้างของโมบิลสูทรุ่นก่อนหน้านี้เป็นแค่โครงสำหรับยึดอุปกรณ์ต่างๆไว้ด้วยกันเท่านั้น แต่โครงสร้างของมาร์คทูว์จะรวมอุปกรณ์ต่างๆที่เกี่ยวกับการควบคุมไว้กับโครงด้วย โดยรวมไว้ทุกอย่าง เว้นแต่อาวุธ, ถังเชื้อเพลิงและเกราะเท่านั้น ทำให้สามารถปรับแต่งได้ง่ายและยังมีสมรรถนะมากกว่าโครงสร้างแบบเดิมอีกด้วย แต่นอกจากโครงสร้างแบบมูฟเอเบิ้ลเฟรมแล้วกันดั้มมาร์คทูว์ก็นับว่าเป็นแค่โมบิลสูทธรรมดา ทั้งยังใช้เกราะโลหะผสมไททาเนียมและเซรามิกจึงมีการป้องกันที่ด้อยกว่าโมบิลสูทที่ใช้เกราะโลหะผสมกันดาเรียม บริษัทแอนาไฮม์อิเล็กทรอนิกจึงได้พัฒนาอุปกรณ์ต่างๆสำหรับเสริมความสามารถของกันดั้มมาร์คทูว์ โดยอุปกรณ์ชิ้นแรกก็คือ ฟลายอิ้งอาเมอร์ ซึ่งเป็นอุปกรณ์ที่ช่วยในการเข้าสู่ชั้นบรรยากาศโลกและสามารถใช้เป็นฐานยืนเพื่อต่อสู้กลางอากาศซูเปอร์กันดั้ม ซูเปอร์กันดั้ม. อุปกรณ์เสริมสมรรถนะของกันดั้มมาร์คทูว์ชิ้นที่สองจากแอนาไฮม์อิเล็กทรอนิกก็คือ ยาน FXA-05D Gดีเฟนเซอร์ ซึ่งสามารถประกอบกับมาร์คทูว์เป็นซูเปอร์กันดั้มได้ โดยจะมีอัตราเร่งและความคล่องตัวสูงขึ้นถึง20% และยังช่วยเสริมเกราะกันดาเรี่ยมให้ในบางจุดด้วย Gดีเฟนเซอร์ยังมีอาวุธเพิ่มเข้ามาคือบีมไรเฟิลยาวและมิสไซล์พ็อด 14 ลำกล้อง ห้องควบคุมของยานGดีเฟนเซอร์สามารถแยกออกจากซูเปอร์กันดั้มเพื่อต่อสู้ด้วยตัวเองเหมือนเครื่องบินรบได้แต่จะมีอาวุธเพียงปืนเลเซอร์เท่านั้น ยานGดีเฟนเซอร์ถูกทำลายในการต่อสู้ครั้งสุดท้ายของศึกกรีปส์ ส่วนกันดั้มมาร์คทูว์ได้รับความเสียหายอย่างหนักแต่ได้รับการซ่อมแซมจนสมบูรณ์ในภายหลังและได้นักบินใหม่คือเอล เบียนโน ก่อนจะถูกทำลายในการต่อสู้ครั้งสุดท้ายของสงครามนีโอซีอ้อนครั้งที่หนึ่งรูปแบบอื่นๆFA-178 ฟุลอาเมอร์กันดั้มมาร์คทูว์ รูปแบบอื่นๆ. FA-178 ฟุลอาเมอร์กันดั้มมาร์คทูว์. หนึ่งในอุปกรณ์เสริมสมรรถนะของกันดั้มมาร์คทูว์ที่พัฒนาโดยแอนาไฮม์อิเล็กทรอนิก โดยเป็นเกราะเสริมซึ่งติดตั้งอาวุธหนักอย่างบีมแคนน่อนสองลำกล้องและเกรเน็ดลันเชอร์ แต่เกราะนี้จะทำให้ความคล่องแคล่วของมาร์คทูว์ลดลงอย่างมาก แอนาไฮม์อิเล็กทรอนิกจึงพัฒนาGดีเฟนเซอร์ขึ้นมาแทน ฟุลอาเมอร์กันดั้มมาร์คทูว์เป็นส่วนหนึ่งของดีไซน์ต้นฉบับ เซต้ากันดั้ม โมบิลสูทวาริเอชั่น ออกแบบโดย คาซุมิ ฟุจิตะRX-178-X0 กันดั้มมาร์คทูว์หมายเลขศูนย์ RX-178-X0 กันดั้มมาร์คทูว์หมายเลขศูนย์. มีอีกชื่อว่า กันดั้มมาร์คทูว์รุ่นต้นแบบ มีสมรรถนะสูงกว่าตัวจริงมากจนสามารถเทียบได้กับโมบิลสูทที่ออกมาในช่วงหลังของศึกกรีปส์ บีมไรเฟิลรุ่นทดลองของกันดั้มมาร์คทูว์หมายเลขศูนย์มีพลังเทียบได้กับปืนใหญ่มหาอนุภาคของยานชั้นแม็กเจลแลน แต่มีความแม่นยำค่อนข้างต่ำและใช้พลังงานมาก ค่าใช้จ่ายในการสร้างกันดั้มมาร์คทูว์หมายเลขศูนย์ยังสูงมาก กันดั้มมาร์คทูว์หมายเลขศูนย์ปรากฏตัวครั้งแรกในวิดีโอเกม โมบิลสูทกันดั้ม กิเรน โนะ ยาโบกันดั้มมาร์คทรี กันดั้มมาร์คทรี. โมบิลสูทที่แอนาไฮม์อิเล็กทรอนิกสร้างขึ้นโดยใช้โครงสร้างมูฟเอเบิ้ลเฟรมที่ศึกษามาจากกันดั้มมาร์คทูว์ กันดั้มมาร์คทรีเป็นโมบิลสมรรถนะสูงที่เหนือกว่ามาร์คทูว์ในทุกด้านรวมถึงใช้เกราะกันดาเรี่ยม กันดั้มมาร์คทรีเป็นส่วนหนึ่งของดีไซน์ต้นฉบับ เซต้ากันดั้ม โมบิลสูทวาริเอชั่น ออกแบบโดย คาซุมิ ฟุจิตะFA-007GIII ฟุลอาเมอร์กันดั้มมาร์คทรี FA-007GIII ฟุลอาเมอร์กันดั้มมาร์คทรี. กันดั้มมาร์คทรีซึ่งติดตั้งเกราะเสริมสมรรถนะ ซึ่งแตกต่างจากเกราะฟุลอาเมอร์ของรุ่นก่อนๆเพราะไม่ได้เน้นด้านการป้องกันมากจนเกินไปและเป็นโครงสร้างแบบมูฟเอเบิ้ลเฟรมจึงมีเครื่องกำเนิดพลังงานและท่อขับดันเสริมติดตั้งไว้ด้วย ทำให้เป็นเกราะที่สมดุลกว่ารุ่นก่อนๆ ฟุลอาเมอร์กันดั้มมาร์คทรีเป็นส่วนหนึ่งของดีไซน์ต้นฉบับ โมบิลสูทคอลลเคชั่นของคุนิโอะ โอคาวาระออกแบบโดยคุนิโอะ โอคาวาระ</doc>
