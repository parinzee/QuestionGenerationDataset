<doc id="186855" url="https://th.wikipedia.org/wiki?curid=186855" title="สองวัย (วงดนตรี)">สองวัย (วงดนตรี) สองวัย เป็นวงดนตรีเด็ก ก่อตั้งในปี พ.ศ. 2522 อันประกอบด้วยสมาชิกสองวัย คือ เด็ก และผู้ใหญ่ มีเนื้อหาเพลงเป็น เพลงใสๆ เกี่ยวกับธรรมชาติ สมาชิกของวงสองวัย ประกอบด้วยนักดนตรีหลักสองคน คือ น้าต้อม (กิตติพงศ์ ขันธกาญจน์) และ น้าวี (วีระศักดิ์ ขุขันธิน) และสมาชิกเด็กๆจากสโมสรผึ้งน้อย 5 คน คือ อ้อย นุช โอ๋ น้อย และมุก ร่วมด้วยน้าซู (ระพินทร์ พุฒิชาติ) ซึ่งเข้ามาร่วมงานตั้งแต่อัลบั้มชุดที่สอง สองวัยออกแสดงครั้งแรกในงานวันเด็ก เมื่อ พ.ศ. 2522 ที่หอประชุมมหาวิทยาลัยศิลปากร วงสองวัย มีผลงานอัลบั้มออกมา 3 ชุด คือ เจ้าผีเสื้อเอย กระแตตื่นเช้า และ นาฬิกา ได้รับการประกาศเกียรติคุณจากรัฐบาลให้เป็นผู้ผลิตผลงานดีเด่นสร้างสรรค์เพื่อเยาวชน เมื่อ พ.ศ. 2525 หลังจากเว้นช่วงไปนานหลายปี สองวัยได้กลับมารวมตัวและออกแสดงอีกครั้ง โดยมีสมาชิกเด็กรุ่นหลังคือ น้องม่อน น้องแนนซี่ และน้องชมพู่ จัดแสดงคอนเสิร์ตเป็นครั้งคราว และผลิตผลงานชุด 1-3 วางจำหน่ายใหม่ในรูปแบบเทปคาสเสตต์ และซีดี ภายหลังการเสียชีวิตของน้าต้อม กิตติพงศ์ ขันธกาญจน์ เมื่อ พ.ศ. 2548 สมาชิกวงสองวัยที่เหลืออยู่ ได้รวมกลุ่มขึ้นมาใหม่ นำโดย ปิยนุช บุญประคอง โดยมีน้าวี วีระศักดิ์ ขุขันธิน เป็นที่ปรึกษาวงดนตรี วงสองวัยตระเวนเผยแพร่บทเพลง และทำกิจกรรมสนุกสนานแก่เด็กๆ มีสมาชิกปัจจุบันประกอบด้วย- ปิยนุช บุญประคอง (พี่นุช) ร้องนำ - ดาริณี บุญชู (แนนซี่) ร้องนำ - นาวิน อินทร์ศร (วิน) กีตาร์ผลงานผลงาน. - อัลบั้ม- เจ้าผีเสื้อเอย- เจ้าผีเสื้อเอย - ลูกหมูใส่รองเท้า - ใบไม้ร่วง - .แมงมุม - ดอกไม้หายไปไหน ? - ลูกแกะกับหมาป่า - มาลัย - ไม้ไผ่ร้องเพลง - มองดูเดือน - ลูกหมูหลงทาง - จราจร จลาจล - แล้วคิดถึงกันบ้างนะ - กระแตตื่นเช้า- กระแตตื่นเช้า - ปลูกดอกไม้ - ยิ้มกับตะวัน - แม่จ๋าไปไหน - หุ่นไล่กา - คิดถึงบึงหญ้าป่าใหญ่ - สะพานสายรุ้ง - แมลงปอปีกใส - ส่งยิ้ม - มดแดง - ถามผีเสื้อ - นอนซะแม่เอย - นาฬิกา- 6 นาฬิกา - ถุงเท้าหาย - ระบำไม้กวาด - ถามรถไฟ - สาวน้อยพายเรือ - นกกระจอก - ฝันเห็นดวงจันทร์ - แดนไกล - เหยี่ยว - หนูไม่ได้ทำการบ้าน - สาริกา</doc>
