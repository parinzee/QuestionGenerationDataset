<doc id="869787" url="https://th.wikipedia.org/wiki?curid=869787" title="พระราชวรวงศ์เธอ พระองค์เจ้ารุจาวรฉวี">พระราชวรวงศ์เธอ พระองค์เจ้ารุจาวรฉวี พระราชวรวงศ์เธอ พระองค์เจ้ารุจาวรฉวี (22 กรกฎาคม พ.ศ. 2417 — พ.ศ. 2478) เป็นพระราชโอรสพระองค์ที่ 19 ในกรมพระราชวังบวรวิไชยชาญ ที่ประสูติแต่จอมมารดาสมบุญพระประวัติ พระประวัติ. พระราชวรวงศ์เธอ พระองค์เจ้ารุจาวรฉวี ประสูติเมื่อวันพุธที่ 22 กรกฎาคม พ.ศ. 2417 เป็นพระราชโอรสในกรมพระราชวังบวรวิไชยชาญ ที่ประสูติแต่จอมมารดาสมบุญ ธิดาพระยาภักดีภูบาล พระองค์เจ้ารุจาวรฉวีทรงรับราชการตอนปลายแผ่นดินพระบาทสมเด็จพระจุลจอมเกล้าเจ้าอยู่หัว ทรงมีความรู้ทางช่างจากวังหน้ามาก่อน จึงได้รับโปรดเกล้าฯ ให้เป็นผู้ช่วยเจ้ากรมวังนอก ทรงบังคับบัญชาทหารรักษาวัง และกำกับพนักงานยิงปืนบอกเวลา ต่อมาเมื่อมีการโอนย้ายกรมช่างสิบหมู่มาสังกัดกรมวังนอก พระองค์จึงได้เปลี่ยนมาทรงงานช่างที่ถนัด จนสิ้นรัชกาลพระบาทสมเด็จพระมงกุฎเกล้าเจ้าอยู่หัว พระราชวรวงศ์เธอ พระองค์เจ้ารุจาวรฉวี สิ้นพระชนม์ในรัชกาลที่ 8 เมื่อพ.ศ. 2478 พระชันษา 61 ปี ทรงเป็นต้นราชสกุลรุจจวิชัยพระอิสริยยศพระอิสริยยศ. - พระบวรวงศ์เธอ พระองค์เจ้ารุจาวรฉวี (22 กรกฎาคม พ.ศ. 2417 — 15 กรกฎาคม พ.ศ. 2454) - พระราชวรวงศ์เธอ พระองค์เจ้ารุจาวรฉวี (15 กรกฎาคม พ.ศ. 2454 เป็นต้นไป)</doc>
