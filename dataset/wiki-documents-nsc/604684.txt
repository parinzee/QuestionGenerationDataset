<doc id="604684" url="https://th.wikipedia.org/wiki?curid=604684" title="ปอล ปูเดอรู">ปอล ปูเดอรู ปอล ปูเดอรู (; ค.ศ. 1874 — ค.ศ. 1956) เป็นนายทหารชาวฝรั่งเศส ในช่วงสงครามโลกครั้งที่หนึ่ง เขาได้เป็นนักบินของกองทัพอากาศคนแรก และหลังจากนั้น ก็ได้เป็นผู้บัญชาการกองทหารแห่งทหารช่าง เมื่อครั้งสิ้นสุดสงคราม เขาได้ทำหน้าที่เป็นผู้บัญชาการนักดับเพลิงทหารในกรุงปารีส ส่วนใน ค.ศ. 1929 เขามีบทบาทในการปรับโครงสร้างคณะกรรมการเทคนิคการป้องกันและการดับเพลิงนานาชาติ (ซีเอ็นไอเอฟ) นอกจากนี้ เขายังได้จัดประชุมคณะกรรมการใน ค.ศ. 1929, 1931 และ 1934 ในกรุงปารีส เช่นเดียวกับที่ "นิทรรศการการดับเพลิงนานาชาติครั้งที่ 1" ตลอดจนได้รับเลือกเป็นประธานแห่งคณะกรรมการ และได้เกษียณในปี ค.ศ. 1934 ภายหลังจากได้รับการเลื่อนยศเป็นนายพล โดยหลังจากเกษียณ เขาก็ได้ทำหน้าที่ดูแลมาตรการความปลอดภัยบนเรือเดินสมุทร นายพลปูเดอรูมีบทบาทในกลุ่มฝ่ายซ้าย ดังเช่น สมาคมทหารผ่านศึกสาธารณรัฐนิยม () ซึ่งได้รับการก่อตั้งขึ้นในปี ค.ศ. 1917 โดยกลุ่มปัญญาชน เช่น ปอล วาย็อง-กูตูว์รีเย และอ็องรี บาร์บุส ที่มีปรัชญาและแรงบันดาลใจจากอุดมการณ์ของพรรคคอมมิวนิสต์ในคริสต์ทศวรรษ 1930 เขายังได้เขียนสิ่งพิมพ์เผยแพร่เช่นหนังสือ "อาเอโร-เกมีกาลด็องเฌอรีมิก หรือ สงครามที่ไร้เกียรติ" หรือบทความ "หน้าที่ระหว่างประเทศของพวกเรา" ภายหลังจากการปลดปล่อยฝรั่งเศส เขาก็ได้เป็นนายกเทศมนตรีแห่งเทศบาลแซ็ง-ปอล จังหวัดอาลป์-มารีตีม นอกจากนี้ ตามคำร้องขอของหน่วยดับเพลิงแห่งกรุงปารีสใน ค.ศ. 2003 ศาลากลางจังหวัดแห่งทร็องแบล-อ็อง-ฟร็องส์ได้รับการอนุมัติการเปลี่ยนชื่อของ "เชอแม็งเดวัช" (เส้นทางวัว) มาเป็น "อาฟว์นูว์ดูว์เฌเนราลปูเดอรู" (ถนนนายพลปูเดอรู) โดยถนนสามารถเข้าได้ถึงค่ายทหารดับเพลิงแห่งกรุงปารีสผลงานผลงาน. - Le Danger Aéro-Chimique ou la Guerre Deshonorée. Imprimerie Centrale Administrative, 1936. - Le Devoir International. Les Peuples Unis, No. 12, 01 Dec 1936. (ร่วมกับฌี. พรูว์ดรอโม)</doc>
