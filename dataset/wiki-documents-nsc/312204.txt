<doc id="312204" url="https://th.wikipedia.org/wiki?curid=312204" title="แบร์คันท์ เกิคทัน">แบร์คันท์ เกิคทัน แบร์คันท์ เกิคทัน () เกิดวันที่ 12 ธันวาคม 1980 เป็นนักฟุตบอลชาวเยอรมันเชื้อสายตุรกีประวัติการค้าแข้ง ประวัติการค้าแข้ง. เกิคทันเป็นอดีตนักฟุตบอลฝึกหัดของบาเยิร์นมิวนิก เคยมีโอกาสลงเล่นในยูฟ่าแชมเปียนลีก รอบแบ่งกลุ่ม ฤดูกาล 1998-1999 ซึ่งเกมนั้น บาเยิร์นเสมอแมนเชสเตอร์ยูไนเต็ดไป 2-2 โดยเขาถูกเปลี่ยนตัวลงมาแทนฮาซาน ซาลิฮามิดซิช และได้เล่น 30 นาที หลังจากนั้นบาเยิร์นปล่อยให้โบรุสเซียมึนเชินกลัคบัค และอาร์เมียร์ บีเลเฟลด์ ยืมตัวเขาไปใช้งานในปี 2001 เกิคทันย้ายไปค้าแข้งในตุรกีกับทีมยักษ์ใหญ่ของประเทศอย่างกาลาตาซาราย ต่อด้วยเบซิคตัส ก่อนจะกลับมาแจ้งเกิดอีกครั้งในเยอรมนี กับ 1860 มิวนิค ต่อมาเกิคทันถูกจับได้ว่ามีสารโคเคนในการตรวจร่างกาย ทำให้เขาตัดสินใจยกเลิกสัญญากับทีมและเดินทางมาประเทศไทยเพื่อพักผ่อน และวันที่ 21 มกราคม 2010 เกิคทันเซ็นสัญญา 1 ปีย้ายมาเมืองทอง ยูไนเต็ด ซึ่งสร้างกระแสพอสมควร แต่เนื่องจากสภาพร่างกายของเขาไม่สมบูรณ์ เขาจึงไม่มีโอกาสได้ลงเล่นเลยแม้แต่นัดเดียว และสุดท้ายก็ต้องยกเลิกสัญญากันไปในเวลาไม่นาน ในส่วนของฟุตบอลทีมชาติ เกิคทันเคยติด ทีมชาติตุรกี ชุดยู-21 โดยลง 29 นัดยิงได้ 10 ประตู</doc>
