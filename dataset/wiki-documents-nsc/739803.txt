<doc id="739803" url="https://th.wikipedia.org/wiki?curid=739803" title="ธิสเซ่นครุปป์">ธิสเซ่นครุปป์ ธิสเซ่นครุปป์ () เป็นกลุ่มบริษัทข้ามชาติสัญชาติเยอรมัน มีฐานอยู่ในเมืองดืสบูร์กและเอสเชินในประเทศเยอรมนี เป็นหนึ่งในบริษัทที่ใหญ่ที่สุดของยุโรป มีบริษัทในเครือกว่า 670 แห่งทั่วโลกและเป็นหนึ่งในผู้ผลิตเหล็กรายใหญ่ที่สุดของโลก ผลิตสินค้าหลายประเภท อาทิ ชิ้นส่วนและระบบของอุตสาหกรรมยานยนต์, ลิฟต์, บันไดเลื่อน, บริการด้านอุตสาหกรรม บริษัทจัดตั้งขึ้นในปี ค.ศ. 1999 จากการควบรวมระหว่างบริษัท ธิสเซ่น เอจี (ก่อตั้ง ค.ศ. 1891) กับบริษัท ครุปป์ (ก่อตั้ง ค.ศ. 1811) ระบบลิฟต์ของธิสเซ่นครุปป์มีฐานการผลิตอยู่ในสเปน ซึ่งทำรายได้กว่า 1.6 พันล้านยูโร และสินค้าเหล็กกล้าไร้สนิมมีฐานการผลิตอยู่ในอิตาลี ซึ่งทำรายได้กว่า 2.3 พันล้านยูโร รายได้จากสองประเทศนี้คิดเป็นร้อยละ 9 ของรายได้รวม</doc>
