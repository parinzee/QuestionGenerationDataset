<doc id="464205" url="https://th.wikipedia.org/wiki?curid=464205" title="จูล่ง เอกบางไทร">จูล่ง เอกบางไทร จูล่ง เอกบางไทร มีชื่อเดิมในวงการมวยคือ บัวลอย ช.พระราม 6 เป็นนักมวยไทยชาวไทย ฉายาของเขามาจากตัวละครสามก๊กที่มีนามว่า จูล่ง (子龍) เขาเคยเป็นผู้ที่ทำให้หัวหน้าค่ายมวยใหญ่ต้องเสียเงินเดิมพัน 3 ล้านบาทภายในคืนเดียวมาแล้วครั้งหนึ่ง โดยเป็นการแข่งขันระหว่างจูล่งกับ เดอะเล็ก ว.สังข์ประไพ ซึ่งเป็นการชิงแชมป์รุ่นสตอร์วเวทของสภามวยไทยโลก ในศึกวันมิตรชัย ที่เวทีมวยราชดำเนิน โดยมีการวางเดิมพันทำลายสถิติการเดิมพันที่สูงที่สุดในรอบ 20 ปี และได้รับการจารึกไว้ในประวัติศาสตร์ของวงการ ซึ่งการวางเดิมพันในคู่ชกดังกล่าว อยู่ที่ระดับ 3 ล้านบาท จูล่งได้รับการจัดเป็นดาวจรัสแสงของวงการกีฬา โดยได้รับเลือกให้แสดงผลงานคู่กับ นิคมเล็ก ต.ท่าวัด ในศึกเพชรยินดี ซึ่งจัดขึ้นในวันที่ 3 เมษายน พ.ศ. 2555 ที่เวทีมวยลุมพินี มาแล้วครั้งหนึ่ง นอกจากนี้ วันที่ 25 มิถุนายน พ.ศ. 2555 จูล่งได้พบกับคู่ชก ฟิล์มเงิน ป.อภิสิทธิ์ ในศึกเพชรเจ้าพระยา ที่เวทีมวยราชดำเนิน ซึ่งจูล่งเป็นฝ่ายชนะคะแนนขาด และเป็นหนึ่งในนักมวยไทยผู้มีชื่อเสียง ที่มีการตั้งชื่อตามตัวละครสามก๊ก เช่นเดียวกับ กวนอู ภารสมบูรณ์ และ ขงเบ้ง ม.รัตนบัณฑิตประวัติพ.ศ. 2553 ประวัติ. พ.ศ. 2553. จูล่ง เอกบางไทร มีชื่อจริงคือ ยูนุส บิลเหล็บ ซึ่งบ้านเกิดของเขาอยู่ที่ อำเภอรัตภูมิ จังหวัดสงขลา เขาเข้าร่วมแข่งขันมวยไทยในรายการต่างๆ ที่ได้รับการกล่าวขานเป็นจำนวนมาก ไม่ว่าจะเป็นศึก​เกียรติยงยุทธ ซึ่งจัดขึ้นในวันที่ 19 กรกฎาคม พ.ศ. 2553 ที่เวทีมวยราชดำเนิน โดยพบกับ พลาย​แก้ว ​เกียรติบาง​โพ ซึ่งเป็นรองคู่เอกของรายการ และจูล่งเป็นฝ่ายชนะคะแนนในการแข่งขัน ก่อนที่เขาจะแข่งขันรายการศึกวันมิตรชัยในวันที่ 9 กันยายน ซึ่งจัดขึ้นที่เวทีมวยลุมพินี โดยเขาได้พบกับ เดอะเล็ก ว.สังข์ประไพ โดยได้มีการวางเงินเดิมพันที่ 1 ล้านบาทในการแข่งขันครั้งนี้ ซึ่งจูล่งเป็นฝ่ายแพ้การแข่งขันดังกล่าว ต่อมา ในวันที่ 30 ธันวาคม จูล่งเป็นฝ่ายชนะ พยัคฆ์สอง ณ โซเฟียพ.ศ. 2554 พ.ศ. 2554. จูล่งเป็นฝ่ายชนะ พยัคฆ์สอง ณ โซเฟีย อีกครั้ง ในวันที่ 31 มกราคม พ.ศ. 2554 จากนั้นในวันที่ 8 มีนาคม ในศึกวันมิตรชัย ที่เวทีมวยราชดำเนิน จูล่งพบกับคู่ชก ลมอีสาน ศิษย์ซ้ออึ่ง และจากการแข่งขันคู่ดังกล่าวนี้เอง ที่มีการเดิมพันที่ 3 ล้านบาท ซึ่งจูล่งเป็นฝ่ายชนะ วันที่ 4 เมษายน พ.ศ. 2554 จูล่งเป็นฝ่ายแพ้ เงิน จิตรเมืองนนท์ จากนั้น ในวันที่ 5 พฤษภาคม จูล่งเป็นฝ่ายชนะ หนุ่มเทศบาล ที.เอส.เอ็น.มอเตอร์ โดยเป็นการชนะคะแนน ในรายการศึกวันกองทุน​เพื่อชาวมวย (ดาวรุ่งชู​เจริญ) ที่เวทีมวยราชดำเนิน ต่อมา ในวันที่ 10 มิถุนายน จูล่งเป็นฝ่ายแพ้ เดอะเล็ก ว.สังข์ประไพ และวันที่ 1 สิงหาคม จูล่งพบกับคู่ชก ประกายเพชร ศิษย์อนันตชัย ในศึกจารุเมือง ที่เวทีมวยราชดำเนิน จากการแข่งขันในครั้งดังกล่าวจูล่งเป็นฝ่ายชนะ วันที่ 8 พฤศจิกายน พ.ศ. 2554 จูล่งเข้าแข่งขันในคู่ค้ำของรายการศึกขุนศึกตระกูลหยาง ที่เวทีมวยลุมพินี โดยพบกับคู่ชก ศักดิ์นรินทร์ ศิษย์ซ้ออึ่ง จากการแข่งขันครั้งนี้ จูล่งเป็นฝ่ายชนะคะแนน จากนั้น ในวันที่ 22 ธันวาคม จูล่งเข้าแข่งขันในรายการศึก ส.สมหมาย ซึ่งเป็นวันคล้ายวันครบรอบวันสถาปนาเวทีมวยราชดำเนินครบรอบ 65 ปี โดยพบกับคู่ชก มนตรีเล็ก ช.บุตรภักดี และจูล่งเป็นฝ่ายชนะน็อคในยกที่ 4พ.ศ. 2555 พ.ศ. 2555. วันที่ 12 มกราคม พ.ศ. 2555 จูล่งเป็นฝ่ายแพ้คะแนน วันชนะ อ.บุญช่วย ในศึกวันมิตรชัยมหากุศลที่เวทีมวยราชดำเนิน จากนั้น ในวันที่ 1 มีนาคม จูล่งพบกับคู่ชก เพชรสกล เอฟ.เอ.กรุ๊ป ในคู่เอกของรายการศึกวันกิ่งทอง ที่เวทีมวยราชดำเนิน จากการแข่งขันดังกล่าว จูล่งเป็นฝ่ายแพ้คะแนน และในวันที่ 4 พฤษภาคม จูล่งเข้าแข่งขันรายการศึกรวมน้ำใจวงการมวย ที่เวทีมวยลุมพินี โดยมีคู่ชกคือ ดีไซน์ ป.อินเตอร์ และจูล่งเป็นฝ่ายแพ้คะแนนในการแข่ง วันที่ 25 มิถุนายน พ.ศ. 2555 จูล่งเข้าแข่งขันคู่เอกของรายการศึกเพชรเจ้าพระยา ที่เวทีมวยราชดำเนิน โดยพบกับคู่ชก ฟิล์มเงิน ป.อภิสิทธิ์ ซึ่งจากการแข่งขันในครั้งดังกล่าว จูล่งเป็นฝ่ายชนะคะแนน 49-47</doc>
