<doc id="916074" url="https://th.wikipedia.org/wiki?curid=916074" title="สโมสรฟุตบอลโยวิลทาวน์">สโมสรฟุตบอลโยวิลทาวน์ สโมสรฟุตบอลโยวิลทาวน์ () เป็นสโมสรฟุตบอลอาชีพ ตั้งอยู่ที่เมืองโยวิล เทศมณฑลซัมเมอร์เซต ประเทศอังกฤษ ปัจจุบันลงเล่นในลีกทู ซึ่งเป็นลีกระดับที่สี่ของอังกฤษ พวกเขาชนะเลิศลีกทูในฤดูกาล 2004–05 และเคยเลื่อนชั้นสู่แชมเปียนชิปด้วยการเพลย์ออฟในลีกวัน ปี 2013 สโมสรก่อตั้งในปี ค.ศ. 1895 และอีก 108 ปีต่อมา พวกเขาได้เล่นในระบบลีกฟุตบอลครั้งแรก หลังจากที่เลื่อนชั้นจากฟุตบอลคอนเฟอเรนซ์ ในฐานะผู้ชนะเลิศ ในปี ค.ศ. 2003 โยวิลเคยเป็นหนึ่งในสโมสรนอกลีกที่ประสบความสำเร็จมากที่สุดในรายการเอฟเอคัพ ด้วยการเอาชนะสโมสรจากฟุตบอลลีก นั่นคือชัยชนะเหนือซันเดอร์แลนด์ ในรอบที่สี่ ค.ศ. 1949 ผ่านเข้ารอบและไปเยือนแมนเชสเตอร์ยูไนเต็ดที่สนามเมนโรด หลังจากนั้นเมื่อโยวิลเข้าสู่ระบบฟุตบอลลีกแล้ว พวกเขาสามารถผ่านเข้าสู่รอบที่สาม เอฟเอคัพ ในปี ค.ศ. 2004 จับสลากพบกับลิเวอร์พูล ก่อนที่ทางสโมสรจะจำหน่ายแผ่นเสียง "โยวิลทรู" ซึ่งติดอันดับที่ 36 ในยูเคซิงเกิลชาร์ต ความสำเร็จนี้ได้ต่อยอดมาถึงปี ค.ศ. 2005 เมื่อพวกเขาผ่านเข้ารอบที่สี่ และจับสลากไปเยือนชาร์ลตันแอธเลติก สโมสรจากพรีเมียร์ลีก ก่อนที่จะแพ้ไป 3–2 สนามเหย้าคือ ฮิวอิชปาร์ก สร้างในปี ค.ศ. 1990 อยู่บริเวณค่ายทหารเก่า ตั้งชื่อตามสนามก่อนหน้า คือ ฮิวอิชแอธเลติกกราวด์ ฉายาของสโมสรคือ "The Glovers" เนื่องจากเป็นเมืองที่มีอุตสาหกรรมผลิตถุงมือในช่วงคริสตศตวรรษที่ 18-19เกียรติประวัติเกียรติประวัติ. - ฟุตบอลลีกวัน:- ชนะเลิศรอบเพลย์ออฟ: 2012–13 - ฟุตบอลลีกทู:- ชนะเลิศ: 2004–05 - ฟุตบอลคอนเฟอเรนซ์:- ชนะเลิศ: 2002–03 - เอฟเอโทรฟี:- ชนะเลิศ: 2002 - อิสท์เมียนลีก:- ชนะเลิศ: 1987–88, 1996–97 - เซาเทิร์นลีก:- ชนะเลิศ: 1954–55, 1963–64, 1970–71 - เซาเทิร์นลีกเวสเทิร์นดิวิชัน:- ชนะเลิศ: 1923–24, 1931–32, 1934–35 - เวสเทิร์นลีก:- ชนะเลิศ: 1921–22, 1924–25, 1929–30, 1934–35 - เวสเทิร์นฟุตบอลลีกคัพ::- ชนะเลิศ: 1958–59 - ฟอร์สซัมเมอร์เซตแชริตีคัพ:- ชนะเลิศ: 1910–11ภูมิภาคภูมิภาค. - ซัมเมอร์เซตโพรเฟชชันนัลคัพ:- ชนะเลิศ: 1912–13, 1929–30, 1930–31, 1932–33, 1934–35, 1937–38, 1938–39, 1949–50, 1950–51, 1953–54, 1954–55, 1955–56, 1956–57 (ร่วมกับ บริสตอลซิตี), 1961–62, 1962–63, 1964–65, 1968–69 (ร่วมกับ โฟรมทาวน์), 1972–73, 1975–76, 1978–79, 1996–97, 1997–98, 2004–05</doc>
