<doc id="440858" url="https://th.wikipedia.org/wiki?curid=440858" title="สิงห์มณี แก้วสัมฤทธิ์">สิงห์มณี แก้วสัมฤทธิ์ สิงห์มณี แก้วสัมฤทธิ์ เกิดวันที่ 14 เมษายน พ.ศ. 2526 เป็นนักมวยไทยชาวไทย ซึ่งเคยได้รับการมองว่าเป็นเพียงนักมวยนอกสายตาของการแข่งขันรายการมวยรอบอีซูซุ ครั้งที่ 22 แต่แล้ว เขาก็สามารถเป็นฝ่ายชนะซุปเปอร์บอน ลูกเจ้าแม่สายวารี และครองแชมป์รายการดังกล่าวได้เป็นผลสำเร็จอย่างเหนือความคาดหมาย ทำให้เขาได้มีโอกาสเข้าแข่งขันชิงชัยกับสุดสาคร ส.กลิ่นมี ในรายการอีซูซุคัพ ซูเปอร์ไฟต์ ที่จัดขึ้นในวันที่ 17 เมษายน พ.ศ. 2555 ที่แหลมบาลีฮาย ณ เมืองพัทยา ซึ่งสิงห์มณีได้เป็นฝ่ายชนะคะแนนอย่างเป็นเอกฉันท์ จากการแข่งขันครั้งนี้เอง ที่ส่งผลให้เขาได้เป็นตัวแทนชาวไทยสู่การแข่งขันระดับโลกในรายการ THAI FIGHT 2012 ในที่สุด วันที่ 25 พฤศจิกายน พ.ศ. 2555 สิงห์มณีเข้าแข่งขันรายการไทยไฟต์ 2012 รอบรองชนะเลิศ ที่ซึ่งเขาเป็นฝ่ายชนะคะแนน เมย์ดี ซาตูท จากฝรั่งเศส และได้พบกับอังเดร คูเลบิน ในรอบถัดมาประวัติ ประวัติ. สิงห์มณี แก้วสัมฤทธิ์ มีชื่อจริงว่า บัวทอง การงานดี ภูมิลำเนาเดิมอยู่ที่ อำเภอจอมพระ จังหวัดสุรินทร์ เป็นบุตรของ นายอ่อนศรี และนางลี การงานดี เริ่มฝึกมวยครั้งแรกเมื่ออายุ 10 ปี โดยมี ศรแดง พรทวี เป็นครูมวยคนแรก จากนั้น ได้เข้าแข่งขันมวยครั้งแรกเมื่ออายุ 11 ปี โดยใช้ชื่อ สิงห์มณี เกษตรเกรียงไกร เขาได้รับค่าตัวในการแข่งขันครั้งแรกที่ 150 บาท และเริ่มสั่งสมชื่อเสียงเรื่อยมา ก่อนที่จะได้รับการทาบทามจาก สมพงษ์ ธนาศุภวัฒน์ (เสี่ยอ้วน จอมพระ) ให้มาฝึกซ้อมที่ค่าย ส.ศรีสมพงษ์ และได้รับการส่งตัวมาแข่งขัน ณ เวทีมวยราชดำเนิน เพื่อสร้างชื่อเสียงในกรุงเทพ ในเวลาต่อมา เขาได้รับค่าตัวที่ 50,000 บาท เมื่อครั้งที่พบกับคู่ชก นพเดช เช็งซิมอิ๊วยิม ภายหลังจากนั้น เขาได้พบกับคู่ชก ก้องฟ้า อู๊ดดอนเมือง ซึ่งการแข่งขันในครั้งนี้ สิงห์มณีได้ถูกไล่ลงจากสังเวียนและถูกปลดตำแหน่งแชมป์ ส่งผลให้สิงห์มณีเกิดความท้อและตัดสินใจเลิกเข้าร่วมแข่งขัน แล้วหันไปทำหน้าที่เป็นเทรนเนอร์ที่จังหวัดภูเก็ตเป็นระยะเวลาประมาณ 1 ปี และแล้ว ชีวิตเขาก็ถึงจุดเปลี่ยนอีกครั้ง เมื่อ ศรีเมือง สิงห์สวนเงิน ซึ่งเป็นหัวหน้าคณะแก้วสัมฤทธิ์ ได้ชักชวนให้มาฝึกซ้อมที่ค่ายแล้วส่งเข้าแข่งขันที่เวทีมวยอ้อมน้อย ซึ่งเขาได้มีโอกาสเข้าแข่งขันในการแข่งขันรายการมวยรอบอีซูซุ ครั้งที่ 22 ซึ่งสิงห์มณีเองก็ไม่ค่อยมั่นใจในการแข่งขันครั้งนี้เท่าใดนัก เนื่องจากนักมวยไทยที่เข้าแข่งขันแต่ละคนล้วนมีฝีมือที่เก่งกาจทั้งสิ้น ถึงกระนั้น แม้เขาจะเป็นรองด้านสภาพร่างกาย แต่เขาก็ตัดสินใจทุ่มเทฝึกซ้อม จนสามารถฝ่าเข้าสู่รอบชิงชนะเลิศ โดยได้พบกับคู่ชก ซุปเปอร์บอน ลูกเจ้าแม่สายวารี ในรอบชิงชนะเลิศ และจากการแข่งขันในครั้งนี้เอง ที่ทำให้สิงห์มณีเป็นฝ่ายชนะคะแนน วันที่ 24 มิถุนายน พ.ศ. 2555 สิงห์มณี เข้าร่วมแข่งขันชิงแชมป์รุ่นเวลเธอร์เวทของสหพันธ์มวยไทยอาชีพโลก โดยเป็นคู่เอกในรายการ ศึกมวยดีวิถีไทยพัทยามหากุศล ซึ่งจัดขึ้นที่เวทีมวยพัทยาบ๊อกซิ่งเวิลด์ โดยเป็นฝ่ายชนะคะแนนคู่ชกอย่างอังเดร คูเลบิน ซึ่งเป็นนักมวยไทยชาวเบลารุส สิงห์มณีเข้าแข่งขันรายการ THAI FIGHT ในวันที่ 23 ตุลาคม พ.ศ. 2555 ซึ่งจัดขึ้นที่มหาวิทยาลัยกรุงเทพธนบุรี โดยได้พบกับวาทนิยาจ วาลดริม ซึ่งเป็นนักมวยไทยชาวเบลเยียม และสิงห์มณีเป็นฝ่ายชนะคะแนน และเข้าสู่รอบชิงชนะเลิศโดยพบกับคู่ปรับเก่าอย่างอังเดร คูเลบิน ณ ลานพระบรมรูปทรงม้า ที่ซึ่งสิงห์มณีเป็นฝ่ายชนะจากการแข่งขันครั้งดังกล่าวสถิติการแข่งขันมวยรอบอีซูซุ ครั้งที่ 22เกียรติประวัติเกียรติประวัติ. - แชมป์ 135 ปอนด์ เวทีมวยราชดำเนิน - แชมป์ 140 ปอนด์ สภามวยไทยโลก - แชมป์สหพันธ์มวยไทยอาชีพโลก รุ่นเวลเธอร์เวทระเบียงภาพ</doc>
