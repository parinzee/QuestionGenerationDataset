<doc id="204256" url="https://th.wikipedia.org/wiki?curid=204256" title="เดอะบลูโทนส์">เดอะบลูโทนส์ เดอะบลูโทนส์ () เป็นวงอินดี้ร็อกอังกฤษ ก่อตั้งในฮาวน์สโลว์ เกรเตอร์ลอนดอน ในปี 1994 ประกอบด้วยสมาชิกคือ มาร์ก มอร์ริสส์ นักร้องนำ, อดัม เดฟลิน กีตาร์, สก็อตต์ มอร์ริสส กีตาร์เบส, และ เอ็ดส์ เชสเตอร์ส กลอง สมาชิกคนที่ 5 ริชาร์ด เพย์น เข้ามาในวงระหว่างปี 1998-2002 เดิมทีวงมีชื่อว่า "The Bottlegarden" วงมีซิงเกิลฮิตที่สุดคือเพลง "Slight Return" ออกขายในปี 1995 (เป็นดับเบิล-เอ ไซด์ซิงเกิลคู่กับ "The Fountainhead") และออกขายอีกครั้งในปีต่อมา พวกเขามีเพลงท็อป 40 อยู่ 13 เพลง และมีอัลบั้มท็อป 10 อยู่ 3 อัลบั้มบนชาร์ทในสหราชอาณาจักร</doc>
