<doc id="353207" url="https://th.wikipedia.org/wiki?curid=353207" title="เกมเผาขน">เกมเผาขน เกมเผาขน เป็นรายการโทรทัศน์ประเภทเกมโชว์ของบริษัท เวิร์คพอยท์ เอ็นเทอร์เทนเมนท์ โดยออกอากาศทุกวันอาทิตย์ เวลา 17.00 - 18.00 น.ทางสถานีวิทยุโทรทัศน์กองทัพบกช่อง 5 ออกอากาศครั้งแรกเมื่อวันอาทิตย์ที่ 2 มกราคม พ.ศ. 2554 และยุติการออกอากาศเมื่อวันอาทิตย์ที่ 29 มกราคม พ.ศ. 2555 โดยปัจจุบันได้ออกอากาศซ้ำทางเวิร์คพอยท์ทีวี ทุกวันศุกร์ เวลา 23.00 - 24.00 น. และออกอากาศซ้ำ (Rerun) ทุกวันเสาร์ เวลา 06.00 - 07.00 น.ชื่อรายการชื่อรายการ. - เกมเผาขน (2 มกราคม พ.ศ. 2554 - 25 ธันวาคม พ.ศ. 2554) - เกมเผาขน On The Beach (1 มกราคม พ.ศ. 2555 - 29 มกราคม พ.ศ. 2555)พิธีกรพิธีกร. - เกตุเสพย์สวัสดิ์ ปาลกะวงศ์ ณ อยุธยา - ฉันทวิชช์ ธนะเสวี (พิธีกรภาคสนามในช่วง ผ่อนเผาขน และในห้องส่งช่วง ฮา-รู-ฟรึ่บ) - วรชาติ ธรรมวิจินต์ (พิธีกรในช่วง ฮา-รู-ฟรึ่บ คอนเสิร์ตตกรู)พิธีกรช่วยภาคสนามในช่วง ผ่อนเผาขนพิธีกรช่วยภาคสนามในช่วง ผ่อนเผาขน. - โคม ปะการัง - ฮาร์ดเกย์ - แฮปปี้ บอยเกมต่างๆใน เกมเผาขนผ่อนเผาขน เกมต่างๆใน เกมเผาขน. ผ่อนเผาขน. ในเกมนี้ แก๊งเผาขน (เต๋อ ฉันทวิชช์ - โคม ปะการัง - ฮาร์ดเกย์ - แฮปปี้ บอย) จะทำการลงภาคสนามเพื่อสุ่มหาบุคคลทั่วไป 3 ท่าน หรือ 3 ทีม (แล้วแต่ภารกิจ) เพื่อทำภารกิจตามที่กำหนดให้ในแต่ละสัปดาห์ หากทำสำเร็จจะได้รับรางวัลคือการผ่อนชำระหนี้ให้บุคคลนั้นเป็นเวลาตามที่ได้ตกลงกัน หรือ ได้รับเงินช็อปปิ้งจำนวนหนึ่ง ในกรณีที่ผู้แข่งไม่มีภาระหนี้สินที่ต้องผ่อนชำระ สำหรับดารารับเชิญ จะต้องทายว่า บุคคลที่ถูกสุ่มมาเล่นเกมท่านใดใน 3 ท่านจะรับทำภารกิจ ดารารับเชิญที่ทายถูกจะได้ 1 คะแนนฮา-รู-ฟรึ่บ ฮา-รู-ฟรึ่บ. ในเกมนี้ ผู้เข้าแข่งขัน 4 คนจะต้องเล่าเรื่องตลกให้คณะกรรมการ 3 คน และผู้ชมในห้องส่งขำให้ได้ โดยจะมีเวลาให้ 3 นาที หากกรรมการหรือผู้ชมจากห้องส่งไม่ขำ กรรมการจะกดปุ่ม และถ้าคณะกรรมการกดปุ่มครบ 2 คน ผู้เข้าแข่งขันจะตกลงไปในหลุมและตกรอบทันที (หรือที่ในรายการเรียกกันว่า ฟรึ่บ) โดยตั้งแต่การออกอากาศครั้งที่ 4 ได้เปลี่ยนการคิดคะแนนเป็นผู้ชมในห้องส่งจำนวน 50 คน และต่อมาเหลือผู้ชมในห้องส่ง 30 คน ถ้าหากผู้ชมไม่ขำจะกดปุ่ม ถ้าผู้ชมกดปุ่มเกินครึ่งหนึ่ง ผู้เข้าแข่งขันจะตกลงไปในหลุมและตกรอบทันที ผู้เข้าแข่งขันคนใดที่รอด ไม่ตกลงไปในหลุม จะได้รับเงินรางวัล 5,000 บาท ผลของคำตอบในรอบนี้ มี 3 กรณีคือ- มีผู้เข้าแข่งขันรอด 1 คน - มีผู้เข้าแข่งขันรอดมากกว่า 1 คน - ไม่มีผู้เข้าแข่งขันคนใดรอดเลย สำหรับดารารับเชิญ จะต้องทายว่า ผู้เข้าแข่งขันคนไหนจะรอด โดยดารารับเชิญมีสิทธิ์เลือกคนที่คิดว่าจะรอดได้เพียง 1 คนเท่านั้น แต่ถ้าดารารับเชิญมั่นใจว่าไม่มีผู้เข้าแข่งขันคนใดรอดเลย ดารารับเชิญมีสิทธิ์ที่จะไม่เลือกใครเลยก็ได้ เช่นกัน ดารารับเชิญที่ทายถูกจะได้ 2 คะแนน (ยกเว้นในเทปที่ออกอากาศครั้งแรก ดารารับเชิญที่ทายถูกจะได้รับแค่ 1 คะแนน)แจ็กพ็อตเผาขน แจ็กพ็อตเผาขน. ดารารับเชิญที่มีคะแนนสูงสุดจะได้เลือกแผ่นป้ายจำนวน 2 แผ่นป้ายจาก 6 แผ่นป้าย ส่วนดารารับเชิญท่านอื่นจะได้เลือกคนละ 1 แผ่นป้าย ถ้าหากมีดารารับเชิญคะแนนสูงสุดเท่ากัน 2 คนจะใช้วิธีจับไม้สั้นไม้ยาว (ปัจจุบันใช้วิธีจับงูสั้นงูยาว) เพื่อหาดารารับเชิญที่จะได้เปิด 2 แผ่นป้ายเพียงท่านเดียว หรือถ้าไม่มีใครทำคะแนนจากทั้ง 2 เกมได้เลย ดารารับเชิญจะได้เลือกคนละ 1 แผ่นป้าย ส่วนลำดับในการเลือกแผ่นป้ายนั้น จะเรียงตามลำดับคะแนนจากผู้ที่มีคะแนนมากที่สุดไปถึงผู้ที่มีคะแนนน้อยที่สุด (ในกรณีที่ผู้ที่ได้เลือก 1 แผ่นป้าย มีคะแนนเท่ากัน ดารารับเชิญสามารถจัดลำดับการเล่นได้เองโดยอิสระ) ในด้านหลังแผ่นป้ายจะมีเงินรางวัล 10,000 บาท 2 แผ่นป้าย, 20,000 บาท 1 แผ่นป้าย และที่เหลือเป็นแผ่นป้ายสัตว์ประหลาดอีก 3 แผ่นป้าย โดยดารารับเชิญแต่ละท่านจะต้องเข้าไปนั่งในตู้ที่มีรูเปิดสำหรับให้หัวโผล่ขึ้นมาและมีรูด้านบนเพื่อให้ของรางวัลตกลงตรงหน้า โดยจะมีแผ่นกั้นระหว่างผู้เข้าแข่งขันกับของรางวัลอยู่ ดารารับเชิญสามารถเลือกได้ว่า จะรับรางวัลแบบธรรมดา หรือจะรับแบบ จัดหนัก คือเอาแผ่นกั้นระหว่างดารารับเชิญกับของรางวัลออก และในการออกอากาศครั้งที่ 12 ได้เพิ่ม จ่าแด็ก และ แค่ว มนุษย์กบ โดยทำหน้าที่จับล็อกแขกรับเชิญในกรณีที่แขกรับเชิญตั้งใจหลบหนีเมื่อเจอสัตว์ประหลาดขึ้นมา หากดารารับเชิญเลือกได้ป้ายที่มีเงินรางวัล จะมีเหรียญทองตกลงตรงหน้า และรับเงินรางวัลตามจำนวนที่ซ่อนอยู่หลังแผ่นป้าย และถ้าดารารับเชิญเลือกแบบจัดหนัก จะได้รับเงินรางวัลสองเท่าของจำนวนที่ซ่อนอยู่หลังแผ่นป้ายทันที แต่ถ้าหากดารารับเชิญได้ป้ายสัตว์ประหลาด ก็จะมีสัตว์หรือสิ่งของที่อยู่บนแผ่นป้ายตกลงตรงหน้าและไม่ได้รับเงินรางวัลใดๆจากแผ่นป้ายนั้น แต่ในตอนนี้ ถึงแม้ว่าจะรอดได้เงินรางวัลแล้ว แต่อาจมีแถมทีเด็ด คือมีสัตว์หรือสิ่งของตกลงมาแถมคู่กับเงิน เป็นการแกล้งเพื่อความสนุกของรายการปฏิบัติการซ่า ฮารูฟรึ่บ ปฏิบัติการซ่า ฮารูฟรึ่บ. ปฏิบัติการซ่า ฮารูฟรึ่บ เป็นรายการที่ได้รับการปรับปรุงจากช่วงฮา-รู-ฟรึ่บ ของรายการเกมเผาขน ออกอากาศทางสถานีโทรทัศน์ผ่านดาวเทียม เวิร์คพอยท์ทีวี ทุกวันอาทิตย์ เวลา 14.00 - 15.00 น. และออกอากาศซ้ำทุกวันจันทร์ เวลา 07.00 - 08.00 น. มี พล่ากุ้ง วรชาติ ธรรมวิจินต์ และ โคม ปะการัง เป็นผู้ดำเนินรายการ แต่ในช่วงหลัง ได้เปลี่ยนตัวจาก โคม ปะการัง เป็น ท็อฟฟี่ ตลกหกฉากแทน โดยรูปแบบรายการคล้ายเกมเผาขนแต่เน้นช่วงฮา-รู-ฟรึ่บ และ แจ็กพ็อตเผาขนเท่านั้น</doc>
