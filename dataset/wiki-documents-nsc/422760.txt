<doc id="422760" url="https://th.wikipedia.org/wiki?curid=422760" title="กู๋หว่าไจ๋ มังกรฟัดโลก">กู๋หว่าไจ๋ มังกรฟัดโลก กู๋หว่าไจ๋ มังกรฟัดโลก หรือชื่อเดิม กู๋หว่าไจ๋ โคตรคนไม่ยอมตาย (, ) ภาพยนตร์สัญชาติฮ่องกง นำแสดงโดย เจิ้ง อี้เจี้ยน, เฉิน เสี่ยวชุน, อู๋ เจิ้นหวี่, เยิ่น ต๊ะหัว, หลี่จือ, เซียะ เทียนหัว กำกับการแสดงโดย แอนดริว เลาเนื้อเรื่อง เนื้อเรื่อง. ในปี ค.ศ. 1985 ที่ฮ่องกง เฉิน ห้าวหนาน เป็นเด็กหนุ่มวัยรุ่นที่เติบโตมากับกลุ่มเพื่อน ๆ ข้างถนน ที่ใช้ชีวิตอย่างเลวร้ายท่ามกลางเศรษฐกิจที่ตกต่ำ โดยมี ซาจี๋ หรือ ไก่ป่า เป็นเพื่อนสนิทที่สุด ทั้งหมดผ่านการต่อยตีและก่ออาชญากรรมทั่วไป วันหนึ่ง ได้หมดได้มีเรื่องกับ อาคุน นักเลงเจ้าถิ่น แต่ได้ พี่บี มาช่วยไว้ ทั้งหมดจึงนับถือพี่บีเสมือนพี่และบิดาบังเกิดเกล้าของตนเอง โดยเฉพาะเฉิน ห้าวหนาน 10 ปีผ่านไป ทั้งหมดเติบโตขึ้นมาเป็นชายหนุ่ม และได้เข้ากับแก๊งค์หงซิง ซึ่งเป็นมาเฟียกลุ่มใหญ่ที่สุดของฮ่องกง ห้าวหนานและพวกสร้างชื่อขึ้นมาจากการฆ่าป่าไป่ แต่รถโตโยต้าของห้าวหนานได้ถูกหญิงสาวติดอ่างคนหนึ่งขโมยไป ทั้งหมดจึงได้ตามไปเอาคืนและรู้ว่าที่แท้ก็เป็นเด็กในสังกัดของพี่บีเหมือนกัน ขณะเดียวกันที่มาเก๊า ห้าวหนานและพรรคพวกได้เดินทางไปทำงาน แต่ปรากฏว่าถูกซ้อนแผน เชาผี เพื่อนคนหนึ่งได้ถูกฆ่าตาย ซ้ำห้าวหนานยังถูกมอมยาให้ร่วมหลับนอนกับเมียของซาจี๋อีก เพื่อให้สัมพันธภาพระหว่างกลุ่มเพื่อนแตกกัน ซึ่งทั้งหมดเป็นแผนของ อาคุน ที่ต้องการขึ้นมาเป็นใหญ่แทน จวงเสียง ประธานใหญ่ของหงซิง ขณะที่จวงเสียงนั้นเอ็นดูห้าวหนานเป็นอย่างมาก ขณะที่ซาจี๋เมื่อได้แตกคอกับห้าวหนาน ก็ได้เดินทางไปที่ไต้หวัน อาคุนยังได้ตามมาฆ่าพี่บีและครอบครัว ที่เสมือนเป็นพี่ใหญ่ของห้าวหนาน ทำให้ห้าวหนานและพรรคพวกต้องกลับมาล้างแค้น โดยมีซาจี๋เดินทางกลับมาจากไต้หวัน พร้อมพรรคพวกอีกมากมาย และสร้างชื่อขึ้นมาในที่สุดนักแสดงและตัวละครนักแสดงและตัวละคร. - เจิ้ง อี้เจี้ยน...เฉิน ห้าวหนาน - เฉิน เสี่ยวชุน...ซาจี๋ (ไก่ป่า) - เซียะ เทียนหัว...ต้าผี - ชู หยุ่นถัง...เชาผี - หลิน เสี่ยวฟง...เป่าผี - อู๋ เจิ้นหวี่...อาคุน - เยิ่น ต๊ะหัว...จวงเสียง - อู๋ จื่อสง...พี่บี - หลี่จือ...ซือซือเบื้องหลังและความสำเร็จ เบื้องหลังและความสำเร็จ. Young and Dangerous เป็นภาพยนตร์ที่ดัดแปลงมาจากหนังสือการ์ตูนชื่อ Teddy Boy ถือเป็นภาพยนตร์ฮ่องกงในทศวรรษที่ 90 ที่ได้รับความสำเร็จเป็นอย่างมากเมื่ออกฉาย สามารถปลุกกระแสภาพยนตร์แนวแก๊งค์สเตอร์หรือมาเฟียให้กลับมาได้อีกครั้ง โดยใช้การเล่าเรื่องไปที่การถ่ายภาพนอกสถานที่ ภาพถนนหนทาง ตึกรามบ้านช่องในฮ่องกงที่เต็มไปด้วยสีสัน ไม่ว่าจะเป็นอพาร์ตเมนต์สุดโทรม หรือแหล่งสถานให้บริการอันโด่งดังอย่างย่านจิมซาจุ่ย ที่เต็มไปด้วยแสงสียามค่ำคืน ที่บรรดาตัวละครเดินตรวจตราและต่อยตีกันที่ให้พลังและความรู้สึก ภาพยนตร์ได้ออกฉายในช่วงเวลาก่อนเทศกาลตรุษจีนที่ฮ่องกงในปี ค.ศ. 1996 ไม่นาน ด้วยฟอร์มที่ไม่ได้ใหญ่โตมากมาย แต่สามารถทำรายได้ไปกว่า 20 ล้านเหรียญฮ่องกง และยืนโรงฉายนานไปอีก 3 เดือนหลังจากนั้น และจนถึงปัจจุบัน ก็ได้มีภาคต่าง ๆ ตามมาอีกถึง 10 ภาคด้วยกัน</doc>
