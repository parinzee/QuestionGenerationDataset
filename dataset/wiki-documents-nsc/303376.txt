<doc id="303376" url="https://th.wikipedia.org/wiki?curid=303376" title="ไอแซก สเติร์น">ไอแซก สเติร์น ไอแซก สเติร์น () นักไวโอลินชาวอเมริกันเชื้อสายยูเครน เป็นนักไวโอลินที่มีชื่อเสียงในระดับโลก มีผลงานบันทึกเสียงเป็นจำนวนมาก ไอแซก สเติร์นเกิดที่เมืองเครเมเนตส์ ประเทศยูเครน ได้ย้ายตามครอบครัวมาอยู่ที่ซานฟรานซิสโกตั้งแต่อายุได้ 14 เดือน และเ้ข้าศึกษาการเล่นไวโอลินจาก San Francisco Conservatory of Music และเรียนหลักสูตรส่วนตัวกับหลุยส์ เพอร์ซิงเกอร์ นักไวโอลินและเปียโนมีชื่อ ไอแซก สเติร์นเริ่มมีชื่อเสียงตั้งแต่อายุ 15 ปี จากการแสดงเดี่ยว ไวโอลินคอนแซร์โตหมายเลข 3 ของชาร์ล กามีย์ แซง-ซองส์ ร่วมกับวงซานฟรานซิสโกซิมโฟนี จากนั้นได้บรรเลงและบันทึกเสียงผลงานคอนแซร์โตไว้เป็นจำนวนมาก ทั้งของบราห์ม บาค เบโทเฟิน ไชคอฟสกี วีวัลดี และคีตกวีในยุคหลังเช่น บาร์เบอร์ บาร์ต็อก สตราวินสกี เบิร์นสไตน์ สเติร์นมีผลงานเล่นดนตรีประกอบภาพยนตร์หลายเรื่อง เช่น ภาพยนตร์ Humoresque (1946), Fiddler on the Roof (1971) และภาพยนตร์สารคดี (1980) สเติร์นได้รับรางวัลแกรมมีเกียรติยศ Lifetime Achievement ในปี 1987</doc>
