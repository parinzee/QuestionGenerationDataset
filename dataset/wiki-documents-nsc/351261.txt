<doc id="351261" url="https://th.wikipedia.org/wiki?curid=351261" title="เบิร์ดส์ออฟอเมริกา">เบิร์ดส์ออฟอเมริกา เบิร์ดส์ออฟอเมริกา เป็นชื่อหนังสือโดยนักธรรมชาติวิทยาและจิตรกร จอห์น เจมส์ อูดูบอง ซึ่งมีเนื้อหาเป็นภาพวาดและการบรรยายทางวิทยาศาสตร์ของนกในสหรัฐอเมริกาหลายชนิด หนังสือได้รับการตีพิมพ์ครั้งแรกเป็นส่วน ๆ ระหว่าง ค.ศ. 1827 และ 1838 ในเอดินบะระและลอนดอน ผลงานดังกล่าวแม่พิมพ์สีขาวดำ แล้ววาดสีด้วยมือ ทำจากแผ่นแกะสลักซึ่งมีขนาด 39×26 นิ้ว (99×66 เซนติเมตร) นอกจากนี้ มันยังมีภาพของนกที่สูญพันธุ์ไปแล้ว 6 ชนิด: นกแก้วแคโรไลนา นกพิราบนักเดินทาง เป็ดลาบราดอร์ นกอ็อกใหญ่ นกอีก๋อยเอสกิโม และฮีทเฮนประวัติการตีพิมพ์ยุคแรก ประวัติการตีพิมพ์ยุคแรก. ในการจัดทำเบิร์ดส์ออฟอเมริกา อูดูบองได้สำรวจป่าทั่วสหรัฐอเมริกาพร้อมด้วยปืนไรเฟิล ผู้ช่วยหนึ่งคน และกระดาษวาดเขียน โดยนำนกที่ถูกยิงมาแขวนเป็นแบบวาด อูดูบองต้องการตีพิมพ์ผลงานของเขาในฟิลาเดลเฟีย แต่ขาดการสนับสนุน เขาจึงออกเดินทางไปยังอังกฤษใน ค.ศ. 1826 และว่าจ้างวิลเลียม เอช. ไลซารส์ ให้เริ่มพิมพ์ภาพเป็นคนแรก หลังจากพบว่าโครงการจัดทำหนังสือเกินกำลังของไลซารส์ อูดูบองจึงย้ายไปยังลอนดอนและว่าจ้างโรเบิร์ต ฮาเวลล์ ซีเนียร์ และบุตรชาย โรเบิร์ต ฮาเวลล์ จูเนียร์ ฉบับดั้งเดิมได้รับการพิมพ์อย่างสีน้ำและวาดสีด้วยมือโดยทั้งสอง ซึ่งผลิตสิ่งที่เรียกกันว่า "กระดาษขนาดช้างคู่" มีผู้บอกรับสมาชิก 161 คน จ่ายเงิน 1,000 ดอลลาร์สหรัฐเพื่อซื้อผลงานจำนวนสี่เล่ม เดิมผลงานเคยถูกแบ่งออกเป็น 87 ส่วน โดยแม่พิมพ์ได้รับการตีพิมพ์โดยไม่มีข้อความใด ๆ เพื่อหลีกเลี่ยงการจัดหาสำเนาฟรีให้แก่ห้องสมุดสาธารณะในอังกฤษ ข้อความได้รับการตีพิมพ์ครั้งแรกเป็นห้าเล่ม จากเอดินบะระ ค.ศ. 1831-39 ภายใต้ชื่อ ชีวประวัติการศึกษานก หรือ บัญชีลักษณะนิสัยของนกในสหรัฐอเมริกา แม่พิมพ์หนึ่ง (LXIV) ได้วาดขึ้นจากธรรมชาติโดยลูซี อูดูบอง หลังจากหนังสือเล่มแรกเสร็จสิ้น อูดูบองตัดสินใจจะผลิตฉบับพิมพ์ที่ราคาไม่แพง และว่าจ้างช่างพิมพ์หินจากฟิลาเดลเฟีย นาม เจ.ที. โบเว็น โบเว็นและทีมของเขาได้ผลิตฉบับอ็อกตาโวซึ่งแจกจ่ายให้กับผู้บอกรับสมาชิกจำนวนเจ็ดเล่ม หลังจากเสร็จสิ้นใน ค.ศ. 1844 จนกระทั่ง ค.ศ. 1877 ได้มีการตีพิมพ์ใหม่อีกห้าครั้ง ฉบับอ็อกตาโวได้ใช้ข้อความจากชีวประวัติการศึกษานก แต่เพิ่มจำนวนแม่พิมพ์เป็น 500 อัน โดยแยกนกบางชนิดซึ่งได้รวบรวมไว้ตั้งแต่ฉบับตีพิมพ์ครั้งแรกออกจากกัน มีการเพิ่มภาพวาดใหม่เข้าไป ส่วนใหญ่แล้วเป็นผลงานของจอห์น วูดเฮาส์ ผ่านอูดูบอง และสมาชิกทีมของโบเว็นเองก็ได้มีส่วนร่วมด้วย ฉบับเบียนได้รับการตีพิมพ์ใน ค.ศ. 1858 โดยโร ล็อกวูด ในนิวยอร์ก ภายใต้การกำกับของบุตรชายของอูดูบอง ฉบับดังกล่าวไม่เคยสำเร็จโดยบางส่วนเนื่องมาจากสงครามกลางเมือง ฉบับนี้ประกอบด้วยแม่พิมพ์ 105 อัน และไม่มีข้อความดั้งเดิมเลย ฉบับนี้มีการแจกจ่ายให้แก่ผู้บอกรับน้อยกว่า 100 ชิ้น ซึ่งทำให้ฉบับนี้หายากกว่าฉบับอื่นที่ตีพิมพ์ก่อนหน้าการประมูลขาย การประมูลขาย. มีการประมาณกันว่าเบิร์ดส์ออฟอเมริกาจะเป็นหนังสือที่มีราคาแพงที่สุดห้าอันดับแรกของโลก โดยมีเพียง 11 เล่มเท่านั้นที่ถือครองโดยเอกชน และคาดกันว่ามีหนังสือเหลืออยู่ในสภาพสมบูรณ์ 119 เล่ม หนังสือเล่มหนึ่งเคยมีการขายให้กับคริสตีส์ในเดือนมีนาคม ค.ศ. 2000 ด้วยราคา 8,802,500 ปอนด์ วันที่ 7 ธันวาคม ค.ศ. 2010 เบิร์ดส์ออฟอเมริกาฉบับสมบูรณ์และตีพิมพ์ครั้งแรกได้รับการขยายในลอนดอนที่โซเธอร์บี เป็นมูลค่ากว่า 7,321,250 ปอนด์ (ราว 11.5 ล้านดอลลาร์สหรัฐ) ระหว่างการประมูลขายหนังสือจากคอลเล็กชันของเฟรเดอริก ลอร์ดเฮสเกธที่ 2 การเสนอราคาที่ชนะการประมูลถือเป็นราคาประมูลสูงเป็นสถิติ ตามข้อมูลรายละเอียดแหล่งที่มาตามที่รายงานโดยสถาบันประมูล เจ้าของเดิมของหนังสือคือ เฮนรี วิทแฮม ซึ่งมีรายชื่อเป็นผู้บอกรับสมาชิกลำดับที่ 11 ในชีวประวัติเกี่ยวกับการศึกษานกของอูดูบอง หนังสือเล่มแรกของชุดมีการจารึกการนำเสนอโดยภรรยาของวิทแฮม ลงวันที่ 24 มิถุนายน ค.ศ. 1831 ลอร์ดเฮสเกธได้ซื้อหนังสือมาจากทายาทสืบสกุลของวิทแฮมเมื่อวันที่ 3 กรกฎาคม ค.ศ. 1951 ในการประชุมที่คริสตีส์ เป็นมูลค่า 7,000 ปอนด์</doc>
