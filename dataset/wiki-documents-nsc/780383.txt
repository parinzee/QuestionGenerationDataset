<doc id="780383" url="https://th.wikipedia.org/wiki?curid=780383" title="ธนัท ฉิมท้วม">ธนัท ฉิมท้วม ธนัท ฉิมท้วม หรือชื่อเดิม ธเนศ ฉิมท้วม หรือที่รู้จักกันดีในชื่อ โจ บอยสเก๊าท์ เป็นนักร้อง นักแสดงชาวไทย เกิดเมื่อวันที่ 29 พฤษภาคม พ.ศ. 2516 ก้าวเข้าสู่วงการตั้งแต่อายุ 17-18 ปี มีผลงานแรก ๆ คือภาพยนตร์เรื่อง สยึ๋มกึ๋ย กึ๋ย2, อนึ่ง คิดถึงพอสังเขป จนมาโด่งดังกับการเป็นสมาชิกวงบอยแบนด์ 3 คนที่ชื่อวง บอยสเก๊าท์ กับค่ายอาร์เอส มีเพลงฮิตอย่าง ปอดปอด, ขอคืน ฯลฯ หลังจากนั้นมีผลงานแสดงภาพยนตร์และละครอีกหลายเรื่องอย่างเช่น เจนนี่ กลางวันครับ กลางคืนค่ะ, ดาวพระศุกร์, คุ้มนางครวญ, แคนลำโขง เป็นต้นประวัติ ประวัติ. ธเนศ ฉิมท้วม (ชื่อใหม่: ธนัท ฉิมท้วม) หรือเป็นที่รู้จักในชื่อ โจ บอยสเก๊าท์ เกิดเมื่อวันที่ 29 พฤษภาคม พ.ศ. 2516 ที่โรงพยาบาลราชวิถี เป็นบุตรชายคนที่ 2 ในจำนวนพี่น้อง 2 คนของคุณยงค์ ฉิมท้วม(บิดา) และคุณเทพี ฉิมท้วม(มารดา) เริ่มต้นการศึกษาในระดับชั้นอนุบาล จนสำเร็จการศึกษาในระดับชั้นประถมปีที่ 6 จาก โรงเรียนปัญจทรัพย์ (ดินแดง) จากนั้นจึงมาศึกษาต่อในระดับชั้นมัธยมต้นที่ โรงเรียนหอวัง โดยหลังจากสำเร็จการศึกษาจากโรงเรียนหอวัง เขาตัดสินใจออกมาทำงานเพื่อช่วยเหลือคุณพ่อและครอบครัว สำหรับเส้นทางการทำงานในวงการบันเทิงนั้น เริ่มเข้าสู่วงการบันเทิงจากการทำงานในฐานะนักแสดง คุณโจเป็นที่จดจำในฐานะดาราวัยรุ่น ที่นอกจากจะมีผลงานในด้านการถ่ายแบบในนิตยสารวัยรุ่นฉบับต่างๆแล้ว เขามีผลงานการแสดงฝากไว้ในภาพยนตร์แนวชีวิต/ ตลก-วัยรุ่น หลายๆเรื่องเช่น ป้อสำหรับบางวัน, อนึ่งคิดถึงพอสังเขป, เจนนี่ กลางวันครับ กลางคืนค่ะ !, กึ๋ยทู ( สยึ๋มกึ๋ย ภาค 2 ), มัจจุราชตามล่าข้าไม่สน เป็นต้น สำหรับผลงานในด้านการแสดง ในส่วนของละครโทรทัศน์ของผู้เขียนบลอก คุณโจมีผลงานการแสดงส่วนหนึ่ง ในด้านละครโทรทัศน์ เช่น ตองหนึ่ง / 111, ดาวพระศุกร์, หวานใจ, วิญญาณหรรษา, เล่ห์ร้ายอุบายรัก, ครอบครัวตัว อ. และ แคนลำโขง เป็นต้น สำหรับในฐานะการเป็นนักร้อง ที่มีผลงานเพลงในฐานะขวัญใจวัยรุ่นที่ทำให้คุณโจกลายเป็นที่รู้จัก และได้รับความนิยมในกลุ่มผุ้ชมผู้ฟังวัยรุ่นในช่วงปี พ.ศ. 2536 - พ.ศ. 2540 กับการเป็นบอยแบรนด์ในชื่อวง "บอยสเก๊าท์ (Boy Scout)" ซึ่งประกอบสมาชิกทั้งหมด 3 คน ได้แก่ ธเนศ ฉิมท้วม (โจ), ฌานิศ ใหญ่เสมอ (ต๊ะ) และ ธนพงศ์ คล้ายพงศ์พันธ์ (ดิ๊บ) ภายใต้สังกัด อาร์เอส โปรโมชั่น โดยเขาได้รับการชักชวนให้เข้ามาเทสต์เสียง ที่บริษัทอาร์เอส โดยคุณสถาพร พาณิชย์รักวงศ์ และมีผลงานเพลงในอัลบั้มชุดแรกในชื่อ "Boy Scout ไว้ลายไม่ใช่เล่น" ซึ่งมีการเปิดตัวเมื่อวันที่ 17 กันยายน พ.ศ. 2536 และมีผลงานอัลบั้มตามมาอีกหลายๆชุดรวมถึงอัลบั้มพิเศษ มีเพลงที่ได้รับความนิยม ได้แก่เพลง ปอด ปอด, ขอคืน, คิกขุอาโนเนะ, แก๊งใจง่าย, คำว่ารัก, รักเท่านั้น...ให้เธอได้ เป็นต้น จากนั้นมีผลงานในอัลบั้มชุด The Small Dream ที่ร่วมกับศิลปินที่โด่งดังในอดีต ในปี พ.ศ. 2554 โจ บอยสเก๊าท์ ได้กลับมามีผลงานการร้องผลงานการแสดง อีกทั้งยังมีธุรกิจร้านอาหารชื่อว่า "กระฉ่อน" โจ บอยสเก๊าท์ เสียชีวิตอย่างกะทันหันเมื่อเวลาประมาณ 00:30 น. ของวันที่ 11 พฤศจิกายน พ.ศ. 2560 ขณะกำลังเล่นคอนเสิร์ตที่ร้านคัลเลอร์บาร์ แถวทาวน์อินทาวน์ ด้วยอาการหัวใจวายเฉียบพลัน สิริอายุได้ 44 ปี ชีวิตส่วนตัวเคยคบหา (ไม่ได้สมรส) กับนางนันทิยา อุชชิน (น้ำ) สมัยยังทำงานเป็นบาร์เทนเดอร์และ ยังไม่ได้เข้าวงการบันเทิง มีลูกชายชื่อ โชคชัย อุชชิน (ไอซ์)อัลบั้มเพลงบอยสเก๊าท์อัลบั้มเพลง. บอยสเก๊าท์. - ไว้ลายไม่ใช่เล่น (ปี 2536) - RS unplugged ดนตรีนอกเวลา (ปี 2537) - แก๊งใจง่าย (ปี 2538) - RS Freshy Jam Concert เข้าคิว (ปี 2538) อัลบั้มรวมฮิตดาวแดง 14 (รวมศิลปิน) - Super Teens (ปี 2539) - รวมฮิต BoyScout Replay (ปี 2539) - The Small Dream Project (ปี 2554)อัลบั้มเพลงประกอบละคร & ภาพยนตร์อัลบั้มเพลงประกอบละคร & ภาพยนตร์. - เจนนี่ กลางวันครับ กลางคืนค่ะ (2539)ผลงานแสดงภาพยนตร์ผลงานแสดง. ภาพยนตร์. - ป้อ สำหรับบางวัน (2535) - อนึ่ง...คิดถึงพอสังเขป (2535) - กึ๋ยทู สยึ๋มกึ๋ย 2 (2538) - เจนนี่ กลางวันครับ กลางคืนค่ะ (2539) - มัจจุราชตามล่าข้าไม่สน (2541) - ผีหัวขาด 2 (2547) - ผีเลี้ยงลูกคน (2550) - อะดรีนาลีน คนเดือดสาด (2552)ละครโทรทัศน์ละครโทรทัศน์. - ดาวพระศุกร์ (2537) - ตองหนึ่ง / 111 (2539) - ครอบครัวตัว อ. (2544) - หวานใจ (โจ&ดิ๊บ) (ปี 2540) - วิญญาณหรรษา (2545) - ลูกผู้ชายสายน้ำ (2546) - เล่ห์ร้ายอุบายรัก (2547) - แคนลำโขง (2549) - หลบผี ผีไม่หลบ (2556) - คุ้มนางครวญ (2557) - ละครสั้นชุด ฟ้ามีตา ตอน เฮี้ยน (2559) - มิติสองโลก (2559) ช่องไบรท์ทีวี - วัยฝันร้ายเดียงสา (2560)ผลงานพิธีกรผลงานพิธีกร. - เสาร์เขย่าโลก - จันทร์ที่รัก - มหัศจรรย์ไทยแลนด์ - องศา 9 - บอยสเก๊าท์เม้าท์แสบๆ</doc>
