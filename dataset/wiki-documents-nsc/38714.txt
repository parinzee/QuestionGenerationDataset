<doc id="38714" url="https://th.wikipedia.org/wiki?curid=38714" title="ปลาตะเพียนหน้าแดง">ปลาตะเพียนหน้าแดง ปลาตะเพียนหน้าแดง (; ) เป็นปลาน้ำจืดกึ่งเขตร้อนในสกุล Sahyadria และวงศ์ Cyprinidae มีถิ่นอาศัยอยู่ในแม่น้ำและลำธารไหลแรงในประเทศอินเดียลักษณะทางกายภาพ ลักษณะทางกายภาพ. ปลามีลักษณะลำตัวเรียวยาว เกล็ดสีเงิน มีแถบสีแดงสะท้อนแสงพาดจากหัว ผ่านตา ไปสิ้นสุดที่กลางลำตัว และมีเส้นดำพาดตลอดความยาวลำตัวอยู่ใต้แถบแดงอีกทีหนึ่ง ปลาชนิดนี้สามารถโตได้สูงสุดประมาณ 15 เซนติเมตรถิ่นที่อยู่อาศัย ถิ่นที่อยู่อาศัย. ปลาตะเพียนหน้าแดง ตามธรรมชาติอาศัยอยู่ในภูมิอากาศกึ่งร้อน โดยมีอุณหภูมิน้ำอยู่ระหว่าง 15 ถึง 25 °C ค่า pH ในช่วง 6.8-7.8 และมีความกระด้าง 5-25 dGHชื่อเดิม ชื่อเดิม. ปลาตะเพียนหน้าแดง ในตอนแรกมีการจัดอนุกรมวิธานเป็น Labeo denisonii โดย F. Day เมื่อ ค.ศ. 1865 มีชื่อเรียกอื่นได้แก่ Barbus denisonii, Crossocheilus denisonii, Barbus denisoni และ Puntius denisonii และในปัจจุบันใช้ชื่อว่า Sahyadria denisonii ซึ่งเป็นสกุลที่ตั้งขึ้นมาใหม่ในปี ค.ศ. 2013ในวงการเลี้ยงปลา ในวงการเลี้ยงปลา. ปลาชนิดนี้เป็นปลาที่เพิ่งนำมาเลี้ยงเป็นงานอดิเรกได้ไม่นาน ปลาตะเพียนหน้าแดงเป็นปลาที่อยู่รวมกันเป็นฝูง ค่อนข้างสงบ แต่บางตัวอาจดุเล็กน้อย บางครั้งอาจสับสนปลาชนิดนี้กับปลาอีกชนิดที่มีลักษณะใกล้เคียงคือ Sahyadria chalakudiensis ซึ่งสีสันไม่สดเท่า โตเต็มที่มีขนาดใหญ่กว่า และดุกว่า</doc>
