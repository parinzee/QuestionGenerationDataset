<doc id="770396" url="https://th.wikipedia.org/wiki?curid=770396" title="เปโดร มาริโอ อัลบาเรซ">เปโดร มาริโอ อัลบาเรซ เปโดร มาริโอ อัลบาเรซ อาบรันเต (; เกิดเมื่อวันที่ 2 กุมภาพันธ์ พ.ศ. 2525) หรือที่รู้จักกันในชื่อ มาริโอ เป็นนักฟุตบอลชาวสเปน ปัจจุบันได้ลงเล่นให้กับโปลิศ เทโร ในตำแหน่งกองหลังสโมสร สโมสร. เขาเกิดในเมืองซานตากรุซเดเตเนริเฟซึ่งตั้งอยู่ในหมู่เกาะคะแนรี ประเทศสเปน มาริโอได้เริ่มเล่นเป็นนักฟุตบอลอาชีพกับอัตเลติโกมาดริด โดยเริ่มเล่นในทีมชุดเซ (C) และ ทีมชุดเบ (B) ตามลำดับ ต่อมาในช่วงฤดูร้อน ปี พ.ศ. 2544 เขาได้เซ็นสัญญากับเรอัลบายาโดลิด และทำให้เขาได้เริ่มเล่นในลาลีกา ฤดูกาล 2001–2002 โดยลงเล่นไป 17 นัด และในฤดูกาลถัดมาด้วย ในลาลีกา ฤดูกาล 2003–2004 มาริโอได้ถูกยืมตัวไปสโมสรฟุตบอลบาร์เซโลนา และได้ลงเล่นเพียง 1 นัดเท่านั้น ซึ่งเป็นนัดที่น่าอับอายของบาร์เซโลนา ซึ่งบุกไปแพ้สโมสรฟุตบอลมาลากา 1–5 เมื่อวันที่ 3 ธันวาคม พ.ศ. 2546 และต่อมา หลังจากที่บายาโดลิดได้ตกชั้นในเดือนมิถุนายน เขาได้กลับไปยังสโมสรฟุตบอลในแคว้นกัสติยาและเลออน และลงเล่น 2 ฤดูกาลในเซกุนดาดิบิซิออน มาริโอได้เข้าร่วมกับเรเกรอาติโบเดอูเอลบา ใน พ.ศ. 2549 และเป็นส่วนสำคัญที่ช่วยให้สโมสรของแคว้นอันดาลูซิอา จบฤดูกาลได้ด้วยอันดับที่ 8 ในขณะที่เขายังสามารถทำประตูที่ 4 ของการเล่นฟุตบอลของเขา ในวันที่ 5 พฤศจิกายน พ.ศ. 2549 ในนาทีสุดท้าย ทำให้ทีมสามารถเอาชนะฌิมนัสติกดาตาร์ราโกนาไปได้ 2–1 สำหรับฤดูกาล 2007–2008 นั้น มาริโอได้เข้าร่วมทีมกับสโมสรฟุตบอลเฆตาเฟ และเริ่มต้นได้ดีในฤดูกาล 2008–09 แต่หลังจากผ่านฤดูกาลที่ 2 ของเขาไป ก็มีปัญหาเรื่องอาการบาดเจ็บทำให้ไม่สามารถลงเล่นได้ เมื่อเขารักษาอาการบาดเจ็บแล้ว ได้กลับมาลงเล่นอีกครั้งในฤดูกาล 2010–2011 ซึ่ง 1 ใน 3 ของเกมที่ลงเล่น เป็นนัดที่บุกไปแพ้ให้กับสโมสรฟุตบอลเรอัลมาดริด 0–4 เมื่อวันที่ 10 พฤษภาคม พ.ศ. 2554 มาริโอได้ลงเล่นให้กับเรอัลเบติสอยู่เป็นระยะเวลานานพอสมควร โดยเขาได้รับการเซ็นสัญญาแบบฟรีในเดือนมิถุนายน พ.ศ. 2554 และเขาก็ได้ทำประตูแรกและประตูเดียวให้กับ เบร์ดิบลังโกส ในวันที่ 24 กุมภาพันธ์ พ.ศ. 2556 แต่ทีมของเขาได้ตกชั้นในฤดูกาล 2012–2013 หลังจากฤดูกาลนั้น เขาก็ได้ออกจากทีมไป ในปลายเดือนกรกฎาคม พ.ศ. 2556 มาริโอได้เซ็นสัญญา 2 ปีกับสโมสรฟุตบอลบากู ในอาเซอร์ไบจาน พรีเมียร์ลีก หลังจากนั้นก็ได้กลับมาที่สเปน และเล่นให้กับเรอัลซาราโกซา ในต้นเดือนมีนาคม พ.ศ. 2559 เขาได้เซ็นสัญญาลงเล่นให้กับสโมสรฟุตบอลเอสซีจี เมืองทอง ยูไนเต็ด ในไทยลีก จากนั้นในเดือนกุมภาพันธ์ พ.ศ. 2560 มาริโอได้ย้ายไปร่วมทีมโปลิศ เทโรรางวัลรางวัล. - สเปน ยู16 - ยูฟ่า ยูโรเปียน อันเดอร์-16 แชมเปียนชิพ: 1999</doc>
