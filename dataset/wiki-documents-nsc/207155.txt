<doc id="207155" url="https://th.wikipedia.org/wiki?curid=207155" title="แมทธิว แม็คคอนาเฮย์">แมทธิว แม็คคอนาเฮย์ แมทธิว เดวิด แม็คคอนาเฮย์ (; เกิดวันที่ 4 พฤศจิกายน ค.ศ. 1969) เป็นนักแสดงชาวอเมริกัน หลังจากมีบทบาทเล็กน้อยในต้นยุค 1990 รวมถึงบทแจ้งเกิดใน Dazed and Confused (1993) กำกับโดยริชาร์ด ลิงกเลเตอร์ เขาก็มีผลงานในภาพยนตร์อย่าง A Time to Kill (1996), Contact (1997), U-571 (2000), Sahara (2005) และ We Are Marshall (2007) เขายังแสดงนำในหนังโรแมนติกคอเมดีหลายเรื่องอย่าง The Wedding Planner (2001), How to Lose a Guy in 10 Days (2003), Failure to Launch (2006) และ Fool's Gold (2008) The Ghosts Of Girlfriends Past (2009) รวมถึงซีรีส์ชุด True Detective (2014–ปัจจุบัน) แม็คคอนาเฮย์ประสบความสำเร็จจากบทบาท รอน วูดรูฟ คาวบอยผู้ติดเชื้อเอชไอวีในภาพยนตร์อัตชีวประวัติเรื่อง Dallas Buyers Club ทำให้เขาได้รับรางวัลออสการ์, รางวัลจากสมาคมนักวิจารณ์สาขาภาพยนตร์, รางวัลลูกโลกทองคำและรางวัลแซกอะวอร์ด ในสาขานักแสดงนำชายยอดเยี่ยม แม็คคอนาเฮย์ยังมีบริษัทรับสร้างภาพยนตร์ชื่อ J.K. Livin ที่ได้ อำนวยการสร้างบริหารภาพยนตร์สารคดีเรื่อง Hands on a Hard Body ในปลายปี ค.ศ. 2016 แม็คคอนาเฮย์ยังได้เป็นอาจารย์สอนวิชาสร้างภาพยนตร์ที่มหาวิทยาลัยเทกซัส ออสตินอีกด้วย</doc>
