<doc id="375172" url="https://th.wikipedia.org/wiki?curid=375172" title="มณีภัสสร มอลลอย">มณีภัสสร มอลลอย มณีภัสสร มอลลอย หรือชื่อเล่น ไมร่า (18 กันยายน 2540 — ) เป็นนักร้องและนักแสดงไทย ซึ่งชนะเลิศการประกวดความสามารถในรายการไทยแลนด์ก็อตทาเลนต์ ฤดูกาลที่ 1 เมื่ออายุเพียง 13 ปี ด้วยการร้องเพลงแบบครอสโอเวอร์, และ ในปี พ.ศ. 2557 ได้รับตำแหน่งเป็นผู้เข้ารอบ 6 คนสุดท้าย ของรายการประกวดร้องเพลง Rising Star ซีซั่นแรกของสถานีโทรทัศน์ ABC ประเทศสหรัฐอเมริกาประวัติ ประวัติ. ไมร่า เกิดเมื่อ 18 กันยายน พ.ศ. 2540 ที่กรุงเทพมหานคร บิดาเป็นชาวอเมริกัน มารดาเป็นชาวไทย มีน้องสาว 1 คน ชื่อ ไนน่า - ปุณณิกา มอลลอย การศึกษา ไมร่าเริ่มการศึกษาชั้นอนุบาลที่โรงเรียนนานาชาติแฮร์โรว์ จนถึง year 1 และได้ย้ายไปศึกษาที่โรงเรียนนานาชาติโชรส์เบอรี่ ตั้งแต่ year 2 จนถึง year 11 (ม.4) โดยเป็นนักเรียนทุนดนตรีสาขาขับร้องและน้กเรียนทุนศิลปะ เป็นนักร้องในคณะประสานเสียงและเป็นนักดนตรีวิโอลาในวงออเครสตร้าของโรงเรียน และได้ย้ายไปศึกษาที่ประเทศสหรัฐอเมริกาจนจบชั้นมัธยม 5 และ 6 จากโรงเรียน Beverly Hills High School, Los Angeles, USA โดยได้รับเกรดเฉลี่ย 4.00 ทุกภาคการศึกษา ไมร่ามีความสามารถพูด อ่าน เขียนได้หลายภาษา สามารถร้องเพลงได้หลายภาษา เช่น ไทย อังกฤษ จีน ฝรั่งเศส เยอรมัน ละติน อิตาเลียน และร้องเพลงได้หลายสไตล์ เช่น ป๊อป แจ๊ส อาร์แอนด์บี มิวสิคัล โอเปร่า และเพลงคลาสสิก สามารถเล่นเปียโน เล่นวิโอล่า เล่นกีตาร์ เล่นยูเคอเลลี และเรียนหนังสือได้ระดับเกรดที่ดีมาก ไมร่ามีพรสวรรค์ด้านการร้องเพลง โดยสามารถจดจำทำนองและเนื้อเพลงที่ไม่เคยร้องมาก่อนได้อย่างรวดเร็ว ก่อนเข้าประกวดรายการไทยแลนด์ ก็อต ทาเลนท์ ไมร่าเคยผ่านประสบการณ์การร้องเพลงโชว์ในเวทีต่างๆ เช่น การร่วมร้องเพลงกับศิลปินแกรมมี่ในงานท็อปอวอร์ด 2006 ร้องเพลงประสานเสียงและร่วมแสดงละครโอเปร่า เรื่อง Ayodhya ของคณะบางกอกโอเปร่า และเมื่อไมร่าอายุได้ 10 ปีร่วมกับน้องสาวไนน่าอายุ 8 ปี ได้ทำการแสดงร้องเพลงตามสถานที่และงานต่างๆโดยใช้ชื่อ Myra and Nina Show, ร้องนำเพลง สรรเสริญพระบารมี ในงาน "๙ ในดวงใจ" เมื่อวันที่ ๙ เดือน ๙ ปี ๒๐๐๙ ณ.สวนลุมพินี ควบคุมวงโดย อาจารย์บรู๊ซ แกสตัน, ร้องเพลง “Ben” ในงานระลึกถึงการจากไปของMichael Jackson “Michael Jackson, You Are Not Alone” ที่ Central World และยังเคยเป็นตัวแทนเด็กไทยบนเวทีการประกวด นางงามจักรวาล ปี พ.ศ. 2548 (Miss Universe 2005) เมื่ออายุเพียง 8 ปี และเพิ่งเริ่มเรียนร้องเพลงที่โรงเรียนดนตรีมีฟ้าได้แค่เพียงสองเดือนก็ได้รับเลือกเป็นตัวแทนของสาขาเข้าประกวด MIFA Singing Contest 2006 ของโรงเรียนดนตรีมีฟ้า(แกรมมี่)ทั่วประเทศ และได้รับรางวัลชนะเลิศในรุ่นอายุ 8 - 12 ปี ซึ่งเป็นการประกวดร้องเพลงครั้งแรกในชีวิตของไมร่า(คลิปการร้องเพลงประกวดนี้คุณพ่อของไมร่านำไปเข้าในยูทูป และในปี 2009 มียอดผู้เข้าชมเกือบ 3,000,000คน ได้รับการจัดอันดับจากยูทูปเป็นคลิปเพลงแจ๊สอันดับ 4 จากคลิปเพลงแจ๊สบนยูทูปทั่วโลก) และหลังจากนั้นไมร่าก็เข้าประกวดในเวทีสำคัญๆอีกสองสามครั้งและได้รับรางวัลชนะเลิศในทุกเวที จนกระทั่งถึง ปี 2008 เมื่ออายุเกือบครบ 11 ปี ไมร่าได้เข้าประกวด Future Park Junior Talent Award ตามคำขอร้องของคุณป้า และได้รับรางวัลชนะเลิศถ้วยพระราชทานสมเด็จพระเทพรัตนราชสุดาฯ สยามบรมราชกุมารี ซึ่งนับว่าเป็นรางวัลสูงสุดแล้วจึงไม่เข้าประกวดร้องเพลงที่ใดอีกเลย ปี 2554 ไมร่าอายุ 13 ปี ตัดสินใจเข้าประกวดรายการไทยแลนด์ก็อตทาเลนต์ ฤดูกาลแรกด้วยตนเอง เพราะชอบและติดตามดูรายการGot Talentทั้งของอเมริกาและอังกฤษมาโดยตลอด จนได้เป็นผู้ชนะเลิศของรายการ ด้วยผลคะแนนอันดับ 1 โดยผ่านเข้ารอบออดิชั่น ด้วยการร้องเพลงครอสโอเวอร์ ในเพลง "Time to Say Goodbye" จนผ่านเข้าสู่รอบรองชนะเลิศด้วยเพลงภาษาละติน "Pie Jesu"และเพลงไทย "ดาว" และรอบชิงชนะเลิศด้วยการร้องเพลงครอสโอเวอร์ Time to Say Goodbye และเพลงมิวสิคัล Think of Me นอกจากนี้ยังรับรางวัล ที่สุดแห่งการพลิกโฉมจากซันซิล และเป็นพรีเซ็นเตอร์แชมพูซันซิลเป็นเวลา 1 ปี โดยตั้งเป้าหมายของตัวเองว่าอยากเป็นนักร้องนักแสดงที่ประเทศอเมริกาให้ได้ หลังจากได้แชมป์ไทยแลนด์ก็อตทาเลนต์ ไมร่าได้ไปร่วมแสดงการร้องเพลงในงานอีเว้นท์ให้กับบริษัทต่างๆทั้งของประเทศไทยและต่างประเทศ และร่วมแสดงในคอนเสิร์ตต่างๆมากมาย รวมทั้งไปร่วมร้องเพลงในคอนเสิร์ตที่ประเทศฝรั่งเศส, ร้องเพลงในงานเปิดตัวรถโรลสรอยซ์ที่ประเทศสิงคโปร์, ได้รับเชิญไปออกรายการDay Day Up ที่ประเทศจีนซึ่งเป็นรายการที่มียอดผู้ชมสูงสุดเป็นอันดับสามของประเทศจีน, ได้รับเชิญไปร้องเพลงในงานเฉลิมพระชนมพรรษาสมเด็จพระราชินีนาถเอลิซาเบธที่ 2 จัดโดยสถานทูตอังกฤษในประเทศไทย กันยายน 2555 ไมร่าได้รับบทเป็นเรยาตอนเด็ก ในละครเวทีเรื่อง เรยาเดอะมิวสิคัล ซึ่งนำแสดงโดย ชมพู่ อารยา เอ ฮาร์เก็ต ประพันธ์ดนตรีโดย อ.สมเถา สุจริตกุล บทละครและคำร้องโดย ถ่ายเถา สุจริตกุล, อำนวยเพลงโดย ทฤษฎี ณ พัทลุง เมื่อวันที่ 5 พฤศจิกายน 2555 ในคอนเสิร์ตHitman: David Foster and friends live in Bangkokที่อิมแพคเมืองทองธานี ไมร่านั่งดูอยู่ในคอนเสิร์ต David Fosterลงมาจากเวทีเรียกให้ผู้ชมลุกออกมาร้องเพลง ผู้ชมที่นั่งดูอยู่รอบๆไมร่าได้ร่วมกันตะโกนชื่อไมร่า ไมร่า จนเดวิดเรียกไมร่าออกไปร้องเพลงไมร่าได้สร้างความประทับใจให้กับเดวิดและผู้ชมในฮอลล์นั้น และอีกสักพักเดวิดก็เรียกไมร่าขึ้นไปบนเวทีอีกครั้งโดยให้ร้องเพลงสดๆคู่กับนักร้องโอเปราของเขา เมื่อไมร่าก้าวลงจากเวที เดวิดได้พูดว่า "ผมแน่ใจว่าผมจะต้องได้พบคุณอีกบ่อยๆ" โดยหลังจากนั้นไม่กี่เดือนต่อมา วันที่ 12 เมษายน 2556 เดวิด ฟอสเตอร์ ได้เชิญให้ไมร่าไปร้องเพลงกับเขาที่ ลอสแองเจิลลิส ประเทศสหรัฐอเมริกา ในงานฉลองครบรอบ65ปีของประเทศอิสราเอล ตัดสินใจที่จะเดินตามความฝันในการเป็นนักร้องนักแสดงที่ประเทศอเมริกาให้ได้ ไมร่าได้ย้ายไปอยู่ที่ ลอสแองเจิลลิส ประเทศสหรัฐอเมริกาเมื่อวันที่ 4 กรกฎาคม 2556 และได้เข้าศึกษาชั้นมัธยมศึกษาปีที่ 5 (grade11) ที่โรงเรียน Beverly Hills High School โดยมีผลการเรียนได้เกรดเฉลี่ย 4 ทุกวิชาในทุกภาคการศึกษา เมื่อเดือน เมษายน 2557 ไมร่าได้สมัครออนไลน์เพื่อเข้าร่วมประกวดร้องเพลงในรายการประกวดร้องเพลงรายการใหม่ของประเทศสหรัฐอเมริกา ชื่อรายการ Rising Star และเมื่อวันที่ 19 มิถุนายน ไมร่าได้โพสต์ในเฟสบุคว่าได้รับคัดเลือกเป็น 30 คนสุดท้ายที่จะเข้าแข่งขันในรายการ Rising Star ซึ่งจะทำการออกอากาศเป็นครั้งแรกในประเทศอเมริกาในวันที่ 22 มิถุนายน 2557 ซึ่งต่อมาในวันนั้นไมร่าได้เป็นผู้แข่งขัน 10 ทีมแรก และได้ผ่านเข้ารอบ 18 คนสุดท้ายในการแข่งขัน, ไมร่าได้ผ่านเข้ารอบการแข่งขันมาจนถึงอาทิตย์ที่ 9 ของการแข่งขันทั้งหมด 10 อาทิตย์ โดยได้เข้าไปถึงรอบ 6 คนสุดท้ายของรายการ Rising Star เมื่อวันที่ 17 สิงหาคม และเป็นผู้เข้าแข่งขันที่มีอายุน้อยที่สุดของรายการโดยมีอายุเพียง 16 ปี 16 พฤศจิกายน 2557 ไมร่าได้มีโอกาสร่วมร้องเพลงกับ​ Kenny G สุดยอดศิลปินแจ๊สแซกโซโฟนระดับโลก ในคอนเสิร์ต "River Jazz Festival", 26 เมษายน 2558 ได้ร่วมแสดงในคอนเสิร์ต "A Magical Night with Andrea Bocelli" อันเดรอา โบเชลลี สุดยอดศิลปินโอเปร่าระดับโลก , 15 ธันวาคม 2558 โก้ มิสเตอร์ แซ็กแมน และไมร่า ได้ไปแสดงคอนเสิร์ต "A Tribute to King of Jazz" ที่ Lincoln Center, New York, USA ให้แก่ท่าน Ban Ki-Moon เลขาธิการองค์การสหประชาชาติ(ยูเอ็น) และนักการทูตประจำสหประชาชาติจากประเทศต่างๆ, 31 ธันวาคม 2558 ร่วมแสดงในงาน Thailand Countdown 2016 ณ. เวทีกลางน้ำหน้าองค์พระปรางค์ วัดอรุณราชวรารามราชวรมหาวิหาร จัดโดยการท่องเที่ยวแห่งประเทศไทย (ททท.) ปี 2559 ไมร่าได้ร่วมแสดงละครเวทีเรื่อง Dracula ในบท ลูซี่ โดยมี ฮิวโก จุลจักร จักรพงษ์ แสดงเป็นแดร็กคูล่า เป็นละครเวทีที่แสดงเป็นภาษาอังกฤษ ผู้กำกับคือ โจ ฮาร์มสตัน ผู้กำกับละครเวทีจาก West End ประเทศอังกฤษ, HBO Asia เลือกไมร่า เข้าร่วมเป็นนักแสดงภาพยนตร์ซีรีส์ เรื่อง "Halfworlds" Season 2 ในบท Wish ผู้ซึ่งสามารถมองเห็นอนาคต และในซีรีส์เรื่องนี้ ไมร่าได้ขับร้องเพลงประกอบซีรีส์ และได้ร่วมแต่งทำนองเพลงด้วย, วันที่ 8 พฤศจิกายน 2016 ในงานแถลงข่าวภาพยนตร์แอนนิเมชั่นเรื่องใหม่ของดิสนีย์ "Moana" ที่ประเทศสิงคโปร์ ประกาศว่าไมร่าได้รับเลือกจากดิสนีย์ให้เป็นผู้พากย์เสียงและร้องเพลงเป็นโมอาน่าในเวอร์ชันภาษาไทย โดยจะมีมิวสิควีดีโอ ออกมาวันที่ 15 พฤศจิกายน และ ภาพยนตร์เปิดฉายในประเทศไทยวันที่ 1 ธันวาคม ปัจจุบันไมร่าเป็นนักเรียนทุน(Merit scholarship)ของมหาวิทยาลัย Berklee College of Music ที่เมืองบอสตัน รัฐแมสซาชูเซต ประเทศสหรัฐอเมริกา ในสาขาการประพันธ์เพลงและขับร้อง โดยเริ่มเข้าศึกษาตั้งแต่ปี 2558Rising StarSocial MediaSocial Media. - http://www.maneepat.com - https://www.facebook.com/ManeepatMyraMolloy - https://twitter.com/maneepatmolloy - http://instagram.com/MyraMolloy - https://www.youtube.com/user/molloyjmรางวัลที่ได้รับรางวัลที่ได้รับ. - 2014 : เข้ารอบ 6 คนสุดท้ายในรายการ Rising Star ของสถานีโทรทัศน์ ABC ประเทศสหรัฐอเมริกา​(จากผู้แข่งขันทั่วประเทศกว่า 20,000คน) - 2011 : ชนะเลิศรายการ Thailand’s Got Talent 2011 - 2008 : ชนะเลิศถ้วยพระราชทาน สมเด็จพระเทพรัตนราชสุดาฯสยามบรมราชกุมารี "Future Park Junior Talent Award 2008" - 2008 : ชนะเลิศ “Dutchmill Kids Star Talent Contest 2008” - 2008 : Fairbairn Exhibition Scholarship (Shrewsbury International School) - 2007 : ชนะเลิศการประกวดร้องเพลง Online “Nescafe My Cup Fantasia 2” - 2006 : ชนะเลิศการประกวดร้องเพลง “MIFA Singing Contest 2006” (รุ่นอายุ 8-12 ปี)ผลงานเพลงผลงานเพลง. - 2017 : เพลง แค่มีเธอ (Still have you) - เพลงประกอบภาพยนตร์ไทย เน็ตไอดาย #สวยตายล่ะมึง! - 2016 : เพลง "How Far I'll Go" เวอร์ชันภาษาไทย เพลงประกอบภาพยนตร์ดิสนีย์แอนิเมชั่น "Moana" - 2016 : เพลง "Blood Is LiFe" เพลงประกอบละครเวที Dracula - 2014 : ผลงานเพลง 5 เพลง ค่ายCapitol records ประเทศสหรัฐอเมริกา 1. "Con te partirò" (Time To Say Goodbye)- 2014 : ผลงานซิงเกิ้ลเพลงไทย "เป็นเธอได้ไหม" อำนวยการผลิต และ แต่งทำนองเพลงโดย เศกพล อุ่นสำราญ (Koh MrSaxman) - 2012 : เพลง "ผิดหรือไรที่ใจฝัน" จากละครเวที "เรยา เดอะ มิวสิคัล" Reya the Musical ประพันธ์ดนตรีโดย สมเถา สุจริตกุล คำร้องโดย ถ่ายเถา สุจริตกุล - 2011 : เพลง "Serment au Clair de Lune" ในอัลบัม “A tout jamais" บทเพลงพระราชนิพนธ์ภาษาฝรั่งเศสในพระบาทสมเด็จพระเจ้าอยู่หัวแปลและเรียบเรียงโดยคุณเปรมิกา สุจริตกุล - 2006 : เพลง "2 Things" ขับร้องและแต่งคำร้องโดย มณีภัสสร มอลลอย ทำนองและดนตรีโดย ชัยวุฒิ จึงเจริญพาณิชย์ (โทนี่)Monotone เป็นเพลงรอสาย AIS Calling Melodyผลงานละครเวทีผลงานละครเวที. - 2015 : ละครเวทีภาษาอังกฤษ เรื่อง "Dracula" นำแสดงโดย ฮิวโก จุลจักร จักรพงษ์ และ ไมร่า มอลลอย โดย Ewing Entertianment Worldwide กำกับการแสดงโดย โจ ฮาร์มสตัน ผู้กำกับละครเวทีจาก West End ประเทศอังกฤษ - 2012 : ละครเวที "เรยา เดอะมิวสิคัล" ชมพู่ อารยา เอ ฮาร์เก็ต แสดงเป็น เรยา, ไมร่าแสดงเป็นเรยาวัยเด็ก ประพันธ์ดนตรีโดย สมเถา สุจริตกุล บทละครและคำร้องโดย ถ่ายเถา สุจริตกุล, อำนวยเพลงโดย ทฤษฎี ณ พัทลุง, กำกับการแสดงโดย เกรียงศักดิ์ ศิลากอง กำหนดแสดง 14 กันยายน - 7 ตุลาคม 2555 ที่โรงละครอักษรา แสดง 20 รอบ - 2012 : ละครโอเปร่าเรื่อง "A Boy and a Tiger" โดย อ.บรูซ แกสตัน ในงาน Rotary International Convention 2012 ที่อิมแพค เมืองทองธานี - 2006 : ละครโอเปร่า เรื่อง "Ayodhya" อโยธยา ของคณะบางกอกโอเปร่า โดย อ.สมเถา สุจริตกุล ที่ศูนย์วัฒนธรรมแห่งประเทศไทย</doc>
