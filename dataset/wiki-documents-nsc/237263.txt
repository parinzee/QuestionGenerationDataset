<doc id="237263" url="https://th.wikipedia.org/wiki?curid=237263" title="โรงเรียนราชวินิต">โรงเรียนราชวินิต โรงเรียนราชวินิต ถือกำเนิดด้วยพระมหากรุณาธิคุณของพระบาทสมเด็จพระปรมินทรมหาภูมิพลอดุลยเดช คำว่า"ราชวินิต" เป็นนามพระราชทาน ความหมายว่า "สถานที่อบรมกุลบุตรกุลธิดาให้เป็นคนดี ด้วยพระบารมีปกเกล้าฯ" พระบาทสมเด็จพระเจ้าอยู่หัว ทรงพระราชปรารถที่จะจัดตั้งโรงเรียนราชอุปถัมภ์ ณ บริเวณสวนเพาะชำ วังสวนกุหลาบ จำนวน 6 ไร่ ทรงให้สำนักพระราชวังจัดตั้งเป็นโรงเรียนราษฎร์ ระดับประถมศึกษา รับนักเรียนที่เป็นบุตรหลานข้าราชการสำนักพระราชวัง โดยไม่เก็บค่าเล่าเรียน ขอครูจากกระทรวงศึกษาธิการมาช่วยทำการสอน ใช้งบประมาณจากสวัสดิการของกองมหาดเล็ก สำนักพระราชวัง จำนวน 1,000,000 บาท สร้างอาคารเรียน เมื่อหม่อมหลวงปิ่น มาลากุล รัฐมนตรีว่าการกระทรวงศึกษาธิการ ทราบพระราชประสงค์ จึงรับสนองพระบรมราชโองการ จัดตั้งโรงเรียนราชวินิต เป็นโรงเรียนประถมศึกษา สังกัดกองการประถมศึกษา กรมสามัญศึกษา กระทรวงศึกษาธิการ เมื่อวันที่ 13 มิถุนายน พ.ศ. 2509 เปิดสอนชั้นเด็กเล็กถึงชั้นประถมศึกษาปีที่ 7 รับนักเรียนที่เป็นบุตรหลานข้าราชการ สำนักพระราชวัง และของบุคคลทั่วไป โดยมีคุณหญิงพวงรัตน วิเวกานนท์ เป็นผู้บริหารโรงเรียนคนแรกระดับการศึกษาจนปัจจุบัน ระดับการศึกษาจนปัจจุบัน. เริ่มเปิดชั้นมัธยมศึกษามาตั้งแต่ปีการศึกษา 2552 จนปัจจุบันนี้(ปีการศึกษา 2555) มีจนถึงชั้นมัธยมศึกษาปีที่ 5 และจะเปิดชั้นมัธยมศึกษาปีที่ 6 ในปีการศึกษาที่ 2556เหตุการณ์ เหตุการณ์. วันที่ 14 กันยายน พ.ศ. 2515 พระบาทสมเด็จพระเจ้าอยู่หัวเสด็จพระราชดำเนิน มาทรงประกอบพิธี เปิดอาคารเรียนหลังที่ 3 และพระราชทานทุนแก่นักเรียนที่เรียนดี วันที่ 15 กันยายน พ.ศ. 2517 สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร เสด็จพระราชดำเนินแทนพระองค์ มาทรงประกอบพิธี เปิดอาคารเรียนหลังที่ 4 วันที่ 25 กรกฎาคม พ.ศ. 2531 สมเด็จพระเทพรัตนราชสุดาฯ สยามบรมราชกุมารี เสด็จฯ แทนพระองค์มาทรง เปิดอาคารเรียนหลังที่ 5, 6 และสระว่ายน้ำ วันที่ 2 กันยายน พ.ศ. 2534 สมเด็จพระเทพรัตนราชสุดาฯ สยามบรมราชกุมารี เสด็จฯ แทนพระองค์มาทรงเปิดอาคารเรียนหลังที่ 9 วันที่ 27 ธันวาคม พ.ศ. 2536 พระเจ้าหลานเธอ พระองค์เจ้าพัชรกิติยาภา เสด็จพระราชดำเนินแทนพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ทรงเปิดห้องสมุดเฉลิมพระเกียรติ เนื่องในวโรกาสที่ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เจริญพระชนมายุครบ 3 รอบผู้อำนวยการโรงเรียนผู้อำนวยการโรงเรียน. 1. คุณหญิงพวงรัตน วิเวกานนท์ (2509 - 2535) 2. นายชัยยุทธ บุณย์สวัสดิ์ (2535 - 2546) 3. นางเพ็ญพรรณ ยูวะเวส (2546 - 2549) 4. นางแสงระวี วาจาวุทธ (2549 - 2557) 5. นายบัณฑิต พัดเย็น (2557-2560)สถานที่ที่อยู่ใกล้เคียงสถานที่ที่อยู่ใกล้เคียง. - วังสวนกุหลาบ - สโมสรกองทัพบก - มหาวิทยาลัยสวนดุสิต - มหาวิทยาลัยราชภัฏสวนสุนันทา</doc>
