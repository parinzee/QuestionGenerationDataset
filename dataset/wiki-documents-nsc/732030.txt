<doc id="732030" url="https://th.wikipedia.org/wiki?curid=732030" title="รอเบิร์ต มูกาบี">รอเบิร์ต มูกาบี รอเบิร์ต เกเบรียล มูกาบี (; 21 กุมภาพันธ์ พ.ศ. 2467 –) เป็นอดีตประธานาธิบดีของประเทศซิมบับเว อยู่ในตำแหน่งระหว่างปี พ.ศ. 2530-2560 เขาเป็นหนึ่งในผู้นำในสงครามประกาศเอกราชซิมบับเว ในฐานะที่เป็นหัวหน้าคณะปฏิรูปต่อต้านชาวผิวขาว เขาได้รับการเลือกตั้งเป็นนายกรัฐมนตรีเมื่อปี พ.ศ. 2523 โดยก่อนหน้านั้นเคยเป็นผู้นำพรรคสหภาพแห่งชาติแอฟริกาแห่งซิมบับเว-แนวหน้ารักปิตุภูมิมาก่อนตำแหน่งประธานาธิบดี ตำแหน่งประธานาธิบดี. มูกาบีเป็นผู้นำที่ถูกวิพากษ์วิจารณ์อย่างมากในเรื่องการบริหารเศรษฐกิจของประเทศ เมื่อเข้ารับตำแหน่งใน พ.ศ. 2530 ผลจากการเปลี่ยนนโยบายเป็นสังคมนิยมอย่างกะทันหัน ทำให้อัตราการเจริญเติบโตทางเศรษฐกิจของซิมบับเวลดลงอย่างมาก ประกอบกับการเกิดภาวะเงินเฟ้ออย่างรุนแรง ในปี พ.ศ. 2551 อันเป็นผลเนื่องมาจากมาตราคว่ำบาตรจากนานาชาติ อย่างไรก็ตามจากรายงานของธนาคารโลก ยังมีมุมมองในแง่ดีของพัฒนาการทางสังคมในแง่อัตราการถือครองที่ดินของเกษตรกรรายย่อยที่ขยายตัวขึ้นอย่างมากในช่วงปี พ.ศ. 2523 ถึง พ.ศ. 2533รัฐประหารในประเทศซิมบับเว ค.ศ.2017 รัฐประหารในประเทศซิมบับเว ค.ศ.2017. ในวันที่ 6 พฤศจิกายน ประธานาธิบดีมูกาบีวัย 93 ปี ปลดรองประธานาธิบดีเอ็มเมอร์สัน มนังกากวา หลังการแย่งชิงอำนาจเพื่อเป็นผู้สืบทอดตำแหน่งประธานาธิบดีระหว่างมนังกากวากับเกรซ มูกาบี ภรรยาของรอเบิร์ต มูกาบี กองทัพซิมบับเวเริ่มก่อการรัฐประหารในวันที่ 14 พฤศจิกายน กักขังมูกาบีไว้ในบ้านพักในวันที่ 15 พฤศจิกายน 2017 และประกาศว่าเป็นการกระทำเพื่อจัดการกับอาชญากรรอบตัวมูกาบี ในวันที่ 19 พฤศจิกายน มูกาบีถูกปลดออกจากตำแหน่งผู้นำพรรค ZANU-PF และพรรคได้แต่งตั้งมนังกากวาขึ้นเป็นผู้นำพรรคแทน เกรซ มูกาบีถูกขับออกจากพรรค พรรคขีดเส้นตายให้มูกาบีลาออกจากตำแหน่งประธานาธิบดีภายในเที่ยงของวันรุ่งขึ้นหรือไม่ก็จะถูกดำเนินการถอดถอน หลังเลยกำหนดเส้นตายและรัฐสภาเตรียมดำเนินการถอดถอน ในที่สุดมูกาบีก็ประกาศลาออกในวันที่ 21 พฤศจิกายน</doc>
