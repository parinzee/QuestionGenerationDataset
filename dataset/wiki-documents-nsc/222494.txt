<doc id="222494" url="https://th.wikipedia.org/wiki?curid=222494" title="กิลเบอร์โต โรมัง">กิลเบอร์โต โรมัง กิลเบอร์โต โรมัง () อดีตนักมวยสากลชาวเม็กซิกัน เป็นแชมป์โลกในรุ่นซูเปอร์ฟลายเวท (115 ปอนด์) ของสภามวยโลก (WBC) 2 สมัย ได้ชื่อว่าเป็นนักมวยในรุ่น 115 ปอนด์ที่เก่งกาจที่สุดในโลกคนหนึ่งเทียบเท่ากับ เขาทราย แกแล็คซี่ เมื่อสมัยที่ทั้งคู่ยังชกมวยอยู่ แต่ทั้งคู่ไม่ได้มีโอกาสชกเพื่อพิสูจน์ฝีมือกัน โดยก่อนที่จะชกมวยสากลอาชีพ โรมังเคยชกมวยสากลสมัครเล่นในทีมชาติเม็กซิโกในโอลิมปิกฤดูร้อน 1980 มาก่อน โดยตกรอบ 3 ในรุ่นฟลายเวท (51 กิโลกรัม) โรมังเกิดเมื่อวันที่ 29 พฤศจิกายน พ.ศ. 2504 ที่เมืองเม็กซิกาลี รัฐบาฮากาลิฟอร์เนีย เสียชีวิตเมื่อวันที่ 27 มิถุนายน พ.ศ. 2533 ด้วยอุบัติเหตุทางรถยนต์ รวมอายุได้ 29 ปี มีสถิติการชกทั้งหมด 61 ครั้ง ชนะ 54 (น็อค 35) เสมอ 1 แพ้ 6เกียรติประวัติเกียรติประวัติ. - แชมป์โลกรุ่นซูเปอร์ฟลายเวท WBC (สมัยแรก)- ชิง 30 มีนาคม 2529 ชนะคะแนน จิโร วาตานาเบ้ ที่ ญี่ปุ่น - ป้องกันแชมป์ครั้งที่ 1, 15 พฤษภาคม 2529 ชนะคะแนน เอ็ดการ์ โอมาร์ มอนเซอร์รัต ที ฝรั่งเศส - ป้องกันแชมป์ครั้งที่ 2, 18 กรกฎาคม 2529 ชนะคะแนน รูเบน ออสวัลโด กอนโดรี ที่ อาร์เจนตินา - ป้องกันแชมป์ครั้งที่ 3, 30 สิงหาคม 2529 เสมอกับ ซานโตส เบนิกโน ลาเซียร์ ที่ อาร์เจนตินา - ป้องกันแชมป์ครั้งที่ 4, 19 ธันวาคม 2529 ชนะคะแนน ก้องธรณี พยัคฆ์อรุณ ที่ อินดอร์สเตเดียม สนามกีฬาหัวหมาก กทม. - ป้องกันแชมป์ครั้งที่ 5, 31 มกราคม 2430 ชนะน็อค อันตอยเน มอนเตโร ยก 9 ที่ ฝรั่งเศส - ป้องกันแชมป์ครั้งที่ 6, 20 มีนาคม 2530 ชนะคะแนน แฟรงก์ เซเดโน ที่ เม็กซิโก - เสียแชมป์ 16 พฤษภาคม 2530 แพ้น็อค ซานโตส เบนิกโน ลาเซียร์ ยก 11 ที่ ฝรั่งเศส - แชมป์โลกรุ่นซูเปอร์ฟลายเวท WBC (สมัยที่ 2)- ชิง 8 เมษายน 2531 ชนะคะแนน ซูการ์ เบบี โรฮาส ที่ สหรัฐ - ป้องกันแชมป์ครั้งที่ 1, 9 กรกฎาคม 2531 ชนะน็อค โยชิยูกิ อูชิดะ ยก 5 ที่ ญี่ปุ่น - ป้องกันแชมป์ครั้งที่ 2, 4 กันยายน 2531 ชนะคะแนน คิโยชิ ฮาตานากะ ที่ ญี่ปุ่น - ป้องกันแชมป์ครั้งที่ 3, 7 พฤศจิกายน 2531 ชนะคะแนน การ์ เบบี โรฮาส ที่ สหรัฐ - ป้องกันแชมป์ครั้งที่ 4, 5 มิถุนายน 2532 ชนะคะแนน ฮวน การาโซ ที่ สหรัฐ - ป้องกันแชมป์ครั้งที่ 5, 12 กันยายน 2532 ชนะคะแนน ซานโตส เบนิกโน ลาเซียร์ ที่ สหรัฐ - เสียแชมป์ 7 พฤศจิกายน 2532 แพ้คะแนน นานา คอนาดู ที่ เม็กซิโก - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์ฟลายเวท WBC เมื่อ 9 มิถุนายน 2533 แพ้น็อค มุน ซังกิล ยก 9 ที่ เกาหลีใต้</doc>
