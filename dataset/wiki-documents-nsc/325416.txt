<doc id="325416" url="https://th.wikipedia.org/wiki?curid=325416" title="วาซวาน">วาซวาน วาซวาน () เป็นชุดของอาหารที่มีชื่อเสียงในแคชเมียร์ ในอดีตเคยมีถึง 36 รายการ ส่วนใหญ่ปรุงด้วยเนื้อสัตว์ โดยเฉพาะเนื้อแกะ เป็นเมนูสำหรับงานเลี้ยงในโอกาสสำคัญต่างๆ เช่น งานแต่งงาน ขึ้นบ้านใหม่ งานสำคัญของทางราชการ ช่างที่ปรุงวาซวานจะมีชื่อเฉพาะว่าวัซซา (Waza) อาหารหลักในวาซวานได้แก่ อาหารเรียกน้ำย่อยคือคาบับหรือไส้กรอกย่าง ที่เป็นเนื้อทุบผสมเครื่องเทศ ปั้นเป็นไส้กรอกเสียบเหล็กแล้วย่างให้สุก มึธมาซ (เนื้อเคี่ยวเครื่องเทศ) มิธที (สมุนไพรกลิ่นหอม) ตาบักมาซ (ซี่โครงแกะทอดเนย) รายการต่อไปจะเป็นอาหารจำพวกแกงต่างๆ เช่น โรกันโจซ ริสตา ยักนี จนถึงกวซตาบาซึ่งเป็นแกงลูกชิ้นยักษ์ใส่โยเกิร์ตเป็นอาหารอย่างสุดท้าย การจัดเลี้ยงวาซวานจะให้แขกที่มาร่วมงานนั่งหันหน้าเข้าหากัน แบ่งเป็นกลุ่มๆละ 4 คน ระหว่างแถวปูผ้าขาว เพื่อให้แขกล้างมือเรียบร้อยแล้ว จะเริ่มเสริ์ฟอาหารจานแรกซึ่งจะเป็นข้าวกับคาบับ เมื่อแขกทุกคนได้อาหารพร้อมแล้ว เจ้าภาพจะกล่าวเชิญให้แขกรับประทานอาหาร จากนั้น ลูกมือของวัซซาจะทยอยเสริ์ฟอาหารอย่างอื่นจนถึงกวซตาบา จากนั้น เจ้าภาพจะทยอยเก็บจานและนำกาน้ำมาบริการให้แขกล้างมืออีกครั้งเป็นอันว่าเสร็จงานระเบียงภาพ</doc>
