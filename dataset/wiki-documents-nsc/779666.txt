<doc id="779666" url="https://th.wikipedia.org/wiki?curid=779666" title="อาชญากรรมในประเทศไทย">อาชญากรรมในประเทศไทย คอร์รัปชันของเจ้าหน้าที่พบได้ทั่วไปในประเทศไทย ตั้งแต่การให้สินบนไปจนถึงการร่วมมือกับตำรวจ ทั้งที่เกี่ยวข้องกับยาเสพติด การค้าประเวณี การอัมพาตทางการเมือง คอร์รัปชันและการร่วมมือกันในวัฒนธรรมซึ่งไม่มีการลงโทษ การท่องเที่ยวและค้าขายระหว่างประเทศ การยอมรับศาสนาพุทธแบบดั้งเดิม และแนวโน้มที่จะเมินเฉยต่อปัญหาได้นำสู่การระบาดของอาชญากรรมในประเทศ นอกจากนี้ยังเพิ่มขึ้นอย่างต่อเนื่องในช่วงปีที่ผ่านมาอีกด้วย ในเดือนพฤศจิกายน พ.ศ. 2558 เดอะนิวยอร์กไทมส์รายงานว่าตำรวจได้พบว่ามีขโมย การลักทรัพย์ และการปล้นทรัพย์ เพิ่มขึ้นในเดือนกันยายน พ.ศ. 2558 พบว่ามีการขโมยและอาชญากรรมอื่น ๆ เกิดขึ้นกว่า 75,557 ครั้งในปีนั้น ซึ่งมากกว่าปีก่อนถึง 10.5% อาชญากรรมที่เกี่ยวข้องกับความรุนแรงยังเพิ่มขึ้นถึง 8.6% ในช่วงเวลาเดียวกัน ตัวเลขเหล่านี้ถูกคัดค้านโดยตำรวจและ ดร. อมร วาณิชวิวัฒน์ ซึ่งเป็นนักอาชญาวิทยาอยู่ที่จุฬาลงกรณ์มหาวิทยาลัย เขายังกล่าวอีกว่าเขาไม่ได้รู้สึกถึงจำนวนอาชญากรรมที่เพิ่มขึ้นตั้งแต่มีรัฐประหาร และกล่าวถึงการเพิ่มขึ้น 60% ซึ่งรายงานโดยไทมส์ว่า "ผมไม่คิดว่าจะเป็นแบบนั้น มันเป็นไปไม่ได้" สถิติของอาชญากรรมจากสำนักงานตำรวจแห่งชาติแสดงให้เห็นถึงการเพิ่มขึ้นอย่างไร้นัยสำคัญจำนวน 1.9% ในช่วงเวลาเดียวกัน โดยมีการรายงานอาชญากรรมเพิ่มขึ้น 920 ครั้ง หลังจากที่ได้มีการลดลงอย่างต่อเนื่องตั้งแต่ พ.ศ. 2552 นอกจากความพยายามที่จะป้องกันอาชญากรรมของสำนักงานตำรวจแห่งชาติแล้ว ในประเทศไทยยังมีบริษัทรักษาความปลอดภัยประมาณ 3,000-4,000 บริษัท และมีพนักงานรักษาความปลอดภัยระหว่าง 400,000 ถึง 500,000 คน ทั่วประเทศสถานที่ สถานที่. อาชญากรรมจำนวนมากในประเทศไทยเกิดขึ้นในเมืองซึ่งเป็นที่ที่นักท่องเที่ยวรวมตัวกันเป็นเป้า อีกทั้งยังเป็นที่ซึ่งการค้าประเวณีและการค้ามนุษย์เกิดขึ้น แหล่งมั่วสุมยาเสพติดหลัก ๆ นั้นอยู่ในพื้นที่ของกรุงเทพมหานคร จังหวัดภูเก็ต และเมืองพัทยา และไม่ได้จำกัดอยู่ในเขตเหล่านี้เท่านั้น การลักลอบนำเข้ายาส่วนใหญ่มาจากทางเหนือของประเทศไทยผ่านทางสามเหลี่ยมทองคำ รวมไปถึงจากพื้นที่ซึ่งควบคุมโดยกบฏซึ่งถูกแบ่งในเขตของประเทศพม่า โดยเฉพาะรัฐฉาน ช่องทางเข้าออกระหว่างประเทศของประเทศไทย เช่น เทศบาลนครแหลมฉบัง ใกล้เมืองพัทยา และท่าอากาศยานสุวรรณภูมิ ได้พบชาวแอฟริกา และกลุ่มอดีตเครือรัฐเอกราช และกลุ่มนานาชาติ มีส่วนร่วมในการซื้อขายเหล่านี้อาชญากรรมแบ่งตามประเภทยาเสพติดและการซื้อขายยาเสพติด อาชญากรรมแบ่งตามประเภท. ยาเสพติดและการซื้อขายยาเสพติด. ปัญหาเกี่ยวกับยาเสพติดและความรุนแรงที่เกี่ยวข้องในประเทศไทยมีปริมาณมากขึ้น ยาเสพติดมีตั้งแต่แบบพื้นบ้านอย่างกระท่อม ไปจนถึงยาบ้า ฝิ่นจากประเทศพม่า และยาสมุนไพรท้องถิ่น ตั้งแต่ประมาณพ.ศ. 2548 มีการเพิ่มขึ้นของงานเลี้ยงสังสรรค์ยาเสพติดในเวลากลางคืนและความรุนแรกจากผู้ใช้ ก่อนหน้านี้มีความพยายามที่จะควบคุมการขายยาเสพติดโดยการประกาศสงครามยาเสพติดพ.ศ. 2546 ซึ่งทักษิณ ชินวัตรทำการตั้งข้อกล่าวหาแก่ผู้ขายยา ในพ.ศ. 2555 มีการคาดการณ์ว่ามีผู้ติดยาเมตแอมฟีตามีนประมาณ 1.2 ล้านคน โดยตัวเลขจริงอาจสูงกว่านี้ นอกจากนี้เมตแอมฟีตามีนยังถูกใช้เป็นวงกว้างกับสัตว์ เช่น ชะนี ลอริส และช้าง โดยการบังคับให้กินเข้าไปเพื่อให้ทำงานนานได้ขึ้น อยู่นิ่งๆ ให้คนจับ และสร้างความบันเทิงให้นักท่องเที่ยว ในเดือนพฤษภาคม พ.ศ. 2555 พบว่าซูโดอีเฟดรีนตามกฎหมายเกือบ 50 ล้านเม็ดถูกขโมยจากโรงพยาบาลในประเทศไทย และอีกสองพันล้านเม็ดถูกลักลอบนำเข้ามาจาก ไต้หวัน และเกาหลีใต้ โดยมีการปลอมแปลงเอกสารซึ่งชี้ว่าสองบริษัทไทยได้นำเข้ามากว่าแปดพันล้านมากเม็ด พวกเขารายงานการขนส่งของยาว่าเป็นเครื่องใช้ไฟฟ้าหรือชิ้นส่วนรถยนต์ ประเทศไทยโต้ตอบโดยการเฝ้าดูการขายและการกระจายของซูโดอีเฟดรีนอย่างใกล้ชิด แม้การมอมยานักท่องเที่ยวและคนถ้องถิ่นโดยผู้ค้าบริการทางเพศจะพบได้ยาก แต่ไม่ได้เป็นเรื่องใหม่ ส่วนใหญ่แล้วสิ่งเหล่านี้เกิดในสถานที่ท่องเที่ยวใหญ่ๆ เช่น พัทยาหรือภูเก็ต องค์การสหประชาชาติรายงานสถานการณ์ในประเทศไทยว่า "ผู้ต้องหาส่วนใหญ่ในคุกของประเทศไทยเป็นนักค้ายาและผู้ใช้ยาระดับล่าง ด้วยความที่มีโอกาสถูกจับได้มากกว่า แทนที่จะเป็นผู้ค้าขายขนาดใหญ่และอาชญากรที่มีการจัดการอย่างดี"การทารุณกรรมสัตว์ การทารุณกรรมสัตว์. การทารุณกรรมสัตว์พบได้ทั่วไปในประเทศไทย รวมไปถึงการทรมานช้างเพื่อการท่องเที่ยว การสังหารช้างเพื่องา หรือการลักลอบนำเข้ามาจากประเทศพม่า การหาประโยชน์จากช้างในเมือง และการค้าขายชิ้นส่วนของสัตว์การข่มขืน การข่มขืน. ในพ.ศ. 2556 ทุกๆ วัน มีผู้หญิงประมาณ 87 รายเข้าแจ้งความว่าถูกข่มขืนหรือขอคำแนะนำหลังถูกข่มขืน ตำรวจปฏิเสธที่จะรับคำแจ้งความโดยให้เหตุผล เช่น "ความไม่สงบทางการเมือง" เหยื่อที่เด็กที่สุดมีอายุเพียง 1 ปี 9 เดือน และแก่ที่สุดมีอายุถึง 85 ปี ส่วนผู้กระทำความผิดมีอายุตั้งแต่ 10 ขวบซึ่งมีส่วนร่วมในการรุมข่มขืน และชายอายุ 85 ปีที่ลวนลามเด็กสาวการหลอกลวง การหลอกลวง. สถานที่ท่องเที่ยวในประเทศไทยล้วนมีชื่อเสียงด้านกลลวงและการหลอกซื้อของ โดยที่ได้รับความนิยมมากได้แก่ ตัวแทนการท่องเที่ยวปลอม และ กลลวง (กลซื้อขายหุ้นปลอม) เป็นอาชญากรรมเสื้อคอปกขาวที่โด่งดังที่สุดในประเทศไทย ผู้คนไร้สัญชาติตกเป็นเป้าหมายของสิทธิในการทำงานปลอมจากสหประชาชาติ หลังการหายไปของมาเลเซียแอร์ไลน์ เที่ยวบินที่ 370 การปลอมแปลงหนังสือเดินทางและการปลอมแปลงตัวตนได้รับความสนใจจากสหรัฐอเมริกา ในเดือนสิงหาคม พ.ศ. 2556 วีซ่าที่ถูกขโมยมาถึง 259 อันหายไปจากสถานกงสุลไทยในประเทศมาเลเซีย โดยถูกนำไปใช้เพื่อข้ามชายแดนไทยอย่างผิดกฎหมาย ชาวอิหร่าน 35 คน ชาวคาเมรูน 1 คน ชาวไนจีเรีย 20 คน ชาวปากีสถาน 4 คน ชาวอินเดีย 4 คน และชาวเอเชียอื่นๆ ทำการข้ามชายแดนแล้วการค้ามนุษย์และการค้าประเวณี การค้ามนุษย์และการค้าประเวณี. ในพ.ศ. 2556 กระทรวงการต่างประเทศสหรัฐอเมริกาบัญญัติว่าประเทศไทยอยู่ในอันดับต่ำที่สุดของการค้ามนุษย์ในรายงานบุคคล รายงานพ.ศ. 2556 กล่าวว่าตำรวจไทยและเจ้าหน้าที่ตรวจคนเข้าเมือง "รีดไถเงินหรือกขอมีเพศสัมพันธ์" กับนักโทษ หรือ "ขายผู้อพยพชาวพม่าที่ไม่สามารถจ่ายเงินให้นายหน้าค้ามนุษย์หรือนายหน้าค้าประเวณีได้" เจ้าหน้าที่จากองค์การแรงงานระหว่างประเทศ (ILO) กล่าวว่า รัฐบาลไทยเป็นรัฐบาลเดียวที่โหวดเพื่อต่อต้านข้อตกลงแรงงานบังคับของสหประชาชาติในการประชุมประจำปีซึ่งจัดขึ้นเมื่อเดือนมิถุนายน พ.ศ. 2557 เพื่อเป็นการตอบโต้ ร้านค้าปลีกอย่างวอลมาร์ตและคอสท์โก้ ในสหรัฐอเมริกาเลิกรับอาหารทะเลจากเครือเจริญโภคภัณฑ์เพราะ "เป็นเจ้าของ จัดการ หรือซื้อผลิตผลจากเรือประมงที่มีการใช้ทาส" ต่อมาในวันที่ 15 มิถุนายน พ.ศ. 2557 รัฐบาลไทยตกอยู่ภายใต้สภาวะกดดัน และกล่าวถึงความต้องการเพิกถอนโหวด ILO ที่เคยออกความเห็นไปความรุนแรงในครอบครัว ความรุนแรงในครอบครัว. ความรุนแรงต่อสตรีมีจำนวนมากขึ้นในประเทศไทย ระหว่างพ.ศ. 2550 ถึง 2555 ผู้เคราะห์ร้ายประมาณ 27,000 คน ถูกนำตัวส่งโรงพยาบาล ในพ.ศ. 2549 กระทรวงสาธารณสุขรายงานว่ามีคดีเกี่ยวกับต่อเด็กและสตรีถึง 13,550 คดีพลวัตของอาชญากรรมความรุนแรงในโรงเรียนและการกระทำผิดของเด็กและเยาวชน พลวัตของอาชญากรรม. ความรุนแรงในโรงเรียนและการกระทำผิดของเด็กและเยาวชน. เป็นเวลาหลายปีที่กลุ่มนักศึกษาจากวิทยาลัยเทคนิคปะทะและยิงกันตามแยกต่างๆ ในกรุงเทพมหานครและที่อื่นๆ คดีที่โด่งดังได้แก่ การยิงกันที่เริ่มจากการแข่งเต้นเพลงคังนัมสไตล์ นักเรียนคนหนึ่งจากโรงเรียนเทคนิคกล่าวว่า "ปืนเป็นเหมือนสิ่งที่ต้องนำติดตัวไปโรงเรียน พวกเราอาจใช้ปืนในการป้องกันตัวเองจากรุ่นพี่ที่ชอบใช้ความรุนแรง ส่วนข้างนอกโรงเรียน พวกเรามีโรงเรียนคู่แข่ง..." การกระทำความผิดอาญาโดยเยาวชนจากพ.ศ. 2546 ถึง 2550 เพิ่มขึ้นอย่างรวดเร็วกว่า 70% ทั้งหญิงและชายต่างมีการเพิ่มข้นที่สูง แม้ประเทศจะมีการพัฒนาทางด้านเศรษฐกิจโครงสร้างพื้นฐานของเรือนจำและคอร์รัปชัน โครงสร้างพื้นฐานของเรือนจำและคอร์รัปชัน. ประเทศไทยมีจำนวนเรือนจำที่ไม่เพียงพอต่อความต้องการ และยังขาดแรงผลักดันทางการเมืองที่จะต่อสู้กับปัญหาอาชญากรรม ในเรือนจำกลางระยองที่ถูกออกแบบให้คุมนักโทษ 3,000 คน กลับมีนักโทษอาศัยอยู่ถึง 6,000 คน มีการใช้กล่องเพื่อขนวัตถุจากนอกเรือนจำข้ามกำแพงเข้าสู้เรือนจำ พัสดุถึงนักโทษมีวัตถุ เช่น โทรศัพท์มือถือซึ่งมักใช้ติดต่อและวางแผนก่ออาชญากรรมนอกเรือนจำ สถานการณ์นี้ไม่ได้เกิดขึ้นในเรือนจำกลางระยองเท่านั้น แต่เกิดขึ้นทั่วไปในประเทศไทย คอร์รัปชันของเจ้าหน้าที่ในเรือนจำเป็นอีกประเด็นหนึ่งที่เป็นปัญหาในการจัดการกับอาชญากรรม ในคดีหนึ่ง พยาบาลในเรือนจำถูกจับเนื่องจากค้ายาเสพติด หลังการล่อซื้อพบว่าพัศดีเรือนจำกว่า 28 คนลักลอบขนยาเสพติด รัฐบาลไทยตอบโต้ด้วยการติดตั้งตัวตัดสัญญาณโทรศัพท์มือถือ ทว่าเครื่องมือเหล่านี้ถูกพิสูจว่าไม่ได้ผล ด้วยความที่รอยแตกในกำแพงถูกใช้เป็นที่เก็บโทรศัพท์ซึ่งเครื่องตัดสัญญาณไม่สามารถเข้าถึง ความพยายามอื่นได้แก่ เครื่องสแกนเอกซเรย์ และการติดตั้งกล้องวงจรปิด และมีการวางแผนจัดทำเรือนจำแบบใหม่ที่มีความเข้มงวดพระสงฆ์ พระสงฆ์. อาชญากรรมซึมซับเข้าสู่ทุกองค์ประกอบในประเทศไทย รวมไปถึงสถาบันพุทธศาสนา การเป็นพระภิกษุสงฆ์สามารถปกปิดองค์กรอาชญากรรมได้เป็นอย่างดี ในปีที่ผ่านมี มีหลายคดีที่พระสงฆ์รวมไปถึงพระภิกษุสงฆ์อาวุโสถูกจับเพราะเกี่ยวข้องกับการครอบครองเมตแอมฟีตามีน การขายยาเสพติด การค้าประเวณี สื่อลามก และอาวุธปืน ในคดีหนึ่ง พระภิกษุสงฆ์สองรูปพยายามทิ้งยาบ้าที่ด่านตำรวจ อีกคดีหนึ่งเกี่ยวกับพระภิกษุสงฆ์อาวุโสที่กล่าวว่าต้องการเงินเพื่อ "บำรุงรักษาวัด" ทว่ากลับนำเงินไปซื้อยาเสพติดและบริการทางเพศ รายงานการฆาตกรรมโดยนักบวชมีการเพิ่มขึ้นเรื่อยๆ โดยมีคดีหนึ่งที่พระภิกษุสงฆ์ชาวไทยฆ่ากันเองในสหรัฐอเมริกา นอกจากนี้ การคุกคามทางเพศโดยพระไทยเกิดขึ้นทั่วไป และเริ่มได้รับความสนใจจากสื่อ นอกจากนี้ยังมีการข่มขืนสามเณรในวัด และแม่ชี รวมไปถึงฆราวาสหญิงการตายของชาวต่างชาติ การตายของชาวต่างชาติ. ชาวตะวันตกที่มีชื่อเสียงหลายคนเสียชีวิตในโรงแรมที่กรุงเทพมหานคร รวมไปถึงนักแสดงฮอลลีวูดอย่างเดวิด คาร์ราดีน กรรมการบริษัททาทา มอเตอร์สที่ชื่อว่าคาร์ล สลิม (ชาวอังกฤษ) และนักธุริกิจชาวอเมริกันอย่าง เดวิด มิลเลอร์ และ ฮานนาห์ วิทเธอร์ริดจ์ นักท่องเที่ยวคู่รักชาวอังกฤษถูกฆาตกรรมบนเกาะเต่าในพ.ศ. 2557 ในเดือนธันวาคม พ.ศ. 2558 ผู้ต้องสงสัยถูกตัดสินว่าผิดจริง และถูกประหารชีวิตโดยการฉีดยา นักท่องเที่ยวชาวอังกฤษที่เคยถูกฆาตกรรมได้แก่ (ถูกพบว่าเสียชีวิตในโรงแรมที่กรุงเทพมหานคร) และอีกคดีหนึ่งที่นักท่องเที่ยว คริสตี้ โจนส์ ถูกข่มขืนและฆาตกรรมในจังหวัดเชียงใหม่ ใน พ.ศ. 2556 ผู้อยู่อาศัยชาวอเมริกันถูกฟันจนเสียชีวิตด้วยดาบโดยคนขับแท็กซี่ การฆาตกรรมเกิดขึ้นบ่อยครั้งจนมีนักเขียนคนหนึ่งเขียนหนังสือที่ชื่อว่า ทำอย่างไรจึงจะไม่ถูกฆาตกรรมในประเทศไทย ผู้เขียนกล่าวถึงคดีการฆาตกรรมชาวอเมริกันที่ชื่อว่า ทรอย พิลคิงตัน รวมถึงบันทึกเกี่ยวกับอันตรายของคนขับแท็กซี่และรถสาธารณะ หลายครั้งที่การตายมีสาเหตุที่ไม่ชัดเจน ทว่าประเทศไทยยังคงเป็นประเทศที่ได้รับความนิยมในการท่องเที่ยว ศพของสาวชาวอังกฤษ คริสติน่า แอนเนสลีถูกพบบนเกาะเต่า นักดนตรีในร้านอาหารที่ประเทศไทยแทงนักธุรกิจชาวอเมริกันจนเสียชีวิตต่อหน้าลูกชาย ขณะกำลังฉลองวันเกิดกับครอบครัว ตำรวจไทยจับตัวนักดนตรี 3 คนที่ก่ออาชญากรรมนี้ นอกจากนี้ชาวต่างชาติยังก่ออาชญากรรมกับชาวต่างชาติด้วยกันเองในประเทศไทย ตัวอย่างเช่น คดีของเวนดี้ อัลบาโน ผู้ต้องสงสัยหลักคือชายชาวอินเดียซึ่งหนีไปจากประเทศไทย รัฐบาลไทยทำงานร่วมกับประเทศอื่นเพื่อจัดการกับอาชญากรรมในทางต่างๆ เช่น มีข้อตกลงในการแลกเปลี่ยนนักโทษกับประเทศออสเตรเลีย</doc>
