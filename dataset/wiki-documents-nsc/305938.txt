<doc id="305938" url="https://th.wikipedia.org/wiki?curid=305938" title="สะพานแคล็พเพอร์">สะพานแคล็พเพอร์ สะพานแคล็พเพอร์ (, bridge#en ออกเสียง Clapper) เป็นสะพานแบบโบราณที่พบในบริเวณภูมิภาคที่เป็นมอร์ (moors) ของมณฑลเดวอน ในบริเวณ ดาร์ทมอร์ และ เอ็กซมอร์) และบริเวณตอนเหนือขึ้นไปของสหราชอาณาจักรที่รวมทั้งสโนโดเนีย และ แองเกิลซีย์ ตัวสะพานก่อสร้างด้วยหินแกรนิตแบนแผ่นใหญ่บนตอม่อที่ทำด้วยหิน สำหรับข้ามลำธาร หรือ ริมลำธารประวัติ ประวัติ. สะพานแคล็พเพอร์มักจะเป็นสะพานที่มีความเกี่ยวข้องกับสะพานในสมัยก่อนประวัติศาสตร์ ที่ส่วนใหญ่แล้วจะสร้างขึ้นในยุคกลาง และบางสะพานก็สร้างขึ้นหลายร้อยปีหลังจากนั้น สะพานแคล็พเพอร์มักจะสร้างในบริเวณของลำธารที่ตื้น (Ford) ที่เกวียนสามารถลุยข้ามได้ จากอุทยานแห่งชาติแห่งอังกฤษและเวลส์แห่งดาร์ทมอร์ คำว่า "clapper" แผลงมาจากภาษาแองโกล-แซ็กซอนว่า "cleaca" ที่แปลว่า "เชื่อมเกาะหิน" (bridging the stepping stones) พจนานุกรมภาษาอังกฤษ ฉบับออกซฟอร์ด ให้ที่มาว่ามาจากภาษาละตินยุคกลางของคำว่า "clapus" หรือ "claperius" ที่มีรากมาจากภาษากอลที่เดิมหมายถึง "กองหิน"ตัวอย่าง ตัวอย่าง. ตัวอย่างของสะพานแคล็พเพอร์ก็ได้แก่สะพานแคล็พเพอร์โพสต์บริดจ์ที่ตั้งอยู่ที่โพสต์บริดจ์, เดวอนในดาร์ทมอร์ แผ่นหินแต่ละก้อนที่ใช้มีความยาวกว่า 4 เมตร กว้าง 2 เมตร และแต่ละก้อนก็หนักกว่า 8 ตัน ซึ่งเป็นสะพานที่เกวียนเล่มเล็กๆ สามารถใช้ข้ามได้ สะพานนี้ได้รับการบันทึกเป็นลายลักษณ์อักษรเป็นครั้งแรกในปี ค.ศ. 1380 และกล่าวว่าเป็นสะพานที่สร้างขึ้นเพื่อช่วนในการขนส่งดีบุกบนหลังม้าไปยังเมืองทาวิสสต็อค, เดวอน ตัวอย่างอื่นก็ได้แก่สะพานทาร์สเต็พส์ข้ามแม่น้ำบาร์ลในเอ็กซมอร์ สะพานแคล็พเพอร์ที่มีขนาดใหญ่เช่นสะพานที่ดาร์ทมีท และ เบลเลเวอร์ถูกน้ำพัดพังไปแล้วระหว่างน้ำท่วม หรือถูกรื้อทิ้ง แม้ว่าสะพานแคล็พเพอร์มักจะเป็นคำที่ใช้กับสะพานที่สร้างในสหราชอาณาจักร และ สะพานแบบแคล็พเพอร์ก็มีสร้างกันโดยทั่วไปทั่วโลก เช่น Anping Bridge ในประเทศจีนที่มีความยาวถึง 2 กิโลเมตร</doc>
