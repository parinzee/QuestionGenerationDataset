<doc id="150100" url="https://th.wikipedia.org/wiki?curid=150100" title="ศรัณย์ สาครสิน">ศรัณย์ สาครสิน ศรัณย์ สาครสิน (ชื่อเล่น: เล็ก) หรือชื่อจริง สมนึก สาครสิน เกิดเมื่อวันศุกร์ที่ 25 เมษายน พ.ศ. 2518 อดีตนักแสดงชายชาวไทย เป็นคนจังหวัดนครสวรรค์ คุณพ่อเสียชีวิตตั้งแต่เขายังไม่เกิด ส่วนคุณแม่แต่งงานมีครอบครัวใหม่ ทำให้ต้องอยู่กับอาม่าเง็กซิม แซ่ลิ้ม ศรัณย์เข้าสู่วงการบันเทิงในปี พ.ศ. 2534 โดยการชักชวนของ พจน์ อานนท์ ในการถ่ายแบบลงนิตยสารวัยรุ่น ก่อนที่จะมีงานแสดงในภาพยนตร์เรื่อง สะแด่วแห้ว ก็เริ่มมีชื่อเสียง และได้แสดงหนังอีกหลายเรื่องไม่ว่าจะเป็น ตุ๊ต๊ะต๋อมแต๋ม สุภาพบุรุษตัว ต., ม.6/2 ห้องครูวารี, ม.6/2 ห้องครูวารี เทอม 2 ตอน 6 เดือนไม่ขาดเพื่อนสักวัน, มัจจุราชตามล่าข้าไม่สน, ตัวเก็งเต็งหนึ่ง, ก ข ค โรงเรียนนอก ทางด้านงานละคร มีผลงานอย่าง กุหลาบในเปลวไฟ, เพลงใบไม้ร่วง, ปูลม, กว่าจะถึงวันนั้น ฯลฯ จนกระทั่งงานแสดงเรื่องสุดท้ายกับละครเรื่อง คู่เขย-คู่ขวัญ ทางด้านชีวิตส่วนตัว ศรัณย์ได้คบกับแฟนสาวที่ชื่อ ลันดา โสภาพรรณ ซึ่งเป็นแอร์โฮสเตส เมื่อวันจันทร์ที่ 9 พฤศจิกายน พ.ศ. 2541 ศรัณย์ได้หายตัวไปจากบ้านพักอย่างลึกลับหลังจากไปให้ของขวัญวันเกิดกับแฟนสาว ก่อนที่ช่วงสายๆของวันถัดมา นายสมศักดิ์ หงส์อ่อน อายุ 35 ปี เรือหางยาวรับจ้าง ในแถวคลองลาดพร้าวพบศพศรัณย์ในลักษณะไม่ใส่เสื้อผ้า ใส่เพียงกางเกงวอร์มสีเทา จึงแจ้งตำรวจให้มาตรวจสอบ สภาพศพเบื้องต้นมีเลือดออกทางปากและจมูก ใบหน้ามีรอยเขียวช้ำและบวม ท้องบวม ร่างกายบวมและเริ่มอืด ซึ่งวันก่อนหน้านั้นมีคนมาแจ้งว่าศรัณย์ได้กระโดดลงน้ำดำเหม็นคลุ้งลึกกว่า 5 เมตรและจมหายไปผลงานภาพยนตร์ละคร</doc>
