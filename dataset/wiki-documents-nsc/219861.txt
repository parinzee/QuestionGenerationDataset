<doc id="219861" url="https://th.wikipedia.org/wiki?curid=219861" title="พรรคเทียนแห่งธรรม">พรรคเทียนแห่งธรรม พรรคเทียนแห่งธรรม (อักษรย่อ: ท.ห.ธ. ) จดทะเบียนจัดตั้ง เมื่อวันที่ 28 เมษายน พ.ศ. 2551 มีสำนักงานใหญ่ของพรรคตั้งอยู่ เลขที่ 1548 ถนนสุรนารายณ์ ตำบลในเมือง อำเภอเมือง จังหวัดนครราชสีมา โดยมี นายธนากร วีรกุลเดชทวี เป็นหัวหน้าพรรค และนางจันทิมา วีรกุลเดชทวี เป็นเลขาธิการพรรคประวัติ ประวัติ. พรรคเทียนแห่งธรรม จดทะเบียนในปี พ.ศ. 2551 โดยก่อนหน้านั้น นายสนธิ ลิ้มทองกุล แกนนำกลุ่มพันธมิตรประชาชนเพื่อประชาธิปไตย เปิดเผยว่ามูลนิธิยามเฝ้าแผ่นดินจะพัฒนาไปเป็น "พรรคเทียนแห่งธรรม" ซึ่งภายในกลุ่มผู้จัดการได้มีแนวคิดการตั้งพรรคการเมืองกันมานานแล้ว โดยดูเหมือนเป็นการพูดเล่น แต่กลับมีการเสนอชื่อพรรค, สัญลักษณ์พรรค, คำขวัญพรรค, และนโยบายพรรคอย่างเป็นการเป็นงาน และมีการตอบรับในบทความของหนังสือพิมพ์ผู้จัดการ ซึ่งนายสุริยะใส กตะศิลา ผู้ประสานงานกลุ่มพันธมิตรฯ ออกมายอมรับว่ามวลชนของกลุ่มพันธมิตรฯ เป็นผู้นำชื่อพรรคเทียนแห่งธรรม ไปจดไว้กับคณะกรรมการการเลือกตั้ง (กกต.) เพราะทางแกนนำเกรงว่าจะมีคนนำชื่อพรรคไปแอบอ้างเพื่อหาผลประโยชน์ โดยอีกพรรคหนึ่งที่มวลชนของกลุ่มพันธมิตรฯ ได้ไปจดทะเบียนไว้คือ พรรคประชาภิวัฒน์ ซึ่งกลุ่มพันธมิตรประชาชนเพื่อประชาธิปไตย ได้มีการจดทะเบียนตั้งพรรค คือ พรรคการเมืองใหม่คณะกรรมการบริหารพรรค คณะกรรมการบริหารพรรค. พรรคเทียนแห่งธรรม มีคณะกรรมการบริหาร จำนวน 9 คน ได้แก่1. นายธนากร วีรกุลเดชทวี หัวหน้าพรรค 2. นางศิริกุล รัตนจันทร์ รองหัวหน้าพรรค 3. นางแปลก ผ่องพันธุ์ รองหัวหน้าพรรค 4. นางจันทิมา วีระกุลเดชทวี เลขาธิการพรรค 5. นางทรัพย์ ผ่องพันธ์ รองเลขาธิการพรรค 6. นางเนียม รัตนจันทร์ เหรัญญิกพรรค 7. นางปวีณา รัตนจันทร์ โฆษกพรรค 8. นายล้อม ผ่องพันธุ์ นายทะเบียนสมาชิกพรรค 9. นางสาวส้มเช้า จักสาน กรรมการบริหารพรรค</doc>
