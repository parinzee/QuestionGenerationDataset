<doc id="194610" url="https://th.wikipedia.org/wiki?curid=194610" title="เมลามีนเรซิน">เมลามีนเรซิน เมลามีนเรซิน (Melamine resin) หรือ เมลามีนฟอมัลดีไฮด์ (melamine formaldehyde) หรือเรียกย่อว่า เมลามีน เป็นวัสดุพลาสติกทนความร้อนชนิดแข็ง เกิดจากปฏิกิริยาพอลิเมอไรเซชันระหว่างเมลามีนกับฟอร์มาลดีไฮด์ สามารถขึ้นรูปได้ภายใต้อุณหภูมิสูง เมลามีนเรซินเป็นพลาสติกที่นิยมใช้ผลิตเครื่องใช้ในครัว ทั้งช้อนส้อม ตะเกียบ หรือจานชาม ทั้งนี้เมลามีนเป็นองค์ประกอบหลักในการผลิตแผ่นฟอร์ไมกา, แผ่นไม้เมลามีนปูพื้น, กระดานไวท์บอร์ด รวมไปถึงการใช้เป็นวัสดุเคลือบผิวหน้าพาติเคิลบอร์ดที่ใช้ในอุตสาหกรรมเฟอร์นิเจอร์ การใช้เมลามีนเรซินอีกรูปแบบหนึ่งคือ เมลามีนโฟม มักใช้ในการบุฝ้าและทำเป็นฉนวนกันเสียง และได้นำมาประยุกต์ใช้เป็นตัวดูดซับฝุ่นและสิ่งสกปรกในการทำความสะอาดอาคาร อย่างไรก็ตามเครื่องครัวเมลามีน อาจทำให้เสียรูปทรงได้ วัสดุเมลามีนนี้ไม่สามารถรีไซเคิลได้ และควรใช้งานภาชนะเมลามีนที่อุณหภูมิไม่เกิน 60 องศาเซลเซียส เนื่องจากข้อมูลของทางสำนักงานคณะกรรมการคุ้มครองผู้บริโภค (สคบ.) ได้ระบุว่า เมลามีนไม่ใช่ภาชนะที่ปลอดภัยในการใช้กับเตาอบไมโครเวฟ เนื่องจากเมลามีนนั้นดูดซับคลื่นไมโครเวฟและสะสมความความร้อนในตัวเอง ทำให้ผู้ใช้ได้รับอันตรายจากสารฟอร์มาลดีไฮด์ซึ่งเป็นสารก่อมะเร็งในระบบทางเดินหายใจ</doc>
