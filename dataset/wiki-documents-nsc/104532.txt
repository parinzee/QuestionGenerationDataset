<doc id="104532" url="https://th.wikipedia.org/wiki?curid=104532" title="จินน์">จินน์ ZGMF-1017 จินน์ ( ; ) เป็นโมบิลสูทซึ่งมีบทบาทในโมบิลสูทกันดั้มซี้ด ได้รับการออกแบบโดยคุนิโอะ โอคาวาระบทบาทในเรื่อง บทบาทในเรื่อง. จินน์เป็นโมบิลสูทรุ่นผลิตจำนวนมากรุ่นแรกของซาฟท์ บทบาทและลักษณะของจินน์จะใกล้เคียงกับซาคุทูว์ในโมบิลสูทกันดั้ม ซึ่งจินน์ตัวแรกที่มีบทบาทสำคัญคือจินน์ที่มิเกล ไอแมนใช้ที่เฮลิโอโพลิสและถูก GAT-X105 สไตรค์ของคิระ ยามาโตะทำลาย จินน์สามารถติดตั้งอาวุธได้หลายรูปแบบและนอกจากจินน์ที่ได้รับการพัฒนาโดยซาฟท์อย่างเป็นทางการแล้วยังมีจินน์ที่ได้รับการดัดแปลงโดยนักบินเองหลายรุ่น เมื่อเทียบกับโมบิลอาเมอร์ โมเบียสที่กลุ่มพันธมิตรโลกใช้งานแล้ว จินน์มีพลังในการต่อสู้สูงกว่าถึงห้าเท่า รูปแบบอาวุธที่จินน์ใช้สามารถแยกได้เป็นสามแบบ คือแบบมาตรฐานซึ่งใช้ปืนกลจู่โจมและดาบเป็นอาวุธหลัก แบบติดตั้งอาวุธหนักซึ่งใช้ปืนใหญ่"แคตตัส"และติดมิสไซล์ลันเชอร์ไว้ที่ขา และแบบที่ใช้ปืนอนุภาค "บาลุส"ซึ่งมีอานุภาพสูงและสามารถใช้ทำลายยานรบได้ แต่ก็เป็นรูปแบบที่มีความคล่องแคล่วต่ำสุดเช่นกัน ในกองทัพกลุ่มพันธมิตรโลกเองมีจินน์ของฌอน แครี่ ซึ่งเป็นโคออดิเนเตอร์ที่ทำงานให้พันธมิตรโลก จินน์เครื่องนี้ทาสีขาวเพื่อให้แตกต่างจากจินน์ทั่วๆไปรูปแบบอื่นๆรูปแบบอื่นๆ. - YMF-01B โปรโตจินน์ ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชัน ออกแบบโดยคุนิโอะ โอคาวาระ เป็นจินน์รุ่นต้นแบบที่ได้รับการผลิตพร้อมกับการตั้งกองทหารของซาฟท์ ในภายหลังถูกใช้เป็นเครื่องสำหรับใช้ฝึกนักบิน - TMF/S-3 จินน์โอเคอร์ ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชันแต่ได้ปรากฏตัวในภาคอะนิเมะเช่นกัน ออกแบบโดยคุนิโอะ โอคาวาระ ชื่อ OCHER เป็นตัวย่อมาจาก Operation Commando Hard Environment Reinforced เป็นจินน์รุ่นที่ออกแบบสำหรับใช้งานในทะเลทรายโดยเสริมอุปกรณ์ป้องกันทรายไว้ตามส่วนต่างๆ แบ็คแพ็คปีกท่อขับดันด้านหลังถูกถอดออกแต่ติดแบตเตอรีเสริมและเครื่องยนต์ก๊าซธรรมชาติเพื่อเพิ่มระยะเวลาที่ปฏิบัติการได้ - UWMF/S-1 จินน์วอส์ป ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชันแต่ได้ปรากฏตัวในภาคอะนิเมะเช่นกัน ออกแบบโดยคุนิโอะ โอคาวาระ ชื่อ WASP เป็นตัวย่อมาจาก Water Adapted Search and Patrol เป็นจินน์ที่ได้รับการดัดแปลงสำหรับใช้งานแบบสะเทินน้ำสะเทินบกในบริเวณที่น้ำลึกไม่เกินร้อยเมตร ส่วนหัวติดตั้งไฟฉายและสามารถติดระบบโซนาร์ได้ ในภาคโมบิลสูทกันดั้มซี้ดเดสทินีจะมีจินน์วอส์ปรุ่นปรับปรุงซึ่งลักษณะภายนอกไม่มีข้อแตกต่างจากรุ่นแรก - YF-3A จินน์เฟมุส ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชัน ออกแบบโดย BEE-CRAFT ชื่อ FEMWS เป็นตัวย่อมาจาก Fighter Experiment Maneuver in Water & Surface เป็นรุ่นต้นแบบของ UMF-4A กูน จึงมีอีกชื่อว่า โปรโตกูน - ZGMF-1017 จินน์รุ่นใช้ในงานพิธี ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชัน ออกแบบโดยคุนิโอะ โอคาวาระ ไม่ได้ใช้ในการต่อสู้แต่ได้รับการประดับให้ดูสวยงามเพื่อใช้ในการเดินสวนสนาม - ZGMF-1017AS จินน์แอสซอล์ท ปรากฏตัวในมังงะ กันดั้มซี้ดเดสทินีแอสเทรย์ ติดตั้งเกราะแอสซอล์ทเชราด์เพื่อเพิ่มความสามารถในการต่อสู้ ซึ่งเกราะนี้จะติดตั้งอาวุธเสริมไว้เป็นปืนกลแก็ตลิ่ง, เกรเน็ดลันเชอร์และมิสไซล์ เกราะแอสซอล์ทเชราด์นี้สามารถปลดทิ้งได้ ในเรื่องนั้นจินน์แอสซอล์ทเป็นของทหารรับจ้าง ไคท์ มาดิแกน- ZGMF-1017M จินน์ไฮมานิวเวอร์ ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชัน ออกแบบโดย BEE-CRAFT เป็นจินน์ที่ได้รับการปรับปรุงสมรรถนะสำหรับต่อสู้ในอวกาศให้สูงกว่าเดิม โดยใช้ท่อขับดันหลักซึ่งเป็นต้นแบบของ เมเทีย และปรับปรุงโครงสร้างให้แข็งแกร่งขึ้นเพื่อให้ทนอัตราเร่งที่เพิ่มขึ้นได้ อาวุธของจินน์ไฮมานิวเวอร์ประกอบด้วยดาบและปืนกลเจาะเกราะ 27 มม.ซึ่งติดตั้งดาบปลายปืนเอาไว้ จินน์ไฮมานิวเวอร์เป็นโมบิลสูทที่ได้รับความนิยมในเหล่านักบินของซาฟท์อย่างมากและยังมีการใช้งานแม้จะมี ZGMF-600 เกซ ซึ่งใช้เทคโนโลยีระดับสูงกว่าออกมาแล้ว นักบินของไฮมานิวเวอร์ที่มีชื่อเสียงก็คือ "ด็อกเตอร์" มิคาอิล โคสท์- ZGMF-1017M2 จินน์ไฮมานิวเวอร์รุ่นที่สอง ปรากฏตัวในโมบิลสูทกันดั้มซี้ดเดสทินี เป็นรุ่นที่พัฒนาต่อมาจากจินน์ไฮมานิวเวอร์ โดยเปลี่ยนท่อขับดันหลักให้มีกำลังมากกว่าเดิมและใช้ปืนบีมคาไบน์แทนปืนกล จินน์ไฮมานิวเวอร์รุ่นที่สองเป็นโมบิลสูทซึ่งกลุ่มก่อการร้ายที่ทิ้งซากของยูเนียสเซเวนใช้งานและสามารถต่อสู้กับ ZGMF-601R เกซ R ซึ่งเป็นโมบิลสูทที่ซาฟท์พัฒนาขึ้นในภายหลังได้ - ZGMF-LRR704B จินน์รุ่นสอดแนมระยะไกล ปรากฏตัวในโมบิลสูทกันดั้มซี้ด ออกแบบโดยคุนิโอะ โอคาวาระ เป็นจินน์ที่ดัดแปลงสำหรับภารกิจสอดแนมและค้นหาในอวกาศโดยเพิ่มประสิทธิภาพของระบบเซนเซอร์และมีขอบเขตในการปฏิบัติการที่กว้าง ใช้สไนเปอร์ไรเฟิลเป็นอาวุธ - ZGMF/TAR-X1 จินน์รุ่นสอดแนมภาคอากาศ ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชัน ออกแบบโดยคุนิโอะ โอคาวาระ จินน์รุ่นสอดแนมภาคอากาศสามารถบินกลางอากาศได้และมีหมวกสำหรับลดแรงต้านของกาศเหมือน AMF-101 ดินน์ ใช้อนุภาคมิราจคอลลอยด์ที่ซาฟท์ศึกษามาจาก GAT-X207 บลิทซ์กันดั้มในการพรางตัวแต่ไม่สามารถพรางตัวขณะบินอยู่ได้ มีบีมไรเฟิลจู่โจมที่ติดตั้งลิ่มโลหะเป็นอาวุธรุ่นปรับแต่งตามนักบินรุ่นปรับแต่งตามนักบิน. - ZGMF-1017 จินน์ก่อการร้าย ปรากฏตัวในกันดั้มซี้ด C.E.73 สตาร์เกเซอร์ ออกแบบโดยคุนิโอะ โอคาวาระ เป็นจินน์ที่กลุ่มก่อการร้ายดัดแปลงโดยติดตั้งไฟฉายไว้สำหรับใช้ในการต่อสู้ยามค่ำคืน - ZGMF-1017 จินน์เครื่องเฉพาะไก มุราคุโมะ ปรากฏตัวในมังงะ โมบิลสูทกันดั้มซี้ดแอสเทรย์ ออกแบบโดยโยชิฮิโกะ มาชิดะ เป็นจินน์ประจำตัวของไก มุราคุโมะ หัวหน้าทหารรับจ้างกลุ่มเซอร์เพนท์เทล มีจุดเด่นที่ถังเชื้อเพลิงขนาดใหญ่ด้านหลังและเซนเซอร์แบบโมโนอายเสริมที่ด้านบนของหัว ใช้มีด"อาเมอร์ชไนเดอร์"และปืนใหญ่"แคตตัส"เป็นอาวุธ ในการต่อสู้กับมิเกล ไอน์แมน ไกได้สละเครื่องแล้วบังคับให้พุ่งชนฐานเสบียงของซาฟท์จนระเบิด - ZGMF-1017 จินน์เครื่องเฉพาะมิเกล ไอน์แมน ปรากฏตัวในดีไซน์ต้นฉบับ กันดั้มซี้ดโมบิลสูทวาริเอชัน ออกแบบโดยคุนิโอะ โอคาวาระ เป็นจินน์เครื่องสีส้มประจำตัวของมิเกล ไอน์แมน ผู้มีฉายาว่า กระสุนเวทมนตร์แห่งอัสดร จินน์เครื่องนี้มีความเร็วสูงกว่าจินน์ทั่วๆไป 20% เนื่องจากได้รับความเสียหายอย่างหนักในการต่อสู้กับไก มุราคุโมะ มิเกลจึงต้องใช้จินน์รุ่นปกติในการต่อสู้ที่เฮลิโอโพลิสและถูกคิระ ยามาโตะฆ่าตาย - ZGMF-1017 จินน์เครื่องเฉพาะเวย์อา ปรากฏตัวในนิยายประกอบภาพถ่าย กันดั้มซี้ดแอสเทรย์ B - ZGMF-1017 จินน์เครื่องเฉพาะอีไลจาห์ คีล ปรากฏตัวในมังงะ โมบิลสูทกันดั้มซี้ดแอสเทรย์ เป็นจินน์เครื่องสีน้ำเงินประจำตัวของอีไลจาห์ คีล ทหารรับจ้างกลุ่มเซอร์เพนท์เทล ครีบที่หัวเป็นใบมีด "บัสเตอร์ซอร์ด" ที่สามารถใช้เป็นอาวุธได้ หลังจากที่กู๊ด เวย์อาซึ่งเป็นเพื่อนเก่าเสียชีวิต อีไลจาห์จึงใช้ชิ้นส่วนจากจินน์สีแดงของเวย์อามาซ่อมจินน์ของตัวเองทำให้มีสมรรถนะสูงกว่าเดิม ในเนื้อเรื่องของ กันดั้มซี้ดเดสทินีแอสเทรย์ ฉบับนิยายภาพ จินน์ของอีไลห์จาได้รับความเสียหายอย่างหนักจากการช่วยไคท์ มาดิแกนจนไม่สามารถซ่อมแซมได้ - ZGMF-1017 จินน์เครื่องเฉพาะอุน โน ปรากฏตัวในมังงะ กันดั้มซี้ดแอสเทรย์ R ออกแบบโดยยาสุนาริ โทดะ - ZGMF-1017 จินน์เครื่องเฉพาะแอนส์ตัน ปรากฏตัวในมังงะ กันดั้มซี้ดแอสเทรย์ R - ZGMF-1017 จินน์รุ่นปรับแต่งการขับเคลื่อนสูง "เทมเพสเตอร์" ปรากฏตัวในมังงะ กันดั้มซี้ดแอสเทรย์ R - ZGMF-1017 จินน์รุ่นปรับแต่งอาวุธหนัก "ฟุเอโก" ปรากฏตัวในมังงะ กันดั้มซี้ดแอสเทรย์ R - ZGMF-1017 เวิร์คจินน์ ปรากฏตัวในมังงะ กันดั้มซี้ดแอสเทรย์ ออกแบบโดยโคอิจิ โทคิตะ เป็นจินน์สำหรับใช้ทำงาน มีรอกติดไว้ที่เอวและมือซ้ายจะเป็นแบบสามนิ้ว</doc>
