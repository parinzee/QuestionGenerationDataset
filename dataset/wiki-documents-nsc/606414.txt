<doc id="606414" url="https://th.wikipedia.org/wiki?curid=606414" title="ออสโซบูโก">ออสโซบูโก ออสโซบูโก (, ) เป็นอาหารอิตาลีที่มีต้นกำเนิดในเมืองมิลาน ปรุงจากเนื้อวัวส่วนน่องหรือเนื้อน่องลายตัดตามขวาง นำมาคลุกแป้งแล้วทอดให้พอสุก จากนั้นนำไปอบพร้อมน้ำซุปที่ทำจากหอมหัวใหญ่ แคร์รอต ใบไทม์ กระเทียม โรสแมรี มะเขือเทศ และไวน์แดง กินกับรีซอตโต ชนิด Risotto alla milanese ออสโซบูโกมีสองแบบ แบบสมัยใหม่ใส่มะเขือเทศ แต่แบบดั้งเดิมไม่ใส่ แบบที่เก่ากว่า เรียก ossobuco in bianco จะแต่งกลิ่นด้วยอบเชย ใบเบย์ แบบสมัยใหม่เป็นที่นิยมที่สุด ออสโซบูโกเป็นภาษาอิตาลี แปลว่ากระดูกที่มีช่อง (osso กระดูก, buco ช่อง) ซึ่งเป็นการอ้างถึงรูปร่างของน่องวัวเมื่อตัดตามขวาง</doc>
