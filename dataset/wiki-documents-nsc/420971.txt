<doc id="420971" url="https://th.wikipedia.org/wiki?curid=420971" title="มาดากัสการ์ คาร์ทซ์">มาดากัสการ์ คาร์ทซ์ มาดากัสการ์ คาร์ทซ์ () เป็นเกมแข่งรถที่อิงมาจากแอนิเมชันซีรีส์มาดากัสการ์ ของดรีมเวิร์กสแอนิเมชัน เกมนี้ได้รับการเปิดตัวในวันที่ 27 ตุลาคม ค.ศ. 2009 และเป็นเกมชุดที่สองที่แยกเนื้อหาออกจากซีรีส์ เกมใช้ระบบวีวีลควบคุม และมีส่วนครอบเสริมรูปแบบการเล่น รูปแบบการเล่น. เกมดังกล่าวมีลักษณะเป็นเกมแข่งรถโกคาร์ทแบบพื้นฐาน ผู้เล่นสามารถทำการกระโดด, ม้วน หรือพลิกได้ เกมนี้มีหลายฉากที่แตกต่างไปจากที่ปรากฏอยู่ในแอนิเมชัน ตัวละครที่สามารถควบคุมได้ ประกอบด้วย อเล็กซ์, มาร์ตี้, เมลแมน, คิงจูเลียน, เมสันและฟิล หรือเพนกวินอื่นอีกสี่ตัวก็ได้ คันควบคุม มาดากัสการ์ คาร์ทซ์ วีล ได้ใช้รวมเข้ากับระบบ วี โดยวีลนี้มีออปชันให้เลือกใช้ ซึ่งจะแตกต่างจาก วีวีล ที่มีอยู่ใน มาริโอคาร์ท วี ตัวละครที่สามารถควบคุมได้ ประกอบด้วย สิงโตอเล็กซ์, ม้าลายมาร์ตี้, ยีราฟเมลแมน, ฮิปโปกลอเรีย, กลุ่มนกเพนกวิน, กลุ่มชิมแปนซี และ คิงจูเลียน จากซีรีส์ มาดากัสการ์ รวมถึงสองตัวละครที่มาจากภาพยนตร์เรื่องอื่นนอกเหนือจากที่อยู่ในมาดากัสการ์ ซึ่งได้แก่ เชร็ค จาก เชร็ค และ บ็อบ จาก มอนสเตอร์ ปะทะ เอเลี่ยน ซึ่งล้วนอยู่ในแฟรนไชส์ของดรีมเวิร์กส ประเภทการแข่งขัน ประกอบด้วย การแข่งขันความเร็ว, ชิงแชมป์, ซ้อมจับเวลา และการแข่งขันแบบตะลุยด่าน ส่วนเพลง "ไอไลค์ทูมูฟอิท" ซึ่งขับร้องโดย รีล 2 รีล เป็นเพลงธีมในส่วนของหน้าเมนู และรูปแบบการเล่นจะคล้ายกับ มาริโอคาร์ท วี ของนินเทนโดการตอบรับ การตอบรับ. มาดากัสการ์ คาร์ทซ์ ได้รับคำวิจารณ์ไม่ค่อยดีเท่าใดนัก เคร็ค แฮร์ริส ของเว็บไซต์ไอจีเอ็น กล่าวถึงเวอร์ชันในระบบวีว่า "เป็นการแข่งรถโกคาร์ทที่มีความรวดเร็ว ความน่าแปลกใจ ไม่ดีเท่าที่ มาริโอคาร์ท มีอยู่" เว็บไซต์เกมส์เรดาร์ยังวิจารณ์อีกด้วยว่า "ธรรมดา และเป็นเสมือนกับเวอร์ชันที่น่าเบื่อของ มาริโอคาร์ท" พวกเขายังกล่าวอีกด้วยว่าไอเท็มเสริมที่ไม่ค่อยมีประสิทธิภาพ และในปัจจุบันยังไม่มีความเห็นในเชิงบวกจากเว็บไซต์เมต้าคริทิคแต่อย่างใด</doc>
