<doc id="467388" url="https://th.wikipedia.org/wiki?curid=467388" title="วงศ์ปลากะพงแสม">วงศ์ปลากะพงแสม สำหรับปลาข้างตะเภาอีกวงศ์หนึ่ง ดูที่: วงศ์ปลาข้างตะเภา วงศ์ปลากะพงแสม หรือ วงศ์ปลาครืดคราด หรือ วงศ์ปลาข้างตะเภา () เป็นวงศ์ของปลากระดูกแข็งวงศ์หนึ่ง ในอันดับปลากะพง (Perciformes) ใช้ชื่อวิทยาศาสตร์ว่า Haemulidae มีลักษณะลำตัวค่อนข้างยาว แบนข้าง มีเกล็ดแบบสาก ส่วนหัวและพรีออร์บิตอลมีเกล็ด ปากค่อนข้างเล็กเป็นแบบเทอร์มินัลเฉียง ริมฝีปากหนา ไม่มีซับออร์คิวลาร์เชลฟ์ กระดูกพรีโอเพอร์เคิลเป็นหยัก ครีบหลังติดกันเป็นครีบเดียว และมีก้านครีบแข็ง 9-15 ก้าน ก้านครีบแข็งของครีบหลังและครีบก้นใหญ่และแข็งแรง ก้านครีบแข็งก้านที่สองของครีบก้นยาวที่สุด ครีบหางกลม ตัดตรงหรือเว้าเล็กน้อยแบบอีมาร์จิเน็ท เป็นปลาที่พบได้ทั้งน้ำจืด, น้ำกร่อย และน้ำเค็ม ได้ในเขตร้อนและกึ่งร้อนทั่วโลก สามารถแบ่งออกเป็นสกุลต่าง ๆ ได้ 19 สกุลการจำแนกการจำแนก. - Anisotremus - Boridia - Brachydeuterus - Conodon - Diagramma - Genyatremus - Haemulon - Haemulopsis - Hapalogenys - Isacia - Microlepidotus - Orthopristis - Parakuhlia - Parapristipoma - Plectorhinchus - Pomadasys - Xenichthys - Xenistius - Xenocys ในต้นปี พ.ศ. 2555 สถาบันวิจัยการเพาะเลี้ยงสัตว์น้ำชายฝั่งสงขลา กรมประมง สามารถเพาะขยายพันธุ์ปลาสร้อยนกเขาจุดทอง (Diagramma pictum) ซึ่งเป็นปลาในวงศ์นี้ได้เป็นผลสำเร็จครั้งแรกของโลก</doc>
