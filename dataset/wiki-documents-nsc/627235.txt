<doc id="627235" url="https://th.wikipedia.org/wiki?curid=627235" title="ประตูพระจันทร์">ประตูพระจันทร์ ประตูพระจันทร์ (อังกฤษ: moon gate; ) คือทางเปิดโล่งลักษณะวงกลมซึ่งเชื่อมต่อจากผนังหรือกำแพงที่ล้อมรอบสวน เป็นส่วนหนึ่งของสถาปัตยกรรมในสวนจีน ประตูพระจันทร์มีความหมายทางจิตวิญญาณหลากหลายแบบแตกต่างกันไปในแต่ละส่วน จุดประสงค์ของประตูนี้ใช้เพื่อเชื้อเชิญชนชั้นสูงหรือผู้มีฐานดีให้เข้าเยี่ยมชมสวน ดังนั้นในอดีตประตูพระจันทร์จึงมักสร้างขึ้นในสวนของผู้สูงศักดิ์เท่านั้น ในประเทศจีน รูปทรงกลมเหมือนพระจันทร์ของประตูเป็นสัญลักษณ์ของความสมบูรณ์แบบ จากคำกล่าวที่ว่า "ดอกไม้สวยงามเมื่อพระจันทร์เต็มดวง (Flowers are beautiful when the moon is full.)" หรือสิ่งที่เป็นความสุขในชีวิต จากอีกคำกล่าวที่ว่า “มนุษย์มีทั้งสุขและทุกข์ พบเจอและพลัดพราก พระจันทร์ส่องสว่างและริบหรี่ ลอยขึ้นหรือลง (People have sorrow and happiness; they part and meet again. The moon dims or shines; it waxes or wanes.)” นอกจากนั้น ลักษณะที่คล้ายคลึงกับรูปพระจันทร์ไม่เพียงแต่บ่งถึงการอวยพระให้มีความสุขและสนุกสนาน ยังเป็นสัญลักษณ์ของวัฒนธรรมจีนอีกด้วย ประตูพระจันทร์แบบจีนเป็นต้นแบบให้กับสถาปัตยกรรมของเบอร์มิวดาในช่วงปลายศตวรรษที่ 19 หากแต่ประตูพระจันทร์แบบเบอร์มิวดามีลักษณะแตกต่างเล็กน้อยจากต้นแบบของประเทศจีน โดยมักมีลักษณะเป็นประตูที่ตั้งอย่างอิสระหรือเพียงเชื่อมต่อกับกำแพงที่มีความสูงไม่มาก นอกจากนั้นที่เบอร์มิวดายังมีคำกล่าวว่าหากคู่สมรสใหม่เดินผ่านประตูพระจันทร์แล้วจะนำโชคดีและมีความสุขตลอดไป</doc>
