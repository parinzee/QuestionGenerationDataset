<doc id="478101" url="https://th.wikipedia.org/wiki?curid=478101" title="รถตู้ใหญ่">รถตู้ใหญ่ รถตู้ใหญ่ (ต.ญ.) หรือ รถโบกี้ตู้ใหญ่ (บตญ.) (อังกฤษ:covered goods wagon อเมริกา:boxcar) เป็นรถสินค้าสำหรับใช้ในกิจการรถไฟชนิดหนึ่ง มีลักษณะเป็นตู้มีประตูเลื่อนปิด เพื่อให้สามารถบรรทุกสินค้าที่เสียหายง่ายถ้าเปียกฝนหรือหิมะ เช่น เยื่อกระดาษ ฟืน หนังสือพิมพ์ อาหาร ฯลฯ รถตู้ใหญ่สามารถดัดแปลงให้มีฉนวนและเครื่องทำความเย็น เพื่อใช้บรรทุกสินค้าที่อาจบูดเสียได้ง่าย เนื่องจากรถตู้ใหญ่ไม่สามารถถอดตู้ออกจากตัวแคร่ได้ ทำให้ในปัจจุบันนิยมขนส่งสินค้าโดยใช้ตู้สินค้าซึ่งยกไปมาระหว่างรถบรรทุกและรถข้างโถงบรรทุกตู้สินค้าได้ อย่างไรก็ตามรถตู้ใหญ่ยังมีความสำคัญในด้านการขนส่งสินค้าชิ้นเล็ก สินค้าเกษตรและอุปกรณ์การบำรุงทางรถไฟ ในยามสงคราม รถตู้ใหญ่นิยมใช้ขนส่งทหารและเชลยศึก</doc>
