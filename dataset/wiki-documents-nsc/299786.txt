<doc id="299786" url="https://th.wikipedia.org/wiki?curid=299786" title="หวง รื่อหัว">หวง รื่อหัว หวง รื่อหัว (; ว่อง หยัดว่า; หรือที่นิยมออกเสียงว่า หวง เย่อหัว) นักแสดงชาวฮ่องกงที่มีชื่อเสียง หวง รื่อหัว เกิดเมื่อวันที่ 4 กันยายน ค.ศ. 1961 ที่ฮ่องกง มีชื่อภาษาอังกฤษว่า เฟลิก หวง (Felix Wong; Felix Wong Yat Wah) เริ่มต้นอาชีพนักแสดงหลังจบมัธยมกับทางทีวีบีในปี ค.ศ. 1980 โดยจบจากโรงเรียนการแสดงของทีวีบีในปี ค.ศ. 1979 หวง รื่อหัว มีบทบาทที่เป็นที่รู้จักกันดีจากบท ซีจุ๊ในแปดเทพอสูรมังกรฟ้า ฉบับปี ค.ศ. 1982, ก๊วยเจ๋ง ในมังกรหยก ฉบับปี ค.ศ. 1983 และ เฉียวฟงใน แปดเทพอสูรมังกรฟ้า ฉบับปี ค.ศ.1997 จนได้รับการกล่าวขานว่าเป็นหนึ่งในห้าพยัคฆ์ทีวีบี ซึ่งประกอบไปด้วย หวง รื่อหัว, เหมียว เฉียวเหว่ย, ทัง เจิ้นเย่, หลิว เต๋อหัว และเหลียง เฉาเหว่ย ผลงานในระยะหลังของ หวง รื่อหัว ได้แก่ Golden Chicken ในปี ค.ศ. 2002, Wait 'til You're Older ในปี ค.ศ. 2005 และภาพยนตร์จากโปรเจกต์ของหลิว เต๋อหัว ที่นำนักแสดงห้าพยัคฆ์ทีวีบีกลับมาร่วมแสดงกันอีกครั้ง ในเรื่อง Brothers ในปี ค.ศ. 2007 ซึ่งได้เข้ามาถ่ายทำในประเทศไทยด้วย ชีวิตส่วนตัว หวง รื่อหัว สมรสแล้วกับเหลียง เจียหัว ซึ่งเป็นนักแสดงของทีวีบีเช่นกัน มีบุตรสาวหนึ่งคนผลงานด้านการแสดงภาพยนตร์ละครโทรทัศน์</doc>
