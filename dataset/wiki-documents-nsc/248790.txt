<doc id="248790" url="https://th.wikipedia.org/wiki?curid=248790" title="ฟรันเชสโก เดล กอสซา">ฟรันเชสโก เดล กอสซา ฟรานเชสโค เดล คอสสา () (ราว ค.ศ. 1430 - ราว ค.ศ. 1477) เป็นจิตรกรยุคฟื้นฟูศิลปวิทยาของอิตาลีตอนต้นของตระกูลการเขียนภาพแบบเฟอร์ราราของคริสต์ศตวรรษที่ 15 ผู้มีความเชี่ยวชาญทางการเขียนจิตรกรรมฝาผนังประวัติ ประวัติ. ฟรานเชสโค เดล คอสสาเป็นบุตรของคริสโตฟาโน เดล คอสสาช่างสลักหินในเฟอร์ราราในประเทศอิตาลีที่เกิดเมื่อราว ค.ศ. 1430 แม้ว่าชีวิตและงานสมัยแรกไม่เป็นที่ทราบกันเท่าใดนักแต่ก็ทราบว่าได้เดินทางออกจากเฟอร์ราราเมื่ออายุยี่สิบหรือสามสิบกว่าๆ งานที่มีชื่อเสียงที่สุดของคอสสาคืองานจิตรกรรมฝาผนัง งานชิ้นหนึ่งในบรรดางานเขียนชิ้นแรกๆ เป็นงานที่เขียนในปี ค.ศ. 1456 ในฐานะผู้ช่วยของบิดาผู้ได้รับจ้างให้เขียนและสลักประติมากรรมสำหรับแท่นบูชาเอกในชาเปลของวังพระสังฆราชในเฟอร์ราราจิตรกรรมฝาผนังอุปมานิทัศน์ในวังสคิฟาโนเอีย จิตรกรรมฝาผนังอุปมานิทัศน์ในวังสคิฟาโนเอีย. งานเขียนที่วังสคิฟาโนเอียเป็นงานที่ทำร่วมกับโคสิโม ทูรา โคสิโมมีชื่อเสียงจากการเขียนจิตรกรรมฝาผนังตกแต่งวังฤดูร้อนชื่อวังสคิฟาโนเอียที่ตั้งอยู่นอกประตูเมือง ทั้งสองคนเขียนงานที่เป็นงานอุปมานิทัศน์ที่ซับซ้อนในบริบทของ “วัฏจักรสิบสองเดือน” (Cycle of the Year) ที่ประกอบด้วยจักรราศี และเหตุการณ์ที่เกิดขึ้นในรอบสิบสองเดือนของแต่ละปี จิตรกรรมฝาผนังเพิ่งได้รับการบูรณปฏิสังขรณ์ในคริสต์ศวรรษที่ 20 และมีอยู่สามภาพที่น่าจะเป็นที่แน่นอนว่าเขียนโดยคอสสา ในบรรดาสามภาพภาพกลุ่มเด็กเปลือยเป็นฝูงในภาพ “อุปมานิทัศน์ของเดือนพฤษภาคม” เป็นภาพที่เด่นที่สุดที่ดูจะเหมาะสมกับการเป็นสัญลักษณ์ของฤดูใบไม้ผลิ “อุปมานิทัศน์ของเดือนเมษายน” มีภาพของไตรเทพีแห่งคุณธรรม (Three Graces) ซึ่งเป็นหนึ่งในภาพเขียนแรกๆ ของยุคหลังคลาสสิกที่เป็นภาพนางอัปสรเปลือยร่ายรำประสานกัน ที่ปรากฏในงานเขียนต่อมาของซานโดร บอตติเชลลีในภาพ “ฤดูใบไม้ผลิ” ที่เขียนในปี ค.ศ. 1482 และราฟาเอลในภาพ “ไตรเทพีแห่งคุณธรรม” ในปี ค.ศ. 1501 ถ้าเวลาเสียชีวิตของคอสสาถูกต้องก็แปลว่าคอสสาเขียนภาพนี้ก่อนบอตติเชลลีและราฟาเอลคอสสาในโบโลนยา คอสสาในโบโลนยา. เมื่อไม่พอใจกับค่าจ้างที่ได้รับเป็นตารางเมตรจากบอร์โซ เดสเต (Borso d'Este) ผู้เป็นดยุคแห่งเฟอร์รารา คอสสาก็ประท้วงว่าได้ค่าจ้างพอๆ กับคนหมดหนทางในเฟอร์รารา คอสสาจึงเดินทางออกจากเฟอร์ราราไปโบโลนยาในปี ค.ศ. 1470 ในโบโลนยาคอสสาก็ได้รับงานจ้างหลายชิ้นภายใต้การอุปถัมภ์ของตระกูลเบนติโวกลิโอ (Bentivoglio) และได้เขียนงานชิ้นเอกสองชิ้น “พระแม่มารีและพระบุตรและนักบุญสององค์และอัลแบร์โต เดคาตาเนอิ” (ค.ศ. 1474) และจิตรกรรมฝาผนัง “พระแม่มารีบาราคาโน” (Madonna del Baracano) ที่เป็นภาพพระแม่มารีและพระบุตรและภาพเหมือนของจิโอวานนิ เบนติโวกลิโอ (Giovanni Bentivoglio) และมาเรีย วินซิเกอร์รา (Maria Vinziguerra) (ค.ศ. 1472) หอศิลป์แห่งชาติ, ลอนดอนมีภาพเขียนของนักบุญวินเซนต์ เฟอร์เรอร์ที่เขียนโดยคอสสา, เดรสเดนมีภาพ “การประกาศของเทพ” ที่เดิมเชื่อกันว่าเขียนโดย Pollaiuolo และภาพเหมือนด้านข้างที่ลอคโคพาร์คใกล้ดาร์บีที่เชื่อกันว่าเป็นภาพเหมือนของแอร์โคเล เดสเตที่ 1 ดยุคแห่งเฟอร์รารา นอกจากนั้นแล้วคอสสาก็ยังสร้างหน้าต่างประดับกระจกสี ชิ้นที่ดีที่สุดเป็นหน้าต่างกลมที่วัดซานจิโอวานนิอินมอนเตเป็นหน้าต่างนักบุญจอห์นแห่งพัทโมสผลงานผลงาน. - “การประกาศของเทพและการประสูติของพระเยซู” (ฉากแท่นบูชา) (ค.ศ. 1470, Gemäldegalerie, เดรสเดน)  - บานพับภาพกริฟโฟนิ- “นักบุญวินเซนต์ เฟอร์เรอร์” (ค.ศ. 1473, หอศิลป์แห่งชาติ, ลอนดอน) - “นักบุญปีเตอร์และนักบุญจอห์นแบ็พทิสต์” (ค.ศ. 1473, พิพิธภัณฑ์เบรรา, มิลาน) - “นักบุญฟลอเรียน” ค.ศ. 1473, หอศิลป์แห่งชาติ, วอชิงตัน ดี.ซี. - “นักบุญลูซิ” (ค.ศ. 1473, หอศิลป์แห่งชาติ, วอชิงตัน ดี.ซี.) - “การตรึงกางเขนของพระเยซู” (ค.ศ. 1473, หอศิลป์แห่งชาติ, วอชิงตัน ดี.ซี.) - “นักบุญเพโทรเนียส” (ค.ศ. 1473, วังดิอามานติ, เฟอร์รารา) - ภาพเขียนขนาดเล็ก 11 ภาพจากฉากแท่นบูชา (ค.ศ. 1473, ?, ?) - “พระแม่มารีและพระบุตรกับนักบุญ”(ค.ศ. 1474, พิพิธภัณฑ์แห่งชาติ, โบโลนยา) - จิตรกรรมฝาผนังในโถงสิบสองเดือน, วังสคิฟาโนเอีย, เฟอร์รารา (ก่อน ค.ศ. 1470?)- “อุปมานิทัศน์ของเดือนเมษายน: ชัยชนะของวีนัส”  and  - “อุปมานิทัศน์ของเดือนพฤษภาคม: ชัยชนะของอพอลโล”  - “อุปมานิทัศน์ของเดือนมีนาคม: ชัยชนะของมิเนอร์วา”  - “Polyhymnia, the Muse of Many Songs”  - นักบุญปีเตอร์ </doc>
