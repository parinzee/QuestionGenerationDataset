<doc id="400302" url="https://th.wikipedia.org/wiki?curid=400302" title="เฉิน เสี่ยวชุน">เฉิน เสี่ยวชุน เฉิน เสี่ยวชุน (จีนตัวเต็ม: 陳小春, จีนตัวย่อ: 陈小春, พินอิน: Chén Xiǎochūn, ) นักแสดงและนักร้องชายชาวฮ่องกงที่มีชื่อเสียง เฉิน เสี่ยวชุนเกิดเมื่อวันที่ 8 กรกฎาคม ค.ศ. 1967 ที่เกาะลันเตา ฮ่องกง มีน้องชายหนึ่งคนและน้องสาวสองคน เฉิน เสี่ยวชุนเป็นคนที่รักและให้ความสำคัญกับครอบครัวมาก จบการศึกษาจากโรงเรียนมัธยมปั๋วชงของฮ่องกง พูดได้ทั้งภาษากวางตุ้ง, จีนกลางและภาษาอังกฤษ โดยเรียนเต้นรำและทำงานแดนเซอร์ก่อนมาเป็นนักแสดงและนักร้อง เข้าสู่วงการบันเทิงจากการสมัครอบรมเป็นแดนเซอร์ของสถานีโทรทัศน์ทีวีบีในปี ค.ศ. 1985 เนื่องจากมีพรสวรรค์ด้านดนตรี จึงทำให้เขาได้เติบโตในวงการเพลงจนถึงระดับเป็นนักร้องและนักแสดงดาวรุ่ง ด้วยเทคนิคการร้องเพลงและฝีมือการแสดงที่ยอดเยี่ยมทำให้ได้รับความนิยมจากแฟน ๆ อย่างมาก และทำให้ได้รับรางวัลทางดนตรีและการแสดงมากมาย ตั้งแต่ปี ค.ศ. 1993– ค.ศ. 2006 ได้ออกอัลบั้มแล้วทั้งหมด 25 ชุด และได้รับการต้อนรับเป็นอย่างดีทุกชุด ด้านผลงานการแสดงมักจะแสดงเป็นตัวประกอบในภาพยนตร์และซีรีส์หลายเรื่อง อาทิ Young and Dangerous ในปี ค.ศ. 1996, Downtown Torpedoes, Young and Dangerous 4 และ (ให้เสียงพากย์) ในปี ค.ศ. 1997, Enter The Eagles และ Born to be King ในปี ค.ศ. 1998, Initial D ในปี ค.ศ. 2005 และได้รับบทนำใน The Duke of Mount Deer หรือ อุ้ยเสี่ยวป้อ ซีรีส์ ในปี ค.ศ. 1998, Escape from Hong Kong Island ในปี ค.ศ. 2004 และรับบท เฉินเจิน ใน Huo Yuanjia หรือ นักชกผู้พิชิต ในปี ค.ศ. 2008 คู่กับ เจิ้ง อี้เจี้ยน ด้านชีวิตส่วนตัว สมรสกับ อิง ไฉ่เอ๋อ นักแสดงสาวไปเมื่อวันที่ 14 กุมภาพันธ์ ค.ศ. 2010 ที่ลาสเวกัสผลงานด้านการแสดงภาพยนตร์</doc>
