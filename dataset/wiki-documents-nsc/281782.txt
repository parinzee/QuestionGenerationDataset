<doc id="281782" url="https://th.wikipedia.org/wiki?curid=281782" title="เซธ โรเกน">เซธ โรเกน เซธ โรเกน () เกิดเมื่อวันที่ 15 เมษายน ค.ศ. 1982 เป็นนักแสดงชาวแคนาดา นักแสดงตลก นักเขียนบทและโปรดิวเซอร์ภาพยนตร์ โรเกนเริ่มอาชีพบันเทิงจากการทำสแตนด์อัปคอเมดี อยู่ 4 ปีในช่วงที่เขาเป็นวัยรุ่น เขาเป็นที่ 2 ในการแข่งขันตลกสมัครเล่นแวนคูเวอร์เมื่อเขาอายุ 16 ปี ขณะที่เขาอาศัยอยู่ในแคนาดาบ้านเกิด เขารับบทสมทบใน Freaks and Geeks หลังจากนั้นเขาจึงย้ายมาอยู่ในลอสแอนเจลิสสำหรบบทบาท แต่ Freaks and Geeks ก็ถูกยกเลิกไปหลังฤดูการแรก เขายังร่วมใน Undeclared ที่ยังจ้างเขาเป็นทีมงานเขียนบทด้วย เขารับเป็นทีมเขียนบทในฤดูกาลสุดท้ายของ Da Ali G Show ที่ทำให้ทีมงานและตัวเขาได้รับการเสนอชื่อเข้าชิงรางวัลเอมมี เขาได้รับคำแนะนำจากผู้กำกับ จัดด์ อแพโทว์ ให้เดินหน้าด้านภาพยนตร์ โรเกนได้รับบทหลักและได้รับเครดิตในฐานะผู้ช่วยโปรดิวเซอร์ ในภาพยนตร์กำกับเรื่องแรกของอแพโทว์ เรื่อง The 40-Year-Old Virgin หลังจากได้รับคำชื่นชมในการแสดง ยูนิเวอร์แซลพิกเจอส์ ให้เขาแสดงนำในเรื่องต่อไปในผลงานกำกับของอแพโทว์เรื่อง Knocked Up โรเกนแสดงในภาพยนตร์เรื่อง Donnie Darko, You, Me and Dupree, Zack and Miri Make a Porno, Fanboys และ Observe and Report และร่วมงานกับผลงานสร้างของอแพโทว์ใน The 40-Year-Old Virgin, Knocked Up, Superbad, Step Brothers, Pineapple Express, และ Funny People เขายังร่วมเขียนและร่วมแสดงใน Superbad ภาพยนตร์ตลกกึ่งชีวประวัติที่เคยเป็นหัวข้อข่าวในหลายปีก่อน ร่วมเขียนโดยโรเกนและอีแวน โกลด์เบิร์ก เขายังร่วมเขียนบทให้กับหนังตลกที่อแพโทว์ร่วมสร้าง ใน Drillbit Taylor นำแสดงโดยโอเวน วิลสัน เขายังได้ร่วมพากย์เสียงให้ใน Shrek the Third, The Spiderwick Chronicles, Horton Hears a Who!, Kung Fu Panda และ Monsters vs. Aliens</doc>
