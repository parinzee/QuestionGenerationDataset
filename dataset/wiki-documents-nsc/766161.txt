<doc id="766161" url="https://th.wikipedia.org/wiki?curid=766161" title="ขอโทษที่รักเธอ">ขอโทษที่รักเธอ ขอโทษที่รักเธอ เป็นละครโทรทัศน์ นำแสดงโดย สินจัย เปล่งพานิช,นิธิดล ป้อมสุวรรณ,วรกาญจน์ โรจนวัชร,ธนทัต ชัยอรรถ และ มนชนก แสงฉายเพียงเพ็ญ ผลิตโดย เอ็กแซ็กท์ - ซีเนริโอ กำกับการแสดงโดย ผอูน จันทรศิริ ออกอากาศระหว่างวันที่ 2 มีนาคม พ.ศ. 2559 – 11 พฤษภาคม พ.ศ. 2559นักแสดงนักแสดงรับเชิญนักแสดง. นักแสดงรับเชิญ. - พงษ์พันธ์ เพชรบัณฑูร รับบท ยศพล หรือ ต้าร์ - สิรินทร์ ก่อเกียรติ รับบท จีจี้ - วัชรเกียรติ บุญภักดี รับบท นายหัวทรงชัย - พนิตนาฏ ฉัตรวิไล รับบท น้องอาร์ต (พิธีกรรายการเป็นเรื่อง) - เลอวิทย์ สังข์สิทธิ์ รับบทเป็น หมอ/นายแพทย์ - นภัทร อินทร์ใจเอื้อ รับบทเป็น พิธีกรรายการ 4 โพดำ - วิชญาณี เปียกลิ่น รับบทเป็น พิธีกรรายการ 4 โพดำ - จารุวัฒน์ เชี่ยวอร่าม รับบทเป็น พิธีกรรายการ 4 โพดำ - วราวุธ โพธิ์ยิ้ม รับบทเป็น พิธีกรรายการ 4 โพดำ - อติรุจ กิตติพัฒนะ รับบทเป็น พิธีกรรายการ ONE บันเทิง - ชัยนนท์ จันทร์เต็ม รับบทเป็น พิธีกรรายการ ONE บันเทิง - วิลาสินี แวน ฮาเรน รับบทเป็น พิธีกรรายการ ONE บันเทิง - ขจรกิติ์ พ้นภัย รับบทเป็น พิธีกรรายการ ONE บันเทิงเรื่องย่อ เรื่องย่อ.  กันตะ (นิธิดล ป้อมสุวรรณ) เด็กหนุ่มกำพร้าใช้ชีวิตอยู่ที่เกาะสมุย เขาได้รับการอุปการะเลี้ยงดูจากครอบครัวชาวต่างประเทศ แต่ถูกพ่อแม่บุญธรรมไล่ออกจากบ้าน เพราะความเกเรตั้งแต่ย่างเข้าวัยรุ่น เขาจึงมาใช้ชีวิตอยู่กับจีจี้ (สิรินทร์ ก่อเกียรติ) แฟนสาว วันเวลาผ่านไปจีจี้ก็ทิ้งเขาไปแต่งงานกับมหาเศรษฐีทำให้กันตะถูกยิงเข้าที่หัว ซึ่งไม่สามารถผ่าออกได้ จีจี้จึงมอบเงินจำนวนมากที่ยักยอกจากสามีให้กับกันตะ เพื่อที่เขาจะได้ไปทำตามฝัน คือไปตามหาแม่ที่แท้จริงที่กรุงเทพฯ และเป็นการหนีให้พ้นจากสามีของเธอที่ตามฆ่าเขาอีกด้วย ที่กรุงเทพฯ จั๊ก หรือ จักรเทพ (ธนทัต ชัยอรรถ) นักร้องหนุ่มชื่อดัง มีแม่เป็นนักแสดงดาวค้างฟ้า คือ ณหทัย (สินจัย เปล่งพานิช) ทั้งคู่เป็นแม่ลูก ที่มีคนกล่าวขวัญถึงมากที่สุด และยังมีครอบครัวของอานันท์ (เกรียงไกร อุณหะนันทน์) ซึ่งเป็นทั้งคนสนิท และผู้จัดการที่คอยดูแลทุกอย่างให้ณหทัย อานันท์มีภรรยาชื่อแป้น (ปวันรัตน์ นาคสุริยะ) ทำงานเป็นแม่บ้านให้ณหทัยด้วย แม้กระทั่งลูกสาวคนกลางคือต้องตา หรือ ตอง (วรกาญจน์ โรจนวัชร) ก็คอยดูแลคิวงานให้จักรเทพ ต้องตาหลงรักจักรเทพตั้งแต่ยังเด็ก โดยที่จักรเทพเองเห็นเธอเป็นเพียงน้องสาวเท่านั้น เพราะจักรเทพหลงรักดาราสาวชื่อดัง รสริน (มนชนก แสงฉายเพียงเพ็ญ) ซึ่งบังเอิญเป็นเพื่อนรักกับต้องตา กันตะได้พบกับพรพรรณ (พิชญา เชาวลิต) พี่สาวฝาแฝดของเขาผ่านรายการโทรทัศน์ ซึ่งเขาไปออกเพื่อตามหาแม่ พรพรรณมีสมองพิการเท่ากับเด็ก 7 ขวบ เพราะอุบัติเหตุรถชนตั้งแต่ยังเล็ก และมีลูกติดจากการโดนข่มขืนหนึ่งคนคือม่อน (ณัฐพัชร์ นิมจิรวัฒน์) เป็นเด็กฉลาดกว่าวัย การได้พบพรพรรณทำให้กันตะได้รู้ความจริงของชีวิตตัวเองจาก สุธรรม (สุประวัติ ปัทมสูต) อดีตนักหนังสือพิมพ์ที่คอยดูแลพรพรรณ ว่าแม่ที่แท้จริงของกันตะคือดาราชื่อดังที่มีฐานะรํ่ารวย และมีน้องชายเป็นนักร้องยอดนิยม ซึ่งไม่ได้เป็นอย่างที่เขาคิดมาตลอดว่าแม่จำเป็นต้องทิ้งเขาไปเพราะความยากจน เรื่องราวการแก้แค้นของเขาจึงเริ่มต้นขึ้น กันตะเข้ามาเป็นผู้จัดการให้กับจักรเทพ โดยผ่านทางต้องตา ซึ่งทั้งคู่เคยพบกันมาก่อนที่เกาะสมุย ต้องตาคิดว่ากันตะตามเธอมาเพราะหลงรักเธอ กันตะพยายามแย่งรสรินผู้หญิงของจักรเทพให้มารักตัวเองได้อย่างคลั่งไคล้ จักรเทพเสียใจมากแต่ไม่เคยรู้เลยว่าผู้ชายที่รสรินรักคือใคร  การผิดหวังครั้งนี้ทำให้จักรเทพเปลี่ยนใจมาหลงรักต้องตา โดยไม่รู้เลยว่าหัวใจของต้องตาเองก็เปลี่ยนไปแล้ว เธอหลงรักผู้ชายที่แสนเศร้า และมีชีวิตขมขื่นอย่างกันตะโดยไม่รู้ตัว และเมื่อเธอบอกความจริงกับจักรเทพไป เขากลับช็อกจนต้องนำส่งโรงพยาบาล และได้พบว่าตัวเองเป็นโรคหัวใจขั้นรุนแรงอาจเสียชีวิตได้ทุกเมื่อ ณหทัยเศร้าจนแทบฆ่าตัวตาย เธอทุ่มเทเวลาดูแลจักรเทพ และยอมทำดีกับกันตะผู้ซึ่งเธอไม่ชอบหน้ามาตลอด เพราะณหทัยรู้ว่ากันตะป่วย และจะอยู่ได้อีกไม่นาน เพื่อจะได้บริจาคหัวใจของตัวเองให้จักรเทพ ความจริงข้อนี้ยิ่งเพิ่มความปวดร้าวให้กับกันตะเป็นอย่างมาก สุดท้ายณหทัยทราบความจริงทั้งหมด กันตะเสียชีวิต ต้องตาได้ส่งจดหมายไปให้จักรเทพว่าเธอไม่ได้รักจักรเทพเลย ทำให้โรคหัวใจกำเริบ เสียชีวิต สร้างความเจ็บปวดต่อรสรินอย่างมาก ต้องตาตัดสินใจฆ่าตัวตายด้วยการเดินลงไปในทะเลลึกๆ แล้วจมน้ำเสียชีวิตเพลงประกอบละครเพลงประกอบละคร. - เพลง ขอโทษที่รักเธอ (เพลงเปิดเรื่อง) - ธนทัต ชัยอรรถ - เพลง ไม่มีอะไรใกล้คำว่ารัก (เพลงปิดเรื่อง) - วรกาญจน์ โรจนวัชร - เพลง อยากหยุดเวลา - ปาล์มมี่งานสร้าง งานสร้าง. ละครเรื่อง ขอโทษที่รักเธอ เป็นละครแนวแนวรักโรแมนติกดราม่า โดยทางเอ็กแซ็กท์ และ ซีเนริโอ ได้ดัดแปลงจากซีรีส์เกาหลี เรื่อง Sorry,I love you (ขอโทษครับ ผมรักคุณ) เนื้อเรื่องกล่าวถึง ความรักที่ไม่สมหวังของ กันตะ และตอง จักรเทพ และ รสริน และในบางฉากได้ใช้ฉากที่สมจริง เช่น ฉากตบจริง ในตอนที่กันตะ ยืนเฝ้า จักรเทพ หน้าห้องไอซียู แล้วณทหัยเดินมาเห็น กันตะ จึงตบหน้ากันตะเพื่อสร้างอารมณ์ที่สมจริงมากยิ่งขึ้น สำหรับสถานที่ถ่ายทำ ได้ยกฉากไปถ่ายทำที่ ‘โรงพยาบาลบางโพ’ ในเหตุการณ์ที่ จักรเทพประสบอุบัติเหตุทางรถยนต์การตอบรับ การตอบรับ. ด้านเสียงวิจารณ์ ผู้จัดการออนไลน์ ได้ทำสกู๊ปข่าวสัมภาษณ์ถึงแกงส้ม ธนทัต พระเอกของเรื่องว่าเป็นละครแนวดราม่าแต่บรรยากาศในการถ่ายทำสนุก ด้านผู้ชมละครก็ให้การตอบรับค่อนข้างดีมาก ด้านนก สินจัย ได้ให้สัมภาษณ์ถึงละครนี้ว่า เป็นละครคนละแบบกับละครไทย ต้องใช้ระยะเวลากว่าจะเข้าถึงอารมณ์และละครเรื่องนี้ค่อนข้างมีหลากหลายอารมณ์ ด้าน “ไนกี้ นิธิดล” ได้เสียงตอบรับว่าเล่นดีมาก</doc>
