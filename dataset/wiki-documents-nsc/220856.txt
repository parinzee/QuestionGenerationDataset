<doc id="220856" url="https://th.wikipedia.org/wiki?curid=220856" title="พาสเทลมู้ด (อัลบั้ม)">พาสเทลมู้ด (อัลบั้ม) พาสเทลมู๊ด (Pastel Mood) คืออัลบั้มเปิดตัวของศิลปินกลุ่ม อาร์มแชร์ (Armchair) วงดนตรีของไทย วางจำหน่ายในวันที่ 17 สิงหาคม พ.ศ. 2544 ในสังกัดยูนิเวอร์ซัล มิวสิก (ประเทศไทย) จำกัด โดยเป็นศิลปินไทยกลุ่มแรกในแผนกเพลงไทยสากลของค่ายข้อมูลอัลบั้ม ข้อมูลอัลบั้ม. หลังจาก จตุตถพงศ์ รุมาคม หรือ ผึ้ง ตำแหน่งมือกีตาร์ในวงอาร์มแชร์ เคยร่วมกับเพื่อนอีก 4 คน ในชื่อ "Shakers" ออกผลงานดนตรีมาแล้วใน อัลบั้ม "Small Room 001" อัลบั้มรวมศิลปินหน้าใหม่ของค่ายสมอลล์รูม ภายหลังเมื่อสมาชิกวง "Shakers" ต่างแยกย้ายกันไป ผึ้ง ได้ชักชวน โย่ง - อนุสรณ์ มณีเทศ (ตำแหน่งนักร้องนำ) และ อ้วน - อธิษว์ ศรสงคราม (ตำแหน่งฟลุ๊ต) และ อ้วน ได้ชักชวน จ้อ - พีระพล ลีละเศรษฐกุล (ตำแหน่งเบสและแซ็กโซโฟน) เข้ามาร่วมวงในนามอาร์มแชร์ มโนคติในการทำอัลบั้มชุดแรกของทั้ง 4 หนุ่ม คือ การถ่ายทอดหลากหลายมุมมองความรักผ่านบทเพลงสบายๆ โดย 4 หนุ่ม เปรียบผลงานเพลงชุดนี้เป็นเหมือนกับสี Pastel (แพส-เทล คือ ดินสอสี ชอล์คสี หรือสีจาง) ที่ให้ความรู้สึกอบอุ่น อ่อนโยน และมีความหลากหลายของเฉดสี ตั้งแต่โทนร้อนไปจนถึงโทนเย็น จึงลงมติเป็นเอกฉันท์ ตั้งชื่ออัลบั้มชุดนี้ว่า Pastel Mood ซึ่งมีความหมายสอดคล้องกับอารมณ์เพลงโดยรวมในอัลบั้ม อัลบั้มนี้มีเพลงที่เป็นที่นิยมอย่าง อบเชย อยากกลับไปหา นอกจากนี้เพลง สิมิลัน หนึ่งในเพลงในอัลบั้มนี้ได้รับการคัดเลือกให้รวมอยู่ในอัลบั้มรวมเพลงแนว Chill Out ชื่อดังของอังกฤษในชื่ออัลบั้ม Cafe Del Mar Vol.8 ที่ออกวางจำหน่ายทั่วทวีปเอเชียรายชื่อเพลงรายชื่อเพลง. 1. "ป๊าดีดาดีดั๊บ" (เชาวเลข สร่างทุกข์/เจตมนต์ มละโยธา) - 1:56 2. "อบเชย" (เชาวเลข สร่างทุกข์/รุ่งโรจน์ อุปถัมภ์โพธิวัฒน์) - 4:02 3. "เธอคนเดียว" (จตุตถพงศ์ รุมาคม) - 4:16 4. "อยากกลับไปหา" (เชาวเลข สร่างทุกข์) - 3:51 5. "คิดถึง" (จตุตถพงศ์ รุมาคม) - 3:55 6. "อีกครั้ง" (เจตมนต์ มละโยธา) - 5:45 7. "ป่วนปั่น" - 4:03 8. "หยุดรอ" - 3:14 9. "ทุกค่ำคืน" - 2:48 10. "ภาพลวงตา" - 3:47 11. "ดวงดาวในบ่อน้ำ" - 3:05 12. "สิมิลัน" - 5:56</doc>
