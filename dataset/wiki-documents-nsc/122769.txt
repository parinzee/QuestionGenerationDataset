<doc id="122769" url="https://th.wikipedia.org/wiki?curid=122769" title="อำเภอท่าตะโก">อำเภอท่าตะโก อำเภอท่าตะโก เริ่มตั้งครั้งแรกเมื่อปี พ.ศ.2443 อยู่ที่บ้านเขาน้อย ตำบลท่าตะโก  เรียกว่า อำเภอเขาน้อย หรือ อำเภอดอนคา ไม่ปรากฏหลักฐานแน่ชัด เพราะเขาน้อยและดอนคา อยู่ติดกัน   สาเหตุชื่ออำเภอท่าตะโกนั้น มีประวัติมาว่า เมื่อสมัยก่อนมีชาวบ้านมาตั้งบ้านเรือนอยู่กันหนาแน่น  และมีท่าจอดเรือบริเวณหลังตลาดท่าตะโกซึ่งมีต้นตะโกใหญ่อยู่ต้นหนึ่งที่ขึ้นอยู่ที่ท่าน้ำ ชาวบ้านใช้เป็นที่อาศัยร่มเงาเวลาไปตักน้ำ อาบน้ำ หรือนำวัว ควายไปพัก ท่าจอดเรือแรกเริ่มเดิมทีนั้นเรียกท่าน้ำนี้ว่า ท่ายายหมา เพราะมีศาลาของยายหมาตั้งอยู่ตรงนั้น แต่นั้นมาชาวบ้านเห็นว่าชื่อนี้ไม่ไพเราะ ผู้ที่สัญจรไปมาจึงเปลี่ยนชื่อท่าใหม่โดยยึดเอาสัญลักษณ์ของท่าคือต้นตะโก ชาวบ้านทั่วไปจึงเรียกว่า ตำบลท่าตะโก    เมื่อย้ายมาตั้งเป็นอำเภอที่ตำบลท่าตะโก สมัยนั้นชาวบ้านนิยมเรียกตำบลที่ตั้งของอำเภอเป็นชื่อเดียวกับกับตำบล โดยมีนายอำเภอคนแรกชื่อ หลวงมหาดไทย   และในปี พ.ศ.2460 ได้เปลี่ยนชื่อเป็นอำเภอท่าตะโก      มีนายอำเภอคนแรก ชื่อหลวงวรรักษ์บุราภิรมย์  อำเภอท่าตะโก เป็นหนึ่งในอำเภอของจังหวัดนครสวรรค์มาจนกระทั่งปัจจุบันนี้ อำเภอท่าตะโกเป็นเมืองเก่าโบราณสมัยทวาราวดีจากการสำรวจหลักฐานทางประวัติศาสตร์และโบราณคดี พบว่าเมืองดอนคา เมืองหัวถนน อำเภอท่าตะโก เป็นชุมชนโบราณสมัยทวาราวดี พบร่องรอยลักษณะของเมืองที่มีคูน้ำคันดิน ทั้งแบบชั้นเดียว และคล้ายคลึงหรือมีลักษณะร่วมสมัยกับเมืองสมัยทวาราวดีอื่นๆ นอกจากนี้ตามหลักฐานทางโบราณคดี ยังขุดพบเครื่องมือเครื่องใช้ ที่เป็นโลหะและหล่อสำริด พบแว ดินเผา (เครื่องปั่นด้าย) และเครื่องประดับที่ทำจากเปลือกหอย และหินมีค่า เช่นลูกปัดแก้ว  ที่บ้านทำนบ และบ้านเขาล้อ ปัจจุบันอำเภอท่าตะโกเป็นอำเภอหนึ่งใน 15 อำเภอ  ของจังหวัดนครสวรรค์ มีตราสัญลักษณ์ อำเภอท่าตะโก เป็นรูปทรงข้าวบิณฑ์ มีลักษณะคล้ายหยดน้ำ หรือ ดอกบัวตูมที่ตั้งและอาณาเขต ที่ตั้งและอาณาเขต. อำเภอท่าตะโกตั้งอยู่ทางตอนกลางค่อนไปทางทิศตะวันออกของจังหวัด มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอชุมแสงและอำเภอหนองบัว - ทิศตะวันออก ติดต่อกับอำเภอหนองบัวและอำเภอไพศาลี - ทิศใต้ ติดต่อกับอำเภอไพศาลี อำเภอตากฟ้า และอำเภอพยุหะคีรี - ทิศตะวันตก ติดต่อกับอำเภอพยุหะคีรี อำเภอเมืองนครสวรรค์ และอำเภอชุมแสงการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอท่าตะโกแบ่งเขตการปกครองย่อยออกเป็น 10 ตำบล 110 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอท่าตะโกประกอบด้วยองค์กรปกครองส่วนท้องถิ่น 11 แห่ง ได้แก่- เทศบาลตำบลท่าตะโก ครอบคลุมพื้นที่บางส่วนของตำบลท่าตะโก - องค์การบริหารส่วนตำบลท่าตะโก ครอบคลุมพื้นที่ตำบลท่าตะโก (เฉพาะนอกเขตเทศบาลตำบลท่าตะโก) - องค์การบริหารส่วนตำบลพนมรอก ครอบคลุมพื้นที่ตำบลพนมรอกทั้งตำบล - องค์การบริหารส่วนตำบลหัวถนน ครอบคลุมพื้นที่ตำบลหัวถนนทั้งตำบล - องค์การบริหารส่วนตำบลสายลำโพง ครอบคลุมพื้นที่ตำบลสายลำโพงทั้งตำบล - องค์การบริหารส่วนตำบลวังมหากร ครอบคลุมพื้นที่ตำบลวังมหากรทั้งตำบล - องค์การบริหารส่วนตำบลดอนคา ครอบคลุมพื้นที่ตำบลดอนคาทั้งตำบล - องค์การบริหารส่วนตำบลทำนบ ครอบคลุมพื้นที่ตำบลทำนบทั้งตำบล - องค์การบริหารส่วนตำบลวังใหญ่ ครอบคลุมพื้นที่ตำบลวังใหญ่ทั้งตำบล - องค์การบริหารส่วนตำบลพนมเศษ ครอบคลุมพื้นที่ตำบลพนมเศษทั้งตำบล - องค์การบริหารส่วนตำบลหนองหลวง ครอบคลุมพื้นที่ตำบลหนองหลวงทั้งตำบล</doc>
