<doc id="525166" url="https://th.wikipedia.org/wiki?curid=525166" title="บีกาอัมบน">บีกาอัมบน บีกาอัมบน () เป็นขนมหวานชนิดหนึ่งในประเทศอินโดนีเซียทำจากสาคูที่ทำจากแป้งมันสำปะหลังและแป้งจากต้นสาคู ไข่ น้ำตาล และกะทิ มีหลายรส เช่น รสใบเตย กล้วย ทุเรียน เนย ช็อกโกแลต แม้ว่าชื่อของขนมชนิดนี้มีคำว่าอัมบนซึ่งเป็นชื่อเกาะและชื่อเมืองใหญ่ แต่บีกาอัมบนก็เป็นที่รู้จักในเมืองเมดาน จังหวัดสุมาตราเหนือ และเป็นของฝากที่มีชื่อเสียง ที่มาของขนมนี้ไม่ทราบแน่ชัด คาดว่ามาถึงเมืองเมดานโดยพ่อค้าชาวอัมบน</doc>
