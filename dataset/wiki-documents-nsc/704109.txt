<doc id="704109" url="https://th.wikipedia.org/wiki?curid=704109" title="สุชัชวีร์ สุวรรณสวัสดิ์">สุชัชวีร์ สุวรรณสวัสดิ์ ศาสตราจารย์ สุชัชวีร์ สุวรรณสวัสดิ์ อธิการบดี สถาบันเทคโนโลยีพระจอมเกล้าเจ้าคุณทหารลาดกระบัง ตั้งแต่วันที่ 2 ตุลาคม 2558 เคยดำรงตำแหน่ง คณบดี คณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง และเคยเป็น นายก วิศวกรรมสถานแห่งประเทศไทย ในพระบรมราชูปถัมภ์ (วสท.) เป็นผู้ก่อตั้งและประธานคณะกรรมการยุววิศวกรแห่งประเทศไทย คนแรก และวันที่ 21 สิงหาคม 2559 ที่ประชุมอธิการบดีแห่งประเทศไทย (ทปอ.) มีมติเลือก ศ.สุชัชวีร์ สุวรรณสวัสดิ์ เป็นประธาน ทปอ. ตั้งแต่วันที่ 1 ม.ค.2560 วาระการดำรงตำแหน่ง 2 ปี ได้รับการโปรดเกล้าฯ ให้ดำรงตำแหน่ง ศาสตราจารย์ ในสาขาวิชา วิศวกรรมโยธา สังกัดคณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง ตั้งแต่วันที่ 12 พฤษภาคม 2553 เป็นศาสตราจารย์ ทางด้านการก่อสร้างใต้ดินและอุโมงค์ คนแรกของประเทศไทย เมื่ออายุเพียง 37 ปี ศาสตราจารย์ สุชัชวีร์ สุวรรณสวัสดิ์ ได้รับการประกาศเกียรติคุณ ไอเซนฮาวร์ เฟลโลว์ชิพ ประจำปี 2012 (Eisenhower Fellowships) ในฐานะผู้นำยุคใหม่ด้านวิศวกรรมเทคโนโลยี จากมูลนิธิประธานาธิบดี ดไวท์ ไอเซนฮาวร์ แห่งประเทศสหรัฐอเมริกา จากการที่ ได้อุทิศตนในการวิจัยองค์ความรู้และพัฒนาวิชาการเทคโนโลยีก่อสร้างใต้ดินและอุโมงค์ เพื่อยกระดับระบบสาธารณูปโภค การบริหารจัดการน้ำ และคมนาคมโลจิสติกส์ของไทยที่มีประสิทธิภาพและยั่งยืน เขาได้คิดค้นทฤษฎีการคำนวณขุดเจาะอุโมงค์ที่ก้าวหน้าด้วยประสิทธิภาพและความปลอดภัยซึ่งได้รับการอ้างอิงและนำไปใช้ประโยชน์มากเป็นอันดับ 5 ของโลก และยังได้รับการประกาศเกียรติคุณเป็นนักเรียนทุนรัฐบาลไทยดีเด่นเข็มทองคำที่มีอายุน้อยที่สุดในประเทศไทยอีกด้วยการศึกษา การศึกษา. ศาสตราจารย์ ดร. สุชัชวีร์ สุวรรณสวัสดิ์ จบชั้นมัธยมศึกษาปีที่ 6 แล้วได้โควต้าช้างเผือก ปี 2533 เข้าศึกษาต่อสาขาวิศวกรรมก่อสร้าง คณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง และเป็นประธานวิศวะรุ่น 29 สจล. มัธยมศึกษาปีที่ 6 โรงเรียนระยองวิทยาคม ปริญญาตรี วิศวกรรมศาสตร์ (วิศวกรรมก่อสร้าง) (เกียรตินิยม) สถาบันเทคโนโลยีพระจอมเกล้าเจ้าคุณทหารลาดกระบัง ปี 2537 ปริญญาโท M.Sc. (Geotechnical Engineering) ด้านวิศวกรรมโยธาและสิ่งแวดล้อม The University of Wisconsin-Madison USA ปริญญาโท M.Sc. (Technology and Policy) ด้านนโยบายและเทคโนโลยี Massachusetts Institute of Technology (MIT) USA ปริญญาเอก Sc.D. (Geotechnical Engineering) ด้านวิศวกรรมโยธาและสิ่งแวดล้อม Massachusetts Institute of Technology (MIT) USA ปี 2545ประวัติการทำงานประวัติการทำงาน. - ประธานกรรมการ การเคหะแห่งชาติ - กรรมการ การรถไฟแห่งประเทศไทย - กรรมการในคณะกรรมการการไฟฟ้านครหลวง - ประธานมูลนิธิอาคารเขียว - กรรมการบริหารอุโมงค์โลก - ผู้เชี่ยวชาญสาขาเศรษฐกิจโลกาภิวัตน์ (Globalization Economy) แห่งสถาบัน MIT Industrial Performance Center USA - นักเศรษฐศาสตร์โครงการฟื้นฟูเศรษฐกิจของทวีปเอเชีย ให้กับธนาคารโลก (The World Bank)รางวัลรางวัล. - Eisenhower Fellow 2012 สหรัฐอเมริกา ในฐานะผู้นำยุคใหม่ - รางวัลเกียรติคุณเข็มทองคำ “นักเรียนทุนรัฐบาลไทยดีเด่น 2557” สมาคมนักเรียนทุนรัฐบาลไทย - รางวัลเกียรติยศบุคคลตัวอย่าง "คนดี คิดดี สังคมดี ตามรอยพระยุคลบาท" 2556 จาก สว.นท - รางวัลเกียรติยศ นักบริหารดีเด่นแห่งปี 2555 จากมูลนิธิเพื่อสังคมไทย - วิศวกรอาเซียนดีเด่น ประจำปี 2555 จากสมาพันธ์วิศวกรรมแห่งอาเซียน - รางวัลธรรมาภิบาล“สิงห์ทอง” รางวัลผู้บริหารและนักพัฒนาองค์กรดีเด่นแห่งปี 2555 - ได้รับรางวัล Top 100 Engineers 2009 in Civil Engineering (International Geographical Center)</doc>
