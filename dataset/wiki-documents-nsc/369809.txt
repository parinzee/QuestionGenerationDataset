<doc id="369809" url="https://th.wikipedia.org/wiki?curid=369809" title="จักรีวัชร วิวัชรวงศ์">จักรีวัชร วิวัชรวงศ์ นายแพทย์จักรีวัชร มหิดล พระนามเดิมคือ หม่อมเจ้าจักรีวัชร มหิดล (พระนามเล่น: ท่านชายอ่อง) (26 กุมภาพันธ์ พ.ศ. 2526)เป็นพระราชโอรสองค์ที่สามในสมเด็จพระเจ้าอยู่หัวมหาวชิราลงกรณ บดินทรเทพยวรางกูร ประสูติแต่สุจาริณี วิวัชรวงศ์และเป็นพระราชนัดดาในพระบาทสมเด็จพระปรมินทรมหาภูมิพลอดุลยเดชกับสมเด็จพระนางเจ้าสิริกิติ์ พระบรมราชินีนาถ ปัจจุบันจักรีวัชร ประทับอยู่ในประเทศสหรัฐอเมริกาประวัติ ประวัติ. จักรีวัชร วิวัชรวงศ์ (ท่านชายอ่อง) ประสูติ 26 กุมภาพันธ์ พ.ศ. 2526 มีเชษฐา อนุชา และขนิษฐาร่วมมารดาเดียวกันอีก 4 องค์ คือ- จุฑาวัชร วิวัชรวงศ์ (ท่านชายอ้วน) ประสูติ 29 สิงหาคม พ.ศ. 2522 - วัชรเรศร วิวัชรวงศ์ (ท่านชายอ้น) ประสูติ 27 พฤษภาคม พ.ศ. 2524 - วัชรวีร์ วิวัชรวงศ์ (ท่านชายอิน) ประสูติ 14 มิถุนายน พ.ศ. 2528 - พระเจ้าหลานเธอ พระองค์เจ้าสิริวัณณวรีนารีรัตน์ (พระองค์หญิงหญิง) ประสูติ 8 มกราคม พ.ศ. 2530 จักรีวัชร วิวัชรวงศ์ เป็นพระอนุวงศ์ชั้นหม่อมเจ้าลำดับที่ 29 ในลำดับโปเจียมแห่งราชอาณาจักรไทยการย้ายออกนอกราชอาณาจักร การย้ายออกนอกราชอาณาจักร. หลังจากเสร็จสิ้นพระราชพิธีถวายพระเพลิงพระบรมศพสมเด็จพระศรีนครินทราบรมราชชนนี ด้วยความขัดแย้งในครอบครัว ทำให้สุจาริณี วิวัชรวงศ์พาบุตรทั้ง 5 ไปประทับยังสหราชอาณาจักร โดยภายหลังสมเด็จพระเจ้าอยู่หัวมหาวชิราลงกรณ บดินทรเทพยวรางกูร (ขณะนั้นทรงดำรงพระอิสริยยศที่ "สมเด็จพระบรมโอรสาธิราชฯ สยามมกุฎราชกุมาร") ทรงรับพระเจ้าหลานเธอ พระองค์เจ้าสิริวัณณวรีนารีรัตน์ (ขณะนั้นทรงดำรงพระยศที่ "หม่อมเจ้าบุษย์น้ำเพชร มหิดล") มาประทับในไทย ซึ่งวันที่ 13 มกราคม พ.ศ. 2540 มีหนังสือผ่านสถานเอกอัครราชทูตไทยประจำสหราชอาณาจักรเพื่อแจ้งต่อผ่ายที่เกี่ยวข้องว่า ท่านชายทั้งสี่ได้ถูกถอดออกจากสถานะพระราชวงศ์และไม่มีสิทธิ์ในการใช้ฐานันดร "หม่อมเจ้า" อีกต่อไป ทั้งนี้ได้เปลี่ยนให้ไปใช้นามสกุลพระราชทาน "วิวัชรวงศ์" แทน อย่างไรก็ตาม ไม่ปรากฏประกาศการถอดฐานันดรศักดิ์ในราชกิจจานุเบกษา ที่โดยปกติแล้วการลาออกและการถอดถอนจากฐานันดรศักดิ์ของเจ้านายชั้นหม่อมเจ้าขึ้นไปจะต้องลงประกาศในราชกิจจานุเบกษา จักรีวัชร วิวัชรวงศ์ ถูกจัดอยู่ลำดับที่ 29 ในลำดับโปเจียมแห่งราชอาณาจักรไทยการศึกษาการศึกษา. - ระดับมัธยมศึกษา Trinity Prep School - ระดับอุดมศึกษา แพทยศาสตรบัณฑิต มหาวิทยาลัยไมอามี รัฐฟลอริดา ประเทศสหรัฐอเมริการาชตระกูล</doc>
