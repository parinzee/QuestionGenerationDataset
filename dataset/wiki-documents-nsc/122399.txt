<doc id="122399" url="https://th.wikipedia.org/wiki?curid=122399" title="น้ำพริก">น้ำพริก น้ำพริก เป็น อาหารไทยประเภทเครื่องจิ้มชนิดหนึ่ง ส่วนใหญ่ใช้รับประทานคู่กับผัก ที่มีส่วนประกอบสำคัญคือ พริก ที่ต้องตำละเอียด มีอยู่หลายอย่างเรียกตามส่วนประกอบที่ใส่ลงไป น้ำพริกยังเป็นผลิตภัณฑ์ส่งขายออกนอกประเทศด้วย โดยน้ำพริกแม่ศรีเป็นผู้จำหน่ายแรก เริ่มต้นตั้งแต่ปี พ.ศ. 2517ประวัติของน้ำพริก ประวัติของน้ำพริก. คนในสมัยก่อนนิยมรับประทานสัตว์น้ำมากกว่าสัตว์บก จึงอาจคิดค้นน้ำพริกขึ้น เพื่อเพิ่มรสชาติและดับกลิ่นคาวต่าง ๆ น้ำพริก ถูกใช้เป็นส่วนประกอบของอาหารต่าง ๆ หรือใช้ในการรับประทาน เป็นกับข้าว ก็ได้ และยังได้รับความนิยมมาตั้งแต่อดีตจนถึงปัจจุบัน สำหรับน้ำพริก แบบที่ใช้เป็นเครื่องปรุงส่วนผสมนั้น เกิดขึ้นเพราะอาหารไทยจำพวกแกง จำเป็นที่จะต้องมีส่วนประกอบ หรือกรรมวิธีการทำที่ค่อนข้างซับซ้อน ผู้ปรุงจึงคิดทำน้ำพริกขึ้น เพื่อรวบรวมส่วนผสมต่าง ๆ นั้นเข้าด้วยกัน เป็นการลดขั้นตอนการปรุงลง และยังสามารถทำเก็บไว้ได้ในจำนวนมากความหลากหลายของน้ำพริกความหลากหลายของน้ำพริก. - น้ำพริกทางภาคใต้เรียกว่า น้ำชุบ องค์ประกอบหลักคือ พริก หอมและกะปิ มีเอกลักษณ์ คือ ไม่ผสมน้ำมะนาวหรือน้ำตาล จึงมีลักษณะแห้ง ถ้าผสมให้เข้ากันด้วยมือเรียกน้ำชุบหยำหรือน้ำชุบโจร ถ้าตำให้เข้ากันเรียกน้ำชุบเยาะ ถ้าตำแล้วผัดให้สุกเรียกว่าน้ำชุบผัดหรือน้ำชุบคั่วเคี่ยว น้ำชุบของภาคใต้นี้กินกับผักหลายชนิดทั้งผักสดและผักลวก เหตุที่ไม่ผสมน้ำมะนาว เนื่องจาก ชาวประมงในภาคใต้เมื่อออกเรือเป็นเวลาแรมเดือน หามะนาวได้ยาก จึงประกอบน้ำพริกโดยไม่ผสมน้ำมะนาว และเหตุที่เรียกว่า น้ำชุบ คือ การที่นำผักมาชุบกับน้ำพริกแห้ง - น้ำพริกภาคเหนือ เครื่องปรุงทุกอย่างต้องย่างหรือเผาให้สุกก่อน ปรุงรสด้วยเกลือเป็นหลัก - น้ำพริกภาคอีสาน ที่สำคัญมีสามอย่างคือ- ป่น เป็นน้ำพริกที่ประกอบด้วยพริกแห้ง หอมแดง กระเทียม โขลกผสมกับปลา เห็ด หรือเนื้อสัตว์อื่น ใส่น้ำปลาร้า ลักษณะค่อนข้างข้นเพื่อให้จิ้มผัก - แจ่ว เป็นน้ำพริกพื้นฐานของภาคอีสาน ส่วนผสมหลักคือน้ำปลาร้าผสมกับพริก ใช้จิ้มทั้งผักและเนื้อสัตว์ ต่อมาจึงเพิ่มเครื่องปรุงอื่นเพื่อดับกลิ่นคาวของเนื้อสัตว์ เช่น หอม กระเทียม ข่า ตะไคร้ - ซุบ เป็นอาหารที่พัฒนามาจากแจ่ว โดยมาจากคำว่า ชุบ ซึ่งหมายถึงจุ่มหรือจิ้ม มาจากการที่นำผักที่ใช้จิ้มแจ่วมาผสมลงในแจ่ว แล้วเติมข้าวคั่วรายชื่อน้ำพริกรายชื่อน้ำพริก. - น้ำพริกกะปิ - น้ำพริกกากหมู - น้ำพริกกุ้งเสียบ - น้ำพริกกุ้งจ่อม - น้ำพริกกุ้งสด - น้ำพริกข่า - น้ำพริกแจ่ว - น้ำพริกโจร - น้ำพริกแดง - น้ำพริกตาแดง - น้ำพริกนรก - น้ำพริกปลากระป๋อง - น้ำพริกปลาดุกฟู - น้ำพริกปลาต้ม - น้ำพริกปลาย่าง - น้ำพริกปลาย่างมะขามเปียก - น้ำพริกปลาร้า - น้ำพริกปลาร้าทรงเครื่อง- น้ำพริกปลาสลิดป่น - น้ำพริกปลาสลิด - น้ำพริกปักษ์ใต้ - น้ำพริกผัดพริกขิง - น้ำพริกเผา - น้ำพริกเผาถั่วเขียวงา - น้ำพริกมะเขือพวง - น้ำพริกมะขาม - น้ำพริกมะขามเปียก - น้ำพริกมะขามสด - น้ำพริกมะม่วง - น้ำพริกมะอึก - น้ำพริกมันกุ้ง - น้ำพริกแมงดา - น้ำพริกระกำ - น้ำพริกลงเรือ - น้ำพริกสวรรค์ - น้ำพริกหนุ่ม - น้ำพริกอ่อง - น้ำพริกปลาทู</doc>
