<doc id="344812" url="https://th.wikipedia.org/wiki?curid=344812" title="วิทวัจน์ สุนทรวิเนตร์">วิทวัจน์ สุนทรวิเนตร์ วิทวัจน์ สุนทรวิเนตร์ พิธีกรชาวไทย มีชื่อเสียงจากรายการโทรทัศน์ประเภทสนทนาวาไรตี้ (Variety Talk Show) เช่น ตีสิบ, สี่ทุ่มสแควร์, ที่นี่กรุงเทพฯ เป็นต้น มีฉายาที่ทีมงานสี่ทุ่มสแควร์ตั้งให้ว่า "วีที" สมรสแล้ว มีบุตรสาว 3 คน ปี 2561 วิทวัจน์ ได้รับรางวัล โทรทัศน์ทองคำ สาขารางวัล เกียรติยศคนทีวีประวัติ ประวัติ. วิทวัจน์ เกิดเมื่อวันที่ จังหวัดกระบี่ จบการศึกษาชั้นมัธยมศึกษาตอนปลาย ที่โรงเรียนพระโขนงพิทยาลัย, ศิลปศาสตรบัณฑิต มหาวิทยาลัยเทคโนโลยีเคอร์ทิน (CURTIN UNIVERSITY OF TECHNOLOGY) รัฐออสเตรเลียตะวันตก ประเทศออสเตรเลีย เมื่อจบการศึกษา วิทวัสเริ่มงานเป็นผู้กำกับศิลป์ ในรายการหาคู่ (MATCH MATES) และรายการข่าว สถานีโทรทัศน์ช่อง 9 ที่เมืองซิดนีย์, ออสเตรเลีย จากนั้น วิทวัจน์เดินทางกลับมายังประเทศไทย และได้เริ่มงานเป็น ผู้รายงานพยากรณ์อากาศ ในช่วงข่าวภาคค่ำของสถานีโทรทัศน์ไทยทีวีสีช่อง 9 อ.ส.ม.ท. ยุคที่บริษัท แปซิฟิก อินเตอร์คอมมิวนิเคชั่น จำกัด และ ดร.สมเกียรติ อ่อนวิมล เป็นผู้ผลิต แล้วเขาก็รับงานเป็นพิธีกรรายการคืนนี้ที่ช่อง 9 ที่แม้หลังจากนั้นจะเปลี่ยนชื่อเป็นที่นี่กรุงเทพฯ และย้ายไปออกอากาศทางสถานีวิทยุโทรทัศน์กองทัพบกช่อง 5 แต่นายวิทวัสยังคงเป็นพิธีกรอย่างต่อเนื่อง ต่อมา วิทวัจน์ลาออกจาก บจก.แปซิฟิกฯ และรายการที่นี่กรุงเทพฯ (โดยมีนิรุตติ์ ศิริจรรยา มาเป็นพิธีกรแทน) มารับตำแหน่งกรรมการผู้จัดการ บริษัท คอนสแตนท์ แอดเวอร์ไทซิ่ง จำกัด ในเครือบริษัท ผลิตภัณฑ์อาหารกว้างไพศาล จำกัด (มหาชน) (ปลากระป๋องตราปลายิ้ม) ผู้ผลิตรายการสี่ทุ่มสแควร์ ทางสถานีโทรทัศน์สีกองทัพบกช่อง 7 พร้อมทั้งเป็นพิธีกรหลักของรายการนี้ คู่กับ ดวงตา ตุงคะมณี และเด๋อ ดอกสะเดาด้วย นอกจากนี้ วิทวัจน์ยังรับหน้าที่พิธีกรบนเวทีการประกวดนางสาวไทย ในช่วงที่ช่อง 7 สี ร่วมกับสมาคมนักเรียนเก่าวชิราวุธวิทยาลัย เป็นผู้จัดการประกวด ระหว่างปี พ.ศ. 2531-2541 โดยเขาเป็นผู้เริ่มการประกาศชื่อ ผู้ได้รับตำแหน่งนางสาวไทย แทนการประกาศชื่อผู้ได้รับตำแหน่งรองชนะเลิศอันดับหนึ่งก่อน เช่นเดียวกับการประกวดนางงามจักรวาล จนกลายเป็นแบบฉบับ ซึ่งพิธีกรบนเวทีการประกวดจะปฏิบัติตาม ในปีต่อๆ มา ราวปี พ.ศ. 2540 วิทวัจน์ลาออกจาก บจก.คอนสแตนท์ฯ มาเปิดบริษัท ทเว็นตี้ ทเว็นตี้ เอ็นเทอร์เทนเมนต์ จำกัด เพื่อเป็นผู้ผลิตรายการตีสิบ ทางสถานีวิทยุโทรทัศน์ไทยทีวีสีช่อง 3 ด้วยตนเอง โดยดำรงตำแหน่งกรรมการผู้จัดการบริษัทฯ พร้อมทั้งเป็นพิธีกรหลักของรายการนี้จนถึงปัจจุบัน แต่มีการเปลี่ยนพิธีกรคู่อยู่หลายครั้งคือ สิรินยา เบอร์บริดจ์, เนาวรัตน์ ยุกตะนันท์, ราตรี วิทวัส, จณิสตา ลิ่วเฉลิมวงศ์ จรูญสมิทธิ์, ชญาดา ลิ่วเฉลิมวงศ์, ลดา เองชวเดชาศิลป์, ปวันรัตน์ นาคสุริยะ, ทอม ดันดี, เด๋อ ดอกสะเดา ซึ่งในปัจจุบัน (ตั้งแต่ พ.ศ. 2546) วิทวัสเป็นพิธีกรคู่กับ กฤตธีรา อินพรวิจิตร และ คืนสิทธิ์ สุวรรณวัฒกีผลงานละครโทรทัศน์</doc>
