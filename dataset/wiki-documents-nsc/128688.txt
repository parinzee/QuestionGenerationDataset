<doc id="128688" url="https://th.wikipedia.org/wiki?curid=128688" title="อำเภอตาพระยา">อำเภอตาพระยา ตาพระยา เป็นอำเภอหนึ่งของจังหวัดสระแก้วที่ตั้งและอาณาเขต ที่ตั้งและอาณาเขต. อำเภอตาพระยาตั้งอยู่ทางทิศตะวันออกเฉียงเหนือสุดของจังหวัด อยู่ห่างจากอำเภออรัญประเทศ 50 กิโลเมตร ห่างจากอำเภอโนนดินแดง จังหวัดบุรีรัมย์ 50 กิโลเมตรมีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอโนนดินแดงและอำเภอละหานทราย (จังหวัดบุรีรัมย์) - ทิศตะวันออก ติดต่อกับจังหวัดบันทายมีชัย (ประเทศกัมพูชา) - ทิศใต้ ติดต่อกับอำเภอโคกสูง - ทิศตะวันตก ติดต่อกับอำเภอวัฒนานครประวัติ ประวัติ. ตั้งชื่อจากประวัติการพักทัพของเจ้าพระยาบดินทรเดชา (สิงห์ สิงหเสนี) ขณะเดินทัพไปรบกับเขมร เดิมตาพระยาขึ้นกับอำเภออรัญประเทศ ต่อมาเมื่อปี พ.ศ. 2502 มีประชากรเพิ่มขึ้น จึงได้แยกเป็นกิ่งอำเภอ โดยมี ร้อยโท มนตรี มณีเลิศ เป็นปลัดอำเภอผู้เป็นหัวหน้าประจำกิ่งอำเภอตาพระยา เป็นคนแรก (16 มีนาคม 2502 ถึง 29 ธันวาคม 2503) ยกฐานะเป็นอำเภอตาพระยาเมื่อ พ.ศ. 2506 โดยมีนายประเทือง เวียรศิลป์ เป็นนายอำเภอคนแรก ของอำเภอตาพระยา เป็นสมรภูมิรบระหว่างรัฐบาลกับพรรคคอมมิวนิสต์(ชาวบ้านเรียก ทหารป่า) และรบกับเขมรแดงที่ทิวเขาพนมมาลัยและตลอดแนวชายแดนการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอตาพระยาแบ่งพื้นที่การปกครองออกเป็น 5 ตำบล 61 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอตาพระยาประกอบด้วยองค์กรปกครองส่วนท้องถิ่น 6 แห่ง ได้แก่- เทศบาลตำบลตาพระยา ครอบคลุมพื้นที่บางส่วนของตำบลตาพระยา - องค์การบริหารส่วนตำบลตาพระยา ครอบคลุมพื้นที่ตำบลตาพระยา (นอกเขตเทศบาลตำบลตาพระยา) - องค์การบริหารส่วนตำบลทัพเสด็จ ครอบคลุมพื้นที่ตำบลทัพเสด็จทั้งตำบล - องค์การบริหารส่วนตำบลทัพราช ครอบคลุมพื้นที่ตำบลทัพราชทั้งตำบล - องค์การบริหารส่วนตำบลทัพไทย ครอบคลุมพื้นที่ตำบลทัพไทยทั้งตำบล - องค์การบริหารส่วนตำบลโคคลาน ครอบคลุมพื้นที่ตำบลโคคลานทั้งตำบลสถานศึกษาสถานศึกษา. 1. โรงเรียนตาพระยา เป็นโรงเรียนระดับเตรียมอุดมศึกษาประจำอำเภอตาพระยา 2. โรงเรียนทัพราชวิทยา เป็นโรงเรียนระดับเตรียมอุดมศึกษาประจำตำบลทัพราช 3. โรงเรียนซับม่วงวิทยา เป็นโรงเรียนระดับเตรียมอุดมศึกษาประจำตำบลโคคลาน 4. โรงเรียนอนุบาลตาพระยา (เดิม:โรงเรียนวัดตาพระยา) 5. โรงเรียนศรีตาพระยา (โรงเรียนเอกชน) 6. ศูนย์พัฒนาเด็กเล็กเทศบาลตำบลตาพระยา 7. วิทยาลัยชุมชนสระแก้ว (ศูนย์การศึกษาอำเภอตาพระยา)สถานที่ท่องเที่ยวสถานที่ท่องเที่ยว. 1. อุทยานแห่งชาติตาพระยา อยู่บริเวณชายเขาทางขึ้นอำเภอโนนดินแดง ครอบคลุมพื้นที่ตามแนวเทือกเขาจรดชายแดนกัมพูชา 2. ละลุ ลักษณะคล้ายแพะเมืองผี จังหวัดแพร่ จัดเป็นสถานที่ท่องเที่ยวของอำเภอ 3. ปราสาทเขาโล้น เป็นปราสาทสมัยขอมโบราณ อยู่พื้นที่ ตำบลทัพราชคณะสงฆ์อำเภอตาพระยาคณะสงฆ์อำเภอตาพระยา. 1. พระครูประทีปปัจจันตเขต "หลวงพ่อเทียบ" อดีตเจ้าคณะอำเภอตาพระยา และอดีตเจ้าอาวาสวัดตาพระยา อำเภอตาพระยา จังหวัดสระแก้ว 2. พระครูสิริจันโทภาส "หลวงพ่อแผน" อดีตเจ้าคณะตำบลทัพราช - โคคลาน และอดีตเจ้าอาวาสวัดหนองติม ตำบลทัพราช อำเภอตาพระยา จังหวัดสระแก้ว 3. พระครูกัลยานวิธาน "หลวงพ่อชวน" อดีตที่ปรึกษาเจ้าคณะตำบลทัพเสด็จ - ทัพไทย และอดีตเจ้าอาวาสวัดทัพเสด็จ บ้านแสง์ ตำบลทัพเสด็จ อำเภอตาพระยา จังหวัดสระแก้ว 4. พระครูปัจจันตเขตคณาภิรักษ์ อดีตเจ้าคณะอำเภอตาพระยา และอดีตเจ้าอาวาสวัดตาพระยา อำเภอตาพระยา จังหวัดสระแก้ว 5. พระครูสถิตวรธรรมคุณ เจ้าคณะตำบลตาพระยา และเจ้าอาวาสวัดตะโก ตำบลตาพระยา อำเภอตาพระยา จังหวัดสระแก้ว 6. พระครูสุวรรณพรหมคุณ เจ้าคณะตำบลทัพเสด็จ - ทัพไทย และเจ้าอาวาสวัดพรหมสุวรรณ ตำบลตาพระยา อำเภอตาพระยา จังหวัดสระแก้ว 7. พระครูวิสาลปุญญาภิรัต เจ้าคณะตำบลทัพราช - โคคลาน, เลขานุการเจ้าคณะอำเภอตาพระยา และเจ้าอาวาสวัดสองพี่น้อง ตำบลโคคลาน อำเภอตาพระยา จังหวัดสระแก้ว 8. พระครูวิบูลปัญโญภาส รองเจ้าคณะตำบลทัพเสด็จ - ทัพไทย และเจ้าอาวาสวัดมะกอก บ้านโคกเพร็ก ตำบลทัพเสด็จ อำเภอตาพระยา จังหวัดสระแก้ว</doc>
