<doc id="417595" url="https://th.wikipedia.org/wiki?curid=417595" title="เอจีพีเอส">เอจีพีเอส เอจีพีเอส (Assisted GPS นิยมย่อว่า A - GPS) เป็นระบบที่ช่วยในการเพิ่มสมรรถภาพของจีพีเอสในช่วงการเริ่มต้นการใช้งาน เอจีพีเอสนิยมพบได้ในโทรศัพท์มือถือและสมาร์ตโฟนที่มีความสามารถจีพีเอส เอจีพีเอส พัฒนาโดย U.S. Federal Communications Commission (FCC) เพื่อให้ตำแหน่งของโทรศัพท์มือถือสามารถตรวจสอบได้ในกรณีฉุกเฉิน การทำงานทั่วไปของจีพีเอส จะใช้เวลาประมาณ 60-90 วินาทีในการเริ่มต้นระบุตำแหน่ง ซึ่งใช้ข้อมูลการโคจรของดาวเทียมในการคำนวณตำแหน่งปัจจุบัน โดยมีอัตราการส่งสัญญาณอยู่ที่ 50 บิต/วินาที ซึ่งการดาวน์โหลดข้อมูลโคจรโดยตรงหลายครั้งจะกินเวลานานมากกว่านั้น ในระบบเอจีพีเอสจึงถูกนำมาใช้ โดยการทำงานผ่านทางเซิร์ฟเวอร์ของระบบ โดยข้อมูลที่อยู่ในเซิร์ฟเวอร์เอจีพีเอสเป็นข้อมูลจากวงโคจรที่ถูกนำมาเก็บไว้ล่วงหน้าในฐานข้อมูล และเมื่อเครื่องมือเช่นโทรศัพท์มือถือที่ต้องการเชื่อมต่อ สามารถดาวน์โหลดข้อมูลเหล่านี้จากเซิร์ฟเวอร์โดยตรงผ่านทางคลื่นสัญญาโทรศัพท์มือถือ เช่น GSM, CDMA, WCDMA, LTE หรือแม้แต่สัญญาณวิทยุอย่าง Wi-Fi ซึ่งข้อมูลเหล่านี้ปกติจะมีการดาวน์โหลดด้วยความเร็วที่สูงกว่า</doc>
