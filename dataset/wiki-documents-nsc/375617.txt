<doc id="375617" url="https://th.wikipedia.org/wiki?curid=375617" title="สาบเสือที่ลำน้ำกษัตริย์">สาบเสือที่ลำน้ำกษัตริย์ สาบเสือที่ลำน้ำกษัตริย์ () เป็นภาพยนตร์ของค่าย สหมงคลฟิล์มอินเตอร์เนชั่นแนล เป็นผลงานกำกับของ บัณฑิต ฤทธิ์ถกล เป็นเรื่องราวของ วิญญาณเสือร้ายที่มีแรงอาฆาตพยาบาทข้ามพบชาติ รวมไปถึงการตามหาคนรักที่กลับชาติมาเกิดไปพร้อมๆกันนักแสดงนักแสดง. - ภาณุ สุวรรณโณ..วัน - ปรางทอง ชั่งธรรม..เนียน/เสือสมิง - สุนิสา บราวน์..จูเลีย - โจ สก๊อต เช็พเพิร์ด..เบย์นเรื่องย่อ เรื่องย่อ. ปีเตอร์ เบย์น (รับบทโดย โจ สก็อต เช็พเพิร์ด) อดีตนายทหารอังกฤษจากเมืองมัณฑะเล ถูกเจ้าสัวหยาง พ่อค้าของป่าชาวจีนเมืองบางกอก จับได้ว่าเอาปืนชำรุดมาหลอกขาย จึงถูกบังคับให้ร่วมคณะ ไปกับพรานป่าของเจ้าสัวหยาง เพื่อล่าเสือด้วยปืนชำรุดเหล่านั้นให้ได้หรือไม่ก็ถูกเสือฆ่าตาย ขณะเดียวกัน วัน (ภาณุ สุวรรณโณ) ภิกษุหนุ่มอดีตพรานป่าก็ลาสิกขา เพราะถูกวิญญาณอาถรรพ์ของเสือร้ายตัวหนึ่ง คุกคามทุกๆ ครั้งที่เขาพยายามจะนั่งกรรมฐาน จนต้องลาสิกขาออกมาเพื่อตามล่าเสือ วันและปีเตอร์ต่างเดินทาง สู่หมู่บ้านกลางดงลึกใกล้แดนพม่า และพบกับ จูเลีย (สุนิสสา บราวน์) พรานสาวลูกครึ่ง สายเลือดอเมริกัน-กะเหรี่ยง โดยไม่รู้ว่า ชะตากรรมกำลังพาเขาทั้งสาม ไปพบกับนางเสือร้ายตัวหนึ่ง ซึ่งพร้อมจะเอาชีวิตได้ทุกเมื่อ วันเข้าร่วมกับปีเตอร์ จูเลียและพรานของเจ้าสัวหยาง ออกตามล่าช้างงายาวตัวหนึ่ง ซึ่งเชื่อกันว่ามี "เสือสมิง" ให้ความคุ้มครอง ทั้งหมดพลัดเข้าสู่อาณาจักรของช้างงายาว และนางเสือร้ายที่มีดวงวิญญาณของ เนียน (ปรางทอง ชั่งธรรม) หญิงสาวผู้ถูกฆ่าตายอย่างทารุณ ระหว่างสงครามลำน้ำกษัตริย์ เมื่อเกือบร้อยปีก่อนสิงอยู่ และได้เข้าถึงใจกลางป่าลำน้ำกษัตริย์ ซึ่งเต็มไปด้วยอาถรรพ์ลี้ลับ ก่อนที่ช้างจะถูกพวกพรานยิงบาดเจ็บ ความอาฆาตของวิญญาณเนียน ซึ่งสิงอยู่ในร่างของเสือร้าย รุนแรงถึงขนาดแปลงร่างเป็นมนุษย์ ตามไปเล่นงานผู้คนในหมู่บ้านกลางป่า อันเป็นที่ตั้งสถานียิงสัตว์ของเจ้าสัวหยาง และเมื่อจวนตัว เนียน ก็อาศัยพลังจิตอันแก่กล้า เข้าครอบงำวันและพาวันจากไป ปีเตอร์ และจูเลีย ตามไปช่วยวัน เมื่อวันคืนสติ เขาพยายามจะปลดปล่อยเนียน จากแรงอาฆาตของอดีต ขณะที่พวกพรานของเจ้าสัวหยาง มุ่งจะกำจัดเนียน และฆ่าช้างงางาม ความโลภ ความอาฆาต และกรรมเก่าจากอดีตชาติ เข้ามาพัวพันระหว่างคนเหล่านั้น จนป่าลำน้ำกษัตริย์คาวคลุ้งไปด้วยเลือด และความตายอีกครั้ง...ประโยคท้ายเรื่อง ประโยคท้ายเรื่อง. เสือในภาพยนตร์เรื่องนี้ ได้รับการสนับสนุนและฝึกการแสดงโดย สวนเสือศรีราชา ภายใต้พระราชบัญญัติสงวนและคุ้มครองสัตว์ป่า ปี พ.ศ. 2535</doc>
