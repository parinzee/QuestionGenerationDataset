<doc id="413055" url="https://th.wikipedia.org/wiki?curid=413055" title="ซิมโฟนีหมายเลข 7 (เบโทเฟน)">ซิมโฟนีหมายเลข 7 (เบโทเฟน) ซิมโฟนีหมายเลข 7 ในบันไดเสียง เอ เมเจอร์ () ผลงานประพันธ์ของลุดวิจ ฟาน เบโทเฟินในปี ค.ศ. 1811 แล้วเสร็จเมื่อปี ค.ศ. 1812 เบโทเฟนประพันธ์ซิมโฟนีบทนี้ในขณะสุขภาพไม่ดี อยู่ระหว่างการพักผ่อนเพื่อฟื้นฟูร่างกายที่สปาในเมืองทีปลีซ บริเวณชายแดนระหว่างแคว้นโบฮีเมียกับแคว้นซัคเซิน ในขณะนั้นยุโรปอยู่ท่ามกลางสงคราม โดยฝรั่งเศสกำลังยึดครองกรุงเวียนนาอยู่ ซิมโฟนีบทนี้มีความยาวประมาณ 37 นาที แบ่งออกเป็น 4 มูฟเมนต์- I. Poco sostenuto – Vivace - II. Allegretto - III. Presto – Assai meno presto (trio) - IV. Allegro con brio เบโทเฟนเป็นผู้อำนวยเพลงรอบปฐมทัศน์ด้วยตัวเองที่เวียนนา เมื่อวันที่ 8 ธันวาคม ค.ศ. 1813 ในการแสดงรอบพิเศษเพื่อการกุศล หารายได้ช่วยเหลือทหารผ่านศึกที่ได้รับบาดเจ็บจากการรบที่ฮานู แคว้นเฮสส์ ระหว่างแนวร่วมราชอาณาจักรบาวาเรียและจักรวรรดิออสเตรีย กับจักรวรรดิฝรั่งเศสที่ 1 นำโดยนโปเลียน โบนาปาร์ต หลังการแสดงครั้งนั้น ผลงานได้รับคำชื่นชมว่าเป็นหนึ่งในผลงานที่ดีที่สุดของเบโทเฟน โดยเฉพาะมูฟเมนต์ที่สอง "Allegretto" ที่มีจังหวะเร่งเร้า มีผู้เปรียบเปรยว่าเป็นเหมือนการประกาศชัยชนะของดยุกแห่งเวลลิงตันที่มีต่อโจเซฟ โบนาปาร์ต (พี่ชายของนโปเลียน) และนิยมนำกลับมาแสดงซ้ำอยู่เสมอ</doc>
