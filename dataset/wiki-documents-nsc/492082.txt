<doc id="492082" url="https://th.wikipedia.org/wiki?curid=492082" title="การ์เดียนครอส">การ์เดียนครอส การ์เดียนครอส (Guardian Cross) เป็นเกมสำหรับเครื่องไอโฟน/ไอแพด ผลิตโดยบริษัทสแควร์-เอนิกซ์โดยมีด้วยกันสองรุ่นคือรุ่นภาษาญี่ปุ่น เปิดตัว 21 มิถุนายน 2555 และรุ่นภาษาอังกฤษ เปิดตัวในวันที่ 13 สิงหาคม 2555 ลักษณะเกมประกอบไปด้วยการใช้เทรดดิงการ์ดจำลอง การล่าศัตรู และการแข่งขันระหว่างผู้เล่น เดอะการ์เดียนได้จัดอันดับเกมและขึ้นเป็นเกมยอดนิยม 20 อันดับแรก ของเกมมือถือประจำสัปดาห์ นอกจากนี้เกมยังได้ขึ้นอันดับ 100 เกมยอดฮิตที่ทำเงินได้ของแอปสตอร์ และติดอันดับเกมดาวน์โหลดฟรียอดฮิต 150 อันดับอีกด้วย ในเดือนธันวาคม 2555 เกมนี้ได้มีการดาวน์โหลดรวมทั้งสิ้นมากกว่า 1,000,000 ครั้ง ทำให้เป็นเกมที่มียอดดาวน์โหลดสูงสุดของเกมจากสแควร์เอนิกซ์ของระบบปฏิบัติการไอโอเอสลักษณะเกม ลักษณะเกม. การ์ดแต่ละใบจะแสดงถึงมอนสเตอร์หนึ่งตัวซึ่งเรียกว่า "การ์เดียน" (guardian) โดยมีการแบ่งระดับออกเป็นระดับ 5 ระดับ โดยแสดงโดยจำนวนดาว และขณะเดียวกันได้แบ่งออกเป็น 10 ธาตุ อาทิ ไฟ น้ำ ดิน ฯลฯ การ์เดียนสามารถเพิ่มพลังได้โดยการสังเวยการ์เดียนตัวอื่น หรือการใช้หินเวทมนตร์ ลักษณะเกมจะคล้ายกับเกมในมือถือเกมอื่น คือมีการซื้อของเพื่อเข้ามาใช้ในเกม โดยในเกมตัวนี้จะมีการซื้อเหรียญทองเพื่อนำมาใช้ในการซื้อของในเกมอีกต่อหนึ่งการ์เดียน การ์เดียน. การ์เดียนได้มีการนำเอามอนสเตอร์จากเกมไฟนอลแฟนตาซีมาหลายส่วน ในขณะเดียวกันได้มีการนำเอาสัตว์หรือเทพในตำนาน และนิยายมารวมกัน เช่น- ธาตุไฟ : ฟินิกซ์ อีฟรีต อัคนี บรีกิด เซอร์เบอรัส ฟาฟนีร์ คิไมรา มิโนทอร์ - ธาตุน้ำ : เลวีอาธาน ศิวะ อัปสร แอนโดรเมดา เดดมอรอส ดากอน เกมบุ โยตุน ไฮดร้า นาค เคลปี ไซเรน - ธาตุดิน : ไททัน แอตลาส เคฟเรน อีดุนน์ ยอร์มุนกานดร์ บั๊กแบร์ โกเลม เซนทอร์ - ธาตุสายฟ้า : กิลกาเมช ทอร์ ไรจิน อินปุนดูลู รามีเอล เฮกาตนเคร์ นรสิงห์ ไซคลอปส์ นุเอะ - ธาตุลม : ฟุจิน นิเก ครุฑ ไวเวิร์น ฉงจี รุทร จินน์ พระพิฆเนศวร หนุมาน ฮาร์ปี - ธาตุพิษ : อาซีดาฮากา อบาดดอน ลาดอน เมดูซ่า เถาอู้ ปาบิลซัก บาซิลิสก์ สไลม์ - ธาตุความตาย : คธูลู แวมไพร์ มิกแลนเตกูตรี แฟรงเกนสไตน์ อานูบิส มอร์รีแกน อิบลิส บูเน ดูลาฮัน มัมมี่ บันชี ซอมบี - ธาตุโลหะ/จักรกล : โปเซดอน จักเกอร์นอต การ์กันตัว นูอาดา ชาร์ลีออตต์ ฮีเฟสตัส เบี๊ยกโกะ ทาลอส บาลอร - ธาตุแสง : วัลคีรี โดมีเนียน แพนโดรา อาร์ทิมิส ฮอรุส สฟิงซ์ กิเลน ยูนิคอร์น เอลฟ์ - ธาตุความมืด : ลิลิธ เมฟิสโตเฟเลส บาฮามุต กาลี ปูกา อันรามันยู ทีทาเนีย เฟนรีร์ ดีอาโบล รังดา สเลปนีร์ ซัคคิวบัส แซนด์แมน อิมป์ การ์กอยล์ กอบลิน</doc>
