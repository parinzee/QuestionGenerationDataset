<doc id="553891" url="https://th.wikipedia.org/wiki?curid=553891" title="เดอะ เลโก้ มูฟวี่">เดอะ เลโก้ มูฟวี่ เดอะ เลโก้ มูฟวี () เป็นภาพยนตร์คอมพิวเตอร์แอนิเมชันแนวตลกผจญภัยอเมริกัน กำกับโดย ฟิล ลอร์ด และคริสโตเฟอร์ มิลเลอร์ และเป็นภาพยนตร์ของค่ายวอร์เนอร์ บรอเธอร์ พิกเจอร์ส โดยสร้างจากเลโก้ โดยมีทีมให้เสียง ได้แก่ คริส แพร็ตต์, วิลล์ เฟอร์เรล, อลิซาเบธ แบงก์ส, วิลล์ อาร์เน็ตต์, นิก ออฟเฟอร์แมน, อลิสัน บรี, ชาร์ลี เดย์, เลียม นีสัน และมอร์แกน ฟรีแมน โดยออกฉายในวันที่ 7 กุมภาพันธ์ ค.ศ. 2014 ซึ่งประสบความสำเร็จในเชิงพาณิชย์และได้เสียงตอบรับที่ดีในหลายด้านทั้งความสมจริง, ความตลกขบขัน, การทำเสียง และการแสดงหน้าตา โดยภาพยนตร์เรื่องนี้รับรายได้มากกว่า 257 ล้านดอลลาร์ ในอเมริกาเหนือ และ 210 ล้านดอลลาร์ ในการเข้าฉายต่างประเทศ รวมแล้วกว่า 467 ล้านดอลลาร์ นอกจากนั้นทางทีมผู้สร้างยังได้วางแผนฉาย เดอะ เลโก้ มูฟวี 2 ในวันที่ 26 พฤษภาคม ค.ศ. 2017 และยังให้คริส แมคเคย์ มารับหน้าที่กำกับ รวมไปถึงฟิล ลอร์ด และคริสโตเฟอร์ มิลเลอร์มารับหน้าที่ผลิต</doc>
