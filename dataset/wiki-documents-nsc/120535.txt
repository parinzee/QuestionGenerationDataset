<doc id="120535" url="https://th.wikipedia.org/wiki?curid=120535" title="โรงเรียนกรรณสูตศึกษาลัย">โรงเรียนกรรณสูตศึกษาลัย โรงเรียนกรรณสูตศึกษาลัย เป็นโรงเรียนสหศึกษาระดับมัธยมศึกษาขนาดใหญ่พิเศษ สังกัดสำนักงานเขตพื้นที่การศึกษามัธยมศึกษา เขต 9 กระทรวงศึกษาธิการ เกิดจากการรวมกันของโรงเรียน 2 โรงเรียนคือ โรงเรียนปรีชาพิทยากร และ โรงเรียนวัดประตูสาร โดยกำหนดฐานะเป็น "โรงเรียนประจำจังหวัดสุพรรณบุรี" บริเวณที่ตั้งของโรงเรียนตั้งอยู่ฝั่งตะวันตกของแม่น้ำท่าจีน ระยะทางจากตัวเมืองสุพรรณบุรี ประมาณ 2.5 กิโลเมตร มีเนื้อที่ 48 ไร่ 2 งานประวัติ ประวัติ. พ.ศ. 2441 ขุนปรีชานุศาสน์ (ปล้อง ธรรมารมณ์) ได้ใช้บ้านของท่านสอนหนังสือให้แก่ลูกหลานและเด็กในละแวกบ้าน ซึ่งตั้งอยู่บริเวณสี่แยกนางพิมในปัจจุบันโดยไม่คิดค่าตอบแทน ประมาณปี พ.ศ. 2440 - พ.ศ. 2441 สมเด็จพระเจ้าบรมวงศ์เธอกรมพระยาดำรงราชานุภาพ เสนาบดีกระทรวงมหาดไทย เสด็จมาตรวจราชการเมืองสุพรรณบุรี ทรงเยี่ยมกิจการสอนหนังสือของนายปล้อง ธรรมารมณ์ มีความพอพระทัยมาก และทรงเห็นว่าสถานที่คับแคบ จึงโปรดให้สร้างอาคารเรียนหลังใหม่ขึ้นริมถนนสายหน้าที่ว่าการเมือง หลังจวนผู้ว่าราชการจังหวัดบริเวณสี่แยกนางพิม เป็นอาคารทรงปั้นหยาชั้นเดียว มี 3 ห้องเรียน จุนักเรียนห้องละ 10 - 15 คน ได้รับประทานนามว่า "โรงเรียนปรีชาพิทยากร" และทรงขอพระราชทานบรรดาศักดิ์ให้นายปล้อง ธรรมารมณ์ เป็น "ขุนปรีชานุศาสน์" พ.ศ. 2446 พระยาสุนทรบุรี (อี้ กรรณสูต) ผู้ว่าราชการจังหวัดสุพรรณบุรี เห็นว่าอาคารเรียนของโรงเรียนมีสภาพเก่าทรุดโทรม และอาณาบริเวรคับแคบ จึงย้ายไปก่อสร้างอาคารเรียนใหม่ริมถนนพระพันวษา (ที่ตั้งวิทยาลัยอาชีวศึกษาสุพรรณบุรีในปัจจุบัน) พร้อมทั้งรวมโรงเรียนวัดประตูสารเข้ามาด้วย ได้เปลี่ยนชื่อเป็นโรงเรียนประจำจังหวัดสุพรรณบุรี"กรรณสูตศึกษาลัย" พ.ศ. 2481 นายทา พิมพ์พันธุ์ ครูใหญ่ เห็นว่าอาคารไม้ที่สร้างมา 20 ปี ทรุดโทรม และบริเวณคับแคบไม่สามารถพัฒนาและขยายพื้นที่ให้เพียงพอกับจำนวนนักเรียนที่เพิ่มขึ้นได้ จึงติดต่อของบประมาณจากกระทรวงศึกษาธิการจำนวน 15,400 บาท เพื่อจัดซื้อที่ดินริมถนนหมื่นหาญ (ด้านตะวันออกของวัดปราสาททอง) จำนวน 12 ไร่เศษ และติดต่อขอความร่วมมือจากประชาชนร่วมบริจาคอีกจำนวนหนึ่ง พร้อมทั้งได้ก่อสร้างอาคารเรียนหลังใหม่เป็นอาคารไม้ 2 ชั้น มี 3 มุข 18 ห้องเรียน ได้ทำพิธีเปิดป้ายอาคารเรียนและย้ายนักเรียน เมื่อวันที่ 24 มิถุนายน พ.ศ. 2501 เปิดสอนถึงชั้นเตรียมอุดมศึกษา (ชั้น ม.7 และ ม.8) แผนกวิทยาศาตร์เป็นครั้งแรก มีนักเรียนจำนวน 800 คนเศษ พ.ศ. 2506 นายพิณ โสขุมา ครูใหญ่ เห็นว่าบริเวณสถานที่เดิมคับแคบ จึงเข้าพบผู้ว่าราชการจังหวัดเพื่อปรึกษาหาที่ดินแห่งใหม่ ได้บริเวณวัดร้าง 2 วัด คือ วัดชุมนุมสงฆ์ และ วัดพริก ซึ่งเป็นที่ธรณีสงฆ์ของกรมการศาสนา มีเนื้อที่ 48 ไร่ 2 งาน ได้รับงบประมาณพิเศษจากกรมสามัญศึกษา เพื่อก่อสร้างอาคารเรียนจำนวน 600,000 บาท และขอความร่วมมือจากประชาชนอีกประมาณ 700,000 บาท รวม 1,300,000 บาท เป็นอาคารเรียนแบบ 218 เป็นตึก 2 ชั้น 18 ห้องเรียน ยาว 80 เมตร ใต้ถุนโปร่ง เสร็จเรียบร้อยในวันที่ 30 สิงหาคม 2508 ปรับปรุงสนามกีฬาขนาด 400 เมตร สร้างกองอำนวยกีฬา 1 หลัง สนามบาสเกตบอล อัฒจันทร์เชียร์กีฬา 1 หลัง ในปี พ.ศ. 2509 โรงเรียนกรรณสูตศึกษาลัย จังหวัดสุพรรณบุรี ได้พัฒนาเจริญก้าวหน้ามาโดยลำดับ จนถึงปัจจุบันมีอาคารเรียนถาวร 6 หลัง โรงฝึกงาน 6 หลัง อาคารประกอบ 8 หลังวันโรงเรียน วันโรงเรียน. ทุกวันที่ 9 ธันวาคมของทุกปี จะมีการจัดพิธีรำลึกถึงพระคุณของพระยาสุนทรบุรี โดยการให้หน่วยงานราชการ และบุคลากรทุกคนในโรงเรียนกรรณสูตศึกษาลัยวางพวงมาลาทำความเคารพหน้าอนุสาวรีย์พระยาสุนทรบุรี (อี้ กรรณสูต) และทุกๆ 3 ปีจะมีการจัดงาน "กรรณสูตรำลึก" เพื่อพบปะสังสรรค์ผูกสัมพันธ์ระหว่างรุ่นพี่ - รุ่นน้อง และเป็นการเฉลิมฉลองวันครบรอบของโรงเรียน เช่น- 100 ปี กรรณสูตศึกษาลัย (พ.ศ. 2541) - กรรณสูตรำลึก 103 ปี (พ.ศ. 2544) - กรรณสูตรำลึก 106 ปี (พ.ศ. 2547) - กรรณสูตรำลึก 109 ปี (พ.ศ. 2550) - กรรณสูตรำลึก 110 ปี (พ.ศ. 2551) - มหกรรมวิชาการ 111 ปี เกียรติ ศักดิ์ศรี กรรณสูตศึกษาลัย (8-9 ธันวาคม พ.ศ. 2552) - 112 ปี เกียรติศักดิ์ศรี กรรณสูตศึกษาลัย (กรรณสูตรำลึก 112 ปี) (10 ธันวาคม พ.ศ. 2553) - 115 ปี กรรณสูตศึกษาลัย (กรรณสูตรำลึก 115 ปี) (9 ธันวาคม พ.ศ. 2556)สิ่งศักดิ์สิทธิ์คู่โรงเรียนสิ่งศักดิ์สิทธิ์คู่โรงเรียน. - หลวงพ่อพระหินทราย - เจดีย์วัดชุมนุมสงฆ์ - เจดีย์วัดพริก - ศาลพระภูมิ - ศาลตายาย (ตรงข้ามวัดพริก) - อนุสาวรีย์พระยาสุนทรบุรี (อี้กรรณสูต)ผู้บริหารเพลงประจำโรงเรียนเพลงประจำโรงเรียน. - เพลงโรงเรียนกรรณสูตศึกษาลัย- ลูกกรรณสูต- กรรณสูตสัมพันธ์- ศรีสุพรรณกรรณสูต- ไม่ลืมกรรณสูต- รำวงกรรณสูต- ศักดิ์ศรีกรรณสูตอาคาร สถานที่ภายในโรงเรียนอาคาร สถานที่ภายในโรงเรียน. - อาคาร 1 เป็นอาคารอำนวยการ เป็นที่ตั้งของหน่วยงานบริหารของโรงเรียน ศูนย์รวมใจ หอเกียรติยศ ห้องปฏิรูปการศึกษา และงานคอมพิวเตอร์- อาคาร 2 เป็นอาคารที่ตั้งกลุ่มสาระการเรียนรู้ภาษาไทย ห้องสมุดภาษาไทย ห้องดนตรีไทย ห้องนาฏศิลป์ ห้อง Multi-media และห้องพระ- อาคาร 3 เป็นอาคารที่ตั้งของกลุ่มสาระการเรียนรู้วิทยาศาสตร์ ห้องสมุดวิทยาศาสตร์ และห้องพยาบาล- อาคาร 4 เป็นอาคารที่ตั้งของกล่มสาระการเรียนรู้ภาษาต่างประเทศ ห้อง Multi-media ห้อง Sear ห้อง Eric และกลุ่มกิจกรรมพัฒนาผู้เรียน- อาคาร 5 เป็นอาคารที่ตั้งของกลุ่มสาระการเรียนรู้คณิตศาสตร์ แหล่งเรียนรู้คณิตศาสตร์ ห้อง World Bank ห้อง E-classroom ห้องพิมพ์ดีด และงานธุรกิจ- อาคาร 6 เป็นที่ตั้งของกลุ่มสาระการเรียนรู้สังคมศึกษา ศาสนา และวัฒนธรรม ห้องสมุดสังคมศึกษา วิทยาศาสตร์ระดับช่วงชั้นที่ 3 (มัธยมต้น) ห้องประชุม ห้องโสตทัศนศึกษา ห้องสมุดรวม- อาคารฝึกงาน 1 และ 2 เป็นที่ตั้งของกลุ่มสาระการเรียนรู้การงานอาชีพและเทคโนโลยี (คหกรรม งานช่าง ทัศนศิลป์ และงานประดิษฐ์)- เรือนเกษตร เป็นที่ตั้งของกลุ่มสาระการเรียนรู้การงานอาชีพและเทคโนโลยี (งานเกษตร)- หอประชุม 1 (โรงยิมเนเซียม) เป็นที่สำหรับการประชุมใหญ่ เช่น ไหว้ครู ส่วนกลางใช้เป็นสนามวอลเลย์บอล ทิศตะวันตกใช้เป็นสนามตะกร้อ- หอประชุม 2 (101ล) หอประชุมปรับอากาศขนาดใหญ่ เป็นที่สำหรับประชุมประจำสัปดาห์แต่ละช่วงชั้น ประชุมผู้ปกครอง นิทรรศการ เป็นต้น- โรงอาหาร แบ่งออกเป็น3ส่วน ปีกซ้าย ร้านอาหารจำนวน 23 ร้าน และโต๊ะยาวขนาดกลางจำนวน3แถว ส่วนกลาง อยู่ใต้หอประชุม 2 มีห้องอาหารสำหรับครู อาจารย์ ร้านค้าจำนวน 3ร้าน และ โต๊ะยาวขนาดใหญ่จำนวน 4 แถว ปีกขวา โต๊ะอาหารสำหรับนักเรียนชั้นมัธยมศึกษาปีที่ 1- อาคารกิจกรรมนักเรียน ส่วนกลางเป็นที่จัดแสดงนิทรรศการ เช่น แสงหนึ่งคือรุ้งงาม และห้องเรียนกิจกรรมพัฒนาผู้เรียน ด้านข้างเป็นร้านถ่ายเอกสาร ธนาคารโรงเรียน (โดยธนาคารออมสิน) ร้านขายขนม เครื่องดื่ม และอุปกรณ์การเรียน- ศูนย์กีฬา กรมสามัญศึกษา ด้านล่างเป็นสนามเทเบิลเทนนิสและแบดมินตัน ห้องเรียนสุขศึกษาและพลศึกษา ห้องเกียรติยศ ชั้นลอยมีห้องออกกำลังกาย ห้องพักนักกีฬา ด้านบนเป็นสนามบาสเกตบอล หรือ ฟุตซอล หรือ วอลเลย์บอล และเป็นที่ทำการกลุ่มสาระการเรียนรู้สุขศึกษาและพลศึกษา- อัฒจรรย์ เป็นที่สำหรับทำกิจกรรมเชียร์กีฬารวม ที่ฝึกซ้อมกิจกรรมบางประเภท ด้านใต้เป็นห้องซ้อมดนตรีของวงโยธวาทิตและห้องพักนักกีฬา- สนามกีฬา เป็นสนามหญ้าขนาดใหญ่ มีลู่วิ่งล้อมรอบสนาม- อาคารสมาคม ครู ผู้ปกครอง นักเรียน และศิษย์เก่าโรงเรียนกรรณสูตศึกษาลัย ใช้เป็นห้องรับรอง และเป็นห้องเรียนบางวิชา- สำนักงานกิจการนักเรียนและสถานีตำรวจภูธรเมืองสุพรรณบุรี (ส่วนแยก) เป็นที่ทำการของฝ่ายกิจการฯ (ฝ่ายปกครอง) และใช้บัตรอิเล็กทรอนิกส์สแกนรายงานตัวในตอนเช้า- สำนักงานบริหารทั่วไป เป็นที่ทำการของรองผู้อำนวยการฝ่ายบริหารทั่วไปคณะสี คณะสี. การแบ่งคณะสีของโรงเรียนเพื่อสะดวกในการปกครอง และการจัดกิจกรรม โดยแบ่งออกเป็น 4 คณะ ใช้ชื่อตามบุคคลสำคัญ และบุคคลในวรรณคดี ที่เกี่ยวข้องกับจังหวัดสุพรรณบุรี- คณะยมราช (สีเขียว)- คณะขุนไกร (สีแดง)- คณะขุนแผน (สีฟ้า)- คณะพลายชุมพล (สีม่วง)</doc>
