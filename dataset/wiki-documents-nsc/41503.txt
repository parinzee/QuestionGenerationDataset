<doc id="41503" url="https://th.wikipedia.org/wiki?curid=41503" title="ภาควิชารัฐศาสตร์และรัฐประศาสนศาสตร์ คณะสังคมศาสตร์ มหาวิทยาลัยเกษตรศาสตร์">ภาควิชารัฐศาสตร์และรัฐประศาสนศาสตร์ คณะสังคมศาสตร์ มหาวิทยาลัยเกษตรศาสตร์ ภาควิชารัฐศาสตร์และรัฐประศาสนศาสตร์ คณะสังคมศาสตร์ มหาวิทยาลัยเกษตรศาสตร์ เป็นภาควิชาในสังกัดคณะสังคมศาสตร์ มหาวิทยาลัยเกษตรศาสตร์ เปิดสอนในหลักสูตรปริญญาตรีและปริญญาโทตลอดจนการเรียนการสอนและการวิจัยด้านสาขาวิชารัฐศาสตร์และรัฐประศาสนศาสตร์ ในมหาวิทยาลัยเกษตรศาสตร์ประวัติ ประวัติ. ภาควิชารัฐศาสตร์และรัฐประศาสนศาสตร์ แต่เดิมเป็นกลุ่มวิชาหนึ่งที่เปิดสอนในภาควิชาสังคมศาสตร์และมนุษยศาสตร์ คณะวิทยาศาสตร์และอักษรศาสตร์ มหาวิทยาลัยเกษตรศาสตร์ เมื่อมีการก่อตั้งคณะสังคมศาสตร์ในปี พ.ศ. 2517 จึงได้จัดตั้งเป็น ภาควิชารัฐศาสตร์และรัฐประศาสนศาสตร์ โดยเปิดสอนในระดับปริญญาตรีหลักสูตรศิลปศาสตรบัณฑิต สาขาวิชารัฐศาสตร์ โดยแบ่งย่อยออกเป็นสามสาขา คือ สาขาวิชาการปกครอง สาขาวิชาบริหารรัฐกิจ และสาขาวิชาบริหารงานยุติธรรม ต่อมาจึงได้เพิ่มสาขาวิชาความสัมพันธ์ระหว่างประเทศในหลักสูตรปริญญาตรีและเปลี่ยนชื่อสาขาวิชาบริหารรัฐกิจเป็นสาขาวิชารัฐประศาสนศาสตร์ และในระดับปริญญาโทได้เปิดสอนหลักสูตรศิลปศาสตรมหาบัณฑิต สาขาวิชารัฐศาสตร์ วิชาเอกการปกครอง เป็นหลักสูตรแรก ต่อมาจึงได้เพิ่มสาขาวิชามากขึ้นสัญลักษณ์ สัญลักษณ์. ภาควิชารัฐศาสตร์และรัฐประศาสนศาสตร์ คณะสังคมศาสตร์ มหาวิทยาลัยเกษตรศาสตร์ ใช้สัญลักษณ์ สิงห์เขียว เป็นตราสัญลักษณ์ของภาควิชา โดยเป็นรูปติณสิงห์หรือราชสีห์แดง ซึ่งเป็นหนึ่งในสี่ชนิดของราชสีห์ แทนซึ่งความหมายของนักรัฐศาสตร์ ล้อมรอบด้วยลายรวงข้าวปรียบความหมายเฉกเช่นประชาชน อันเป็นการบ่งบอกถึงความสัมพันธ์อันใกล้ชิดระหว่างนิสิตและประชาชน ส่วนสีเขียวในตราสัญลักษณ์คือสีประจำมหาวิทยาลัยเกษตรศาสตร์ ซึ่งเป็นที่มาของชื่อสิงห์เขียวการบริหารและหลักสูตร การบริหารและหลักสูตร. การบริหารของภาควิชารัฐศาสตร์และรัฐประศาสนศาสตร์จะแบ่งออกเป็น 4 สาขา ประกอบด้วย- สาขาการปกครอง เกี่ยวกับการเมืองการปกครองทั้งลักษณะการปกครองและความสัมพันธ์ทางการปกครองของประเทศต่างๆ ในระดับชาติและระดับท้องถิ่น - สาขาความสัมพันธ์ระหว่างประเทศ เกี่ยวกับนโยบายและการเมืองระหว่างประเทศ ทั้งในระดับประเทศและองค์การระหว่างประเทศ - สาขาบริหารงานยุติธรรมและความปลอดภัย เกี่ยวกับการบริหารในระบบงานยุติธรรมและการบริหารเพื่อความปลอดภัยทั้งในหน่วยงานรัฐและเอกชน - สาขารัฐประศาสนศาสตร์หรือสาขาบริหารรัฐกิจ เกี่ยวกับการบริหารในภาครัฐในระบบราชการและรัฐวิสาหกิจ โดยภาควิชารัฐศาสตร์และรัฐประศาสนศาสตร์ เปิดสอนในหลักสูตรระดับปริญญาตรีและปริญญาโท ดังนี้ชีวิตนิสิต ชีวิตนิสิต. นิสิตทุกสาขาวิชาของภาควิชารัฐศาสตร์และรัฐประศาสนศาสตร์ จะมีการเรียนตามหลักสูตรที่ได้เข้าศึกษา โดยในช่วงปีแรกของการศึกษาจะมีการเรียนในส่วนของวิชาพื้นฐานซึ่งอาจมีเรียนร่วมกับนิสิตสาขาอื่นๆในมหาวิทยาลัยเกษตรศาสตร์และวิชาพื้นฐานทางรัฐศาสตร์ที่ภาควิชาทำการสอนเป็นวิชาบังคับ รวมถึงวิชาพื้นฐานทางรัฐศาสตร์ทั้ง 4 สาขา เพื่อให้มีองค์ความรู้รวมและความสัมพันธ์ของรัฐศาสตร์ เมื่อเรียนปีสูงขึ้นก็จะได้เรียนตามสาขาวิชารัฐศาสตร์ตามที่นิสิตได้เลือกไว้ และมีการทำกิจกรรมโดยทุกชั้นปีมีส่วนร่วมและเลือกทำกิจกรรมตามเสรี โดยอยู่ในการดำเนินการของชุมนุมรัฐศาสตร์ซึ่งเป็นผู้รับผิดชอบกิจกรรมในภาควิชา ตัวอย่างกิจกรรม เช่น กิจกรรมเปิดถ้ำสิงห์ กิจกรรมตามรอยประชาธิปไตย กิจกรรมรัฐศาสตร์วิชาการ ค่ายรัฐศาสตร์เพื่อเยาวชนและชุมชน ปลูกต้นคิด(ส์) เป็นต้น รวมถึงงานประเพณีสิงห์สัมพันธ์ที่มีกิจกรรมร่วมกับคณะรัฐศาสตร์ในประเทศไทยอีกด้วยคณาจารย์และนิสิตเก่าที่มีชื่อเสียงคณาจารย์คณาจารย์และนิสิตเก่าที่มีชื่อเสียง. คณาจารย์. - โกวิท วงศ์สุรวัฒน์ รองศาสตราจารย์ประจำภาควิชา ภาคีสมาชิกราชบัณฑิตยสภา และผู้เขียนบทความประจำสำนักพิมพ์มติชน - มนฤตย์พล อุรบุญนวลชาติ รองศาสตราจารย์ประจำภาควิชา และอดีตคณบดีคณะสังคมศาสตร์ - สมเกียรติ วันทะนะ รองศาสตราจารย์ประจำภาควิชา อดีตคณบดีคณะสังคมศาสตร์ และอดีตคณะกรรมการองค์การสื่อสารมวลชนแห่งประเทศไทยนิสิตเก่านิสิตเก่า. - เกศริน เอกธวัชกุล นักแสดงและอดีตนักกีฬาเทควันโดทีมชาติไทย - ชนินทร์ รุ่งแสง สมาชิกสภาผู้แทนราษฎรกรุงเทพมหานคร - ณัชพล ตันเจริญ นักธุรกิจและอดีตสมาชิกสภาผู้แทนราษฎรจังหวัดฉะเชิงเทรา - ธันยวัชร์ ไชยตระกูลชัย นักการตลาดและผู้ดำเนินรายการโทรทัศน์ - บุตรี เผือดผ่อง นักกีฬาเทควันโดทีมชาติไทย - ปฏิวัติ ทองสลับ นักกีฬาเทควันโดทีมชาติไทย - ปาริชาติ หาญเวช นักแสดง - เผด็จ นุ้ยปรี นายกองค์การบริหารส่วนจังหวัดอุทัยธานี - เผดิมชัย สะสมทรัพย์ อดีตรัฐมนตรีว่าการกระทรวงแรงงาน - พัชรวาท วงษ์สุวรรณ อดีตผู้บัญชาการตำรวจแห่งชาติ - พินทองทา ชินวัตร อดีตผู้บริหาร แมนเชสเตอร์ซิตีมาร์เก็ตติงไทยแลนด์ - ภานุรุจ เก่งชน นักแสดง - มาลีรัตน์ แก้วก่า อดีตสมาชิกวุฒิสภาจังหวัดสกลนคร - วัชรกิติ วัชโรทัย กรมวังผู้ใหญ่ สำนักพระราชวัง - วันชัย สอนศิริ ทนายความและผู้ดำเนินรายการโทรทัศน์ - วาสนา เพิ่มลาภ อดีตประธานคณะกรรมการการเลือกตั้ง - วิฑรูย์ กรุณา นักแสดง - สมศักดิ์ โกศัยสุข แกนนำพันธมิตรประชาชนเพื่อประชาธิปไตย - อนงค์วรรณ เทพสุทิน อดีตรัฐมนตรีว่าการกระทรวงทรัพยากรธรรมชาติและสิ่งแวดล้อม - เอกราช เก่งทุกทาง ผู้พากย์กีฬาและผู้ประกาศข่าวช่อง 3</doc>
