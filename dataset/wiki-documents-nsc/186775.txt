<doc id="186775" url="https://th.wikipedia.org/wiki?curid=186775" title="โมบิลสูท กันดั้ม เอ็มเอสอิกลู">โมบิลสูท กันดั้ม เอ็มเอสอิกลู โมบิลสูท กันดั้มเอ็ม เอสอิกลู () เป็นภาพยนตร์คอมพิวเตอร์กราฟิกส์ในชุดกันดั้ม โดยภาคแรกสามารถแบ่งออกได้เป็นสองภาคย่อยคือภาค บันทึกลับสงครามหนึ่งปี ซึ่งฉายที่บันไดมิวเซียม เมืองมัตสึโดะ จังหวัดจิบะและต่อมาได้มีการจำหน่ายเป็นดีวีดี กับภาค อโพคาลิป 0079 ซึ่งเป็นโอวีเอที่จำหน่ายในเดือนเมษายน พ.ศ. 2549 เอ็มเอสอิกลูได้รับการกำกับโดยทาคาชิ อิมานิชิ ซึ่งก่อนหน้านี้เป็นผู้กำกับกันดั้ม 0083และมียูทากะ อิซุบุจิเป็นผู้ดูแลการผลิต นอกจากนั้นยังมีภาคมังงะ เอ็มเอสอิกลู 603 ซึ่งวาดโดย MEIMU เนื้อหาของภาค 603 เป็นการนำภาคบันทึกลับสงครามหนึ่งปีมาเล่าใหม่และเพิ่มตอนพิเศษเข้าไป ต่อมาจึงมีภาคต่อคือ เอ็มเอสอิกลู 2 เดอะกราวิตีฟรอนท์ และเผยแพร่ในเดือนตุลาคม พ.ศ. 2551 การดำเนินเรื่องของภาค 2 นี้จะคล้ายกับภาคแรก แต่เปลี่ยนเป็นเรื่องราวจากมุมมองของฝ่ายสหพันธ์โลกแทนและเนื้อหาจะไม่ต่อเนื่องกันเหมือนภาคแรกเนื้อเรื่อง เนื้อเรื่อง. เนื้อเรื่องของเอ็มเอสอิกลูนั้นอยู่ในช่วงสงครามหนึ่งปีซึ่งเป็นเวลาเดียวกับโมบิลสูทกันดั้ม โดยมีศูนย์กลางของเรื่องอยู่ที่หน่วยทดสอบอาวุธที่ 603ของอาณาจักรซีอ้อน หน่วย603ต้องทำหน้าที่ทดสอบและวัดความคุ้มค่าของอาวุธต่างๆ ซึ่งเอ็มเอสอิกลูทั้งหกตอนนั้นจะมีเครื่องกลและนักบินที่เป็นตัวเอกเปลี่ยนไปในแต่ละตอน โดยมีโอลิเวอร์ มาย วิศวกรผู้สังเกตการณ์เป็นเหมือนผู้เล่าเรื่องจนถึงตอนสุดท้ายของภาคอโพคาลิป 0079จึงเป็นตัวเอกเสียเอง แม้จะเป็นเรื่องในกันดั้มซีรีส์ แต่กันดั้มได้ปรากฏตัวในเอ็มเอสอิกลูเพียงฉากวิดีโอสั้นๆในตอนที่สามของภาคบันทึกลับสงครามหนึ่งปีเท่านั้นตัวละครหลักตัวละครหลัก. - โอลิเวอร์ มาย () พากษ์เสียงโดยฮิเดโอะ อิชิวากะ โอลิเวอร์เป็นวิศวกรผู้สังเกตการของหน่วย603ซึ่งมีหน้าที่รายงานผลการทดสอบของอาวุธต่างๆ เขาเป็นคนซื่อตรง เมื่ออาวุธที่หน่วย603ต้องทดสอบนั้นมักเป็นของที่บกพร่อง โอลิเวอร์จึงมักมีปัญหากับนักบินทดสอบอยู่บ่อยๆ- โมนิค คาดิลแล็ค () พากษ์เสียงโดยมิกิ นางาซาวะ นายทหารหญิงประจำยานโยเซนไฮม์ เป็นคนที่หงุดหงิดง่ายแต่ก็มีด้านที่อ่อนโยนอยู่เหมือนกัน ในภายหลังเป็นนักบินประจำของโมบิลสูท ซูดาห์ เครื่องสุดท้าย- มาติน โบรห์โนว () พากษ์เสียงโดยโชโซ อิคุสะ เป็นกัปตันของยานโยเซนไฮม์- ฮิเดโตะ วาชิยะ () พากษ์เสียงโดยจุน ฟุคุยามะ นักบินประจำยานโยเซนไฮม์ เป็นเพื่อนสนิทของโอลิเวอร์ ในภายหลังเป็นนักบินประจำของโมบิลสูท ซูดาห์รายชื่อตอน</doc>
