<doc id="259897" url="https://th.wikipedia.org/wiki?curid=259897" title="ธนาภรณ์ จิตต์จำรึก">ธนาภรณ์ จิตต์จำรึก ธนาภรณ์ จิตต์จำรึก (นามสกุลเดิม รัตนเสน) หรือชื่อเล่น ลูกศร เกิดเมื่อวันที่ 30 สิงหาคม พ.ศ. 2511 เป็นนักแสดง นักร้องชาวไทย อดีตนักบัลเล่ต์ มีผลงานแสดงละครที่โด่งดังหลายเรื่องอย่างเช่น ปัญญาชนก้นครัว ตะวันชิงพลบ เคหาสน์สีแดง สีวิกา บัวแล้งน้ำ เกมเกียรติยศ เป็นต้น และยังมีผลงานเพลงกับอัลบั้มชุด ลูกศรลมกรด กับเพลงดัง "ระเบิดทิ้ง" "ล้นมาจากตา" และ "ฝากไว้ที่เธอ" ด้านการศึกษา จบการศึกษาจากคณะครุศาสตร์ จุฬาลงกรณ์มหาวิทยาลัย และปริญญาโทสาขาการจัดการที่มหาวิทยาลัยบอสตัน ประเทศสหรัฐอเมริกา ลูกศรเข้าสู่วงการตั้งแต่อายุ 16 ปี โดยเป็นแดนเซอร์ให้กับรายการเพลง เธอเริ่มเล่นละครตั้งแต่เรียนอยู่ระดับชั้นมัธยมปลาย โดยเล่นละครทางช่อง 7 สีเรื่องแรกกับค่ายกันตนา แสดงเป็นนางเอก คู่กับอภิชาติ หาลำเจียก แต่ไม่ได้ออกอากาศ จากนั้นย้ายมาร่วมงานกับค่ายดาราวิดีโอ โดยแสดงเป็นตัวรองในละครเรื่อง อีสา ร่วมกับอภิรดี ภวภูตานนท์ ซึ่งจากละครเรื่องนี้ทำให้ได้รับรางวัลโทรทัศน์ทองคำ ครั้งที่ 3 ประจำปี พ.ศ. 2531 ในสาขาดาราสนับสนุนดีเด่นหญิง ด้านชีวิตส่วนตัว ลูกศรได้พบรักกับสามี คือ คุณมนตรี จิตต์จำรึก คบหาดูใจกันมาจนถึงปี พ.ศ. 2537 จึงแต่งงาน ซึ่งก่อนแต่งงานได้เรียนอยู่ต่างประเทศ 3 ปี จึงกลับมาแสดงละครต่ออีก 2 เรื่อง คือ ปราสาทสีขาว กับ ขุนเดช ซึ่งเป็นละครส่งเสริมอนุรักษ์ศิลปะโบราณไทย แต่หลังจากนั้นก็เลิกแสดงละครไป โดยไปทำธุรกิจร้านวิดีโอ แฟรนไชส์ กับเปิดบริษัทผลิตรายการโทรทัศน์ ผลิตโฆษณา และงานภาคผลิตต่างๆ อย่าง รายการผู้หญิงดอตคอม ทางช่อง 5 และรายการสมาร์ทไลฟ์ ด้านครอบครัว มีบุตร 4 คนคือ น้องแฟร์รี่-ด.ญ.พลอยวรัศม์ จิตต์จารึก น้องเฟมี่-ด.ช.รัชกร จิตต์จารึก และลูกแฝดชาย-หญิง คือ น้องเฟย์-ด.ญ.อาภากร จิตต์จารึก และ น้องโฟร์ท-ด.ช.ภาสกร จิตต์จารึก ปัจจุบัน ลูกศรได้กลับมาแสดงละครโทรทัศน์อีกครั้ง โดยแสดงละครเรื่อง "ด้วยแรงอธิษฐาน" ของค่ายกันตนา และช่อง 7 สีผลงานละครละครเทิดพระเกียรติละครสั้นผลงาน. ละครสั้น. - 2537 แฝดพี่ฝาดน้อง ละครสั้น ปากกาทอง ช่อง 7ภาพยนตร์ภาพยนตร์. - เฮงได้ เฮงดี รักนี้ (2530) - เรารักกันนะ (2532)โฆษณาโฆษณา. - โฆษณาโกโก้ครั้นช์ - โฆษณา ONAMI - "คนอร์ รสทิพย์"มิวสิกวีดีโอมิวสิกวีดีโอ. - ขออีกที ดนุพล แก้วกาญจน์ (2531)พิธีกรพิธีกร. - รายการ Woman Today ช่อง เฮลท์ พลัส แชนแนลอัลบั้มเพลงอัลบั้มเพลง. - คู่รักวัยหวาน (อัลบั้มร้องคู่ / อี.เอ็ม.ไอ. / 2529) - ลูกศรลมกรด (อัลบั้มเดี่ยว / ซาวด์ โปรเจ็กต์ / 2534)รางวัลรางวัล. - รางวัลโทรทัศน์ทองคำ ดาราสนับสนุนหญิงดีเด่น จากละคร อีสา ปี 2531</doc>
