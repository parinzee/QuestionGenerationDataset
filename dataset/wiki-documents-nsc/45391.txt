<doc id="45391" url="https://th.wikipedia.org/wiki?curid=45391" title="เจ้าอินทยงยศโชติ">เจ้าอินทยงยศโชติ เจ้าอินทยงยศโชติ () เป็นเจ้าผู้ครองนครลำพูนองค์ที่ 9 ในราชวงศ์ทิพย์จักรพระประวัติ พระประวัติ. เจ้าอินทยงยศโชติ มีพระนามเดิมว่าเจ้าอินทยศ เป็นราชโอรสในเจ้าดาราดิเรกรัตนไพโรจน์ เจ้านครลำพูนองค์ที่ 7 โดยเป็นองค์เดียวที่เกิดแต่แม่เจ้าปิมปาราชเทวี ได้รับพระราชทานสัญญาบัตรเป็นเจ้าอุปราชนครลำพูน จนวันที่ 3 มกราคม พ.ศ. 2440 (นับแบบปัจจุบันเป็นปี พ.ศ. 2441) จึงเลื่อนเป็นเจ้าอินทยงค์ยศโชติ์ วีรโฆษกิตติโสภณ วิมลสัตยสวามิภักดิคุณ หริภุญไชยรัษฎารักษ์ ตทรรคเจดีย์บูชากร ราษฎรธุระธาดา เอกัจจโยนกาธิบดี เจ้านครลำพูน เจ้าอินทยงยศโชติ ป่วยเป็นโรคภายใน อาการทรงกับทรุดเรื่อยมา จนถึงแก่พิราลัยในวันที่ 18 มีนาคม พ.ศ. 2454 (พ.ศ. 2453 หากนับวันที่ 1 เมษายนเป็นวันขึ้นศักราชใหม่) รวมระยะเวลาที่ทรงครองนคร 16 ปีราชโอรส ราชธิดา ราชโอรส ราชธิดา. เจ้าอินทยงยศโชติ มีราชโอรสและราชธิดา รวม 5 พระองค์ ณ ลำพูน มีนามตามลำดับ ดังนี้- ใน แม่เจ้าหม่อมราชวงศ์รถแก้ว - ธิดาหม่อมเจ้าสัตบุศ อิศรเสนากับเจ้าหญิงในราชวงศ์ทิพย์จักร (มีราชโอรส 1 ราชธิดา 2)1. เจ้ามุกดา ณ ลำพูน - สมรสกับ "เจ้าราชภาคินัย น้อยเมืองไทย, เจ้าราชภาคินัยนครลำพูน" 2. มหาอำมาตย์โท พลตรี เจ้าจักรคำขจรศักดิ์, เจ้าผู้ครองนครลำพูน องค์ที่ 10 3. เจ้าหล้า ณ ลำพูน - สมรสกับ "เจ้าน้อยจิตตะ ณ ลำพูน" ภายหลังสมรสกับ "เจ้าราชสัมพันธ์วงศ์ น้อยพุทธวงศ์ ณ เชียงใหม่, เจ้าราชสัมพันธ์วงศ์นครลำพูน"- ใน หม่อมคำเที่ยง (มีราชธิดา 1)- เจ้าทิพนวล ณ ลำพูน - ใน หม่อมบัวจีน (มีราชธิดา 1)- เจ้าสายเขียว ณ ลำพูน - ใน หม่อมขันคำ (ไม่มีราชโอรส ราชธิดา)พระกรณียกิจการคมนาคม พระกรณียกิจ. การคมนาคม. ในระหว่างรัชสมัยของเจ้าหลวงอินทยงยศโชติ เป็นเจ้าหลวงนครลำพูน นับว่าเป็นยุคของการพัฒนานครลำพูน มีการตัดถนนจากเมืองลำพูนไปเมืองเชียงใหม่ และจากเมืองลำพูนไปเวียงป่าซาง การสร้างเหมืองฝาย ซึ่งเห็นได้จากหลักฐานแผนที่ของกระทรวงมหาดไทย ระหว่าง ปี พ.ศ. 2440-2450 แสดงให้เห็นถึงการตัดถนนสายสำคัญ ๆ ในเมืองลำพูนการสื่อสาร การสื่อสาร. เจ้าหลวงอินทยงยศโชติ ทรงเห็นความสำคัญของการสื่อสาร จึงได้โปรดให้สร้างที่ทำการไปรษณีย์ขึ้นที่นครลำพูน เมื่อปี พ.ศ. 2449 ด้วยทรัพย์สินส่วนพระองค์ (ประมาณ 1,567 บาท) โดยเปิดให้บริการเมื่อวันที่ 18 กันยายน พ.ศ. 2449 และในปี พ.ศ. 2451 ทรงเห็นความสำคัญของการสื่อสาร จึงได้ช่วยอุดหนุนราชการของรัฐบาล โดยบริจาคเสาโทรเลข จำนวน 234 ต้นเครื่องราชอิสริยาภรณ์พงศาวลี</doc>
