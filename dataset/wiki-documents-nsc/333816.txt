<doc id="333816" url="https://th.wikipedia.org/wiki?curid=333816" title="นกอีเสือลาย">นกอีเสือลาย นกอีเสือลาย หรือ นกอีเสือลายเสือ () เป็นนกจับคอนขนาดเล็กในสกุล Lanius ในวงศ์นกอีเสือ (Laniidae) มีถิ่นอาศัยในแถบเอเชียตะวันออก มักพบอยู่ตามลำพัง กินสัตว์ขนาดเล็กเป็นอาหาร ทำรังบนต้นไม้ วางไข่ 3-6 ใบลักษณะ ลักษณะ. นกอีเสือลายมีแถบหนาสีดำคาดตา จะงอยปากเป็นสีดำ หางสั้น ด้านใต้ของลำตัวเป็นสีขาว กระหม่อมและท้ายทอยมีสีเทา ด้านบนของลำตัวเป็นสีน้ำตาลแดงและมีขอบขนแต่ละเส้นเป็นสีดำ ทำให้เห็นเป็นลายพาดอันเป็นที่มาของชื่อ นกตัวเมียมีสีสันคล้ายตัวผู้แต่ไม่เข้มเท่า หัวตาและคิ้วเป็นสีขาว มีลายพาดในแนวตั้งที่ด้านข้างของลำตัว นกวัยอ่อนมีปากสีเนื้อ ด้านบนของลำตัวเป็นสีน้ำตาลตั้งแต่กระหม่อมจรดหางและไม่มีแถบคาดตาสีดำ มีลายทั่วทั้งตัวยกเว้นด้านใต้และด้านข้างของลำคอการกระจายพันธุ์ การกระจายพันธุ์. ขยายพันธุ์ในเอเชียตะวันออก จีน เกาหลี ญี่ปุ่น และตะวันออกไกลของประเทศรัสเซีย ฤดูหนาวจะอพยพมาลงมาที่ประเทศพม่า ไทย ลาว เวียดนาม มาเลเซียและอินโดนีเซียที่เกาะชวา จังหวัดบาหลี และเกาะซูลาเวซี นกจากนี้ยังพบนกพลัดหลงที่ฮ่องกงและฟิลิปปินส์ สำหรับประเทศไทยจะพบในช่วงปลายเดือนกันยายน-เดือนตุลาคม โดยพบตามสวนสาธารณะในเมือง ป่าโกงกาง ป่าชายเลน ตามที่โล่งในที่ราบภาคกลาง และจะพบอีกครั้งช่วงปลายฤดู จัดเป็นสัตว์ป่าคุ้มครอง</doc>
