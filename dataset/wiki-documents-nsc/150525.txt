<doc id="150525" url="https://th.wikipedia.org/wiki?curid=150525" title="ดัชเชสเอลีซาเบทแห่งเวือร์ทเทมแบร์ก">ดัชเชสเอลีซาเบทแห่งเวือร์ทเทมแบร์ก ดัชเชสเอลิซาเบธแห่งวืร์ทเต็มเบิร์ก (ภาษาเยอรมัน: Herzogin Elisabeth von Württemberg, ) (พระนามเต็ม: เอลิซาเบธ วิลเฮล์มมีน หลุยส์, Elisabeth Wilhelmine Louise von Württemberg) ทรงเป็นดัชเชสแห่งวืร์ทเต็มเบิร์ก และเป็นพระชายาพระองค์แรกในสมเด็จพระจักรพรรดิฟรานซ์ที่ 2 แห่งโรมันอันศักดิ์สิทธิ์ ซึ่งขณะนั้นทรงดำรงตำแหน่งอาร์คดยุคแห่งออสเตรียอยู่ หลังจากอภิเษกสมรสแล้ว พระองค์ก็ทรงได้รับการสถาปนาเป็นอาร์คดัชเชสแห่งออสเตรีย (Her Royal Highness Archduchess Elisabeth of Austria) ดัชเชสเอลิซาเบธทรงประสูติเมื่อวันที่ 21 เมษายน พ.ศ. 2310 ณ เมืองแบรนเด็นเบิร์ก แคว้นวืร์ทเต็มเบิร์ก พระองค์เป็นพระราชธิดาองค์ที่ 3 และเป็นพระราชบุตรองค์ที่ 8 ในดยุคฟรีดิชที่ 3 ยูเจนแห่งวืร์ทเต็มเบิร์ก และเจ้าหญิงเฟรเดอริก้าแห่งแบรนเด็นเบิร์ก-ชเวตท์ พระองค์ทรงได้รับการศึกษาในกรุงเวียนนา นครหลวงของจักรวรรดิโรมันอันศักดิ์สิทธิ์ เมื่อมีพระชนมายุเพียง 15 พรรษา โดยได้รับการเป็นพระอุปถัมภ์ของสมเด็จพระจักรพรรดิโจเซฟที่ 2 แห่งโรมันอันศักดิ์สิทธิ์ โดยหลังจากจบการศึกษาแล้ว พระองค์ก็มีพระบรมราชานุญาตให้จัดงานอภิเษกสมรสระหว่างดัชเชสเอลิซาเบธกับพระนัดดาของพระองค์ อาร์คดยุคฟรานซ์แห่งออสเตรีย (ภายหลังทรงครองราชย์เป็นสมเด็จพระจักรพรรดิแห่งโรมันอันศักดิ์สิทธิ์) งานอภิเษกสมรสถูกจัดขึ้น เมื่อวันที่6 มกราคม พ.ศ. 2331 ในกรุงเวียนนา โดยสมเด็จพระราชปิตุลา สมเด็จพระจักรพรรดิโจเซฟทรงจัดขึ้นทั้งหมด หลังจากเมื่อทั้ง 2 พระองค์อภิเษกสมรสแล้ว ดัชเชสเอลิซาเบธก็ทรงได้รับการสถาปนาเป็นอาร์คดัชเชสแห่งออสเตรีย เมื่อปลายปีพ.ศ. 2332 อาร์คดัชเชสเอลิซาเบธก็ทรงตั้งพระครรภ์ โดยขณะนั้น สมเด็จพระจักรพรรดิโจเซฟมีพระอาการประชวรพอดี โดยพระอารการประชวรของพระองค์ทรงทรุดฮวบลงทุกที หลังจากนั้นไม่นาน อาร์คดัชเชสเอลิซาเบธก็ทรงให้ประสูติกาลพระธิดา 1 พระองค์เมื่อวันที่18 กุมภาพันธ์ พ.ศ. 2333 สมเด็จพระจักรพรรดิโจเซฟทรงพระราชทานพระนามว่า ลูโดวิก้า เอลิซาเบธ (Archduchess Ludovika Elisabeth of Austria) อาร์คดัชเชสเอลิซาเบธทรงสิ้นพระชนม์เมื่อวันที่ 18 กุมภาพันธ์ พ.ศ. 2333 ซึ่งเมื่อทรงให้ประสูติกาลพระธิดาแล้ว พระองค์ทรงเสียพระโลหิตมาก และสิ้นพระชนม์ในเวลาต่อมา โดยพระองค์ทรงสิ้นพระชนม์ก่อนสมเด็จพระจักรพรรดิโจเซฟเพียง 2 วัน ซึ่งเป็นที่น่าเสียดายอย่างยิ่งที่พระองค์ทรงไม่มีโอกาสที่จะได้เป็นจักรพรรดินีเลย โดยรวมพระชันษาของพระองค์เพียง 23 ชันษาเท่านั้น จากนั้น 1 ปีต่อมา เมื่อวันที่ 24 มิถุนายน พ.ศ. 2334 อาร์คดัชเชสลูโดวิก้า เอลซาเบธก็ประชวรหนักและสิ้นพระชนม์ในเวลาต่อมา ด้วยพระชีนษาเพียง 1 ชันษากว่าๆเท่านั้น พระศพของอาร์คดัชเชสเอลิซาเบธและพระธิดาทรงถูกฝังไว้ที่วิหารฮับส์บูร์ก กรุงเวียนนา</doc>
