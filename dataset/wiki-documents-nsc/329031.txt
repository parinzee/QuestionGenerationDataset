<doc id="329031" url="https://th.wikipedia.org/wiki?curid=329031" title="บัมเบิลบี (ทรานส์ฟอร์มเมอร์ส)">บัมเบิลบี (ทรานส์ฟอร์มเมอร์ส) บัมเบิล () / บัมเบิลบี (BUMBLEBEE) คือ ชื่อตัวละครจากภาพยนตร์เรื่อง ทรานส์ฟอร์มเมอร์ส ชื่อนี้มาจากสีของตัวละคร ที่เป็นสีเหลืองสลับดำ คล้ายกับสีของผึ้งบัมเบิลบีประวัติอะนิเมะG1บัมเบิล ประวัติ. อะนิเมะ. G1บัมเบิล. บัมเบิล คือ สมาชิกฝ่ายข้อมูลของกลุ่มไซเบอร์ทรอน เป็นเพื่อนสนิทของสไปค์ คอนวอยมักเชื่อใจและนับถือความสามารถในการหาข่าวของเขาเป็นอย่างมากพอๆกับการที่บัมเบิลนับถือคอนวอยดั่งหัวหน้าทีมอะนิเมเต็ด อะนิเมเต็ด. บัมเบิลบี ( , ) เจ้าหน้าที่ฝ่ายต่อสู้ของอ็อฟติมัสทีม เป็นคนสนุกสนานตามประสาวัยรุ่น มักคอยก่อกวนและแหย่เพื่อนในทีมที่อายุมากกว่าเป็นประจำจนบ่อยครั้งที่มักถูกตักเตือนเรื่องพฤติกรรมของเขาเองไพร์ม ไพร์ม. บัมเบิลบีในภาค ทรานส์ฟอร์มเมอร์ส ไพร์ม นี้ มีประวัติว่าเคยถูก เมกะทรอน ทำร้ายร่างกายอย่างหนักจนกล่องเสียงเสียหายและยังหาทางซ่อมแซมไม่ได้มาจนถึงปัจจุบัน บัมเบิลบีมีบทบาทในการทำหน้าที่คุ้มกัน ราฟาเอล เอสกิวัล ซึ่งเป็นเด็กอัจฉริยะ อายุเพียง 12 ปี แต่สามารถแฮคระบบต่างๆได้อย่างชำนาญ เมื่อบัมเบิลบีกับราฟาเอลได้อยู่ด้วยกันเป็นเวลานานก็เกิดเป็นความรักและผูกพันต่อกัน ในด้านการรบนั้น บัมเบิลบีได้ออกรบเป็นกองหน้าร่วมกับอาร์ซีอยู่บ่อยครั้ง และมักจะกล้าเสี่ยงกับภัยอันตรายที่ไม่คาดคิดอยู่เสมอ ภายหลังบัมเบิลบีสามารถกลับมาพูดได้อีกครั้งด้วย "โอเมก้าล็อก" ซึ่งเป็นอุปกรณ์สำคัญที่ฟื้นฟูดาวไซเบอร์ตรอนบ้านเกิดได้ และชุบชีวิตหุ่นยนต์ได้เช่นกันโรบอท อิน ดิสไกส์ 2015 โรบอท อิน ดิสไกส์ 2015. บัมเบิลบี นายตำรวจยศผู้หมวดบนดาวไซเบอร์ทรอน ที่ได้รับตำแหน่งหัวหน้าทีมเฉพาะกิจในภารกิจบนโลกมนุษย์แทนออพติมัส ไพรม์ ที่กำลังหลงอยู่ในโลกแห่งไพรม์ แต่บัมเบิลบีสามารถติดต่อกับออพติมัส ไพรม์ ได้โดยผ่านทางกระจก บัมเบิลบี มีความรับผิดชอบในภารกิจค่อนข้างสูงเนื่องจากเขามีประสบการณ์ในการเดินทางมายังโลกมนุษย์ แต่ในบทบาทด้านการบัญชาการรบนั้น เขายังอ่อนประสบการณ์ ทำให้บางครั้งการออกคำสั่งของเขาไม่น่าเชื่อถือเท่าไหร่ เสียงพากย์บัมเบิลบีในภาคโรบอท อิน ดิสไกส์ 2015 ให้เสียงภาษาไทยโดย คมสรร รัตนากรบดี (ฉบับการ์ตูนเน็ตเวิร์ค) และ อิทธิพล มามีเกตุ (ฉบับช่อง 3 Family) ส่วนเสียงพากย์ภาษาอังกฤษ ให้เสียงโดย วีล เฟรดลี่ (Will Friedle)ฉบับคนแสดง ฉบับคนแสดง. บัมเบิลบี ในฉบับภาพยนตร์คนแสดง ให้เสียงภาษาไทยโดย ภัคภูมิ ลิ้มมานะสถาพร (ภาค 1) และ ชานนท์ จำเนียรแพทย์ (ภาค 4) ส่วนภาคภาษาอังกฤษให้เสียงโดย มาร์ค ไรอัน (Mark Ryan) เป็นหนึ่งในกลุ่มออโต้บอทส์ที่อยู่ในยานชื่อว่า ดิ อาร์ก (The Ark) ซึ่งตกลงมายังดาวโลก ส่วนการพูดคุยสนทนาของบัมเบิลบีนั้นจะพูดผ่านระบบวิทยุ เนิ่องจากกล่องเสียงเสียหายในระหว่างการรบเมื่อนานมาแล้ว บัมเบิลบีมีบทบาทเป็นรถคันแรกของ แซม วิทวิคกี้ โดยแปลงร่างเป็นรถคาเมโร รุ่นคลาสสิก หน้าที่ของบัมเบิลบีคือการจารกรรม ภารกิจลาดตระเวน และได้เข้าไปมีส่วนเกี่ยวข้องในการสู้รบหลายครั้ง พร้อม ๆ กับคอยคุ้มกันมนุษย์คนอื่น ๆ ที่ได้เข้ามาเกี่ยวข้องกับเหล่าออโต้บอทส์ ถือได้ว่าบัมเบิลบีคือน้องเล็กในกลุ่มออโต้บอทส์ที่ทำหน้าที่เป็นสายลับอันทรงคุณค่าและเป็นนักรบออกลุยอย่างหาญกล้ากับภารกิจที่มีอันตรายบทบาท บทบาท. บทบาทที่สำคัญของบัมเบิลบีในทรานส์ฟอร์มเมอร์สแต่ละภาค ส่วนใหญ่จะเป็นการคอยดูแลและคอยคุ้มกันมนุษย์แต่ละคนที่ได้ไปรู้เห็นเรื่องสงครามหุ่นยนต์ทั้งที่ตั้งใจ และไม่ตั้งใจ ด้วยความที่มีอุปนิสัยส่วนตัวที่รักเผ่าพันธุ์มนุษย์เป็นอย่างมากนี้เอง ทำให้บัมเบิลบีสามารถเข้ากับมนุษย์ได้เป็นอย่างดี</doc>
