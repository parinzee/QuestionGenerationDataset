<doc id="198039" url="https://th.wikipedia.org/wiki?curid=198039" title="ฮุสนี เรย์">ฮุสนี เรย์ ฮุสนี เรย์ (Husni Ray) นักมวยสากลชาวอินโดนีเซีย เกิดเมื่อ 9 พฤษภาคม พ.ศ. 2506 สถิติการชก 25 ครั้ง ชนะ 17 (น็อค 5) เสมอ 4 แพ้ 4 ประวัติ ระวัติ. เรย์เคยชกมวยสากลสมัครเล่นมาก่อน และเคยติดทีมชาติอินโดนีเซียเข้าแข่งขันในกีฬาซีเกมส์ พ.ศ. 2530 ที่กรุงจาการ์ตาแต่ไม่ได้เหรียญรางวัล เรย์เริ่มชกมวยสากลอาชีพเมื่อ 20 ธันวาคม พ.ศ. 2530 ชนะน็อค ซัส ยันโต ยก 4 และชกชนะเป็นส่วนใหญ่เรื่อยมาจนได้ครองแชมป์อินโดนีเซียรุ่นมินิมัมเวทเมื่อ 23 มีนาคม พ.ศ. 2532 ชนะคะแนน บากีโอ ที่ อินโดนีเซีย และชกป้องกันแชมป์ไว้ได้ถึง 9 ครั้ง จนได้ชิงแชมป์โลกรุ่นมินิมัมเวท WBO เมื่อ 31 กรกฎาคม พ.ศ. 2533 แต่เป็นฝ่ายแพ้คะแนนราฟาเอล ทอร์เรสที่ อินโดนีเซีย ไม่ได้แชมป์ ไฟท์ต่อมา เดินทางมาชิงแชมป์เงารุ่นสตรอเวท WBC ที่ กรุงเทพฯ เมื่อ 13 พฤศจิกายน พ.ศ. 2533 ก็เป็นฝ่ายแพ้คะแนน อัศวิน ศ.ดุสิตไปอีก เรย์ประสบความสำเร็จในการชกครั้งถัดมา เมื่อขึ้นชิงแชมป์เงารุ่นมินิฟลายเวท IBF เมื่อ 8 มิถุนายน พ.ศ. 2534 ชนะน็อค โจ คอนสแตนติโน ยก 10 ได้แชมป์มาครอง เรย์เดินทางมาป้องกันแชมป์ครั้งแรกที่เวทีราชดำเนิน ปรากฏว่าเป็นฝ่ายแพ้น็อค รัตนพล ส.วรพิน ยก 4 เสียแชมป์ไปเมื่อ 14 มิถุนายน พ.ศ. 2535 จากนั้น เรย์ก็แขวนนวมไปเกียรติประวัติเกียรติประวัติ. - แชมป์อินโดนีเซียรุ่นมินิมัมเวท (2532 – 2533) - แชมป์เงารุ่นมินิฟลายเวท IBF- ชิง 8 มิถุนายน 2534 ชนะน็อค โจ คอนสแตนติโน ยก 10 ที่ อินโดนีเซีย - เสียแชมป์ 14 มิถุนายน 2535 แพ้น็อค รัตนพล ส.วรพิน ยก 4 ที่ เวทีราชดำเนิน - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมัมเวท WBO เมื่อ 31 กรกฎาคม 2533 แพ้คะแนน ราฟาเอล ทอร์เรส ที่ อินโดนีเซีย - ชิงแชมป์เงารุ่นสตรอเวท WBC เมื่อ 13 พฤศจิกายน 2533 แพ้คะแนน อัศวิน ศ.ดุสิต ที่ กทม.</doc>
