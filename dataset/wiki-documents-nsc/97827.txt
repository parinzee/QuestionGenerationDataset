<doc id="97827" url="https://th.wikipedia.org/wiki?curid=97827" title="ณหทัย ทิวไผ่งาม">ณหทัย ทิวไผ่งาม ดร.ณหทัย ทิวไผ่งาม อดีตรองโฆษกประจำสำนักนายกรัฐมนตรี ปี 2544 และอดีตสมาชิกสภาผู้แทนราษฎร สังกัดพรรคไทยรักไทยประวัติ ประวัติ. เกิดเมื่อวันที่ 24 มิถุนายน พ.ศ. 2513 โดยเป็นบุตรของ อาจารย์ณรงค์ ทิวไผ่งาม และอาจารย์อุษา ทิวไผ่งาม ผู้ก่อตั้งโรงเรียนทิวไผ่งาม ดร.ณหทัย มีชื่อเล่นว่า " อ้อ " มีน้องชายหนึ่งคนคือ ดร.ณัฐกฤษฎ์ ทิวไผ่งาม ดร.ณหทัย ทิวไผ่งาม เข้าศึกษาในระดับปริญญาตรีที่ คณะครุศาสตร์ จุฬาลงกรณ์มหาวิทยาลัย เอกมัธยมศิลป์ – อังกฤษชั้นสูง หลังจากนั้นได้ศึกษาต่อในระดับปริญญาโท สาขาบริหารการศึกษา และ ปริญญาเอก สาขาบริหารจัดการอุดมศึกษานานาชาติ ที่ มหาวิทยาลัยวิสคอนซิน แมดิสัน สหรัฐอเมริกาการเมือง การเมือง. เป็นที่รู้จักครั้งแรกในปี พ.ศ. 2544 เมื่อประกาศลงสมัครรับเลือกตั้งในสังกัดพรรคไทยรักไทย ในเขต 10 กรุงเทพมหานคร ซึ่งประกอบด้วยเขตห้วยขวางและเขตวัฒนาบางแขวง โดย ดร.ณหทัย เป็นที่โดดเด่นและถูกจับตามองอย่างมากจากสังคม เพราะเป็นผู้สมัครที่เป็นผู้หญิงสวยและมีชาติตระกูลดี มีการศึกษา โดยคู่แข่งคนคนสำคัญคือ นายอิสรา สุนทรวัฒน์ บุตรชายอดีต ผอ.อสมท นายแสงชัย สุนทรวัฒน์ จากพรรคประชาธิปัตย์ ซึ่งมีภาพลักษณ์คนรุ่นใหม่เช่นเดียวกัน การสำรวจความนิยมของทั้งคู่ก่อนการเลือกตั้งคู่คี่มาก ท้ายสุด ผลการเลือกตั้งออกมา ปรากฏว่า ดร.ณหทัย มีคะแนนตามหลังนายอิสราเพียงแค่ไม่กี่คะแนน ทำให้นายอิสรา ได้เป็น ส.ส.ในเขตนี้ไป แต่หลังจากนั้น ดร.ณหทัย ก็ไม่ทิ้งงานการเมือง รับตำแหน่งเป็นรองโฆษกประจำสำนักนายกรัฐมนตรี ช่วงปี พ.ศ. 2544 - พ.ศ. 2547 ผู้ช่วยเลขาธิการ รัฐมนตรีว่าการกระทรวงศึกษาธิการ, ผู้ช่วยเลขาธิการ รัฐมนตรีช่วยว่าการกระทรวงสาธารณสุข, โฆษกประจำกระทรวงพาณิชย์ จากนั้น ในการเลือกตั้ง ปี พ.ศ. 2548 ดร.ณหทัย ได้ลงสมัครในเขตเดิมอีก พบกับคู่แข่งคนเดิมอีก และได้รับการเลือกตั้ง และในช่วงปี พ.ศ. 2548 ดร.ณหทัย ได้รับคัดเลือกจาก World Economic Forum ให้เป็นหนึ่งในสมาชิกของ Young Global Leaders ด้วย ในช่วงหลังจากการรัฐประหารในคืนวันที่ 19 กันยายน พ.ศ. 2549 และพรรคไทยรักไทยถูกยุบในเวลาต่อมาจากกาคดีว่าจ้างพรรคเล็กลง เลือกตั้งในวันที่ 2 เมษายน พ.ศ. 2549 บทบาททางการเมืองของ ดร.ณหทัย ทิวไผ่งาม ก็ได้เงียบหายไป ปัจจุบัน ดร.ณหทัย ทิวไผ่งาม เป็นประธานที่ปรึกษา ของโรงเรียนทิวไผ่งาม ดูแลและพัฒนาโรงเรียน เป็นรุ่นที่ 2 ต่อจาก นายณรงค์ ทิวไผ่งาม และ นางอุษา ทิวไผ่งาม โดย มีน้องชายคือ ณัฐกฤษฎ์ ทิวไผ่งาม คอยดูแลด้วยเครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.)</doc>
