<doc id="186549" url="https://th.wikipedia.org/wiki?curid=186549" title="ศูนย์แพทยศาสตรศึกษาชั้นคลินิก โรงพยาบาลอุดรธานี">ศูนย์แพทยศาสตรศึกษาชั้นคลินิก โรงพยาบาลอุดรธานี ศูนย์แพทยศาสตรศึกษาชั้นคลินิก โรงพยาบาลอุดรธานี เป็นศูนย์แพทยศาสตรศึกษาชั้นคลินิก สังกัดโรงพยาบาลอุดรธานี กระทรวงสาธารณสุข เป็นสถาบันร่วมผลิตแพทย์กับคณะแพทยศาสตร์ มหาวิทยาลัยขอนแก่น โดยตั้งอยู่ในเขตภาคตะวันออกเฉียงเหนือ ณ อำเภอเมืองอุดรธานี จังหวัดอุดรธานีประวัติ ประวัติ. การลงนามการร่วมผลิตแพทย์เพิ่มเพื่อชาวชนบท ซึ่งเป็นโครงการร่วมผลิตแพทย์เร่งด่วนตามมติของคณะรัฐมนตรี เพื่อผลิตแพทย์ในโครงการเร่งรัดการร่วมผลิตแพทย์ของโครงการร่วมผลิตแพทย์เพื่อชาวชนบท กระทรวงสาธารณสุข ปี 2547-2556 ตั้งเป้า 7 ปี ผลิตให้ได้ 560 คน เฉพาะในปี 2550 รับนักเรียนจากส่วนภูมิภาคในจังหวัดเขตภาคตะวันออกเฉียงเหนือเข้าศึกษาในวิชาแพทยศาสตร์ 112 คน พร้อมกันนี้ก็ใช้งบประมาณในการพัฒนาโรงพยาบาลอุดรธานี ให้เป็นศูนย์แพทยศาสตรศึกษาชั้นคลินิก จัดการเรียนการสอนในระดับชั้นคลินิก โดยเป็นสถาบันร่วมผลิตแพทย์กับคณะแพทยศาสตร์ มหาวิทยาลัยขอนแก่น นายแพทย์ปราชญ์ บุณยวงศ์วิโรจน์ ปลัดกระทรวงสาธารณสุข และ รองศาสตราจารย์ ดร.สุมนต์ สกุลไชย อธิการบดีมหาวิทยาลัยขอนแก่น เป็นประธานในพิธีการลงนามบันทึกในโครงการร่วมผลิตแพทย์เพิ่มเพื่อชาวชนบทระหว่างกระทรวงสาธารณสุขและมหาวิทยาลัยขอนแก่น โดยมีศาสตราจารย์นายแพทย์วิรุฬห์ เหล่าภัทรเกษม คณบดีคณะแพทยศาสตร์ มหาวิทยาลัยขอนแก่น นายแพทย์วิทยา จารุพนผล ผู้อำนวยการโรงพยาบาลขอนแก่น นายแพทย์กวี ไชยศิริ ผู้อำนวยการโรงพยาบาลสรรพสิทธิประสงค์ นายแพทย์เจริญ มีชัย ผู้อำนวยการโรงพยาบาลอุดรธานี และ นายแพทย์วีระพันธ์ สุพรรณไชยมาตย์ ผู้อำนวยการโรงพยาบาลมหาสารคาม ร่วมเป็นสักขีพยานหลักสูตรการศึกษา หลักสูตรการศึกษา. ปัจจุบัน ศูนย์แพทยศาสตรศึกษาชั้นคลินิก โรงพยาบาลอุดรธานี จัดการเรียนการสอนในระดับชั้นคลินิก ตามหลักสูตรแพทยศาสตรบัณฑิต ของคณะแพทยศาสตร์ มหาวิทยาลัยขอนแก่น ใน 1 หลักสูตร คือระยะเวลาในการศึกษา ระยะเวลาในการศึกษา. ใช้ระยะเวลาในการศึกษาตลอดหลักสูตรรวม 6 ปี ดังนี้การรับบุคคลเข้าศึกษาในหลักสูตรแพทยศาสตรบัณฑิต การรับบุคคลเข้าศึกษาในหลักสูตรแพทยศาสตรบัณฑิต. ศูนย์แพทยศาสตรศึกษาชั้นคลินิก โรงพยาบาลอุดรธานี รับสมัครเข้าศึกษาในหลักสูตรแพทยศาสตรบัณฑิต โดยวิธีรับตรงผ่านทางคณะแพทยศาสตร์ มหาวิทยาลัยขอนแก่น ตามประกาศรับตรงประจำปีมหาวิทยาลัยขอนแก่น</doc>
