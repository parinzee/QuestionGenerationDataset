<doc id="431487" url="https://th.wikipedia.org/wiki?curid=431487" title="รายชื่อตัวละครในลาสต์ เอ็กไซล์">รายชื่อตัวละครในลาสต์ เอ็กไซล์ ตัวละครจากหนังสือการ์ตูนและการ์ตูนโทรทัศน์เรื่อง ลาสต์ เอ็กไซล์ลาสต์ เอ็กไซล์ตัวละครหลักลาสต์ เอ็กไซล์. ตัวละครหลัก. - เคลาส์ วัลกา (Claus Valca) ตัวเอกของภาคแรก นักบินส่งสาร วัย 15 ปี ของอนาโทเรย์ เคลาส์เป็นที่รู้จักว่ามีทักษะการบินที่ยอดเยี่ยมจากท่าบินอันเป็นเอกลักษณ์ของเขา คือ “อิมเมลมาน เทิร์น” ซึ่งเป็นท่าบินที่แม้นักบินผู้ใหญ่ก็ยากจะทำได้- ลาวี่ เฮด (Lavie Head) เด็กสาววัย 15 ปี ผู้เป็นต้นหนและช่างประจำแวนชิพของเคลาส์ มีนิสัยใจร้อน พูดตรง และภูมิใจในแวนชิพที่เธอคิดว่าเป็นมรดกตกทอดจากพ่อของเธอ- อัลวิส อี. แฮมมิลตัล (Alvis E. Hamilton) หรือเรียกสั้นๆ ว่า "อัล " เด็กสาวลึกลับ วัย 11 ปี ผู้ตกเป็นเป้าของกิลด์ กีตา พี่เลี้ยงของเธอและ ราฟท์ เวนส์เดย์ นักบินที่จะนำเธอไปส่งถูกฆ่าระหว่างทาง ก่อนตายราฟท์ขอร้องเคลาส์ให้นำอัลวิสไปส่งยังที่หมายคือยานรบซิลวาน่า หลังจากเคลาส์และลาวี่นำตัวอัลวิสที่ไม่ได้สติออกจากที่นั่นแล้ว ราฟท์ก็ระเบิดแวนชิพของตน ตายพร้อมกับนักบินของกิลด์ซิลวาน่า ซิลวาน่า. รายชื่อตัวละครที่สังกัดเรือบินซิลวาน่ามาตั้งแต่ต้น- อเล็กซานเดอร์ โรว (Alexander Row) หรือมักเรียกสั้นๆ ว่า อเล็กซ์ โรว์ กัปตันแห่งเรือบินซิลวาน่า วัย 28 ปี เป็นเพื่อนของพ่อเคลาส์และลาวี่ที่ร่วมฝ่าแกรนด์สตรีมไปยังดิสซิส แต่เนื่องจากแวนชิพไปเจอเอ็กไซล์และเดลฟีเน่ในแกรนด์สตรีม ให้พ่อของเคลาส์และลาวี่รวมถึงยูริสเสียชีวิต ทำให้อเล็กซ์มีความแค้นต่อเดลฟีแน่อย่างมาก- โซเฟีย ฟอร์เรสเตอร์ (Sophia Forrester) รองกัปตันแห่งเรือบินซิลวาน่า และเป็นองค์หญิงแห่งอนาโทเรย์ วัย 19 ปี ภายหลังจักรพรรดิอนาโทเรย์สวรรคต ได้ขึ้นเป็นจักรพรรดินีแห่งอนาโทเรย์และดิสซิส เพื่อร่วมมือกันต่อต้านกิลด์- ทาเทียน่า วิสล่า (Tatiana Wisla) นักบินแวนชิพมือหนึ่งของซิลวาน่า วัย 17 ปี ทาเทียน่าออกจากบ้านมาเพื่อมาเป็นนักบินให้กับกองทัพอนาโทเรย์ และคอยส่งเงินกลับไปให้แม่ของเธอพร้อมกับจดหมายโกหกเกี่ยวกับการทำงานในกองทัพ เพราะเธอมาเข้ากับซิลวาน่า เธอมีความมั่นใจในตนเองสูงจนไม่ยอมฟังใคร และด้วยท่าทางที่เย็นชานี้เอง ทำให้อลิสเตอร์ต้นหนของเธออึดอัดใจไม่น้อย ระหว่างการรบกับยานเออร์บานัส ซึ่งเธอตัดสินใจให้เคลาส์เป็นต้นหนแทนอลิสเตอร์และเครื่องตกกลางทะเลทราย เคลาส์ได้ทำให้เธอได้ลดทิฐิและมีความรู้สึกที่เปิดรับสิ่งอื่นได้มากขึ้น ในภาค แฟม, ปีกสีเงิน- ทาเทียน่ากลายเป็นกัปตันของเรือรบซิสเวียส พร้อมด้วยอลิสเตอร์กลายเป็นผู้ช่วยของเธอ- อลิสเตอร์ กริว (Alister Agrew) หรือเรียกสั้นๆว่า "อลิส" เป็นเพื่อนสนิทและต้นหนของทาเทียน่า วัย 17 ปี เธอเป็นคนที่เงียบ ใจเย็นและแสดงออกน้อยมาก แม้ในสถานการณ์คับขัน ในภาค แฟม, ปีกสีเงิน - อลิสเตอร์กลายเป็นรองกัปตันของเรือรบซิลเวียส- เลสซิอุส ดาโกเบิร์ท (Lescius Dagobert) ต้นกลของซิลวาน่า วัย 66 ปี สมาชิก 1 ใน 4 ตระกูลหลักของกิลด์ เลสซิอุสออกจากเผ่ากิลด์หลังการยึดอำนาจของเดลฟิเน่ เขาชอบเล่นหมากรุกเช่นเดียวกับสมาชิกของกิลด์คนอื่น ในเวลาว่างเลสซิอุสมักเล่นหมากรุกกับอเล็กซ์พร้อมกับพูดคุยปรึกษาหารือเรื่องต่างๆ ไปด้วย เขาเป็นคนบอกกลอนปริศนาของตระกูลดาโกเบิร์ทแก่อเล็กซ์ เนื่องจากผ่านโลกมามากและเป็นชาวกิลด์ ทำให้เลสซิอุสรู้เรื่องราวหลายๆ เรื่องที่คนอื่นไม่รู้ โดยเฉพาะเรื่องราวในกิลด์ ดีโอชอบมาขลุกอยู่กับเขาบ่อยๆ และเขายังให้คำแนะนำแก่ดีโอด้วย ในภาค แฟม, ปีกสีเงิน - เลสซิอุสกลายเป็นต้นกลประจำเรือรบซิลเวียส ในเวลาว่างเขาจะเล่นหมากรุกกับดีโออาณาจักรอนาโทเรย์ อาณาจักรอนาโทเรย์. รายชื่อตัวละครที่สังกัดกองทัพและอาณาจักรอนาโทเรย์มาตั้งแต่ต้น- จักรพรรดิฟอร์เรสเตอร์ จักรพรรดิแห่งอนาโทเรย์ บิดาของรองกัปตันโซเฟียแห่งเรือซิลวาน่า หลังจากที่กองเรือของแมดเทนแพ้ในศึกกับดิสซิสเนื่องจากดิสซิสละเมินกฎของกิลด์ ได้มีบัญชาให้พาอัลวิสไปไว้ในที่ปลอดภัยที่สุดจากกิลด์นั่นคือซิลวาน่า จักรพรรดิทรงมีนโยบายที่แข็งกร้าวต่อดิสซิสและมีบัญชาให้สังหารประชาชนของดิสซิสให้หมด ด้วยเหตุนี้เองจึงแตกหักกับสมุหนายก- มาริอุส บาสเซียนุส (Marius Bassianus) สมาชิก 1 ใน 4 ตระกูลหลักของกิลด์ สมุหนายกแห่งอนาโทเรย์ เป็นที่ปรึกษาขององค์จักรพรรดิ และเป็นคนที่โซเฟียนับถือเหมือนพ่อบุญธรรม หลังจากมีความเห็นไม่ตรงกับจักรพรรดิจนถูกกักบริเวณ ในคืนที่เมืองหลวงโดนโจมตี มาริอุสได้สั่งให้วินเซนต์พาโซเฟียหนีไปและตนเองไปปลงพระชนม์องค์จักรพรรดิและเสียชีวิตพร้อมกัน- ยูริส บาสเซียนุส (Euris Bassianus) ลูกสาวของสมุหนายกมาริอุส เป็นคนรักและต้นหนของอเล็กซ์ โรว์ เสียชีวิตระหว่างทำภารกิจในแกรนด์สตรีม- วิเทลลิอุส กลามิส (Vitellius Glamis) นายพลกลามิส ผู้บัญชาการกองทัพแห่งอนาโทเรย์ รับคำสั่งตรงจากองค์จักรพรรดิ และเป็นผู้บังคับบัญชาของวินเซนต์ ขณะที่ดิสซิสบุกเมืองหลวงและกลามิสกำลังบัญชาการป้อมปืนใหญ่ต่อต้านดิสซิสอยู่นอกเมืองนั้นเอง หลังจากองค์จักรพรรดิถูกสมุหนายกมาริอุสปลงพระชนม์และทั้งคู่เสียชีวิต กลามิสได้ตั้งตนเป็นผู้นำแห่งอนาโทเรย์ และพยายามยิงปืนใหญ่โจมตีเรือบินของโซเฟีย ที่ได้ตั้งตนเป็นจักรพรรดินีโดยการสนับสนุนของวินเซนต์ ในที่สุดถูกกองเรือของวินเซนต์ยิงถล่มป้อมปืนใหญ่เสียชีวิต- วินเซนต์ อัลซีย (Vincent Alzey) เพื่อนของอเล็กซ์ โรว และเป็นนายทหารของกองทัพอนาโทเรย์ คอยรับคำสั่งตรงจากองค์จักรพรรดิและผู้บัญชาการกองทัพ เป็นผู้บัญชาการกองเรือชั้นเออร์บานัส บัญชาการเรือธงนาม เออร์บานัส วินเซนต์ได้รับคำสั่งให้ไปจมเรือซิลวาน่า แต่ไม่สำเร็จ หลังจากสถานการณ์ในอนาโทเรย์วิกฤติ วินเซนต์ได้ทำตามคำขอของสมุหนายกโดยการพาองค์หญิงโซเฟียหนีออกไปจากเมืองหลวงอนาโทเรย์และร่วมมือกับกองเรือแมดเทนในการสนับสนุนให้โซเฟียขึ้นเป็นจักรพรรดินี- รูมอลท์ ดอร์ฟสแตรนด์ (Rumolt Dorfstrand) ผู้ช่วยของวินเซนต์ และรองผู้บัญชาการกองเรือเออร์บานัส- เดวิด แมดเทน (David Mad-thane) ลอร์ด เดวิด แมดแทน ผู้บัญชาการกองเรือแมดเทนแห่งกองทัพอนาโทเรย์ บัญชาการเรือธงนาม เคลมฮ์ โซเลส หลังจากในสมรภูมิที่ดิสซิสหักหลังกฎของกิลด์ แทนที่แมดเทนจะต่อสู้เยี่ยงวีบุรุษจนตัวตายนั้นเอง เคลาส์ได้เตือนสติให้แมดเทนตัดสินใจถอยทัพ ซึ่งช่วยรักษากองเรือของแมดเทนไว้ได้ เนื่องจากปรารถนาความสงบสุขจึงมีความคิดแบบเดียวกับสมุหนายก และร่วมมือกับวินเซนต์ในการสนับสนุนให้โซเฟียเป็นจักรพรรดินี- ท่านหญิงแมดเทน (Lady Mad-thane) ภรรยาของลอร์ดแมดเทน ผู้ไหว้วานให้เคลาส์และลาวี่ไปส่งจดหมายให้ลอร์ดแมดแทนในสมรภูมิรบระหว่างอนาโทเรย์และดิสซิส- ฮอลลี แมดเทน (Holly Mad-thane) ลูกสาววัย 9 ขวบของลอร์ดและท่านหญิงแมดเทน ตอนที่เคลาส์และลาวี่รับมอบภารกิจจากท่านหญิงแมดเทน เธอได้ขอร้องให้ลาวี่ช่วยนำจดหมายของเธอไปให้กับผู้เป็นบิดา แต่เนื่องด้วยสถานการณ์คับขันทำให้จดหมายไม่สามารถถึงมือแมดเทนได้ ทำให้เคลาส์ต้องอ่านจดหมายผ่านระบบกระจายเสียงของเรือบิน และเนื้อความในจดหมายนั้นเองทำให้แมดเทนตัดสินใจถอยทัพ- โนวเลส (Knowles) เคาท์ โนวเลส ผู้บังคับการเรือ โกไลแอท แห่งกองทัพอนาโทเรย์ ไม่ถูกกับแมดเทน มีนิสัยขี้ขลาด และอวดดี ในศึกระหว่างอนาโทเรย์-ดิสซิส โนวเลจเป็นเรือลำแรกที่หนีออกจากสมรภูมิ วันหนึ่งหลังจากที่ไปแวะบำรุงที่เรือบริการได้ไปเจอกับอเล็กซ์ โรว เนื่องจากไม่รู้ว่าเป็นเรือซิลวาน่าจึงได้ท้าประลองกับอเล็กซ์โรว ด้วยเหตุนี้จึงถูกซิลวาน่าจมและเสียชีวิตในที่สุด- เฮนรี โนวเลส (Henry Knowles) ลอร์ด เฮนรี โนวเลส บิดาของ เคาท์ โนวเลส เจ้าของธุรกิจตลาดมืดในถ้ำ ฮอไรซอน ที่มีการแข่งขันแวนชิพบังหน้า มีความแค้นต่อเล็กซ์ โรวที่ได้ฆ่าลูกชายเขา- มุลลิน เชตแลนด์ (Mullin Shetland) พลปืนแห่งกองทัพอนาโทเรย์ สังกัดเรือเคลมฮ์ โซเลส กองเรือแมดเทน มีความภาคภูมิใจอย่างมากต่อการเป็นพลปืน และภาคภูมิใจอย่างมากต่อเหรียญเกียรติยศของตนเอง มุลลินเคยช่วยเคลาส์ให้อ่านจดหมายของฮอลลี แมดเทนให้จบในศึกอนาโทเรย์-ดิสซิส หลังจากที่ได้เจอกลุ่มของเคลาส์บนเรือบริการ และมีเรื่องกับเคาท์ โนวเลส นั้นเองทำให้ตัดสินใจมาเป็นสมาชิกของซิลวาน่าแผนกซ่อมบำรุง ภายหลังจากจัดตั้งพันธมิตรกับดิสซิสได้กลับไปประจำการในกองทัพเหมือนเดิม มุลลินถูกยิงบาดเจ็บขณะทำภารกิจบุกยึดยูนิต(หน่วยพลังงานของเรือบินซึ่งเป็นเทคโนโลยีที่กิลล์ให้ยืม) แต่รอดชีวิตมาได้กิลด์ กิลด์. ตามเนื้อเรื่องลาสเอ็กไซล์ไม่ได้อธิบายว่าเผ่าพันธุ์กิลด์เป็นสิ่งมีชีวิตชนิดใดหรือมีต้นกำเนิดจากที่ใด กล่าวเพียงว่าเผ่าพันธุ์กิลด์เป็นเผ่าพันธุ์ที่มีวิทยาการสูง มีอำนาจเหนือเผ่าพันธุ์มนุษย์ และเป็นผู้สร้างเอ็กไซล์ โดยกิลด์อาจเป็นเผ่าพันธุ์ต่างดาว ที่คล้ายเผ่าพันธุ์เอลฟ์ ของ เจ. อาร์. อาร์. โทลคีน กล่าวคือ พวกกิลด์ชั้นสูง (รวมทั้งทาสรับใช้ของชนชั้นสูง) ล้วนมีรูปร่างและหน้าตางดงาม มีผิวขาว ใบหูแหลมชี้ มีม่านตาสีน้ำเงิน มีสติปัญญาและเทคโนโลยีสูง นอกจากนี้ยังมีพละกำลังเหนือมนุษย์ ตัวเบาและกระโดดได้สูงมาก เคลื่อนที่ได้รวดเร็วและเงียบกริบ แสดงให้เห็นในหลายฉากของทุกภาค รวมทั้งฉากที่ดีโอเผลอทำคันบังคับของแวนชิพซึ่งเป็นเหล็กหักโดยไม่ได้ตั้งใจขณะซ่อมแวนชิพให้เคลาส์ ในลาสเอ็กไซล์ภาคแรก เผ่าพันธุ์กิลด์บนดาวเคราะห์อพยพเพรสเตอร์อาศัยอยู่บนเมืองลอยฟ้าในแกรนด์สตรีม แทบตัดขาดจากมนุษย์ พวกมนุษย์ทุกคนรู้ว่ากิลด์เป็นผู้ควบคุมกฎบนดาวดวงนี้ แต่มีมนุษย์น้อยคนนักที่จะรู้ว่ากิลด์มีรูปร่างหน้าตาเป็นอย่างไร แสดงให้เห็นในฉากที่เคลาส์ที่ได้พบดีโอครั้งแรก ตระหนักว่าดีโอเป็นกิลด์และตกใจมาก แต่ใน ลาสต์ เอ็กไซล์, แฟม ปีกสีเงิน เผ่าพันธุ์กิลด์บนโลกอาศัยอยู่ร่วมกับมนุษย์ ไม่ได้แบ่งแยกอย่างเด็ดขาดเป็นเอกเทศเหมือนในภาคแรก โดยเหล่าสมาชิกราชวงศ์ซึ่งปกครองประเทศต่างๆ ล้วนเป็นเผ่าพันธุ์กิลด์ และยังเผยรายละเอียดเพิ่มเติมว่า กิลด์ชนชั้นทาสเกิดจากการโคลน รายชื่อตัวละครที่เป็นเผ่าพันธุ์กิลด์ในภาคแรก- เดลฟีเน่ เอราเคลีย (Delphine Eraclea) หญิงสาวชาวกิลด์วัย 24 ปี ผู้เป็นมาเอสโตรหรือผู้นำสูงสุดของกิลด์ และเป็นพี่สาวของดีโอ เธอเป็นหญิงสาวที่โหดเหี้ยม เลือดเย็นและไร้หัวใจ เดลฟีเน่มีแนวคิดว่ากิลด์เป็นเผ่าพันธุ์ที่สูงส่งกว่ามนุษย์ เธอมีเป้าหมายที่จะควบคุมเอ็กไซล์เพื่อที่จะได้ครอบครองเพรสเตอร์อย่างสมบูรณ์ ในตอนท้ายเรื่องเธอแสดงความปรารถนาในตัวดีโอผู้เป็นน้องชายของตนเองออกมาอย่างชัดเจน เดลฟิเน่พยายามทำให้ดีโอเป็นกิลด์ที่โหดเหี้ยมและเลือดเย็นเหมือนเธอ เธอกดดันและบีบคั้นดีโอจนเสียสติ- ดีโอ เอราเคลีย (Dio Eraclea) เด็กหนุ่มชาวกิลด์ วัย 16 ปี นักบินรบและน้องชายของมาเอสโตร เดลฟีเน่ เอราเคลีย ผู้นำสูงสุดของกิลด์ สมาชิกตระกูลเอราเคลีย 1 ใน 4 ตระกูลหลัก ซึ่งถือเป็นชนชั้นปกครองของกิลด์ ผู้คนต่างมองว่าวันหนึ่งเขาจะขึ้นเป็นผู้ปกครองกิลด์ เขาเป็นอัจฉริยะที่ทำตัวเหมือนเด็ก เป็นคนขี้เล่นและไม่กลัวสิ่งใด ทำเหมือนทุกอย่างเป็นเกม ดีโอยกย่องทักษะการบินของเคลาส์ และเรียกเคลาส์ว่า “อิมเมลมาน” ตามท่าบินอันเป็นเอกลักษณ์ของเคลาส์ บุคลิกที่แปลกประหลาดของดีโอเกิดจากสังคมที่แปลกแยกของกิลด์และความกลัวที่มีต่อเดลฟิเน่ ดีโอเล่นหมากรุกอย่างเบื่อหน่ายกับลูซิโอล่าระหว่างที่ยานรบของกิลด์บุกโจมตีซิลวาน่าเพื่อจับตัวอัลวิส แต่ทักษะการบินของเคลาส์ทำให้ดีโอสนใจและเข้าร่วมการต่อสู้ด้วย ดีโอมีโอกาสจะยิงแวนชิพของเคลาส์ให้ร่วงได้ถึง 2 ครั้ง แต่เขาก็ไม่ได้ทำ เคลาส์ที่มองออกว่านักบินของยานรบลำนั้นกำลังล้อเล่นกับเขาโกรธมาก เคลาส์พยายามยิงยานของดีโอแต่พลาดทั้งหมด ดีโอที่เห็นเคลาส์เอาจริงตัดสินใจจะเลิกเล่น เขาปลดล็อกไกปืนและกำลังจะยิงแวนชิพของเคลาส์เมื่อสัญญาณว่าเชื้อเพลิงกำลังจะหมดดังขึ้น กองบินของกิลด์ทั้งหมดจึงต้องล่าถอยไป หลังจากการแข่งขันแวนชิพที่ถ้ำฮอไรซอน ดีโอขึ้นมาบนซิลว่าน่าและยอมให้จับเป็นเชลยเพื่อหนีจากเดลฟิเน่ แม้ว่าในตอนแรกดีโอจะไม่เป็นที่ต้องการบนซิลวาน่า แต่ปฏิสัมพันธ์ที่ดีโอมีกับเคลาส์และอัลวิสทำให้ลูกเรือซิลวาน่าเชื่อใจและยอมรับดีโอเป็นส่วนหนึ่งของพวกเขา ในงานฉลองวันคล้ายวันเกิดปีที่ 17 ของดีโอซึ่งจัดโดยอัลวิส ทั้งเคลาส์ ลาวี่ และเหล่าลูกเรือของซิลวาน่า ร่วมกันร้องเพลงสุขสันต์วันเกิดให้กับดีโอ ทำให้เขาซาบซึ้งใจมาก แต่ในคืนนั้นเองดีโอก็ถูกจับตัวกลับไปยังเผ่ากิลด์และถูกล้างสมองเพื่อเตรียมเข้าพิธีศักดิ์สิทธิ์ ซึ่งเด็กชาวกิลด์ที่อายุครบ 17 ปี จะต้องเข้าร่วม โดยผู้ที่ผ่านพิธีแล้วจะถือเป็นผู้ใหญ่ ดีโอถูกบีบคั้นจนเสียติ เขาเข้าร่วมพิธีซึ่งเป็นการต่อสู้ด้วยมีดระหว่างเด็กที่เข้าพิธีจนกว่าจะเหลือผู้รอดชีวิตเพียงคนเดียว เพื่อแสดงความภักดีต่อมาเอสโตรเดลฟิเน่ และเลือกผู้ที่จะขึ้นเป็นมาเอสโตรคนต่อไป ระหว่างพิธีดีโอแสดงทักษะการต่อสู้ขั้นสูงออกมาและฆ่าเด็กคนอื่นอย่างเลือดเย็น ดีโอที่เป็นผู้ชนะการต่อสู้เปรอะเปื้อนไปด้วยเลือดทั้งตัวและยิ้มอย่างวิปลาส เคลาส์ที่เห็นดีโอเป็นแบบนั้นถึงกลับทรุดลงร้องไห้ ลูซิโอล่าช่วยให้เคลาส์พาอัลวิสและดีโอหนีออกจากเผ่ากิลด์ เคลาส์ฝากดีโอไว้ที่คฤหาสน์ของเมดเธนที่ถูกดัดแปลงเป็นโรงพยาบาล แต่ดีโอหนีออกมา เขาขับแวนชิพตามเคลาส์ไปยังแกรนด์สตรีมทั้งที่ยังคงเสียสติและตกจากแวนชิพหายสาบสูญไป ในภาค แฟม, ปีกสีเงิน - ดีโอแฝงตัวเข้าไปอยู่ในกลุ่มโจรน่านฟ้าอย่างลับๆ เพื่อจะดึงมาเป็นพันธมิตรทำให้ได้รู้จักแฟมและจีเซลล์ ความทรงจำและบุคลิกของดีโอกลับมาเป็นปกติ ดีโอในวัย 18 ปี กลายเป็นหัวหน้าฝูงบินรบของเรือซิลเวียส เขายังคงมีบุคลิกร่าเริงขี้เล่น แต่มีด้านที่เคร่งขรึมจริงจังด้วย ดีโอสวมแว่นกันลมที่เคลาส์ให้เป็นของขวัญในวันเกิดปีที่ 17 ไว้รอบคอ และคงที่ว่างบนแวนชิพในตำแหน่งต้นหนของลูซิโอล่าไว้ เขาคอยปกป้องอัลวิสจากการตามล่าของอาเลาดาและหน่วยลอบสังหารของสมาพันธรัฐอะเดส โดยอาเลาดาเรียกดีโอว่า "ผู้สืบสายเลือดสีขาว" ชื่อ "ดีโอ" เป็นภาษาอิตาเลียน แปลว่า พระเจ้า- ลุชชิโอล่า (Lucciola) เด็กหนุ่มชาวกิลด์ วัย 17 ปี ทาสรับใช้ องครักษ์ ต้นหน และเพื่อนตั้งแต่เด็กเพียงคนเดียวของดีโอ มีบุคลิกเงียบขรึม เขาเป็นทาสรับใช้ที่ซื่อสัตย์และติดตามดีโอไปทุกที่ โดยเดลฟิเน่มอบลุชชิโอล่าให้เป็น "ของขวัญ" แก่ดีโอตั้งแต่เขายังเด็ก แต่ดีโอกลับเห็นเขาเป็นเพื่อน ทำให้ลุชชิโอล่าซึ่งตระหนักว่าตนเป็นเพียงทาสรับใช้ที่มีฐานะต่ำต้อยรู้สึกซาบซึ้งใจมาก หลังจากดีโอถูกบังคับให้เข้าพิธีสู่ความเป็นผู้ใหญ่แล้วอยู่ในสภาพเสียสติ ลุชชิโอล่ายอมขัดคำสั่งเดลฟิเน่ช่วยให้เคลาส์และอัลวิสพาดีโอหนีออกจากเผ่ากิลด์ แม้ต้องฆ่าพี่ชายของตนเอง ส่วนตนเองยอมรับโทษตายจากเดลฟีเน่เพื่อแลกกับอิสรภาพของดีโอ ชื่อ "ลุชชิโอล่า" เป็นภาษาอิตาเลียน แปลว่า หิ่งห้อยลาสต์ เอ็กไซล์, แฟม ปีกสีเงิน ลาสต์ เอ็กไซล์, แฟม ปีกสีเงิน. ตัวละครในภาค แฟม ปีกสีเงิน ประกอบด้วยโจรน่านฟ้า โจรน่านฟ้า. ตัวละครที่สังกัดสมาคมโจรน่านฟ้ามาตั้งแต่ต้น- แฟม แฟน แฟน (Fam Fan Fan) ตัวเอกของภาคที่สอง สาวน้อยโจรน่านฟ้าอายุ 15 ปี ผู้อาศัยอยู่ในท่าเทียบเรือเสียดฟ้า คาร์ทัฟฟาร์ เธอใช้แวนชิพที่ชื่อว่าเวสปา ออกล่าเรือบิน และต่อสู้กลางอากาศกับเพื่อนฝูงแล้วนำมาขาย เพื่อเลี้ยงชีพ เธอมีความสามารถชั้นเซียนในการขับแวนชิพ แต่ยังอ่อนประสบการณ์ หลังจากศึกที่อะเดสบุกทูแรน เธอได้ช่วยให้มิเลียหนีมาได้ หลังจากนั้นจึงกลายเป็นเพื่อนกับมิเลียในที่สุด- จิเซลล์ คอเลตต์ (Giselle Colette) เพื่อนสนิทที่โตมาด้วยกันและต้นหนของแฟม อายุ 15 ปี มีนิสัยเรียบร้อย เป็นลูกสาวคนโตของครอบครัวคอเลตต์- อะทาโมรา คอเลตต์ (Atamora Collette) หัวหน้าของโจรน่านฟ้าแห่งคาร์ทัพฟาร์ เป็นพ่อของจิเซลล์ และเป็นอดีตแชมป์มหกรรม แกรนด์ เรช- เทเรซา คอเลตต์ (Tereza Collette) ภรรยาของอะทามรา และเป็นแม่ของจิเซลล์ มีฝีมือในการทำอาหารมาก- เฟลิไซต์, รีน และ อดีล คอเลตต์ (Felicite, Rene, Adele Collette) ลูกอีกสามคนของอะทาโมรา และเทเรซา เป็นน้องของจิเซลล์- ฟริทซ์ (Fritz) นักบินแวนชิพของโจรน่านฟ้า- ไฮน์ (Heine) ต้นหนของฟริทซ์- ดีโอ เอราเคลีย (Dio Eraclea) นักบินแวนชิพผู้มีทักษะการบินในระดับสูง อายุ 18 ปี มีนิสัยร่าเริง ขี้เล่นและรักการบิน โดยจู่ๆเขาก็ปรากฏตัวที่ คาร์ทัฟฟาร์ แต่ไม่มีใครที่นั่นรู้ประวัติและที่มาของเขาเลยเรือซิลเวียส เรือซิลเวียส. เรือรบลอยฟ้าปริศนาที่เป็นที่เกรงขาม มีฉายาว่ายมทูต สมาชิกหลักของซิลเวียส ได้แก่- ทาเทียน่า วิสล่า (Tatiana Wisla) กัปตันของเรือซิลเวียส เธอมีบุคลิกเงียบขรึม จนบางครั้งดูเหมือนเป็นคนเย็นชา เป็นตัวละครที่มีมาตั้งแต่ภาคแรก- อลิสเตอร์ กริว (Alister Agrew) รองกัปตันของซิลเวียสและเพื่อนสนิทของทาเทียน่า เป็นคนใจเย็น เป็นตัวละครที่มีมาตั้งแต่ภาคแรก- ดีโอ เอราเคลีย (Dio Eraclea) เด็กหนุ่มชาวกิลด์ผู้เป็นหัวหน้าฝูงบินรบของเรือซิลเวียส มีบุคลิกร่าเริง ขี้เล่น และรักการบิน แต่ก็มีด้านที่เคร่งขรึมจริงจังด้วย นอกจากมีทักษะการบินในระดับสูงแล้วเขายังมีทักษะการต่อสู้ในระดับสูงอีกด้วย เป็นตัวละครที่มีมาตั้งแต่ภาคแรก- เซซิลี (Cecily) ฝ่ายสดับฟังของเรือซิลเวียสสมาพันธรัฐอะเดส สมาพันธรัฐอะเดส. ตัวละตรที่สังกัดกองทัพและสมาพันธรัฐอะเดสตั้งแต่ต้น- ออกัสตา ฟารานาซ (Augusta Farahnaz) ออกัสตาองค์ก่อนแห่งสมาพันรัฐอะเดส ทรงมีปณิธานที่จะทำให้โลกเป็นโลกที่สงบสุข ปราศจากสงคราม แต่เนื่องจากได้ถูกลอบปลงพระชนม์ในมหกรรมแกรนด์ เรช ทำให้ความสงบสุขของโลกสิ้นสุดลง- ออกัสตา ซาร่า (Augusta Sara) ออกัสตาองค์ปัจจุบันแห่งสมาพันธรัฐอะเดส วัย 10 ปี เนื่องจากออกัสตาฟารานาซสวรรคต ทำให้ซาร่าห์ต้องขึ้นครองราชย์แต่อายุยังน้อย นั่นเองทำให้อำนาจตกไปอยู่ในมือลุสคิเนียหมด มักจะถูกลุสคิเนียอ้างพระนามในการกระทำการอันรุนแรง- ลุสคิเนีย ฮาเฟส (Luscinia Hafez) นายกรัฐมนตรีชาวกิลด์แห่งสมาพันธรัฐอะเดส บัญชาการเรือธงแห่งสมาพันธ์ นาม อิมเพทัส อดีตเคยเป็นองค์รักษ์ในออกัสตาฟารานาซ มีชื่อเรียกว่าลูเคีย เนื่องจากออกัสตาฟารานาซถูกปลงพระชนม์ ทำให้ลุสคิเนียสานต่อปณิธานของออกัสตาฟารานาซ โดยการขึ้นเป็นนายกรัฐมนตรีของอะเดส ด้วยการที่คิดถึงแต่เรื่องของชาติ ทำให้เป็นที่เชื่อฟังของเหล่านายพล แต่นโยบายและวิสัยทัศน์ของลุสคิเนียนั้นเองยิ่งทำให้โลกวุ่นวาย- อาเลาดา (Alauda) ชาวกิลด์ผู้เป็นเสนาธิการแห่งสมาพันธรัฐอะเดส อดีตเคยเป็นองค์รักษ์ในออกัสตาฟารานาซ อาเลาดายังเป็นผู้บัญชาการหน่วยราชการลับซึ่งขึ้นตรงต่อนายกรัฐมนตรี ซึ่งสมาชิกหน่วยล้วนเป็นชาวกิลด์ รับหน้าที่เรื่องการลักพาตัวและลอบสังหาร- ชาดรี (Sadri) นายพลอาวุโส ผู้บัญชาการกองเรือที่ 1 แห่งกองทัพสมาพันรัฐอะเดส เปรียบเสมือนเป็นผู้บัญชาการสูงสุด มีเล่ห์เหลี่ยมและกลยุทธ์ในการรบมาก บัญชาการเรือธงที่หนึ่งนาม แอนซ่าร์ ซึ่งภายหลังถูกองค์หญิงมิเลียแย่งไป แม้จะอยู่ฝ่ายลุสคิเนีย แต่ชาตรีก็เชื่อฟังและเคารพคำสั่งของออกัสตา- ไควาน (Kaywan) นายพลไควาน ผู้บัญชาการกองเรือที่ 2 แห่งกองทัพสมาพันรัฐอะเดส ไควานนั้นถือเป็นนายพลในสังกัดลุสคิเนีย บัญชาการเรือธงที่สองนาม รักไทวจา กองเรือที่ 2 ได้ชื่อว่าเป็นกองเรือที่มีพลังทำลายล้างสูงสูดในบรรดากองเรือทั้งหมด อย่างไรก็ตามกองเรือที่ 2 ได้ถูกเอ็กไซล์ของกลาเคียสทำลายพินาศย่อยยับ- โอรัง (Orang) นายพลโอรัง ผู้บัญชาการกองเรือที่ 3 แห่งกองทัพสมาพันรัฐอะเดส เป็นเพื่อนตั้งแต่วัยเด็กของโซรัส บัญชาการเรือธงที่สามนาม แอดมิราริ หรืออีกชื่อ คือ จากันนาธ กองเรือที่ 3 ได้ชื่อในด้านการบุกทะลวงและการป้องกัน โอรังถือเป็นนายพลที่ภักดีต่อออกัสตาอย่างสูงสุด ในขณะทำศึกที่โบเรียสระหว่างกองเรืออะเดสที่ 2, 3 กับฝ่ายพันธมิตรโดยกองเรือที่ 5 ด้วยอุดมการณ์โอรังตัดสินใจทรยศกองเรือที่ 2 ที่โจมตีใส่เรือธงที่ห้า อไนติส ที่ออกัสตาซาร่าประทับอยู่ และไปเข้ากับฝ่ายพันธมิตร- โซรัส (Sorush) นายพลโซรัส ผู้บัญชาการกองเรือที่ 4 แห่งกองทัพสมาพันรัฐอะเดส เป็นเพื่อนของโอรัง บัญชาการเรือธงที่สี่นาม เซพานาติ กองเรือที่ 4 ได้ชื่อในเรื่องของความเร็วไม่เป็นรองใคร โซรัสเป็นนายพลที่เชื่อถือและภัคดีในตัวลุสคิเนียอย่างยิ่งมากกว่าใคร ในศึกที่โบเรียสถูกโอรังหักหลัง ทำให้กองเรือตกลงไปในเหว แต่กองเรือของเราก็ปรากฏตัวอีกครั้ง ในศึกบุกยึกแกรนด์ เอ็กไซล์- วาแซนต์ (Vasant) นายพลหญิงชาวกิลด์ ผู้บัญชาการกองเรือที่ 5 แห่งกองทัพสมาพันรัฐอะเดส บัญชาการเรือธงที่ห้านาม อไนติส กองเรือที่ 5 ขึ้นชื่อในเรื่องการป้องกัน มีหน้าที่ป้องกันเมืองหลวงและอารักขาองค์ออกัสตา เนื่องจากนโยบายและการกระทำของลุสคิเนียที่ทำให้โลกวุ่นวาย จึงได้จัดตั้งกองกำลังพันธมิตรจากกองกำลังของหลายๆชาติ ขึ้นมาต่อต้านลุสคิเนียอาณาจักรทูแรน อาณาจักรทูแรน. ตัวละครที่สังกัดอาณาจักรทูแรน- กษัตริย์คูเตรโทรา กษัตริย์แห่งทูแรน เนื่องจากประชวรจึงต้องให้ลิเลียน่าบริหารราชการแทน เป็นพ่อของลิเลียน่าและมิเลีย ตอนอะเดสบุกทูแรนได้ไหว้วานให้แฟมและจิเซลล์พามิเลียหนีไป ก่อนจะถูกเอ็กไซล์ของทูแรนโจมตีไปพร้อมกับเมืองหลวงพินาศ- ลิเลียน่า อิล คูเตรโทรา เมลโร ทูแรน (Liliana il Cutrettola Melro Turan) องค์หญิงชาวกิลด์วัย 19 ปี แห่งทูแรน ว่าราชการแทนกษัตริย์ที่ล้มป่วย มีการตัดสินใจเด็ดเดี่ยว กล้าได้กล้าเสีย เนื่องจากมีพลังในการเรียกเอ็กไซล์ของทูแรนจึงถูกลุสคิเนียพาตัวไป เป็นคนที่เรียกเอ็กไซล์มาโจมตีป้อมปราการของกลาเคียสอย่างราบคาบ- มิเลีย อิล เวร์ค คูเตรโทรา ทูแรน (Milia il Werk Cutrettola Turan) องค์หญิงชาวกิลด์ วัย 15 ปี แห่งทูแรน หลังจากที่องค์หญิงลิเลียน่าถูกลุสคิเนียพาตัวไป และเมืองหลวงทูแรนถูกทำลาย เธอจึงต้องเป็นผู้นำของรัฐบาลพลัดถิ่นแห่งทูแรน ที่ได้การสนับสนุนจากเรือซิสเวียส- เทดดี้ (Teddy) ผู้ติดตามขององค์หญิงมิเลีย แม้จะยังเด็กแต่ก็พร้อมติดตามมิเลียไปทุกที่กลาเคียส กลาเคียส. ราชื่อตัวละครที่สังกัดกองทัพกลาเคียสมาตั้งแต่ต้น- เดียน (Dian) หัวหน่าหน่วย วิง วิซส์ กองยานรบป้องกันแห่งกลาเคียส เดียนรู้จักกับพวกของแฟมในศึกอะเดส-ซิลเวียสที่ชายแดนกลาเคียส และช่วยชีวิตแฟมไว้จากการหนีจากกองทัพอะเดส มีลักษณะนิสัยเงียบ เนื่องจากพูดได้เฉพาะภาษากลาเคียส จึงไม่ชอบสุงสิงกับคนอื่น เธอมีความแค้นอย่างมากต่อผู้ที่ทำลายชาติของเธอ โดยเฉพาะองค์หญิงลิเลียน่า และกองเรือที่ 3 แห่งอะเดส ในวันประกาศสงบศึกระหว่างฝ่ายพันธมิตรและฝ่ายลุสคิเนีย เธอพยายามลอบสังหารลุสคิเนีย แต่ลิเสียน่าเอาตัวมาบังไว้จึงเสียชีวิตแทน ทำให้การสงบศึกจบลง- วิโอล่า (Viola) ต้นหนของเดียน- พริมูล่า (Primula) สมาชิกหน่วยกองยานรบป้องกันแห่งกลาเคียส รหัส 03 พริมูล่าและแม็กโนเลียเคยถูกแฟมช่วยไว้ในศึกชายแดนกลาเกียส ที่แม็กโนเลียหมดสติไประหว่างการขับยานในการรบ- แม็กโนเลีย (Magnolia) ต้นหนของพริมูล่า เธอสามารถพูดภาษากลางได้ ด้วยเหตุนี้เองจึงชอบปะทะคารมกับแฟม และเป็นล่ามให้กับเดียนสหอาณาจักรแห่งอนาโทเรย์-ดิสซิสสหอาณาจักรแห่งอนาโทเรย์-ดิสซิส. - โซเฟีย ฟอร์เรสเตอร์ (Sophia Forrester) จักรพรรดินีแห่งอนาโทเรย์-ดิสซิส บัญชาการเรือรบซิลวาน่า นำกองทัพอนาโทเรย์-ดิสซิสมาสนับสนุนในการบุกแกรนด์ เอ็กไซล์ เป็นตัวละครที่มีมาตั้งแต่ภาคแรก- วินเซนต์ อัลซีย (Vincent Alzey) ผู้บัญชาการทหารสูงสุด หน่วยรบแนวหน้า และผู้บัญชาการกองเรือเออร์บานัส แห่งอนาโทเรย์-ดิสซิส เขาเป็นคนที่กลับไปขอกำลังเสริมจาก อนาโทเรย์-ดิสซิส เพื่อสนับสนุนฝ่ายพันธมิตร เป็นตัวละครที่มีมาตั้งแต่ภาคแรก- รูมอลท์ ดอร์ฟสแตรนด์ (Rumolt Dorfstrand) ผู้ช่วยผู้บัญชาการทหารสูงสุด และรองผู้บัญชาการกองเรือเออร์บานัส แห่งอนาโทเรย์-ดิสซิส เป็นตัวละครที่มีมาตั้งแต่ภาคแรก</doc>
