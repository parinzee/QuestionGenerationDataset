<doc id="550295" url="https://th.wikipedia.org/wiki?curid=550295" title="นภัทร สีเสริม">นภัทร สีเสริม นภัทร สีเสริม ชื่อเดิม จันทร์เพ็ญ สีเสริม เป็นนักกีฬาฟุตบอลหญิงทีมชาติไทย โดยทำหน้าที่เป็นนักฟุตบอลทีมชาติมากว่า 10 ปี ผู้ซึ่งเล่นในตำแหน่งกองกลางและเคยทำหน้าที่เป็นกัปตันของทีม นอกจากนี้ เธอยังเคยทำหน้าที่ร่วมสังกัดสโมสรฟุตบอลสเปรันซาโอซะกะ-ทะกะสึกิ โดยได้รับการชื่นชมจากเค็นจิ ฮนนะมิ ซึ่งเป็นหัวหน้าผู้ฝึกสอนของสโมสรดังกล่าว ผ่านทางเว็บไซต์โกล.คอม ในด้านความเร็ว และการจ่ายบอลที่ชาญฉลาดประวัติ ประวัติ. นภัทร สีเสริม เป็นชาวจังหวัดหนองบัวลำภู เดิมเคยเล่นกีฬาเซปักตะกร้อมาก่อน และได้ร่วมทีมฟุตบอลหญิงทีมชาติไทยตั้งแต่อายุ 14 ปีเมื่อครั้งที่เรียนระดับมัธยมต้นที่โรงเรียนกีฬาจังหวัดขอนแก่น รวมถึงเคยรวมอยู่ในชุดแชมป์ซีเกมส์ 2007 ที่จังหวัดนครราชสีมา ส่วนผลงานในระดับสโมสร เคยร่วมครองแชมป์ไทยวีเมน พรีเมียร์ลีก เมื่อครั้งที่อยู่ร่วมกับธอส. อาร์แบค สองสมัยในปี 2007-2008 และ 2009-2010 ตลอดจนเมื่อครั้งที่อยู่ร่วมกับสโมสรฟุตบอลหญิงวิทยาลัยบัณฑิตเอเชีย สองสมัยในปี 2011 และ 2012-2013 วันที่ 21 พฤษภาคม พ.ศ. 2556 นภัทรเป็นผู้มีส่วนช่วยให้ทีมชาติไทยเป็นฝ่ายชนะฟุตบอลหญิงทีมชาติบังกลาเทศ ในการแข่งขันฟุตบอลหญิงเอเชียนคัพ 2014 รอบคัดเลือก จากนั้น ในวันที่ 25 พฤษภาคม เธอได้เป็นหนึ่งในผู้มีส่วนช่วยให้ทีมชาติไทยเป็นฝ่ายชนะฟุตบอลหญิงทีมชาติอิหร่าน ซึ่งส่งผลให้ทีมชาติไทยสามารถเข้าสู่การแข่งขันฟุตบอลหญิงเอเชียนคัพ 2014 รอบสุดท้ายได้สำเร็จ และในช่วงต้นเดือนมิถุนายนของปีเดียวกันนี้ นภัทรได้เซ็นสัญญาอย่างเป็นทางการร่วมกับสโมสรฟุตบอลสเปรันซาโอซะกะ-ทะกะสึกิ ซึ่งเป็นสโมสรฟุตบอลที่มีชื่อเสียงในแอลลีกเกียรติประวัติฟุตบอลเกียรติประวัติ. ฟุตบอล. - ทีมชาติไทย - เหรียญทอง ฟุตบอลในซีเกมส์ 2013 ที่เมืองมัณฑะเลย์ ประเทศเมียนมาร์ฟุตซอลฟุตซอล. - ทีมกรุงเทพมหานคร - เหรียญเงิน กีฬาฟุตซอลในกีฬาแห่งชาติครั้งที่ 41 ที่จังหวัดเชียงใหม่รางวัลที่ได้รับรางวัลที่ได้รับ. - พ.ศ. 2555 : รางวัลนักฟุตบอลหญิงยอดเยี่ยม - งานฟุตบอลสยามโกลเด้นบอล ครั้งที่ 2 - พ.ศ. 2557 : รางวัลนักฟุตบอลหญิงยอดเยี่ยม - งานฟุตบอลสยามโกลเด้นบอล ครั้งที่ 4</doc>
