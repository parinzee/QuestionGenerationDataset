<doc id="325959" url="https://th.wikipedia.org/wiki?curid=325959" title="ผิน คิ้วคชา">ผิน คิ้วคชา ผิน คิ้วคชา หรือ ผิน คิ้วไพศาล (เกิด 25 กรกฎาคม พ.ศ. 2487 - ) นักธุรกิจชาวไทย เจ้าของภูเก็ตแฟนตาซี และซาฟารีเวิลด์ นอกจากนี้ยังเป็นนักธุรกิจการเงิน เป็นเจ้าของบริษัทเงินทุนหลักทรัพย์ แอ๊ดคินซัน และบริษัทเงินทุนหลักทรัพย์ เฟิสท์ทรัสต์ ที่ถูกกระทรวงการคลังสั่งปิดกิจการเมื่อปี พ.ศ. 2527 นายผินเป็นชาวไทยเชื้อสายจีน จบชั้นมัธยมปลายภาษาจีน จากโรงเรียนสหคุณวิทยา จากนั้นจบสาขาการบัญชีและกฎหมาย จากโรงเรียนกรุงเทพการบัญชีวิทยาลัย และปริญญาตรี คณะศิลปศาสตร์ รัฐศาสตร์บัณฑิต มหาวิทยาลัยรามคำแหง และในปี พ.ศ. 2554 ได้รับพระราชทานปริญญาปรัชญาดุษฎีบัณฑิตกิตติมศักดิ์จากสมเด็จพระบรมโอรสาธิราช สาขาวิชาศิลปะการจัดการแสดง คณะมนุษยศาสตร์ และสังคมศาสตร์ มหาวิทยาลัยราชภัฏภูเก็ต นายผินมีภรรยาสองคน คือ สุเนตร คิ้วคชา และ อาภา เตชะรัตนไชย มีบุตร 9 คน คือ โสภิดา เชิดชัย กิตติกร คิ้วคชา (ดูแลกิจการภูเก็ตแฟนตาซี) อัมพรศรี คิ้วคชา ธนะ คิ้วคชา (ดูแลกิจการบางกอกฟาร์ม) สมหวัง คิ้วคชา โชค คิ้วคชา ฤทธิ์ คิ้วคชา (ดูแลกิจการไอศครีมสฟรี) เดช คิ้วคชา ดวง คิ้วคชา</doc>
