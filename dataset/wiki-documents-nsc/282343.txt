<doc id="282343" url="https://th.wikipedia.org/wiki?curid=282343" title="รางวัลโทรทัศน์ทองคำ">รางวัลโทรทัศน์ทองคำ รางวัลโทรทัศน์ทองคำ เป็นรางวัลผลงานดีเด่นทางโทรทัศน์ ซึ่งจัดโดยชมรมส่งเสริมโทรทัศน์ เริ่มครั้งแรกเมื่อปี พ.ศ. 2529 โดยเป็นรางวัลสำหรับผลงานทางโทรทัศน์ที่มีอายุยาวนานที่สุด และยังมีการมอบรางวัลจวบจนถึงปัจจุบันประวัติ ประวัติ. ชมรมส่งเสริมโทรทัศน์ (ชื่อเดิม: ชมรมส่งเสริมกิจการโทรทัศน์ไทย) ได้จัดงานโทรทัศน์ทองคำ เพื่อประกาศเกียรติคุณแก่เจ้าของผลงานที่มีคุณภาพในสาขาต่างๆ และผลงานของทางสถานีโทรทัศน์ จากการตัดสินรางวัลของคณะกรรมการผู้ทรงคุณวุฒิระดับนักวิชาการและนักสื่อสารมวลชน เพื่อส่งเสริมและเป็นกำลังใจแก่ผู้เกี่ยวข้องในสายงานโทรทัศน์ และส่งเสริมให้มีการผลิตรายการที่เป็นประโยชน์ต่อสังคมต่อไป โดยทางชมรมได้ร่วมมือกับ หนังสือพิมพ์อินไซด์ทีวี ตั้งแต่ครั้งแรก จนถึง ครั้งที่ 7 หลังจากหนังสือพิมพ์ยุติการดำเนินธุรกิจ ก็ได้เปลี่ยนผู้ร่วมดำเนินงานเป็น สภาสถาบันนักวิชาการสื่อสารมวลชนแห่งประเทศไทย (ส.ส.ม.ท.) และ มูลนิธิจำนง รังสิกุล ตามลำดับ โดยจะมีพิธีมอบรางวัลต่อเนื่องทุกปี ในช่วงเดือนกุมภาพันธ์ หรือ มีนาคม โดยถือเป็นรายการมอบรางวัลทางโทรทัศน์ที่ไม่มีปีใดงดจัด เพียงแต่บางปีต้องเลื่อนกำหนดการมอบรางวัลให้ล่าช้ากว่าเดิม เนื่องด้วยเหตุผลสำคัญ (เช่นในครั้งที่ 22 ประจำปี พ.ศ. 2550 ได้เลื่อนกำหนดเป็นวันที่ 26 กรกฎาคม 2551) สำหรับผู้ตั้งชื่อ "โทรทัศน์ทองคำ" คือ ศ.ดร.สุรพล วิรุฬห์รักษ์ รางวัลโทรทัศน์ทองคำ ประกอบด้วยรางวัลประเภทต่างๆ ที่เกี่ยวข้องกับวงการโทรทัศน์ รวมถึงรางวัลมิวสิกวิดีโอดีเด่น ซึ่งถือเป็นรายการแรกที่กำหนดรางวัลประเภทนี้ขึ้นมา โดยเริ่มมาตั้งแต่ครั้งแรกจนถึงปัจจุบัน โดยในยุคแรกจะทำการตัดสินมอบรางวัลให้แก่ผู้ชนะเลิศและรองชนะเลิศ แต่การตัดสินในยุคต่อมาจะมอบให้แก่ผู้ชนะเลิศเพียงผลงานเดียวเท่านั้น จากผู้เข้ารอบสุดท้าย 5 ผลงาน จนถึงครั้งที่ 24 ได้มีการแบ่งรางวัลมิวสิกวิดีโอดีเด่นเป็นสองรางวัล โดยมอบให้แก่เจ้าของผลงานมิวสิกวิดีโอเพลงไทยสากล และเจ้าของผลงานมิวสิกวิดีโอเพลงไทยลูกทุ่ง ส่วนรางวัลประเภทละครโทรทัศน์ โดยเฉพาะรางวัลสำหรับนักแสดง ทุกๆ ปีจะมีผู้เข้ารอบสุดท้ายสาขารางวัลละ 5 ราย โดยจะมอบให้แก่ผู้มีฝีมือการแสดงได้ดีเด่นที่สุดเพียงท่านเดียวลำดับงานประกาศผลรางวัลผลรางวัล ผลรางวัล. ในที่นี้ จะเป็นผลการตัดสินรางวัลโทรทัศน์ทองคำที่สำคัญๆ ดังนี้รางวัลประเภทละครโทรทัศน์รางวัลสำหรับบุคคล (รายการทั่วไป)รางวัลรายการส่งเสริมความรู้ ศิลปวัฒนธรรม สตรี และ ครอบครัวดีเด่นรางวัลรายการเกมโชว์ และ ปกิณกะดีเด่นรางวัลประเภทสถานีดีเด่นรางวัลประเภทเพลงและมิวสิกวิดีโอดีเด่นรางวัลเกียรติยศคนทีวีรางวัลเกียรติยศคนทีวี. - ครั้งที่ 19 ประจำปี พ.ศ. 2547- กำธร สุวรรณปิยะศิริ นักแสดง, นักพากย์ - จรัล เพ็ชรเจริญ (สีเทา) นักแสดงตลก - อารีย์ นักดนตรี นักแสดง, นักพากย์, ผู้ประกาศรายการ สถานีโทรทัศน์ไทยทีวีช่อง 4 ของบริษัท ไทยโทรทัศน์ จำกัด- ครั้งที่ 20 ประจำปี พ.ศ. 2548- พิชัย วาสนาส่ง นักจัดรายการโทรทัศน์ยุคแรก - มารศรี อิศรางกูร ณ อยุธยา ศิลปินแห่งชาติ, นักแสดง - สินีนาฏ โพธิเวส นักแสดง, ผู้จัดละคร- ครั้งที่ 21 ประจำปี พ.ศ. 2549- ถาวร สุวรรณ อดีตหัวหน้าฝ่ายข่าว สถานีโทรทัศน์สีกองทัพบกช่อง 7 ยุคก่อตั้ง, ผู้กำกับละคร - บรรเจิดศรี ยมาภัย นักแสดง - อดุลย์ ดุลยรัตน์ นักแสดง, ผู้กำกับละคร- ครั้งที่ 22 ประจำปี พ.ศ. 2550- อุฬาร เนื่องจำนงค์ - สอาด เปี่ยมพงษ์สานต์ นักแสดง, นักพากย์, ผู้เขียนบทโทรทัศน์, ผู้กำกับละคร - อาคม มกรานนท์ ผู้ประกาศข่าว, พิธีกรรายการโทรทัศน์, นักแสดง - เมตตา รุ่งรัตน์ นักแสดง - สุประวัติ ปัทมสูต นักแสดง, ผู้กำกับละคร- ครั้งที่ 23 ประจำปี พ.ศ. 2551- อุดม จะโนภาษ ผู้ช่วยกรรมการผู้จัดการ สถานีวิทยุโทรทัศน์ไทยทีวีสีช่อง 3 - นันทวัน สุวรรณปิยะศิริ นักแสดง - ดำรง พุฒตาล พิธีกร, นักจัดรายการโทรทัศน์- ครั้งที่ 24 ประจำปี พ.ศ. 2552- ไพรัช สังวริบุตร ศิลปินแห่งชาติ, ผู้บุกเบิกละครพื้นบ้านทางโทรทัศน์, ประธานกลุ่มบริษัท ดาราวิดีโอ จำกัด - บุญชาย ศิริโภคทรัพย์ ผู้กำกับรายการ, ผู้กำกับละคร, ผู้จัดรายการ โลกดนตรี, ผู้อำนวยการสถานีโทรทัศน์ทีวีไทย - นิรุตติ์ ศิริจรรยา นักแสดง- ครั้งที่ 25 ประจำปี พ.ศ. 2553- หม่อมราชวงศ์ถนัดศรี สวัสดิวัตน์ ศิลปินแห่งชาติ, นักจัดรายการโทรทัศน์ - พิศมัย วิไลศักดิ์ ศิลปินแห่งชาติ, นักแสดง - พันเอกนเรศร์ อิศรางกูร ณ อยุธยา ผู้เชี่ยวชาญฝ่ายเทคนิคการถ่ายทอดสดกีฬา - ดวงดาว จารุจินดา นักแสดง, นักพากย์ - รอง เค้ามูลคดี นักแสดง, นักพากย์- ครั้งที่ 26 ประจำปี พ.ศ. 2554- พลตรีประพาศ ศกุนตนาค อดีตผู้ประกาศข่าว ททบ.5/ช่อง 7 สี, ผู้บรรยายพระราชพิธี/พิธีสำคัญเกี่ยวกับกองทัพไทย - วิเชียร พรหมจรรย์ อดีตผู้กำกับรายการ สถานีโทรทัศน์ไทยทีวีช่อง 4 ของบริษัท ไทยโทรทัศน์ จำกัด - ภัทรจารีย์ อัยศิริ นักสร้างสรรค์ นักจัดรายการโทรทัศน์สำหรับเด็ก สโมสรผึ้งน้อย- ครั้งที่ 27 ประจำปี พ.ศ. 2555- ฉลอง ภักดีวิจิตร ผู้จัดละคร, ผู้กำกับละคร - เศรษฐา ศิระฉายา ศิลปินแห่งชาติ, นักแสดง, พิธีกร - สมสุข กัลย์จาฤก ผู้จัดละคร, ผู้เขียนบทละคร- ครั้งที่ 28 ประจำปี พ.ศ. 2556- ประชา เทพาหุดี ผู้ประกาศข่าวกีฬา และผู้บรรยายกีฬา - ศิริพร วงศ์สวัสดิ์ นักแสดง, นักพากย์, พิธีกร - กรรณิกา ธรรมเกษร ผู้ประกาศข่าว- ครั้งที่ 29 ประจำปี พ.ศ. 2557- สุชาดี มณีวงศ์ เจ้าของเสียงพากษ์ที่เป็นเอกลักษณ์ และ เจ้าของรายการคุณภาพ กระจกหกด้าน - พิศณุ นิลกลัด ผู้ประกาศข่าว ผู้บรรยายกีฬา และ กูรูกอล์ฟแถวหน้าของเมืองไทย - ถกลเกียรติ วีรวรรณ นักสร้าง นักปั้น ผลงานคุณภาพสู่วงการบันเทิง- ครั้งที่ 30 ประจำปี พ.ศ. 2558- กนกวรรณ ด่านอุดม อดีตนักแสดงไทยทีวีช่อง 4 บางขุนพรหม - โฉมฉาย ฉัตรวิไล นักแสดงอาวุโส - ประภาส ชลศรานนท์ นักคิด นักเขียน นักแต่งเพลง- ครั้งที่ 31 ประจำปี พ.ศ. 2559- นฤพนธ์ ดุริยพันธ์ อดีตนักแสดงไทยทีวีช่อง 4 บางขุนพรหม - น้ำเงิน บุญหนัก นักแสดงอาวุโส - สุเชาว์ พงษ์วิไล นักแสดงอาวุโส - หม่อมหลวงพันธุ์เทวนพ เทวกุล ผู้กำกับภาพยนตร์ ผู้กำกับละครโทรทัศน์ ผู้กำกับละครเวที- ครั้งที่ 32 ประจำปี พ.ศ. 2560- จินตนา จุลกะเสวี อดีตผู้ควบคุมกองเซ็นเซอร์เก่าทีวีไทย - วิทวัจน์ สุนทรวิเนตร พิธีกรรายการโทรทัศน์ - ไตรภพ ลิมปพัทธ์ พิธีกรรายการโทรทัศน์,ประธานบริษัท บริษัท บอร์น แอนด์ แอสโซซิเอทด์ จำกัด  - ปัญญา นิรันดร์กุล พิธีกรรายการโทรทัศน์,นักแสดง,ประธานบริษัท เวิร์คพอยท์ เอ็นเทอร์เทนเมนท์ จำกัด (มหาชน)เพลงประจำงาน เพลงประจำงาน. เพลงประจำงานโทรทัศน์ทองคำที่ใช้กันมาตั้งแต่แรกจนถึงปัจจุบัน มีชื่อเพลงว่า "คนทีวี" ซึ่งแต่งคำร้อง/ทำนอง และดนตรีโดย คุณพีรสันติ จวบสมัย แห่งวงดิ อินโนเซ้นท์ ขับร้องต้นฉบับโดย คุณแคทริน ถ้ำแก้ว</doc>
