<doc id="437519" url="https://th.wikipedia.org/wiki?curid=437519" title="เอเอฟซี วิมเบิลดัน">เอเอฟซี วิมเบิลดัน เอเอฟซี วิมเบิลดัน () เป็นสโมสรฟุตบอลอาชีพของอังกฤษ ตั้งอยู่ที่เขตนอร์บิตัน ในเมืองคิงสตัน อะพอน เทมส์ มณฑลเกรเทอร์ลอนดอน ปัจจุบันลงแข่งขันในระดับฟุตบอลลีกวัน (ระดับ 3 ของระบบฟุตบอลอังกฤษ) สโมสรมีสนามเหย้าคือสนามกีฬาคิงส์มีโดว์ (ใช้ชื่อสนามในการแข่งขันว่า เชอร์รี เร้ด เรคคอร์ดส์ สเตเดียม ตามชื่อค่ายเพลงผู้สนับสนุน) โดยใช้สนามเหย้าร่วมกับ สโมสรฟุตบอลคิงสโตเนียน ที่เล่นในระดับลีกสมัครเล่นอิสธ์เมียนพรีเมียร์ (ดิวิชัน 7) สโมสรแห่งนี้ก่อตั้งเมื่อปี ค.ศ. 2002 โดยคริส สจ๊วร์ต ซึ่งเป็นแฟนคลับของสโมสรฟุตบอลวิมเบิลดัน ได้รวมตัวกับแฟนคลับของวิมเบิลดันคนอื่นๆ ในการก่อตั้งสโมสรขึ้นมาใหม่ เพื่อเป็นการแสดงออกถึงการไม่เห็นด้วยที่สโมสรฟุตบอลวิมเบิลดัน ตัดสินใจย้ายถิ่นฐานไปยังเมืองมิลตัน คีนย์น ในมณฑลบักกิงแฮมเชอร์ และเปลี่ยนชื่อสโมสรเป็นมิลตัน คีย์น ดอนส์ หลังจากก่อตั้งสโมสร เอเอฟซี วิมเบิลดัน ได้เข้าร่วมเป็นหนึ่งในสมาชิกของสมาคมฟุตบอลแห่งลอนดอน และสมาคมฟุตบอลมณฑลเซอร์รีย์ จากนั้นเริ่มส่งทีมลงแข่งขันในระดับพรีเมียร์ ดิวิชัน ของ คอมไบด์ เคาน์ตีส์ ลีก (ดิวิชัน 9) ซึ่งเป็นลีกฟุตบอลสมัครเล่น และแม้จะไม่มีประวัติศาสตร์ที่ยาวนานเหมือนสโมสรอื่นๆ แต่เอเอฟซี วิมเบิลดัน กลับประสบความสำเร็จ ด้วยการได้เลื่อนชั้นถึง 5 ครั้งใน 9 ฤดูกาล โดยในบลูสแควร์ พรีเมียร์ฤดูกาล 2010–11 สโมสรสามารถคว้าตำแหน่งรองแชมป์และเป็นผู้ชนะในการแข่งขันรอบเพลย์ออฟ จึงทำให้ได้เข้าร่วมฟุตบอลลีก ซึ่งเป็นการเล่นในระดับลีกอาชีพเป็นครั้งแรก โดยในฤดูกาล 2011-12 ได้ลงเล่นในฟุตบอลลีกทู ผลงานที่ดีที่สุดของสโมสรคือการได้อันดับ 15 ในฟุตบอลลีกวัน ฤดูกาล 2016–17 ตราสโมสรของเอเอฟซี วิมเบิลดัน มาจากตราเดิมของสโมสรฟุตบอลวิมเบิลดัน ก่อนจะย้ายถิ่นฐานและเปลี่ยนชื่อเป็นมิลตัน คีย์น ดอนส์ โดยเป็นรูปอินทรีสองหัว ที่ปรากฏในตราประจำเขตปกครองท้องถิ่นวิมเบิลดัน ก่อนที่จะมาขึ้นกับมณฑลเกรเทอร์ลอนดอนสถานะ สถานะ. เอเอฟซี วิมเบิลดัน มีสถานะเป็นนิติบุคคลจดทะเบียนในชื่อ บริษัท เอเอฟซีดับบลิว จำกัด (มหาชน) ถือกรรมสิทธิ์โดยเดอะ ดอนส์ ทรัสต์ ซึ่งเป็นกองทุนรวมของแฟนบอล และถือหุ้นของสโมสรไว้ไม่ต่ำกว่า 75%ผู้เล่นผู้เล่นชุดปัจจุบัน</doc>
