<doc id="447370" url="https://th.wikipedia.org/wiki?curid=447370" title="วาเลรี ทรีแอร์แวแลร์">วาเลรี ทรีแอร์แวแลร์ วาเลรี ทรีแอร์แวแลร์ (; สกุลเดิม: มาซอโน; 16 กุมภาพันธ์ พ.ศ. 2508 — ) ผู้สื่อข่าวชาวฝรั่งเศส อดีตคู่ครองที่มิได้จดทะเบียนสมรสของฟร็องซัว ออล็องด์ ประธานาธิบดีของประเทศฝรั่งเศส ที่ยุติความสัมพันธ์ในเดือนมกราคม พ.ศ. 2557ประวัติ ประวัติ. วาเลรี ทรีแอร์แวแลร์ เกิดที่เมืองอ็องเฌ เป็นบุตรคนที่ห้าจากทั้งหมดหกคน ของมารดาซึ่งประกอบอาชีพอยู่หน้าโรงสเกตน้ำแข็งประจำเมืองอ็องเฌ กับบิดาผู้พิการ ชื่อ ฌ็อง-นอแอล มาซอโน ซึ่งสูญเสียขาไปหนึ่งข้างเมื่ออายุได้ 13 ปี อันเป็นผลมาจากสงครามโลกครั้งที่สอง และได้เสียชีวิตลงเมื่อวาเลรีมีอายุได้ 21 ปี วาเลรีศึกษาทางด้านประวัติศาสตร์ และรัฐศาสตร์ และสำเร็จการศึกษาระดับปริญญาโทการศึกษาชั้นสูงด้านรัฐศาสตร์จากมหาวิทยาลัยซอร์บอน ในปี พ.ศ. 2548 ฝรั่งเศสได้มีช่อง Direct 8 โดยเธอรับหน้าที่เป็นพิธีกรข่าวการเมืองในรายการทอล์กโชว์ ซึ่งส่วนใหญ่มักดำเนินรายการด้วยการสัมภาษณ์ตัวต่อตัว สองปีต่อมาเธอได้เป็นพิธีกรรายการ Le Grand 8 ดำเนินรายการร่วมกับมีกาแอล เกจ (Mikaël Guedj) ในเดือนกันยายน ซึ่งเนื้อหาของรายการเป็นการพูดคุยเกี่ยวกับการเมือง และยังดำเนินรายการอยู่ชีวิตส่วนตัว ชีวิตส่วนตัว. เธอสมรสครั้งแรกกับเพื่อนชายคนสนิทในวัยเด็กชื่อ ฟร็องก์ ทูรีโย (Franck Thurieau) และทั้งคู่ก็ลงท้ายด้วยการหย่าโดยที่ทั้งสองไม่มีบุตรด้วยกัน วาเลรีสมรสครั้งที่สองกับเดอนี ทรีแอร์แวแลร์ นักเขียนและนักวิชาการซึ่งเป็นบรรณาธิการของนิตยสาร Paris Match แต่ก็ลงเอยด้วยการหย่าร้างอีกเช่นเคย เธอมีบุตรกับทรีแอร์แวแลร์ 3 คน วาเลรีเริ่มมีความสัมพันธ์กับฟร็องซัว ออล็องด์ ช่วงปี พ.ศ. 2549 ทั้งสองพบกันในช่วงการเลือกตั้งรัฐสภาปี 2531 ซึ่งขณะนั้นออล็องด์ยังใช้ชีวิตคู่กับเซกอแลน รัวยาล จนในปี พ.ศ. 2553 ทั้งสองได้ออกมาเปิดเผยกับสาธารณชนว่าทั้งคู่ได้คบหากัน ในเดือนมกราคม พ.ศ. 2557 ฟร็องซัว ได้ประกาศการยุติความสัมพันธ์กับเธอ หน้าเพจทั้ง 130 หน้า และภาพอีก 600 รูปของอดีตสุภาพสตรีหมายเลขหนึ่งถูกลบออกทั้งหมดจากเว็บไซต์ของเอลีเซ เมื่อเมื่อเวลา 11.00 นาฬิกาของวันที่ 26 มกราคม พ.ศ. 2557</doc>
