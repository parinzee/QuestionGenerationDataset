<doc id="707482" url="https://th.wikipedia.org/wiki?curid=707482" title="แผ่นดินไหวในประเทศเนปาล พ.ศ. 2558">แผ่นดินไหวในประเทศเนปาล พ.ศ. 2558 แผ่นดินไหวในประเทศเนปาล พ.ศ. 2558 เกิดเมื่อเวลา 11:56 น. ตามเวลามาตรฐานเนปาล (6:11:26 น. เวลาสากลเชิงพิกัด) ในวันที่ 25 เมษายน พ.ศ. 2558 วัดขนาดได้ 7.8 ตามมาตราโมเมนต์ และวัดความรุนแรงได้ IX หรือระดับ 9 ตามมาตราเมร์กัลลี โดยมี epicenter หรือ จุดเหนือศูนย์เกิดแผ่นดินไหวอยู่ห่างจากเมืองลัมชุง ประเทศเนปาล ไปทางตะวันออก-ตะวันออกเฉียงใต้ประมาณ 34 กิโลเมตร และศูนย์เกิดแผ่นดินไหวอยู่ที่ระดับความลึกประมาณ 15 กิโลเมตร นับเป็นแผ่นดินไหวครั้งรุนแรงที่สุดของประเทศเนปาลนับแต่เหตุการณ์แผ่นดินไหวในประเทศเนปาล–รัฐพิหาร พ.ศ. 2477 จนถึงวันที่ 27 เมษายน มีรายงานผู้ต้องอุบัติเหตุในประเทศเนปาลและพื้นที่ใกล้เคียงของประเทศอินเดีย, จีน และบังกลาเทศ แผ่นดินไหวนี้ยังทำให้เกิดหิมะถล่มบนยอดเขาเอเวอร์เรสต์ ทำให้มีผู้เสียชีวิตอย่างน้อย 17 ราย ยอดผู้เสียชีวิตเกินเหตุการณ์หิมะถล่มที่ยอดเขาเอเวอเรสต์ พ.ศ. 2557 ทำให้เป็นวันที่มีผู้เสียชีวิตมากที่สุดบนเขาดังกล่าว อาคารเก่าแก่หลายศตวรรษที่แหล่งมรดกโลกของยูเนสโกในหุบเขากาฐมาณฑุถูกทำลาย รวมทั้งบางส่วนของจัตุรัสกาฐมาณฑุดูร์บาร์ เกิดแผ่นดินไหวตามต่อเนื่องทั่วประเทศเนปาล มีครั้งหนึ่งขนาด 6.7 แมกนิจูด เกิดเมื่อวันที่ 26 เมษายน เวลาสากลเชิงพิกัด 07:09:08 น. แผ่นดินไหวใหญ่ครั้งที่สอง เกิดขึ้นในวันที่ 12 พฤษภาคม พ.ศ. 2558 ที่เวลา 12:35 น. ที่ระดับความแรง 7.3 แมกนิจูด โดยศูนย์กลางของแผ่นดินไหวอยู่ใกล้ชายแดนจีน ระหว่างกาฐมาณฑุกับภูเขาเอเวอเรสต์แผ่นดินไหว แผ่นดินไหว. แผ่นดินไหวเกิดขึ้นในวันที่ 25 เมษายน พ.ศ. 2558 ที่เวลา 11:56 น. ของเวลามาตรฐานเนปาล (6:11:26 น. ของเวลาสากลเชิงพิกัด) ที่ระดับความลึกประมาณ กับจุดเหนือศูนย์เกิดแผ่นดินไหวประมาณ ทางทิศตะวันออกเฉียงใต้ของเมืองลัมชุง ประเทศเนปาล เป็นเวลานานประมาณยี่สิบวินาทีผลกระทบ ผลกระทบ. มีรายงานการเสียชีวิตที่บริเวณยอดเขาเอเวอเรสต์ ซึ่งรวมผู้บริหารระดับสูงแห่งบริษัทกูเกิล และผู้ช่วยแพทย์หญิงสัญชาติไทย-อเมริกัน นอกจากนี้ยังทำให้โบราณหลายแห่งซึ่งบางส่วนได้รับการขึ้นทะเบียนเป็นมรดกโลกถูกทำลายเสียหายยับเยิน อาทิเช่น ธาราฮารา หอคอยเก่าแก่ที่สูงที่สุดในเนปาล สถูปปูธานารถ เทวสถานสำคัญทางพุทธศาสนาในเนปาล สถูปเจดีย์เก่าแก่ ภายในจัตุรัสกาฐมาณฑุดูร์บาร์ เป็นต้นความช่วยเหลือจากนานาชาติความช่วยเหลือจากนานาชาติ. - — นอร์บุ วังชุก รัฐมนตรีว่าการกระทรวงการต่างประเทศฝ่ายเศรษฐกิจ ได้แสดงความเสียใจ และแสดงความเป็นน้ำหนึ่งใจเดียวกันกับคนของประเทศเนปาล โดยได้ระงับงานฉลองทรัพย์สินทางปัญญาแห่งโลก นอร์บุ วังชุก กล่าวเสริมว่าไม่มีความเสียหายที่สำคัญในประเทศภูฏาน และพระมหากรุณาธิคุณแห่งสมเด็จพระราชาธิบดีจิกมี เคเซอร์ นัมเกล วังชุก ได้ทรงมีพระบัญชาให้ส่งทีมแพทย์ 63 นาย ซึ่งนำโดยเชอริง ต๊อบเกย์ นายกรัฐมนตรีภูฏานและรัฐมนตรีว่าการกระทรวงสาธารณสุขเดินทางสู่กาฐมาณฑุ โดยทางภูฏานได้จัดมอบกองทุนฟื้นฟูสมรรถภาพเป็นจำนวน 62 ล้านงุลตรัมภูฏาน (1 ล้านดอลลาร์สหรัฐ) จากสำนักนายกรัฐมนตรี นอกจากนี้ นายกรัฐมนตรีต๊อบเกย์ ยังได้ประกาศให้ประเทศภูฏานร่วมลดธงครึ่งเสา เพื่อเป็นการไว้อาลัยการสูญเสียชีวิตที่เกิดจากแผ่นดินไหว- — ภายในครึ่งวันหลังจากเกิดเหตุแผ่นดินไหว ประเทศญี่ปุ่นได้เสนอให้ความช่วยเหลือฉุกเฉิน โดยทางองค์การความร่วมมือระหว่างประเทศแห่งญี่ปุ่น (JICA) จะส่งผู้เชี่ยวชาญ 70 คนออกเดินทางจากสนามบินนาริตะในวันที่ 26 เมษายน ซึ่งพวกเขาจะทำหน้าที่ในประเทศเนปาลเป็นระยะเวลา 7 วัน ทีมนี้ประกอบด้วยผู้เชี่ยวชาญจากกระทรวงการต่างประเทศ, สำนักงานตำรวจแห่งชาติ, องค์การความร่วมมือระหว่างประเทศแห่งญี่ปุ่น, เจ้าหน้าที่หน่วยกู้ภัย, ผู้ฝึกสุนัขกู้ภัยและค้นหา, ผู้เชี่ยวชาญด้านการสื่อสาร, แพทย์ และฝ่ายประสานงานภาคสนาม ด้านสมาคมแพทย์แห่งเอเชีย (AMDA) และชาปลาเนียร์ ยังได้ประกาศเริ่มการประสานงานความช่วยเหลือฉุกเฉินร่วมกับทีมดังกล่าว- — พระบาทสมเด็จพระปรมินทรมหาภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถ ทรงพระกรุณาพระราชทาน 10 ล้านบาทแก่ผู้ประสบภัย และสมเด็จพระเทพรัตนราชสุดาฯ สยามบรมราชกุมารี ทรงพระกรุณาพระราชทานสิ่งของจำนวน 5 ตัน ซึ่งได้แก่ เต็นท์, ผ้าห่ม, หมอนอิง, เตาแก๊ส และยารักษาโรค นอกจากนี้ นายกรัฐมนตรีพลเอก ประยุทธ์ จันทร์โอชา ได้สั่งการให้กระทรวงสาธารณสุข พร้อมด้วยกองทัพ จัดส่งทีมแพทย์และชุดบรรเทาสาธารณภัยเฉพาะกิจ เข้าช่วยเหลือ- — เดวิด แคเมอรอน ซึ่งเป็นนายกรัฐมนตรีแห่งสหราชอาณาจักรได้แสดงความเสียใจ พร้อมเสนอความช่วยเหลือต่อประเทศเนปาล โดยในวันที่ 25 เมษายน ทางสหราชอาณาจักรได้ส่งทีมผู้เชี่ยวชาญด้านความช่วยเหลือด้านมนุษยธรรมไปยังพื้นที่ดังกล่าว เพื่อหาวิธีที่ดีที่สุดในการช่วยเหลือผู้ที่ได้รับผลกระทบจากเหตุการณ์- — ด้านทำเนียบขาว และจอห์น เคอร์รี รัฐมนตรีกระทรวงการต่างประเทศ ได้แสดงความเสียใจและให้คำมั่นที่จะให้ความช่วยเหลือ โดยในวันที่เกิดแผ่นดินไหว สหรัฐอเมริกาได้ส่งความช่วยเหลือและมอบเงินจำนวน 1 ล้านดอลลาร์สหรัฐ พร้อมด้วยทีมงานด้านภัยพิบัติที่ให้ความช่วยเหลือจำเป็นในทันที และองค์กรเพื่อการพัฒนาระหว่างประเทศแห่งสหรัฐอเมริกาได้ส่งทีมค้นหาและทีมกู้ภัยในพื้นที่ดังกล่าว- — สมเด็จพระสันตะปาปาฟรานซิส ได้นำสวดมนต์สำหรับการพักผ่อนแห่งดวงวิญญาณของผู้เสียชีวิต และสำหรับผู้ที่ได้รับบาดเจ็บจากเหตุแผ่นดินไหว ท่านทรงมอบเงินบริจาค 100,000 ดอลลาร์สหรัฐในงวดแรก เพื่อบรรเทาความเดือดร้อนบริการออนไลน์บริการออนไลน์. - เฟซบุ๊ก ได้นำเสนอคุณสมบัติตรวจสอบความปลอดภัย เมื่อผู้ใช้ทำเครื่องหมายของตนเอง หรือเพื่อนของเขาและครอบครัวถึงความปลอดภัย</doc>
