<doc id="348119" url="https://th.wikipedia.org/wiki?curid=348119" title="ปลาที่พบในลุ่มแม่น้ำสาละวิน">ปลาที่พบในลุ่มแม่น้ำสาละวิน ปลาที่พบในลุ่มแม่น้ำสาละวิน คือ ชนิดของปลาที่พบได้ในลุ่มแม่น้ำสาละวิน ซึ่งเป็นพรมแดนธรรมชาติระหว่างประเทศไทยและประเทศพม่า แม่น้ำสาละวิน นับเป็นแม่น้ำสายใหญ่ที่มีความยาว 2,800 กิโลเมตร มีจุดกำเนิดที่เทือกเขาหิมาลัยไหลผ่านประเทศจีน, พม่า, ไทย และไหลลงมหาสมุทรอินเดียที่อ่าวเมาะตะมะ รัฐมอญ มีความหลากหลายของชนิดปลาที่พบได้ในแม่น้ำแห่งนี้ ซึ่งรวมถึงแควสาขาของแม่น้ำด้วย เช่น แม่น้ำปาย, แม่น้ำเมย, แม่น้ำยวม, แม่น้ำกษัตริย์, แม่น้ำสุริยะ และรวมไปถึงแม่น้ำอื่นที่อยู่ใกล้เคียงกัน เช่น แม่น้ำบีคลี, แม่น้ำซองกาเลีย, แม่น้ำรันตี โดยหลายชนิดเป็นปลาในสกุลที่พบได้มากในประเทศอินเดียและอนุทวีปอินเดีย ซึ่งเป็นพื้นที่ใกล้เคียงกัน หลายชนิด หลายสกุลก็เป็นปลาที่พบเฉพาะลุ่มแม่น้ำสาละวินที่เดียวด้วยชนิดของปลาที่พบในลุ่มแม่น้ำสาละวินปลากระดูกอ่อนชนิดของปลาที่พบในลุ่มแม่น้ำสาละวิน. ปลากระดูกอ่อน. - วงศ์ปลาฉลาม- ปลาฉลามหัวบาตร (Carcharhinus leucas)**ปลากระดูกแข็งปลากระดูกแข็ง. - วงศ์ปลากราย- ปลากราย (Chitala ornata) - ปลาสะตือ (Chitala lopis) - ปลาฉลาด (Notopterus notopterus) - วงศ์ปลาตูหนา- ปลาสะแงะ (Anguilla bengalensis)** - วงศ์ปลาตะเพียน- ปลาซิวหนวดยาว (Esomus metallicus) - ปลาฝักพร้า (Macrochirichthys macrochirus) - ปลาสะนาก (Raiamas guttatus) - ปลาพลวง (Neolissochilus stracheyi) - ปลาเวียน (Tor tambroides) - ปลาเวียนทอง (Tor putitora) - ปลาไส้ตันตาแดง (Cyclocheilichthys apogon) - ปลาตะพากส้ม (Hypsibarbus malcoimi) - ปลาตะพากสาละวิน (Hypsibarbus salweenensis)** - ปลาหางเหลือง (Mystacoleucus argenteus)** - ปลาหนามหลัง (Mystacoleucus marginatus) - ปลาไข่ออง (Osteobrama spp.)** - ปลาสร้อยนกเขา (Osteochilus vittatus) - ปลากระสูบสาละวิน (Hampala salweenensis)** - ปลามะไฟ (Puntius stolitzkaenus)** - ปลากาดำ (Epalzeorhynchos chrysophekadion) - ปลาบัว (Labeo dyocheilus) - ปลาเลียหิน (Garra spp.) - ปลามูดหลังจุด (Garra notata)** - วงศ์ปลาหมู- ปลารากกล้วย (Acantopsis spp.) - ปลาหมูอารีย์ (Yasuhikotakia sidthimanki) - ปลาหมูน่าน (Yasuhikotakis nigrolineatus) - ปลาหมูลายเมฆ (Botia kubotai)** - ปลาหมูลายเสือสาละวิน (Syncrossus berdmorei)** - วงศ์ปลาสร้อยน้ำผึ้ง- ปลาสร้อยน้ำผึ้ง ("Gyrinocheilus aymoieri) - วงศ์ปลากด- ปลากดหมู (Rita sacerdotum)** - ปลากดหัวเสียม (Sperata acicularis)** - ปลากดคังสาละวิน (Hemibagrus microphthalmus)** - วงศ์ปลาเนื้ออ่อน- ปลาค้าวขาว (Wallago attu) - วงศ์ปลาหวีเกศ- ปลาอิแกลาเอ๊ะ (Pseudeutropius moolenburghae) - วงศ์ปลาแค้- ปลาแค้วัว (Bagarius bagarius) - ปลาแค้ยักษ์ (Bagarius yarrelli) - ปลาแค้ขี้หมู (Erethistes maesotensis)** - ปลาหยะเค (Gagata gashawyu)** - ปลาแค้ติดหิน (Glytothorax spp.)** - วงศ์ปลาดุก- ปลาดุกด้าน (Clarias batrachus) - ปลาดุกอุย (Clarias macrocephalus) - วงศ์ปลากระทุงเหว- ปลากระทุงเหวเมือง (Xenentodon cancila) - วงศ์ปลาเข็ม - วงศ์ปลาหัวตะกั่ว- ปลาหัวตะกั่ว (Aplocheilus panchax) - วงศ์ปลาไหลนา- ปลาไหลนา (Monopterus albus) - วงศ์ปลากระทิง- ปลาหลด (Macrognathus siamensis) - ปลาหลดม้าลาย (Macrognathus zebrinus)** - ปลากระทิงจุด (Mastacembelus alboguttatus)** - ปลากระทิง (Mastacembulus armatus) - วงศ์ปลาแป้นแก้ว- ปลาแป้นแก้วรังกา (Parambassis ranga) - ปลาแป้นหัวโหนก (Parambassis pulcinella)** - วงศ์ปลาหมอช้างเหยียบ- ปลาหมอช้างเหยียบ (Pristolepis fasciatus) - วงศ์ปลาหมอ- ปลาหมอ (Anabas testudineus) - วงศ์ปลากัด ปลากระดี่- ปลากัด (Betta splendens) - ปลากระดี่หม้อ (Trichogaster trichogaster) - วงศ์ปลาช่อน- ปลาก้าง (Channa limbata) - ปลาช่อนงูเห่า (Channa aurolineatus) - ปลาช่อน (Channa striata) - วงศ์ปลาปักเป้าฟันสี่ซี่- ปลาปักเป้าหางวงเดือน (Tetraodon cutcutia)นิเวศวิทยา นิเวศวิทยา. ในแถบลุ่มแม่น้ำสาละวินนี้ เป็นที่อยู่ของชนชาติพันธุ์หลากหลาย ส่วนใหญ่จะเป็นชาวกะเหรี่ยง, ชาวไทยใหญ่ และชาวมอญ ในเดือนกุมภาพันธ์ พ.ศ. 2546 ถึงเดือนกันยายน พ.ศ. 2548 ได้มีการศึกษาวิจัยของชาวกะเหรี่ยงเผ่าปกาเกอะญอในพื้นที่เกี่ยวกับระบบนิเวศวิทยาของพื้นที่ลุ่มแม่น้ำสาละวิน ตั้งแต่บริเวณเขตอำเภอแม่สะเรียงจนถึงอำเภอสบเมย จังหวัดแม่ฮ่องสอน พบชนิดปลาประมาณ 70 ชนิด แบ่งเป็นปลาหนัง 22 ชนิด และปลามีเกล็ด 48 ชนิด โดยที่มีภาษาท้องถิ่นเรียกปลาว่า "หยะ" พบว่าในช่วงฤดูฝนที่น้ำในลุ่มแม่น้ำสาละวินเอ่อล้น ในราวเดือนพฤษภาคมฝูงปลาจะอพยพขึ้นไปตามลำน้ำสาขาต่าง ๆ เพื่อผสมพันธุ์และวางไข่ ในช่วงต้นฤดูหนาวราวเดือนตุลาคม ปลาจะเริ่มอพยพเดินทางลง และปลาบางชนิดก็จะวางไข่ เช่น "หยะโม" (ปลาพลวง) ในขณะที่ปลาบางชนิด เช่น "หยะที" (ปลาสะแงะ) เป็นปลาที่เดินทางไกลมาก โดยมาจากทะเลอันดามันมาสู่ลุ่มแม่น้ำสาละวิน หยะทีจะวางไข่ในทะเลและกลับมาเจริญเติบโตในน้ำจืด สภาพน้ำที่หยะทีจะอาศัยต้องเป็นน้ำสะอาด ไม่มีมลพิษ ในแหล่งน้ำใดที่มีการใช้สารเคมี จะไม่พบหยะทีอีกเลย โดยช่วงเวลาที่ปลาวางไข่มากที่สุดจะมี 3 ช่วง คือ ช่วงต้นฤดูฝน ประมาณเดือนพฤษภาคมถึงเดือนมิถุนายน, ช่วงกลางฤดูฝน ประมาณเดือนกรกฎาคมถึงเดือนสิงหาคม และช่วงต้นฤดูหนาว ประมาณเดือนพฤศจิกายนถึงเดือนธันวาคม โดยปลามีถิ่นที่อยู่ที่หลากหลายสภาพทั้งแก่ง, เกาะ, พื้นที่ชุ่มน้ำต่าง ๆ , หาด รวมถึงบริเวณที่เป็นวังน้ำลึก</doc>
