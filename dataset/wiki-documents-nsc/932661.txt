<doc id="932661" url="https://th.wikipedia.org/wiki?curid=932661" title="ลัทธิอาจาลี่">ลัทธิอาจาลี่ ลัทธิอาจาลี้ () เป็นศาสนาพุทธนิกายวัชรยานรูปแบบหนึ่ง ปฏิบัติในกลุ่มชาวไป๋ในมณฑลยูนนาน ประเทศจีน ชื่อลัทธิ "อาจาลี้" มาจากคำสันสกฤตว่า "อาจารฺย" (ācārya) ซึ่งเป็นนักบวชตันตระผู้เป็นกุญแจสำคัญของศาสนาสำหรับการใช้คาถาและเวทย์มนตร์ ลัทธิอาจาลี้ก่อตั้งขึ้นโดยจันทรคุปตะ (Candragupta) นักบวชชาวอินเดีย ที่เดินทางเผยแผ่ศาสนาจากทิเบตมาจนถึงอาณาจักรน่านเจ้า (653–902) ในปี ค.ศ. 839 ประเพณีของลัทธินี้เป็นการผสานความเชื่อแบบจีน, อินเดีย และพม่าไว้ด้วยกัน ลัทธินี้ได้เป็นศาสนาหลักของอาณาจักรต้าหลี่ (ค.ศ. 937–1253) คติความเชื่อ นับถือเทพมหากาลและกวนอิม นอกจากนี้ในถ้ำบนเขาชือเป่าซาน (Shibaoshan) มีงานศิลปะอย่างวัชรยานของลัทธิอาจาลี้ แม้เคยถูกคุกคามมาตั้งแต่ยุคราชวงศ์หยวนจนถึงชิง อาทิ การประกาศห้ามนับถือในปี ค.ศ. 1507 และการเผยแผ่ศาสนาของนิกายธยานแบบจีนฮั่น กระนั้นลัทธิอาจาลี้ก็ยังดำรงอยู่ในชุมชนชาวไป๋สืบทอดมาจนถึงปัจจุบัน</doc>
