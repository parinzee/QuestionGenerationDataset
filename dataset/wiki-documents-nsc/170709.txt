<doc id="170709" url="https://th.wikipedia.org/wiki?curid=170709" title="อัศวัชร์ อภัยวงศ์">อัศวัชร์ อภัยวงศ์ นายอัศวัชร์ อภัยวงศ์ นักธุรกิจและนักการเมืองไทย อดีตเลขาธิการพรรคถิ่นไทย และอดีตกรรมการบริหารพรรครวมใจไทยชาติพัฒนาประวัติ ประวัติ. นายอัศวัชร์ อภัยวงศ์ เกิดเมื่อวันที่ 13 ตุลาคม พ.ศ. 2495 เดิมมีชื่อว่า อัศวิน อภัยวงศ์ เป็นบุตรชายของนายประยูร อภัยวงศ์ (อดีตสมาชิสภาผู้แทนราษฎรจังหวัดพิบูลสงคราม) กับนางสราญ อภัยวงศ์ เกิดที่อำเภออรัญประเทศ จังหวัดสระแก้ว จบการศึกษาระดับปริญญาตรีจากคณะโบราณคดี มหาวิทยาลัยศิลปากรการทำงาน การทำงาน. นายอัศวัชร์ อภัยวงศ์ มีบทบาททางการเมืองด้วยการเป็นบรรณาธิการหนังสือพิมพ์และนิตยสารแนวการเมืองหลายฉบับ และเป็นสมาชิกในกลุ่ม "มดงาน" รับตำแหน่งเลขาธิการพรรคถิ่นไทย ที่มี ดร.พิจิตต รัตตกุล เป็นหัวหน้าพรรค ในการเลือกตั้งปี พ.ศ. 2544 นายอัศวัชร์ได้ลงเลือกตั้งในสังกัดพรรคถิ่นไทย ในเขต 12 กรุงเทพมหานคร (เขตจตุจักร) แต่ไม่ได้รับการเลือกตั้ง และในการเลือกตั้งปี พ.ศ. 2548 นายอัศวัชร์ได้ลงเลือกตั้งอีกครั้งในสังกัดพรรคประชาธิปัตย์ ในเขต 13 กรุงเทพมหานคร (เขตดอนเมือง) ก็ไม่ได้รับการเลือกตั้งอีก ในปี พ.ศ. 2550 นายอัศวัชร์ ได้เข้าร่วมก่อตั้งพรรครวมใจไทยชาติพัฒนา กับ ดร.พิจิตต รัตตกุล และต่อมาก็เป็นผู้บริหารพรรคการเมืองใหม่ด้วย ปัจจุบัน (พ.ศ. 2555) นายอัศวัชร์เป็นที่ปรึกษาของผู้ว่าราชการกรุงเทพมหานคร (หม่อมราชวงศ์สุขุมพันธุ์ บริพัตร)</doc>
