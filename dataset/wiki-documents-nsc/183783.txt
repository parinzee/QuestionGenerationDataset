<doc id="183783" url="https://th.wikipedia.org/wiki?curid=183783" title="คู่ซี้ต่างพันธุ์">คู่ซี้ต่างพันธุ์ คู่ซี้ต่างพันธุ์ () () ออกฉายเมื่อวันที่ 10 ธันวาคม พ.ศ. 2548 เป็นเรื่องราวเกี่ยวกับแพะและหมาป่าที่เป็นมิตรกันเนื้อเรื่อง เนื้อเรื่อง. เรื่องเริ่มต้นมาจาก เมย์ แพะที่เข้าไปหลบฝนในกระท่อมแห่งหนึ่ง ระหว่างที่ติดฝนอยู่นั้น เมย์ได้ยินเสียงสัตว์ตัวอื่นเข้ามาหลบฝนในกระท่อมด้วย เมย์ได้ยินเสียงกีบเท้าจึงเดาว่า เป็นแพะเช่นเดียวกับตัวเอง(ในกระท่อมมืดมาก มองอะไรไม่เห็น) เมย์เริ่มสนทนากับผู้มาใหม่ และพบว่า พวกเขาเข้ากันได้ดี และมีอะไรเหมือนๆกันหลายอย่าง เช่นเรื่องที่กลัวเสียงฟ้าร้อง เรื่องที่ไม่มีแม่ เมื่อพายุสงบแล้ว พวกเขาจึงแยกย้ายกันไป โดยเมย์ได้ชวนเพื่อนใหม่ของเขาให้มากินอาหารกลางวันด้วยกันที่หน้ากระท่อมแห่งนี้ในวันรุ่งขึ้น โดยให้ใช้รหัสว่า"ในคืนพายุกระหน่ำ"เพื่อให้จำกันได้ วันรุ่นขึ้น เมย์ตกใจแทบสิ้นสติเมื่อพบว่าเพื่อนใหม่ของเขาเป็นหมาป่า(ชื่อว่า การ์ป)ศัตรูตัวฉกาจของเผ่าพันธุ์ตน แต่ทั้งคู่ก็ยังคงเป็นเพื่อนกันได้ดี จนกระทั่งวันหนึ่ง ฝูงหมาป่าของก๊าบได้ออกล่าเหยื่อที่สถานที่ๆกาบุนัดพบกับเมย์ไว้พอดี ก๊าบจึงได้ช่วยให้เมย์หนีไป ทำให้ทั้งฝูงแพะและฝูงหมาป่ารู้ว่าทั้งสองเป็นเพื่อนกัน ฝูงแพะกดดันให้เมย์ไปล้วงความลับเรื่องของหมาป่ามาจากการ์ป เช่นเรื่อง ฝูงหมาป่าจะออกล่าที่ไหน การ์ปเองก็โดนบังคับให้ล้วงความลับเรื่องของแพะมาจากเมย์เช่นกัน หากไม่ทำจะถือว่าเป็นการทรยศต่อเผ่าพันธุ์ และผลตอบแทนก็คือความตาย วันต่อมาทั้งคู่นัดพบกันที่ริมฝั่งแม่น้ำ ระหว่างนั้นมีฝนตกลงมา ทั้งคู่จึงข้ามแม่น้ำไปเพื่อจะหลบฝน ระหว่างทางเมย์พลัดตกลงไปในแม่น้ำที่เชี่ยวกราก แต่ได้การ์ปช่วยไว้ จากนั้นการ์ปได้สารภาพกับเมย์ว่าตัวเองกำลังจะหลอกใช้เมย์ แต่เขาทำไม่ได้ เมย์จึงบอกว่าเช่นเดียวกัน ตัวเองก็กำลังจะหลอกใช้การ์ป ทั้งคู่คิดว่าเมื่อเรื่องมาถึงขั้นนี้แล้ว เมื่อเรื่องที่ทั้งคู่เป็นเพื่อนกันไม่เป็นความลับอีกต่อไป ทั้งคู่จึงตัดสินใจที่จะไปหาที่ๆทั้งคู่จะอยู่ด้วยกันได้ แล้วกระโจนลงแม่น้ำไป เมื่อทั้งคู่ฟื้นขึ้นมา ก็เห็นทุ่งหญ้า และภูเขาหิมะอยู่เบื้องหน้า จึงตัดสินใจจะข้ามภูเขาลูกนั้นไป เพราะเชื่อว่าอีกฝั่งหนึ่งจะต้องมีป่าเขียวขจี ที่ทั้งคู่จะอยู่ด้วยกันได้ ระหว่างนั้น ฝูงหมาป่าโกรธแค้นมากต่อการทรยศของการ์ป จึงได้ตามพวกเขามา แต่การ์ปและเมย์ก็หนีไปได้ และขึ้นไปบนภูเขาหิมะนั้น ระหว่างทางพายุหิมะแรงมาก จนเมย์ล้มลงและเดินทางต่อไม่ไหว การ์ปจึงขุดโพรงให้เมย์นอนพัก เมย์ได้บอกกับการ์ปว่า ให้การ์ปกินเขาได้ ให้ทำเหมือนไม่เคยเป็นเพื่อนกับเขา และกินเขาได้เลย ไม่งั้นก็จะตายกันทั้งคู่ แต่การ์ปไม่ทำ และยังพยายามจะขุดหาหญ้าให้เมย์กิน แล้วการ์ปก็เห็นว่า ฝูงหมาป่าตามพวกเขามาถึงที่นี่ การ์ปนึกถึงคำพูดต่างๆของเมย์ แล้วตัดสินใจกระโจนเข้าต่อสู้กับฝูงหมาป่าเหล่านั้น แต่ระหว่างนั้นได้เกิดหิมะถล่มขึ้น ทั้งฝูงหมาป่าและการ์ปจึงโดนหิมะถล่มใส่ รุ่งขึ้นเมย์ได้เดินทางต่อไปจนถึงป่าเขียวขจีโดยไม่มีก๊าบ เมย์เสียใจมากที่การ์ปหายไปโดยไม่รู้ว่าอยู่ที่ไหน และคิดว่าถ้าตนไม่บอกให้ก๊าบกินเขาได้ละก็ ก๊าบก็คงจะอยู่ข้างๆเขาไปแล้ว แล้วเมย์ก็ได้ยินเสียงพวกลิงในป่านั้นตะโกนว่า หมาป่ามา เมย์มั่นใจว่าเป็นการ์ปจึงรีบวิ่งไปหา และได้พบการ์ปจริงๆ แต่กลับถูกการ์ปจับไปขังไว้เพื่อจะได้กินเนื้อ เมย์จึงได้รู้ว่า การ์ปความจำเสื่อมจากการโดนหิมะถล่ม เมย์พูดขึ้นว่า ถ้าโดนการ์ปตอนนั้นกิน เขาจะไม่เสียใจเลย แต่นี่ไม่ใช่การ์ปอีกต่อไปแล้ว เขาไม่อยากถูกหมาป่าตัวหนึ่งกิน เป็นอย่างนี้ละก็ พวกเขาไม่น่าข้ามภูเขาหิมะนั่นมาเลย ถ้าทุกอย่างจะจบลงอย่างนี้ พวกเขาไม่น่าจะพบกัน"ในคืนพายุกระหน่ำ"นั่นเลย การ์ปสะดุ้งกับคำว่า"ในคืนพายุกระหน่ำ"และจำเรื่องราวทั้งหมดได้ ทั้งคู่ออกไปดูดวงจันทร์ด้วยกันและสัญญาว่าจะอยู่ด้วยกันตลอดไปตัวละครตัวละคร. - การ์ป (ガブ กะบุ) - เมย์ (メイ เมะอิ)ทีมงานทีมงานผู้ผลิตทีมงาน. ทีมงานผู้ผลิต. - Original story - ยูอิจิ คิมูระ - ผู้กำกับ - กิซาบุโระ ซูจิอิ - Animation supervisor - Tsuneo Maeda - นักออกแบบตัวละคร - มาริซุเกะ อิจูจิ - Art director - ยูคิโอะ อาเบะ - เพลง - เคซูเกะ ชิโนฮาระ - เพลงเปิด: "Star" by aikoนักแสดงนักแสดง. - การ์ป - ชิโด้ นากามูระ - เมย์ - ฮิโรกิ นาริมีย่า- กิโร่ (หัวหน้าฝูงหมาป่า) - เทเคอุจิ ริกิ - Barry (Gabu's older brother) - ยามาเดระ โคอิจิ - Bicchi (Companion of Gabu) - เท็ตซุยะ ยานากิฮาระ - ซาคุ (Companion of Gabu) - โยชิยูกิ ฮิราอิ- Tapu (Mei's older brother) - Shōzō Hayashiya - มิว (เพื่อนของเมย์) - มายา โคบายาชิ - Grandmother goat - KABA-chan - ผู้เฒ่าแพะ - อีจิ บันโดะ</doc>
