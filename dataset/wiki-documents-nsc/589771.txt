<doc id="589771" url="https://th.wikipedia.org/wiki?curid=589771" title="ปลาช่อนเหนือ">ปลาช่อนเหนือ ปลาช่อนเหนือ หรือ ปลาช่อนอากัส หรือ ปลาช่อนจีนลายจุด (; ) ปลาน้ำจืดชนิดหนึ่ง ในวงศ์ปลาช่อน (Channidae) เป็นปลาช่อนชนิดหนึ่ง ที่พบกระจายพันธุ์ในซีกโลกทางเหนือและเอเชียตะวันออก ในที่ ๆ มีอุณหภูมิหนาวเย็น เช่น รัสเซีย, คาบสมุทรเกาหลี และจีน มีขนาดโตเต็มที่ประมาณ 90 เซนติเมตร เป็นปลาทีมีอุปนิสัยดุร้าย กินอาหารไม่เลือก ปรับตัวให้เข้ากับถิ่นที่อยู่อาศัยได้เป็นอย่างดี แพร่ขยายพันธุ์ด้วยการทำรังวางไข่ครั้งละมากกว่า 15,000 ฟอง โดยที่ปลาทั้งคู่จะช่วยกันดูแลลูกปลาด้วยตนเอง เป็นปลาที่นิยมรับประทานกันในร้านอาหาร หรือภัตตาคารทั่วไปในจีน, ไต้หวัน และฮ่องกง ในวัฒนธรรมเกาหลี ปลาช่อนเหนือมีชื่อเรียกในภาษาเกาหลีว่า "คามุลฉิ" (가물치; Gamulchi) ใช้เป็นอาหารยอดนิยมเพื่อสุขภาพ และเป็นสัญลักษณ์ของการมีอายุยืนยาว ปลาช่อนเหนือมีราคาซื้อขายที่ถูก และถูกนำไปแพร่กระจายพันธุ์จนเป็นปัญหาสิ่งแวดล้อมในฐานะชนิดพันธุ์ต่างถิ่นในหลายพื้นที่ ไม่นิยมเลี้ยงเป็นปลาสวยงาม ยกเว้นในตัวที่มีสีขาวเงางามทั้งตัวเหมือนพลาตินัม ที่พบในมณฑลเสฉวน ซึ่งมีราคาซื้อขายที่แพง นอกจากนี้แล้ว ปลาช่อนเหนือยังมีปลาช่อนอีกชนิดหนึ่งที่มีลักษณะใกล้เคียงกันคือ ปลาช่อนมาคูลาต้า (C. maculata) ซึ่งมีขนาดลำตัวสั้นกว่า และป้อมสั้นกว่า จุดแต้มบนลำตัวมีขนาดเล็กกว่า และกระจายไม่เป็นระเบียบชนิดย่อย ชนิดย่อย. แบ่งออกได้เป็น 2 ชนิดย่อย- C. a. argus (Cantor, 1842) - C. a. warpachowskii (Berg, 1909)</doc>
