<doc id="918929" url="https://th.wikipedia.org/wiki?curid=918929" title="พระครูวิมุติธรรมาภิรม (บุญส่วน ปริมุตฺโต)">พระครูวิมุติธรรมาภิรม (บุญส่วน ปริมุตฺโต) พระครูวิมุติธรรมาภิรม (หลวงพ่อบุญส่วน ปริมุตฺโต) เจ้าอาวาสวัดหนองคล้า และเจ้าคณะตำบลบึง เกจิดังของตำบลบึง อำเภอศรีราชา จังหวัดชลบุรีประวัติ ประวัติ. พระครูวิมุติธรรมาภิรม (หลวงพ่อบุญส่วน ปริมุตฺโต) เจ้าอาวาสวัดหนองคล้า และเจ้าคณะตำบลบึง อำเภอศรีราชา จังหวัดชลบุรี หลวงพ่อมีชื่อเดิมว่า " บุญส่วน " นามสกุล " ทิมแสง " หรือชาวบ้านหนองคล้า และประชาชนทั่วไปนิยมเรียกท่านว่า "อาจารย์ส่วน หรือหลวงพ่อส่วน" ท่านเกิดเมื่อวันพฤหัสบดี ขึ้น 4 ค่ำ เดือนอ้าย ปีมะเส็ง ตรงวันที่ 10 ธันวาคม พ.ศ. 2496 โยมบิดาชื่อ - มารดาชื่อ หวล นามสกุล ทิมแสงอุปสมบท อุปสมบท. หลวงพ่อส่วนอุปสมบทเมื่อวันที่ 28 เมษายน พ.ศ. 2527 (อายุ 31 ปี) ณ วัดอัมพวัน ตำบลบึง อำเภอศรีราชา จังหวัดชลบุรี โดยได้รับฉายาทางธรรมว่า " ปริมุตฺโต " แปลว่า ผู้พ้นรอบ - ความหลุดพ้นอย่างบริสุทธิ์ หลังจากอุปสมบทแล้ว หลวงพ่อส่วนได้จำพรรษาอยู่ที่วัดหนองคล้า เพื่อศึกษาพระธรรมวินัยทางพระปริยัติธรรมไปตามลำดับ จนสามารถสอบไล่ได้นักธรรมชั้นเอก ในปี 2530 ในระหว่างนั้นท่านได้ไปฝากตัวเป็นลูกศิษย์ของหลวงพ่อเริ่ม ปรโม องค์พระอุปัชฌาย์ ซึ่งเป็นพระเกจิอาจารย์ที่มีชื่อเสียงโด่งดังมากที่สุดในขณะนั้น เนื่องจากระยะทางระหว่างวัดจุกกะเฌอ กับวัดหนองคล้า อยู่ไม่ไกลกันมากนัก สามารถเดินทางไปมาหาสู่กันได้อย่างสะดวก ด้านการศึกษาวิทยาคมและไสยศาสตร์ หลวงพ่อส่วนได้ฝากตัวเป็นศิษย์กับ หลวงพ่อเริ่ม ปรโม วัดจุกกะเฌอ อีกทั้งยังได้ไปศึกษาร่ำเรียนเพิ่มเติมกับ หลวงพ่อคง สุวณฺโณ วัดวังสรรพรส จ.จันทบุรี, หลวงปู่ม่น ธมฺมจิณฺโณ วัดเนินตามาก จ.ชลบุรี และพระมงคลศีลาจารย์ (คร่ำ ยโสธโร) วัดวังหว้า จ.ระยองวิทยฐานะวิทยฐานะ. - พ.ศ. 2530 สอบไล่ได้ น.ธ.เอกงานปกครองงานปกครอง. - พ.ศ. 2533 อายุ 37 พรรษาที่ 6 ได้รับแต่งตั้งให้เป็นพระอธิการเจ้าอาวาส วัดหนองคล้า - พ.ศ. 2540 อายุ 44 พรรษาที่ 13 ได้รับแต่งตั้งเป็นเจ้าคณะตำบลบึง - พ.ศ. 2555 อายุ 59 พรรษาที่ 28 ได้รับแต่งตั้งเป็นพระอุปัชฌาย์</doc>
