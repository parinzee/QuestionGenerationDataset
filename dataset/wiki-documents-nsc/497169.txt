<doc id="497169" url="https://th.wikipedia.org/wiki?curid=497169" title="พจนานุกรมโลกอส">พจนานุกรมโลกอส โลกอส เป็นพจนานุกรมออนไลน์ขนาดใหญ่ ให้บริการในหลายภาษา ให้บริการโดย บริษัทโลกอส กรุ๊ป หนึ่งในบริษัทที่ให้บริการแปลภาษาของยุโรป เริ่มเปิดให้บริการในปี พ.ศ. 2538 โดยในปี พ.ศ. 2548 มีการบรรจุข้อมูลการกำหนดศัพท์มากกว่า 7 ล้านคำศัพท์ในกว่า 200 ภาษา ครอบคลุมไปถึงกลุ่มภาษารอง เช่น ภาษาเบรอตง ภาษาเลออน ภาษาสกอต ภาษาเวเนโต ตัวระบบให้บริการค้นหาได้หลากหลายรูปแบบ สามารถเลือกสมัครเป็นสมาชิกผู้เชี่ยวชาญเพื่อสร้างและแก้ไขคำศัพท์ได้ โลกอส ยังให้บริการพจนานุกรมสำหรับเด็ก ซึ่งจะมีศัพท์พื้นฐานสำหรับนำไปใช้ในการอ้างอิงได้อีกด้วย</doc>
