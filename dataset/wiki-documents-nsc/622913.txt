<doc id="622913" url="https://th.wikipedia.org/wiki?curid=622913" title="พรรคแรงงานพม่า">พรรคแรงงานพม่า พรรคแรงงานพม่า (Burma Workers Party) เป็นพรรคคอมมิวนิสต์ในพม่า ก่อตั้งเมื่อ 8 ธันวาคม พ.ศ. 2493 โดยกลุ่มนิยมฝ่ายซ้ายของพรรคสังคมนิยม ต่อมาในเดือนธันวาคม พ.ศ. 2505 ได้รวมเข้ากับพรรคสหายประชาชนเพื่อจัดตั้งเป็นพรรคสหกรรมกร พรรคนี้ถูกคว่ำบาตรพร้อมกับพรรคการเมืองอื่นโดยสภาปฏิวัติเมื่อเดือนมีนาคม พ.ศ. 2507ประวัติ ประวัติ. ผู้ก่อตั้งพรรคคือกลุ่มผู้นำ 42 คนของพรรคสังคมนิยมที่ต่อต้านบะส่วยและจอเย่ง ได้แก่ ทะขิ่นชิตหม่อง ทะขิ่นฮลา จเว ทะขิ่นลวิน และอูบาเย่ง ทะขิ่นลวินได้ประกาศว่าตนยึดถือแนวคิดคอมมิวนิสต์ของคาร์ล มาร์ก เลนิน และเหมา เจ๋อตุง แต่ต่อต้านพรรคคอมมิวนิสต์พม่าทั้งพรรคธงแดงและพรรคธงขาว รวมทั้งต่อต้านแนวคิดของตีโต พรรคนี้เป็นพรรคนิยมลัทธิมาร์ก-เลนิน มองสันนิบาตเสรีชนต่อต้านฟาสซิสต์ว่าเป็นพวกจักรวรรดินิยม พรรคนี้เป็นพรรคที่ถูกต้องตามกฎหมายในพม่าต่างจากพรรคธงแดงและพรรคธงขาวที่เป็นพรรคนอกกฎหมาย ในการเลือกตั้ง พ.ศ. 2494 ได้ 12 ที่นั่ง ใน พ.ศ. 2499 เข้าร่วมในแนวร่วมสหแห่งชาติและได้ 48 ที่นั่ง หลังจากเริ่มใช้วิถีพม่าสู่สังคมนิยมในสมัยนายพลเน วิน พรรคจึงได้รวมเข้ากับพรรคสหายประชาชนเพื่อจัดตั้งเป็นพรรคสหกรรมกร ก่อนจะถูกคว่ำบาตรไปในที่สุด</doc>
