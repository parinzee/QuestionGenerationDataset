<doc id="792097" url="https://th.wikipedia.org/wiki?curid=792097" title="ภูเขาโต๊ะ">ภูเขาโต๊ะ ภูเขาโต๊ะ () เป็นภูเขาที่มีด้านบนสุดหรือยอดเขาราบเรียบดูแลดูเหมือนโต๊ะ ตั้งอยู่ทางตอนเหนือของเมืองเคปทาวน์ ในแอฟริกาใต้ มีความยาวประมาณ 2 กิโลเมตร สูง 1,086 เมตรจากระดับน้ำทะเลปานกลาง เป็นส่วนหนึ่งของอุทยานแห่งชาติภูเขาโต๊ะ และรวมอยู่ในภูมิภาคเคปฟลอรัล ซึ่งได้ขึ้นทะเบียนเป็นมรดกโลกทางธรรมชาติของแอฟริกาใต้เมื่อปี ค.ศ. 2004 ปัจจุบันมีการบริการกระเช้าไฟฟ้าขึ้นสู่ยอดเขา ซึ่งจุผู้โดยสารได้ครั้งละ 65 คน และหมุมรอบแบบ 360 องศา เพื่อให้ผู้โดยสารได้ชมทิวทัศน์ได้อย่างเต็มที่ บนยอดเขามีพรรณพืชนานาชนิด และหลายชนิดเป็นพืชถิ่นเดียวที่ไม่มีในที่อื่นของโลก ในปี ค.ศ. 2011 ภูเขาโต๊ะได้รับเลือกให้เป็นเจ็ดสิ่งมหัศจรรย์ทางธรรมชาติของโลกยุคใหม่ร่วมกับป่าแอมะซอน ในหลายประเทศของอเมริกาใต้, เกาะเชจู ของเกาหลีใต้, อ่าวหะล็อง ของเวียดนาม และอุทยานแห่งชาติแม่น้ำใต้ดินปวยร์โตปรินเซซา ของฟิลิปปินส์ เป็นต้น</doc>
