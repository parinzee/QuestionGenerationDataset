<doc id="541296" url="https://th.wikipedia.org/wiki?curid=541296" title="พระเจ้ามูฮัมหมัดที่ 8 อัล-อามินแห่งตูนิเซีย">พระเจ้ามูฮัมหมัดที่ 8 อัล-อามินแห่งตูนิเซีย พระเจ้ามูฮัมหมัดที่ 8 อัล-อามินแห่งตูนิเซีย (4 กันยายน 1881 – 30 กันยายน 1962) (, ) เป็นบีย์แห่งตูนิส ตั้งแต่ 15 พฤษภาคม 1943 ถึง 20 มีนาคม 1956 และเป็นพระมหากษัตริย์แห่งตูนิเซียพระองค์แรก ตั้งแต่ปี 1956 จนกระทั่งพระองค์จะถูกปลดในปี 1957 พระองค์เป็นพระโอรสของพระเจ้ามูฮัมหมัดที่ 6 อัล-ฮาบิบแห่งตูนิเซีย บีย์แห่งตูนิสพระองค์ก่อน พระเจ้ามูฮัมหมัดที่ 8 อัล-อามิน ครองราชย์หลังจากที่กองทัพเสรีฝรั่งเศสปลดพระเจ้ามูฮัมหมัดที่ 7 แห่งตูนิเซียลูกพี่ลูกน้องของพระองค์ ด้วยข้อหาว่าพระเจ้ามูฮัมหมัดที่ 7 สมรู้ร่วมคิดกับวีชีฝรั่งเศส เมื่อ 20 มีนาคม 1956 พระองค์ได้ประกาศอิสรภาพของตูนิเซีย และปกครองตูนิเซียในฐานะพระมหากษัตริย์พระองค์แรกอย่างเต็มรูปแบบ อย่างไรก็ตาม สถาบันพระมหากษัตริย์ไม่ได้ตอบสนองตามความคาดหวังของประธานาธิบดีฮาบิบ บัวร์กุยบา พระองค์ถูกปฏิวัติเมื่อ 25 กรกฎาคม ค.ศ. 1957 พระเจ้ามูฮัมหมัดที่ 8 ต้องเสด็จย้ายไปพำนักที่มาโนอูบา ภายใต้การเฝ้าดูของรัฐบาล และก็ได้รับอนุญาตให้กลับตูนิสหลังพระชายาสิ้นพระชนม์ พระองค์เสด็จสวรรคตเมื่อวันที่ 30 กันยายน ค.ศ. 1962 ที่ตูนิส ขณะทรงมีพระชนมายุได้ 81 พรรษา พระองค์ไม่เคยสละสิทธิในราชบัลลังก์ ผู้อ้างสิทธิ์ต่อจากพระองค์คือเจ้าชายฮุสเซน บีย์ซึ่งเป็นพระโอรสของพระองค์บรรณานุกรมบรรณานุกรม. - Martin Meredith. The State of Africa. — Free Press (London), 2005. — ISBN 978-0-7432-3222-7</doc>
