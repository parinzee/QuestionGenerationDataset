<doc id="307955" url="https://th.wikipedia.org/wiki?curid=307955" title="โยเกิร์ตติ้ง">โยเกิร์ตติ้ง โยเกิร์ตติ้ง (; ) เป็นเกมแนว MMORPG ทั่วๆ ไป ที่ถูกสร้างและร่วมพัฒนากันมาก่อนโดย Neo Wiz และ Entikkus Usoputo ลักษณะโดยรวมของเกมจะเป็นเกมแนว RPG กึ่ง Action ประกอบกับกลิ่นไอแฟนตาซี ที่ได้พัฒนาโดยระบบกราฟิก เทคนิค 2 มิติกึ่ง 3 มิติ จากการวาดภาพตัวการ์ตูนแล้วนำไป Render ด้วยระบบคอมพิวเตอร์ ภาพและการเคลื่อนไหวที่ได้จึงออกมาแปลกกันอยู่บ้างสักเล็กน้อย หากเทียบกับเกมอื่น ๆ ทั่ว ๆ ไป ซึ่งผู้พัฒนาก็ได้เน้นถึงความแปลกใหม่นี้ว่า จะช่วยสร้างสีสันให้กับเกมออนไลน์ในปัจจุบันได้เป็นอย่างดี ปัจจุบันเกม โยเกิร์ตติ้ง () หยุดการพัฒนาเนื่องจากปัญหาบางประการภายในบริษัท ซึ่งประเทศเกาหลี ยุติการให้บริการเมื่อ ปี 2008 ประเทศญี่ปุ่น ยุติการให้บริการเมื่อวันที่ 14 พฤษภาคม 2010 และประเทศไทย ยุติการให้บริการในวันที่ 29 มีนาคม 2011เนื้อเรื่อง เนื้อเรื่อง. รถบัสจากถนนทุกสายต่างมุ่งสู่โรงเรียน กิจวัตรประจำวันของนักเรียนที่นี่ก็เหมือนกับเช่นทุกๆวันคือ เรียนหนังสือ ทำการบ้าน และถ้าเสียงระฆังดัง บอกเวลาเลิกเรียนทุกครั้ง นักเรียนทุกคนก็วิ่งกรูกันไปร้านขายของทันที จู่ๆวันหนึ่ง ก็เกิดความเงียบอย่างผิดปกติขึ้นในโรงเรียน คุณครูหายไปทีละคนสองคน แต่พวกครูที่เหลืออยู่กลับไม่สงสัยอะไร มีเพียงแต่พวกนักเรียนเท่านั้น ที่รู้สึกถึงความเปลี่ยนแปลงนี้ พวกเขาแต่ละคนเฝ้าคิดถึงช่วงเวลาที่โลกสงบสุขดังเช่นที่ผ่านมา และนี่คือจุดเริ่มต้นของการผจญภัยในโลก "โยเกิร์ตติ้ง"จุดเด่น จุดเด่น. จุดเด่นหลักของเกมนี้ คือ จุดเด่นด้านกราฟิก ที่ทำออกมาในแนวกึ่ง 3 มิติ จากภาพการ์ตูนน่ารัก แล้วนำมาประกอบเข้ากับฉากที่เป็น 3 มิติ ซึ่งทำให้ภาพที่ได้เด่นขึ้น และการเคลื่อนไหวจึงออกมาดูนุ่มนวลสมจริงสมจัง และเร้าใจ ซึ่งเทคนิคนี้ก็เคยมีการทำออกมาเป็นเกมหลายเกมกันมาก่อนแล้ว และได้ถูกปรับปรุงให้เข้ากับเกม MMORPG นาม Yogurting นี้ได้อย่างดี จุดเด่นที่รองลงมาก็คือตัวละคร โดยตัวละครนี้ ผู้เล่นจะสามารถกำหนดความสามารถให้เป็นไปได้หลากหลายแนวทาง การสร้างตัวละครก็เริ่มจากเลือกหน้าตา ทรงผม แล้วก็ปรับค่าความสามารถให้เหมาะสมตามความถนัด โดยเริ่มแรกเมื่อเข้าเล่นเกม ตัวละครทุกตัวจะมีส่วนสูงเท่าๆ กัน แต่พอเล่นไปได้สักระยะหนึ่งก็จะเห็นถึงความเปลี่ยนแปลง ซึ่งถือเป็นจุดเด่นของเกมนั่นก็คือ ตัวละครแต่ละตัวภายใน Yogurting นี้จะมีส่วนสูงไม่เท่ากัน ซึ่งก็หมายความว่า เมื่อเราเล่นนานขึ้น มีประสบการณ์การต่อสู้หรือเลเวลมากขึ้น ตัวเราก็จะสูงตามไปด้วย ต่างจากผู้เล่นใหม่ที่เริ่มต้นก็จะตัวเล็กเป็นธรรมดา ระบบนี้ก็คล้ายกับระบบ Senior หรือรุ่นพี่รุ่นน้องนั่นเอง</doc>
