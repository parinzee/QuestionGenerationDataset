<doc id="84735" url="https://th.wikipedia.org/wiki?curid=84735" title="โกลเด้นไมล์ คอมเพล็กซ์">โกลเด้นไมล์ คอมเพล็กซ์ โกลเด้นไมล์ คอมเพล็กซ์ () เดิมชื่อ Woh Hup Complex เป็นอาคารที่ประกอบด้วยห้างสรรพสินค้า ส่วนสำนักงาน และส่วนพักอาศัย ตั้งอยู่เลขที่ 5001 Beach Road 199588 ประเทศสิงคโปร์ ก่อสร้างเมื่อปี ค.ศ. 1969 อาคารแห่งนี้สูง 16 ชั้น ประกอบด้วยส่วนที่เป็นร้านค้ารวมเนื้อที่เท่ากับ 411 ยูนิต เป็นสำนักงาน 226 ยูนิต และอาคารชุด 68 ยูนิต ชาวสิงคโปร์รู้จักกันดีว่าเป็นแหล่งชุมชนชาวไทย โดยเฉพาะอย่างยิ่งแรงงานชาวไทยและแม่บ้านชาวไทย เนื่องจากบริเวณชั้นสองของอาคาร เป็นที่ตั้งของซูเปอร์มาร์เก็ตของไทย ชื่อ 'เพื่อนไทยซูเปอร์มาร์เก็ต' จำหน่ายของสดและสินค้าจากประเทศไทย ส่วนชั้นอื่น ๆ ประกอบด้วยร้านอาหารไทย และร้านขายของชำที่มาจากประเทศไทย ร้านจำหน่ายหนังสือ ร้านจำหน่ายเพลงไทย และบริการส่งเงิน วันหยุดสุดสัปดาห์จึงมักมีคนงานชาวไทยมาจับจ่ายซื้อของและจับกลุ่มสนทนากันในบริเวณอาคารและบริเวณใกล้เคียงจำนวนมาก</doc>
