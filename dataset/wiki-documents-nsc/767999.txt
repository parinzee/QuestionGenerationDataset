<doc id="767999" url="https://th.wikipedia.org/wiki?curid=767999" title="ทางหลวงรัฐออนแทรีโอหมายเลข 416">ทางหลวงรัฐออนแทรีโอหมายเลข 416 ทางหลวงคิงส์หมายเลข 416 () ซึ่งบ่อยครั้งมักถูกเรียกว่า ทางหลวงหมายเลข 416 () และ ทางหลวงอนุสรณ์ทหารผ่านศึก () เป็นทางหลวงพิเศษสายหนึ่งในทางหลวงหมวด 400 ของรัฐออนแทรีโอ ประเทศแคนาดา เชื่อมทางหลวงทรานส์แคนาดา (ทางหลวงหมายเลข 417) ในกรุงออตตาวาเข้ากับทางหลวงหมายเลข 401 ระหว่างเมืองบรอกวิลล์กับคอร์นวอลล์ ทางหลวงพิเศษความยาว 76.4 กิโลเมตรสายนี้เป็นเส้นทางการค้าที่สำคัญจากทางหลวงระหว่างรัฐหมายเลข 81 ระหว่างรัฐนิวยอร์กกับภูมิภาคออนแทรีโอตะวันออกผ่านทางหลวงหมายเลข 401 และยังเป็นเส้นทางเชื่อมต่อที่เร็วที่สุดระหว่างออตตาวากับนครโทรอนโต ทางหลวงหมายเลข 416 นี้ตัดผ่านพื้นที่ชนบทขนาดใหญ่ ยกเว้นปลายสายทางด้านเหนือซึ่งตัดเข้าสู่ย่านชานเมืองของกรุงออตตาวา</doc>
