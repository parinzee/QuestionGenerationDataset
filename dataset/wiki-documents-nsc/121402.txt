<doc id="121402" url="https://th.wikipedia.org/wiki?curid=121402" title="แม่น้ำดานูบ">แม่น้ำดานูบ แม่น้ำดานูบ () เป็นแม่น้ำที่ยาวที่สุดในสหภาพยุโรป และยาวเป็นอันดับสองของทวีปยุโรป (รองจากแม่น้ำวอลกา) มีต้นกำเนิดที่แถบป่าดำ (; ) ในประเทศเยอรมนี เกิดจากแม่น้ำเล็กๆ สองสาย คือ Brigach และ Breg ซึ่งไหลมารวมกันเป็นแม่น้ำดานูบที่เมือง Donaueschingen แม่น้ำดานูบไหลจากป่าดำไปทางทิศตะวันออกผ่านเมืองหลวงและเมืองสำคัญๆ ของประเทศต่างๆ ในยุโรปตะวันตกและยุโรปตะวันออก ก่อนที่จะไหลผ่านดินดอนสามเหลี่ยมปากแม่น้ำดานูบ (Danube Delta) และแยกลงสู่ทะเลดำที่ประเทศโรมาเนียและยูเครน มีความยาวประมาณ 2,845 กม. (ความยาวจากแหล่งต้นน้ำ คือ แม่น้ำ Berg ถึงทะเลดำ 2,888 กม.) ความยาวที่เรือสามารถเดินได้ 2,415 กม. แม่น้ำดานูบเป็นทางน้ำที่สำคัญต่อนานาประเทศมายาวนานหลายศตวรรษจวบจนกระทั่งปัจจุบัน ในประวัติศาสตร์เคยเป็นปราการที่สำคัญของอาณาจักรโรมัน แม่น้ำดานูบไหลผ่านและเป็นเส้นแบ่งอาณาเขตของ 10 ประเทศ ได้แก่ เยอรมนี ออสเตรีย สโลวาเกีย ฮังการี โครเอเชีย เซอร์เบีย บัลแกเรีย โรมาเนีย มอลโดวา ยูเครน และยังเป็นที่ลุ่มที่รองรับน้ำจากหลายๆ ประเทศ ได้แก่ อิตาลี โปแลนด์ สวิตเซอร์แลนด์ สาธารณรัฐเช็ก สโลวีเนีย บอสเนียและเฮอร์เซโกวีนา มอนเตเนโกร สาธารณรัฐมาซิโดเนีย มอลโดวา และแอลเบเนียชื่อเรียกของแม่น้ำดานูบในภาษาต่าง ๆชื่อเรียกของแม่น้ำดานูบในภาษาต่าง ๆ. - เยอรมัน: Donau - สโลวัก: Dunaj - แอลเบเนีย: Danubi - โปแลนด์: Dunaj - ฮังการี: Duna - โครเอเชีย: Dunav - เซอร์เบีย: Дунав (Dunav) - บัลแกเรีย: Дунав (Dunav) - โรมาเนีย: Dunăre - ยูเครน: Дунай (Dunay) - อิตาเลียน: Danubio - โปรตุเกส: Danúbio - ลาติน: Danuvius - กรีก: Δούναβης (Doúnavis) - ตุรกี: Tuna - สโลวีเนีย: Donava - ยิดดิช: דונער (Duner) และ טינע (Tine) ทั้งหมดล้วนแล้วแต่มีรากศัพท์มาจากคำว่า *dānu ในภาษาเซลติก (Celtic) ซึ่งมีความหมายว่า การไหล และคำที่เทียบเท่ากันก็ใช้เป็นชื่อเรียกแม่น้ำ Donwy ในแคว้นเวลส์อีกด้วยภูมิศาสตร์เส้นทาง ภูมิศาสตร์. เส้นทาง. แม่น้ำดานูบไหลผ่านประเทศต่างๆ 10 ประเทศดังนี้ลำน้ำสาขา ลำน้ำสาขา. ลำน้ำสาขาของแม่น้ำดานูบบางสายก็เป็นแม่น้ำที่สำคัญ และเป็นทางเดินสำหรับเรือลำเลียงสินค้าและเรือโดยสาร ลำน้ำสาขาที่ไหลมารวมกับแม่น้ำดานูบ (เรียงลำดับจากต้นน้ำไปท้ายน้ำ) มีดังนี้- Iller - Lech - Regen (ไหลเข้าสู่แม่น้ำดานูบที่เมือง Regensburg) - Isar (ไหลมารวมกับแม่น้ำดานูบหลังจากไหลผ่านเมือง Deggendorf) - Inn (ไหลเข้าสู่แม่น้ำดานูบที่เมือง Passau) - Enns - Morava - Leitha - Váh (ไหลเข้าสู่แม่น้ำดานูบที่เมือง Komárno) - Hron - Ipel - Sió - Dráva - Vuka - Tisza - Sava (ไหลเข้าสู่แม่น้ำดานูบที่เมืองเบลเกรด) - Timiş - Velika Morava - Caraş - Jiu - Iskar - Olt - Vedea - Argeş - Ialomiţa - Siret - Prutเมือง เมือง. แม่น้ำดานูบไหลผ่านประเทศและเมืองต่างๆ ดังต่อไปนี้1. เยอรมนี- Tuttlingen, Sigmaringen, อูล์ม (Ulm), Ingolstadt, Regensburg, Passau 2. ออสเตรีย- ลินซ์ (Linz) เมืองหลวงของออสเตรียตอนเหนือ, เวียนนา (Vienna) เมืองหลวงของประเทศออสตรีย ซึ่งบริเวณที่ลุ่มซึ่งแม่น้ำดานูบท่วมถึง มีชื่อว่า โลเบา (Lobau) 3. สโลวาเกีย- บราติสลาวา (Bratislava) เมืองหลวงของประเทศสโลวาเกีย, Komárno, Štúrovo 4. ฮังการี- Győr, Komárom, เอสเตอร์กอม (Esztergom), Visegrád, เซ็นเท็นเดร (Szentendre), Vác, บูดาเปสต์ (Budapest) เมืองหลวงของประเทศฮังการี, Ráckeve, Baja 5. โครเอเชีย- Vukovar 6. เซอร์เบีย- Apatin ในจังหวัด Vojvodina, Bačka Palanka ในจังหวัด Vojvodina, Novi Sad เมืองหลวงของจังหวัด Vojvodina, เบลเกรด (Belgrade) เมืองหลวงของประเทศเซอร์เบีย, Smederevo 7. บัลแกเรีย- Vidin, Lom, Kozlodui, Nikopol, Belene, Svishtov, Rousse, Toutrakan, Silistra 8. โรมาเนีย- Drobeta-Turnu Severin, Moldova Nouă, Orşova, Calafat, Corabia, Turnu Măgurele, Zimnicea, Giurgiu, Olteniţa, Călăraşi, Feteşti, Cernavodă, Hârşova, Brăila, Galaţi, Tulcea, Sulina 9. ยูเครน- Izmail 10. มอลโดวา- Djourdjoulechti (แม่น้ำดานูบเป็นพรมแดนระหว่างประเทศมอลโดวากับประเทศโรมาเนีย โดยแม่น้ำดานูบไหลผ่านทางตอนใต้ของมอลโดวาเป็นระยะทางสั้นที่สุด คือ แค่ประมาณ 900 เมตรเท่านั้น)ช่วงแม่น้ำช่วงแม่น้ำ. - ตอนบน (จากต้นน้ำถึง Devín Gate) - แม่น้ำดานูบช่วงนี้จัดเป็นแม่น้ำที่ไหลผ่านเทือกเขาจนกระทั่งถึงเมือง Passau มีความลาดชันของท้องน้ำ 0.0012% จากเมือง Passau จนถึง Devín Gate ความลาดชันของท้องน้ำลดลงเหลือ 0.0006% - ตอนกลาง (จาก Devín Gate ถึง Iron Gate) - ช่วงนี้ทางน้ำขยายขนาดกว้างมากขึ้น และความลาดชันของท้องน้ำลดลงเหลือแค่ 0.00006% - ตอนล่าง (จาก Iron Gate ถึง Sulina) - โดยเฉลี่ยความลาดชันของท้องน้ำน้อยมาก (ประมาณ 0.00003%)</doc>
