<doc id="105911" url="https://th.wikipedia.org/wiki?curid=105911" title="ติ่มซำ">ติ่มซำ ติ่มซำ (; สำเนียงกวางตุ้งแปลว่า ตามใจ, ตามสั่ง) เป็นอาหารว่างหรืออาหารเรียกน้ำย่อยของจีน นิยมรับประทานกับน้ำชา (หยำฉ่า 飲茶 ว่า ดื่มน้ำชา เสิร์ฟพร้อมติ่มซำ) ที่เป็นที่รู้จักกันทั่วโลก เป็นคำเรียกรวมอาหารหลายอย่าง มักเป็นอาหารจำพวกปรุงด้วยการนึ่ง เช่น ขนมจีบ, ซาลาเปา, ฮะเก๋า, เกี๊ยวซ่า เป็นต้น บรรจุในภาชนะขนาดเล็ก เช่น เข่งไม้ไผ่ หรือจานใบเล็ก ในร้านอาหารจีนบางร้านนึ่งติ่มซำไว้บนเตารอลูกค้าสั่ง บางร้านใส่รถเข็นหรือใส่ตะกร้าคล้องคอ ให้พนักงานนำไปเสนอลูกค้าในร้าน ขณะที่กำลังรออาหารอื่น นอกจากนั้นอาหารทอดบางอย่างก็อาจรวมอยู่ในเมนูติ่มชำด้วย ในประเทศไทย จังหวัดที่ขึ้นชื่อทางด้านติ่มซำ คือ จังหวัดตรัง ตามร้านกาแฟยามเช้า จะขายกาแฟหรือชาพร้อมกับติ่มซำหลากหลายชนิด หรือรับประทานคู่กับหมูหัน โดยมากแล้ว ติ่มซำจำพวกขนมจีบหรือฮะเก๋า จะรับประทานโดยจิ้มกับซอสเปรี้่ยว หรือจิ๊กโฉ่ว แต่ที่จังหวัดตรัง จะเป็นซอสลักษณะสีแดงขุ่น มีรสชาติหวาน ทำมาจากมันเทศ ถั่วลิสงต้มสุก ปรุงรสด้วยน้ำตาล น้ำส้ม และเกลือ เรียกว่า "ค้อมเจือง" หรือ "น้ำส้มเจือง" ซึ่งเพี้ยนมาจากคำว่า "กำเจือง" สันนิษฐานว่าที่มาจากซอสมะเขือเทศของฝรั่งเมนูติ่มซำจานหลักเมนูติ่มซำ. จานหลัก. - จำพวกแผ่นแป้งห่อ (餃, 餃子)- ฮะเก๋า (蝦餃) - ฝั่นโก๋ (粉果) - เกี๊ยว (水餃 ต้ม, 蒸餃 นึ่ง, 鍋貼 ทอด, 煎餃 เจี๋ยน) - ขนมจีบ (燒賣) - ซุปเกี๊ยว (灌湯餃) - ขนมกุยช่าย (韭菜餃子) - จำพวกแผ่นแป้งม้วน (捲)- เปาะเปี๊ยะทอด (春捲) - ก๋วยเตี๋ยวหลอด (腸粉) - ฟองเต้าหู้ม้วน (腐皮捲 ทอด, 鮮竹捲 นึ่ง) - จำพวกก้อนแป้งกลม (包, 包子)- ซาลาเปา (叉燒包) - เสี่ยวหลงเปา (小籠包) - หมั่นโถว (饅頭) - จำพวกก้อนแป้งตัด (糕)- กุยช่ายเจี๋ยน (韭菜煎) - ขนมผักกาด (蘿蔔糕) - จำพวกอื่น ๆ- ฟงจ๋าว (鳳爪) - ซี่โครงหมู (叉燒 แดง, 排骨 ดำ) - หน่อไหมไก๊ (糯米雞) - โจ๊ก (粥)</doc>
