<doc id="943264" url="https://th.wikipedia.org/wiki?curid=943264" title="กีฬาเยาวชนแห่งชาติ ครั้งที่ 35">กีฬาเยาวชนแห่งชาติ ครั้งที่ 35 กีฬาเยาวชนแห่งชาติ ครั้งที่ 35 จังหวัดบุรีรัมย์ ได้รับเกียรติให้เป็นเจ้าภาพจัดการแข่งขันกีฬาเยาวชนแห่งชาติ ครั้งที่ 35 จะมีขึ้นในระหว่างวันที่ 19-29 มีนาคม พ.ศ.2562 รวมชนิดกีฬาทั้งสิ้น 38 ชนิดกีฬา ซึ่งการแข่งขันจะใช้ชื่อการแข่งขัน “บุรีรัมย์เกมส์ และคำขวัญประจำการแข่งขัน คือ “กีฬาเยาวชน สร้างคน สร้างชาติ” และจังหวัดบุรีรัมย์ยังได้รับเกียรติเป็นเจ้าภาพกีฬาผู้สูงอายุแห่งชาติ ครั้งที่ 2 โดยใช้ชื่อการแข่งขันว่า “รมย์บุรีเกมส์” ซึ่งจะจัดการแข่งขันระหว่างวันที่ 1-7 พฤษภาคม 2562 อีกด้วย ซึ่งถือว่าเป็นการจัดการแข่งขันกีฬาระดับชาติครั้งแรกของจังหวัดบุรีรัมย์ อีกด้วยสัญลักษณ์ สัญลักษณ์. เป็นรูป อุทยานประวัติศาสตร์พนมรุ้ง ซึ่งเป็นโบราณสถานศิลปะขอมอันยิ่งใหญ่อายุนับพันปี ซึ่งถือเป็นสัญลักษณ์ของจังหวัดบุรีรัมย์ส่วนประกอบส่วนประกอบ. - ภาพปราสาทประธาน มีความยิ่งใหญ่ สง่างาม แสดงให้เห็นถึงความยิ่งใหญ่ของจังหวัดบุรีรัมย์ - ตราสัญลักษณ์กีฬาแห่งชาติ ซึ่งได้ใส่บริเวณซุ้มประตูทั้ง 15 บานของปราสาทพนมรุ้ง ซึ่งเป็นสิ่งมหัศจรรย์ของจังหวัดบุรีรัมย์ - เส้นแนวนอนบริเวณฐานปราสาท หมายถึง ขั้นบันไดอันแข็งแกร่ง ทอดยาวจากปราสาทประธาน - รูปคน แทนผู้คนจากทั่วประเทศที่จะเข้าร่วมการแข่งขัน จะได้รับความประทับใจ มิตรภาพที่เกิดใหม่ ได้เยี่ยมชมโบราณสถานและวัฒนธรรมตลอดจนวิถีชีวิตชาวบุรีรัมย์สีตราสัญลักษณ์สีตราสัญลักษณ์. - สีน้ำตาล หมายถึง สีศิลาแลง สื่อให้เห็นถึงความรุ่งเรือง และประวัติศาสตร์ชาวบุรีรัมย์ - สีแดง ขาว น้ำเงิน หมายถึง สีธงไตรรงค์ อันแสดงให้เห็นถึงความเป็นไทย และการพัฒนาชาติที่เริ่มโดยเยาวชน - สีส้ม หมายถึง ความสว่าง ความสดใส ทันสมัย เต็มเปี่ยมด้วยพลัง และยังเป็นสีประจำจังหวัดบุรีรัมย์อีกด้วยมาสคอต มาสคอต. เป็น นกกระเรียนพันธุ์ไทย ชื่อ "น้องเหินหาว" ซึ่งเป็นนกที่อยู่คู่ชาวบุรีรัมย์มาตั้งแต่อดีตจนถึงปัจจุบันและมีการขยายพันธุ์เพาะเลี้ยงที่จังหวัดบุรีรัมย์ ซึ่ง "น้องเหินหาว" เป็นชื่อพระราชทานจาก พระบาทสมเด็จพระปรมินทรมหาภูมิพลอดุลยเดช เป็นนกระเรียนในโครงการทดลองปล่อยคืนสู่พื้นที่ชุ่มน้ำตามธรรมชาติ ณ จังหวัดบุรีรัมย์ นอกจากนั้นบริเวณคอยังได้คล้อง "ผ้าซิ่นตีนแดง" สื่อให้เห็นถึงผ้าเอกลักษณ์ของจังหวัดบุรีรัมย์ สื่อให้เห็นถึงวิถีวัฒนธรรมอันดีงาม เก่าแก่ ทรงคุณค่าและเป็นสินค้าสร้างรายได้แก่ชาวบุรีรัมย์ และคบเพลิงเป็นรูปเลข ๓๕ สื่อถึงการแข่งขันกีฬาเยาวชนแห่งชาติครั้งที่ 35 บุรีรัมย์เกมส์ สร้างพลังกาย พลังความคิด และมีน้ำใจนักกีฬาแก่เยาวชนชาติไทย ให้เติบโตเป็นกำลังสัำคัญในการพัฒนาชาติให้เจริญก้าวหน้าต่อไป "น้องเหินหาว" มีนิสัยน่ารัก เป็นมิตร ชอบการเรียนรู้ มีความคิดสร้างสรรค์ รักการออกกำลังกาย เล่นกีฬา เป็นตัวแทนชาวบุรีรัมย์ ในการต้อนรับคณะนักกีฬาเยาวชนทั่วประเทศสู่ "บุรีรัมย์เกมส์"ชนิดกีฬา ชนิดกีฬา. กรีฑา, เปตอง, บาสเกตบอล, เทควันโด, ลีลาศ, จักรยาน, ตะกร้อ, เทนนิส, ซอฟต์เทนนิส, แบดมินตัน, ฟุตบอล-ฟุตซอล, ยกน้ำหนัก, บิลเลียดและสนุ้กเกอร์, เรือพาย, มวยสากลสมัครเล่น, มวยไทยสมัครเล่น, วอลเลย์บอล, หมากล้อม, บริดจ์, เนตบอล, เทเบิลเทนนิส, ฮอกกี้, วูซู, ปันจักสีลัต, วู้ดบอล, ยูโด, คริกเก็ต, คาราเต้-โด, มวยปล้ำ, รักบี้ฟุตบอล, เพาะกาย, เอ็กซ์ตรีม, ยิมนาสติก, เจ็ตสกี, ยิงปืน, กอล์ฟ, ว่ายน้ำ, แฮนด์บอล และกำลังพิจารณาเพิ่มฟิกเกอร์สเก็ตและซอฟต์บอลอีก 2 กีฬาสนามกีฬา สนามกีฬา. ทางเจ้าภาพได้เตรียมสนามกีฬาไว้พร้อมเพื่อการแข่งขัน โดยใช้สนามเขากระโดง สเตเดียม ซึ่งเป็นสนามกีฬากลางองค์การบริหารส่วนจังหวัดบุรีรัมย์ และสนามกีฬา มหาวิทยาลัยราชภัฏบุรีรัมย์ เป็นสนามในการแข่งขันหลัก และวางแผนกระจายสนามแข่งขันไปยังอำเภอต่างๆ เพื่อให้นักกีฬาได้สัมผัสเอกลักษณ์อันแตกต่างของแต่ละอำเภอในจังหวัดบุรีรัมย์ อาทิ อำเภอนางรอง อำเภอลำปลายมาศ อำเภอสตึก อำเภอประโคนชัย อำเภอกระสัง</doc>
