<doc id="38380" url="https://th.wikipedia.org/wiki?curid=38380" title="เส้าหลิน สุดยอดพลังแห่งเพลงมวย">เส้าหลิน สุดยอดพลังแห่งเพลงมวย เส้าหลิน สุดยอดพลังแห่งเพลงมวย (หรือบางครั้งทับศัพท์เป็น"เส้าหลิน โชว์ดาวน์") เป็นการ์ตูนทีวีแอนิเมชันของประเทศสหรัฐอเมริกา สร้างโดย คริสตี้ ฮุ่ย มีเนื้อหาเกี่ยวกับ โอมิ เณรน้อยที่อยู่ในวัดเส้าหลิน พร้อมกับเพื่อนๆ อีก 3 คน ได้แก่ เรมุนโด้ จากบราซิล คิมิโกะ จากญี่ปุ่น และเคลย์ จากเทกซัส ซึ่งถูกฝึกโดยอาจารย์ฟ่ง ได้เดินทางไปทั่วโลกเพื่อค้นหาและปกป้องวัตถุที่มีพลังมหาศาลชนิดหนึ่งที่เรียกว่าเชนกังวู ก่อนที่จะตกไปในมือของฝ่ายเฮ่ยหลิน ซึ่งนำโดยแม่มดวู่หยาในร่างวิญญาณ และลูกสมุน แจ๊ก สไปเซอร์ ออกอากาศครั้งแรกในสหรัฐอเมริกาทางวอร์เนอร์บราเธอร์ทีวีเน็ตเวิร์ก ตั้งแต่ พ.ศ. 2546-2549 และในประเทศไทยได้ออกอากาศทางช่องการ์ตูนเน็ตเวิร์คโดยทรูวิชั่นส์ และทางช่องทูนามิโดยซีทีเอช/พีเอสไอประวัติ ประวัติ. เส้าหลิน สุดยอดพลังแห่งเพลงมวย ถูกสร้างขึ้นโดย คริสตี้ ฮุ่ย และผู้ร่วมสร้าง แซนเดอร์ ชวารตซ์ โดยมีผู้จัดการคือ อีริค แรดอมสกี และผู้ควบคุม บิล มอตซ์ และบ็อบ รอธ ได้รับการพัฒนาโดยวอร์เนอร์บราเธอร์แอนิเมชัน การ์ตูนตอนแรกใช้เวลาพัฒนามามากกว่า 3 ปี เพื่อให้เป็นไปตามแบบแผนที่วางไว้ ก่อนจะออกฉายครั้งแรกเมื่อวันที่ 1 พฤศจิกายน พ.ศ. 2546 คริสตี้ ฮุ่ยได้สร้างเนื้อหาของการ์ตูนเรื่องนี้เกี่ยวกับการผสมผสานของวัฒนธรรมตะวันออกและตะวันตก ซึ่งในเรื่องมีเนื้อหาเกี่ยวกับศิลปะการต่อสู้และปรัชญาตะวันออก แต่ประกอบด้วยตัวละครตะวันตกเนื้อเรื่องย่อ เนื้อเรื่องย่อ. เมื่อพันห้าร้อยปีก่อน ปีศาจได้ครอบครองโลก อาจารย์ดาฉี พระเส้าหลินรูปแรก ได้ต่อสู้กับปีศาจโดยใช้วัตถุที่มีพลังมหาศาลที่เรียกว่าเชนกังวู และได้ผนึกวู่หยาแห่งฝ่ายเฮ่ยหลินไว้ในกล่องปริศนาและซ่อนเชนกังวูไว้ตามที่ต่างๆทั่วโลก ต่อมากล่องนี้ได้ไปอยู่กับแจ๊ก สไปเซอร์ และเขาก็ได้เปิดกล่องนั้นออก ทำให้วู่หยาสามารถออกมาจากกล่องปริศนาได้ แต่อยู่ในร่างวิญญาณ สมดุลของฝ่ายเส้าหลินและเฮ่ยหลินถูกทำลาย เชนกังวูที่ซ่อนอยู่จึงค่อยๆปรากฏตัวขึ้นทีละชิ้น วู่หยาได้ชักชวนให้แจ๊ก สไปเซอร์ตามหาเชนกังวูเพื่อจะได้มีอำนาจที่จะครองโลก เมื่อทางวัดเส้าหลินทราบเรื่องจึงให้มังกรเส้าหลินที่มาฝึกวิชาที่วัดเส้าหลินซึ่งประกอบด้วย โอมิ มังกรแห่งธาตุน้ำ คิมิโกะ มังกรแห่งธาตุไฟ เรมุนโด้ มังกรแห่งธาตุลม และ เคลย์ มังกรแห่งธาตุดิน รีบตามหาเชนกังวูก่อนที่จะตกไปเป็นของแจ๊ก สไปเซอร์และวู่หยา มังกรเส้าหลินทั้งสี่ต้องรับหน้าที่ค้นหาและปกป้องเชนกังวูเพื่อไม่ให้ฝ่ายเฮ่ยหลินได้ครอบครองโลกอีกครั้งตำนานมังกรเส้าหลิน ตำนานมังกรเส้าหลิน. เป็นเรื่องราวของสมาชิกนักสู้คนใหม่แห่งเส้าหลินผู้เข้ามาร่วมทีมและช่วยเหลือเหล่ามังกรให้ต่อสู้กับฝ่ายอธรรม โดยในซีรีส์นี้โอมิ เรมุนโด้ คิมิโกะ เคลย์ ได้เลื่อนขั้นเป็นนักรบโชคู และได้ทำการคัดเลือกหาสมาชิกใหม่ 1 คนมาเป็นมังกรเส้าหลินฝึกหัด ซึ่งคือปิ้งป่อง โดยฝ่ายเส้าหลินต้องต่อสู้กับฝ่ายเฮ่ยหลินที่มีเชสยังเป็นผู้นำ แถมเชสยังยังได้ได้ชาโดว์มาเป็นลูกน้อง ส่วนแจ๊ก สไปเซอร์กับวู่หยา(ในร่างวิญญาณที่ถูกแจ๊กปล่อยออกมาจากสปริง) ที่มักจะชอบต่อสู้กับพวกเส้าหลินในเส้าหลินท้าประลอง ก็ได้ก่อตั้งกลุ่มเหล่าร้ายที่ประกอบด้วย แค้ทแนปเป้ ทับบิมูระ (รวมสุนัขพันธุ์ชิวาวาพูดได้) และ ไซคลอปส์ โดยมีแจ๊ก สไปเซอร์เป็นประธาน เพื่อการครองโลกตัวละครหลักเส้าหลิน สุดยอดพลังแห่งเพลงมวยตัวละครหลัก. เส้าหลิน สุดยอดพลังแห่งเพลงมวย. - โอมิ - เณรกำพร้าที่อาศัยอยู่ในวัดเส้าหลิน เติบโตในประเทศจีน เป็นมังกรเส้าหลินธาตุน้ำ - เรมุนโด้ เปโดรซ่า - หนึ่งในมังกรเส้าหลิน มาจากประเทศบราซิล เป็นมังกรเส้าหลินธาตุลม - คิมิโกะ โทโฮมิโกะ - ผู้หญิงเพียงคนเดียวในบรรดามังกรเส้าหลินทั้งสี่ มาจากประเทศญี่ปุ่น เป็นมังกรเส้าหลินธาตุไฟ - เคลย์ เบลลีย์ - คาวบอยจากเท็กซัส เป็นมังกรเส้าหลินธาตุดิน - โดโจ - มังกรผู้รักษาคัมภีร์เชนกังวู และเป็นพาหนะของเหล่ามังกรเส้าหลิน - อาจารย์ฟ่ง - อาจารย์ของมังกรเส้าหลินทั้งสี่ มักจะให้ภารกิจยากๆ แก่เหล่ามังกรเส้าหลินเสมอ - พระอาจารย์กวน - หนึ่งในอาจารย์ที่เก่งมากคนหนึ่งของฝ่ายเส้าหลิน เคยได้ช่วยเหลือเหล่ามังกรเส้าหลินจากเชสยัง - อาจารย์ดาฉี - พระเส้าหลินคนแรก เป็นผู้ที่เคยต่อสู้กับวู่หยาและได้ขังวู่หยาไว้ในกล่องปริศนาเมื่อ 1500 ปีที่แล้ว - เจอร์เมน - เพื่อนคนหนึ่งของโอมิ ได้พบกับโอมิครั้งแรกขณะตามหาหางพญานาคในนิวยอร์ก - เจสซี่ เบลลีย์ - น้องสาวของเคลย์ เธออิจฉาเคลย์ในหลายๆเรื่อง - แจ๊ก สไปเซอร์ - เด็กเปรื่องเรื่องร้ายที่มีความใฝ่ฝันจะยึดครองโลก ผู้ที่ปล่อยวู่หยาออกจากกล่องปริศนา และได้ช่วยวู่หยาในการตามล่าเชนกังวู - วู่หยา - แม่มดที่ถูกอาจารย์ดาฉีขังไว้ในกล่องปริศนาเมื่อ 1500 ปีที่แล้ว ต่อมาได้ถูกปล่อยออกมาโดยแจ๊ก สไปเซอร์ แต่ก็เหลือเพียงแค่วิญญาณเท่านั้น - เชสยัง - นักรบปีศาจอมตะที่สามารถแปลี่ยนร่างตัวเองเป็นมังกรได้ ในอดีตเคยเป็นนักรบฝ่ายธรรมะร่วมกับพระอาจารย์กวน แต่ต่อมาถูกถั่วแระฮันนบอลชักนำให้เป็นปีศาจ - แค้ทแนปเป้ - ผู้หญิงที่มีชื่อเดิมว่าแอชลีย์ ได้เข้าร่วมกับฝ่ายเฮ่ยหลิน - ทับบิมูระ - นินจาที่มีรูปร่างอ้วนมาก ได้เข้าร่วมกับฝ่ายเฮ่ยหลิน - หุ่นสวมรอย - หุ่นยนต์ที่ถูกสร้างขึ้นโดย แจ๊ก สไปเซอร์ สามารถปลอมตัวเป็นใครก็ได้ - มาลา มาลา จ็อง - อสูรนักรบโบราณที่ถูกสร้างขึ้นจากเชนกังวู - วลาด - คนขายของชาวรัสเซียที่ทำงานให้กับแจ๊ก สไปเซอร์ - ไซคลอปส์ - ยักษ์ตาเดียวสีแดงที่มีลักษณะคล้ายกับในตำนานกรีก - แพนด้าบับบ้า - อาชญากรชาวฮ่องกงที่ให้แจ๊ก สไปเซอร์กู้เงินไปสร้างหุ่นยนต์เพื่อแลกกับเชนกังวู - เลอ ไมม์ - นักเล่นละครใบ้ชาวฝรั่งเศส โดยร่วมมือกับแจ๊ก สไปเซอร์ - ถั่วแระฮันนีบอล - ถั่วที่มีพลังปีศาจและดูเหมือนจะเป็นปีศาจที่แข็งแกร่งที่สุด เป็นผู้ชักนำให้เชสยังกลายเป็นปีศาจตำนานมังกรเส้าหลินตำนานมังกรเส้าหลิน. - โอมิ - เณรกำพร้าที่อาศัยอยู่ในวัดเส้าหลิน เติบโตในประเทศจีน เป็นมังกรเส้าหลินธาตุน้ำ - เรมุนโด้ เปโดรซ่า - หนึ่งในมังกรเส้าหลิน มาจากประเทศบราซิล เป็นมังกรเส้าหลินธาตุลม - คิมิโกะ โทโฮมิโกะ - ผู้หญิงเพียงคนเดียวในบรรดามังกรเส้าหลินทั้งสี่ มาจากประเทศญี่ปุ่น เป็นมังกรเส้าหลินธาตุไฟ - เคลย์ เบลลีย์ - คาวบอยจากเท็กซัส เป็นมังกรเส้าหลินธาตุดิน - ปิ้งป่อง - เณรที่เป็นเส้าหลินฝึกหัด มาจากประเทศฝรั่งเศส เป็นมังกรเส้าหลินธาตุไม้ - โดโจ - มังกรผู้รักษาคัมภีร์เชนกังวู และเป็นพาหนะของเหล่ามังกรเส้าหลิน - อาจารย์ฟ่ง - อาจารย์ของมังกรเส้าหลินทั้งสี่ มักจะให้ภารกิจยากๆ แก่เหล่ามังกรเส้าหลินเสมอ - โทโมโกะ โทโฮมิโกะ - พี่สาวของคิมิโกะ โดยมีหน้าที่ปราบปีศาจตามมิติต่างๆ เคยช่วยเหลือฝ่ายเส้าหลิน - ร๊อคโค่ - มังกรที่เป็นทั้งเพื่อนและคู่ปรับของโดโจ - อาจารย์ดาฉี - พระเส้าหลินคนแรก เป็นผู้ที่เคยต่อสู้กับวู่หยาและได้ขังวู่หยาไว้ในสปริงเมื่อ 1500 ปีที่แล้ว - เชสยัง - นักรบปีศาจอมตะที่สามารถแปลี่ยนร่างตัวเองเป็นมังกรได้ เป็นผู้นำฝ่ายเฮ่ยหลิน หลังจากที่เขาทำลายวัดเส้าหลิน เขาวางแผนสร้างจักรวรรดิเฮ่ยหลิน - ชาโดว์ - สปายแห่งความมืดที่ทำงานให้กับเชสยัง มีส่วนช่วยเชสยังทำลายวัดเส้าหลิน - แจ๊ก สไปเซอร์ - เด็กเปรื่องเรื่องร้ายที่มีความใฝ่ฝันจะยึดครองโลก ผู้ที่ปล่อยวู่หยาออกจากสปริง และได้ช่วยวู่หยาในการตามล่าเชนกังวู ซึ่งเขาได้ก่อตั้งกลุ่มผู้บริหารชั่วร้าย - วู่หยา - แม่มดที่ถูกอาจารย์ดาฉีขังไว้ในสปริงเมื่อ 1500 ปีที่แล้ว ต่อมาได้ถูกปล่อยออกมาโดยแจ๊ก สไปเซอร์ แต่ก็เหลือเพียงแค่วิญญาณเท่านั้น - แค้ทแนปเป้ - ผู้หญิงที่มีชื่อเดิมว่าแอชลีย์ และหนึ่งในพันธมิตรแจ๊ก สไปเซอร์ - ทับบิมูระ - นินจาที่มีรูปร่างอ้วนมาก และหนึ่งในพันธมิตรแจ๊ก สไปเซอร์ - ไซคลอปส์ - ยักษ์ตาเดียวสีแดงที่มีลักษณะคล้ายกับในตำนานกรีก และหนึ่งในพันธมิตรแจ๊ก สไปเซอร์ - ไทนี่ ซิม - เป็นเด็กหนุ่มที่ต้องการเป็นตัวร้ายเหมือนแจ๊ก สไปเซอร์ โดยก่อนที่เขาจะเจอแจ๊ก สไปเซอร์ เขาเป็นหัวหน้าเว็บแจ๊ก สไปเซอร์ แฟนคลับ เข้าร่วมกับฝ่ายเฮ่ยหลิน - แพนด้าบับบ้า - อาชญากรชาวฮ่องกง - ซัลวาดอร์ โคโม่ - อาชญากรที่สามารถเปลี่ยนร่างเป็นมังกรโคโมโดและสร้างแขน/ขาที่เสียไปได้ โดยเขาเคยเป็นพันธมิตรกับวู่หยา - เลอ ไมม์ - นักเล่นละครใบ้ชาวฝรั่งเศส โดยเขาก่อตั้งกลุ่มของตัวเอง และไม่ได้เป็นพวกกับแจ๊ก สไปเซอร์ - วอเด้น - เจ้าแห่งเกมส์โชว์ เป็นลูกน้องของเชสยัง และเป็นผู้ที่ดูแลหน้ากากวานรเขียว เข้าร่วมกับฝ่ายเฮ่ยหลินรายชื่อตอน รายชื่อตอน. เส้าหลิน สุดยอดพลังแห่งเพลงมวย มีทั้งหมด 52 ตอน โดยแบ่งออกเป็น 3 ฤดูกาล ได้แก่- ฤดูกาลที่ 1 ออกฉายในช่วง พ.ศ. 2546 - 2547 มีทั้งหมด 13 ตอน - ฤดูกาลที่ 2 ออกฉายในช่วง พ.ศ. 2547 - 2548 มีทั้งหมด 26 ตอน - ฤดูกาลที่ 3 ออกฉายในช่วง พ.ศ. 2548 - 2549 มีทั้งหมด 13 ตอนรายชื่อตอนตำนานมังกรเส้าหลิน รายชื่อตอนตำนานมังกรเส้าหลิน. (*) ไม่ใช่เชนกังวูที่ปรากฏ หมายเหตุ: เชนกังวูสัญลักษณ์แม้จะถูกแย่งเพราะแพ้เส้าหลินท้าประลอง แต่ตอนต่อไปเชนกังวูสัญลักษณ์ก็จะกลับไปสู่เจ้าของสัญลักษณ์รายละเอียดธาตุ รายละเอียด. ธาตุ. ธาตุในเส้าหลิน สุดยอดพลังแห่งเพลงมวย และ ตำนานมังกรเส้าหลิน ประกอบด้วย 5 ธาตุ คือ ดิน น้ำ ลม ไฟ ไม้- ดิน - เคลย์ - น้ำ - โอมิ, มูนาตะ - ลม - เรมุนโด้ - ไฟ - คิมิโกะ - ไม้ - ปิ้งป่อง, บากี้เชนกังวู เชนกังวู. เชนกังวู เป็นวัตถุวิเศษอย่างหนึ่งซึ่งมีพลังที่ไม่อาจคาดเดาได้ ผู้ใช้สามารถใช้พลังนั้นโดยเอ่ยชื่อของเชนกังวูชิ้นนั้น หลังจากที่อาจารย์ดาฉีได้ขังวู่หยาไว้ในกล่องปริศนาแล้ว เขาและโดโจได้ซ่อนเชนกังวูไว้ตามที่ต่างๆทั่วโลก ต่อมาเมื่อวู่หยาถูกปลดปล่อยออกจากกล่อง ทำให้สมดุลของฝ่ายเส้าหลินและเฮ่ยหลินถูกทำลาย เชนกังวูที่ถูกซ่อนอยู่จะค่อยๆเผยตัวทีละชิ้น เมื่อเชนกังวูแต่ละชิ้นปรากฏ วู่หยาและโดโจจะสามารถรับรู้ได้ วู่หยาจะรู้ว่าเป็นเชนกังวูชิ้นใด แต่โดโจไม่รู้ ต้องใช้คัมภีร์เชนกังวูเพื่อค้นหา ยังไม่มีใครทราบว่ามีเชนกังวูอยู่ทั้งหมดกี่ชิ้น แต่ครั้งหนึ่งวู่หยาเคยบอกว่ามีเชนกังวูมากกว่าร้อยชิ้นที่ถูกซ่อนอยู่กำเนิดเชนกังวู กำเนิดเชนกังวู. จากภาคตำนานมังกรเส้าหลิน นักรบมังกรเส้าหลินทุกคนต้อง(สละพลัง)สร้างเชนกังวูของตนขึ้นมาเพื่อมอบให้นักรบรุ่นต่อไป(ยกเว้นเชสยังที่ไม่ต้องสละพลัง) ซึ่งเชนกังวูในปัจจุบัน มีพลังสูงขึ้นเรื่อยๆเพราะนักรบที่ใช้เชนกังวูมาก่อนได้ใส่พลังของตนด้วย- วงโคจรทอร์นามิ = มูนาตะ - ตะเกียบกลายร่าง = บากี้ - ไม้เท้าแห่งคู = เชสยังเชนกังวูที่เป็นสัญลักษณ์เชนกังวูที่เป็นสัญลักษณ์. - โอมิ - วงโคจรทอร์นามิ (โชคูวารีเนปจูน) - เรมุนโด้ - ดาบจ้าววายุ (โชคูวายุดารา) - คิมิโกะ - ดาราฮานาบิ (โชคูอัคคีอังคาร) - เคลย์ - กำปั้นแห่งเทบิกอง (โชคูธรณีภูเขาไฟ) - ปิ้งป่อง - เสื้อเกราะสองตัน - เชสยัง - ไม้เท้าแห่งคู - ชาโดว์ - ดาบจันทราน้ำเงิน - แจ๊ก สไปเซอร์ - คฑาวานร - ถั่วแระฮันนีบอล - ปลอกแขนแปลงร่างเชนกังวูประจำธาตุเชนกังวูประจำธาตุ. - เส้าหลิน สุดยอดพลังแห่งเพลงมวย = เป็นเชนกังวูที่สามารถใช้ร่วมกับอาวุธวูไดได้- แขนไคจิน + กระบองฉีโม - หงอนพญาแร้ง + ดาบวังวนจักรวาล - ดวงตาประกาศิต + ฝูงนางแอ่นปลิดวิญญาณ - กระทิงผยองเดช + บูมเมอแรงดาวกระจาย - ตำนานมังกรเส้าหลิน = เป็นเชนกังวูสำหรับนักรบโชคู โดยเป็นออปชั่นเสริมให้เชนกังวูที่เป็นสัญลักษณ์ (เมื่อรวมกับเชนกังวูที่เหมาะสมก็จะสามารถแปลงร่างได้)- ไม้เท้าชะนี + วงโคจรทอร์นามิ = กระบอง/ไม้เท้าลูกแก้ว : สายน้ำน่าทึ่งกับบินได้ - คริสตัลคูมิ + ดาบจ้าววายุ = รองเท้าเจ้าวายุ : ขี่เมฆบินได้ - เครื่องรางอโมร่า + ดาราฮานาบิ = เครื่องรางอโมร่า(ปีกผีเสื้อ) : บินได้กับดาราฮานาบิ - ดีสโลมา + กำปั้นแห่งเทบิกอง = ดีสโลมา(กำปั้นบินได้) : บินได้กับกำปั้นแห่งเทบิกอง - ท้อทองคำ + เสื้อเกราะสองตัน = ท้อทองคำ(เกราะบินได้) : บินได้กับเสื้อเกราะสองตันการประลองเส้าหลิน การประลองเส้าหลิน. การประลองเส้าหลิน เกิดจากการที่คนมากกว่าหนึ่งคนจับเชนกังวูพร้อมกัน เชนกังวูจะเรืองแสง และแต่ละฝ่ายมีสิทธิ์ในการขอท้าประลองเส้าหลินในรูปแบบใดก็ได้ และแต่ละฝ่ายจะเดิมพันเชนกังวูที่มีอยู่เพื่อใช้ในการประลอง เมื่อทั้งสองฝ่ายตกลงแล้วพูดว่า "เส้าหลินท้าประลอง" พื้นที่ในบริเวณนั้นจะถูกเปลี่ยนเป็นเวทีสำหรับการแข่งขัน และการแข่งขันจะเริ่มขึ้นเมื่อทั้งสองฝ่ายพูดว่า "กองยีทามเผ่ย" (ในภาษาจีน หมายความว่า เข้าที่ - ระวัง - ไป) การประลองจะสิ้นสุดลงเมื่อมีฝ่ายใดฝ่ายหนึ่งชนะ และจะได้เชนกังวูทั้งหมดไป หลังจากการประลอง พื้นที่ในบริเวณนั้นจะกลับเข้าสู่สภาพเดิม โดยทั่วไปการประลองเส้าหลินมักจะเป็นการประลองระหว่างคนสองคนโดยใช้เชนกังวูคนละหนึ่งชิ้น ยกเว้นในยการประลองแบบพิเศษ ได้แก่- การประลองเชนยีบู - เพิ่มเดิมพันเชนกังวูเป็นคนละสองชิ้น - การประลองสามเส้า - การประลองระหว่างสามคน เดิมพันเชนกังวูคนละหนึ่งชิ้น - การประลองสึนามิ - การประลองระหว่างสี่คน เดิมพันเชนกังวูคนละหนึ่งชิ้น - การประลองสี่ต่อสี่ - การประลองระหว่างสองฝ่าย ฝ่ายละสี่คน - การประลองแบบดั้งเดิม - การประลองเส้าหลินที่ใช้เพียงศิลปะการต่อสู้ ไม่มีเชนกังวูเป็นเดิมพัน - การประลองคอสมิกแคลช - การประลองเส้าหลินที่ไม่ได้เกิดจากการจับเชนกังวูพร้อมกันอาวุธวูได อาวุธวูได. อาวุธวูได เป็นวัตถุมหัศจรรย์ที่มีลักษณะคล้ายเชนกังวู ปรากฏขึ้นในตอน ขุมทรัพย์จอมกระบี่ตาบอด มีลักษณะคล้ายเชนกังวู ใช้เป็นอาวุธประจำตัวของนักรบวูไดตามธาตุต่างๆ ดังนี้- ดาบวังวนจักรวาล : เป็นอาวุธวูไดประจำธาตุลมของเรมุนโด้ มีลักษณะเป็นดาบสีน้ำเงินคล้ายกับดาบจ้าววายุ เรมุนโด้มักใช้มันเพื่อสร้างพายุทอร์นาโด- ฝูงนางแอ่นปลิดวิญญาณ : เป็นอาวุธวูไดประจำธาตุไฟของคิมิโกะ มีลักษณะเป็นนกนางแอ่นสีแดงอมส้มใส่ในกระเป๋าสะพาย เมื่อขว้างออกไปจะสร้างระเบิดไฟได้- บูมเมอแรงดาวกระจาย : เป็นอาวุธวูไดประจำธาตุดินของเคลย์ มีลักษณะเป็นบูมเมอแรงทองแดงที่สามารถตัดทุกสิ่งทุกอย่างได้ และสามารถแตกออกเป็นหลายชิ้นได้เพื่อเพิ่มพลังในการโจมตี- กระบองฉีโม : เป็นอาวุธวูไดประจำธาตุน้ำของโอมิ มีลักษณะเป็นกระบองที่สามารถเปลี่ยนเป็นอาวุธอื่นได้พลังวิเศษอื่นๆพลังวิเศษอื่นๆ. - กล่องปริศนา - กล่องที่อาจารย์ดาฉีใช้ขังวู่หยาเมื่อ 1500 ปีที่แล้ว กล่องนี้จะเปิดได้โดยผู้ที่ต้องการที่จะเปิดมันเท่านั้น ในตอน ปราการแห่งความพ่ายแพ้ เรมุนโด้ได้ขังวู่หยาไว้ในกล่องปริศนากล่องที่สองซึ่งโอมิได้มันมาจากการย้อนเวลาไปหาอาจารย์ดาฉี - คัมภีร์เชนกังวู - คัมภีร์ซึ่งโดโจเป็นผู้คุ้มกันมา 1500 ปี รวบรวมรายละเอียดของเชนกังวูทุกชิ้นโดยจะมีภาพเคลื่อนไหวแสดงถึงวิธีการใช้เชนกังวูแต่ละชิ้น - อาคมของเลอ ไมม์ - นักแสดงละครใบ้ชาวฝรั่งเศส ปรากฏตัวในตอน ราวกับก้อนหิน ซึ่งแจ๊ก สไปเซอร์นำตัวมาเพื่อช่วยค้นหากำปั้นแห่งเทบิกอง - ซุปเลาแมงโลน - ซุปที่ทำให้ผู้ที่ดื่มมันกลายเป็นฝ่ายเฮ่ยหลิน ส่วนผสมประกอบด้วยน้ำหญ้าหนึ่งถ้วย เกลือหนึ่งช้อนโต๊ะ กบแห้งหนึ่งหยิบมือ และมังกรหนึ่งตัว - หอกแห่งกวน - อาวุธประจำตัวของพระอาจารย์กวน เขาไดสร้างมันขึ้นมาจำนวนมาก - สี่สยอง - มาลา มาลา จ็องที่ใช้แหวนเก้ามังกรแยกร่างออกเป็นสี่ตัว เป็นสัญญาณบอกถึงจุดจบของโลก สี่สยองสามารถควบคุมได้ด้วยแมงป่องจักรพรรดิ - เมล็ดพันธุ์เฮ่ยหลิน - ต้นไม้ที่มีพลังมหาศาล มันเคยทำลายโลกเมื่อ 1500 ปีก่อน ต่อมาเรมุนโด้ได้ทำลายมันโดยใช้ตั๊กแตนหินพระจันทร์ - ดาวหางเฮ่ยหลิน - ดาวหางที่ทำให้เชนกังวูมีชีวิตและสามารถควบคุมผู้ใช้มัน - ปีแห่งลิงเขียว - ปีพิเศษที่ลิงเขียวจะมีพลังมาก ในตอน ปีแห่งลิงเขียว แจ๊ก สไปเซอร์ใช้คทาวานรและลิ้นแห่งไซปิงเพื่อควบคุมลิงเขียวให้มาโจมตีวัดเส้าหลิน - พลังเฮ่ยหลิน เรียกความทรงจำคืนมา - เป็นพลังที่เชสยังใช้เรียกความทรงจำของโอมิคืนมาในตอน ช่วยเหลือโอมิ - วิหคสวรรค์ - นกที่มีข่าวลือว่าสามารถทำลายสิ่งก่อสร้างและทำเรื่องน่ากลัวได้ แต่ความจริงแล้วเป็นหญิงชราคนหนึ่ง เมื่อมังกรเส้าหลินได้พบกับเธอ เธอได้แสดงให้เห็นถึงพลังที่อยู่ภายในจิตใจของแต่ละคน - ใบไม้นำทาง - ใบไม้ธรรมดาที่จับลอยลงในน้ำแล้วจะบอกทิศทางที่จะไป อาจารย์ฟ่งให้นักรบเส้าหลินไปใช้ในตอน วิหคสวรรค์ - วิหคหยิน-หยิน - นกของถั่วแระฮันนีบอล สามารถบินเข้าและออกโลกหยินหยางได้ บางครั้งมันจะปลอมตัวเป็นนกแก้ว - สุริยคราสเฮ่ยหลิน - สุริยคราสที่ทำให้เชสยังอ่อนกำลังลงกระบวนท่ากระบวนท่า. - โอมิ - วารี, ทอร์นาโดปะทะวารี, ทอร์นาโดปะทะน้ำแข็ง, สึนามิปะทะวารี, ทอร์นาโดสไตรค์วารี, วูไดวารีเนปจูน - เรมุนโด้ - วายุ, ไต้ฝุ่นบูมวายุ, ลูกศรไต้ฝุ่น, ไซโคลนวายุ, วูไดวายุดารา - คิมิโกะ - อัคคี, จูดาเลตสะบัดอัคคี, จูดาเลตตีลังกาอัคคี, วูไดอัคคีอังคาร - เคลย์ - ธรณี, ลูกเตะธรณีสะเทือน, วูไดธรณีภูเขาไฟ - ทั้งสี่คน - กระบวนท่ามังกรเอ็กส์คูเม่ (โอมิ - น้ำเงิน, เรมุนโด้ - ขาว, คิมิโกะ - แดง, เคลย์ - เขียว), กระบวนท่าเทพยุทธวูได,ค่ายกลพลังเทพยุทธ์วูได (โอมิ - น้ำเงิน, เรมุนโด้ - ขาว, คิมิโกะ - แดง, เคลย์ - เขียว)ขั้นของเส้าหลินขั้นของเส้าหลิน. - พระเส้าหลิน - ส่วนใหญ่อยู่ในวัดเส้าหลิน อาจไม่มีพลังเท่ากับมังกรเส้าหลิน เช่น การใช้ธนูและหอกในการต่อสู้กับมาลา มาลา จ็อง - มังกรเส้าหลินในขณะฝึก - ยังไม่มีพลังมากนัก แต่สามารถใช้ธาตุประจำตัว (ดิน,น้ำ,ลม,ไฟ,ไม้) เพื่อเพิ่มพลังในการโจมตีได้ - ศิษย์เส้าหลิน - มีความสามารถในการใช้พลังมากขึ้น สามารถใช้พลังร่วมกับเชนกังวูได้ และสามารถใช้กระบวนท่ามังกรเอ็กส์คูเม่ สังเกตได้จากผ้าคาดเอวสีน้ำเงิน - นักรบวูได - มีพลังและความสามารถสูงมาก แต่ละคนจะมีกระบวนท่าวูไดและอาวุธวูไดของตนเอง และสามารถใช้กระบวนท่าเทพยุทธวูได สังเกตได้จากผ้าคาดเอวสีฟ้า - นักรบโชคู - คือผู้ที่เป็นผู้นำในกลุ่มเส้าหลิน และตัดสินใจในการทำอะไรต่างๆ เรมุนโด้ได้ถึงขั้นนี้ในตอน กาลเวลาแห่งอนาคต (2) ชุดของนักรบโชคู เป็นชุดสีดำแถบแดง และมีผ้าคาดเอวสีทอง ส่วนในตำนานมังกรเส้าหลินตอนแรก นักรบเส้าหลินทั้ง 4 คน คือ โอมิ คิมิโกะ เรมุนโด้ เคลย์ ได้เลื่อนขั้น ส่วนปิ้งป่องนั้นจะได้เลื่อนขั้นในภายหลัง - อาจารย์ - ขั้นของอาจารย์ฟ่ง เป็นไปได้ว่าเป็นกึ่งในขั้น พระอาจารย์ - พระอาจารย์ - เป็นผู้สำเร็จวิชาไต้ชิ มีเพียง2คนที่อยู่ในขั้นนี้คือ พระอาจารย์กวน,และเชสยัง ส่วนในตำนานมังกรเส้าหลินได้เพิ่มพระอาจารย์เอียนด้วย - อาจารย์มังกรเส้าหลินขั้นสูงสุด - เป็นขั้นสุดท้ายของเส้าหลิน ซึ่งเป็นขั้นที่มีความลับและสิ่งที่เรายังไม่รู้อีกมาก แต่มีเพียงผู้เดียวที่มาถึงขั้นนี้คือ อาจารย์ดาฉี - นักรบมังกรเส้าหลิน - ไม่ใช่ขั้น แต่คือผู้ที่เป็นสานสัมพันธ์กับมังกรได้(แต่ต้องมีจิตใจบริสุทธิ์โดยใช้หมวกมังกร) และสามารถสร้างเชนกังวูได้ นอกจากนี้วิญญาณนักรบมังกรเส้าหลินทุกคนที่ตายและบรรลุแล้วจะอยู่ขังอยู่ในขวดวิญญาณ โดยผู้ที่มีสิทธิสานสัมพันธ์กับมังกรนั้นต้องมีขั้นตั้งแต่นักรบโชคูเป็นต้นไป โดยผู้ที่ได้สานสัมพันธ์กับมังกร คือ อาจารย์ดาฉี, พระอาจารย์กวน, พระอาจารย์เอียน, บากี้, มูนาตะ,และคิมิโกะผู้พากย์เสียงผู้พากย์เสียง. - ทารา สตรอง — โอมิ - เจฟ เบนเนต — เคลย์ เบลลีย์, ไซคลอปส์, พระอาจารย์กวน, จีจี้ - ทอม เคนนี — เรมุนโด้ เปโดรซ่า, อาจารย์ดาฉี, วลาด, ถั่วแระฮันนีบอล - เกรย์ ดีไลส์ — คิมิโกะ โทโฮมิโกะ, ไดริส - เวย์น ไนต์ — โดโจ คาโนโจ โช - เรเน ออเบอร์โจนอยส์ — อาจารย์ฟ่ง (ฤดูกาลที่ 1) - มอริส ลาเมิร์ก — อาจารย์ฟ่ง (ฤดูกาลที่ 2 และ 3), ทับบิมูระ, รักชา - ซูซาน ไซโล — วู่หยา - แดนนี คุกซี — แจ๊ก สไปเซอร์ - เจนนิเฟอร์ เฮล — แค้ทแนปเป้ - เควิน ไมเคิล ริชาร์ดสัน — แพนด้าบับบ้า - เจสัน มาร์สเดน — เชสยังตำนานมังกรเส้าหลินตำนานมังกรเส้าหลิน. - Eric Bauza - เรมุนโด้ เปโดรซ่า, แจ๊ก สไปเซอร์, ทับบิมูระ, แพนด้าบับบ้า, อาจารย์ดาฉี, วอเด้น - Michael Donovan - โดโจ คาโนโจ โช, อาจารย์ฟ่ง - เจนนิเฟอร์ เฮล - คิมิโกะ โทโฮมิโกะ, แค้ทแนปเป้, ชาโดว์, เจ้าหญิงไคล่า - David Kaye - เคลย์ เบลลีย์, เชสยัง, ซัลวาดอร์ โคโม่, ร๊อกโก้ - ทารา สตรอง - โอมิ, ปิ้งป่อง, ไทนี่ ซิม - Cree Summer - วู่หยา, โทโมโกะผลิตภัณฑ์ที่เกี่ยวข้องดีวีดี ผลิตภัณฑ์ที่เกี่ยวข้อง. ดีวีดี. มีการผลิตดีวีดีเส้าหลิน สุดยอดพลังแห่งเพลงมวยในฤดูกาลที่ 1 โดยใน 1 ชุดจะมี 2 แผ่นต่อเนื่องกัน ดีวีดีชุดนี้ผลิตออกมาแบบโซนหนึ่งและไม่มีการจัดจำหน่ายอย่างเป็นทางการในประเทศไทย วางจำหน่ายในวันที่ 8 มิถุนายน ค.ศ. 2006วิดีโอเกม วิดีโอเกม. บริษัทโคนามิ ได้ผลิตวิดีโอเกมเส้าหลิน สุดยอดพลังแห่งเพลงมวย สำหรับเครื่องเอกซ์บ็อกซ์, นินเทนโด ดีเอส, เพลย์สเตชัน พอร์เทเบิล และ เพลย์สเตชัน 2 โดยได้วางจำหน่ายในสหรัฐอเมริกา เมื่อวันที่ 10 พฤศจิกายน พ.ศ. 2549 ในเกมประกอบด้วยตัวละคร 6 ตัว ได้แก่ โอมิ, เรมุนโด้, คิมิโกะ, เคลย์, แจ๊ก สไปเซอร์ และเชสยัง ผู้เล่นสามารถเลือกว่าจะเป็นนักรบเส้าหลินคนใดก็ได้ โดยมีภารกิจคือเก็บเชนกังวูเพื่อเพิ่มพลังชิให้กับผู้เล่น อาจารย์ฟ่งจะปรากฏตัวในบางส่วนของเกมเพื่อให้คำแนะนำต่างๆการ์ดสะสม การ์ดสะสม. บริษัทวิซาร์ดออฟเดอะโคสท์ ได้ผลิตการ์ดสะสมเส้าหลิน สุดยอดพลังแห่งเพลงมวยขึ้นในเดือนตุลาคม พ.ศ. 2548 โดยมีรูปแบบเป็นการ์ดสะสมที่ใช้แข่งขันระหว่างผู้เล่นสองคน การ์ดสะสมจะแบ่งออกเป็น 4 ประเภท ได้แก่ นักรบ เชนกังวู ผู้เชี่ยวชาญ และปีศาจ ในการ์ดแต่ละใบจะมีตัวเลขแสดงความสามารถและพลังกำกับไว้ การ์ดชุดแรกที่ออกจำหน่ายมีทั้งหมด 135 แบบที่แตกต่างกัน และมี 27 แบบที่เป็นการ์ดพิเศษ</doc>
