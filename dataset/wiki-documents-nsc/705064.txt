<doc id="705064" url="https://th.wikipedia.org/wiki?curid=705064" title="ใต้เงาจันทร์">ใต้เงาจันทร์ ละคร ใต้เงาจันทร์ เป็นละครโทรทัศน์ไทย ผลิตโดย บริษัท ทีวีซีน แอนด์ พิคเจอร์ จำกัด โดยสร้างจากบทประพันธ์ของ พินธุนาถ บทโทรทัศน์โดย ตฤณณา นำแสดงโดย วรินทร ปัญหกาญจน์, ราศรี บาเล็นซิเอก้า กำกับการแสดงโดย กิตติศักดิ์ ชีวาสัจจาสกุล อำนวยการผลิตโดย ณัฏฐนันท์ ฉวีวงษ์ ทุกวันพุธ-พฤหัสบดี เวลา 20.15 - 22.45 น. เริ่มตอนแรกวันที่ 9 กรกฎาคม – 26 สิงหาคม พ.ศ. 2558 ทางสถานีวิทยุโทรทัศน์ไทยทีวีสีช่อง 3 (ออริจินัล) และทีวีดิจิตอล ช่อง 3 เอชดี ช่อง 33เรื่องย่อ เรื่องย่อ. ศตายุ นักธุรกิจหนุ่มผู้เพียบพร้อมแห่ง “ตระกูลศศิวงศ์” อันยิ่งใหญ่ หากแต่ในครอบครัวเขาคือลูกชายที่พ่อไม่เคยยอมรับ เขาเติบกล้าด้วยหัวใจที่มุ่งมั่นหยัดยืนอยู่ด้วยผลกำไรทางธุรกิจ หากลึกลงไปในใจเหมือนตัวเขามีราคา แต่กลับไม่มีค่าให้ใครรัก ตราบกระทั่งเขาได้พบ...เธอ พบู หญิงสาวที่เติบโตมาอย่างเด็กบ้านแตก และเพราะถูกเลี้ยงดูมาด้วยเงิน เธอจึงกลายเป็นคนเอาแต่ใจและจับจด ตำแหน่งใหม่ในศศิวงศ์กรุ๊ปคือบทพิสูจน์ตัวเธอ นักเรียนนอกที่เอาดีอะไรไม่ได้สักอย่าง แล้ว...เขาอีกคน ก็ก้าวเข้ามา บุรี สถาปนิกหนุ่มอารมณ์ดี ที่มาจากครอบครัวธรรมดาสามัญ แต่มากล้นไปด้วยความอบอุ่น และเอื้ออาทรกันอย่างที่เธอไม่เคยได้สัมผัส เขาทำให้เห็นว่าสิ่งที่มีค่ากว่าทรัพย์สินใดๆ คือบ้านที่เต็มไปด้วยความรัก และอยู่เคียงข้างกันเสมอ ไม่ว่าในวันดีหรือวันร้ายของชีวิต ภายใต้อาณาจักรพระจันทร์อันใหญ่โต ศศิวงศ์กลับไม่ได้อร่ามเรืองดังความหมาย หากมีมุมมืดซุกซ่อนความลับ และปมปัญหาอีกมากคณา แต่ด้วยอานุภาพของแสงจันทร์ที่ได้ทอรัศมี อบอุ่นและอ่อนโยน จนส่งผลถึงหัวใจของหนึ่งหญิงและสองชายให้ต้องมนต์แห่งดวงจันทร์ ทว่าเมื่อหัวใจเธอ...จะต้องเลือกแค่เพียงหนึ่ง คนแรกนั้นดุจไม้ใหญ่ แผ่กิ่งก้านร่มรื่น เป็นหลักที่พักพิงได้ อีกคนคือสายลมเย็นชื่น โบกพัด ทุกข์ใจ ให้คลายได้เสมอ ใครคือคนที่จะครองดวงใจ คำตอบนั้นซ่อนไว้...ใต้เงาจันทร์รายชื่อนักแสดงนักแสดงนำนักแสดงรับเชิญ</doc>
