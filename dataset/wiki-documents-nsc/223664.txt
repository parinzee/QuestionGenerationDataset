<doc id="223664" url="https://th.wikipedia.org/wiki?curid=223664" title="จอห์น แลมเบิร์ต (นายพล)">จอห์น แลมเบิร์ต (นายพล) นายพลจอห์น แลมเบิร์ต () (ฤดูใบไม้ร่วง ค.ศ. 1619 - มีนาคม ค.ศ. 1684) แลมเบิร์ตเป็นนายพลของฝ่ายรัฐสภาในสงครามกลางเมืองอังกฤษ นายพลแลมเบิร์ตเกิดในฤดูใบไม้ร่วงของปี ค.ศ. 1619 ที่คาร์ลตัน ฮอลล์, เคิร์คบี มาลแลมในมลฑลอีสต์ไรดิงแห่งยอร์คเชอร์ปัจจุบันในครอบครัวที่มั่นคง แลมเบิร์ตศึกษากฎหมายที่อินส์ออฟคอร์ตในกรุงลอนดอน ในปี ค.ศ. 1639 แลมเบิร์ตแต่งงานกับฟรานซ ลิสเตอร์บุตรีของเซอร์วิลเลียม ลิสเตอร์อาชีพทางการทหาร อาชีพทางการทหาร. ในเดือนกันยายน ค.ศ. 1642 แลมเบิร์ตได้รับแต่งตั้งให้เป็นผู้บังคับบัญชาทหารม้าของกองทัพฝ่ายรัฐสภาในสงครามกลางเมืองอังกฤษที่นำโดยเฟอร์ดินานโด แฟร์แฟ็กซ์ ลอร์ดแฟร์แฟ็กซ์แห่งคาเมรอนที่ 2 ภายในปีเดียวแลมเบิร์ตก็ได้เลื่อนตำแหน่งเป็นนายพันของกองทหารม้าและสร้างเกียรติประวัติด้วยการยึดเมืองฮัลล์ในเดือนตุลาคม ค.ศ. 1643 เมื่อต้นปี ค.ศ. 1644 แลมเบิร์ตก็ต่อสู้อย่างกล้าหาญในยุทธการแนนท์วิค (Battle of Nantwich) และที่แบรดฟอร์ด ในยุทธการมาร์สตันมัวร์ (Battle of Marston Moor) เมื่อวันที่ 2 กรกฎาคม ค.ศ. 1644) กองทหารม้าของแลมเบิร์ตถูกต้อนโดยกองทหารม้าของลอร์ดกอริง; แต่แลมเบิร์ตก็สามารถตีฝ่าวงล้อมออกมาได้กับกองทหารจำนวนหนึ่ง และไปสมทบกับโอลิเวอร์ ครอมเวลล์อีกทางด้านหนึ่งของสนามรบ</doc>
