<doc id="399987" url="https://th.wikipedia.org/wiki?curid=399987" title="อลัน ทัม">อลัน ทัม อลัน ทัม (, จีนตัวเต็ม: 譚詠麟, จีนตัวย่อ: 谭咏麟) นักร้องและนักแสดงชื่อดังของฮ่องกง โดยเฉพาะในยุคทศวรรษที่ 70, '80 และ '90 จนได้รับฉายาว่า "Lucky Lun" หรือ "Principal Tam" เกิดเมื่อวันที่ 23 สิงหาคม ค.ศ. 1950 ที่ฮ่องกง เป็นลูกชายเพียงคนเดียวของครอบครัว โดยมีพี่สาว 2 คนและน้องสาว 3 คน โดยมีพ่อเป็นนักฟุตบอลที่มีชื่อเสียงของทีมชาติจีน ที่เข้าร่วมแข่งขันในกีฬาโอลิมปิกเมื่อปี ค.ศ. 1936 อลัม ทัม เริ่มมีชื่อเสียงจากการเป็นนักร้อง, นักดนตรี ในวง "The Wynners" ที่เจ้าตัวตั้งขึ้นมาร่วมกับเพื่อน ๆ อาทิ เคนนี่ บี ในระหว่างเรียนอยู่ชั้นมัธยมศึกษา และโด่งดังขึ้นมาเมื่อได้แสดงในรายการวาไรตี้ของ TVB ในปี ค.ศ. 1973 และต่อมาก็ได้ออกอัลบั้มในภาษาอังกฤษ ในปี ค.ศ. 1979 และภาษากวางตุ้งตามมาอีกหลายชุด พร้อมกับเป็นศิลปินเดี่ยว ด้านผลงานการแสดง เป็นเพื่อนสนิทกับ เจิ้ง จื้อเหว่ย มีผลงานการแสดงหลายเรื่อง อาทิ Armour of God คู่กับ เฉินหลง ในปี ค.ศ. 1987, The Last Blood ในปี ค.ศ. 1991 คู่กับ หลิว เต๋อหัว หรือ Alan & Eric - Between Hello and Goodbye ในปีเดียวกัน และได้รับรางวัลภาพยนตร์ฮ่องกง คู่กับ เจิ้ง จื้อเหว่ย พร้อมกันในปี ค.ศ. 1992 ผลงานในยุคปัจจุบัน ได้เป็นผู้อำนวยการสร้างภาพยนตร์เรื่อง Jiang Hu ในปี ค.ศ. 2004 เพื่อเป็นแรงผลักดันให้เกิดวัฏจักรในการชมภาพยนตร์</doc>
