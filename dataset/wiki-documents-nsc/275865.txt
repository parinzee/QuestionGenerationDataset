<doc id="275865" url="https://th.wikipedia.org/wiki?curid=275865" title="รายชื่อดาวเคราะห์นอกระบบ">รายชื่อดาวเคราะห์นอกระบบ ดาวเคราะห์นอกระบบได้รับการยืนยันครั้งแรกว่าโคจรรอบพัลซาร์ PSR B1257+12 และ PSR B1620-26 เมื่อปี ค.ศ. 1992 และ 1993 ตามลำดับ ส่วนดาวเคราะห์นอกระบบดวงแรกที่มีการค้นพบโคจรรอบดาวฤกษ์ในแถบลำดับหลัก คือดาว 51 Pegasi b โคจรรอบ 51 Pegasi มีการประกาศการค้นพบเมื่อ ค.ศ. 1995 โดยมากเราสามารถระบุมวลของดาวเคราะห์นอกระบบเหล่านี้ (ส่วนใหญ่) ได้เพียงขนาดมวลต่ำสุด ถ้าตรวจจับด้วยวิธีความเร็วแนวเล็ง จะมีข้อมูลไม่พอบ่งบอกถึงความเอียงของระนาบโคจรของดาวเคราะห์นั้นบนระนาบของดาวฤกษ์ ซึ่งเป็นค่าที่จำเป็นต้องใช้ในการคำนวณหาขนาดมวล โดยมากจึงใช้วิธีประเมินเอาว่าระนาบโคจรนั้นอยู่ในแนวเดียวกับแนวสายตาเมื่อมองจากโลก (ทำให้สามารถคำนวณออกมาได้เพียงค่ามวลต่ำสุดที่เป็นไปได้เท่านั้น) รายชื่อดาวเคราะห์นอกระบบในปัจจุบันมีทั้งสิ้น 355 ชื่อ ขนาดมวลโดยประมาณจะแสดงเป็นจำนวนเท่าของมวลดาวพฤหัสบดี (M = 1.8986&nbsp;×&nbsp;10&nbsp;kg) หรือจำนวนเท่าของมวลโลก (M = 5.9736&nbsp;×&nbsp;10&nbsp;kg) ระยะห่างจากดาวเคราะห์ถึงดาวฤกษ์แม่จะแสดงเป็น หน่วยดาราศาสตร์ (1 AU = 1.496&nbsp;×&nbsp;10&nbsp;km คือระยะห่างจากโลกไปถึงดวงอาทิตย์) นับถึงปัจจุบันนี้ สหพันธ์ดาราศาสตร์สากลยังไม่มีข้อกำหนดที่แน่ชัดเกี่ยวกับการตั้งชื่อรหัสของดาวเคราะห์นอกระบบ และยังไม่มีแผนจะกำหนดหลักเกณฑ์ขึ้นด้วย แนวโน้มส่วนมากที่ใช้กันคือ ใช้อักษรภาษาอังกฤษตัวเล็ก (เริ่มต้นที่ "b") ต่อท้ายชื่อรหัสของดาวฤกษ์ ตัวอย่างเช่น ดาวเคราะห์ 16 Cygni Bb คือดาวเคราะห์นอกระบบดวงแรกที่ค้นพบอยู่ในวงโคจรรอบดาว 16 Cygni B ซึ่งเป็นดาวฤกษ์ดวงหนึ่งในระบบดาวสามดวง 16 Cygniตารางข้อมูลดาวเคราะห์ ตารางข้อมูลดาวเคราะห์. ดาวเคราะห์ที่อยู่ในระบบที่มีดาวเคราะห์หลายดวง จะระบายแถบสีเป็นสีเหลืองตารางข้อมูลดาวฤกษ์</doc>
