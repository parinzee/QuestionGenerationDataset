<doc id="504546" url="https://th.wikipedia.org/wiki?curid=504546" title="คลองโยง">คลองโยง คลองโยง เป็นคลองที่อยู่ทางทิศตะวันออกของแม่น้ำท่าจีน ไหลผ่านท้องที่อำเภอนครชัยศรีและอำเภอพุทธมณฑล จังหวัดนครปฐม เชื่อมต่อกับคลองนราภิรมย์ คลองบางใหญ่ และคลองมหาสวัสดิ์ประวัติ ประวัติ. คลองโยงไม่ทราบว่าเกิดขึ้นมาตั้งแต่เมื่อใด แต่พบหลักฐานว่ามีการกล่าวถึงตั้งแต่สมัยอยุธยา เชื่อว่าเกิดจากทางเกวียนโบราณ เมื่อผ่านฤดูน้ำหลากเป็นเวลานานหลายร้อยปี ทางเกวียนก็ลึกขึ้นจนกลายเป็นคลองในที่สุด คลองโยงแต่เดิมมีลักษณะตื้นบ้างลึกบ้าง ทำให้เมื่อสัญจรช่วงที่เป็นที่ตื้นต้องใช้ควายลากโยงเอา ดังปรากฏในนิราศสุพรรณ และนิราศพระประธม จึงได้ชื่อว่าคลองโยง ภายหลังเมื่อมีการขุดคลองมหาสวัสดิ์ ทำให้น้ำในคลองโยงและคลองนราภิรมย์ไหลช้าลงจนเกิดการตื้นเขิน จึงมีการขุดลอกคลองในรัชสมัยพระบาทสมเด็จพระจุลจอมเกล้าเจ้าอยู่หัว ทำให้คลองมีความลึกขึ้นและไม่จำเป็นต้องใช้ควายในการลากโยงอีกต่อไปกวีที่เคยเดินทางผ่านคลองโยงกวีที่เคยเดินทางผ่านคลองโยง. - สุนทรภู่ - หมื่นพรหมสมพัตสร - พระเจ้าบรมวงศ์เธอ กรมหลวงวงษาธิราชสนิท</doc>
