<doc id="473224" url="https://th.wikipedia.org/wiki?curid=473224" title="จตุภูมิ ชินวงศ์">จตุภูมิ ชินวงศ์ จตุภูมิ ชินวงศ์ เกิดวันที่ 19 กรกฎาคม พ.ศ. 2536 ที่จังหวัดนครราชสีมา เป็นนักยกน้ำหนักชาวไทย ที่ได้รับการกล่าวว่าเป็นนักยกน้ำหนักชายทีมชาติไทย ที่มีโอกาสได้รับเหรียญรางวัลในโอลิมปิกเกมส์ 2012 มากที่สุด ที่ซึ่งเขาเข้าแข่งขันในรุ่น 77 กก. โดยเขาได้อันดับสี่ในโอลิมปิกฤดูร้อน 2012ประวัติ ประวัติ. จตุภูมิ ชินวงศ์ เป็นนักศึกษาระดับปริญญาตรีจากสถาบันการพลศึกษา จังหวัดมหาสารคาม เขาเข้าร่วมแข่งขันในกีฬายกน้ำหนักในโอลิมปิกฤดูร้อน 2012 ในรุ่น 77 กก. ที่ซึ่งเขายกในท่าสแนตช์ได้ 157 กก. และคลีนแอนด์เจิร์กยกได้ 191 กก. โดยมีน้ำหนักรวมที่ 348 กก. ซึ่งจตุภูมิได้อันดับที่ 4 ของการแข่งขัน โดยเป็นฝ่ายแพ้นักยกน้ำหนักชาวคิวบาที่ได้รับเหรียญทองแดงไปเพียง 1 กก. ซึ่งเกือบเป็นการสร้างประวัติศาสตร์ในฐานะนักยกน้ำหนักชายชาวไทยคนแรกที่ได้รับเหรียญรางวัลโอลิมปิก จตุภูมิเข้าแข่งขันยกน้ำหนักเยาวชนชิงชนะเลิศแห่งประเทศไทย ในวันที่ 11 ตุลาคม พ.ศ. 2555 ซึ่งจัดขึ้นที่โรงเรียนศึกษาสงเคราะห์ จังหวัดเชียงใหม่ ที่ซึ่งเขาเป็นผู้ได้รับ 3 เหรียญทองจากท่าสแนตช์ที่ 152 กก., คลีนแอนด์เจิร์กที่ 192 กก. และน้ำหนักรวมที่ 344 กก.สถิติการแข่งขันเครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเบญจมดิเรกคุณาภรณ์ (บ.ภ.) - พ.ศ. 2555 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.)รางวัลที่ได้รับรางวัลที่ได้รับ. - วันที่ 21 ธันวาคม พ.ศ. 2555 - รางวัลรองนักกีฬาเยาวชนสมัครเล่นดีเด่นชาย วันกีฬาแห่งชาติ 2555 ที่อินดอร์สเตเดี้ยม หัวหมาก</doc>
