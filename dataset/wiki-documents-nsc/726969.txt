<doc id="726969" url="https://th.wikipedia.org/wiki?curid=726969" title="ปฏิบัติการเจนละ 2">ปฏิบัติการเจนละ 2 ยุทธการเจนละ 2 (Operation Chenla II) เป็นปฏิบัติการทางทหารที่สำคัญในสมัยสาธารณรัฐเขมรระหว่างสงครามกลางเมืองกัมพูชาเริ่มต้นเมื่อ 20 สิงหาคม และสิ้นสุดเมื่อ 3 ธันวาคม พ.ศ. 2514สรุป สรุป. ระหว่างที่พระนโรดม สีหนุปกครองกัมพูชา เวียดนามเหนือและเวียดกงได้เป็นพันธมิตรกัน และพยายามใช้เขตการปกครองของกัมพูชาเป็นฐานที่มั่นในการส่งกำลังบำรุงเพื่อยึดครองสาธารณรัฐเวียดนาม ใน พ.ศ. 2513 หลังจากการรัฐประหารโดยกลุ่มที่นิยมสหรัฐ นำโดยนายพลลน นล เวียดนามเหนือได้รุกเข้ามาทางภาคตะวันออกเฉียงเหนือของกัมพูชาจนใกล้พนมเปญ ในช่วงแรกกองทัพกัมพูชามีขนาดเล็กและไร้อาวุธ ไม่สามารถต้านทานและต่อต้านเวียดนามเหนือและเวียดกงได้ อย่างไรก็ตาม ในฤดูร้อน พ.ศ. 2514 กองทัพกัมพูชาเติบโตขึ้นโดยมีผู้ช่วยจากสหรัฐและเวียดนามใต้ ระหว่าง เดือนกันยายน พ.ศ. 2513 – มิถุนายน พ.ศ. 2514 กองทัพกัมพูชารบชนะกองพลที่ 9 ของเวียดกงบนเส้นทางหมายเลข 13 และบางส่วนของบริเวณแม่น้ำโขงเจนละ 2 เจนละ 2. ในช่วงกลางปี พ.ศ.2514 ลน นลตัดสินใจใช้การรุกรานเพื่อผลักดันกองกำลังคอมมิวนิสต์ โดยใช้ข้อได้เปรียบจากการที่กองทัพกัมพูชารบชนะเป็นครั้งแรก มีเป้าหมายเพื่อเปิดเส้นทางหมายเลข 6 อีกครั้ง ในช่วงแรก กัมพูชาตั้งเป้าหมายไว้ว่าหน่วยของกองทัพต้องยึดบารายได้ในวันที่ 26 สิงหาคม และกำปงทมาร์ในวันที่ 1 กันยายน แต่กองทพสามารถคืบหน้าไปได้อย่างรวดเร็วตามเส้นทางหมายเลข 6 โดยสามารถไปถึงพนมสันตึก และยึดตังกระสังได้ในวันที่ 20 กันยายน ต่อมาในวันที่ 5 ตุลาคม สามารถยึดพื้นที่บริเวณรอบๆพนมสันตึกได้ ยุทธการเจนละ 2 ช่วงแรกสิ้นสุดในวันที่ 25 ตุลาคม ซึ่งประสบความสำเร็จแต่ยังไม่ปลอดภัย คืนวันที่ 26 ตุลาคม กองทัพเวียดกงและเวียดนามเหนือได้โจมตีทหารกัมพูชาตามเส้นทางหมายเลข 6 จากพื้นที่ปลูกยางในจัมการ์อันดง ในเวลาเดียวกัน กองพลที่ 14 ของกองทัพกัมพูชาถูกล้อมและถูกโดดเดี่ยว กองทัพกัมพูชาพยายามตีโต้กลับในวันที่ 27 ตุลาคม แต่ไม่สำเร็จ เส้นทางหมายเลข 6 ถูกฝ่ายคอมมิวนิสต์วางเพลิง กองทัพกัมพูชาสูญเสียที่มั่นในวันที่ 1 ธันวาคม จนต้องประกาศยุติยุทธการนี้ในวันที่ 3 ธันวาคมผลที่เกิดขึ้น ผลที่เกิดขึ้น. กองทัพของฝ่ายคอมมิวนิสต์เป็นฝ่ายชนะในที่สุด เวียดนามเหนือและเวียดกงสามารถคงอยู่ในกัมพูชาตะวันออกเฉียงเหนือต่อไปได้ และนำไปใช้โฆษณาชวนเชื่อ ความสูญเสียของกองทัพกัมพูชาในยุทธการเจนละ 2 เป็นความเสียหายที่หนักมาก และไม่สามารถฟื้นตัวได้ReferencesReferences. - Available online at Part 1Part 2Part 3. - Royal College Of Defence Studies 1975 Course – The War in Cambodia Its Causes And Military Development And The Political History Of The Khmer Republic 1970 – 1975.</doc>
