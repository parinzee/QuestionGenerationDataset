<doc id="75895" url="https://th.wikipedia.org/wiki?curid=75895" title="เนเธอร์แลนด์แอนทิลลีส">เนเธอร์แลนด์แอนทิลลีส เนเธอร์แลนด์แอนทิลลีส (; ) เป็นส่วนหนึ่งของหมู่เกาะเลสเซอร์แอนทิลลีส (Lesser Antilles) และประกอบด้วยเกาะในทะเลแคริบเบียนสองกลุ่ม ได้แก่ กลุ่มแรกคือ กือราเซาและโบแนเรอ ตั้งอยู่นอกชายฝั่งประเทศเวเนซุเอลา อีกกลุ่มคือ ซินต์เอิสตาซียึส ซาบา และซินต์มาร์เติน ตั้งอยู่ทางทิศตะวันออกเฉียงใต้ของหมู่เกาะเวอร์จิน หมู่เกาะต่าง ๆ เหล่านี้มีฐานะเป็นดินแดนปกครองตนเองภายใต้ราชอาณาจักรเนเธอร์แลนด์ เศรษฐกิจหลักของเนเธอร์แลนด์แอนทิลลีสส่วนใหญ่ขึ้นอยู่กับการท่องเที่ยวและปิโตรเลียม ในปี พ.ศ. 2529 อารูบาถอนตัวจากการเป็นส่วนหนึ่งของราชอาณาจักรเนเธอร์แลนด์ และส่วนที่เหลือของเนเธอร์แลนด์แอนทิลลีสถูกยุบเมื่อวันที่ 10 ตุลาคม พ.ศ. 2553 นำไปสู่การก่อตั้งแคว้นใหม่สองแคว้น คือ กือราเซาและซินต์มาร์เติน โดยเกาะที่เหลือถูกเปลี่ยนสภาพเป็นเทศบาลเมืองประวัติศาสตร์ ประวัติศาสตร์. ในอดีตเป็นกือราเซาและรัฐภายใต้ความคุ้มครอง (1815-1954) ซึ่งมีลำดับดังนี้- ดินแดนปี 1815 - กือราเซาและรัฐภายใต้ความคุ้มครอง - ซินต์เอิสตาซียึสและรัฐภายใต้ความคุ้มครอง - ซูรินาม - ดินแดนปี 1828 ได้มีการรวมซินต์เอิสตาซียึสและรัฐภายใต้ความคุ้มครอง เข้าเป็นส่วนหนึ่งของกือราเซาและรัฐภายใต้ความคุ้มครอง - กือราเซาและรัฐภายใต้ความคุ้มครอง - ซูรินามการเมืองเกาะต่าง ๆ เกาะต่าง ๆ. เนเธอร์แลนด์แอนทิลลีสไม่มีเขตการปกครองหลัก แม้ว่าแต่ละเกาะจะมีรัฐบาลท้องถิ่นเป็นของตนเอง กลุ่มเกาะสองแห่งซึ่งประกอบเป็นเนเธอร์แลนด์แอนทิลลีส ได้แก่- "หมู่เกาะลีเวิร์ด (Leeward Islands; Benedenwindse Eilanden) ส่วนหนึ่งของแนวลูกโซ่ลีเวิร์ดแอนทิลลีสนอกชายฝั่งประเทศเวเนซุเอลา- อารูบา (Aruba) - โบแนเรอ (Bonaire) รวมเกาะเล็กอีกหนึ่งแห่ง คือ ไกลน์โบแนเรอ (Klein Bonaire) - กือราเซา (Curaçao) รวมเกาะเล็กอีกหนึ่งแห่ง คือ ไกลน์กือราเซา (Klein Curaçao) - "หมู่เกาะวินด์เวิร์ด (Windward Islands; Bovenwindse Eilanden) ทางตะวันออกของเปอร์โตริโกและหมู่เกาะเวอร์จิน- ซาบา (Saba) - ซินต์เอิสตาซียึส (Sint Eustatius) - ซินต์มาร์เติน (Sint Maarten) เฉพาะส่วนใต้ของเกาะเซนต์มาร์ติน (ส่วนเหนือของเกาะคือแซ็ง-มาร์แต็ง (Saint-Martin) เป็นของประเทศฝรั่งเศส)ภูมิศาสตร์ ภูมิศาสตร์. หมู่เกาะวินด์เวิร์ดทั้งหมดมีต้นกำเนิดจากภูเขาไฟและมีลักษณะเป็นเนิน มีพื้นที่ราบเพียงเล็กน้อยสำหรับประกอบเกษตรกรรม ส่วนหมู่เกาะลีเวิร์ดมีต้นกำเนิดจากภูเขาไฟและปะการังผสมกัน จุดสูงสุดคือ เมานต์ซีเนอรี (Mount Scenery) สูง 862 เมตร (2,828 ฟุต) ตั้งอยู่บนเกาะซาบา (และยังเป็นจุดสูงสุดของเนเธอร์แลนด์ทั้งประเทศอีกด้วย) ภูมิอากาศของเนเธอร์แลนด์แอนทิลลีสเป็นแบบเขตร้อน แต่ก็มีสภาพอากาศอบอุ่นอยู่บ้างในหนึ่งปี หมู่เกาะวินด์เวิร์ดมักประสบกับพายุเฮอร์ริเคนในหน้าร้อนเศรษฐกิจประชากรวัฒนธรรม วัฒนธรรม. รากฐานดั้งเดิมของประชากรและตำแหน่งที่ตั้งของเกาะต่าง ๆ ทำให้เนเธอร์แลนด์แอนทิลลีสมีวัฒนธรรมแบบผสม การท่องเที่ยวและสื่อที่มาจากสหรัฐอเมริกาได้เพิ่มอิทธิพลมากขึ้นในดินแดนแห่งนี้ บนเกาะทุกเกาะ เทศกาลงานคาร์นิวัลเป็นสิ่งสำคัญ เช่นเดียวกับในหลายประเทศที่อยู่ในแถบแคริบเบียนและลาตินอเมริการายการอ้างอิง</doc>
