<doc id="573379" url="https://th.wikipedia.org/wiki?curid=573379" title="ไก่ฟ้าสีเลือด">ไก่ฟ้าสีเลือด ไก่ฟ้าสีเลือด (; ) เป็นนกชนิดหนึ่ง จำพวกไก่ฟ้า จัดอยู่ในวงศ์ไก่ฟ้าและนกกระทา (Phasianidae) จัดเป็นเพียงชนิดเดียวเท่านั้นที่อยู่ในสกุล Ithaginis ไก่ฟ้าสีเลือดมีขนาดลำตัวเหมือนไก่ป่าขนาดเล็ก มีความยาวประมาณ 43 เซนติเมตร มีจะงอยปากที่แข็งแรง มีขนปกคลุมลำตัวรุงรังสีเทา แต่ที่หน้าอกเป็นสีแดงสดเหมือนเลือดไหลซึมไปทั่วเส้นขน อันเป็นที่มาของชื่อสามัญ ในตัวผู้จะมีส่วนใบหน้าและหัวเป็นสีแดง ขณะที่ตัวเมียจะเป็นสีน้ำตาลทึม ๆ พบกระจายพันธุ์ตามแถบเทือกเขาสูงตามแนวเทือกเขาหิมาลัยในหลายประเทศ เช่น ภูฐาน, เนปาล, ธิเบต, ตอนเหนือของอินเดีย, ตอนเหนือของพม่า และภาคตะวันตกของจีน มีพฤติกรรมมักชอบอาศัยในป่าสนผสมและในพื้นที่อยู่ใกล้กับยอดเขาที่มีหิมะหรือน้ำแข็งปกคลุม มีการอพยพย้ายถิ่นตามฤดูกาล โดยพบได้ในที่ ๆ ระดับความสูงที่สูงขึ้นในช่วงฤดูร้อน และด้วยปริมาณหิมะที่เพิ่มขึ้นในฤดูใบไม้ร่วงและฤดูหนาวจะย้ายไปอยู่ในระดับพื้นที่ ๆ ต่ำกว่า ไก่ฟ้าสีเลือด เป็นนกประจำรัฐสิกขิม ของอินเดีย และเป็นนกประจำชาติของคาซัคสถานชนิดย่อย ชนิดย่อย. แบ่งออกได้เป็นชนิดย่อยต่าง ๆ ได้ดังนี้- I. c. affinis - รัฐสิกขิมของอินเดีย - I. c. beicki - ทางตอนเหนือของภาคของจีน - I. c. berezowskii - ภูเขาทางตอนเหนือของจีน - I. c. clarkei - ภาคตะวันตกเฉียงใต้ของจีน - I. c. cruentus - ภาคเหนือของเนปาลจนถึงภาคตะวันตกเฉียงเหนือของภูฐาน - I. c. geoffroyi - ภาคตะวันตกของจีนจนถึงภาคตะวันออกเฉียงใต้ของธิเบต - I. c. kuseri - ทางตอนเหนือของรัฐอัสสัมในอินเดียและภาคตะวันออกเฉียงใต้ของธิเบต - I. c. marionae - ภูเขาทางภาคตะวันตกเฉียงใต้ของจีนและภาคตะวันออกเฉียงเหนือของพม่า - I. c. michaelis - ทางเหนือของภาคกลางของจีน - I. c. rocki - ภาคตะวันตกเฉียงใต้ของจีน - I. c. sinensis - ภาคกลางของจีน - I. c. tibetanus - ภาคตะวันออกของธิเบตและภาคใต้ของธิเบต</doc>
