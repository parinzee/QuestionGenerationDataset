<doc id="657012" url="https://th.wikipedia.org/wiki?curid=657012" title="แพล็นส์ วีเอส. ซอมบีส์: การ์เดนวอร์แฟร์">แพล็นส์ วีเอส. ซอมบีส์: การ์เดนวอร์แฟร์ แพล็นส์ วีเอส. ซอมบีส์: การ์เดนวอร์แฟร์ () เป็นวิดีโอเกมแนวเกมยิงมุมมองบุคคลที่สาม และป้องกันป้อมปราการแบบผู้เล่นหลายคน เป็นเกมลำดับที่สามในเกมชุดแพล็นส์ วีเอส. ซอมบีส์ พัฒนาโดยป๊อปแค็ปเกมส์ และจัดจำหน่ายโดยอิเล็กทรอนิก อาตส์ ครั้งแรกเกมประกาศออกจำหน่ายสำหรับเครื่องเล่นเอ็กซ์บ็อกซ์ 360 และเอ็กซ์บ็อกซ์ วัน แต่หลังจากนั้นมีรายการว่าจะจำหน่ายสำหรับไมโครซอฟท์ วินโดวส์ เพลย์สเตชัน 3 และเพลย์สเตชัน 4 ด้วย แต่ยังไม่มีประกาศลงเครื่องแม็กอินทอช เกมนำเสนอระบบการช่วยกันเล่นในโหมดแข่งขันแบบหลายคน ผู้เล่นสามารถควบคุมต้นไม้ หรือซอมบีก็ได้วิธีการเล่น วิธีการเล่น. ผู้เล่นสามารถควบคุมต้นไม้ หรือซอมบีจากมุมมองบุคคลที่สาม ทั้งในโหมดช่วยกันหรือต่อสู้กัน เพื่อดำเนินเกมนั้น ผู้เล่นจะต้องทำภารกิจของตัวละครแต่ละระดับให้สมบูรณ์ เมื่อภารกิจเหล่านี้ทำสำเร็จ จะเพิ่มเลเวลให้ตัวละคร ทำให้ผู้เล่นได้สัมผัสคุณสมบัติใหม่ ๆ เช่น อัปเกรดใหม่ ตัวละครใหม่ ลวดลายของอาวุธ และเสื้อผ้าตัวละคร หน้าต่างป๊อปอัปที่แสดงภารกิจในเกมคล้ายคลึงกับระบบแจ้งเตือนในเครื่องเล่นเอ็กซ์บ็อกซ์วัน ในเวอร์ชันเอ็กซ์บ็อกซ์ วัน และเพลย์สเตชัน 4 มีระบบผู้เล่นหลายคนแบบแบ่งหน้าจอ รวมถึงบอสโหมด (Boss mode) คล้ายคลึงกับโหมดผู้บังคับบัญชา (Commander mode) ในเกมแบทเทิลฟิลด์ 4</doc>
