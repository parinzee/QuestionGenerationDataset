<doc id="288721" url="https://th.wikipedia.org/wiki?curid=288721" title="การ์ธ บรูกส์">การ์ธ บรูกส์ โทรยอล การ์ธ บรูกส์ () เกิดเมื่อวันที่ 7 กุมภาพันธ์ ค.ศ. 1962 เป็นศิลปินเพลงคันทรีชาวอเมริกัน ผลงานชุดแรกของเขาออกขายในปี ค.ศ. 1989 ขึ้นอันดับยูเอสคันทรีอัลบั้มชาร์ตที่อันดับ 2 ขณะที่ชาร์ตบิลบอร์ด 200 ป็อปอัลบั้มไต่ได้สูงสุดอันดับ 13 แนวเพลงของเขาจะรวมองค์ประกอบเพลงร็อกเข้าไปและการแสดงสดที่สร้างความนิยมให้กับเขาอย่างมาก การพัฒนานี้ทำให้เขามีซิงเกิลและอัลบั้มอันโดดเด่น ขณะที่ก้าวประสบความสำเร็จในฝั่งป็อป ทำให้เพลงคันทรีมีฐานคนฟังเพิ่มมากขึ้น บรูกส์เป็นหนึ่งในผู้ประสบความสำเร็จมากที่สุดในวงการเพลง สร้างสถิติมียอดขายและผู้เข้าชมคอนเสิร์ต ในคริสต์ทศวรรษ 1990 RIAA รับรองผลงานเขาด้วยยอด 128 แผ่นเสียงทองคำขาว มียอดขายราว 113 ล้านชุดในสหรัฐอเมริกา การ์ธ บรูกส์ยังคงมียอดขายอัลบั้มในสหรัฐอเมริกามากที่สุดเป็นอันดับ 2 จากศิลปินทั้งหมด เป็นรองวงเดอะบีตเทิลส์ บรูกส์มีผลงานอัลบั้ม 6 ชุด ได้รางวัลแผ่นเสียงเพชร (10 แผ่นเสียงทองคำขาว) ในสหรัฐอเมริกา ได้แก่ Garth Brooks (10× แผ่นเสียงทองคำขาว), No Fences (17× แผ่นเสียงทองคำขาว), Ropin' the Wind (14× แผ่นเสียงทองคำขาว), The Hits (10× แผ่นเสียงทองคำขาว), Sevens (10× แผ่นเสียงทองคำขาว) และ Double Live (21× แผ่นเสียงทองคำขาว). ตั้งแต่ปี 1989 บรูกส์มีผลงานสตูดิโออัลบั้ม 9 ชุด อัลบั้มแสดงสด 1 ชุด อัลบั้มรวมเพลง 4 ชุด อัลบั้มคริสต์มาส 3 ชุด และ 2 บ็อกซ์เซตต์ และมีซิงเกิล 77 ซิงเกิล บรูกส์มียอดขาย 220 ล้านชุด ซิงเกิลและอัลบั้ม ทั่วโลกผลงานผลงาน. - สตูดิโออัลบั้ม - 1989: Garth Brooks - 1990: No Fences - 1991: Ropin' the Wind - 1992: The Chase - 1993: In Pieces - 1995: Fresh Horses - 1997: Sevens - 1999: Garth Brooks...In the Life of Chris Gaines - 2001: Scarecrow - 2005: The Lost Sessions - 2014: Man Against Machine - อัลบั้มอื่น อัลบั้มรวม - 1994: The Garth Brooks Collection - 1994: The Hits - 1998: Double Live - 2007: The Ultimate Hits</doc>
