<doc id="58200" url="https://th.wikipedia.org/wiki?curid=58200" title="ลำดับชั้นของทูตสวรรค์ในศาสนาคริสต์">ลำดับชั้นของทูตสวรรค์ในศาสนาคริสต์ คริสต์ศาสนิกชนโรมันคาทอลิกและอีสเทิร์นออร์ทอดอกซ์ เชื่อว่าทูตสวรรค์มีหน้าที่ต่าง ๆ กัน โดยผู้เขียนที่ใช้ชื่อว่าดิโอนิสิอัสสมาชิกสภาอาเรโอปากัส (Dionysius the Areopagite d.ca. 500) ได้แบ่งลำดับชั้นของเหล่าทูตสวรรค์เหล่านี้ไว้ 3 ชั้น (เอก, โท, ตรี) แต่ละชั้นก็มีอีก 3 คณะที่ทำหน้าที่ต่างๆกัน ดังนั้น จึงถือว่าทูตสวรรค์มีลำดับชั้นถึง 9 ลำดับ เรียกรวม ๆ ว่าทูตสวรรค์ และทูตสวรรค์ก็ถือเป็นชื่อชั้นหนึ่งในเก้าชั้นนั้นด้วยชั้นเอก วงศ์ที่ 1 ชั้นเอก วงศ์ที่ 1. ประกอบไปด้วยคณะเสราฟิม (Seraphim) คณะเสราฟิม (Seraphim). ทูตสวรรค์ในพันธสัญญาเดิม รากศัพท์มาจากคำว่า seraph อันแปลว่าลุกไหม้ ที่ได้ชื่อนี้เพราะมีแสงสว่างอันเจิดจ้า ราวกับกำลังจะลุกไหม้ มีร่างกายสูงใหญ่ มี 6 ปีก 1 คู่สำหรับบิน 1 คู่สำหรับปกป้องดวงตาจากการมองพระเป็นเจ้าโดยตรง และอีก1 คู่สำหรับปกคลุมเท้า เสราฟิมมักจะอยู่รายรอบบัลลังค์แห่งพระเจ้า ร้องเพลงสรรเสริญพระเจ้าที่เรียกว่า "the Thrice Holy" เป็นบทเพลงสรรเสริญพระเจ้าคณะเครูบหรือ เชรูบ (Cherubim) คณะเครูบหรือ เชรูบ (Cherubim). เครูบมีหน้าที่ดูแลและสนับสนุนบัลลังก์แห่งพระเจ้า หรือทำหน้าที่เป็นผู้คุ้มครองดูแล ปรากฏในหนังสือเอเสเคียล (the book of Ezekiel) ว่าเป็นผู้ค้ำจุนบัลลังก์แห่งพระเจ้า และ กองทหารรถศึกของพระเจ้า ปรากฏในหนังสือปฐมกาล ในฐานะผู้ดูแลสวนเอเดน และป้องกันไม่ให้มนุษย์กลับมายังสวนอีเดนอีกครั้ง บางครั้งทูตสวรรค์ในระดับนี้ก็ปรากฏตัวในรูปแบบของความเมตตากรุณาด้วย ในคติความเชื่อของยิวและคริสต์ เครูบ เป็นทูตสวรรค์ระดับถัดมาจากเสราฟิมมี 4 ปีก 4 ใบหน้า ได้แก่ มนุษย์ วัว สิงโต อินทรี โดยปกติจะสวมชุดยาวสีน้ำเงิน ในขณะที่เสราฟิม สวมสีแดงคณะบัลลังก์ หรือ อาสนเทพ/โอฟานิม (Thrones) คณะบัลลังก์ หรือ อาสนเทพ/โอฟานิม (Thrones). ตามนิทานของชาวยิวเทวัญคณะนี้มี 70 ตำแหน่ง คอยปกป้องพระบัลลังก์ของพระยาห์เวห์เทวัญเหล่านี้บางองค์ได้มีส่วนสมคบกันก่อกบฏต่อพระเจ้าและได้กลายเป็นปีศาจหรือเทวทูตตกสวรรค์ไปก็มี จะเห็นได้ว่าแม้สมาชิกสวรรค์เองก็เห็นผิดเป็นชอบได้เหมือนกันชั้นโท วงศ์ที่ 2 ชั้นโท วงศ์ที่ 2. ประกอบไปด้วยคณะหัวหน้า (ขัตติยเทพ:Dominations) คณะหัวหน้า (ขัตติยเทพ:Dominations). ทูตสวรรค์คณะนี้มีหน้าที่คอยจัดสรรและมอบหมายหน้าที่การทำงานให้แก่บรรดาเทวดาต่าง ๆ ให้เป็นไปตามพระประสงค์ของพระเจ้า สัญลักษณ์แห่งอำนาจของพวกเขาคือ คฑาและลูกโลกคณะคุณธรรม (ธรรมเทพ/ความดี:Virtues) คณะคุณธรรม (ธรรมเทพ/ความดี:Virtues). ตามนิทานของชาวยิว หน้าที่หลักของเทวัญคณะนี้คือการทำอัศจรรย์ต่าง ๆ ในโลก บทบาทนี้พบได้ในหนังสือกิจการของอัครทูต 1.10คณะอำนาจ (อิทธิเทพ:Powers) คณะอำนาจ (อิทธิเทพ:Powers). ทูตสวรรค์หมวดนี้มีหน้าที่ดังทหารกล้าคอยต่อสู้กับปีศาจ และคอยปกป้องโลกไม่ให้ตกอยู่ใต้อำนาจของปีศาจ แต่บางครั้งก็พลาดท่าตกเป็นตัวร้ายเสียเองก็มี เช่นที่บันทึกไว้ในจดหมายถึงชาวโรม 8.38-39ชั้นตรี วงศ์ที่ 3คณะปกครอง (ศักดิเทพ:Principalities) ชั้นตรี วงศ์ที่ 3. คณะปกครอง (ศักดิเทพ:Principalities). ชื่อของทูตสวรรค์หมวดนี้มาจากภาษากรีกเก่าซึ่งแปลได้ว่า ผู้ปกครอง (Rulers) หน้าที่ของพวกเขาคือคอยปกป้องศาสนา คอยดลใจบรรดาผู้นำประชาชนให้ตัดสินใจนำผู้อื่นไปในทางที่ถูกต้องในพระคัมภีร์กล่าวถึงเทวัญ กลุ่มนี้ว่าเกี่ยวข้องกับอำนาจทั้งทางดีและร้าย (อฟ 6.12: 2.22) มีประมุขได้แก่ อนาเอล ฮามิเอล และ Nisroch (ต่อมาได้กลายเป็นเทพตกสวรรค์) ว่ากันว่า ฮามิเอลเป็นผู้มารับผู้เผยพระวจนะเอโนค (Enoch) พามาสู่สรวงสวรรค์หลังจากที่เอโนคถึงแก่กรรม ทูตสวรรค์องค์อื่น ๆ ในวงศ์นี้ ได้แก่ Cervill (เซอร์วิลล์) มีชื่อว่าเป็นเจ้าชายแห่งความแข็งแรง ผู้ช่วยเหลือกษัตริย์ดาวิดในสงครามที่ปะทะกับ โกลิอัทคณะอัครทูตสวรรค์ (Archangels) คณะอัครทูตสวรรค์ (Archangels). Archangels ถ้าแปลตามตำแหน่งแปลได้ว่าหัวหน้าทูตสวรรค์ แต่หน้าที่จริง ๆ นั้นไม่มีใครทราบ มีบันทึกถึงบทบาทและชื่อของอัครทูตสวรรค์เหล่านี้ว่ามี อัครทูตสวรรค์มีคาเอล (ปราบทูตสวรรค์กบฏอื่น ๆ) ราฟาเอล (ปรากฏในหนังสือโทบิต) ทูตสวรรค์กาเบรียล (ช่วยดาเนียลเข้าใจนิมิตที่เห็น และเป็นผู้แจ้งสาส์นแก่พระนางมารีย์ถึงการรับเอากายของพระบุตร) หนังสือเอโนคบทที่ 1 กล่าวว่าทูตสวรรค์คณะนี้มี 7 องค์คือ มีคาเอล กาเบรียล ราฟาเอล อูรีเอล ซารีเอล เรมีเอล ราเกลคณะทูตสวรรค์ (Angels) คณะทูตสวรรค์ (Angels). คำว่า "ทูตสวรรค์" ที่ใช้และพบทั่วไปในพระคัมภีร์อยู่หมู่ทูตสวรรค์คณะนี้ ทูตสวรรค์คณะนี้มีมากมายและมีหน้าที่หลายอย่างเช่น คอยปกป้องดูแลมนุษย์</doc>
