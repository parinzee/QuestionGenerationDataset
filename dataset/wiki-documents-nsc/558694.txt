<doc id="558694" url="https://th.wikipedia.org/wiki?curid=558694" title="ดยุกแห่งบราบันต์">ดยุกแห่งบราบันต์ ดยุกแห่งบราบันต์ หรือ ดยุกแห่งบราบ็อง () เป็นบรรดาศักดิ์ที่จักรพรรดิฟรีดริชที่ 1 แห่งจักรวรรดิโรมันอันศักดิ์สิทธิ์ ทรงสถาปนาให้แก่อ็องที่ 1 โอรสของก็อดฟรีที่ 3 เคานต์แห่งลูแวง (ซึ่งเป็นดยุกแห่งโลธารินเจีย อีกบรรดาศักดิ์หนึ่งด้วย) ซึ่งดัชชีบราบันต์นั้นถูกสถาปนาขึ้นราวปี ค.ศ. 1183 โดยยกสถานะจากแลนกราฟแห่งบราบันต์ (Landgrave of Brabant) ซึ่งมีอยู่เดิมตั้งแต่ปี ค.ศ. 1085 ในปี ค.ศ. 1288 ผู้ถือบรรดาศักดิ์ "ดยุกแห่งบราบันต์" ยังถือเป็น "ดยุกแห่งลิมบูร์ก" อีกด้วย และต่อมาได้ขึ้นเป็นบรรดาศักดิ์ของ "ดยุกแห่งเบอร์กันดี" ในปี ค.ศ. 1430 ซึ่งยังคงใช้อยู่และสืบตระกูลกันต่อมาจนกระทั่งสมัยการปฏิวัติฝรั่งเศส ถึงแม้ว่าดินแดนแถบภาคเหนือของบราบันต์นั้นจะเป็นดินแดนที่ปกครองโดยสาธารณรัฐดัตช์ในช่วงคริสต์ศตวรรษที่ 17-18 ก็ตามบรรดาศักดิ์ในยุคปัจจุบันราชวงศ์ซัคเซิน-โคบูร์กและโกทา บรรดาศักดิ์ในยุคปัจจุบัน. ราชวงศ์ซัคเซิน-โคบูร์กและโกทา. ราชอาณาจักรเบลเยียมในยุคปัจจุบันได้นำบรรดาศักดิ์ "ดยุกแห่งบราบันต์" กลับมาใช้อีกครั้งหนึ่ง โดยใช้สำหรับพระราชทานเพื่อประกอบพระอิสริยยศของมกุฏราชกุมาร (ถึงแม้ว่าจังหวัดนอร์ทบราบันต์ ซึ่งเป็นส่วนหนึ่งของดินแดนของดัชชีในอดีต จะตกอยู่ในดินแดนของเนเธอร์แลนด์ตั้งแต่ ค.ศ. 1648 เป็นต้นมา) มกุฎราชกุมารที่เฉลิมพระอิสริยยศเป็นดยุกแห่งบราบันต์ ได้แก่- สมเด็จพระเจ้าเลโอโปลด์ที่ 2 (1840-1865) - เจ้าชายเลโอโปลด์ พระราชโอรสของสมเด็จพระเจ้าเลโอโปลด์ที่ 2 (1865-1869) - สมเด็จพระเจ้าเลโอโปลด์ที่ 3 (1909-1934) - สมเด็จพระราชาธิบดีโบดวง (1934-1951) - สมเด็จพระราชาธิบดีฟิลิป (1993-2013) - เจ้าหญิงเอลีซาแบ็ต (2013-ปัจจุบัน) พระอิสริยยศของเจ้าหญิงเอลีซาแบ็ตในฐานะของมกุฎราชกุมารีนั้น เรียกว่า "เจ้าหญิงแห่งเบลเยียม" มิใช่ "เจ้าหญิงแห่งชาวเบลเยียม" ซึ่งไม่ถูกต้อง และมักใช้ผิดพลาดอันเนื่องมาจากการเทียบเคียงกับพระอิสริยยศของพระมหากษัตริย์ในฐานะ "พระมหากษัตริย์แห่งชาวเบลเยียม" เจ้าหญิงเอลีซาแบ็ต ยังมีพระอิสริยยศเป็น "ดัชเชสแห่งบราบันต์" ซึ่งจะพระราชทานเฉพาะสำหรับองค์รัชทายาท ซึ่งบรรดาศักดิ์นี้ถือว่าสูงกว่าอิสริยยศ "เจ้าหญิง/เจ้าชายแห่งเบลเยียม"กฎหมาย กฎหมาย. จากพระราชบัญญัติลงวันที่ 16 ธันวาคม ค.ศ. 1840 มาตรา 1 ย่อหน้าที่ 2 แก้ครั้งสุดท้ายเมื่อปีค.ศ. 2001 ระบุเกี่ยวกันการพระราชทานไว้ว่า : บรรดาศักดิ์ "ดยุกหรือดัชเชสแห่งบราบันต์" จะพระราชทานให้สำหรับเจ้าชาย หรือเจ้าหญิงซึ่งเป็นพระราชโอรส/ธิดาพระองค์ใหญ่ของพระมหากษัตริย์ โดยหากพระราชโอรส/ธิดาพระองค์หาได้ไม่ ให้บรรดาศักดิ์นี้ตกลงเป็นของพระโอรสหรือพระธิดาพระองค์ใหญ่ของเจ้าชายหรือเจ้าหญิงซึ่งเป็นพระราชโอรส หรือพระราชธิดาพระองค์ใหญ่ของพระมหากษัตริย์ (พระราชนัดดาพระองค์ใหญ่)ราชวงศ์บูร์บง ราชวงศ์บูร์บง. บรรดาศักดิ์ "ดยุกแห่งบราบันต์" ยังถือเป็นหนึ่งในบรรดาศักดิ์ของพระมหากษัตริย์สเปน ซึ่งพระองค์ปัจจุบันคือ สมเด็จพระราชาธิบดีควน การ์โลสที่ 1</doc>
