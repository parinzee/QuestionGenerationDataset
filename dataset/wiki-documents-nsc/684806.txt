<doc id="684806" url="https://th.wikipedia.org/wiki?curid=684806" title="เดอะ แมน ฟรอม อั.ง.เ.คิ.ล. คู่ดุไร้ปรานี">เดอะ แมน ฟรอม อั.ง.เ.คิ.ล. คู่ดุไร้ปรานี เดอะ แมน ฟรอม อั.ง.เ.คิ.ล. คู่ดุไร้ปรานี () เป็นภาพยนตร์แนวสายลับ/โลดโผน/ตลก กำกับและร่วมเขียนบทโดยกาย ริตชี โดยดัดแปลงจากละครโทรทัศน์ของเอียน เฟลมมิง, นอร์แมน เฟลตันและแซม โรล์ฟ เป็นเรื่องราวของสายลับ 2 คนที่เป็นอริกันในสงครามเย็น แต่ต้องร่วมมือกันปกป้องโลก นำแสดงโดยเฮนรี แควิลล์, อาร์มี แฮมเมอร์ และฮิว แกรนต์เรื่องย่อ เรื่องย่อ. ในปี ค.ศ. 1963 นโปเลียน โซโล สายลับ CIA ลอบพาตัวเกบี เทลเลอร์ออกจากเยอรมนีตะวันออก ทั้งสองถูกอิลิยา คูรียากิน สายลับ KGB ไล่ตามแต่หนีรอดมาได้ โซโลได้รับข้อมูลจากซอนเดอส์ ผู้บังคับบัญชาว่ารูดี เกลเลอร์ ลุงของเกบีทำงานให้กับบริษัทขนส่งของอเล็กซานเดอร์และวิกตอเรีย วินชิเกร์รา สองคนนี้วางแผนให้อูโด เทลเลอร์ พ่อของเกบีผู้เป็นอดีตนักวิทยาศาสตร์ของนาซีสร้างอาวุธนิวเคลียร์ให้ ซอนเดอส์จึงต้องให้ CIA ร่วมมือกับ KGB หรือให้โซโลร่วมมือกับคูรียากินเพื่อยับยั้งแผนการดังกล่าว โดยโซโลและคูรียากินต่างได้รับคำสั่งให้ขโมยแผ่นดิสก์ที่มีข้อมูลการสร้างอาวุธนิวเคลียร์ของอูโดอย่างลับ ๆ โซโล คูรียากินและเกบีเดินทางไปที่โรม โดยคูรียากินและเกบีแสดงตัวเป็นคู่หมั้น ส่วนโซโลเป็นพ่อค้าวัตถุโบราณ โซโลบอกคูรียากินว่าพวกเขาถูกจับตามองอยู่ คูรียากินจึงไม่ตอบโต้เมื่อถูกขโมยนาฬิกาที่เขาได้มาจากพ่อ ต่อมาที่งานแข่งรถจัดโดยพวกวินชิเกร์รา โซโลและคูรียากินสืบจนพบว่าการสร้างอาวุธนิวเคลียร์ใกล้สำเร็จแล้ว ทั้งสองจึงลอบเข้าไปในโรงงานของวินชิเกร์รา แต่สัญญาณเตือนภัยกลับทำงานจึงทำให้ต้องหลบหนีออกมาทางน้ำ คูรียากินจมน้ำแต่โซโลช่วยไว้ได้ ด้านวิกตอเรียที่สงสัยโซโลและคูรียากินเดินทางมาที่โรงแรมที่ทั้งสองพักอยู่และพบโซโลอยู่ในห้อง วันต่อมาเกบีไปพบรูดีและอเล็กซานเดอร์ พร้อมทั้งหักหลังโซโลและคูรียากิน คูรียากินหนีรอดไปได้ ส่วนโซโลถูกวางยาสลบและจับตัวไปทรมาน ต่อมาคูรียากินมาช่วยโซโลและเค้นข้อมูลจากรูดีจนพบว่าตอนนี้อาวุธนิวเคลียร์อยู่บนเกาะของพวกวินชิเกร์รา เกบีไปพบอูโด โดยอูโดถ่วงเวลาให้เกบีหนีไป แต่อูโดถูกวิกตอเรียยิงเสียชีวิต ขณะเดียวกัน โซโลและคูรียากินถูกมิสเตอร์เวฟเวอรี เจ้าหน้าที่ MI6 เรียกไปพบ เวฟเวอรีบอกโซโลและคูรียากินว่า แท้จริงแล้วเกบีเป็นสายลับที่ทำงานให้เขาและพาทั้งสองคนไปที่เกาะของวินชิเกร์รา อเล็กซานเดอร์พยายามหลบหนีออกมาพร้อมหัวรบนิวเคลียร์แต่ถูกคูรียากินขัดขวางและฆ่าตาย แต่หัวรบดังกล่าวเป็นของปลอม ส่วนของจริงอยู่กับวิกตอเรียที่รอส่งมอบอยู่บนเรือ โซโลติดต่อวิกตอเรียจนหาตำแหน่งเรือพบและให้เวฟเวอรีสั่งยิงจรวจทำลายเรือลำนั้น ส่วนดิสก์ข้อมูลตกอยู่ในมือของโซโล เมื่อกลับมาที่โรงแรม คูรียากินมาหาโซโลเพื่อแย่งชิงดิสก์ แต่เขาลังเลเมื่อโซโลคืนนาฬิกาของพ่อคูรียากินที่ถูกขโมยไปก่อนหน้านี้ให้ ทั้งสองตัดสินใจทำลายดิสก์ทิ้ง ต่อมาเกบีและเวฟเวอรีมาพบทั้งสอง เวฟเวอรีบอกว่ามีภารกิจใหม่ที่อิสตันบูลรออยู่และบอกชื่อทีมใหม่ว่าชื่อ "อั.ง.เ.คิ.ล." (U.N.C.L.E.)นักแสดงนักแสดง. - เฮนรี แควิลล์ รับบท นโปเลียน โซโล - อาร์มี แฮมเมอร์ รับบท อิลิยา คูรียากิน - ฮิว แกรนต์ รับบท มิสเตอร์เวฟเวอรี - อาลีเซีย วิคันเดอร์ รับบท เกบี เทลเลอร์ - อลิซาเบธ เดบิคกี รับบท วิกตอเรีย วินชิเกร์รา - ลูกา คัลวานี รับบท อเล็กซานเดอร์ วินชิเกร์รา - คริสเตียน เบอร์เคิล รับบท อูโด เทลเลอร์ - ซิลเวสเตอร์ กรอธ รับบท รูดีการตอบรับการตอบรับในประเทศไทย การตอบรับ. การตอบรับในประเทศไทย. เดอะ แมน ฟรอม อั.ง.เ.คิ.ล. คู่ดุไร้ปรานี ทำรายได้เปิดตัวในประเทศไทย 3.0 ล้านบาท ระหว่างวันที่ 27 สิงหาคม – 2 กันยายน 2015 ภาพยนตร์เรื่องนี้ทำรายได้ในประเทศไทย 18.53 ล้านบาทรางวัล รางวัล. เดอะ แมน ฟรอม อั.ง.เ.คิ.ล. คู่ดุไร้ปรานี ได้รับรางวัล- รางวัลโกลเดนเทรลเลอร์อะวอดส์- สาขา Best Motion/Title Graphics - สาขา Best Graphics in a TV Spot - รางวัลสมาคมนักวิจารณ์ภาพยนตร์แซนดีเอโก สาขา Body of Work (อาลีเซีย วิคันเดอร์)</doc>
