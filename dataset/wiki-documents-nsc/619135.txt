<doc id="619135" url="https://th.wikipedia.org/wiki?curid=619135" title="เดอะเยอร์ส">เดอะเยอร์ส เดอะเยอร์ส () เป็นวงดนตรีร็อกสัญชาติไทยที่ก่อตั้งวงขึ้นเมื่อปีพ.ศ. 2546 ประกอบด้วยสมาชิกปัจจุบันทั้งหมด 4 คนคือ อู๋, ต่อ, โบ๊ท และ บูม เริ่มเป็นที่รู้จักจากการปล่อยเพลงแรกของวงคือเพลง "การสื่อสาร" (2552) และมีผลงานเปิดตัวอัลบั้มแรกชื่อว่า Y (2554) ปัจจุบันเซ็นสัญญากับค่ายจีนี่เรคอร์ดส และมีผลงานออกกับทางค่ายคือสตูดิโออัลบั้มลำดับที่ 2 ชื่อว่า You (2558)ประวัติช่วงแรกของวง (2546) ประวัติ. ช่วงแรกของวง (2546). เดอะเยอร์สก่อตั้งขึ้นเมื่อพ.ศ. 2546 เกิดจากการรวมตัวกันของอู๋, โจ๊ก, เหน่ง ที่เรียนมัธยมศึกษาที่โรงเรียนบดินทรเดชา (สิงห์ สิงหเสนี) 2 ด้วยกัน เนื่องจากอู๋ต้องการให้วงมีสีสันมากขึ้น อู๋จึงชักชวนเต๋ามาเล่นคีย์บอร์ดกับเพอร์คัชชันและโจ๊กชักชวนต่อ มาเล่นกีตาร์ ที่มาของชื่อวงเกิดจากการที่ต้องหาชื่อเพื่อนำไปใช้ในการแสดงสดครั้งแรกที่มหาวิทยาลัยอัสสัมชัญ โดยนำคำว่า "เย่อ" ซึ่งเป็นคำอุทานของคนรู้จักของสมาชิกในวง มาแปลงให้เป็นภาษาอังกฤษและเติมคำว่า "The (เดอะ)" กับตัว "S (เอส)" มาไว้ที่หน้าและท้ายของคำว่า "Yer" เพื่อให้เกิดชื่อที่ไพเราะและสวยงามเพลง "การสื่อสาร" และ อัลบั้ม Y (2552–2555) เพลง "การสื่อสาร" และ อัลบั้ม Y (2552–2555). ในปีพ.ศ. 2552 สมอลล์รูม 007 บูติค (Smallroom 007 Boutique) คือโปรเจกต์อัลบั้มรวมศิลปินอันดับที่ 7 ของค่ายสมอลล์รูม ซึ่งต้องการนำเสนอแนวเพลงที่แปลกใหม่ โปรดิวเซอร์ที่ดูแลโปรเจกต์นี้อย่างบู้ วงสเลอ (ซึ่งเป็นพี่ชายของอู๋) จึงได้ชักชวนให้เดอะเยอร์ส ลองส่งเดโมให้รุ่ง (รุ่งโรจน์ อุปถัมภ์โพธิวัฒน์) ผู้บริหารสมอลล์รูมฟัง รุ่งเกิดความชอบใจในเดโมหนึ่ง เดอะเยอร์สจึงได้เซ็นสัญญากับค่ายสมอลล์รูม ออกซิงเกิลแรกของตัวเองที่ชื่อเพลงว่า "การสื่อสาร" ลงในอัลบั้มนี้และเริ่มต้นทำอัลบั้มแรกของวงในเวลาต่อมา พ.ศ. 2553 วงได้ตัดสินใจถ่ายทำมิวสิกวิดีโอ "การสื่อสาร" กันเองเผยแพร่ผ่านเว็บไซด์ยูทูบ เพลงได้รับการนำไปเปิดในคลื่น 104.5 Fat Radio (ปัจจุบันชื่อ Cat Radio) ทำให้ทางวงเริ่มเป็นที่รู้จักของคนฟังอย่างมากจนเพลงได้ขึ้นอันดับสูงสุดเป็นอันดับ 1 ในคลื่นนี้นาน 1 สัปดาห์ เนื่องจากโจ๊กกับเหน่งติดภารกิจส่วนตัวทำให้เล่นดนตรีต่อไม่ได้ อู๋จึงได้ชวนโบ๊ท เพื่อนร่วมวงสมัยเรียนมัธยมเข้ามาร่วมวงในตำแหน่งเบส กับบูม เพื่อนสมัยเรียนที่มหาวิทยาลัยศิลปากร เข้ามาร่วมวงในตำแหน่งกลอง เดินหน้าทำอัมบั้มเต็มอัลบั้มแรกชื่อว่า วาย (Y) ออกวางจำหน่ายในวันที่ 28 กรกฎาคม พ.ศ. 2554 เพลงที่ได้รับความนิยมในอัลบั้มนี้ได้แก่ "ระหว่างขับรถ" และ "คืนที่ปวดร้าว"อัลบั้ม You (2556–ปัจจุบัน) อัลบั้ม You (2556–ปัจจุบัน). ในวันที่ 12 กุมภาพันธ์ พ.ศ. 2557 เดอะเยอร์สได้ย้ายมาเซ็นสัญญากับค่ายจีนี่เรคอร์ดส และปล่อย 2 ซิงเกิลแรกจากอัมบั้มใหม่ชื่อว่า "คืนที่ฟ้าสว่าง" และ "เสพติดความเจ็บปวด" ได้รับความนิยมจากแฟนเพลงใหม่เป็นจำนวนมากและติดอันดับ 1 ในชาร์ตแคท 30 ทั้งสองเพลงในวันที่ 30 กันยายน พ.ศ. 2557 เดอะเยอร์สได้ให้สัมภาษณ์ผ่านทางรายการไฟว์ไลฟ์เฟรชว่าเดอะเยอร์สทำเพลงในอัลบั้มที่ 2 เสร็จเรียบร้อยแล้ว มีทั้งหมด 9 เพลง รอกำหนดการปล่อยอัลบั้มเต็มจากทางค่าย หลังจากปล่อยซิงเกิลที่สองได้ไม่นาน เดอะเยอร์สก็ได้ทำเพลงประกอบภาพยนตร์เรื่อง ฉลุย แตะขอบฟ้า โดยนำเพลง "ก็มันเป็นอย่างนั้น" ของบิลลี่ โอแกน มาเรียบเรียงใหม่ในรูปแบบของตนเอง ในวันที่ 3 สิงหาคม พ.ศ. 2558 อู๋ได้ประกาศชื่ออัลบั้มใหม่ในชื่อว่า ยู (You) ผ่านทางหน้าเฟซบุ๊กของวง พร้อมเล่าถึงที่มาและแรงบันดาลใจของการทำเพลง "เพียงหนึ่งครั้ง" ซึ่งเป็นซิงเกิลที่ 3 ในอัลบั้มนี้ก่อนที่จะปล่อยมิวสิกวิดีโอในสองวันต่อมา เดอะเยอร์สได้จัดแสดงคอนเสิร์ตขนาดเล็กของตัวเองเป็นครั้งแรกที่ ร็อกอะเดมี่ ในวันที่ 24 ตุลาคม พ.ศ. 2558 ใช้ชื่อคอนเสิร์ตว่า ""ยู" ซีเครตเซสชันส์" ("YOU" Secret Sessions) ซึ่งเป็นคอนเสิร์ตลับที่จำกัดผู้เข้าชมเพียง 200 คน โดยทางวงเล่นเพลงทุกเพลงของอัลบั้ม ยู ก่อนวันวางจำหน่ายอัลบั้มเต็มและเล่าถึงที่มาของแต่ละเพลงในอัลบั้มนี้ รวมถึงเล่นเพลงที่ได้รับความนิยมจากอัลบั้ม วาย เกือบทุกเพลง ในเดือนถัดมาเดอะเยอร์สได้ปล่อยซิงเกิลที่ 4 "แอบรอ" พร้อมประกาศวางจำหน่ายอัลบั้ม ยู อย่างเป็นทางการในวันที่ 11 ธันวาคม พ.ศ. 2558แนวเพลงและสไตล์แนวเพลงและสไตล์. - ดนตรีของเดอะเยอร์สเป็นแนวอินดี้ร็อก, นิวเวฟ, โพสต์พังก์ริไววัล ซึ่งได้รับอิทธิพลมาจากวงดนตรีทางฝั่งสหราชอาณาจักรและสหรัฐอเมริกา - เนื้อหารวมของเพลงเดอะเยอร์สโดยส่วนมากจะเป็นแนวมืดมน เล่าถึงความรักที่ไม่สมหวัง ความเจ็บปวดจากการอกหัก ความรักที่ไม่สดใส แต่แอบแฝงด้วยข้อคิดให้กำลังใจหรือประชดประชันโดยสิ้นเชิง - การแต่งกายของสมาชิกในวงจะเป็นโทนสีดำและไว้ผมยาว เนื่องจากสมาชิกในวงมีความชื่นชอบที่ตรงกันและวงดนตรีที่ชื่นชอบนิยมแต่งกายในลักษณะนี้ - วงดนตรีที่เดอะเยอร์สได้รับอิทธิพลคือ จอยดิวิชัน, เดอะเคียวร์, อีดิเตอร์ส, ไวต์ลายส์, อาร์เคดไฟร์, อินเตอร์โปล, ควีนส์ออฟเดอะสโตนเอจสมาชิกสมาชิก. - สมาชิกปัจจุบัน - ยศทร บุญญธนาภิวัฒน์ "อู๋" - ร้องนำ, กีตาร์ - พนิต มนทการติวงค์ "ต่อ" - กีตาร์, ร้องประสาน - นิธิศ วารายานนท์ "โบ๊ท" - กีตาร์เบส - ถิรรัฐ ภู่ม่วง "บูม" - กลอง - อดีตสมาชิก - อรรถพร วิบูลย์กุลพันธ์ "เหน่ง" - กีตาร์เบส - วัทธิกร เขียนด้วง "โจ๊ก" - กลอง - ธนา กุสุมภ์ "เต๋า" - เพอร์คัชชัน, คีย์บอร์ด, ร้องประสานผลงานสตูดิโออัลบั้มซิงเกิลเดโมเพลงประกอบภาพยนตร์มิวสิกวิดีโอรางวัลรางวัล. - The Fat Awards | rowspan=2|2553 || "การสื่อสาร" || บันทึกเสียงยอดเยี่ยมแห่งปี (Record of the Year) ||- Season Awards | rowspan=5|2554 || rowspan=2|The Yers || ศิลปินหน้าใหม่ยอดเยี่ยม ||- You2play Awards | 2554 || The Yers || ศิลปินหน้าใหม่ยอดนิยม (Favorite New Artist) ||- Nine Entertain Awards | 2555 || The Yers || นักร้องกลุ่มแห่งปี ||- The Guitar Mag Awards | 2556 || rowspan=2|The Yers || New Wave ||- คมชัดลึก อวอร์ด | 2558 || The Yers || ศิลปินกลุ่มยอดเยี่ยม ||</doc>
