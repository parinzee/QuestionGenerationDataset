<doc id="769412" url="https://th.wikipedia.org/wiki?curid=769412" title="บันไดเสียงเมเจอร์">บันไดเสียงเมเจอร์ บันไดเสียงเมเจอร์ () หรือ บันไดเสียงไอโอเนียน เป็นบันไดเสียงหนึ่งที่ใช้กันมากที่สุด โดยเฉพาะดนตรีตะวันตก เป็นส่วนหนึ่งของบันไดเสียงไดอาโทนิก สร้างขึ้นจากโน้ต 7 ตัว เหมือนกับบันไดเสียงดนตรีส่วนใหญ่ โน้ตตัวที่แปดเป็นโน้ตตัวที่ซ้ำกับตัวที่หนึ่ง แต่มีความถี่เป็นสองเท่า หรือเรียกว่าออกเทฟที่สูงกว่าของโน้ตเดียวกัน (มาจากภาษาละติน "octavus" แปลว่า ลำดับที่แปด) บันเสียงเมเจอร์ที่ง่ายต่อการเขียนที่สุดคือ ซีเมเจอร์ ซึ่งเป็นบันไดเสียงเมเจอร์ที่ไม่มีชาร์ปหรือแฟลต บันไดเสียงเมเจอร์มีความสำคัญในดนตรียุโรป โดยเฉพาะในเพลงสมัยนิยมโครงสร้าง โครงสร้าง. บันไดเสียงเมเจอร์เป็นบันไดเสียงไดอาโทนิก ลำดับของขั้นคู่ระหว่างโน้ตในบันไดเสียงเมเจอร์มีดังนี้- เต็ม เต็ม ครึ่ง เต็ม เต็ม เต็ม ครึ่ง โดยที่ "เต็ม" หมายถึง เต็มเสียง (เส้นโค้งรูปตัวยูสีแดงดังรูป) และ "ครึ่ง" หมายถึง ครึ่งเสียง (เส้นหักเหลี่ยมสีแดงดังรูป) บันไดเสียงเมเจอร์อาจมองได้เป็นกลุ่มโน้ตของเตตระคอร์ด 2 กลุ่ม โดยที่ตัวสุดท้ายของกลุ่มแรกห่างจากตัวแรกของกลุ่มที่สอง 1 เสียงเต็ม แต่ละเตตระคอร์ดจะประกอบไปด้วย 2 เสียงเต็ม แล้วตามด้วย 1 เสียงครึ่ง ดังนี้- เต็ม เต็ม ครึ่งลำดับขั้นของบันไดเสียงลำดับขั้นของบันไดเสียง. - โน้ตตัวที่ 1 เรียกว่า โทนิก - โน้ตตัวที่ 2 เรียกว่า ซุปเปอร์โทนิก - โน้ตตัวที่ 3 เรียกว่า มีเดียนต์ - โน้ตตัวที่ 4 เรียกว่า ซับโดมิแนนต์ - โน้ตตัวที่ 5 เรียกว่า โดมิแนนต์ - โน้ตตัวที่ 6 เรียกว่า ซับมีเดียนต์ - โน้ตตัวที่ 7 เรียกว่า ลีดดิงโทน - โน้ตตัวที่ 8 เรียกว่า โทนิก</doc>
