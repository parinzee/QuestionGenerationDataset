<doc id="911929" url="https://th.wikipedia.org/wiki?curid=911929" title="ชเตฟานีแห่งโฮเอินโซลเลิร์น-ซิกมาริงเงิน">ชเตฟานีแห่งโฮเอินโซลเลิร์น-ซิกมาริงเงิน ชเตฟานี โยเซฟา ฟรีเดอริเคอ วิลเฮลมีน อันโทเนีย แห่งโฮเอินโซลเลิร์น-ซิกมาริงเงิน () เป็นเจ้าหญิงเยอรมันซึ่งอภิเษกสมรสเข้าสู่พระราชวงศ์โปรตุเกสและอัลเกรฟ และได้ขึ้นเป็นพระราชีนีในพระเจ้าเปดรูที่ 5 แห่งโปรตุเกสพระราชประวัติ พระราชประวัติ. ชเตฟานีแห่งโฮเอินโซลเลิร์น-ซิกมาริงเงิน สมเด็จพระราชินีแห่งโปรตุเกสและอัลเกรฟ ทรงมีพระนามเดิมว่า เจ้าหญิงสตฟานีแห่งโฮเอินโซลเลิร์น-ซิกมาริงเงิน ประสูติเมื่อวันที่ 15 กรกฎาคม พ.ศ. 2380 ณ โฮเอินโซลเลิร์น-ซิกมาริงเงิน เป็นพระบุตรพระองค์ที่ 2 และพระธิดาพระองค์แรกใน คาร์ล อันโทน เจ้าชายแห่งโฮเอินโซลเลิร์น และ เจ้าหญิงโยเซฟินแห่งบาเดิน โดยพระองค์ทรงเป็นพระภคินีใน สมเด็จพระเจ้าคาโรลที่ 1 แห่งโรมาเนียเษกสมรสและสวรรคต เษกสมรสและสวรรคต. เจ้าหญิงชเตฟานีทรงเษกสมรสกับ พระเจ้าเปดรูที่ 5 แห่งโปรตุเกส เมื่อวันที่ 29 เมษายน พ.ศ. 2401 โดยทรงรับพระราชทานพระราชอิสริยยศเป็น สมเด็จพระราชินีแห่งโปรตุเกสและอัลเกรฟ พระองค์ทรงประชวรด้วยโรคคอตีบและเสด็จสวรรคตเมื่อวันที่ 17 กรกฎาคม พ.ศ. 2402 หลังจากวันครบรอบพระชนมายุปีที่ 22 พรรษาได้เพียง 2 วัน โดยไม่ทรงมีพระราชบุตร ในขณะที่ พระเจ้าเปดรูที่ 5 แห่งโปรตุเกส ก็ไม่ทรงอภิเษกสมรสกับผู้ใดอีกและเสด็จสวรรคตด้วยโรคอหิวาตกโรค เมื่อวันที่ 11 พฤศจิกายน พ.ศ. 2404</doc>
