<doc id="670043" url="https://th.wikipedia.org/wiki?curid=670043" title="เล็ปพระคอน">เล็ปพระคอน เล็ปพระคอน (, ; ) เป็นแฟรีประเภทหนึ่งในคติชนไอร์แลนด์ มักปรากฏในรูปชายแก่ แต่งโค้ตสีแดงหรือเขียว ผู้ชอบสร้างความวุ่นวาย เล็ปพระคอนใช้เวลาทั้งหมดไปกับการทำรองเท้า และเก็บซ่อนเหรียญทั้งหมดของพวกตนในหม้อทองคำซึ่งซ่อนอยู่ที่ปลายรุ้ง หากถูกมนุษย์จับได้ เล็ปพระคอนมีอำนาจเวทมนตร์บันดาลคำอธิษฐานสามข้อเพื่อแลกกับการปล่อยพวกมัน ศิลปินทั่วไปนิยมวาดภาพเล็ปพระคอนให้ไม่สูงกว่าเด็กเล็ก มีเคราและหมวก อย่างไรก็ตาม ในยุคปัจจุบันก็มีผู้ที่อ้างว่าเคยพบเห็นเล็ปพระคอน โดยบอกว่ามีความสูงประมาณ 2 ฟุต มีปลายหูแหลม มีหนวดเคราสีแดง และมีความรวดเร็วมาก โดยเล็ปพระคอนอาศัยอยู่ตามถ้ำในป่าลึกทางแถบตะวันตกของไอร์แลนด์ ซึ่งเป็นพื้นที่ ๆ มีความเชื่อเกี่ยวกับเทพนิยายและโลกเร้นลับสูงมาก โดยทางรัฐบาลไอร์แลนด์ได้กำหนดให้พื้นที่แถบนี้เป็นเขตสงวนเล็ปพระคอนด้วย เล็ปพระคอนได้ถูกอ้างอิงถึงในวัฒนธรรมร่วมสมัยหลายประการ เช่น ถูกนำไปสร้างเป็นภาพยนตร์ฮอลลีวูดเรื่อง Leprechaun ในปี ค.ศ. 1993 นำแสดงโดย เจนนิเฟอร์ อนิสตัน</doc>
