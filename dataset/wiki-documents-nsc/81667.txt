<doc id="81667" url="https://th.wikipedia.org/wiki?curid=81667" title="นางมารกระดูกขาว">นางมารกระดูกขาว นางมารกระดูกขาว หรือ ศพเหล็ก เดิมชื่อ บ๊วยเถี่ยวฮวง (เหมยเชาฟง) เป็นตัวละครในนวนิยายกำลังภายในของกิมย้ง เรื่องมังกรหยกประวัติตามท้องเรื่อง ประวัติตามท้องเรื่อง. นางมารกระดูกขาวเป็นศิษย์เกาะดอกท้อ แต่ทำผิดกฎสำนักจึงหนีออกมา เดิม มีฉายา ลมทมิฬคู่พิฆาต คู่กับศพทองแดงผู้เป็นสามี หลังจากที่สามีของนางพลาดท่าถูกก๊วยเจ๋งใช้มีดแทงโดนจุดตาย และนางเองก็ตาบอดเพราะต่อสู้กับเจ็ดประหลาดกังน้ำ จึงเก็บตัวฝึกวิชากรงเล็บกระดูกขาวเพื่อแก้แค้นให้สามี นางมารกระดูกขาววรยุทธร้ายกาจ วิชากรงเล็บเป็นที่เกรงกลัวของคนในยุทธภพ นางจึงลงมือฆ่าคนอย่างโหดเหี้ยม แต่มีเพียงสองคนที่นางไม่คิดที่จะฆ่า คือ ศพทองแดงผู้เป็นสามี กับมารบูรพาผู้เป็นอาจารย์เท่านั้น ขอเพียงไม่ใช่สองคนนี้นางสามารถลงมือฆ่าได้อย่างไม่ลังเล นางมารกระดูกขาวภายหลังตายเพราะเข้ามาขวางฝ่ามือของพิษประจิมเพื่อปกป้องอาจารย์ของตนที่หมู่บ้านงู้เกชุน อย่างไรก็ตามน้อยคนนักที่จะทราบว่า ศพเหล็กมีศิษย์อยู่ 1 คน คือ เอี้ยคัง ซึ่งได้ช่วยชีวิตนางไว้ครั้งหนึ่ง จึงได้ถ่ายทอดวิชา เก้าอิมแปะกุ๊กเหยี่ยว หรือ กงเล็บกระดูกขาว ให้กับเอี้ยคัง</doc>
