<doc id="110390" url="https://th.wikipedia.org/wiki?curid=110390" title="ชื่นชุลมุน">ชื่นชุลมุน ชื่นชุลมุน เป็นภาพยนตร์ภาคที่สามในชุดวัยอลวน ที่กำกับโดย เปี๊ยก โปสเตอร์ หลังจากความสำเร็จของ วัยอลวน (2519) และ รักอุตลุด (2520) ภาพยนตร์ภาคนี้ไม่ประสบความสำเร็จเท่าที่ควร เนื่องจากกล่าวถึงชีวิตในวัยผู้ใหญ่กว่า 2 ภาคแรก แต่มีเพลงประกอบที่เป็นเพลงฮิต คือเพลง "ยับ" ขับร้องโดย ชัยรัตน์ เทียบเทียม แต่งเนื้อร้องโดย อุดม สัตโกวิท โดยใช้ทำนองเพลง Puff, the Magic Dragon เพลงดังของวง Peter, Paul and Maryเรื่องย่อ เรื่องย่อ. ในภาคนี้ ตั้ม เรียนจบและเริ่มทำงานเป็นทนายความ และแต่งงานใช้ชีวิตคู่กับ โอ๋ แล้ว เรื่องราวในภาคนี้กล่าวถึงการใช้ชีวิตคู่ของทั้งสองคน สมใจซึ่งเป็นคนงานของ ตั้มและโอ๋ ถูกหมาของเสี่ยประชากัดเข้าที่หน้า เสี่ยประชาไม่ยอมชดใช้ค่าเสียหายให้ ตั้มฟ้องร้องเพื่อเรียกค่าเสียหายจากเสี่ย แต่เสี่ยก็มีเลห์กลที่จะหลบหลีกได้ตลอด วันตัดสินคดีตั้มแก้เผ็ดเสี่ยโดยพาเมียน้อยเสี่ยมาที่ศาล เสี่ยจึงยอมชดใช้ให้ ตั้มชนะคดี และนำเงินที่ได้มาให้สมใจไปรักษาตัวเกร็ดจากภาพยนตร์เกร็ดจากภาพยนตร์. - ในภาคนี้มีการใช้การ์ตูนแอนิเมชันเปิดเรื่อง เพื่อเล่าเรื่องราวก่อนหน้าปูพื้น ซึ่งเทคนิคนี้ได้นำมาใช้อีกครั้งใน วัยอลวน 4มีเดีย</doc>
