<doc id="34183" url="https://th.wikipedia.org/wiki?curid=34183" title="วิทยาลัยป้องกันราชอาณาจักร">วิทยาลัยป้องกันราชอาณาจักร วิทยาลัยป้องกันราชอาณาจักร หรือ วปอ. เป็นสถาบันการศึกษาชั้นสูงของประเทศ ขึ้นตรงกับสถาบันวิชาการป้องกันประเทศ กองบัญชาการกองทัพไทย กระทรวงกลาโหม มีหน้าที่จัดการศึกษาหลักสูตรเกี่ยวกับความมั่นคงแห่งชาติและการป้องกันราชอาณาจักร ให้แก่ข้าราชการชั้นผู้ใหญ่ทั้งฝ่ายทหารและพลเรือน พนักงานองค์การของรัฐ รัฐวิสาหกิจ รวมทั้งเอกชน โดยฝึกปฏิบัติการวางแผนและนโยบายระดับชาติ การพัฒนายุทธศาสตร์ชาติประวัติ ประวัติ. วิทยาลัยป้องกันราชอาณาจักร ก่อตั้งเมื่อวันที่ 2 กุมภาพันธ์ พ.ศ. 2498 โดยจอมพล ป. พิบูลสงคราม โดยเปิดการศึกษาเฉพาะผู้บริหารชั้นสูงของฝ่ายทหารและพลเรือนเท่านั้น ต่อมาในปี พ.ศ. 2532 จึงเปิด หลักสูตรการป้องกันราชอาณาจักรภาครัฐร่วมเอกชน หรือ ปรอ. ขึ้นมาอีกหลักสูตรหนึ่ง เพื่อให้นักธุรกิจระดับเจ้าของกิจการหรือผู้บริหารได้เข้ารับการศึกษาร่วมกับผู้บริหารระดับสูงของภาครัฐ ในปี พ.ศ. 2546 เปิด หลักสูตรการป้องกันราชอาณาจักรภาครัฐ เอกชน และการเมือง หรือ วปม. โดยรับนักการเมืองเพิ่มเข้ามา ปัจจุบันหลักสูตร วปม. ไม่เปิดการศึกษา คงเหลือแต่หลักสูตร วปอ. และ ปรอ. นักศึกษาวิทยาลัยป้องกันราชอาณาจักรเป็นผู้บริหารระดับสูง โดยมีข้อกำหนดของผู้ที่จะได้รับการพิจารณาให้เข้าศึกษานี้ว่า- ถ้าเป็นข้าราชการพลเรือน ต้องเป็นระดับ 9 หรือเทียบเท่า ขึ้นไป - ถ้าเป็นข้าราชการทหาร ต้องมีชั้นยศระดับพันเอก รับเงินเดือน อัตราพันเอกพิเศษ นาวาเอก รับเงินเดือน อัตรานาวาเอกพิเศษ นาวาอากาศเอก รับเงินเดือน อัตรานาวาอากาศเอกพิเศษ ขึ้นไป - ถ้าเป็นข้าราชการตำรวจ ต้องมีชั้นยศระดับพันตำรวจเอก รับเงินเดือน อัตราพันตำรวจเอกพิเศษ ขึ้นไปผู้เข้ารับการศึกษาอบรมวปรอ. 4010 ผู้เข้ารับการศึกษาอบรม. วปรอ. 4010. วิทยาลัยป้องกันราชอาณาจักรรุ่น 4010 หรือ วปรอ 4010 ถือเป็นรุ่นที่อยู่ในความสนใจของคนทั่วไป เนื่องจากเป็นรุ่นที่มีบุคคลประสบความสำเร็จดำรงตำแหน่งสำคัญ และประกอบด้วยบุคคลสำคัญในทุกวงการ มีความโดดเด่น คือ ในรุ่นเดียวกันมีผู้บัญชาการทหารบกถึง 3 คน นอกจากนี้ยังมีองคมนตรี รัฐมนตรี เลขาธิการนายกรัฐมนตรี และปลัดกระทรวงอีกหลายท่าน หลักสูตร วปรอ 4010 ศึกษาอยู่ในช่วงเดือน ตุลาคม 2540 ถึง เดือน กันยายน 2541 เนื่องจากในช่วงปี 2540 เป็นช่วงที่ประเทศไทยประสบวิกฤติทางเศรษฐกิจ จึงมีข่าวว่าจะไม่มีการเปิดหลักสูตร วปรอ ในปีนั้น ต่อมามีข่าวว่าจะเปิดแต่ วปอ แต่ไม่มี ปรอ จนในที่สุดเปิดทั้งสองหลักสูตรแต่ลดจำนวนนักศึกษาเหลือแค่ 150 คน จากรุ่นอื่นๆ ที่จะมีเกือบ 200 คน และยกเลิกการเดินทางดูงานในต่างประเทศตามมติที่ประชุมนักศึกษาซึ่งเห็นพ้องกันเพื่อประหยัดงบประมาณ สมาชิก วปรอ. 4010 เช่น- พลเรือเอกชุมพล ปัจจุสานนท์ องคมนตรี และอดีตผู้บัญชาการทหารเรือ - พลเอกประวิตร วงษ์สุวรรณ อดีตรัฐมนตรีว่าการกระทรวงกลาโหม และอดีตผู้บัญชาการทหารบก - พลเอกสมทัต อัตตะนันทน์ อดีตผู้บัญชาการทหารสูงสุด และอดีตผู้บัญชาการทหารบก - พลเอกชัยสิทธิ์ ชินวัตร อดีตผู้บัญชาการทหารสูงสุด และอดีตผู้บัญชาการทหารบก - นายแพทย์วัลลภ ไทยเหนือ อดีตรัฐมนตรีช่วยว่าการกระทรวงสาธารณสุข และอดีตปลัดกระทรวงสาธารณสุข - นายดุสิต ศิริวรรณ อดีตรัฐมนตรีประจำสำนักนายกรัฐมนตรี และอดีตโฆษกประจำสำนักนายกรัฐมนตรี ในรัฐบาลของนายธานินทร์ กรัยวิเชียร - พลเอกพงษ์เทพ เทศประทีป อดีตเลขาธิการนายกรัฐมนตรี (พลเอกสุรยุทธ์ จุลานนท์) และอดีตเสนาธิการทหารบก - นายปานเทพ กล้าณรงค์ราญ  ประธานคณะกรรมการป้องกันและปราบปรามการทุจริตแห่งชาติ (ป.ป.ช.) - นายนิวัฒน์ธำรง บุญทรงไพศาล รัฐมนตรีประจำสำนักนายกรัฐมนตรี สมาชิกสภาผู้แทนราษฎร พรรคเพื่อไทย อดีตประธานกรรมการบริหาร บริษัท ไอทีวี จำกัด (มหาชน) - คุณหญิงกษมา วรวรรณ ณ อยุธยา อดีตปลัดกระทรวงศึกษาธิการ (ปลัดหญิงคนแรกของกระทรวงศึกษาธิการ) - ศาสตราจารย์พิเศษ ร้อยตรีคัมภีร์ แก้วเจริญ อดีตอัยการสูงสุด - นายจุลยุทธ์ หิรัญวิศิษฐ์ อดีตปลัดสำนักนายกรัฐมนตรี - นายชัช ชลวร อดีตประธานตุลาการศาลรัฐธรรมนูญ - นายประเสริฐ บุญสัมพันธ์ อดีตกรรมการผู้จัดการใหญ่ บริษัท ปตท. จำกัด (มหาชน) - หม่อมหลวงไกรฤกษ์ เกษมสันต์ ผู้พิพากษาอาวุโสในศาลอุทธรณ์ อดีตรองประธานศาลฎีกา อดีตตุลาการรัฐธรรมนูญ - พลเอกจารุภัทร เรืองสุวรรณ อดีตกรรมการการเลือกตั้ง (กกต) - พลอากาศเอกธเรศ ปุณศรี ประธานกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และอดีตเสนาธิการทหารอากาศ - คุณหญิง  บุษยา สนิทวงศ์ ณ อยุธยา  นางสนองพระโอษฐ์ - รองศาสตราจารย์  นรีวรรณ จินตกานนท์  สมาชิกวุฒิสภา - นาง  เพ็ญพักตร์ ศรีทอง  สมาชิกวุฒิสภา รองเลขาธิการสภาสังคมสงเคราะห์แห่งประเทศไทย - พลอากาศเอก  วีรวิท คงศักดิ์  สมาชิกวุฒิสภา - พลเอก ชูชาติ สุขสงวน สมาชิกวุฒิสภา - ดร. ศุลีมาส สุทธิสัมพัทธ์ อดีตกรรมการตรวจเงินแผ่นดิน ประธานกรรมการที่ปรึกษาบริษัท ยูไนเต็ดฟูดส์ จำกัด (มหาชน) - นายนคร ศิลปอาชา ปลัดกระทรวงแรงงาน ไม่มีรายละเอียดเข็มรัฎฐาภิรักษ์ เข็มรัฎฐาภิรักษ์. เข็มรัฎฐาภิรักษ์ หรือ เข็มวปอ.(ภาษาพูด) เป็นเครื่องหมายวิทยฐานะ สำหรับผู้สำเร็จการศึกษาจากวิทยาลัยป้องกันราชอาณาจักร เริ่มใช้ตั้งแต่การศึกษารุ่นแรก(ประจำปี พ.ศ. 2498 – 2499) เป็นต้นมาจนถึงปัจจุบัน โดยความหมายของสัญลักษณ์ต่าง ๆ ที่ใช้ประกอบเป็นเข็มรัฎฐาภิรักษ์มีดังนี้- รูปทรงของเข็มที่เป็นรูปโล่ หมายถึง สิ่งที่ใช้ป้องกันภัยและอันตรายเมื่อนำมาใช้ร่วมกับภาพธงชาติ จึงมีความหมายถึงการป้องกันประเทศชาติให้อยู่รอดปลอดภัย - แถบธงชาติไทย หมายถึง ราชอาณาจักรไทย - สีฟ้าอ่อน ซึ่งเป็นสีของพื้นโล่ หมายถึง สถาบันการศึกษาชั้นสูงของประเทศ เนื่องจากเป็นสีของท้องฟ้าอันเป็นสิ่งที่สูงส่ง - พระมหามงกุฎพร้อมรัศมี หมายถึง สถาบันพระมหากษัตริย์ - อุณาโลม หมายถึง ศาสนาประจำชาติ เนื่องจากเป็นเครื่องหมายที่ใช้ในพิธีทางศาสนาโดยทั่วไป - จักร หมายถึง กองทัพบก - สมอเรือ หมายถึง กองทัพเรือ - ปีกนก หมายถึง กองทัพอากาศ - ราชสีห์และคชสีห์ หมายรวมถึงกระทรวง ทบวงต่าง ๆ เนื่องจากเป็นส่วนหนึ่งของ ตราประจำตำแหน่งนายกรัฐมนตรีและสำนักนายกรัฐมนตรี - ดาวห้าแฉกสีทอง หมายถึง การผนึกกำลัง ต่าง ๆ ทั้ง 5 ฝ่าย ได้แก่ ทหารบก ทหารเรือ ทหารอากาศ ตำรวจ และพลเรือน ให้เป็นหนึ่งเดียว - ช่อชัยพฤกษ์ หมายถึง ชัยชนะอันเกิดจากความสามัคคี ความพร้อมเพรียงกันของบุคคลทุกฝ่ายในชาติการวิพากษ์วิจารณ์ การวิพากษ์วิจารณ์. ผลงานวิจัย “เครือข่ายผู้บริหารระดับสูงผ่านเครือข่ายทางการศึกษา” ของนวลน้อย ตรีรัตน์ ใน พ.ศ. 2555 รายงานว่าหลักสูตร วปอ. และหลักสูตรอื่นที่คล้ายกันเป็นที่แบ่งอำนาจระหว่างชนชั้นนำภายใต้ความสัมพันธ์แบบ “พรรคพวกเพื่อนฝูง” และเป็นช่องทางลัดให้คนกลุ่มใหม่เข้ามาเป็นส่วนหนึ่งของชนชั้นนำ</doc>
