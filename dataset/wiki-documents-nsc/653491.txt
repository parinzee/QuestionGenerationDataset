<doc id="653491" url="https://th.wikipedia.org/wiki?curid=653491" title="ศรีสุข มหินทรเทพ">ศรีสุข มหินทรเทพ พลตำรวจเอก ศรีสุข มหินทรเทพ (19 มกราคม 2460 - 2536) อดีตรองปลัดกระทรวงมหาดไทย อดีตอธิบดีกรมตำรวจ และอดีตผู้บัญชาการโรงเรียนนายร้อยตำรวจประวัติ ประวัติ. พลตำรวจเอกศรีสุขเกิดเมื่อ 19 มกราคม 2460 ที่เขตดุสิต กรุงเทพมหานคร เป็นบุตรชายของรองอำมาตย์โท ขุนสวัสดิ์ประภา (ศรีสวัสดิ์ มหินทรเทพ) กับเรียม มหินทรเทพ บิดาเป็นพระโอรสในเจ้าศรีสญชัย พระราชโอรสในพระเจ้ามหินทรเทพนิภาธร หรือ เจ้าอุ่นคำ โดยพลตำรวจเอกศรีสุขมีศักดิ์เป็นหลานอาของพลตำรวจเอกไสว ไสวแสนยากร พลตำรวจเอกศรีสุขถึงแก่อสัญกรรมเมื่อปี 2536 ขณะอายุได้ 76 ปีรับราชการ รับราชการ. พลตำรวจเอกศรีสุขเคยรับราชการในตำแหน่งผบ.โรงเรียนนายร้อยตำรวจในช่วงปี 2500-02 ก่อนจะดำรงตำแหน่งอธิบดีกรมตำรวจในวันที่ 1 ตุลาคม พ.ศ. 2518 และได้รับพระราชทานยศพลตำรวจเอกในวันเดียวกัน แต่ดำรงตำแหน่งได้เพียง 1 ปีก็พ้นจากตำแหน่งและถูกโยกย้ายให้เป็นรองปลัดกระทรวงมหาดไทยโดยมีพลตำรวจโท มนต์ชัย พันธุ์คงชื่น รองอธิบดีกรมตำรวจขึ้นมาดำรงตำแหน่งอธิบดีกรมตำรวจสืบต่อมาเมื่อวันที่ 8 พฤศจิกายน พ.ศ. 2519</doc>
