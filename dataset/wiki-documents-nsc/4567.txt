<doc id="4567" url="https://th.wikipedia.org/wiki?curid=4567" title="โจโจ้ ล่าข้ามศตวรรษ ภาค Stone Ocean">โจโจ้ ล่าข้ามศตวรรษ ภาค Stone Ocean โจโจ้ ล่าข้ามศตวรรษ ภาค 6 : สมุทรศิลา () เป็นตอนหนึ่งของการ์ตูนญี่ปุ่นเรื่อง โจโจ้ ล่าข้ามศตวรรษ ของฮิโรฮิโกะ อารากิ ในทุกๆภาคของโจโจ้ ล่าข้ามศตวรรษ ผู้เขียนจะสอดแทรกคอนเซ็ปต์หรือแนวความคิดหลักของแต่ละภาคไว้ สำหรับในภาค 6 นี้อาราคิได้ประยุกต์เอาความรู้ทางวิทยาศาสตร์หลายๆ แขนงมาโยงรวมเข้ากับเนื้อเรื่องแต่ละตอนได้อย่างน่าทึ่ง เป็นต้นว่าการใช้เลขฐานสองในหลักคณิตศาสตร์มาจัดการกับศัตรู หรือการอธิบายเรื่องการเกิดของโอโซน และปรากฏการณ์ซับลิมินอล ซึ่งเป็นที่มาของพลังพิเศษของตัวละครในเรื่อง ทำให้โจโจ้ ล่าข้ามศตวรรษภาค 6 "สโตนโอเชี่ยน" มีรสชาติที่แปลกไปจากภาคอื่นๆ พอสมควรเนื้อเรื่อง เนื้อเรื่อง. ปี 2011 ที่อเมริกา โจลีนกับโรมีโอแฟนหนุ่มออกไปเที่ยวเล่นตามประสาคู่รัก แต่เกิดอุบัติเหตุขับรถชนคน ทั้งคู่กลัวความผิดที่จะตามมาในภายหลังจึงได้นำผู้เคราะห์ร้ายนั้นไปซ่อนและหลบหนีไป ต่อมาตำรวจและ FBI ได้ตามไปจับโจลีนถึงบ้านเนื่องจากมีเบาะแสว่าเธอคือหนึ่งในผู้ต้องหาที่ขับรถชน ในขณะที่รอขึ้นศาลนั้นโจลีนได้รับจี้ห้อยคอที่มีเศษหินประหลาดอยู่ในนั้น โดยที่ของชิ้นนั้นเป็นของโจทาโร่ซึ่งเป็นพ่อของเธอมอบให้กับแม่ที่หย่าขาดกันแล้ว โจลีนถูกหินนั้นบาดมือทำให้เธอได้รับพลังบางอย่าง เมื่อถึงการตัดสินคดี โจลีนหลงกลของทนายที่ใช้ช่องโหว่ของกฎหมายและถูกโรมีโอหักหลังอีกทีทำให้เธอต้องโทษ 15 ปีและถูกจองจำในเรือนจำ กรีน ดอลฟิน สตรีท ชีวิตคนคุกของโจลีนได้เริ่มต้นขึ้น เธอต้องอยู่ร่วมกับนักโทษที่ก่อคดีอุกฉกรรจ์มากมายและจ้องจะโดนทำร้าย แต่พลังพิเศษที่เธอได้รับหลังจากที่โดนจี้บาดทำให้เธอสามารถผ่านพ้นสถานการณ์เลวร้ายไปได้ นั่นคือพลังสแตนด์และเธอได้ตั้งชื่อมันว่า "สโตน ฟรี" ต่อมาโจทาโร่ได้มาเยี่ยมโจลีนถึงในคุกและต้องการให้โจลีนออกไปจากคุกพร้อมกับตน แต่ทว่าโจทาโร่ถูกสแตนด์ "ไวท์สเน็ค" เปลี่ยนสภาพสแตนด์ "สตาร์แพล็ตตินั่ม" ของตนและ "ความทรงจำ" ให้เป็นแผ่น DISC แล้วก็ถูกชิงไปทำให้โจทาโร่อยู่ในสภาพกึ่งตาย โจลีนไม่ออกจากคุกแต่จะตามล่าหาแผ่น DISC ของพ่อซึ่งเธอคิดว่ามันยังอยู่ในคุก โจลีนไม่ได้ตามล่าสแตนด์นั้นอย่างโดดเดี่ยวแต่ยังมีพรรคพวกได้แก่ เอลเมส คอสเตลโล่, เจ้าหนูเอ็มโพริโอ้, ฟู ไฟเตอร์ส, เวธเธอร์ รีพอร์ท และ นาร์ซีโซ่ อนัสซี่ พวกเขาจัดการกับผู้ใช้สแตนด์ที่ไวท์สเน็คส่งมาเล่นงานโจลีน ภายหลังโจลีนได้แผ่น DISC "สตาร์แพล็ตตินั่ม" คืนมาได้และส่งไปให้มูลนิธิสปีดวาก้อนที่ดูแลรักษาร่างกายของโจทาโร่อยู่ ความจริงแล้วสแตนด์ไวท์สเน็คนั้นร่างต้นก็คือบาทหลวงเอ็นริโก้ พุซซี่ ในอดีตเขาเคยเป็นเพื่อนกับ "ดีโอ" ชายที่เป็นศัตรูคู่อาฆาตของตระกูลโจสตาร์ บาทหลวงพุซซี่มีกระดูกของดีโอที่มีอยู่เพียงชิ้นเดียวที่ยังเหลืออยู่ในโลกนี้ เขาต้องการให้กระดูกของดีโอคืนชีพเพื่อบรรลุวัตถุประสงค์ในการไป "สวรรค์" ที่ดีโอเคยบอกกับตนไว้ โดยที่กระดูกของดีโอชิ้นนั้นได้รับพลังจากสแตนด์ของสมุนของบาทหลวงทำให้มีพลังและทำปฏิกิริยาบางอย่างกับนักโทษในคุกเพื่อเริ่มที่จะให้กำเนิดชีวิตใหม่เป็นทารกสีเขียว พวกโจลีนได้พบกับทารกสีเขียวที่กระดูกของดีโอสร้างขึ้นและก็ได้ปะทะกับบาทหลวงพุซซี่แต่พวกโจลีนได้สูญเสียพรรคพวกไปคือ ฟู ไฟเตอร์ส ต่อมาบาทหลวงพุซซี่ได้รวมร่างกับทารกนั้นและเปลี่ยนร่างต่อมาก็ได้ออกไปจากเรือนจำ พวกโจลีนรับรู้เรื่องราวต่างๆของโจทาโร่กับดีโอและตระกูลโจสตาร์จากแผ่น DISC "ความทรงจำ" ของโจทาโร่และตั้งใจจะไล่ล่าบาทหลวงเพื่อไม่ให้เป้าหมายในการไปสวรรค์ของมันสำเร็จ ในขณะที่บาทหลวงพุซซี่นั้นได้รวบรวมเหล่าลูกชายของดีโอเพื่อจะมาสู้กับพวกโจลีน แต่พวกโจลีนก็สามารถเอาชนะมาได้ทั้งหมดแต่ก็ต้องแลกด้วยชีวิตของพรรคพวกคือเวธเธอร์ รีพอร์ท หลังจากที่ได้นำส่ง DISC ของโจทาโร่ให้มูลนิธิสปีดวาก้อนแล้ว พวกโจลีนก็ตามล่าบาทหลวงพุซซี่จนพบแต่ว่าบาทหลวงนั้นได้พัฒนาสแตนด์ของตนจนกลายเป็น "C-MOON" สแตนด์ที่ควบคุมแรงดึงดูด พวกโจลีนรับมือกับสแตนด์ใหม่ของบาทหลวงได้ยากลำบาก แต่ว่าโจทาโร่ก็ได้มาช่วยพวกโจลีนและเล่นงานบาทหลวงพุซซี่ได้ อย่างไรก็ตามบาทหลวงได้ทำตามเงื่อนไขของการไปสวรรค์ของดีโอได้จนได้พลังสแตนด์ใหม่นั่นคือ "เมด อิน เฮฟเว่น" สแตนด์ที่สามารถเร่งเวลาให้เร็วขึ้นได้ พวกโจลีนไม่สามารถรับมือกับสแตนด์ของบาทหลวงพุซซี่ได้จนถูกฆ่าตายไปทั้งหมด เหลือเพียงแต่เจ้าหนูเอ็มโพริโอ้คนเดียวเท่านั้น บาทหลวงพุซซี่เร่งเวลาของจักรวาลไปสู่จักรวาลใหม่อีกครั้ง การมาสู่จักรวาลใหม่นั้น "ชะตากรรม" ของจักรวาลเดิมก็จะเกิดขึ้นด้วย พวกโจลีนที่ถูกฆ่าตายจะไม่กลับมาเพราะพุซซี่ได้ทิ้งชะตากรรมนั้นไว้ในโลกเดิมแล้ว แต่ว่าเอ็มโพริโอ้ได้ใช้พลังสแตนด์ของเวธเธอร์ รีพอร์ทจัดการบาทหลวงพุซซี่ได้ก่อนที่จะเร่งเวลาใหม่ ทำให้เอ็มโพริโอ้ได้ไปยังมิติใหม่ที่พวกโจลีนกลับมาเกิดใหม่แต่ชื่อเปลี่ยนไป อย่างไรก็ตามแม้พวกเขาจะจำเอ็มโพริโอ้ไม่ได้ แต่เอ็มโพริโอ้ก็รู้ดีว่าเป็นพวกเขาที่กลับมาเกิดใหม่และออกเดินทางไปกับพวกเขาด้วยความตื้นตันปีติยินดีสแตนด์ สแตนด์. นับตั้งแต่โจโจ้ ล่าข้ามศตวรรษภาค 3 (Stardust Crusader) เป็นต้นมา มีการนำแนวคิดของพลังพิเศษที่เรียกว่า "สแตนด์" มาใช้ คำจำกัดความที่ง่ายที่สุดของสแตนด์ก็คือ การทำพลังจิตให้ออกมาเป็นรูปร่าง พลังสแตนด์แต่ละตัวจะมีพลังและความสามารถแตกต่างกัน และจะอยู่เคียงข้างกับเจ้าของไปตลอด ดั่งเป็นวิญญาณผู้พิทักษ์ ในภาค 6 (Stone Ocean) นี้ก็ยังคงแนวคิดเดิมไว้ คือตัวละครที่มีพลังสแตนด์ (ซึ่งถูกเรียกว่า"ผู้ใช้สแตนด์") จะต้องฝ่าฟันอุปสรรคต่างๆเพื่อกำจัดศัตรูตัวร้ายที่สุดของเรื่องให้ได้ตัวละครตัวละคร. - คูโจ โจลีน- ลูกสาวของคูโจ โจทาโร่ ตัวเอกจากภาค 3 ถูกอุบายของแฟนหนุ่มหลอกใช้จนต้องมาเข้าคุก แม้จะดูเป็นสาวซ่าส์แต่จริงๆก็อ่อนแอตามแบบฉบับของเด็กสาวทั่วไป จนกระทั่งเหตุการณ์ต่างๆผ่านเข้ามาทำให้เธอแข็งแกร่งขึ้น สแตนด์ของโจลีนมีชื่อว่า "สโตน ฟรี" เป็นกลุ่มด้ายที่มารวมกันกลายเป็นร่างกายที่แข็งแกร่ง มีพลังทำลายสูง และยังแยกออกเป็นเส้นด้ายเพื่อระยะใช้งานที่กว้างไกลขึ้นด้วย แต่พลังทำลายจะลดน้อยลงเมื่ออยู่ในรูปร่างของด้าย - เฮอร์เมส คอสเตลโล่- สาวห้าวที่เคยผ่านคุกมาแล้วสองสามครั้ง เนื่องจากฐานะทางบ้านไม่ค่อยดีจึงเห็นเงินเป็นเรื่องใหญ่ แต่ก็รักเพื่อนพ้องมาก คอยช่วยเหลือกันอยู่ทุกเวลา สแตนด์ของเฮอร์เมสมีชื่อว่า "คิส" เป็นสแตนด์ที่ดูเหมือนนางแบบแคตวอล์ค ในมือของคิสจะปล่อยสติ๊กเกอร์ชิ้นเล็กๆออกมา สติ๊กเกอร์นี้เมื่อติดไปที่ของสิ่งใดจะทำให้ของนั้นเพิ่มจำนวนเป็นสองชิ้น และเมื่อดึงสติ๊กเกอร์ออกก็จะมารวมเป็นชิ้นเดียวเหมือนเดิม แต่จะเกิดความเสียหายขึ้น - คูโจ โจทาโร่- พ่อของโจลีน อดีตเคยร่วมเดินทางผจญภัยไปกับพวกพ้องเพื่อกำจัด "ดิโอ" ศัตรูตัวฉกาจของตระกูล และได้รู้ความลับอะไรบางอย่างกลับมา โจทาโร่ปิดผนึกความลับนั้นไว้ในหัวตัวเองตลอดกาล จนกระทั่งบัดนี้มีผู้ต้องการมัน และทำให้โจทาโร่อยู่ในอันตราย สแตนด์ของโจทาโร่เป็นสแตนด์ที่ไร้เทียมทานที่สุด นั่นคือ "สตาร์ แพล็ตตินั่ม" มีพลังทำลายสูง ความเร็วไวปานแสง อีกทั้งความแม่นยำก็ราวกับเครื่องจักร และเหนืออื่นใดสตาร์แพล็ตตินั่มสามารถหยุดไว้ลาได้ถึง 5 วินาที ในช่วงเวลาที่ถูกหยุดนี้มีเพียงโจทาโร่และสแตนด์ของตัวเองเท่านั้นที่เคลื่อนไหวได้ - ฟูไฟเตอร์- เป็นแพลงตอนที่ได้รับการวิวัฒนาการจนกลายพันธุ์เป็นสิ่งมีชีวิตพันธุ์ใหม่ เดิมทีอยู่ฝ่ายศัตรู แต่เมื่อสู้กันคราวหนึ่งก็กลับใจมาอยู่ฝ่ายโจลีน และอาศัยอยู่ในร่างเดิมของนักโทษที่ตายไปแล้วคนหนึ่ง ฟูไฟเตอร์ไม่มีสแตนด์ แต่มีความสามารถในการยิงกระสุนแพลงตอนออกจากนิ้วมือ และร่างกายของฟูไฟเตอร์ก็สามารถซ่อมแซมตัวเองได้ ขอเพียงได้รับน้ำอยู่เรื่อยๆ แต่หากขาดน้ำไปก็จะทำให้อ่อนแอและตายในที่สุด ฟูไฟเตอร์มีอีกชื่อที่เรียกกันย่อๆว่า FF (เอฟเอฟ) - เอมโพริโอ้ อัลนีโย่- เจ้าหนูในชุดเบสบอล ที่แอบอาศัยอยู่ในเรือนจำมานานแล้ว เจ้าหนูมีแม่ซึ่งถูกบาทหลวงขโมยความทรงจำไปทำให้ตาย เอมโพริโอ้มักจะค้นคว้าหาความรู้จากการอ่านหนังสืออยู่เสมอ ทำให้ช่วยเหลือพวกโจลีนในการเอาตัวรอดได้บ่อยๆ สแตนด์ของเอมโพริโอ้คือ "เบิร์นนิ่ง ดาวน์ เดอะ เฮาส์" ไม่มีพลังในการโจมตีหรือทำลาย แต่สามารถนำเอา"วิญญาณสิ่งของ" ในอดีตมาใช้ได้ตามใจชอบ ห้องที่เอมโพริโอ้อาศัยอยู่ก็เป็นวิญญาณเหมิอนกัน จึงไม่มีผู้ใดพบเห็น - เวธเธอร์รีพอร์ต- ชายหนุ่มลึกลับที่อยู่กับเอมโพริโอ้ใน"ห้องวิญญาณ" ไม่ค่อยพูดจา เนื่องจากตนเองสูญเสียความทรงจำไป จำไม่ได้แม้แต่ชื่อตนเอง จึงถูกเรียกว่าเวธเธอร์รีพอร์ตตามชื่อสแตนด์ สแตนด์ของเวธเธอร์รีพอร์ตคือ "เวธเธอร์ รีพอร์ต" สามารถควบคุมลมฟ้าอากาศได้ตามใจนึก อีกทั้งยังควบคุมให้เกิดสภาพอากาศในวงแคบๆอย่าง 1 ตารางเมตรหรือกว้างขนาดบนฟ้าบริเวณหนึ่งก็ได้เช่นกัน - อนัสซี่ นาร์ซีโซ่ หรือแอนนาซุยตามชื่อของแฟชั่นแบรนด์จริง- บุคคลอีกคนหนึ่งที่อยู่กับเวธเธอร์รีพอร์ต เป็นคนลึกลับไม่พูดไม่จาอีกเช่นกัน แต่ใครจะรู้ว่าแท้จริงแล้วอนัสซี่มีความลับบางอย่างซ่อนอยู่ สแตนด์ของอนัสซี่มีชื่อว่า "ไดฟเวอร์ ดาวน์" สามารถมุดเข้าไปในวัตถุ แล้วประกอบโครงสร้างภายในใหม่ได้ตามใจชอบ - บาทหลวงเอนริโก้ พุซซี่- บาทหลวงลึกลับ ผู้เคยพบกับดิโอมาก่อน เป็นผู้ที่นับถือพระเจ้าและต้องการจะไปถึงสวรรค์ตามวิธีที่ดิโอทราบ ด้วยเหตุนี้จึงมาตามล่าตัวโจทาโร่ผู้เป็นคนสุดท้ายที่รู้วิธีไปถึงดินแดนสวรรค์ พุซซี่เป็นคนเด็ดเดี่ยวที่ทำได้ทุกอย่างตามความต้องการของตนเอง สแตนด์ของพุซซี่มีชื่อว่า "ไวท์ สเนค" มีพลังทำลายเท่ากับคนธรรมดา แต่สามารถดึงเอาความทรงจำและ"ความสามารถสแตนด์" ของคนอื่นๆมาเก็บไว้ในรูปแบบของแผ่นดิสก์ได้ ผู้ที่ถูกดึงเอาความทรงจำไปจะเหลือแต่เพียงร่างกายที่ไร้จิตวิญญาณ</doc>
