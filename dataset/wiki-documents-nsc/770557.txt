<doc id="770557" url="https://th.wikipedia.org/wiki?curid=770557" title="ฟร็องซัว โมรียัก">ฟร็องซัว โมรียัก ฟร็องซัว ชาร์ล โมรียัก (; 11 ตุลาคม ค.ศ. 1885 – 1 กันยายน ค.ศ. 1970) เป็นนักเขียน, นักวิจารณ์, กวีและนักหนังสือพิมพ์ชาวฝรั่งเศส เป็นบุตรคนเล็กในจำนวน 5 คนของครอบครัวชนชั้นกลางในบอร์โด บิดาของโมรียักเสียชีวิตตั้งแต่โมรียักอายุ 18 เดือน โมรียักเรียนจบด้านวรรณกรรมจากมหาวิทยาลัยบอร์โดและย้ายมาอยู่ที่ปารีสเพื่อเรียนต่อที่โรงเรียนแห่งชาติชาทร์ (École Nationale des Chartes) ในปี ค.ศ. 1909 โมรียักออกผลงานชิ้นแรก Les Mainsjointes ซึ่งเป็นบทกวีรวมเล่ม ต่อมาในปี ค.ศ. 1922 โมรียักออกผลงาน Le Baiser aux lepreux ซึ่งทำให้เขาเริ่มมีชื่อเสียง ในช่วงคริสต์ทศวรรษ 1930 โมรียักแสดงความเห็นต่อต้านการขึ้นสู่อำนาจของฟรันซิสโก ฟรังโกในสเปนและเขียนบทความสนับสนุนฝ่ายต่อต้านนาซีในฝรั่งเศสลงหนังสือพิมพ์ ในปี ค.ศ. 1952 โมรียักได้รับรางวัลโนเบลสาขาวรรณกรรม ระหว่าง ค.ศ. 1950–1956 โมรียักออกผลงานบันทึกความทรงจำและชีวประวัติของอดีตประธานาธิบดีชาร์ล เดอ โกล โมรียักเสียชีวิตที่กรุงปารีสในปี ค.ศ. 1970</doc>
