<doc id="40701" url="https://th.wikipedia.org/wiki?curid=40701" title="อำเภอเกาะยาว">อำเภอเกาะยาว อำเภอเกาะยาว ตั้งอยู่ในจังหวัดพังงาที่ตั้งและอาณาเขต ที่ตั้งและอาณาเขต. เกาะยาว มีพื้นที่ประมาณ 137.6 ตร.กม. ประกอบด้วย 2 เกาะใหญ่ คือ เกาะยาวน้อย และเกาะยาวใหญ่ อีกทั้งยังถูกล้อมรอบด้วยเกาะเล็กๆ อีกมากมาย มีอาณาเขตทางทะเลติดต่อกับเขตการปกครองข้างเคียงดังต่อไปนี้- ทิศเหนือ ทะเลอันดามันและอ่าวพังงา - ทิศตะวันออก ติดต่อกับอำเภอเมืองกระบี่ (จังหวัดกระบี่) และอ่าวพังงา - ทิศใต้ ติดต่อกับทะเลอันดามัน - ทิศตะวันตก ทะเลอันดามันประวัติ ประวัติ. บรรพบุรุษของชาวเกาะยาวได้อพยพมาจากจังหวัดตรังตั้งถิ่นฐานที่เกาะยาวน้อย และ สตูล จะตั้งถิ่นฐานที่เกาะยาวใหญ่ และอื่น ๆ ที่อยู่แถบนั้นในสมัยรัตนโกสินทร์ตอนต้น (พ.ศ. 2328) ขณะที่พม่าได้ยกทัพมาตีเมืองต่าง ๆ ผู้ที่หนีมาเห็นว่าเกาะยาวน้อยและเกาะยาวใหญ่มีความเหมาะสมที่จะหลบภัย จึงได้ตั้งหลักแหล่งบริเวณนี้ พ.ศ. 2446 ทางราชการยกฐานะเป็น กิ่งอำเภอเกาะยาว แยกออกมาจากอำเภอเมืองพังงา และขึ้นต่อเมืองพังงา ได้สร้างที่ว่าการกิ่งอำเภอหลังแรกเมื่อปี พ.ศ. 2463 ต่อมาได้ย้ายมาในที่ว่าการปัจจุบันในปี พ.ศ. 2508 ต่อมาข้าราชการและประชาชนต้องการให้ยกกิ่งอำเภอเกาะยาวเป็นอำเภอเกาะยาว ตลอดจนจังหวัดพังงาได้สนับสนุนให้ทางราชการยกฐานะให้ รวมได้รับการสนับสนุนจากหลายฝ่าย จนในที่สุดก็ได้รับการยกฐานะจากกิ่งอำเภอเกาะยาวเป็น อำเภอเกาะยาว ในวันที่ 1 มกราคม พ.ศ. 2531 รวมระยะเวลาการเป็นกิ่งอำเภอ 85 ปี นับว่าเป็นกิ่งอำเภอที่ยาวนานที่สุดในประเทศไทยการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอเกาะยาวแบ่งเขตการปกครองออกเป็น 3 ตำบล 18 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอเกาะยาวประกอบด้วยองค์กรปกครองส่วนท้องถิ่น 4 แห่ง ได้แก่- เทศบาลตำบลเกาะยาว ครอบคลุมพื้นที่บางส่วนของตำบลเกาะยาวน้อย - เทศบาลตำบลพรุใน ครอบคลุมพื้นที่ตำบลพรุในทั้งตำบล - เทศบาลตำบลเกาะยาวใหญ่ ครอบคลุมพื้นที่ตำบลเกาะยาวใหญ่ทั้งตำบล - องค์การบริหารส่วนตำบลเกาะยาวน้อย ครอบคลุมพื้นที่ตำบลเกาะยาวน้อย (เฉพาะนอกเขตเทศบาลตำบลเกาะยาว)ประชากรประชากร. - เชื้อชาติ ส่วนใหญ่เป็นชาวไทย - อาชีพ ส่วนใหญ่เป็นชาวประมงและเกษตรกรรม - ศาสนา ส่วนใหญ่เป็นชาวไทยมุสลิมร้อยละ 99.9 ชาวไทยพุทธและอื่น ๆ ร้อยละ 0.1การเดินทางไปเกาะยาวน้อยการเดินทางไปเกาะยาวน้อย. - จากจังหวัดพังงา เที่ยวไป จากท่าเรือท่าด่านศุลกากร - เกาะยาวน้อย (ท่าเรือมาเนาะ หรือ ท่าเรือสุขาภิบาล ขึ้นอยู่กับน้ำขึ้นน้ำลงด้วย) มีเรือออกวันละ 1 เที่ยว เวลาเที่ยงตรง- จากจังหวัดภูเก็ต เที่ยวไป จากท่าเรือบางโรง มีเรือโดยสารขนาดใหญ่และเรือโดยสารแบบติดเครื่องยนต์เร็ว ( Speed Boat )ออกวันละ 9 เที่ยว- จากจังหวัดกระบี่ ลงเรือที่ท่าเรือท่าเลนการเดินทางไปเกาะยาวใหญ่การเดินทางไปเกาะยาวใหญ่. - จังหวัดภูเก็ต เที่ยวไป1. 08.30 น. ท่าเรือเจียรวานิช (เรือเร็ว) 2. 11.00 น. ท่าเรือเจียรวานิช (วันศุกร์เรือออก 10.30 น.) 3. 14.00 น. ท่าเรือเจียรวานิช (เรือข้ามฟากเอารถยนต์ลงเรือได้) 4. 17.00 น. ท่าเรือเจียรวานิช (เรือเร็ว)- จังหวัดพังงา เที่ยวกลับ1. 07.20 น. ท่าเรือโละจาก (เรือเร็ว) 2. 08.00 น. ท่าเรือโละจาก (เรือข้ามฟาก) 3. 14.00 น. ท่าเรือโละจาก (เรือข้ามฟาก) 4. 15.00 น. ท่าเรือโละจาก (เรือยนต์โดยสารไม้)- เที่ยวเรือเพิ่มใหม่ จากเกาะยาวใหญ่ออกจากท่าเรือแหลมใหญ่ เทียบท่าท่าเรือแหลมหิน จังหวัดภูเก็ต</doc>
