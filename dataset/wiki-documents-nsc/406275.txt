<doc id="406275" url="https://th.wikipedia.org/wiki?curid=406275" title="จิฮายะ กลอนรักพิชิตใจเธอ">จิฮายะ กลอนรักพิชิตใจเธอ จิฮายะ (ในฉบับมังงะ) หรือ จิฮายะ กลอนรักพิชิตใจเธอ (ในฉบับอะนิเมะ) () เป็นการ์ตูนญี่ปุ่น แต่งโดย ยูคิ สุเอะซึกุ ลงตีพิมพ์ในนิตยสาร Be Love ของ สำนักพิมพ์โคดันชะ ในปี 2550 จนปัจจุบัน และเก็บรวมเล่มเป็นหนังสือการ์ตูน เล่ม 1 จัดจำหน่ายครั้งแรกเมื่อ 13 พฤษภาคม พ.ศ. 2551 และในวันที่ 5 ตุลาคม พ.ศ. 2554 ถูกสร้างเป็น อะนิเมะ ในประเทศไทย เรื่องนี้ได้ลิขสิทธิ์จัดพิมพ์โดยบงกช พับลิชชิ่ง โดยใช้ชี่อว่า จิฮายะ เล่ม 1 ถูกจัดจำหน่ายในวันที่ 17 มกราคม 2555 ส่วนฉบับอะนิเมะ ปี 1 ได้ลิขสิทธิ์โดยโรส มีเดีย โดยใช้ชี่อว่า จิฮายะ กลอนรักพิชิตใจเธอเนื้อเรื่อง เนื้อเรื่อง. อายาเสะ จิฮายะ ผู้ที่ใฝ่ฝันและผลักดันความฝันของพี่สาวตัวเองให้ได้เป็นนางแบบดัง เมื่อสมัย ป.6 มีนักเรียนใหม่ย้ายเข้ามา นามว่า วาตายะ อาราตะ มักชอบถูกเพื่อนกลั่นแกล้ง จิฮายะเลยช่วยเอาไว้ จนกระทั่งวันหนึ่ง จิฮายะได้ไปที่บ้านของอาราตะ และนั่นทำให้จิฮายะเห็นว่าอาราตะเล่นกีฬาไพ่คารุตะ (การละเล่นชนิดหนึ่งของประเทศญี่ปุ่น) ได้ดีมากจนจิฮายะรู้สึกหลงใหลในความสามารถของอาราตะ และหลงใหลในการเล่นคารุตะในทันที และเมื่อ มาชิมะ ไทจิ เพื่อนจิฮายะที่แอบชอบจิฮายะรู้สึกไม่พอใจที่จิฮายะทำตัวสนิทสนมกับ อาราตะ ทำให้ไทจิท้าแข่งคารุตะกับอาราตะ หากเมื่ออาราตะแพ้ไทจิ เพื่อนทุกคนจะเลิกคบจิฮายะและอาราตะ และนั่นคือจุดเริ่มต้นที่ทำให้ทั้งสามคน จิฮายะ อาราตะ และไทจิ ได้เข้าร่วมการแข่งขัน คารุตะ ในระดับประถมศึกษา โดยใช้ชื่อว่า "ทีมจิฮายะฟุรุ" และเมื่อจบพิธีการศึกษาในระดับชั้นประถมศึกษา อาราตะมีความจำเป็นต้องย้ายบ้านเพื่อที่จะไปดูแลคุณปู่ที่ป่วย และตัวไทจิก็สอบเข้าโรงเรียนมัธยมตอนต้นได้ที่ในเมือง ทำให้ต้องแยกจากกัน ทั้งสามคนก็เลยสัญญาว่าจะมาเล่นคารุตะด้วยกันอีกครั้ง ทุกสิ่งทุกอย่างกำลังจะเริ่มขึ้นอีกครั้งเมื่อพวกเขาเหล่านั่นได้กลายเป็นนักเรียนมัธยมปลายตัวละครตัวละครหลักตัวละคร. ตัวละครหลัก. - อายาเสะ จิฮายะ (綾瀬 千早): นิสัยคล้ายเด็กผู้ชาย ทั้งๆที่ภายนอกดูสมหญิง สวยและน่ารัก ไม่ชอบเห็นใครถูกรังแก มีพี่สาวเป็นนางแบบชื่อดังของญี่ปุ่น ปัจจุบันสนใจในการเล่นคารุตะเป็นอย่างมาก เป็นคนที่ อาราตะ ยอมรับว่ามีพรสวรรค์ในการเล่นคารุตะ เพราะว่าเธอมีพรสวรรค์ในด้านการได้ยิน ทำให้เธอสามารถได้ยินเสียงของผู้อ่านคารุตะได้เร็วกว่าผู้เล่นคนอื่น- มาชิมะ ไทจิ (真島 太一) : เป็นคนที่มีความมั่นใจในตัวเองสูง สมัยเด็กๆชอบรังแกคนอื่น แต่นิสัยเปลี่ยนไปเพราะจิฮายะ แอบชอบจิฮายะมาตั้งแต่สมัยเด็ก และมักจะโดนครอบครัวกดดันมาโดยตลอด- วาตายะ อาราตะ (綿谷 新) : ผู้ที่มีความสามารถและชอบการเล่นคารุตะมาตั้งแต่เด็ก เพราะปู่ของอาราตะเป็นคนในตำนานของการเล่นคารุตะ มีนิสัยเงียบขรึม ไม่พูดไม่จา ไม่ค่อยร่าเริง เป็นคนที่ทำให้จิฮายะสนใจในคารุตะ- วาคามิยะ ชิโนบุ (若宮忍。) : เป็นคนที่เล่นคารุตะเก่งมาก เธอมีปฏิกิริยาด้านการฟังได้ดีมาก และเธอมีความสัมพันธ์กับคารุตะมากกว่าผู้เล่นคนอื่น ทำให้เธอเล่นคารุตะโดยไม่มีเสียงได้ จนทำให้เธอได้รับตำแหน่งเป็น ควีนของคารุตะคนปัจจุบันรายชื่อตอนเพลงประกอบเพลงประกอบ. - เพลงเปิด "YOUTHFUL" (一斉の声) - เพลงปิด "Soshiteima" (そしていま)รางวัลรางวัล. - Manga Taisho Award ครั้งที่ 2 - Kodansha Manga Award for best Shoujo ครั้งที่ 35</doc>
