<doc id="953904" url="https://th.wikipedia.org/wiki?curid=953904" title="ปราปต์">ปราปต์ ปราปต์ หรือชื่อจริง ชัยรัตน์ พิพิธพัฒนาปราปต์ เกิดวันที่ 11 มกราคม 2529 มีผลงานด้านการเขียนนวนิยายที่ อาทิ กาหลมหรทึก ซึ่งได้รับรางวัลยอดเยี่ยมนายอินทร์อะวอร์ด ประจำปี พ.ศ. 2557 ยังได้นำมาสร้างเป็นละครโทรทัศน์ทางช่องวัน ยังมีผลงานประพันธ์เรื่อง นิราศมหรรณพเข้ารอบชอร์ตลิสต์การประกวดรางวัลซีไรต์ มีเนื้อหาเกี่ยวกับความแตกต่างของมนุษย์ผ่านตัวละครที่ติดเอชไอวี เด็กหูหนวกแต่กำเนิดและโฮโมเซ็กซ์ชวลประวัติ ประวัติ. ชัยรัตน์ พิพิธพัฒนาปราปต์ จบการศึกษาระดับประถมศึกษาที่ โรงเรียนเปี่ยมสุวรรณวิทยา ระดับมัธยมศึกษาตอนต้นที่ โรงเรียนมัธยมสาธิตสถาบันราชภัฏบ้านสมเด็จเจ้าพระยา ระดับมัธยมศึกษาตอนปลายที่ โรงเรียนทวีธาภิเศก ระดับอุดมศึกษาที่ คณะพาณิชยศาสตร์และการบัญชี สาขา บริหารอุตสาหการและการปฏิบัติการ มหาวิทยาลัยธรรมศาสตร์ (เกียรตินิยมอันดับ 2)ผลงาน ผลงาน. ผลงานในช่วงต้นของปราปต์นั้นเผยแพร่ลงในเว็บไซต์ต่างๆ อาทิ Dek-d.com ถนนนักเขียนในพันทิป ได้รับการตีพิมพ์รวมเล่มทั้งหมด 4 เรื่อง (รักต้องปล้ำ - สาวป่วนก๊วนเฟรชชี่) หลังจากนั้น เนื่องจากตลาดหนังสือนวนิยายไทยจากงานเขียนออนไลน์เริ่มหดตัวลง และเน้นไปทางงานแนวแฟนตาซีและบทประพันธ์อีโรติก ปราปต์จึงไม่ได้รับการตีพิมพ์อีกเลย และใช้เวลานั้นพัฒนางานเขียนไปในแนวทางต่างๆ โดยยังคงเผยแพร่ลงในเว็บไซต์ต่างๆ อย่างต่อเนื่อง กระทั่งเกือบสิบปีต่อมา เนื่องจากอยากมีผลงานรวมพิมพ์เป็นเล่มอีกครั้ง จึงตัดสินใจลองส่งผลงานเข้าประกวดรางวัลนายอินทร์อะวอร์ดปี 2557 เป็นครั้งแรก หลังจากได้รับรางวัลชนะเลิศและพ่วงท้ายรางวัลอื่น ๆ มาจนได้เข้ารอบชอร์ตลิสต์รางวัลซีไรต์ในปี 2558ผลงานนวนิยายผลงานนวนิยาย. - รักต้องปล้ำ (กุมภาพันธ์ 2548; สำนักพิมพ์ Book Cafe) - สาวป่วนก๊วนรด. (สิงหาคม 2548; สำนักพิมพ์ Book Cafe) - หัวใจใส่วิปครีม (มีนาคม 2549; สำนักพิมพ์ Book Cafe) - สาวป่วนก๊วนเฟรชชี่ เล่ม 1-2 (มีนาคม 2550; สำนักพิมพ์ Life on Campus) - กาหลมหรทึก (กันยายน 2557; แพรวสำนักพิมพ์) - นิราศมหรรณพ (มีนาคม 2558; แพรวสำนักพิมพ์) - ห่มแดน (ตุลาคม 2559; สำนักพิมพ์กรู๊ฟพับลิชชิ่ง) - My Precious Bad Luck ดวงแบบนี้ไม่มีจู๋ (กันยายน 2560; พิมพ์คำสำนักพิมพ์) - ร้านโชว์เฮี้ยน (ตุลาคม 2560; สำนักพิมพ์โซฟา) - รักในรอยลวง (มีนาคม 2561; สำนักพิมพ์คำต่อคำ) - วงกตนรกานต์ (มีนาคม 2561; สำนักพิมพ์โซฟา) - เปรต (มีนาคม 2561; สำนักพิมพ์โซฟา)ผลงานเรื่องสั้นผลงานเรื่องสั้น. - สมุดลับของระเรียม (ตุลาคม 2559; รวมเรื่องสั้น กลับชาติมาตาย; สำนักพิมพ์โซฟา) - ความตายในวงเล็บ (มีนาคม 2560; รวมเรื่องสั้น ตีสามสามสิบ; สำนักพิมพ์โซฟา)ผลงานในสื่ออื่นๆผลงานในสื่ออื่นๆ. - กาหลมหรทึก (ละครทางช่อง one 26 กุมภาพันธ์ 2561 – 22 พฤษภาคม พ.ศ. 2561 - บทความรีวิวภาพยนตร์ในนามปากกา 'เชิงเทียน' ทาง Horrorism.co - My Precious Bad Luck ดวงแบบนี้ไม่มีจู๋ (ละครทางช่อง 3 กำลังดำเนินการสร้าง)รางวัลทางวรรณกรรมรางวัลทางวรรณกรรม. - นวนิยาย กาหลมหรทึก ได้รับรางวัลนายอินทร์อะวอร์ดปี 2557, รางวัลชมเชยการประกวดหนังสือดีเด่นของสำนักงานคณะกรรมการการศึกษาขั้นพื้นฐาน ปี 2558, รองชนะเลิศอันดับ 2 รางวัลเซเว่นบุ๊คอะวอร์ด ปี 2558 รวมถึงเข้ารอบชอร์ตลิสต์การประกวดรางวัลซีไรต์ ปี 2558 - นวนิยาย นิราศมหรรณพ เข้ารอบลองลิสต์การประกวดรางวัลซีไรต์ ปี 2558 - นวนิยาย ห่มแดน เข้ารอบ 10 เรื่องสุดท้ายการประกวด ‘เที่ยว เขียน ไทย’ ของนิตยสารสกุลไทยและททท. - นวนิยาย My Precious Bad Luck ดวงแบบนี้ไม่มีจู๋  ชนะรางวัลพลอตเด่นเป็นละครของช่อง 3 และสถาพรบุ๊คส์ - เรื่องสั้น สมุดลับของระเรียม ชนะเลิศการประกวดโครงการ Short & Shock Story</doc>
