<doc id="278280" url="https://th.wikipedia.org/wiki?curid=278280" title="พุทราอินเดีย">พุทราอินเดีย พุทราอินเดีย (ชื่อวิทยาศาสตร์ : Ziziphus mauritiana Lam.) หรือ เบอร์ () เป็นไม้ยืนต้นในวงศ์ Rhamnaceae มีถิ่นกำเนิดในแถบประเทศอินเดียลักษณะทั่วไป ลักษณะทั่วไป. พุทราอินเดียเป็นไม้ยืนต้นขนาดกลาง ใบรูปทรงไข่แกมกลมขนาดประมาณ 1 นิ้ว บริเวณลำต้นและกิ่งจะมีหนามแหลม ดอกจะออกเป็นช่อเล็ก ๆ สีเหลือง มีกลิ่นเหม็น ผลมีเปลือกสีเขียว รูปทรงมีทั้งที่เป็นแบบทรงกลมถึงรูปรี ปลายผลรูปร่างกลมถึงแหลม มีหลายขนาด ผลแก่จะมีสีเหลือง แก่จัดจะเปลี่ยนเป็นสีน้ำตาล รสชาติมีทั้งแบบที่หวานสนิท เปรี้ยวอมหวานหรือฝาด มีเมล็ดเดียวอยู่กลางลูกการขยายพันธุ์ การขยายพันธุ์. โดยทั่วไป ต้นพุทรามักจะเกิดขึ้นเองในที่ราบสภาพดินทั่วไปในป่า ซึ่งการขยายพันธุ์ สามารถทำได้ทั้งเพาะเมล็ด และตอนกิ่งการใช้ประโยชน์การใช้ประโยชน์. 1. เปลือกลำต้น ใช้ต้มกินแก้อาการจุกเสียด แก้ท้องเสีย ท้องร่วง แก้อาเจียน 2. ใบ นำมาตำสด ๆ ใช้สุมศีรษะ แก้อาการเป็นหวัดคัดจมูก 3. ผลสุก เป็นผลไม้ทานสดหรือแปรรูปโดยการกวนหรือดอง มีสรรพคุณทางยาคือ ช่วยขับเสมหะ แก้ไอ และคุณสมบัติเป็นยาระบาย 4. ผลดิบ มีรสฝาด ใช้รักษาอาการไข้</doc>
