<doc id="205559" url="https://th.wikipedia.org/wiki?curid=205559" title="โทรคอยด์">โทรคอยด์ โทรคอยด์ () คือเส้นโค้งชนิดหนึ่ง สร้างขึ้นจากจุดจุดหนึ่งบนรูปวงกลม ซึ่งอาจอยู่บนเส้นรอบวง ข้างในวง หรือข้างนอกวงก็ได้ แล้วกลิ้งรูปวงกลมพร้อมกับจุดนั้นไปตามเส้นตรง จากรอยเคลื่อนที่ของจุดนั้นจะทำให้ได้เส้นโค้งในลักษณะเป็นลอน หรือขดเป็นสปริง โทรคอยด์จัดว่าเป็นรูเลตต์ชนิดหนึ่งสมการ สมการ. โทรคอยด์ซึ่งสร้างขึ้นโดยรูปวงกลมรัศมี a หน่วย ที่กลิ้งบนแกน x และจุดอ้างอิงอยู่ห่างจากจุดศูนย์กลางของรูปวงกลมเท่ากับ b หน่วย มีสมการอิงตัวแปรเสริมดังนี้ เมื่อ t เป็นจำนวนจริง คือมุมในหน่วยเรเดียนที่รูปวงกลมกลิ้งไป (บางครั้งอาจใช้ θ แทน t)- หากจุดอยู่ในวงกลม (b < a) จะได้เส้นโค้งเป็นลอนและมีร่องตื้น แต่ไม่ตัดหรือสัมผัสกับเส้นตรง (curtate) (เส้นสีชมพูและเหลือง) - หากจุดอยู่บนเส้นรอบวง (b = a) จะได้เส้นโค้งเป็นลอนและมีร่องแหลม และสัมผัสกับเส้นตรง (common) เรียกอีกชื่อหนึ่งว่า ไซคลอยด์ (cycloid) (เส้นสีเขียว) - หากจุดอยู่นอกวงกลม (b > a) จะได้เส้นโค้งคล้ายขดสปริง ซึ่งตัดกับเส้นตรงที่กลางปม (prolate) (เส้นสีแดงและน้ำเงิน)</doc>
