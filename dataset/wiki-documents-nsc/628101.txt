<doc id="628101" url="https://th.wikipedia.org/wiki?curid=628101" title="วิลัยพร บุตรด้วง">วิลัยพร บุตรด้วง วิลัยพร บุตรด้วง เป็นนักกีฬาฟุตบอลหญิงทีมชาติไทย ซึ่งได้รับการยกย่องจากวงการฟุตบอลในประเทศไทยให้เป็นชาบี อาลอนโซ แห่งวงการฟุตบอลหญิงไทย ครั้งหนึ่ง เธอได้รับการทาบทามให้เข้าร่วมทีมสโมสรฟุตบอลสเปรันซาโอซะกะ-ทะกะสึกิ ที่ประเทศญี่ปุ่น (ร่วมกับพิสมัย สอนไสย์ และกาญจนา สังข์เงิน) อย่างไรก็ตาม เธอได้ตัดสินใจปฏิเสธไป เนื่องด้วยต้องการดูแลพ่อแม่ และน้องสาวที่กำลังเตรียมเข้าศึกษาต่อในระดับอุดมศึกษาประวัติ ประวัติ. เดือนมิถุนายน พ.ศ. 2554 วิลัยพร บุตรด้วง เป็นหนึ่งในผู้มีส่วนช่วยให้ฟุตบอลหญิงทีมชาติไทยเป็นฝ่ายชนะฟุตบอลหญิงทีมชาติจอร์แดน ในการแข่งขันกีฬาฟุตบอลในโอลิมปิกฤดูร้อน 2012 รอบคัดเลือก โซนเอเชีย จากนั้นในเดือนกันยายน พ.ศ. 2555 วิลัยพรได้เป็นหนึ่งในผู้ทำประตูชัยให้แก่ทีมชาติไทย เมื่อครั้งที่พบกับฟุตบอลหญิงทีมชาติมาเลเซีย ในการแข่งฟุตบอลหญิงชิงแชมป์อาเซียน 2012 ที่จัดขึ้น ณ ประเทศเวียดนาม ในปี พ.ศ. 2557 วิลัยพรเป็นหนึ่งในผู้ได้รับการเรียกตัว ให้เข้าร่วมทำหน้าที่ให้แก่ทีมชาติไทย ในการแข่งขันฟุตบอลในเอเชียนเกมส์ 2014 ที่จัดขึ้น ณ อินช็อน ประเทศเกาหลีใต้เกียรติประวัติฟุตบอลเกียรติประวัติ. ฟุตบอล. - ทีมชาติไทย - เหรียญทอง ฟุตบอลในซีเกมส์ 2007 ที่จังหวัดนครราชสีมา ประเทศไทย - แชมป์ ฟุตบอลหญิงชิงแชมป์อาเซียน 2011 ที่กรุงเวียงจันทน์ ประเทศลาว - เหรียญทอง ฟุตบอลในซีเกมส์ 2013 ที่เมืองมัณฑะเลย์ ประเทศเมียนมาร์- สโมสรฟุตบอลอาร์แบค - แชมป์ ไทยวีเมน พรีเมียร์ลีก (2 สมัย) : ค.ศ. 2007, 2008ฟุตซอลฟุตซอล. - ทีมกรุงเทพมหานคร - เหรียญเงิน กีฬาฟุตซอลในกีฬาแห่งชาติครั้งที่ 41 ที่จังหวัดเชียงใหม่รางวัลที่ได้รับรางวัลที่ได้รับ. - รางวัลนักฟุตบอลหญิงยอดเยี่ยมแห่งปี 2012 ฟุตบอลสยามโกลเดนบอล ครั้งที่ 3</doc>
