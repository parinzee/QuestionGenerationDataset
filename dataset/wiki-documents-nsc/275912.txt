<doc id="275912" url="https://th.wikipedia.org/wiki?curid=275912" title="ฮูวอนส์ทูบีอะมิลเลียนแนร์?">ฮูวอนส์ทูบีอะมิลเลียนแนร์? ฮูวอนส์ทูบีอะมิลเลียนแนร์? () เป็นรายการประเภทควิซโชว์ทางโทรทัศน์ ที่มีเงินรางวัลมหาศาลเป็นรางวัล ในการตอบคำถามให้ถูกหมดทุกข้อ ในจำนวนคำถาม 12 หรือ 15 ข้อ โดยมีตัวเลือกให้เลือก และความยากของคำถามค่อย ๆ เพิ่มขึ้นตามข้อหลัง ๆ รูปแบบและลิขสิทธิ์รายการเป็นของโซนีพิกเจอร์สเทเลวิชันอินเตอร์เนชันแนล สำหรับจำนวนเงินรางวัลสูงสุด (ฉบับดั้งเดิมในสหราชอาณาจักร) สูง 1 ล้านปอนด์ ส่วนในประเทศอื่นมักมีเงินรางวัลสูงสุดเป็นหน่วยล้านเช่นกัน จำนวนเงินในต่างประเทศต่าง ๆ อาจแตกต่างกันไปตามค่าเงินของประเทศนั้น รายการกำเนิดขึ้นในสหราชอาณาจักร มีพิธีกรคือ คริส แทร์แรนต์ รูปแบบรายการคิดขึ้นโดยเดวิด บริกส์ ร่วมกับสตีฟ ไนต์และไมค์ ไวต์ฮิลล์ ที่คิดการออกแบบเกมในรายการทางวิทยุช่องแคปิตอลเอฟเอ็มในช่วงเช้า ชื่อของรายการเดิมใช้ชื่อ Cash Mountain และเมื่อออกอากาศครั้งแรกในสหราชอาณาจักรเมื่อวันที่ 4 กันยายน ค.ศ. 1998 ก็ถือเป็นรูปแบบรายการเกมโชว์ที่สร้างความประหลาดใจ มีผู้เข้าแข่งขันเพียง 1 คน ที่เน้นภาวะเรื่องการตัดสินใจในแต่ละคำถามมากกว่าความเร็วในการตอบ โดยส่วนมากแล้วแต่ละเวอร์ชันจะไม่กำหนดเวลาในการตอบคำถามตัวช่วยตัวช่วย. - Phone a Friend ให้โทรศัพท์หาใครก็ได้ที่ตนเองรู้จักและอ่านคำถามให้ฟัง โดยจะมีเวลาในการสนทนาทั้งหมดแค่ 30 วินาที - Ask The Audience ให้ผู้ชมโหวตว่าข้อใดควรตอบเป็นโพลออกมาเป็นเปอร์เซนต์ - Jump the Question ข้ามคำถามนั้นไปเลยแต่จะไม่ได้เงินรางวัลในข้อนั้น ซึ่งสามารถใช้ได้ในทุกๆ ข้อแต่ไม่สามารถใช้ในข้อสุดท้ายได้ - 50:50 รายการจะตัดคำตอบที่ผิดให้ 2 ตัวจึงเหลือ 1 ถูกและ 1 ผิด - Switch the Question เป็นการเปลี่ยนคำถามในระดับเงินรางวัลที่เท่าเดิม - Double Dip ให้สิทธิ์ในการตอบ 2 ครั้งในคำถามข้อนั้นๆ - Ask the Expert ให้ปรึกษาผู้ที่รอบรู้ผ่านระบบสไกป์ - Three Wise Men ผู้รอบรู้ 3 คน จะช่วยกันบอกคำตอบให้ผู้แข่งขัน โดยมีเวลาเพียง 30 วินาที - Crystal Ball สามารถดูเงินรางวัลที่อยู่ในคำถามก็ได้- โดยปกติแล้วจะมีตัวช่วยให้แค่ 3 ถึง 4 ตัวเท่านั้นซึ่งตลอดระยะเวลาที่ออกอากาศได้มีการสลับสับเปลี่ยนตัวช่วยกันไปเรื่อยๆ แต่อย่างไรก็ตามก็จะอยู่ใน 8 ตัวนี้</doc>
