<doc id="820658" url="https://th.wikipedia.org/wiki?curid=820658" title="รถไฟฟ้าในเทศบาลนครเชียงใหม่และพื้นที่ต่อเนื่อง">รถไฟฟ้าในเทศบาลนครเชียงใหม่และพื้นที่ต่อเนื่อง รถไฟฟ้าในเขตเทศบาลนครเชียงใหม่และพื้นที่ต่อเนื่อง หมายถึง โครงข่ายระบบขนส่งมวลชนสาธารณะ ที่ใช้ยานพาหนะที่แล่นบนรางโดยใช้พลังงานไฟฟ้า (electric railways) เป็นส่วนหนึ่งของระบบขนส่งหลัก มีพื้นที่รับผิดชอบให้บริการในเขตเทศบาลนครเชียงใหม่ รวมถึงพื้นที่ที่มีความเกี่ยวเนื่องโดยรอบ แต่ยังไม่มีการเปิดให้บริการจริง โดยยังอยู่ในขั้นตอนของการศึกษาและออกแบบโครงการ อนึ่ง คำว่า "รถไฟฟ้า" ในที่นี้ เป็นคำที่ใช้กันโดยทั่วไปอย่างไม่เป็นทางการ หมายถึงโครงข่ายระบบขนส่งทั้งโครงข่าย มิได้หมายความความถึงเฉพาะตัวยานพาหนะ โดยจะหมายถึงโครงข่ายระบบขนส่งที่ใช้ยานพาหนะที่แล่นบนรางโดยใช้พลังงานไฟฟ้าเป็นส่วนหนึ่งของโครงข่าย แต่มักจะไม่หมายรวมถึงรถราง (tram) และรถไฟฟ้ารางเดี่ยว (monorail)ประวัติ ประวัติ. แนวคิดเรื่องการมีรถไฟฟ้าในเทศบาลนครเชียงใหม่และพื้นที่ต่อเนื่องนั้น เป็นสิ่งที่พูดถึงอย่างจริงจังในการศึกษาเพื่อจัดทำระบบขนส่งมวลชนสาธารณะสำหรับเมืองเชียงใหม่  ซึ่งที่ผ่านมาได้ดำเนินการแล้ว 4 ครั้ง  ได้แก่1. ปี พ.ศ. 2537  ดำเนินการโดยการทางพิเศษ  มีการนำเสนอถึงการนำรถไฟฟ้าใต้ดินมาใช้  และได้ดำเนินการถึงขั้นมีการออกแบบในรายละเอียด แต่ในช่วงเวลาดังกล่าวได้เกิดการปรับเปลี่ยนหน้าที่ความรับผิดชอบของการทางพิเศษขึ้น  โดยมีการจัดตั้งองค์การรถไฟฟ้ามหานคร  หรือ รฟม. ขึ้นมารับผิดชอบงานด้านรถไฟฟ้าโดยเฉพาะ ซึ่งในเวลานั้นทาง รฟม. ได้มุ่งให้ความสำคัญในการจัดสร้างระบบรถไฟฟ้าในกรุงเทพมหานครเป็นหลัก จึงทำให้ไม่ได้สานต่อโครงการนี้ 2. ปี พ.ศ. 2548  ดำเนินการโดยสำนักงานนโยบายและแผนการขนส่งและจราจร  หรือ สนข. มีการดำเนินการถึงขั้นออกแบบในรายละเอียดของระบบรถไฟฟ้าสำหรับเมืองเชียงใหม่  แต่หลังจากทำการศึกษาเสร็จสิ้นก็เกิดการรัฐประหาร  มีการเปลี่ยนแปลงนโยบายของรัฐบาลในหลายๆ ด้าน  ทำให้โครงการนี้ไม่ได้รับการผลักดันต่อ 3. ปี พ.ศ. 2557  ดำเนินการโดยสำนักงานพัฒนาพิงคนคร (องค์การมหาชน)  มีการยกระบบรถไฟฟ้าขึ้นเป็นหนึ่งในตัวเลือก  แต่การดำเนินการยังไม่ได้คืบหน้ามากนัก  และยุติลงหลังจากกระทรวงคมนาคมได้มอบหมายให้ สนข. ศึกษาเพื่อจัดทำระบบขนส่งมวลชนสาธารณะสำหรับเมืองเชียงใหม่ในปี พ.ศ. 2559 4. ปี พ.ศ. 2559  ดำเนินการโดย สนข.  ซึ่งจนถึงเดือนกันยายน พ.ศ. 2559  ในต้นแบบโครงข่ายระบบขนส่งสาธารณะสำหรับเมืองเชียงใหม่ 5 แบบสุดท้าย  ล้วนกำหนดให้ใช้ระบบรถไฟฟ้าเป็นระบบขนส่งสาธารณะหลักของเมือง โดยมีต้นแบบจำนวน 3 แบบที่กำหนดให้ระบบรถไฟฟ้าใต้ดินเป็นระบบขนส่งสาธารณะหลักของเมือง มีต้นแบบ 1 แบบที่กำหนดให้ระบบรถไฟฟ้าบนดินเป็นระบบขนส่งสาธารณะหลักของเมือง และมีต้นแบบ 1 แบบที่กำหนดให้ทั้งระบบรถไฟฟ้าบนดินและระบบรถไฟฟ้าใต้ดินเป็นระบบขนส่งสาธารณะหลักของเมืองเส้นทางรถไฟฟ้าตามโครงการที่มีการเสนอไว้โครงการที่ถูกนำเสนอก่อนปี พ.ศ. 2559เส้นทางรถไฟฟ้าตามโครงการที่มีการเสนอไว้. โครงการที่ถูกนำเสนอก่อนปี พ.ศ. 2559. - รูปแบบที่นำเสนอโดยองค์การบริหารส่วนจังหวัดเชียงใหม่ เมื่อปี พ.ศ. 2556 - ประกอบด้วยเส้นทางรถไฟฟ้ารางเดี่ยว 4 เส้นทาง ได้แก่1. A1 สายสีทอง (เหลือง) : สนามกีฬาสมโภชเชียงใหม่ 700 ปี - เชียงใหม่ไนท์ซาฟารี 2. A2 สายสีทับทิม (แดง) : สนามกีฬาสมโภชเชียงใหม่ 700 ปี - ตลาดสามแยก 3. A3 สายสีไพลิน (น้ำเงิน) : สวนสัตว์เชียงใหม่ - บวกครก 4. A4 สายสีมรกต (เขียว) : ท่าแพ - เจริญประเทศ - ช้างคลานแผนแม่บทฯ ปี พ.ศ. 2559 แผนแม่บทฯ ปี พ.ศ. 2559. รูปแบบจากโครงการศึกษาและจัดทำแผนแม่บทการพัฒนาระบบขนส่งสาธารณะจังหวัดเชียงใหม่ ปี พ.ศ. 2559 มีรายละเอียดเส้นทางดังนี้รถไฟฟ้าใต้ดิน รถไฟฟ้าใต้ดิน. ในต้นแบบโครงข่ายระบบขนส่งสาธารณะสำหรับเมืองเชียงใหม่ 5 แบบสุดท้าย  มีต้นแบบจำนวน 4 แบบที่กำหนดให้ระบบรถไฟฟ้าใต้ดินเป็นระบบขนส่งสาธารณะหลักของเมือง ซึ่งมีรายละเอียดดังนี้- รูปแบบที่ 2 และ 3 เป็นรูปแบบที่ได้รับคะแนนจากการศึกษาฯ เป็นอันดับที่ 1 และ 2 ตามลำดับ ทั้งสองรูปแบบประกอบด้วยเส้นทางรถไฟฟ้าใต้ดิน 3 เส้นทาง ได้แก่1. สายสีแดง : โรงพยาบาลนครพิงค์ - สี่แยกทางลอดแม่เหียะสมานสามัคคี 2. สายสีน้ำเงิน : หน้ามหาวิทยาลัยเชียงใหม่ - สี่แยกทางลอดศรีบัวเงินพัฒนา 3. สายสีเขียว : สี่แยกทางลอดรวมโชคมีชัย - สี่แยกสนามบิน โดยทั้งสองรูปแบบมีจุดแตกต่างกันเล็กน้อยที่เส้นทางสายสีน้ำเงิน โดยในรูปแบบที่ 2 จะตัดผ่านกลางพื้นที่ภายในเขตกำแพงเมืองเก่า แต่ในรูปแบบที่ 3 จะเลี่ยงให้เส้นทางเลาะไปตามแนวคูเมืองทางทิศเหนือ ผ่านบริเวณประตูช้างเผือก- รูปแบบที่ 5 เป็นรูปแบบที่ได้รับคะแนนจากการศึกษาฯ เป็นอันดับที่ 4 ประกอบด้วยเส้นทางรถไฟฟ้าบนดิน 4 เส้นทาง และเส้นทางรถไฟฟ้าใต้ดิน 1 เส้นทาง โดยในส่วนของเส้นทางรถไฟฟ้าใต้ดินนั้น จะเริ่มต้นจากบริเวณหน้ามหาวิทยาลัยเชียงใหม่ ผ่านพื้นที่ภายในเขตกำแพงเมืองเก่า ถนนท่าแพ สถานีขนส่งผู้โดยสารฯ (อาเขต) และสิ้นสุดบริเวณสี่แยกทางลอดรวมโชคมีชัย- รูปแบบที่ 1 เป็นรูปแบบที่ได้รับคะแนนจากการศึกษาฯ เป็นอันดับที่ 5 ประกอบด้วยเส้นทางรถไฟฟ้าใต้ดิน 3 เส้นทาง ได้แก่1. สายสีแดง : โรงพยาบาลนครพิงค์ - สี่แยกทางลอดแม่เหียะสมานสามัคคี 2. สายสีน้ำเงิน : หน้ามหาวิทยาลัยเชียงใหม่ - สี่แยกทางลอดศรีบัวเงินพัฒนา 3. สายสีเขียว : ถนนเชียงใหม่-ดอยสะเก็ด - สี่แยกทางลอดเวียงกุมกามโบราณสถานรถไฟฟ้าบนดิน รถไฟฟ้าบนดิน. ในต้นแบบโครงข่ายระบบขนส่งสาธารณะสำหรับเมืองเชียงใหม่ 5 แบบสุดท้าย  มีต้นแบบจำนวน 2 แบบที่กำหนดให้ระบบรถไฟฟ้าบนดินเป็นระบบขนส่งสาธารณะหลักของเมือง ซึ่งมีรายละเอียดดังนี้- รูปแบบที่ 4 เป็นรูปแบบที่ได้รับคะแนนจากการศึกษาฯ เป็นอันดับที่ 3 ประกอบด้วยเส้นทางรถไฟฟ้าบนดิน 5 เส้นทาง ดังนี้1. สายสีแดง : สี่แยกลิขิตชีวัน (หนองจ๊อม) - สี่แยกสนามบิน 2. สายสีน้ำเงิน : หน้ามหาวิทยาลัยเชียงใหม่ - สถานีรถไฟเชียงใหม่ 3. สายสีเขียว : โรงพยาบาลนครพิงค์ - สี่แยกทางลอดแม่เหียะสมานสามัคคี 4. สายสีชมพู : สำนักงานเกษตรและสหกรณ์จังหวัดเชียงใหม่ - รอบคูเมือง 5. สายสีฟ้า : ท่าอากาศยานนานาชาติเชียงใหม่ - สถานีรถไฟเชียงใหม่- รูปแบบที่ 5 เป็นรูปแบบที่ได้รับคะแนนจากการศึกษาฯ เป็นอันดับที่ 4 ประกอบด้วยเส้นทางรถไฟฟ้าบนดิน 4 เส้นทาง และเส้นทางรถไฟฟ้าใต้ดิน 1 เส้นทาง โดยในส่วนของเส้นทางรถไฟฟ้าบนดิน มีรายละเอียดดังนี้1. สายสีแดง : สี่แยกทางลอดรวมโชคมีชัย - ถนนวัวลายและถนนทิพเนตร 2. สายสีเขียว : โรงพยาบาลนครพิงค์ - สี่แยกทางลอดแม่เหียะสมานสามัคคี 3. สายสีชมพู : สำนักงานเกษตรและสหกรณ์จังหวัดเชียงใหม่ - รอบคูเมือง 4. สายสีฟ้า : ท่าอากาศยานนานาชาติเชียงใหม่ - สถานีรถไฟเชียงใหม่ปัญหาและอุปสรรค ปัญหาและอุปสรรค. มีการคัดค้านจากประชาชนบางส่วนในการก่อสร้างรถไฟฟ้ายกระดับ (elevated railway) หรือรถไฟลอยฟ้า ด้วยเหตุผลว่า อาจจะบทบังและทำลายทัศนียภาพของเมือง โดยเฉพาะในพื้นที่เขตเมืองเก่าและพื้นที่ใกล้ดอยสุเทพ และคัดค้านการสร้างรถไฟฟ้าใต้ดินในพื้นที่ที่มีความอ่อนไหวทางด้านประวัติศาสตร์และวัฒนธรรม โดยเฉพาะพื้นที่ในเขตที่จะเสนอให้เป็นมรดกโลก อันได้แก่ พื้นที่ในเขตกำแพงเมืองเก่า พื้นที่เมืองเก่าในเขตแนวกำแพงดิน และพื้นที่ในเขตเวียงสวนดอก</doc>
