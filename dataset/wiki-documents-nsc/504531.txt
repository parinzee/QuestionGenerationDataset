<doc id="504531" url="https://th.wikipedia.org/wiki?curid=504531" title="เทศบาลตำบลเสาธงหิน">เทศบาลตำบลเสาธงหิน เทศบาลตำบลเสาธงหิน เป็นหน่วยการปกครองส่วนท้องถิ่นระดับเทศบาลตำบลในเขตอำเภอบางใหญ่ จังหวัดนนทบุรี จัดตั้งขึ้นเมื่อวันที่ 12 กันยายน พ.ศ. 2554 ครอบคลุมพื้นที่ตำบลเสาธงหิน เฉพาะหมู่ที่ 4-8 และบางส่วนของหมู่ที่ 1-3 (นอกเขตเทศบาลตำบลบางม่วง)ประวัติ ประวัติ. ในสมัยของสมเด็จพระเจ้าตากสินมหาราช เมื่อพระองค์ได้เสด็จกรีธาทัพเพื่อที่จะทำการกู้ชาติจากข้าศึก ได้เสด็จนำทัพผ่านวัดสัก เมื่อทอดพระเนตรเห็นต้นสักจำนวนมากเป็นที่ร่มรื่น จึงรับสั่งให้หยุดทัพพักพลรบ ณ ที่วัดสักแห่งนี้เพื่อพักเอาแรงและรวบรวมกำลังพลจากที่ต่าง ๆ เพื่อออกรบ ไม่ว่าจะเป็นทัพของผู้ใดย่อมมีธงชัยประจำทัพหรือธงประจำตัวของแม่ทัพคนนั้น ๆ สมเด็จพระเจ้าตากสินได้มีรับสั่งให้ปักธงประจำทัพของพระองค์ลงบนกองทราย ณ ตำบลนั้น โดยให้หัวหมู่ทหารนำพลพรรคไปหาเอาหินก้อนใหญ่ ๆ มากองสุมทับและล้อมรอบเสาธงไว้มิให้ล้ม เพื่อเป็นเอกลักษณ์ของทัพและเป็นสัญลักษณ์จุดนัดหมายของทหาร แม่ทัพนายกองและไพร่พลทั้งหลายจึงพากันเรียกขานจุดนัดหมายนี้ว่า เสาธงหิน และในปี พ.ศ. 2464 ซึ่งเป็นปีที่กิ่งอำเภอบางแม่นางได้รับการยกฐานะเป็นอำเภอบางใหญ่ กำนันคนแรกชื่อ ขุนละออ นิราศพาน และตั้งเป็นชื่อ ตำบลเสาธงหิน ในที่สุด ในสภาพปัจจุบัน เนื่องจากการเจริญเติบโตทางด้านเศรษฐกิจ ตำบลเสาธงหินซึ่งอยู่ในเขตการปกครองของอำเภอบางใหญ่อยู่ติดกับถนนรัตนาธิเบศร์และถนนกาญจนาภิเษก จึงเป็นศูนย์กลางของการขยายตัวชุมชนเมืองจากกรุงเทพมหานคร สภาพพื้นที่ส่วนหนึ่งจึงได้แปรเปลี่ยนเป็นที่อยู่อาศัยในรูปของหมู่บ้านจัดสรรหรืออาคารชุด สำนักงานเทศบาลตำบลเสาธงหินปัจจุบันตั้งอยู่บ้านเลขที่ 99/99 หมู่ที่ 5 ตำบลเสาธงหิน โดยย้ายจากที่ทำการเดิม บ้านเลขที่ 79/3 หมู่ที่ 6 ซอยบางใหญ่ซิตี้ ซอย 9/6 ถนนกาญจนาภิเษก ตำบลเสาธงหิน เมื่อวันที่ 9 ธันวาคม พ.ศ. 2558ที่ตั้งและอาณาเขต ที่ตั้งและอาณาเขต. เขตเทศบาลตำบลเสาธงหินตั้งห่างจากศาลากลางจังหวัดนนทบุรีประมาณ 11 กิโลเมตร มีอาณาเขตติดต่อกับองค์กรปกครองส่วนท้องถิ่นข้างเคียงดังต่อไปนี้- ทิศเหนือ ติดต่อกับเขตองค์การบริหารส่วนตำบลบางรักพัฒนา (อำเภอบางบัวทอง จังหวัดนนทบุรี) - ทิศตะวันออก ติดต่อกับเขตองค์การบริหารส่วนตำบลบางรักใหญ่ (อำเภอบางบัวทอง) และเขตเทศบาลตำบลบางเลน (อำเภอบางใหญ่ จังหวัดนนทบุรี) - ทิศใต้ ติดต่อกับเขตเทศบาลตำบลบางม่วงและเขตเทศบาลตำบลบ้านบางม่วง (อำเภอบางใหญ่) - ทิศตะวันตก ติดต่อกับเขตองค์การบริหารส่วนตำบลบางแม่นาง (อำเภอบางใหญ่)ประชากร ประชากร. อาชีพหลักของประชากรในถิ่นนี้คือ เกษตรกรรม เพราะตั้งอยู่บนพื้นที่ราบลุ่มแม่น้ำเจ้าพระยา เป็นบริเวณที่อุดมสมบูรณ์ นอกจากนี้ยังมีอาชีพ รับราชการ รัฐวิสาหกิจ บริษัทเอกชน ธุรกิจส่วนตัว รับจ้างทั่วไป และทำงานเอกชนในท้องที่ข้างเคียง และบางส่วนเดินทางไปทำงานในกรุงเทพมหานคร นอกจากประชากรที่มีข้อมูลตามทะเบียนบ้านในตำบลเสาธงหินแล้ว ยังมีประชากรแฝง (มีชื่ออยู่ในทะเบียนบ้านเขตอื่น) ที่เข้ามาอาศัยอยู่เป็นจำนวนมาก เพราะเป็นพื้นที่ปริมณฑลของกรุงเทพมหานครการคมนาคมการคมนาคม. - ถนนรัตนาธิเบศร์ - ถนนกาญจนาภิเษก - ถนนภายในโครงการบางใหญ่ซิตี้ - ถนนแก้วอินทร์ - ถนนเทิดพระเกียรติสาธารณูปโภคสาธารณูปโภค. - ไฟฟ้า อยู่ในเขตการไฟฟ้านครหลวง เขตบางใหญ่ - ประปา อยู่ในเขตการประปานครหลวง สาขาบางใหญ่ - โทรศัพท์ อยู่ในเขตองค์การโทรศัพท์ เขตบางบัวทอง - การแพทย์ มีโรงพยาบาลหลายแห่งทั้งของรัฐบาลและโรงพยาบาลของเอกชน - ไปรษณีย์ ดำเนินการโดยที่ทำการไปรษณีย์บางใหญ่สถานที่สำคัญสถานที่สำคัญ. - อนุสาวรีย์สมเด็จพระเจ้าตากสินมหาราช - สถานีตำรวจภูธรบางใหญ่ - ที่ว่าการอำเภอบางใหญ่ - สำนักงานที่ดินจังหวัดนนทบุรี - สำนักงานเกษตรจังหวัดนนทบุรี - ศูนย์บริการร่วมจังหวัดนนทบุรี - ศูนย์ราชการอำเภอบางใหญ่รถโดยสารประจำทางรถโดยสารประจำทาง. - 127 บางบัวทอง-บางลำพู-สนามหลวง - 134 บางบัวทอง-สถานีขนส่งหมอชิต 2 - 177 (วงกลม) บางบัวทอง-อนุสาวรีย์ชัยสมรภูมิ - 516 บางบัวทอง-เทเวศร์ - 528 ไทรน้อย-พระราม 9 - รถตู้ปรับอากาศ</doc>
