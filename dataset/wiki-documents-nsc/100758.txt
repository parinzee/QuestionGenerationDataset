<doc id="100758" url="https://th.wikipedia.org/wiki?curid=100758" title="นางสำมนักขา">นางสำมนักขา นางสำมนักขา () เป็นตัวละครหนึ่งในมหากาพย์รามายณะประวัติ ประวัติ. นางสำมนักขาเป็นธิดาองค์เดียวของท้าวลัสเตียนและนางรัชฎา มีสวามีคือ ชิวหา เป็นน้องสาวของทศกัณฐ์ กุมภกรรณ พิเภก ขร ทูษณ์และ ตรีเศียรนางสำมะนักขามีสามีชื่อ ชิวหา ซึ่งชิวหาผู้นี้ทำหน้าดูแลกรุงลงกาเมื่อทศกัณฐ์ได้ไปเที่ยวป่ากับนางมณโฑตลอดเวลา 7 วัน 7 คืนทำให้เกิดง่วงนอน จึงได้แลบลิ้นยาวออกมาปกคลุมกรุงลงกาและนอนหลับพักผ่อน เมื่อทศกัณฐ์กลับมาพบว่ากรุงลงกาถูกปกคลุมก็คิดว่าเป็นเวทมนตร์ของศัตรู จึงขว้างจักรไปตัดลิ้นชิวหาจนขาดทำให้ชิวหาถึงแก่ความตายยังความเศร้าโศกเสียใจให้แก่นางสำมะนักขายิ่งนัก หลังจากชิวหาสิ้นไป วันหนึ่งนางสำมะนักขาไปเที่ยวป่าและได้พบพระรามจึงเกิดหลงรักขึ้นและได้เข้าไปเกี้ยวพาราสี แต่พระรามไม่สนใจ นางสำมะนักขาจึงตามพระรามไปที่อาศรมเห็นนางสีดา จึงคิดว่า ถ้าหากตนกำจัดนางสีดาได้ พระรามคงจะหันมาสนใจตน ดังนั้น นางสำมะนักขาจึงเข้าไปทำร้ายนางสีดาแต่ถูกพระรามจับได้ จึงถูก พระลักษมณ์ ลงโทษด้วยการตัดหูและจมูก และปล่อยนางคืนไป เป็นเหตุให้เกิดสงครามระหว่างพระรามกับทศกัณฐ์ นางสำมนักขา มีบุตรเป็นรากษส 3 ใน 10 แห่งกรุงลงกา คือ กุมภกาศ  อดูล ปีศาจยักษิณี และวรณีสูรลักษณะและสี ลักษณะและสี. สีเขียวสด 1 หน้า 2 มือ ผมยาว สวมกระบังหน้าโคลงภาพรามเกียรติ์ โคลงภาพรามเกียรติ์. สำมนักขาชื่ออ้าง อสุรพันธุ์ นาฏขนิษฐาทศกรรฐ แก่นไท้ ฉวีกายสกลวรรณ เขียวสด สอาดนอ เป็นเอกชาเยศรได้ อยู่ด้วยชิวหา ขุนมหาสิทธิโวหารข้อมูลเพิ่มเติม ข้อมูลเพิ่มเติม. โขนเรื่องรามเกียรติ์ ตอนนางสำมนักขา ของกรมศิลปากร</doc>
