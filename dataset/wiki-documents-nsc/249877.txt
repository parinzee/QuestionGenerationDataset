<doc id="249877" url="https://th.wikipedia.org/wiki?curid=249877" title="ลา โทยา แจ็กสัน">ลา โทยา แจ็กสัน ลา โทยา อีวอน แจ็กสัน () นักร้อง นักเต้น นักแต่งเพลงและนักแสดงชาวอเมริกัน เป็นพี่น้องคนที่ห้าในจำนวนเก้าคนของตระกูลแจ็กสัน โดยเป็นพี่สาวของไมเคิลและเจเน็ต เธอมีผลงานร้องเพลงในช่วงทศวรรษ 1980 ถึง 1990 ก่อนจะมีผลงานน้อยลง และกลับมามีผลงานอีกครั้งในปี 2004 ลา โทยา เคยถ่ายภาพเปลือยตีพิมพ์ในนิตยสารเพลย์บอยฉบับเดือนมีนาคม ค.ศ. 1989 โดยเธอระบุในหนังสืออัตชีวประวัติว่า เป็นการตัดสินใจด้วยตัวเอง แต่ในภายหลังเธอได้เปิดเผยกับสื่อว่าถูกทุบตีและขู่เข็ญโดยแจ็ก กอร์ดอน ผู้จัดการส่วนตัวซึ่งต่อมาได้กลายเป็นสามีของเธอ โดยหวังผลด้านการตลาด นิตยสารเพลย์บอยฉบับนั้นขายได้ถึง 8 ล้านฉบับ กลายเป็นฉบับที่ขายดีที่สุดในประวัติศาสตร์ หลังจากนั้นเธอได้ถ่ายภาพเปลือยให้กับเพลย์บอยอีกครั้งในฉบับเดือนพฤศจิกายน 1991 เพื่อเป็นการโปรโมทหนังสืออัตชีวประวัติ "La Toya: Growing up in the Jackson Family" และได้ถ่ายวิดีโอภาพเปลือยให้กับนิตยสารเพลย์บอยอีกครั้งในปี 1994</doc>
