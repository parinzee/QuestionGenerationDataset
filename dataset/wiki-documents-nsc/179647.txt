<doc id="179647" url="https://th.wikipedia.org/wiki?curid=179647" title="อิราวัต">อิราวัต อิราวัต ( เทวนาครี: इरवन्) หรือ อิรวัน เป็นโอรสของอรชุนกับนางนาคอุลูปี เนื่องด้วยนางอุลูปีรู้ล่วงหน้าว่าต่อไปพระสวามีจะต้องทำสงครามกับพี่น้องตัวเอง จึงให้กำเนิดอิราวัตขึ้นมา เมื่อเกิดสงครามทุ่งกุรุเกษตรขึ้น นางนาคอุลูปีจึงส่งอิราวัตกับกองทัพนาคไปช่วยอรชุนรบ ในวันที่ 8 อิราวัตได้สู้กับศกุนิ และสังหารน้องชายหกคนของศกุนิ ทำให้อลัมพุษะ รากษสของฝ่ายศัตรู เข้ามาช่วยศกุนิ อิราวัตเข้าต่อสู้จนอลัมพุษะเพลี่ยงพล้ำ อลัมพุษะจึงแปลงกายเป็นนกเหยี่ยวเข้าจิกตีนาคอิราวัตบาดเจ็บ จากนั้นอลัมพุษะจึงร่ายเวททำให้อิราวัตร่างกายแข็งทื่อหยุดอยู่กับที่ อลัมพุษะจึงใช้ดาบตัดเศียรอิราวัตขาดออกจากร่าง อิราวัตจึงตายในสนามรบอย่างสมศักดิ์ศรี ส่วนอลัมพุษะตายในคืนวันที่ 14 โดยฝีมือของฆโฎตกัจ</doc>
