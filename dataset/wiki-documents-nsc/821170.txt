<doc id="821170" url="https://th.wikipedia.org/wiki?curid=821170" title="พระยาอรรถการีย์นิพนธ์ (สิทธิ จุณณานนท์)">พระยาอรรถการีย์นิพนธ์ (สิทธิ จุณณานนท์) พระยาอรรถการีย์นิพนธ์ หรือ สิทธิ จุณณานนท์ (ชื่อเดิม สุทธิ จุณณานนท์) (29 มิถุนายน พ.ศ. 2438 - 27 มิถุนายน พ.ศ. 2520) เป็นอดีตรัฐมนตรีกระทรวงเกษตราธิการ ในสมัยรัฐบาลเสนีย์ ปราโมช อดีตปลัดกระทรวงมหาดไทย อดีตรัฐมนตรีกระทรวงมหาดไทยและกระทรวงยุติธรรม ในช่วงปลายสงครามโลกครั้งที่ 2 อดีตอธิบดีกรมอัยการ ในปี พ.ศ. 2484 และเป็นสมาชิกเสรีไทยประวัติ ประวัติ. สิทธิ จุณณานนท์ เกิดเมื่อวันที่ 29 มิถุนายน พ.ศ. 2438  ที่ตำบลวัดทอง คลองบางกอกน้อย จังหวัดธนบุรี เป็นบุตรของนายใต้เพ็ง นางสุ่น จุณณานนท์ และได้สมรสกับคุณหญิงพร้อมเพรา อรรถการีย์นิพนธ์ มีบุตร-ธิดา 8 คน คือ1. นางศิริโฉม สมานนท์ 2. นางจิรดา โพธิ 3. นายแพทย์นิพนธ์ จุณณานนท์ 4. นายวิฑูร จุณณานนท์ 5. นายวิสุทธิ์ จุณณานนท์ 6. นายอรรถ จุณณานนท์ 7. นายบดี จุณณานนท์ 8. นางศุภนิตย์ จุณณานนท์ พระยาอรรถการีย์นิพนธ์ จบการศึกษาชั้นมัธยมปีที่ 8 จากโรงเรียนวัดเทพศิรินทร์ ในปี พ.ศ. 2455 และในปี พ.ศ. 2456 สำเร็จการศึกษาจากโรงเรียนกฎหมาย กระทรวงยุติธรรม และสอบไล่ได้เป็นเนติบัณฑิตในปี พ.ศ. 2460 โดยสุทธิ จุณณานนท์เริ่มรับราชการในกระทรวงยุติธรรมตั้งแต่ปี พ.ศ. 2457 ด้วยอายุ 19 ปี สิทธิ จุณณานนท์ ได้เสียชีวิตเมื่อวันที่ 27 มิถุนายน พ.ศ. 2520 ด้วยวัย 81 ปีประวัติการทำงานประวัติการทำงาน. - พ.ศ. 2484 เป็นอธิบดีกรมอัยการ - พ.ศ. 2488 - พ.ศ. 2489 ดำรงตำแหน่งรัฐมนตรีกระทรวงเกษตราธิการ และเป็นนายกสภามหาวิทยาลัยเกษตรศาสตร์ (นายกสภามหาวิทยาลัยลำดับที่ 3) - พ.ศ. 2502 และ พ.ศ. 2506 เป็นกรรมาธิการวิสามัญพิจารณาร่างพระราชบัญญัติโอนมหาวิทยาลัยเกษตรศาสตร์ จุฬาลงกรณ์มหาวิทยาลัย มหาวิทยาลัยธรรมศาสตร์ มหาวิทยาลัยศิลปากร ไปสังกัดสำนักนายกรัฐมนตรีบรรดาศักดิ์บรรดาศักดิ์. - พ.ศ. 2462 เป็นรองอำมาตย์เอก - พ.ศ. 2463 เป็นอำมาตย์ตรี - พ.ศ. 2463 เป็นหลวงอรรถการีย์นิพนธ์ - พ.ศ. 2466 เป็นอำมาตย์โท - พ.ศ. 2469 เป็นพระอรรถการีย์นิพนธ์ - พ.ศ. 2471 เป็นอำมาตย์เอก - พ.ศ. 2473 เป็นพระยาอรรถการีย์นิพนธ์บรรณานุกรมบรรณานุกรม. - ธานินทร์ กรัยวิเชียร. นักกฎหมายในอุดมคติ. กรุงเทพฯ : เนติบัณฑิตยสภาในพระบรม-ราชูปถัมภ์, 2546.- คณะผู้ช่วยผู้พิพากษา รุ่น 22. “ประวัติรัฐมนตรีว่าการกระทรวงยุติธรรม”, ดุลพาท. 29, 3 (พฤษภาคม – มิถุนายน 2525) หน้า 55 – 59.</doc>
