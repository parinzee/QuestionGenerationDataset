<doc id="548915" url="https://th.wikipedia.org/wiki?curid=548915" title="มงกุฎพระราชินีเอลิซาเบธ">มงกุฎพระราชินีเอลิซาเบธ มงกุฎพระราชินีเอลิซาเบธ () เป็นมงกุฎตัวเรือนทำจากแพลตินัมของสมเด็จพระราชินีเอลิซาเบธ พระราชชนนี ซึ่งเป็นพระอัครมเหสีของสมเด็จพระเจ้าจอร์จที่ 6 และเป็นพระราชมารดาของสมเด็จพระราชินีนาถเอลิซาเบธที่ 2 มงกุฎองค์นี้สร้างขึ้นเพื่อใช้ในพระราชพิธีบรมราชาภิเษกของพระราชสวามีที่เวสต์มินสเตอร์แอบบีย์ประวัติ ประวัติ. มงกุฎนี้สร้างโดยผลงานของบริษัท การ์ราร์ด แอน โค ในกรุงลอนดอน ซึ่งถือเป็นบริษัทที่ผลิตมงกุฎของราชวงศ์อังกฤษมายาวนาน และออกแบบอิงจากมงกุฎพระราชินีแมรี ซึ่งทรงโดยสมเด็จพระราชินีแมรี พระอัครมเหสีในสมเด็จพระเจ้าจอร์จที่ 5 แห่งสหราชอาณาจักร ตัวเรือนประกอบด้วยส่วนโค้งจำนวน 2 โค้ง (4 ก้าน) ซึ่งต่างจากมงกุฎพระราชินีแมรี ซึ่งมีถึง 4 โค้ง (8 ก้าน) และยังออกแบบเหมือนกันที่มงกุฎนี้สามารถถอดส่วนโค้งออกที่บริเวณกางเขนแพตตี ทำให้ยังสามารถทรงได้เป็นมงกุฏองค์เล็กแบบไม่มียอด (Circlet) อัญมณีที่ตกแต่งนั้น ประกอบด้วย เพชรโคอินัวร์ ขนาด 105 กะรัต (21 กรัม) ประดับอยู่บริเวณกางเขนด้านหน้า ซึ่งเพชรเม็ดนี้ถูกนำมาถวายโดยบริษัทอินเดียตะวันออก และในภายหลังได้กลายมาเป็นส่วนหนึ่งของเครื่องราชกกุธภัณฑ์แห่งสหราชอาณาจักร เมื่อสมเด็จพระราชินีนาถวิกตอเรีย ทรงสถาปนาพระอิสริยยศของพระองค์เป็น "สมเด็จพระจักรพรรดินีแห่งอินเดีย" ในปีค.ศ. 1877 ส่วนบริเวณกางเขนประดับยอดมงกุฎประดับด้วยเพชรละฮอร์ ซึ่งถูกนำขึ้นถวายโดยบริษัทอินเดียตะวันออก ในปีค.ศ. 1851 และยังไม่รวมถึงเพชรอีกประมาณ 2,800 เม็ด ซึ่งเพชรประดับส่วนใหญ่นั้นถูกย้ายมาจากมงกุฎส่วนพระองค์องค์เล็กของสมเด็จพระราชินีนาถวิคตอเรีย ส่วนบริเวณฐานของมงกุฎตรงกลางด้านหน้า ประดับด้วยเพชรทรงสี่เหลี่ยมผืนผ้า เรียกว่า "เพชรแห่งตุรกี" ซึ่งนำขึ้นถวายโดยแก่สมเด็จพระราชินีวิกตอเรียโดยสุลต่านแห่งตุรกี ในปีค.ศ. 1856การใช้งาน การใช้งาน. ภายหลังจากการสวรรคตของพระราชสวามี สมเด็จพระราชินีเอลิซาเบธ พระราชชนนี ไม่เคยทรงมงกุฎองค์นี้แบบเต็มอีกเลย แต่มักจะทรงเป็นมงกุฎองค์เล็กแทน โดยเฉพาะในพระราชพิธีบรมราชาภิเษกของพระราชธิดาของพระองค์ คือ สมเด็จพระราชินีนาถเอลิซาเบธที่ 2 แห่งสหราชอาณาจักร ในปีค.ศ. 1953 ในพระราชพิธีพระบรมศพของพระองค์ ในปีค.ศ. 2002 มงกุฎองค์นี้ถูกวางไว้เหนือหีบพระบรมศพ จนเสร็จสิ้นพิธี (ดูภาพประกอบ) ในปัจจุบัน มงกุฎองค์นี้ถูกเก็บรักษาและจัดแสดงไว้รวมกับเครื่องราชกกุธภัณฑ์แห่งสหราชอาณาจักร ที่หอคอยแห่งลอนดอน</doc>
