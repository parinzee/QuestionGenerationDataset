<doc id="350301" url="https://th.wikipedia.org/wiki?curid=350301" title="โชกุน สันธนะพานิช">โชกุน สันธนะพานิช โชกุน สันธนะพานิช หรือ โชกุน เป็นนักแสดง นายแบบชายไทย ในสังกัดสถานีวิทยุโทรทัศน์ไทยทีวีสีช่อง 3ประวัติ ประวัติ. โชกุน สันธนะพานิช หรือ โชกุน มีชื่อจริงว่า บรรเจิด สันธนะพานิช เกิดวันที่ 16 กุมภาพันธ์ พ.ศ. 2520 ที่จังหวัดอุดรธานี หลังจากจบชั้นมัธยมศึกษาที่อุดรธานี ได้เข้ามาศึกษาต่อที่มหาวิทยาลัยกรุงเทพ ระหว่างเรียนก็มีแมวมองไปพบเข้าจึงจับตัวไปแสดงมิวสิกวิดีโอให้ศิลปิน 2 พี่น้อง ราฟฟี่-แนนซี่ เคยคบหาดูใจกับนักแสดงสาว เอลิกา พลอยอัมพร แต่เลิกรากันไปภายหลัง โชกุน สันธนะพานิช ได้เข้าร่วมรายการ The Adventure ภารกิจพิชิตโลก รายการแนวเรียลลิตีผจญภัย โดยมี นีโน่ เมทนี บูรณศิริ เป็นเจ้าของโครงการ ทำรายการเพื่อที่จะนำดารา 8 คน เดินทางโดยรถยนต์ผ่าน 4 ประเทศ และ 1 เขตการปกครองตนเอง เริ่มตั้งแต่ไทย ลาว จีน ทิเบต เนปาล สู่เอเวอเรสต์เบสแคมป์ (Everest Base Camp) ผ่านความหนาวเย็น -30 องศาเซลเซียส บนยอดเขาเอเวอเรสต์ และฝ่าความร้อนกลางทะเลทรายของจีน บนเส้นทาง 15,000 กิโลเมตร โดยดาราที่ร่วมเดินประกอบไปด้วยศุภกรณ์ กิจสุวรรณ แอนดี้ เขมพิมุก มอริส เค อารียา สิริโสภา ภัครพร ภูวปัจฉิม สุนันท์ษา จิรมณีกุล และรุ้งลาวัลย์ โทนะหงษา เขาสำเร็จการศึกษาระดับปริญญาโทจากคณะบริหารธุรกิจ มหาวิทยาลัยกรุงเทพธนบุรีผลงานภาพยนตร์ละครซีรีส์มิวสิกวีดีโอมิวสิกวีดีโอ. - เพลง หรือว่าเธอคือคนนั้น ศิลปิน ตั๊กแตน ชลดา - เพลง ฉันคิดมากไปหรือเปล่า ศิลปิน ตั๊กแตน ชลดา - เพลง ของขวัญหรือของเหลือ ศิลปิน ตั๊กแตน ชลดาถ่ายแบบถ่ายแบบ. - นิตยสาร Hairword คู่กับ อภิษฎา เครือคงคา (ไอซ์) - IN นิตยสารผู้หญิงและแฟชั่น - นิตยสาร The boy คู่กับ วนิดา เติมธนาภรณ์</doc>
