<doc id="780004" url="https://th.wikipedia.org/wiki?curid=780004" title="บิล ดัฟฟ์">บิล ดัฟฟ์ บิล ดัฟฟ์ (; 24 กุมภาพันธ์ ค.ศ. 1974 — ) เป็นอดีตดีเฟนซีฟแทกเกิลของการแข่งขันเอ็นเอฟแอล, เอ็นเอฟแอลยุโรป และอารีนาฟุตบอลลีก รวมถึงเป็นผู้ดำเนินรายการฮิวแมนเวปปอน ทางช่องฮิสทรี เขาได้รับสายน้ำตาลในกีฬาทังซูโด ซึ่งเป็นศิลปะการต่อสู้ของเกาหลีที่หมายถึง"การต่อสู้ตามท้องถนนเกาหลี" ดัฟฟ์เติบโตในเขตเมืองเดลเรน รัฐนิวเจอร์ซีย์ และเข้าเรียนที่โรงเรียนมัธยมเดลเรน ที่เขาได้เป็นนักมวยปล้ำออลอเมริกัน ดัฟฟ์ได้เป็นรองกัปตันทีมเทนเนสซีโวลันเทียร์ในปี ค.ศ. 1997 และเล่นให้กับทีมคลีฟแลนด์บราวน์สในช่วงปี ค.ศ. 1999-2000 เขาเริ่มต้นกับทีมออร์แลนโดเรจในการแข่งขันเอ็กซ์เอฟแอล และเล่นในปี ค.ศ. 2002 ให้แก่ทีมเบอร์ลินธันเดอร์ในการแข่งเอ็นเอฟแอลยุโรป หลังจากนั้น เขาได้เล่นในการแข่งขันอารีนาฟุตบอลลีกให้แก่ทีมอินเดียนาไฟร์เบิร์ด และโคลัมบัสเดสทรอยเยอร์ บิล ดัฟฟ์ และเจสัน แชมเบอส์ ยังมีโอกาสได้รับคำชี้แนะวิชามวยไทย จากครูยอดธง เสนานันท์, มวยไทยเลิศฤทธิ์ จากพลโทสุภโชค สัมปัตตะวนิช, กระบี่กระบอง จากวัดพุทไธศวรรย์, มวยไทยลพบุรี จากครูประดิษฐ์ เล็กคง และมวยไชยา จากครูแปรง ผ่านรายการฮิวแมนเวปปอน ตอนที่ 1 ที่มีการจัดฉายในหลายประเทศ</doc>
