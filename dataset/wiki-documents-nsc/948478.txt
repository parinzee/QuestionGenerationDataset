<doc id="948478" url="https://th.wikipedia.org/wiki?curid=948478" title="สโมสรฟุตบอลครัสโนดาร์">สโมสรฟุตบอลครัสโนดาร์ สโมสรฟุตบอลครัสโนดาร์ เป็นสโมสรฟุตบอลรัสเซียจากเมืองครัสโนดาร์ ปัจจุบันลงแข่งขันในรัสเซียนพรีเมียร์ลีก สโมสรก่อตั้งในปี ค.ศ. 2008 และได้เลื่อนชั้นสู่รัสเซียนเฟิสต์ดิวิชันในปี ค.ศ. 2009 ก่อนที่จะเลื่อนชั้นสู่รัสเซียนพรีเมียร์ลีกในฤดูกาล 2010 ในเดือนพฤษภาคม ค.ศ. 2013 สโมสรครัสโนดาร์ได้เริ่มต้นการก่อสร้างสนามกีฬาครัสโนดาร์ ความจุ 36,260 ที่นั่ง ซึ่งได้เปิดใช้งานวันที่ 9 ตุลาคม ค.ศ. 2016 โดยก่อนหน้านั้น สโมสรได้ใช้สนามกีฬาคูบานเป็นสนามเหย้า</doc>
