<doc id="405328" url="https://th.wikipedia.org/wiki?curid=405328" title="จอห์น รากัซซินี">จอห์น รากัซซินี จอห์น ราล์ฟ รากัซซินี (; ค.ศ. 1912 — 22 พฤศจิกายน ค.ศ. 1988) เป็นวิศวกรไฟฟ้าชาวอเมริกัน และศาสตราจารย์ทางด้านวิศวกรรมไฟฟ้า ผลงานของ รากัซซินีในเรื่องการแปลง Z มีส่วนสำคัญอย่างมากในพัฒนาสาขาการประมวลผลสัญญาณ (signal processing) และการควบคุมดิจิทัล (digital control)ประวัติ ประวัติ. รากัซซินี เกิดที่รัฐนิวยอร์กสำเร็จการศึกษาระดับปริญญาบัณฑิตทางด้านวิทยาศาสตร์และวิศวกรรมไฟฟ้าจากวิทยาลัยประจำเมืองนิวยอร์ก () ในปี ค.ศ. 1932 และ ปี ค.ศ. 1933 ตามลำดับ และเข้ารับการศึกษาทางด้านอักษรศาสตร์มหาบัณฑิต (A.M.) และระดับปริญญาเอกด้านวิศวกรรมไฟฟ้าที่มหาวิทยาลัยโคลัมเบีย (Columbia University) ในปี ค.ศ. 1939 และ ค.ศ. 1941 นอกจากนี้ รากัซซินี ยังเคยเป็นคณบดีประจำคณะวิศวกรรมและวิทยาศาสตร์แห่งมหาวิทยาลัยนิวยอร์ก และในระหว่างสงครามโลกครั้งที่สอง รากัซซินียังเคยมีส่วนร่วมในโครงการแมนฮัตตัน ขณะดำรงตำแหน่งเป็นหัวหน้าภาควิชาวิศวกรรมไฟฟ้าที่มหาวิทยาลัยโคลัมเบียผลงาน ผลงาน. รากัซซินี มีลูกศิษย์ที่มีชื่อเสียงสาขาทฤษฎีระบบควบคุมในเวลาต่อมาหลายคน ได้แก่ รูดอล์ฟ คาลมาน ผู้คิดค้นตัวกรองคาลมาน (Kalman filter) และเป็นผู้นำเสนอแบบจำลองปริภูมิสถานะมาใช้ในการสร้างแบบจำลองทางคณิตศาสตร์ของระบบ อันเป็นการนำองค์ความรู้ของทฤษฎีระบบควบคุมไปสู่ยุคใหม่ ที่เรียกว่า ทฤษฎีระบบควบคุมสมัยใหม่ (modern control theory) และ อีไลเอฮู อิมบราแฮม จัวรี่ () ผู้มีส่วนร่วมในการพัฒนาการแปลง Z () และคิดค้นการแปลง Z ขั้นสูง และ ล็อทฟี่ แอสเกอร์ ซาเด็ท () ผู้คิดค้นเซตวิภัชนัย (Fuzzy sets) และ ตรรกศาสตร์คลุมเครือ (Fuzzy logic) โดยในปี ค.ศ. 1952 รากัซซินี และ ซาเด็ท ได้ร่วมกันพัฒนา การแปลง Z สำหรับการประมวลและการวิเคาระห์สัญญาณบนโดนเมนเวลาวิยุต (discrete-time signal processing) ในปี ค.ศ. 1979 สภาวิชาการการควบคุมอัตโนมัติแห่งสหรัฐอเมริกา () ได้ตั้งรางวัล จอห์น อาร์ รากัซซินี (John R. Ragazzini Award) เพื่อเป็นรางวัลที่มอบให้แก่นักวิจัยที่มีคุณูปการแก่วงการวิชาการทฤษฎีระบบ และ รากัซซินี เป็นผู้ที่ได้รับรางวัลนี้คนแรก</doc>
