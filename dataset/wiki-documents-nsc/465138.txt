<doc id="465138" url="https://th.wikipedia.org/wiki?curid=465138" title="คาลเท็กซ์">คาลเท็กซ์ คาลเท็กซ์ (Caltex) เป็นเครื่องหมายการค้าของสถานีบริการน้ำมันในเครือเชฟรอน ที่จัดจำหน่ายในกว่า 60 ประเทศแถบเอเชียแปซิฟิก ตะวันออกกลาง และแอฟริกา บริษัทก่อตั้งขึ้นในปี ค.ศ. 1936 โดยเป็นบริษัทร่วมทุนระหว่างเท็กซาโก (ขณะนั้นใช้ชื่อว่า เดอะเท็กซัสคัมปานี) จากรัฐเทกซัส และโซแคล (สแตนดาร์ดออยล์แห่งแคลิฟอร์เนีย ซึ่งต่อมาก็คือ เชฟรอน) จากรัฐแคลิฟอร์เนีย เมื่อแรกตั้งบริษัท ใช้ชื่อว่า แคลิฟอร์เนียเท็กซัสออยล์คัมปานี (California Texas Oil Company) ต่อมาได้ย่อลงเหลือ "คาลเท็กซ์" ในปี ค.ศ. 1936 เมื่อบริษัทแม่ทั้งสองได้ควบรวมกิจการเป็น "เชฟรอนเท็กซาโก" ในปี ค.ศ. 2001 (และย่อชื่อเหลือเพียง เชฟรอน ในปี ค.ศ. 2005) คาลเท็กซ์ยังคงเป็นเครื่องหมายการค้าหลักของบริษัท ที่ทำตลาดทั้งในเอเชียแปซิฟิกและตะวันออกกลาง</doc>
