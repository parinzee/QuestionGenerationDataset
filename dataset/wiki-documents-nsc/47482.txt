<doc id="47482" url="https://th.wikipedia.org/wiki?curid=47482" title="เทศบาลโอเอกูซี">เทศบาลโอเอกูซี โอเอกูซี (; ) เป็นดินแดนของประเทศติมอร์-เลสเต (ติมอร์ตะวันออก) ที่ไม่มีพื้นที่ติดกับดินแดนส่วนอื่นของประเทศ มีขนาด 815 ตารางกิโลเมตร เป็นพื้นที่ตามแนวชายฝั่งในซีกตะวันตกของเกาะติมอร์ มีพรมแดนติมอร์ตะวันตกของประเทศอินโดนีเซีย ล้อมรอบไว้ มีเฉพาะทางเหนือที่ติดกับทะเลซาวู เมืองหลวงของเทศบาลนี้คือ ปันเต มากัสซาร์ (Pante Macassar) หรืองเมืองโอเอกูซี ซึ่งในสมัยที่เป็นอาณานิคมของโปรตุเกส เรียก Vila Taveiro การเดินทางจากกรุงดิลีสามารถเดินทางได้แค่ทางเรือเท่านั้น เทศบาลโอเอกูซีเป็นดินแดนที่พิเศษกว่าเทศบาลอื่น ๆ ของติมอร์-เลสเต เพราะเนื่องจากเป็นดินแดนที่ทางรัฐเข้าไปปกครองได้ยาก จึงมีการตั้งผู้นำถิ่นขึ้น ซึ่งมีสิทธิในการตัดสินใจในการดำเนินกิจการของดินแดนแห่งนี้โดยไม่ต้องผ่านรัฐบาลกลางประชากร ประชากร. มีประชากร 58,521 คน มี 13,016 ครัวเรือน (Census 2004) มีชาวอโตนีเป็นชนพื้นเมืองประมาณ 20,000 คน โดยชนเผ่านี้ส่วนใหญ่อยู่ในติมอร์ตะวันตกภาษา ภาษา. นอกจากภาษาราชการของติมอร์ตะวันออกคือภาษาเตตุมและภาษาโปรตุเกส มีการใช้ภาษาอินโดนีเซียเป็นภาษากลางมากในบริเวณนี้ ชาวอโตนีพูดภาษาไบเกโน ซึ่งอยู่ในตระกูลภาษาออสโตรนีเซียน ส่วนใหญ่จะพูดได้ภาษาเดียว มีคำยืมจากภาษาโปรตุเกสเล็กน้อย และแทบจะไม่มีจากภาษาเตตุมเลยศาสนา ศาสนา. ส่วนใหญ่นับถือศาสนาคริสต์ นิกายโรมันคาทอลิกการแบ่งเขตบริหาร การแบ่งเขตบริหาร. โอเอกูซีแบ่งออกเป็น 4 เขต- นีตีเบ (Nitibe) - โอเอซีโล (Oesilo) - ปันเตมากาซาร์ (เมืองหลัก) - ปาสซาเบ (Passabe)</doc>
