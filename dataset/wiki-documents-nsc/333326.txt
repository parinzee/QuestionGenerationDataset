<doc id="333326" url="https://th.wikipedia.org/wiki?curid=333326" title="ดิฉันไม่ใช่โสเภณี">ดิฉันไม่ใช่โสเภณี ดิฉันไม่ใช่โสเภณี เป็นนวนิยาย ประพันธ์โดยผกามาศ ปรีชา มีเรื่องราวเกี่ยวกับผู้หญิงไทยที่เสี่ยงชีวิตไปประเทศเยอรมนี โดยหวังจะแต่งงานกับชาวเยอรมัน เพื่อให้ได้สิทธิ ในการอยู่ในประเทศเยอรมนีต่อ โดยตีแผ่การทำงานของบริษัทจัดหาคู่ รวมถึงชะตากรรมของผู้หญิงต่างแดนหลาย ๆ คน ดิฉันไม่ใช่โสเภณี ตีพิมพ์เป็นตอน ๆ ในหนังสือพิมพ์ เดลินิวส์ ในฉบับวันอาทิตย์ตั้งแต่ตุลาคม 2531 ถึง พฤศจิกายน 2532 จากนั้นตีพิมพ์รวมเล่มครั้งแรกในเดือนกันยายน 2532 แบ่งเป็น 53 ตอน บทประพันธ์ได้รับนำมาสร้างเป็นภาพยนตร์ เมื่อปี 2536 กำกับโดยพยุง พยกุล นำแสดงโดย ธิดา ธีรรัตน์, ยุรนันท์ ภมรมนตรี ภาพยนตร์ได้รางวัลพระราชทานพระสุรัสวดี ครั้งที่ 16 ประจำปี พ.ศ. 2535 ในสาขาผู้แสดงนำหญิงยอดเยี่ยม (ธิดา ธีระรัตน์), ผู้กำกับภาพยนตร์ยอดเยี่ยม (พยุง พยกุล) และบทประพันธ์ยอดเยี่ยม (ผกามาศ ปรีชา)</doc>
