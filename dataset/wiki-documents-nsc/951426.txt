<doc id="951426" url="https://th.wikipedia.org/wiki?curid=951426" title="ซาบีวาคา">ซาบีวาคา ซาบีวาคา () เป็นตัวนำโชคอย่างเป็นทางการของมหกรรมกีฬาฟุตบอลโลก 2018 ที่จัดขึ้นในประเทศรัสเซีย ตัวนำโชคได้รับการเปิดเผยเมื่อวันที่ 21 ตุลาคม 2016 โดยที่ลักษณะของตัวนำโชคเป็นรูปตัวการ์ตูนสุนัขจิ้งจอกขนสีน้ำตาลและขาวสวมเสื้อยืด โดยที่ตัวเสื้อยืดปักคำว่า "RUSSIA 2018" นอกจากนี้ยังมีแว่นตาสีส้ม และ การรวมกันของเสื้อยืดสีขาว, ฟ้า กับ กางเกงขาสั้นสีแดงอันเป็นสีประจำของทีมชาติรัสเซีย ตัวนำโชคถูกออกแบบโดยนักเรียนออกแบบ Ekaterina Bocharova และตัวนำโชคได้ถูกรับเลือกโดยการลงคะแนนทางอินเทอร์เน็ต ผลการลงคะแนนได้รับการประกาศเมื่อวันที่ 21 ตุลาคม 2016 ในรายการ เวเชียร์นีอูกานต์ ทางช่องหนึ่งรัสเซีย โดยตัวการ์ตูนสุนัขจิ้งจอกที่ชื่อซาบีวาคา ได้คะแนนไป 53 เปอร์เซ็นต์ ของคะแนนทั้งหมด รองลงมาคือเสือ (27 เปอร์เซ็นต์) และแมว (20 เปอร์เซ็นต์) ตามลำดับ มีผู้ลงคะแนนมากกว่าหนึ่งล้านคนซึ่งเกิดขึ้นในช่วงเดือนกันยายน 2016 ในแพลตฟอร์มฟีฟ่า รวมถึงการถ่ายทอดสดทางช่องหนึ่งรัสเซีย</doc>
