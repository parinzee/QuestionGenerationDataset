<doc id="404808" url="https://th.wikipedia.org/wiki?curid=404808" title="กูเองกา (ประเทศเอกวาดอร์)">กูเองกา (ประเทศเอกวาดอร์) กูเองกา () หรือชื่อเต็มว่า ซานตาอานาเดโลสกัวโตรริโอสเดกูเองกา () เป็นเมืองใหญ่เป็นอันดับ 3 ของประเทศเอกวาดอร์ ในด้านประชากร โดยมีประชากร 330,585 คน เป็นเมืองหลักของจังหวัดอาซวย ตั้งอยู่ทางตอนใต้ของประเทศ บนที่ราบสูงเอกวาดอร์ สูงจากระดับน้ำทะเลปานกลางราว 2,500 เมตร ศูนย์กลางของเมืองได้รับขึ้นทะเบียนเป็นมรดกโลก จากอาคารเก่าแก่ในเมืองหลายหลัง เป็นแหล่งผลิตหมวกปานามา เครื่องหนัง สิ่งทอ เมืองนี้สร้างโดยชาวสเปนใน ค.ศ. 1557 บนที่ตั้งของเมืองเก่าของชนพื้นเมืองที่เรียกว่า ตูเมบัมบา</doc>
