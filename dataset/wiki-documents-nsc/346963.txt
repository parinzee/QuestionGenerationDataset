<doc id="346963" url="https://th.wikipedia.org/wiki?curid=346963" title="ซูสีไทเฮา ก่อนแผ่นดินสิ้นสลาย">ซูสีไทเฮา ก่อนแผ่นดินสิ้นสลาย ซูสีไทเฮา ก่อนแผ่นดินสิ้นสลาย (; ; ) เป็นละครโทรทัศน์ สร้างจากการความร่วมมือของสถานีโทรทัศน์เอ็นเอชเคของญี่ปุ่น กับสถานีโทรทัศน์เอชบีเอ็นของจีน นำแสดงโดย ทะนะกะ ยูโกะ, โย่ว เซ่าจวิน, โจว อี้ฉี, จาง ป๋อ, อิง เถา ทีวีไทยนำมาฉายในประเทศไทยทุกวันพฤหัสบดีและวันศุกร์ เวลา 20.20-21.00 น. ออกอากาศครั้งแรกในประเทศไทยเมื่อคืนวันพฤหัสบดีที่ 11 พฤศจิกายน พ.ศ. 2554 และออกอากาศอีกครั้งทุกวันเสาร์และวันอาทิตย์ เวลา 18.30-19.30 น. ทางไทยรัฐทีวี ตั้งแต่วันเสาร์ที่ 2 มกราคม พ.ศ. 2559 ใช้ชื่อว่า ซูสีไทเฮา หงส์เหนือบัลลังก์เนื้อเรื่อง เนื้อเรื่อง. ซูสีไทเฮา เป็นเรื่องราวที่เกิดขึ้นในยุคปลายราชวงศ์ชิง ในรัชสมัยสมเด็จพระจักรพรรดิกวางสู (จางโป๋) สมเด็จพระจักรพรรดิหนุ่มแห่งราชวงศ์ชิง ผู้มุ่งปรารถนาที่ปฏิรูปการปกครองของประเทศ เพราะเล็งเห็นการที่ประเทศจะตกต่ำเพราะการแผ่อิทธิพลจากมหาอำนาจชาติตะวันตก แต่มี พระนางซูสีไทเฮา (ทะนะกะ ยูโกะ) ซึ่งเป็นผู้อุปถัมภ์พระองค์มาแต่ทรงพระเยาว์ เป็นผู้ครองอำนาจทั้งในวังหลวงและอำนาจทั้งปวงในการปกครองประเทศ โดยมีเนื้อหาที่เป็นการช่วงชิงอำนาจอย่างมีชั้นเชิงระหว่าง พระนางซูสีไทเฮา และ สมเด็จพระจักรพรรดิกวางสู ซึ่งในเนื้อเรื่องได้แสดงให้เห็นถึงความเจ็บปวดที่ซ่อนอยู่ลึก ๆ ภายในพระราชหฤทัยของพระนางซูสีไทเฮา ที่พยายามจะกุมอำนาจไว้ให้ตลอด โดยที่เรื่องราวจะเล่าผ่านจาก 2 ตัวละคร คือ หลี่ชุนอวิ๋น (โย่ว เซ่าจวิน) ขันทีและนักแสดงงิ้วคนโปรดของพระนางซูสีไทเฮา ซึ่งเล่าในมุมมองของพระนางซูสีไทเฮา และ เหลียงเหวินซิ่ว (โจว อี้ฉี) จอหงวนหนุ่มที่สุดในประวัติศาสตร์ราชวงศ์ ซึ่งเป็นพี่ชายคนโตของ หลี่ชุนอวิ๋น เล่าในมุมมองของสมเด็จพระจักรพรรดิกวางสูเบื้องหลัง เบื้องหลัง. ซูสีไทเฮาเป็นละครโทรทัศน์ที่เกิดจากการร่วมมือกันของ 2 ประเทศ คือ จีนและญี่ปุ่น สร้างมาจากบทประพันธ์ในชื่อเดียวกันนี้ของ อะซะดะ จิโระ นักเขียนชาวญี่ปุ่น ในปี พ.ศ. 2539 และได้ ทะนะกะ ยูโกะ นักแสดงหญิงชาวญี่ปุ่นในวัย 55 ปี ผู้ซึ่งมีชื่อเสียงมาจากละครโทรทัศน์ของญี่ปุ่นเรื่อง สงครามชีวิตโอชิน (おしん Oshin) ที่ได้รับความนิยมอย่างมากทั้งในจีนและญี่ปุ่นในยุคทศวรรษที่ 80 มารับบท พระนางซูสีไทเฮา สตรีผู้มีชื่ออย่างมากในประวัติศาสตร์จีน ทะนะกะได้บ่ายเบี่ยงที่จะรับบทนี้มาโดยตลออด เพราะเห็นว่าบทนี้เคยมีนักแสดงหลายคนรับมาแล้ว แต่เมื่อได้อ่านบทประพันธ์แล้วก็เปลี่ยนใจ และถือว่าเป็นงานหนักอีกครั้งหนึ่งในชีวิตการแสดง เมื่อประกาศรายชื่อนักแสดงที่จะมารับบทพระนางซูสีไทเฮาแล้ว ก็ได้เกิดเป็นประเด็นถกเถียงขึ้นในจีนถึงเรื่องความเหมาะสมในการรับบทตัวละครนำของเรื่อง อย่าง พระนางซูสีไทเฮา ของทะนะกะ ซึ่งเป็นนักแสดงชาวญี่ปุ่น ในญี่ปุ่น ละครออกอากาศทางสถานีเอ็นเอชเคครั้งแรกในวันที่ 2 มีนาคม พ.ศ. 2553 และในจีนออกอากาศครั้งแรกทางสถานีปักกิ่งในวันที่ 14 มีนาคม ปีเดียวกันนี้ ในไทย ออกอากาศครั้งแรกในวันที่ 11 พฤศจิกายน พ.ศ. 2554 ต่อจาก ขอรักลูกทุกฤดูกาล (白い春, White Spring)นักแสดงนำ</doc>
