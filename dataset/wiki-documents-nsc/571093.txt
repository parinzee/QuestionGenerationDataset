<doc id="571093" url="https://th.wikipedia.org/wiki?curid=571093" title="ไอ๊หยา อาตือ">ไอ๊หยา อาตือ ไอ๊หยา อาตือ เป็นภาพยนตร์ไทยที่ออกฉายในปี พ.ศ. 2524 เป็นภาพยนตร์แนวตลกแบบแปลก แหวกแนว จากบทประพันธ์และกำกับโดย กำธร ทัพคัลไลย นับเป็นผลงานเรื่องที่ 4 ของกำธรหลังจากมีผลงานมาก่อนหน้านั้นแล้ว 3 เรื่อง คือ ทายาทป๋องแป๋ง, เขยใหม่ปึ๋งปั๋ง และเต้าฮวยไล้เหลี่ยว ซึ่งทำรายได้รวมกันถึง 19 ล้านบาท ไอ๊หยา อาตือ ได้ถูกนำกลับมาสร้างใหม่เป็นละครโทรทัศน์ในปี พ.ศ. 2547 ออกอากาศทางช่อง 3 ทุกวันจันทร์-ศุกร์ เวลา 18.35 น. กำกับการแสดงโดย ศรัทธา ศรัทธาทิพย์ โดยมีการดัดแปลงให้จากคดีขโมยวัตถุโบราณเป็นคดีค้ายาบ้าแทน แต่ให้ชื่อตัวละครยังเหมือนเดิมทุกอย่าง นำแสดงโดย สมชาย เข็มกลัด, อลิชา ไล่ศัตรูไกล, พรนภา เทพทินกร, ศราวุธ นวแสงอรุณ และสมบัติ เมทะนีเนื้อเรื่อง เนื้อเรื่อง. เมื่อเสื้อหยกจักรพรรดิแห่งราชวงศ์ฮั่นของประเทศจีนมาจัดแสดงที่ประเทศไทย ก็เป็นที่ฮือฮาของผู้คน และทำให้ เสี่ยกังไส พ่อค้าวัตถุโบราณรายใหญ่ต้องการครอบครอง จึงส่งลูกสมุนไปขโมยมา แต่ปรากฏว่าผิดพลาด เมื่ออาตือ สมุนคนหนึ่งถูกตำรวจยิงอาการสาหัส ทำให้ พล.ต.ต.ปืนไทย ผู้บัญชาการตำรวจในคดีนี้ไม่รู้จะทำอย่างไร ถึงจะสาวไปสู่ตัวผู้บงการใหญ่ได้ ขณะเดียวกัน ชาลินี ลูกสาวเพียงคนเดียวของ พล.ต.ต.ปืนไทย ก็เพิ่งเรียนจบกลับมาจากสหรัฐอเมริกา พร้อมกับ ศักดิ์ระบือ แฟนหนุ่ม ศักดิ์ระบือมีหน้าตาเหมือนกับอาตือไม่มีผิด ต่างกันเพียงอาตือจะมีใฝเม็ดหนึ่งที่ริมฝีปากเท่านั้นเอง พล.ต.ต.ปืนไทย จึงเกิดความคิดที่จะให้ศักดิ์ระบือปลอมตัวเป็นอาตือ ที่ตายไปแล้ว เพื่อสืบหาไปสู่พรรคพวกของเสี่ยกังไสต่อไป โดยมีข้อแม้ว่า หากศักดิ์ระบือทำการนี้สำเร็จ ก็จะยกชาลินีให้แต่งงาน เรื่องวุ่น ๆ กับภารกิจแปลก ๆ นี้จึงบังเกิดขึ้นนักแสดงนักแสดง. - สมบัติ เมทะนี...ศักดิ์ระบือ, อาตือ - สมควร กระจ่างศาสตร์...พล.ต.ต.ปืนไทย - ปิยะมาศ โมนยะกุล...ชาลินี - บู๊ วิบูลย์นันท์...เสี่ยกังไส - พนม นพพร...เชา - กัณฑรีย์ นาคประภา - ชุมพร เทพพิทักษ์ - ท้วม ทรนง...จ่าหยอย</doc>
