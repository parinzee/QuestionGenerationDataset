<doc id="242387" url="https://th.wikipedia.org/wiki?curid=242387" title="ณัฐชา สวัสดิ์รักเกียรติ">ณัฐชา สวัสดิ์รักเกียรติ ณัฐชา สวัสดิ์รักเกียรติ หรือชื่อเล่น "พลอย" (เป็นที่รู้จักในชื่อ "พลอย ลิตเติ้ลวอยซ์") นักร้องเด็กชาวไทยที่มีผลงานเพลงที่เป็นที่รู้จักอย่าง "เสียงเล็กๆ" "ปากกา" "กว่าจะรัก" "เป็นเธอได้ไหม" เป็นต้น ภายใต้สังกัดจีเอ็มเอ็ม แกรมมี่ประวัติ ประวัติ. ณัฐชา สวัสดิ์รักเกียรติ (อังกฤษ: Nutcha Sawatrukkiate) (หรือ จิรัชยา สวัสดิ์รักเกียรติ) ชื่อเล่น พลอย แต่สื่อและคนทั่วไปจดจำเธอในชื่อ พลอย ลิตเติ้ลวอยซ์ เกิดเมื่อวันที่ 19 สิงหาคม พ.ศ. 2531 จบการศึกษาชั้นมัธยมต้นที่โรงเรียนสาธิตสวนสุนันทา และเข้าศึกษาต่อชั้นมัธยมปลายที่โรงเรียนเตรียมอุดมศึกษา ขณะนี้กำลังศึกษาระดับปริญญาตรีอยู่ที่มหาวิทยาลัยธรรมศาสตร์ คณะศิลปกรรมศาสตร์ เอกการละคร พลอย ณัฐชา เป็นนักร้องที่มีความสามารถตั้งแต่เด็กๆ นอกจากผลงานเพลงแล้ว พลอยยังเป็นพิธีกรรายการ "เนตรนารี" ซึ่งออกอากาศทางช่องโมเดิร์นไนน์ทีวี และมีผลงานถ่ายแบบ และถ่ายโฆษณา ซึ่งมีโฆษณาที่ทำให้เธอมีชื่อเสียงได้แก่ "โฆษณาขนมโอโจ้" ในสโลแกน "เหมือนเดิม..โอโจ้ด้วย" ปัจจุบันโฆษณานี้ยังคงออกอากาศอยู่ตลอดงานเพลง งานเพลง. พลอย ณัฐชา เริ่มร้องเพลงตั้งแต่อายุ 3 ขวบ ผ่านการเรียนร้องเพลงจาก สถาบันดนตรีต่างๆมากมาย ไม่ว่าจะเป็นโรงเรียนในเครือสยามกลการ หรือแม้แต่ กับครูอ้วน(มณีนุช เสมรสุต) วันเวลาผ่านไปพร้อความสามารถที่มากขึ้น พลอยขึ้นประกวดร้องเพลงและได้รับรางวัลสูงสุด คือการเป็นนักร้องยุวชนยอดเยี่ยมแห่งประเทศไทย จากเวที KPN Junior Award ปี 2000 นอกจากนี้ยังเคยประกวดร้องเพลงมาแล้วอีกหลายเวที เช่น การชนะเลิศการประกวดร้องเพลงเวที Tang Hua Seng Junior Singing Contest (ปีพ.ศ. 2542), รองชนะเลิศอันดับ 1 การประกวดร้องเพลง Fashion Island Star Contest (ปีพ.ศ. 2542) และยังเคยได้รับ รางวัลเยาวชนดีเด่น ด้านศิลปะดนตรีจากกระทรวงศึกษาธิการ (ปีพ.ศ. 2545) อีกด้วย จากนั้นพลอยเข้ามาสกรีนเทสต์ที่บริษัท จีเอ็มเอ็ม แกรมมี่ และสามารถผ่านเข้าเป็นน้องใหม่ของค่าย แกรมมี่ จี เป็นต้นมา พลอยเข้ารับการฝึกเพื่อพัฒนาศักยภาพของตัวเองในโครงการ "Grammy Boot Camp" โดยคุณทิม จอห์นสัน จากสถาบัน ดนตรีมีฟ้า พร้อมกับนักร้องในค่ายแกรมมี่จีอีก 8 คนด้วยความตั้งใจ และมุ่งมั่นของพลอยทำให้เธอได้รับเลือก จากเพื่อนๆให้เป็นนักเรียนดีเด่นของคลาส ในปี พ.ศ. 2544 พลอยมีอัลบั้มเดี่ยวชุดแรกในชื่อ "LITTLE VOICE (ลิตเติ้ลวอยซ์)" อัลบั้มแรกของเธอเป็นแนวป๊อปที่มีความเป็น อะคูสติก เสน่ห์ของเพลงคือเป็นเครื่องดนตรีจริงทั้งหมด ไม่มีเสียงสังเคราะห์ ทำให้เกิดความรู้สึกเป็นธรรมชาติ เหมาะกับเสียงและตัวตนของเธอ กับเนื้อหาที่หลากหลายด้วยการนำเสนอที่ต่างออกไป ความรู้สึกเศร้าที่สุดคือ "ความเหงา" การอกหักก็แค่ "แอบรัก" ไม่ฟูมฟายร้องไห้เสีย น้ำตา โดยมีจุดเด่นที่ทักษะ การร้องของเธอ โดยในอัลบั้มชุดนี้มีเพลงฮิตได้แก่เพลง เสียงเล็กเล็ก, ใจลอย, ดาวเหงา และเพลง ฉันก็รักเธอ เป็นต้น และจากชื่อในอัลบั้มในชุดแรกของเธอส่งผลทำให้เธอเป็นที่รู้จักในชื่อ "พลอย ลิตเติ้ลวอยซ์" จากเด็กหญิงตัวน้อยๆ ที่ผ่านบทพิสูจน์ความสามารถ ด้านคุณภาพเสียง ทำให้หลายคนทึ่งกับเสียงร้องของเธอมาแล้ว จนเข้าตากรรมการ(ผู้จัดการฯ) อย่าง ดี้-นิติพงษ์ ห่อนาค เจ้าของสังกัดแกรมมี่ แกรนด์ ที่ประทับใจ จนได้ชักชวนพลอยเข้าเป็นศิลปินในค่ายกับงานเพลงชุดที่ 2 "เด็กหญิงข้างหน้าต่าง" (พ.ศ. 2545) ภายใต้บ้านหลังใหม่และการดูแล ของ ดี้-นิติพงษ์ และ แว่น-จักราวุธ แสวงผล ซึ่งเนื้อเพลงเป็นการนำเสนอมุมมองของวัยช่างคิด ที่ฝันอยากจะออกไปเจอ สิ่งแปลกใหม่ในโลกกว้างภายนอก ด้วยเรื่องราวเกี่ยวกับเพื่อน และมิตรภาพในวัยเรียน ดนตรีฟังง่ายสดใส แต่ทว่าประณีตและพิถีพิถัน โดยมีเพลงอิตในอัลบั้มได้แก่เพลง "กว่าจะรัก" ซึ่งเป็นเพลงเก่าของวง เอ็กซ์วายแซด, เพลง ขอบคุณที่เป็นเพื่อนกัน และเพลง เพลงพิเศษ เป็นต้น ในปี พศ. 2546 กับอัลบั้มชุดที่ 3 "มุมมองของตัวหนอน-Worm eye's view" ที่มีโปรดิวเซอร์ถึง 8 คน เพื่อแนวดนตรีที่หลากหลาย ซึ่งเป็นแนวถนัดของแต่ละโปรดิวเซอร์ เช่น "เพลงของหนอน" แนวคลาสสิก โดย โกมล บุญเพียรผล, เพลง"จำไว้ฉันรักเธอ" แนวไอริช โดย Bruno Brugnano, เพลง"รักแท้" แนวนิวเอจ โดย ปธัย วิจิตรเวชการ, เพลง "ฉันชอบอ่านหนังสือ" แนวเม็กซิกัน โดย บุญฤทธิ์ สุขเสรีทรัพย์ เป็นต้น มีการนำดนตรีหลายชาติ เข้ามาใช้เป็นสีสันในเพลง เช่น ปี่ไอริช Uillean Pipes (อูลีน ไพพ์), ขลุ่ยไอริช Irish Whistle, Accordian และมีนักดนตรีรับเชิญชาวไอริชและนักไวโอลินชาวญี่ปุ่น มาร่วมแจม งานเพลงชุดนี้พลอยดีไซน์การร้องเพลงเองทั้งหมดอีกด้วย ต่อมา อัลบั้มพิเศษ The Family เป็นอัลบั้มที่มีเนื้อหาเกี่ยวกับครอบครัว โดยได้รวมศิลปินที่มีชื่อเสียงมาถ่ายทอดเรื่องราวเกี่ยวกับครอบครัวออกมาเป็นบทเพลงต่าง ๆ เพลงทั้งหมดในอัลบั้มก็จะเกี่ยวกับครอบครัวทั้งสิ้น และอัลบั้ม The Family นี้พลอยก็ได้มีส่วนร่วมในการร้องเพลงด้วย คือเพลง "รู้แล้วค่ะแม่" เป็นเพลงที่มีเนื้อหาเกี่ยวกับคุณแม่ และพลอยก็ได้แต่งเพลงนี้อีกด้วย ตลอดระยะเวลา 1 ปีภายใต้การทำงานอย่างละเมียดละไมของพลอย กับ 5 โปรดิวเซอร์คือ โอ้ เสกสรรค์ ปานประทีป, อพิสิษฐ์ ณ ตะกั่วทุ่ง, ปธัย วิจิตรเวชการ, วุฒิไกร อิ่มเจริญ และ BRUNO BRUNANO ทำให้อัลบั้ม "More Than Words" ซึ่งเป็นอัลบั้มเดี่ยวชุดที่ 4 เป็นอัลบั้มแนว Pop-Easy Listening ที่ไพเราะ ฟังสบาย และมีความหลากหลายเหมือนการ รวมคำแต่ละคำนั่นเอง ในอัลบั้มชุดนี้ ได้ โอ้ เสกสรรค์ ปานประทีป มาเป็นแขกรับเชิญด้วยในเพลง “คำตอบจากพี่ชาย” เนื้อหาของเพลงเป็นเรื่องของคำสอนที่แสนอบอุ่นของพี่ชาย กับน้องสาววัยเริ่มมีความรัก และ พี่กบ Taxi ในเพลง “ อยากคิดเอง” จุดเด่นของเพลงนี้ อยู่ที่การทำงานร่วมกันของความต่างที่สุดขั้วระหว่างพลอย กับ กบ ซึ่งได้มา RAPS เพิ่มสีสันให้เพลงนี้อีกด้วย งานเพลงชุดนี้ได้คนดนตรีมากมายมาช่วยสร้างสรรค์ แน่นทั้งคุณภาพ และ ความไพเราะ และนี่คืออัลบั้ม More Than Words ในปีพ.ศ. 2548 ในปี พ.ศ. 2551 หลังจากห่างหายจากงานเพลงในอัลบั้มชุดเดี่ยวไปนานถึง 3 ปีเต็ม พลอยกลับมาพร้อมสังกัดใหม่ สนามหลวงมิวสิก ในเครือ จีเอ็มเอ็ม แกรมมี่ กับอัลบั้ม "ล้านกิโลเมตร" ซึ่งมีเพลงเปิดตัวที่ชื่อเดียวกับอัลบั้ม หลังจากโปรโมทไปได้สักพัก พลอยก็หันหลังให้กับวงการเพลงชีวิตส่วนตัว ชีวิตส่วนตัว. หลังจากหันหลังให้กับงานเพลงแล้ว ปัจจุบันทำงานเป็นแอร์จากสายการบินบางกอกแอร์เวย์ผลงานอัลบั้มเดี่ยวอัลบั้ม "Little Voice" (18 กันยายน 2544)ผลงาน. อัลบั้มเดี่ยว. อัลบั้ม "Little Voice" (18 กันยายน 2544). 1. ใจลอย 2. ดาวเหงา 3. บอกฉันได้ 4. บ้าน 5. ไม่ไปไหนแล้ว 6. ไม่มีใครให้คิดถึง 7. สบายดี 8. เสียงเล็กๆ 9. เอะอะ 10. ฉันก็รักเธออัลบั้ม "เด็กหญิงข้างหน้าต่าง" (30 พฤษภาคม 2545)อัลบั้ม "เด็กหญิงข้างหน้าต่าง" (30 พฤษภาคม 2545). 1. อยากรู้ว่า... 2. ปากกา 3. ไม่เสียใจ 4. ขอบคุณที่เป็นเพื่อนกัน 5. เขียนชื่อเธอ 6. เพลงพิเศษ 7. ฉันจะไม่ลืมเธอเลย 8. ขอ ขอ ขอ 9. ยังมี 10. กว่าจะรัก 11. เด็กหญิงข้างหน้าต่างอัลบั้ม "มุมมองของตัวหนอน (Worm Eye's View)" (27 พฤษภาคม 2546)อัลบั้ม "มุมมองของตัวหนอน (Worm Eye's View)" (27 พฤษภาคม 2546). 1. เพลงของหนอน 2. เป็นเธอได้ไหม 3. กลัวใจตัวเอง 4. ความฝันของต้นหญ้า 5. ดีเหมือนกัน 6. จำไว้...ฉันรักเธอ 7. จะหลับได้ยังไง 8. ฉันชอบอ่านหนังสือ 9. รักแท้ 10. จริงจริงแล้ว 11. สิ่งที่เธอทำสิ่งที่เป็นเธอ 12. ดีเหมือนกัน (บรรเลง)อัลบั้ม "More Than Words" (5 เมษายน 2548)อัลบั้ม "More Than Words" (5 เมษายน 2548). 1. แค่สองสามคำ 2. คำตอบจากพี่ชาย (คู่กับ: โอ้ เสกสรรค์ ปานประทีป) 3. ยังคงไม่ลืม 4. ผ่านมา พ้นไป 5. พรุ่งนี้แล้วนะ 6. อยากคิดเอง 7. เพลงใบไม้ 8. แปลกดีนะ 9. กุหลาบกุมภาพันธ์ 10. เด็กคนหนึ่งอัลบั้ม "ล้านกิโลเมตร" (18 มีนาคม 2551)อัลบั้ม "ล้านกิโลเมตร" (18 มีนาคม 2551). 1. Cupid 2. What should I do 3. ล้านกิโลเมตร 4. เพื่อนหรือแฟน 5. อยากได้ยินจากปาก 6. A Letter (จดหมายรัก) 7. แค่อยากจะรู้ 8. เหมือนไม่เหลือใคร 9. ให้เธอ 10. พลอยอัลบั้มพิเศษอัลบั้มพิเศษ. - อัลบั้มพิเศษ "The Family" พ.ศ. 2547 - อัลบั้มพิเศษ "Bossa Blossom" พ.ศ. 2549 - อัลบั้มพิเศษ " Feel Field สนามอารมณ์" พ.ศ. 2550 - อัลบั้มพิเศษ "Radiodrome August" พ.ศ. 2551เพลงประกอบละคร / ภาพยนตร์เพลงประกอบละคร / ภาพยนตร์. - เพลง "ฝัน หวาน อาย จูบ" เพลงประกอบภาพยนตร์ ฝัน-หวาน-อาย-จูบ (ร่วมกับ: วิชญ์วิสิฐ หิรัญวงษ์กุล)ผลงานอื่นๆงานพิธีกรผลงานอื่นๆ. งานพิธีกร. - ปี 2553 พิธีกรรายการ "เนตรนารี" ทางโมเดิร์นไนน์ทีวีโฆษณาโฆษณา. - ปี 2549 โฆษณาทเวลพลัส โคโลญ - ปี 2551 โฆษณาขนมโอโจ้ ในสโลแกน "เหมือนเดิม..โอโจ้ด้วย" - ปี 2552 โฆษณาโฟมล้างหน้า Clean & Clearรางวัลรางวัล. - ปี 2542 ชนะเลิศการประกวดร้องเพลง Tang Hua Seng Junior Singing Contest - ปี 2542 รองชนะเลิศอันดับ 1 การประกวดร้อง เพลง Fashion Island Star Contest - ปี 2543 รางวัลนักร้องยุวชนยอดเยี่ยม แห่งประเทศไทย KPN Junior Awards - ปี 2545 รางวัล เยาวชนดีเด่น ด้านศิลปะดนตรีจากกระทรวงศึกษาธิการ</doc>
