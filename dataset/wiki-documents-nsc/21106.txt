<doc id="21106" url="https://th.wikipedia.org/wiki?curid=21106" title="เขตดุสิต">เขตดุสิต เขตดุสิต เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพกลาง สภาพพื้นที่ประกอบไปด้วยแหล่งการค้า แหล่งที่อยู่อาศัยหนาแน่นมาก เขตทหาร แหล่งท่องเที่ยวเชิงประวัติศาสตร์และศิลปวัฒนธรรม นอกจากนี้ยังเป็นสถานที่ที่ตั้งรัฐสภา กระทรวงต่าง ๆ และพระราชวัง จึงทำให้เขตนี้มีลักษณะราวกับว่าเป็นเขตการปกครองส่วนกลางของประเทศไทย อนึ่ง ที่ทำการสำนักงานส่วนภูมิภาคและสำนักงานประจำประเทศไทย ขององค์การสหประชาชาติ และขององค์การระหว่างประเทศหลายองค์การ ก็อยู่ในพื้นที่เขตนี้ที่ตั้งและอาณาเขต ที่ตั้งและอาณาเขต. เขตดุสิตตั้งอยู่ริมฝั่งซ้ายของแม่น้ำเจ้าพระยาหรือฝั่งพระนคร มีอาณาบริเวณติดต่อ ดังนี้- ทิศเหนือ ติดต่อกับเขตบางซื่อ มีคลองบางซื่อเป็นเส้นแบ่งเขต - ทิศตะวันออก ติดต่อกับเขตพญาไทและเขตราชเทวี มีทางรถไฟสายเหนือเป็นเส้นแบ่งเขต - ทิศใต้ ติดต่อกับเขตปทุมวัน เขตป้อมปราบศัตรูพ่าย และเขตพระนคร มีคลองมหานาคและคลองผดุงกรุงเกษมเป็นเส้นแบ่งเขต - ทิศตะวันตก ติดต่อกับเขตบางพลัด มีแนวกึ่งกลางแม่น้ำเจ้าพระยาเป็นเส้นแบ่งเขตประวัติศาสตร์ ประวัติศาสตร์. ในรัชสมัยพระบาทสมเด็จพระจุลจอมเกล้าเจ้าอยู่หัว ได้ปรับปรุงจัดรูปแบบการปกครองใหม่เพื่อให้มีความทันสมัย โดยจัดการปกครองส่วนกลางและส่วนภูมิภาค ซึ่งในมณฑลกรุงเทพมีกระทรวงนครบาลดูแล แบ่งเขตปกครองออกเป็นอำเภอและตำบลเช่นเดียวกับหัวเมืองอื่น ๆ โดย อำเภอดุสิต เป็น 1 ใน 8 อำเภอชั้นใน ตั้งที่ว่าการอำเภออยู่ริมคลองเปรมประชากร ถนนสุโขทัย ในปี พ.ศ. 2481 อำเภอบางซื่อซึ่งเป็นอำเภอชั้นนอกทางทิศเหนือ ได้ถูกยุบลงเป็นตำบลมาขึ้นกับอำเภอดุสิต และเนื่องจากทางอำเภอมีจำนวนประชากรและพื้นที่กว้างขวางมาก กระทรวงมหาดไทยจึงได้แยกตำบลสามเสนใน ตำบลมักกะสัน ตำบลทุ่งพญาไท ตำบลถนนเพชรบุรี และตำบลถนนพญาไท ไปรวมกับพื้นที่บางส่วนของอำเภอบางกะปิ เพื่อจัดตั้งเป็นอำเภอพญาไท ในปี พ.ศ. 2509 ภายหลังได้มีการรวมจังหวัดธนบุรีและจังหวัดพระนคร เป็นนครหลวงกรุงเทพธนบุรี และเปลี่ยนเป็นกรุงเทพมหานครในเวลาต่อมา ซึ่งแบ่งพื้นที่ออกเป็นเขตและแขวงแทนอำเภอและตำบล อำเภอดุสิตจึงได้รับการเปลี่ยนแปลงฐานะเป็น เขตดุสิต กรุงเทพมหานคร มีหน่วยการปกครองย่อย 6 แขวง ต่อมา ในพื้นที่เขตดุสิตมีประชากรเพิ่มมากขึ้นและยังมีพื้นที่กว้างขวาง ดังนั้น เพื่อให้หน่วยงานราชการสามารถดูแลได้อย่างรวดเร็วและทั่วถึง กรุงเทพมหานครจึงได้จัดตั้งสำนักงานเขตดุสิต สาขา 1 รับผิดชอบแขวงบางซื่อ ซึ่งได้มีประกาศกระทรวงมหาดไทยตั้งเป็นเขตบางซื่อ ในวันที่ 9 พฤศจิกายน พ.ศ. 2532การแบ่งเขตการปกครอง การแบ่งเขตการปกครอง. เขตดุสิตแบ่งเขตการปกครองย่อยออกเป็น 5 แขวง (khwaeng) ได้แก่ประชากรการคมนาคม การคมนาคม. ถนน- ถนนประชาราษฎร์ สาย 1 - ถนนทหาร - ถนนประดิพัทธิ์ - ถนนสามเสน - ถนนอำนวยสงคราม - ถนนเศรษฐศิริ - ถนนนครไชยศรี - ถนนสุโขทัย - ถนนราชวิถี - ถนนศรีอยุธยา - ถนนพิษณุโลก - ถนนนครสวรรค์ - ถนนอู่ทองนอก - ถนนอู่ทองใน - ถนนราชดำเนินนอก - ถนนนครราชสีมา - ถนนกรุงเกษม - ถนนขาว - ถนนสวรรคโลก - ถนนเทอดดำริ - ถนนพระรามที่ 5 - ถนนพระรามที่ 6 - ถนนเตชะวณิช - ถนนเขียวไข่กา สะพานข้ามแม่น้ำเจ้าพระยามี 1 สะพาน คือ- สะพานกรุงธนบุรี (ซังฮี้) เชื่อมระหว่างเขตดุสิตกับเขตบางพลัด รถไฟ- ทางรถไฟสายเหนือก็ผ่านพื้นที่เขตนี้ โดยถือเป็นแนวเส้นแบ่งเขตระหว่างเขตดุสิตกับเขตราชเทวีและเขตพญาไทด้วย มี สถานีรถไฟจิตรลดา หรือสถานีรถไฟหลวงจิตรลดา ตั้งอยู่ในพื้นที่แขวงสวนจิตรลดา เขตดุสิต แต่เป็นสถานีพิเศษที่มิได้เปิดใช้เป็นการทั่วไปต่อสาธารณชน โดยใช้ที่หยุดรถโรงพยาบาลรามาธิบดีเป็นจุดโดยสารแทน และยังมี สถานีสามเสนตั้งอยู่ในแขวงถนนนครไชยศรี เขตดุสิต นอกจากนั้นยังมีที่หยุดรถไฟยมราช ตั้งอยู่ในแขวงสวนจิตรลดา เขตดุสิต ทางน้ำ อาศัย แม่น้ำเจ้าพระยา ในการคมนาคมและสัญจรสถานที่สำคัญวังสถานที่สำคัญ. วัง. - พระราชวังดุสิต ซึ่งมีพระบรมรูปทรงม้า อยู่ที่ ลานพระราชวังดุสิต หรือที่เรียกกันว่า "ลานพระรูป" และมีพระที่นั่งและพระตำหนักหลายองค์ในบริเวณพระราชวังดุสิต ที่สำคัญ อาทิ พระที่นั่งอนันตสมาคม และ พระตำหนักจิตรลดารโหฐาน ที่ประทับประจำของพระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินีนาถเมื่อประทับในกรุงเทพมหานคร - วังศุโขทัย - วังสวนกุหลาบ- วังปารุสกวัน ปัจจุบันเป็นที่ทำการสำนักข่าวกรองแห่งชาติ - วังจันทรเกษม ปัจจุบันเป็นที่ทำการกระทรวงศึกษาธิการ - วังกรมหลวงชุมพรเขตรอุดมศักดิ์ ปัจจุบันอยู่ในมหาวิทยาลัยเทคโนโลยีราชมงคลพระนคร - วังกรมหลวงราชบุรีดิเรกฤทธิ์ ปัจจุบันอยู่ในมหาวิทยาลัยเทคโนโลยีราชมงคลพระนคร วิทยาเขตเทเวศร์ - วังสวนสุนันทา ปัจจุบันเป็นมหาวิทยาลัยราชภัฏสวนสุนันทาสถานที่ทำการรัฐบาล และหน่วยงานราชการสถานที่ทำการรัฐบาล และหน่วยงานราชการ. - ทำเนียบรัฐบาล - รัฐสภาไทย - บ้านพิษณุโลก - บ้านมนังคศิลา - หอสมุดแห่งชาติ - กระทรวงศึกษาธิการ - กองบัญชาการ กองทัพภาคที่ 1 กองทัพบก - กองพลที่ 1 รักษาพระองค์ (พล. 1 รอ.) กองทัพบก - กรมการทหารสื่อสาร - กรมการขนส่งทหารบก - กองพลทหารปืนใหญ่ต่อสู้อากาศยาน - กรมสรรพาวุธทหารบก - กรมสวัสดิการทหารบก (สก.ทบ.) - กองบัญชาการตำรวจนครบาล (บช.น.) - กองบังคับการตำรวจนครบาล 1 (บก.น.1) - สถานีตำรวจนครบาลสามเสน - สถานีตำรวจนครบาลดุสิตศาสนสถานศาสนสถานในศาสนาพุทธศาสนสถาน. ศาสนสถานในศาสนาพุทธ. - วัดเบญจมบพิตรดุสิตวนาราม - วัดราชาธิวาส - วัดน้อยนพคุณ - วัดเทวราชกุญชรวรวิหาร - วัดราชผาติการาม วรวิหารศาสนสถานในศาสนาคริสต์ศาสนสถานในศาสนาคริสต์. - วัดนักบุญฟรังซีสเซเวียร์ - โบสถ์คอนเซ็ปชัญโรงเรียนโรงเรียน. - โรงเรียนมัธยมวัดเบญจมบพิตร - โรงเรียนวชิราวุธวิทยาลัย - โรงเรียนจิตรลดา - โรงเรียนเซนต์คาเบรียล - โรงเรียนเซนต์ฟรังซีสซาเวียร์คอนแวนต์ - โรงเรียนวัดราชาธิวาส - โรงเรียนราชวินิต มัธยม - โรงเรียนราชินีบน - โรงเรียนโยธินบูรณะ - โรงเรียนราชวินิต - โรงเรียนพันธะวัฒนา - โรงเรียนพันธะศึกษาพิทยา - โรงเรียนทีปังกรวิทยาพัฒน์ (วัดโบสถ์) - โรงเรียนสาธิตมหาวิทยาลัยราชภัฏสวนสุนันทา - โรงเรียนสาธิตละอออุทิศ มหาวิทยาลัยราชภัฏสวนดุสิต - โรงเรียนกันตะบุตรมหาวิทยาลัย และวิทยาลัยมหาวิทยาลัย และวิทยาลัย. - มหาวิทยาลัยสวนดุสิต - มหาวิทยาลัยนวมินทราธิราช - มหาวิทยาลัยราชภัฏสวนสุนันทา - มหาวิทยาลัยเทคโนโลยีราชมงคลพระนคร วิทยาเขตเทเวศร์  - มหาวิทยาลัยเทคโนโลยีราชมงคลพระนคร วิทยาเขตโชติเวช  - มหาวิทยาลัยเทคโนโลยีราชมงคลพระนคร วิทยาเขตพณิชยการพระนคร  - มหาวิทยาลัยเทคโนโลยีราชมงคลพระนคร วิทยาเขตชุมพรเขตอุดมศักดิ์  - วิทยาลัยเทคโนโลยีจิตรลดา - วิทยาลัยอาชีวศึกษาอาชีวศิลป์ - วิทยาลัยเทคโนโลยีวิมลบริหารธุรกิจ - วิทยาลัยเทคโนโลยีพณิชยการสามเสนสวนสัตว์และสโมสรกีฬาสวนสัตว์และสโมสรกีฬา. - สวนสัตว์ดุสิต (เขาดินวนา) - ราชตฤณมัยสมาคมแห่งประเทศไทย ในพระบรมราชูปถัมภ์ (สนามม้านางเลิ้ง)</doc>
