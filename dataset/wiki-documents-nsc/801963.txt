<doc id="801963" url="https://th.wikipedia.org/wiki?curid=801963" title="เขิน">เขิน เขิน สตูดิโออัลบั้ม ชุดที่ 4 ของวง แกรนด์เอ็กซ์ ออกจำหน่ายครั้งแรกเมื่อเดือน กรกฎาคม พ.ศ. 2523 โดยอัลบั้มชุดนี้ทางวงได้ย้ายมาสังกัดค่าย อโซน่า โปรโมชั่น ค่ายเพลงชื่อดังในยุคนั้นหลังจากหมดสัญญากับทางค่ายเก่าอย่างค่ายเสกสรรเทป-แผ่นเสียง หลังจากจบการทำอัลบั้ม ลูกทุ่งดิสโก้ชุดที่ 2 ทาง จำรัส เศวตาภรณ์ นักร้องนำ และ สมศักดิ์ อภิวัฒน์ธีรกุล สมาชิกในตำแหน่งมือทรอมโบน ได้ขอลาออกจากวง ทำให้ทางวงได้รับสมาชิกเข้ามาใหม่อีก 2 คนคือ แจ้ ดนุพล แก้วกาญจน์ ในตำแหน่งนักร้องนำคนใหม่ และ เต๊ะ โชคดี พักภู่ ในตำแหน่งมือทรอมโบน ปกแผ่นเสียงของอัลบั้มชุดนี้ทางวงได้ อาภาพร กรทิพย์ นางแบบและนักแสดงชื่อดังในยุคนั้นมาเป็นนางแบบ โดยนับเป็นดารา-นางแบบคนแรกและคนเดียวที่มาถ่ายขึ้นปกแผ่นเสียงให้กับทางวง อัลบั้มชุดนี้นับเป็นอัลบั้มชุดแรกของทางวงที่บรรจุเพลงที่แต่งขึ้นใหม่ทั้งอัลบั้ม โดยไม่มีการนำเพลงเก่าที่เคยบรรเลงโดยศิลปินอื่นมาทำดนตรีใหม่รวมอยู่ ดังเช่นอัลบั้มที่ผ่านมา ในอัลบั้มมีเพียงเพลง เขิน ซึ่งเป็นเพลงเอกในอัลบั้มที่ นคร เวชสุภาพร มือกีตาร์และหัวหน้าวง ที่ได้นำแรงบันดาลใจมาจากท่อนฮุคของเพลง ซารางเฮ ซึ่งเป็นเพลงของเกาหลี ตรงท่อนที่มีคำว่า เย เย เย โดยนคร เวชสุภาพร ต้องการนำทำนองท่อนนี้มาใส่ในเพลง และ กรวิก หรือ สันติ เศวตวิมล ได้แต่งเนื้อร้องและทำนองขึ้นออกมาเป็นเพลง เขินประวัติและที่มาของอัลบั้ม ประวัติและที่มาของอัลบั้ม. ช่วงปี พ.ศ. 2522 - พ.ศ. 2523 วงการเพลงไทยอยู่ในกระแสเพลงดิสโก้ และการนำทำนองดนตรีจากต่างประเทศมาใส่เนื้อร้องภาษาไทยรายชื่อเพลงสมาชิกสมาชิก. - นคร เวชสุภาพร - กีตาร์, ร้องนำ - ประสิทธิ์ ไชยะโท - กลอง, ร้องนำ - ทนงศักดิ์ อาภรณ์ศิริ - เบส - ดนุพล แก้วกาญจน์ - ร้องนำ - โชคดี พักภู่ - ทรอมโบน - พนัส หิรัญกสิ - แซกโซโฟน, ร้องนำ - เสน่ห์ ศุภรัตน์ - ทรัมเป็ต, ฟลูต, เพอร์คัสชั่น, ร้องนำ - วสันต์ แต้สกุล - คีย์บอร์ด, เปียโน</doc>
