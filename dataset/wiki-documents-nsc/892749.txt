<doc id="892749" url="https://th.wikipedia.org/wiki?curid=892749" title="ศรัทธาไม่เงียบ">ศรัทธาไม่เงียบ ศรัทธาไม่เงียบ เป็นภาพยนตร์ดราม่าประวัติศาสตร์ย้อนยุคที่ออกฉายเมื่อปี 2016 ซึ่งกำกับโดย Martin Scorsese และเขียนบทร่วมกันโดย Jay Cocks และ Scorsese ดัดแปลงจากนวนิยายปี 1966 เรื่อง Silence เขียนโดย Shūsaku Endō มีฉากเป็นเมืองนางาซากิ ประเทศญี่ปุ่น ถ่ายทำในไต้หวันและไทเป นำแสดงโดย Andrew Garfield, Adam Driver, Liam Neeson, Tadanobu Asano และ Ciarán Hinds เล่าเรื่องของนักบวชเยสุอิตสองคนที่เดินทางจากโปรตุเกสไปยังประเทศญี่ปุ่นยุคเอโดะ เพื่อตามหาบาทหลวง Cristóvão Ferreira ผู้เป็นอาจารย์ที่หายสาบสูญไป และเพื่อเผยแผ่ศาสนาคริสต์นิกายคาทอลิก ช่วงเวลานั้นเป็นช่วงเวลาหลังจากการกบฎชิมาบาระ (1637-1638) ที่มีต่อรัฐบาลโชกุนโทะกุงะวะ ทำให้มีการห้ามประชาชนชาวญี่ปุ่นนับถือศาสนาคริสต์ ทำให้ประชาชนเหล่านี้ต้องหลบซ่อนตัวจากเจ้าหน้าที่ทางการ Scorsese พัฒนาโครงการสร้างภาพยนตร์เรื่องนี้มากว่า 25 ปี ถือเป็นความใฝ่ฝันส่วนตัวของเขา ซึ่งในที่สุดก็ได้ออกฉายครั้งแรกในโรมเมื่อ 29 พฤศจิกายน 2016 และออกฉายทั่วประเทศสหรัฐอเมริกาเมื่อ 23 ธันวาคม 2016 สถาบันภาพยนตร์อเมริกาได้เลือกศรัทธาไม่เงียบให้เป็นภาพยนตร์แห่งปีเรื่องหนึ่ง นอกจากนี้ยังได้รับการเสนอชื่อเข้าชิงรางวัลออสการ์สาขาถ่ายภาพยอดเยี่ยมในงานประกาศรางวัลออสการ์ครั้งที่ 89 อีกด้วย ภาพยนตร์เรื่องนี้เป็นภาพยนตร์ลำดับที่สามของ Scorsese ที่เล่าเรื่องของคนในศาสนาที่ต้องต่อสู้กับการท้าทายต่อศรัทธา ต่อจาก เดอะลาสท์เทมพ์เทชันออฟไครสท์ และ คุนดุน</doc>
