<doc id="720320" url="https://th.wikipedia.org/wiki?curid=720320" title="จาจังมย็อน">จาจังมย็อน จาจังมย็อน () หรือ ชาจังมย็อน (, jajangmyeon, chajangmyŏn) เป็นอาหารจีน-เกาหลีชนิดหนึ่ง ประกอบด้วยเส้นบะหมี่ ราดและคลุกซอสข้นที่ทำจากชุนจัง (เต้าเจี้ยวถั่วดำหมัก) ผัดกับผัก เนื้อหมูหั่น และบางครั้งใส่อาหารทะเล ชื่อซอส จาจัง (ซึ่งบางครั้งสะกดเป็น ชาจัง) เป็นการออกเสียงแบบเกาหลีของตัวอักษรจีน ซึ่งแปลตรงตัวว่า "ซอสผัด" ส่วนคำ มย็อน แปลว่า "บะหมี่" ซึ่งเขียนด้วยตัวอักษรจีนว่า อาหารชนิดนี้มีต้นกำเนิดมาจากจ๋าเจี้ยงเมี่ยน (, แปลตรงตัวว่า "บะหมี่ซอสผัด") ในมณฑลชานตงของประเทศจีน จุดเริ่มต้นของจาจังมย็อนสามารถสืบย้อนกลับไปถึงสมัยราชวงศ์โชซ็อน เมื่อโชซ็อนเปิดอินช็อนเป็นเมืองท่า ชาวจีนจำนวนมากจากชานตงจึงอพยพมาอาศัยในย่านหนึ่งของเมืองซึ่งทุกวันนี้เป็นที่รู้จักกันในชื่ออินช็อนไชนาทาวน์ ชาวจีนกลุ่มนี้เป็นผู้ตั้งร้านอาหารจีนและดัดแปลงสูตรจ๋าเจี้ยงเมี่ยนแบบดั้งเดิมให้เข้ากับความชอบของชาวเกาหลี</doc>
