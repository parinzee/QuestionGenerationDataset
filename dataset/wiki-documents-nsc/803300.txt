<doc id="803300" url="https://th.wikipedia.org/wiki?curid=803300" title="จักรพรรดิโกะ-คะเมะยะมะ">จักรพรรดิโกะ-คะเมะยะมะ จักรพรรดิโกะ-คะเมะยะมะ () จักรพรรดิองค์ที่ 99 แห่ง ราชวงศ์ญี่ปุ่น องค์ที่ 4 และองค์สุดท้ายแห่ง ราชสำนักใต้ ใน ยุคราชสำนักเหนือ-ใต้ ตามที่ได้บันทึกไว้ใน รายพระนามจักรพรรดิญี่ปุ่น จักรพรรดิโกะ-คะเมะยะมะทรงครองสิริราชสมบัติระหว่างปี ค.ศ. 1383 - ค.ศ. 1392 พระนามของพระองค์นั้นนำมาจากพระนามของ จักรพรรดิคะเมะยะมะ จักรพรรดิในช่วง คริสต์ศตวรรษที่ 13 ผู้เป็นต้นราชสกุล ไดกะกุจิ ที่ปกครอง ราชสำนักใต้ เมื่อใส่คำว่าโกะเข้าไปพระนามของพระองค์จึงมีความหมายว่า จักรพรรดิคะเมะยะมะยุคหลัง หรือ จักรพรรดิคะเมะยะมะที่ 2พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิโกะ-คะเมะยะมะทรงมีพระนามเดิมว่า เจ้าชายฮิโระนะริ ( , ) ทรงเป็นพระราชโอรสองค์ที่ 2 ใน จักรพรรดิโกะ-มุระกะมิ และทรงเป็นพระราชอนุชาร่วมพระราชมารดาเดียวกับ จักรพรรดิโชเกเหตุการณ์ในพระชนม์ชีพของจักรพรรดิโกะ-คะเมะยะมะเหตุการณ์ในพระชนม์ชีพของจักรพรรดิโกะ-คะเมะยะมะ. - ค.ศ. 1383 (ปี ที่ 3) : ปีที่ 15 ในรัชสมัย จักรพรรดิโชเก ทรงสละราชบัลลังก์ให้กับ เจ้าชายฮิโระนะริ ขึ้นสืบราชบัลลังก์ต่อมาเป็น จักรพรรดิโกะ-คะเมะยะมะ หลังจากนั้นไม่นานได้มีการประกอบพระราชพิธีราชาภิเษกที่พระราชวังหลวงที่- 19 พฤศจิกายน ค.ศ. 1392 (วันที่ 5 เดือน 10 ปี เก็งชู ที่ 9) : หลังจากราชสำนักเหนือและราชสำนักใต้ได้ทำสนธิสัญญาสันติภาพจักรพรรดิโกะ-คะเมะยะมะจึงตัดสินพระทัยยอมแพ้และสละราชบัลลังก์ให้กับ จักรพรรดิโกะ-โคะมะสึ จาก ราชสำนักเหนือ ทำให้ ยุคราชสำนักเหนือ-ใต้ ที่ดำเนินมายาวนานสิ้นสุดลง ซึ่งสนธิสัญญาฉบับนี้มีเงื่อนไขที่สำคัญคือเมื่อครบ 10 ปีแล้วต้องให้เจ้าชายจากราชสกุลไดกะกุจิขึ้นสืบราชบัลลังก์ต่อแต่จักรพรรดิโกะ-โคะมะสึทรงทำลายเงื่อนไขข้อนี้เมื่อทรงครองสิริราชสมบัตินานถึง 20 ปีและทรงสละราชบัลลังก์ให้กับพระราชโอรสหลังจากนั้นเจ้าชายจากสายราชสกุลไดกะกุจิก็มิได้ขึ้นสืบราชบัลลังก์ดอกเบญจมาศอีกเลยจนกระทั่งวันที่ 26 มีนาคม ค.ศ. 1911 ปีที่ 44 ในรัชสมัย จักรพรรดิเมจิ ทางสำนักพระราชวังได้กำหนดให้จักรพรรดิจากราชสำนักใต้ทั้ง 4 พระองค์เข้ามาเป็นจักรพรรดิแห่งญี่ปุ่นอย่างเป็นทางการ แต่หลังจากจบ สงครามโลกครั้งที่ 2 ได้ไม่นานก็มีพระและนักธุรกิจชาวญี่ปุ่นนามว่า ได้ออกมาอ้างว่าตัวเองเป็นทายาทสายตรงรุ่นที่ 19 ของจักรพรรดิโกะ-คะเมะยะมะพร้อมกับบอกว่าการปกครองของจักรพรรดิที่สืบเชื้อสายจากราชสำนักเหนือนั้นไม่ถูกกฎหมายแต่การออกมาของฮิโระมะชิครั้งนี้ไม่ได้รับการตอบสนอง หลังจากสละราชบัลลังก์แล้วอดีตจักรพรรดิโกะ-คะเมะยะมะได้เสด็จไปประทับที่โยะชิโนะช่วงระยะเวลาหนึ่งก่อนจะเสด็จกลับมาประทับที่ วัดไดกะกุจิ เป็นการถาวรจนกระทั่งสวรรคต- 10 พฤษภาคม ค.ศ. 1424 (วันที่ 12 เดือน 4 ปี โอะเอ ที่ 31) : อดีตจักรพรรดิโกะ-คะเมะยะมะทรงสวรรคตที่วัดไดกะกุจิเมื่อพระชนมายุประมาณ 74 พรรษา</doc>
