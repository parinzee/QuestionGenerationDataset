<doc id="858105" url="https://th.wikipedia.org/wiki?curid=858105" title="วิทยาลัยประมงสมุทรสาคร">วิทยาลัยประมงสมุทรสาคร วิทยาลัยประมงสมุทรสาคร&nbsp;(อังกฤษ&nbsp;: Samut Sakhon Fisheries College&nbsp;) เป็นวิทยาลัยด้านการประมง&nbsp;สังกัดสำนักงานคณะกรรมการการอาชีวศึกษา ตั้งอยู่ในจังหวัดสมุทรสาคร&nbsp;โดยเปิดสอน 2 หลักสูตร คือ ประกาศนียบีตรวิชาชีพ (ปวช.), ประกาศนียบีตรวิชาชีพชั้นสูง (ปวส.)ประวัติ ประวัติ.  วิทยาลัยประมงสมุทรสาคร ซึ่งได้รับการสนับสนุนก่อตั้งสถานศึกษาและบริจาคที่ดินโดย คุณยายเทียบ วิยาภรณ์ ขอพระราชทานน้อมเกล้า ถวายที่ดินต่อกองงานในพระองค์สมเด็จพระเทพรัตนราชสุดาสยามบรมราชกุมารี เพื่อนำความกราบบังคมทูล เพื่อทรงพระราชวินิจฉัยต่อกองงานในพระองค์สมเด็จพระเทพรัตนราชสุดาสยามบรมราชกุมารี แจ้งความหนังสือสำนักเลขาธิการที่ รก.0008/45075 ลงวันที่ 27 สิงหาคม พ.ศ. 2547 ทรงเลือกแนวทาง จัดตั้งวิทยาลัยประมงอยู่ในความดูแลของสำนักคณะกรรมการการอาชีวศึกษา และในปีงบประมาณ 2549 สำนักคณะกรรมการการอาชีวศึกษาจะจัดสรรงบประมาณ งบลงทุนสิ่งก่อสร้าง ทำการก่อสร้างอาคารชั่วคราว อาคารชั้นเดียวขนาดพื้นที่ 288 ตารางเมตร จำนวน 2 หลัง และได้เปิดทำการเรียน การสอนในระดับประกาศนียบัตรวิชาชีพ(ปวช.)ประเภทวิชาประมง สาขาประมงทะเล ตั้งแต่ปีการศึกษา 2549 และในปีการศึกษา 2552 ได้เปิดทำการเรียน การสอน ในระดับประกาศนียบัตรวิชาชีพชั้นสูง (ปวส.) ประเภทวิชาประมง สาขาควบคุมการเดินเรือ โดยฝากเรียนไว้ที่วิทยาลัยเทคนิคสมุทรสาคร ในปีการศึกษา 2552 มีนักศึกษาระดับประกาศนียบัตรวิชาชีพจำนวน 38 คน ระดับประกาศนียบัตรวิชาชีพชั้นสูง จำนวน 11 คน สำนักคณะกรรมการการอาชีวศึกษาได้ประกาศจัดตั้งวิทยาลัยประมงสมุทรสาครขึ้น เมื่อวันที่ 17 ธันวาคม 2551 และได้มอบหมายให้นายเลอพงษ์ พิไสยสามนต์เขต ผู้อำนวยการวิทยาลัยเทคนิคสมุทรสาคร เป็นผู้รักษาการในตำแหน่งผู้อำนวยการวิทยาลัยประมงสมุทรสาครไปจนกว่า สำนักคณะกรรมการการอาชีวศึกษาจะบรรจุตำแหน่งข้าราชการครูและบุคลกรทางศึกษาผู้ที่ได้รับคัดเลือก ให้ดำรงตำแหน่งผู้อำนวยการ ต่อมาสำนักคณะกรรมการการอาชีวศึกษามีคำสั่งสำนักคณะกรรมการการอาชีวศึกษาที่  1109/2552  ได้แต่งตั้ง   นายสุชา  ราชฉวาง มาดำรงตำแหน่งผู้อำนวยการตั้งแต่ วันที่ 26 มิถุนายน 2552 และได้ดำเนินงาน ขยาย ปรับปรุง พัฒนาอย่างเป็นรูปธรรมเปิดสอน เปิดสอน. ปัจจุบันทำการเรียนการสอน ดังนี้หลักสูตรประกาศนียบัตรวิชาชีพ หลักสูตรประกาศนียบัตรวิชาชีพ. รับนักเรียนจบ ม.3 เรียนต่อ 3 ปี- สาขาวิชาการบัญชี - สาขาวิชาคอมพิวเตอร์ธุรกิจ - สาขาวิชาประมงทะเล - สาขาวิชาควบคุมการเดินเรือ - สาขาวิชาแปรรูปสัตว์น้ำ - สาขาวิชาเพาะเลี้ยงสัตว์น้ำหลักสูตรประกาศนียบีตรวิชาชีพชั้นสูง หลักสูตรประกาศนียบีตรวิชาชีพชั้นสูง. รับนักเรียนจบ ม.6 หรือ ปวช. เรียนต่อ 2 ปี- สาขาวิชาการบัญชี - สาขาวิชาคอมพิวเตอร์ธุรกิจ - สาขาวิชาประมงทะเล - สาขาวิชาควบคุมการเดินเรือ - สาขาวิชาแปรรูปสัตว์น้ำ - สาขาวิชาเพาะเลี้ยงสัตว์น้ำ</doc>
