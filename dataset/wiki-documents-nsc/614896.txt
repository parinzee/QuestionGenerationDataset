<doc id="614896" url="https://th.wikipedia.org/wiki?curid=614896" title="เต่าคอยาว">เต่าคอยาว เต่าคอยาว หรือ เต่าคองู () เป็นสกุลของเต่าน้ำจืดสกุลหนึ่ง ในวงศ์เต่าคองู (Chelidae) ใช้ชื่อวิทยาศาสตร์ว่า Chelodina มีลักษณะทั่วไปกระดองแบนราบ นิ้วตีนทุกนิ้วมีผังพืดเชื่อมติดกัน เล็บยาว มีส่วนคอเรียวเล็ก ยืดหดได้ หัวมีขนาดเล็ก ดวงตากลมโต เป็นเต่าที่อาศัยและหากินในน้ำเป็นหลัก พบในแหล่งน้ำที่มีกระแสน้ำไม่แรงหรือแหล่งน้ำนิ่ง บางชนิดพบในแหล่งน้ำกร่อย บางชนิดในฤดูแล้งจะมีพฤติกรรมจำศีลด้วยการซ่อนตัวอยู่ใต้โคลน บางชนิดวางไข่ในน้ำ ซึ่งจัดว่าเป็นสัตว์เลื้อยคลานเพียงชนิดเดียวเท่านั้นที่วางไข่ในน้ำ มีขนาดกระดองประมาณ 15 เซนติเมตร พบกระจายพันธุ์ในตอนใต้ของปาปัวนิวกินี และออสเตรเลีย พบทั้งหมด 11 ชนิด ได้แก่- Chelodina burrungandjii - Chelodina colliei - Chelodina expansa - Chelodina longicollis - Chelodina novaeguineae - Chelodina oblonga - Chelodina parkeri - Chelodina reimanni - Chelodina rugosa - Chelodina siebenrocki - Chelodina steindachneri และที่สูญพันธุ์ไปแล้ว 2 ชนิด ได้แก่- † Chelodina alanrixi - † Chelodina insculpta</doc>
