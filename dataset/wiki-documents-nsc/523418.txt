<doc id="523418" url="https://th.wikipedia.org/wiki?curid=523418" title="สีสุวัตถิ์ ยุติวงศ์">สีสุวัตถิ์ ยุติวงศ์ นักองค์มจะ สีสุวัตถิ์ ยุติวงศ์ เป็นเชื้อพระวงศ์ของราชวงศ์กัมพูชา ประสูติเมื่อ พ.ศ. 2456 ทรงสำเร็จการศึกษาระดับปริญญาเอกจากประเทศฝรั่งเศส และมีพระชายาเป็นชาวฝรั่งเศส ในการเลือกตั้งครั้งแรกของกัมพูชาในสมัยที่เป็นอาณานิคมซึ่งเป็นการเลือกตั้งสมาชิกสภาร่างรัฐธรรมนูญ พระองค์ได้จัดตั้งกรมประชาธิปไตยหรือพรรคประชาธิปไตยเข้าร่วมในการเลือกตั้ง นโยบายของพรรคเป็นประชาธิปไตยที่เน้นไปทางสังคมนิยมและต้องการเจรจาเกี่ยวกับเอกราชของกัมพูชาให้เร็วที่สุด พรรคของพระองค์ได้รับการสนับสนุนจากเจ้าหน้าที่ข้าราชการชั้นผู้น้อย คณะสงฆ์หัวสมัยใหม่ ศิษย์เก่าและนักเรียนปัจจุบันของลีเซสีสุวัตถิ์ และได้รับการสนับสนุนทางการเงินจากสมเด็จกรมพระสีสุวัตถิ์มุนีเรศ ผลการเลือกตั้งปรากฏว่าพรรคประชาธิปไตยชนะการเลือกตั้ง ทำให้เกิดรอยร้าวในหมู่ชนชั้นนำของกัมพูชา นักองค์มจะสีสุวัตถิ์ ยุติวงศ์ขึ้นมาเป็นนายกรัฐมนตรีเอง และทำให้สมเด็จกรมพระสีสุวัตถิ์มุนีเรศหมดบทบาททางการเมือง พรรคของพระองค์ได้ร่างรัฐธรรมนูญให้สมัชชาแห่งชาติมีบทบาทค่อนข้างมาก และพระองค์พยายามเจรจาเรื่องเอกราชกับฝรั่งเศสอย่างรวดเร็ว แต่ไม่สำเร็จเพราะฝรั่งเศสไม่ยอมเจรจาด้วย อย่างไรก็ตาม พระองค์สิ้นพระชนม์ด้วยวัณโรคเมื่อ พ.ศ. 2490 ด้วยพระชนม์เพียง 45 ชันษา โดยมีข่าวลือว่าฝรั่งเศสอยู่เบื้องหลังการสิ้นพระชนม์ของพระองค์</doc>
