<doc id="215993" url="https://th.wikipedia.org/wiki?curid=215993" title="ณ ขณะรัก">ณ ขณะรัก ณ ขณะรัก หรือชื่ออื่นว่า อะโมเมนต์อินจูน () เป็นภาพยนตร์ไทย ออกฉายในประเทศไทยเมื่อ 12 กุมภาพันธ์ พ.ศ. 2552 ผลงานกำกับของ ณัฐพล วงศ์ตรีเนตรกุล นำแสดงโดย ชาคริต แย้มนาม, กฤษดา สุโกศล แคลปป์, เดือนเต็ม สาลิตุล, สินิทธา บุญยศักดิ์, นภัสกร มิตรเอม, สุเชาว์ พงษ์วิไล, มยุริญ ผ่องผุดพันธ์ และ ฮิโระ ซะโนะ ภาพยนตร์เรื่องนี้ได้รับเกียรติให้ฉายเปิดเทศกาลและฉายอย่างเป็นทางการครั้งแรกของโลกที่ “เทศกาลภาพยนตร์นานาชาติปูซาน ครั้งที่ 13” ประเทศเกาหลีใต้ เมื่อเดือนตุลาคม 2551 เนื้อหาของเรื่องเป็นเรื่องราวความรักและความสัมพันธ์ที่เคยพลาดของคน 6 คนที่ผ่านบทเพลงที่ทำให้พวกเขามาพบกัน โดยเป็นเหตุการณ์ 2 ห้วงเวลาในปี 2515 และ 2542 มีเพลงประกอบภาพยนตร์คือ เพลง "ความคิด" เนื้อร้อง-ทำนอง-ขับร้อง อภิวัชร์ เอื้อถาวรสุข ภาพยนตร์ทำรายได้ 5.62 ล้านบาทเรื่องย่อ เรื่องย่อ. เรื่องราวความรักที่ดำเนินผ่าน 2 ขณะห้วงเวลาของปี พ.ศ. 2515 และ พ.ศ. 2542 ปกรณ์ (ชาคริต แย้มนาม) และ พล (นภัสกร มิตรเอม) พบว่าการใช้ชีวิตร่วมกันนั้นไม่ได้เป็นไปตามที่คาด ทั้งสองจึงตกลงที่จะแยกกันสักพัก และสัญญาว่าจะกลับมาเจอกันอีกครั้งที่สถานีรถไฟ อรัญญา (เดือนเต็ม สาลิตุล) เดินทางไปหา กรุง (สุเชาว์ พงษ์วิไล) ผู้ชายที่เธอมั่นรักมาตลอด 30 ปี เธอมีคำถามมากมายที่จะถามเขา แต่ไม่รู้ว่าจะเริ่มต้นมันอย่างไร สองสัปดาห์ก่อนการแต่งงาน เจ้าสาว (สินิทธา บุญยศักดิ์) พบว่าตัวเองได้อยู่ในสถานการณ์ที่ลำบากใจที่สุด เธอตกหลุมรักกับ เพื่อนเจ้าบ่าว (กฤษฎา สุโกศล แคลปป์) ซึ่งเขามีครอบครัวแล้ว พวกเขาทั้ง 6 คนต้องเผชิญกับความสัมพันธ์ที่ยากต่อการตัดสินใจ</doc>
