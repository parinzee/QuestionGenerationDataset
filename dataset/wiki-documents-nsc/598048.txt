<doc id="598048" url="https://th.wikipedia.org/wiki?curid=598048" title="แคตส์">แคตส์ แคทส์ () เป็นละครเพลงที่แต่งโดยแอนดรูว์ ลอยด์ เวบเบอร์ ดัดแปลงจากบทกวีสำหรับเด็ก Old Possum's Book of Practical Cats ของที. เอส. เอลเลียต เรื่องราวในจินตนาการเกี่ยวกับฝูงแมวที่อาศัยอยู่ในลานทิ้งขยะของเมือง อำนวยการสร้างโดยแคเมรอน แมคคินทอช เริ่มออกแสดงที่โรงละครเวสต์เอนด์ ลอนดอน ในปี ค.ศ. 1981 และโรงละครบรอดเวย์ นิวยอร์ก สหรัฐอเมริกา ในปี ค.ศ. 1982 แคทส์ได้รับการบันทึกว่าเป็นละครเพลงเวสต์เอนด์ที่เปิดแสดงต่อเนื่องยาวนานเป็นอันดับสี่ ถึง 21 ปีติดต่อกัน (1981 ถึง 2002) และละครเพลงบรอดเวย์ที่เปิดแสดงต่อเนื่องยาวนานเป็นอันดับหนึ่ง ถึง 18 ปีติดต่อกัน (1982 ถึง 2000) (ปัจจุบันเป็นอันดับสอง หลังจากถูกทำลายสถิติโดยเรื่อง เดอะแฟนธ่อมออฟดิโอเปร่า) เพลงเอกจากละคร ได้แก่เพลง Memory ที่ขับร้องโดยอีเลน เพจ และนำไปขับร้องใหม่โดยบาร์บรา สไตรแซนด์ และแบร์รี แมนิโลว์</doc>
