<doc id="432248" url="https://th.wikipedia.org/wiki?curid=432248" title="โรงพยาบาลก่วงหัว">โรงพยาบาลก่วงหัว โรงพยาบาลก่วงหัว (; ) เป็นโรงพยาบาลขนาดใหญ่ ในเกาลูนใต้ของฮ่องกง โรงพยาบาลแห่งนี้ตั้งอยู่ที่ถนนวอเตอร์ลู ในเขตวอเตอร์ลู อดีตอาคารหลักของโรงพยาบาลก่วงหัวเป็นเขตสงวนและเรือนของตงหัวกรุ๊ปออฟฮอสพิทอลมิวเซียมประวัติ ประวัติ. โรงพยาบาลแห่งนี้เริ่มดำเนินการใน ค.ศ. 1911 ในรูปแบบโรงพยาบาลแพทย์แผนจีนที่ดำเนินการโดยองค์กรการกุศลระดับชุมชน ภายหลังจากโรงพยาบาลได้รับการจัดกลุ่มร่วมกับโรงพยาบาลตงหัว และโรงพยาบาลตงหัวตะวันออก ในรูปแบบของตงหัวกรุ๊ปออฟฮอสพิทอล ซึ่งโรงพยาบาลก่วงหัวค่อยๆเป็นโรงพยาบาลเต็มรูปแบบทั้งในด้านแพทย์แผนจีนและแผนตะวันตก ในช่วงแรก ทางโรงพยาบาลได้เสนอให้บริการทางการแพทย์โดยไม่คิดค่ารักษาแก่ผู้ที่ไม่สามารถชำระเงินได้โดยการระดมทุนจากผู้ประกอบการค้าในชุมชนแทน ซึ่งธรรมเนียมดังกล่าวยังคงสืบทอดมาจนถึง ณ วันนี้ โรงพยาบาลมีบทบาทสำคัญในบทบาทการยับยั้งการแพร่ระบาดโรคซาร์ส ซึ่งมาจากมณฑลกวางตุ้งไปสู่ฮ่องกงในช่วงต้น ค.ศ. 2003 เมื่อวันที่ 21 กุมภาพันธ์ หลิว เจียนหลุน แพทย์ชาวจีนอายุ 64 ปี ผู้ซึ่งได้เข้ารับการรักษาโรคซาร์สในมณฑลกวางตุ้งได้เดินทางมายังฮ่องกงเพื่อร่วมงานแต่งงาน เขาเข้าพักในโรงแรมเมโทรโพล (ชั้น 9 ห้อง 911) แม้ว่าอาการเขาจะดีขึ้นตั้งแต่วันที่ 15 กุมภาพันธ์ ซึ่งเขารู้สึกดีพอที่จะเดินทาง, ไปร้านค้า และชมสถานที่ท่องเที่ยวกับน้องเขยของเขาก็ตาม แต่วันที่ 22 กุมภาพันธ์ เขาได้ขอการดูแลอย่างเร่งด่วนที่โรงพยาบาลก่วงหัว และได้เข้ารับการรักษาในแผนกผู้ป่วยหนัก ก่อนที่เขาจะเสียชีวิตในวันที่ 4 มีนาคม ราว 80 เปอร์เซ็นต์ที่มีอาการได้ตรวจสอบย้อนมายังแพทย์ท่านนี้ และในวันที่ 25 กุมภาพันธ์ น้องเขยวัย 53 ปีของนายแพทย์จากมณฑลกวางตุ้ง ได้เดินทางมายังโรงพยาบาลก่วงหัว โดยเขาไม่ได้รับการรักษาในวันนั้น แต่อาการป่วยของเขาได้แย่ลงและเขาได้รับการรักษาในวันที่ 1 มีนาคม ก่อนที่เขาจะเสียชีวิตเมื่อวันที่ 19 มีนาคมบุคคลสำคัญ บุคคลสำคัญ. หม่า อิงจิ่ว ประธานาธิบดีคนปัจจุบันแห่งสาธารณรัฐจีน เกิดที่โรงพยาบาลแห่งนี้ในปี ค.ศ. 1950 โดยข้อมูลนี้ได้แสดงอยู่ในพิพิธภัณฑ์ของโรงพยาบาล</doc>
