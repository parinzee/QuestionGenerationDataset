<doc id="533157" url="https://th.wikipedia.org/wiki?curid=533157" title="รถไฟฟ้ากรุงเทพ">รถไฟฟ้ากรุงเทพ บริษัท รถไฟฟ้ากรุงเทพ จำกัด (มหาชน) ( ชื่อย่อ: BMCL) บริษัก่อตั้งเมื่อวันที่ 18 กุมภาพันธ์ พ.ศ. 2541 โดยมีกลุ่มบริษัท ช.การช่าง เป็นผู้ถือหุ้นรายใหญ่ เพื่อเข้าร่วมประมูลสัมปทานโครงการระบบขนส่งมวลชนด้วยรถไฟฟ้าใต้ดินรายแรกของประเทศไทย ในฐานะผู้ออกแบบ, ผลิต, จัดหา, ติดตั้ง, ทดสอบ และใช้งานอุปกรณ์งานระบบ เพื่อดำเนินการ และบำรุงรักษาระบบรถไฟฟ้า โดยบริษัทได้รับความเห็นชอบจากคณะรัฐมนตรี เมื่อวันที่ 28 มีนาคม พ.ศ. 2543 และวันที่ 25 กรกฎาคม พ.ศ. 2543 ตามลำดับให้เป็นผู้ได้รับสัมปทานดังกล่าวแต่เพียงผู้เดียว บริษัทเป็นผู้รับสัมปทานจากการรถไฟฟ้าขนส่งมวลชนแห่งประเทศไทย (รฟม.) ในการเป็นผู้ออกแบบ, ผลิต, จัดหา, ติดตั้ง, ทดสอบ และใช้งานอุปกรณ์งานระบบ เพื่อดำเนินการ และบำรุงรักษาระบบรถไฟฟ้า โครงการรถไฟฟ้ามหานครสายเฉลิมรัชมงคล เป็นระยะเวลา 25 ปี นับแต่วันที่รฟม.ออกหนังสือไม่คัดค้านการเริ่มให้บริการที่ก่อให้เกิดรายได้ คือวันที่ 2 กรกฎาคม พ.ศ. 2547 และได้เปิดให้บริการเดินรถอย่างเป็นทางการเมื่อวันที่ 3 กรกฎาคม พ.ศ. 2547 บริษัทมีสิทธิแต่เพียงผู้เดียวในการจัดเก็บรายได้ค่าโดยสารรวมทั้งการดำเนินกิจกรรมและการพัฒนาเชิงพาณิชย์ ซึ่งรวมถึงการโฆษณาและการให้เช่าพื้นที่ภายในสถานีและขบวนรถไฟฟ้า รวมทั้งพื้นที่ชั้นใต้ดินของอาคารจอดสถานีลาดพร้าว ตลอดอายุของสัมปทาน 25 ปี ทั้งนี้ ภายใต้สัญญาดังกล่าวบริษัทมีภาระผูกพันต้องจ่ายเงินตอบแทนให้แก่รฟม. ตามอัตราที่ระบุในสัญญาตลอดระยะเวลาดังกล่าว วันที่ 8 ธันวาคม พ.ศ. 2558 คณะรัฐมนตรี มีมติเห็นชอบให้ บมจ.ทางด่วนกรุงเทพ (BECL) ควบรวมกิจการกับ บมจ.รถไฟฟ้ากรุงเทพ (BMCL) ในชื่อใหม่ว่า บริษัท ทางด่วนและรถไฟฟ้ากรุงเทพ จำกัด (มหาชน) หรือ บีอีเอ็ม (BEM) โดยมีการจดทะเบียนบริษัทใหม่ต่อ กรมพัฒนาธุรกิจการค้า ในวันที่ 30 ธันวาคม พ.ศ. 2558 และเริ่มทำการซื้อขายหุ้นในวันที่ 5 มกราคม พ.ศ. 2559ผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 6 มีนาคม พ.ศ. 2558</doc>
