<doc id="293852" url="https://th.wikipedia.org/wiki?curid=293852" title="สุรสีห์ ผาธรรม">สุรสีห์ ผาธรรม สุรสีห์ ผาธรรม เกิดเมื่อวันที่ 17 มีนาคม พ.ศ. 2491 ที่จังหวัดอุบลราชธานี จบการศึกษาสาขา นิเทศศาสตร์ ม.สุโขทัยธรรมาธิราช เป็นผู้กำกับภาพยนตร์ไทย นักแสดงในบางครั้ง ยังเป็นผู้ผลิตและจำหน่ายภาพยนตร์และวิซีดี ชื่อ สุรสีห์ผาธรรมฟิล์ม ในสมัยเด็กด้วยความเป็นคนชอบภาพยนตร์ จึงละทิ้งไปเป็นนักพากย์หนัง ซึ่งทำให้ได้รู้จักกับคุณกมล กุลตังวัฒนา ซึ่งภายหลังได้มาเปิดบริษัทหนังในกรุงเทพ ซื้อหนังอินเดียเข้ามาฉายในประเทศไทย จนภายหลังสุรสีห์เกิดความคิดที่จะลองเป็นผู้กำกับเอง จึงชวนคุณกมล กุลตังวัฒนา มาทำหนัง โดยมีหนังเรื่องแรกที่กำกับคือ มนต์รักแม่น้ำมูล สุรสีห์รับหน้าที่เป็นผู้ช่วย ผู้กำกับ และผู้อำนวยการสร้าง ภาพยนตร์ประสบความสำเร็จไม่น้อย ทำรายได้ถึงล้านบาท จากนั้นคุณกมลเห็นถึงความสามารถจึงเลื่อนให้มาเป็นผู้กำกับภาพยนตร์ มีภาพยนตร์กำกับเรื่องแรกคือ ครูบ้านนอก ซึ่งสร้างชื่อเสียงอย่างมาก คว้ารางวัลผู้กำกับหนังยอดเยี่ยมและภาพยนตร์สร้างสรรค์เยาวชนดีเด่น ในงานมหกรรมภาพยนตร์ที่นครทัชเคนท์ สหภาพโซเวียต รัสเซีย นอกจากนั้นยังมีผลงานกำกับภาพยนตร์อย่าง หนองหมาว้อ (2522), ลูกแม่มูล (2523), ครูวิบาก (2524), ครูดอย (2525), สวรรค์บ้านนา (2526), ผู้แทนนอกสภา (2526), ราชินีดอกหญ้า (2529), บ๊าย บาย ไทยแลนด์ (2530) และล่าสุดนำภาพยนตร์ ครูบ้านนอก มาทำใหม่ ในชื่อ ครูบ้านนอก บ้านหนองฮีใหญ่ (2553)ผลงานผลงานกำกับผลงาน. ผลงานกำกับ. - ครูบ้านนอก (2521) - หนองหมาว้อ (2522) - ลูกแม่มูล (2523) - ครูวิบาก (2524) - ครูดอย (2525) - ผู้แทนนอกสภา (2526) - สวรรค์บ้านนา (2526) - ผู้แทนนอกสภา (2526) - หมอบ้านนอก (2528) - ราชินีดอกหญ้า (2529) - บ๊าย บาย ไทยแลนด์ (2530) - ครูบ้านนอก บ้านหนองฮีใหญ่ (2553) - มนต์รักขุมคำ (2560)ผลงานแสดงผลงานแสดง. - 15 ค่ำเดือน 11 (2545) ... ครูใหญ่ - สะใภ้บรื๋อ (2551) ... สส.เสวยรางวัลรางวัล. - ภาพยนตร์ “ครูวิบาก” ได้รับรางวัลสุพรรณหงส์ทองคำภาพยนตร์สร้างสรรค์สังคมดีเด่นและบทภาพยนตร์ยอดเยี่ยม ประจำปี 2524 - ภาพยนตร์ “ผู้แทนนอกสภา” ได้รับรางวัลตุ๊กตาทองผู้กำกับภาพยนตร์ยอดเยี่ยมประจำปี 2526 - ภาพยนตร์ “ราชินีดอกหญ้า” ได้รับรางวัลสุพรรณหงส์ทองคำภาพยนตร์ยอดเยี่ยม, เพลงประกอบยอดเยี่ยม และดนตรีประกอบยอดเยี่ยม ประจำปี 2529 - ภาพยนตร์โฆษณา “ขอแขนให้แม่ข้า” ได้รับรางวัลแท็กอะวอร์ดภาพยนตร์โฆษณาสร้างสรรค์สังคมดีเด่น ประจำปี 2531 - สารคดีโทรทัศน์ชุด “ สารคดีจากที่ราบสูง ” ออกอากาศทางสถานีโทรทัศน์ ททบ.5 ได้รับรางวัลโทรทัศน์ทองคำ สารคดีส่งเสริมศิลปวัฒนธรรมดีเด่นประจำปี 2533 - ภาพยนตร์สั้น “ Yes I am ” ได้รับรางวัลชนะเลิศการประกวดภาพยนตร์สั้น ปี ค.ศ. 2009 ซึ่งจัดขึ้นเป็นครั้งแรกที่นครหลวงเวียงจันทน์ ส.ป.ป.ลาว โดยสถานทูตเยอรมัน ประจำประเทศลาว</doc>
