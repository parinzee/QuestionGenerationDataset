<doc id="671099" url="https://th.wikipedia.org/wiki?curid=671099" title="บุญชู จันทรุเบกษา">บุญชู จันทรุเบกษา พลอากาศเอก บุญชู จันทรุเบกษา (11 พฤศจิกายน 2456-28 มกราคม 2519) เป็นอดีตผู้บัญชาการทหารอากาศ คนที่ 6 และอดีตรัฐมนตรีช่วยว่าการกระทรวงกลาโหม ในรัฐบาลนายพจน์ สารสิน และรัฐบาลจอมพลถนอม กิตติขจรประวัติ ประวัติ. พลอากาศเอกบุญชู เกิดเมื่อวันที่ 11 พฤศจิกายน พ.ศ. 2456 สมรสกับ คุณหญิง อนงค์ จันทรุเบกษา มีบุตรชายคือ พลอากาศเอก ชนินทร์ จันทรุเบกษาการศึกษา การศึกษา. พลอากาศเอกบุญชูจบการศึกษาระดับมัธยมจาก โรงเรียนเทพศิรินทร์ จากนั้นจึงเข้าศึกษาต่อที่ โรงเรียนนายร้อยทหารบก เมื่อปี 2476การทำงาน การทำงาน. พลอากาศเอกบุญชูรับพระราชทานยศ ร้อยตรี เมื่อเดือนกุมภาพันธ์ 2477 ก่อนจะโอนย้ายมาเป็นทหารอากาศและรับพระราชทานยศ เรืออากาศตรี เมื่อเดือนธันวาคม 2479 และะได้รับพระราชทานยศ พลอากาศเอก เมื่อวันที่ 1 มกราคม 2501 พลอากาศเอกบุญชูได้ดำรงตำแหน่ง รองเสนาธิการทหารอากาศ เมื่อวันที่ 20 ธันวาคม 2499 และได้ขึ้นเป็น เสนาธิการทหารอากาศ เมื่อวันที่ 23 กันยายน 2500 ก่อนจะก้าวขึ้นเป็น ผู้บัญชาการทหารอากาศ เมื่อวันที่ 19 เมษายน 2503 แทนจอมพลอากาศ เฉลิมเกียรติ วัฒนางกูร ที่ถึงแก่อสัญกรรมแบบกะทันหันงานการเมือง งานการเมือง. พลอากาศเอกบุญชูได้รับโปรดเกล้าให้ดำรงตำแหน่งรัฐมนตรีช่วยว่าการกระทรวงกลาโหมในรัฐบาลนาย พจน์ สารสิน เมื่อวันที่ 23 กันยายน 2500 ต่อมาได้รับการโปรดเกล้าให้ดำรงตำแหน่งนี้อีกครั้งหนึ่งในรัฐบาล เมื่อวันที่ 1 มกราคม 2501 และ 18 ธันวาคม 2515เครื่องราชอิสริยาภรณ์</doc>
