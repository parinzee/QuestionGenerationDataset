<doc id="41498" url="https://th.wikipedia.org/wiki?curid=41498" title="ฟุตบอลโต๊ะ">ฟุตบอลโต๊ะ ฟุตบอลโต๊ะ (table football) หรือบางครั้งเรียก ฟุสบอล' (foosball หรือ fussball) เป็นเกมจำลองการเล่นฟุตบอลบนโต๊ะ คิดค้นโดย อะเลคันโดร ฟีนิสเตร์เร (Alejandro Finisterre) กวีชาวสเปน ฟุตบอลโต๊ะเป็นกีฬาที่เล่นสองฝ่าย ฝ่ายละหนึ่งถึงสองคน โดยผู้เล่นแต่ละคนจะถือก้านที่ควบคุมตัวผู้เล่นเพื่อทำการแตะลูกบอลไปในทิศทางที่ต้องการ ให้ยิงลูกบอลเข้าสู่ประตูฝ่ายตรงข้าม กีฬานี้นิยมเล่นในร่ม และยังคงนิยมเล่นในตามผับหรือบาร์ทั่วไปในสหรัฐอเมริกาและยุโรป อะเลคันโดรคิดค้นเกมนี้ขึ้นในช่วงที่เขาได้รับบาดเจ็บจากระเบิดในช่วงสงครามกลางเมืองสเปน เขามีความคิดที่ว่า คนจำนวนมากรวมถึงเด็กที่อยู่ในโรงพยาบาลไม่สามารถที่จะเล่นฟุตบอลได้ จึงได้เกิดความคิดพัฒนาเกมขึ้น โดยได้ไอเดียมาจากการเล่นปิงปอง (ซึ่งจำลองการเล่นเทนนิสบนพื้นโต๊ะ) อะเลคันโดรให้คาเบียร์ อัลตูนา (Javier Altuna) เพื่อนที่เป็นช่างไม้สร้างโต๊ะฟุตบอลโต๊ะขึ้นเป็นครั้งแรก ต่อมาถึงแม้ว่าอเลคานโดรได้จดสิทธิบัตรผลงานนี้ในปี พ.ศ. 2480 แต่ได้ทำเอกสารสิทธิบัตรสูญหายไประหว่างการหลบหนีการรัฐประหารลัทธิฟาสซิสต์ในฝรั่งเศสคำเรียกฟุตบอลโต๊ะในประเทศอื่น</doc>
