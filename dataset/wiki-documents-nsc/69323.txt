<doc id="69323" url="https://th.wikipedia.org/wiki?curid=69323" title="ลำดับโปเจียมแห่งสหราชอาณาจักร">ลำดับโปเจียมแห่งสหราชอาณาจักร ลำดับโปเจียมแห่งสหราชอาณาจักร คือ ลำดับความสูงต่ำแห่งฐานันดรของสหราชอาณาจักร พระมหากษัตริย์ ไม่ว่าพระราชาหรือพระราชินีจะอยู่ในลำดับที่ 1 แห่งโปเจียมเสมอ ถ้าสมเด็จพระราชาธิบดีเป็นพระเจ้าแผ่นดิน พระมเหสีของพระองค์ (คือสมเด็จพระราชินีในรัชกาล) จะเป็นลำดับที่ 1 แห่งฝ่ายใน ในทางตรงกันข้ามไม่มีหลักเกณฑ์ใดๆ สำหรับเจ้าชายพระราชสวามี ดังนั้นพระองค์จะทรงพระดำเนินในลำดับที่เท่าใดนั้น ขึ้นอยู่กับพระบรมราชโองการพระราชวงศ์ พระราชวงศ์. สำหรับลำดับโปเจียมพระราชวงศ์ฝ่ายหน้าคือ:1. สมเด็จพระราชาธิบดี (หรือพระราชสวามีในสมเด็จพระราชินีนาถ) 2. เจ้าฟ้าชายพระราชโอรส (พระราชโอรส=พระเจ้าลูกยาเธอ=ลูกชาย) 3. เจ้าชายพระราชนัดดา (พระราชนัดดา=พระเจ้าหลานเธอผ่านสายพระราชโอรส=หลานชาย) 4. เจ้าฟ้าชายพระราชอนุชา (พระราชอนุชา=พระเจ้าน้องยาเธอ=น้องชาย) 5. เจ้าฟ้าชายพระราชปิตุลา (พระราชปิตุลา=พระราชอนุชาในพระราชบิดา=อาผู้ชาย) 6. เจ้าชายพระอนุราชวงศ์ (พระโอรสในพระราชปิตุลา=ลูกของอาผู้ชาย=ลูกพี่ลูกน้อง) 7. เจ้าชายพระอนุราชวงศ์ (พระโอรสในพระราชอนุชาในพระราชบิดา=ลูกของลูกพี่ลูกน้อง) สำหรับลำดับโปเจียมพระราชวงศ์ฝ่ายในคือ:1. สมเด็จพระราชินี (ไม่ว่าพระเจ้าแผ่นดินหรือพระมเหสี) 2. สมเด็จพระราชินีในรัชกาลก่อน 3. เจ้าฟ้าหญิงพระราชสุณิสา (พระราชสุณิสา=พระชายาในพระราชโอรส=ลูกสะใภ้) 4. เจ้าฟ้าหญิงพระราชธิดา (พระราชธิดา=พระเจ้าลูกเธอ=ลูกสาว) 5. เจ้าหญิงพระราชนัดดา (พระราชนัดดา=พระเจ้าหลานเธอ=หลานสาว) 6. เจ้าฟ้าหญิงพระชายาในพระราชอนุชา (=น้องสะใภ้) 7. เจ้าฟ้าหญิงพระเชษฐภคินี หรือพระกนิษฐา (=พี่สาวหรือน้องสาว) 8. เจ้าฟ้าหญิงพระราชปิตุจฉา (พระชายาในพระเชษฐา หรือพระราชอนุชาในพระราชบิดา=ป้าหรืออาสะใภ้) 9. เจ้าฟ้าหญิงพระราชปิตุจฉา (พระเชษฐภคินี หรือพระกนิษฐาในพระราชบิดา=ป้า หรืออาผู้หญิง) 10. เจ้าหญิงพระอนุราชวงศ์ (พระชายาในพระโอรสในพระราชอนุชา=ภรรยาของหลานลุง หรือหลานป้า) 11. เจ้าหญิงพระราชภาติกา(พระธิดาในพระราชอนุชา=หลานลุง หรือหลานป้า) 12. เจ้าหญิงพระอนุราชวงศ์ (พระชายาในพระธิดาในพระราชอนุชาในพระราชบิดา=ภรรยาของลูกพี่ลูกน้อง) 13. เจ้าหญิงพระอนุราชวงศ์ (พระธิดาในพระราชอนุชาในพระราชบิดา=ลูกพี่ลูกน้อง)ลำดับโปเจียมพระราชวงศ์ในปัจจุบัน ลำดับโปเจียมพระราชวงศ์ในปัจจุบัน. ในที่นี้หมายถึงที่ประเทศอังกฤษ และเวลส์เท่านั้นฝ่ายหน้าฝ่ายหน้า. 1. เจ้าชายฟิลิป ดยุกแห่งเอดินบะระ 2. เจ้าฟ้าชายชาร์ลส์ เจ้าชายแห่งเวลส์ 3. เจ้าชายวิลเลียม ดยุกแห่งเคมบริดจ์ 4. เจ้าชายแอนดรูว์ ดยุกแห่งยอร์ก 5. เจ้าฟ้าชายเอ็ดเวิร์ด เอิร์ลแห่งเวสเซ็กส์ 6. เจ้าชายเฮนรี ดยุกแห่งซัสเซกซ์ 7. เจมส์ วินด์เซอร์ ไวส์เคานท์เซเวิร์น 8. ปีเตอร์ ฟิลลิปส์ 9. เดวิด อาร์มสตรอง-โจนส์, ไวเคานต์ลินลีย์ 10. เจ้าชายริชาร์ด ดยุกแห่งกลอสเตอร์ 11. เจ้าชายเอ็ดเวิร์ด ดยุกแห่งเคนต์ 12. เจ้าชายไมเคิลแห่งเคนต์ฝ่ายในฝ่ายใน. 1. สมเด็จพระราชินีนาถอลิซาเบธที่ 2 2. คามิลลา ดัชเชสแห่งคอร์นวอลล์ 3. โซฟี เคาน์เตสแห่งเวสเซ็กส์ 4. เจ้าหญิงแอนน์ พระราชกุมารี 5. แคเธอริน ดัชเชสแห่งเคมบริดจ์ 6. ออทัมน์ ฟิลลิปส์ 7. เจ้าหญิงเบียทริซแห่งยอร์ค 8. เจ้าหญิงยูจีนีแห่งยอร์ค 9. เลดีลูอีส วินด์เซอร์ 10. ซารา ฟิลลิปส์ 11. ซาวันนาห์ ฟิลลิปส์ 12. อิสลาห์ ฟิลลิปส์ 13. เซเรนา อาร์มสตรอง-โจนส์, ไวเคานต์เตสลินลีย์ 14. เลดีซาราห์ แชตโท 15. บริจิตต์ ดัชเชสแห่งกลอสเตอร์ 16. แคทเธอรีน ดัชเชสแห่งเคนต์ 17. เจ้าหญิงไมเคิลแห่งเคนต์ 18. เจ้าหญิงอเล็กซานดรา เลดีโอกิลวีลำดับในทางปฏิบัติปัจจุบันลำดับในทางปฏิบัติปัจจุบัน. - สภาขุนนางมีมติให้เจ้าชายวิลเลียมแห่งเวลส์ ทรงมาก่อนพระปิตุลาของพระองค์คือเจ้าฟ้าชายแอนดรูว์ และเจ้าฟ้าชายเอ็ดเวิร์ด ส่วนเจ้าชายแฮร์รี่ นั้นไม่มีการเปลี่ยนแปลงสภาขุนนาง สภาขุนนาง. ขุนนางนั้นจะเดินตามลำดับยศดังนี้ ดยุก ตามด้วย มาควิส เอิร์ล วิสเคานท์ และบารอน ถ้าหากเป็นลำดับยศเดียวกัน ยศที่สถาปนาก่อนจะนำหน้า ยศในสมัยอังกฤษ มาก่อนยศสกอตแลนด์ ซึ่งมาก่อนยศสมัยบริเตนใหญ่ ซึ่งมาก่อนยศไอร์แลนด์ และสหราชอาณาจักร อย่างไรก็ตามกฎนี้ใช้กับยศในระดับเดียวกันเท่านั้น ดังนั้นเอิร์ลของสหราชอาณาจักร ย่อมเดินนำหน้าวิสเคานท์แห่งอังกฤษ เป็นต้น ภรรยาของขุนนางที่มียศตามสามี จะเดินในลำดับเดียวกับสามี ยกเว้นแต่จะมียศของตนที่สูงกว่านั้น และภรรยาหม้ายของขุนนางคนเก่าจะเดินนำหน้าภรรยาของขุนนางคนใหม่ อาทิเช่น ดัชเชสหม้ายแห่งแคว้น "ก" ย่อมเดินนำหน้าดัชเชส (คนปัจจุบัน) แห่งแคว้น "ก"สมาชิกแห่งคริสตจักรแห่งอังกฤษ สมาชิกแห่งคริสตจักรแห่งอังกฤษ. อาร์ชบิชอปแห่งแคนเทอร์เบอรี เป็นผู้ที่มีศักดิ์สูงสุดรองจากสมาชิกในพระราชวงศ์ จะอยู่เป็นอันดับแรก และอาร์ชบิชอปแห่งยอร์ค เป็นอันดับที่ถัดมาเสมอ ตามด้วยเหล่าบิชอปแห่งคริสตจักรแห่งอังกฤษซึ่งอยู่ในลำดับที่เหนือกว่าเหล่าบารอนแห่งสภาขุนนาง โดยเรียงลำดับเริ่มจากบิชอปแห่งลอนดอน บิชอปแห่งเดอร์แฮม และ บิชอปแห่งวินเชสเตอร์ ตามด้วยบิชอป หรือมุขนายกประจำมุขมณฑลจากมุขมลฑลอื่นๆเรียงตามลำดับอาวุโส ตามด้วยปริมุขนายก หรือซัฟฟรากันบิชอป เรียงตามลำดับอาวุโส ในประเทศสก็อตแลนด์ ซึ่งมีศาสนาคริสต์นิกายประจำชาติ คือ นิกายเพรสไบทีเรียน ซึ่งไม่มีทั้งอาร์ชบิชอป หรือบิชอป จึงให้ข้าหลวงใหญ่ (The Lord High Commissioner) แห่งสภาคริสตจักรแห่งสก็อตแลนด์ เรียงลำดับถัดจากสมาชิกพระราชวงศ์</doc>
