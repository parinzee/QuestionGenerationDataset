<doc id="344899" url="https://th.wikipedia.org/wiki?curid=344899" title="ลิงจมูกเชิดพม่า">ลิงจมูกเชิดพม่า ลิงจมูกเชิดพม่า หรือ ค่างจมูกเชิดพม่า (; Rhinopithecus strykeri) เป็นลิงจำพวกค่างในวงศ์ลิงโลกเก่า ที่พบทางตอนเหนือของประเทศพม่า บริเวณรัฐกะฉิ่น รอยต่อกับประเทศจีน เป็นลิงชนิดที่ 5 ในสกุลลิงจมูกเชิด (Rhinopithecus) โดยชนิดอื่น ๆ พบในจีน และเวียดนาม ลักษณะเด่น คือ มีจมูกสั้นมาก ดูคล้ายช่องกลวงเปิดสู่ช่องปาก ขนบริเวณใบหู วงหน้า และวงก้นมีสีขาว ขณะที่ขนลำตัวมีสีดำ ยังไม่มีภาพของลิงชนิดนี้ขณะมีชีวิต คาดว่าประชากรของลิงชนิดนี้มีไม่เกิน 350 ตัว มีสายสัมพันธ์ทางวิวัฒนาการใกล้เคียงกับ ลิงจมูกสั้นพันธุ์ยูนนาน (R. bieti) มากที่สุด เชื่อว่าทั้ง 2 ชนิดแยกจากกันเพราะมี แม่น้ำโขง และแม่น้ำสาละวินกั้น บริเวณแหล่งมรดกโลกเขตสามแม่น้ำไหลเคียง ในมณฑลยูนนาน ลิงชนิดนี้มีชื่อในภาษาถิ่นว่า mey nwoah (ลิงที่มีหัวหันขึ้น) ฝนมักจะทำให้มันจามเนื่องจากกล้ามเนื้อจมูกสั้น ๆ รอบรูจมูกของมัน คนในท้องถิ่นระบุว่ามันนั่งโดยห้อยหัวลงตรง ๆ และซ่อนใบหน้าไว้ระหว่างหัวเข่าระหว่างเกิดฝนตกการระบุทางวิทยาศาสตร์ การระบุทางวิทยาศาสตร์. ลิงจมูกเชิดพม่าได้รับความสนใจจากทีมนักวิทยาศาสตร์ของ "โครงการอนุรักษ์วานรพม่า" (Myanmar Primate Conservation Program) ซึ่งกำลังวิจัยสถานะของชะนีฮูล็อกในช่วงต้นปี พ.ศ. 2553 ทีมดังกล่าว นำโดยนักวานรวิทยาชาวสวิส โธมัส ไกส์สมัน และเงว ลวิน จากสมาคมความหลากหลายทางชีวภาพและการอนุรักษ์ธรรมชาติพม่า โดยได้รับการสนับสนุนจากองค์การอนุรักษ์พืชและสัตว์ระหว่างประเทศ (FFI) และมูลนิธิทรัพยากรบุคคลและการอนุรักษ์ สปีชีส์ได้รับการตั้งชื่อทวินามว่า Rhinopithecus strykeri เพื่อเป็นเกียรติแก่ จอน สไตรเกอร์ ประธานและผู้ก่อตั้งมูลนิธิอาร์คัส ซึ่งได้ให้การสนับสนุนโครงการดังกล่าว</doc>
