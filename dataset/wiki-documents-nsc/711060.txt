<doc id="711060" url="https://th.wikipedia.org/wiki?curid=711060" title="เวิลด์ ทริกเกอร์">เวิลด์ ทริกเกอร์ เวิลด์ ทริกเกอร์ () เป็นการ์ตูนญี่ปุ่น แต่งเรื่องและเขียนภาพโดย ไดสุเกะ อาชิฮาระ เริ่มลงตีพิมพ์ในนิตยสารโชเน็นจัมป์ ของสำนักพิมพ์ชูเอฉะ ตั้งแต่วันที่ 9 พฤษภาคม พ.ศ. 2556 และลงตีพิมพ์อย่างต่อเนื่องจนถึงปัจจุบัน ได้รับการจัดพิมพ์เป็นหนังสือการ์ตูนมาแล้ว 10 เล่ม เวิลด์ ทริกเกอร์ ได้รับการดัดแปลงเป็นภาพยนตร์การ์ตูนโทรทัศน์ ผลิตโดยโทเอแอนิเมชัน ออกอากาศตั้งแต่วันที่ 9 พฤษภาคม พ.ศ. 2556 จนถึงปัจจุบัน ในประเทศไทย เวิลด์ ทริกเกอร์ ได้รับลิขสิทธิ์หนังสือการ์ตูนโดยสำนักพิมพ์เนชั่น เอ็ดดูเทนเมนท์ ตีพิมพ์รายสัปดาห์ในนิตยสารการ์ตูนบูม ตั้งแต่วันที่ 15 ตุลาคม พ.ศ. 2556 จนกระทั่งนิตยสารบูมวางจำหน่ายฉบับสุดท้ายเมื่อวันที่ 25 มีนาคม พ.ศ. 2557 และตีพิมพ์เป็นหนังสือการ์ตูนรวมเล่มตั้งแต่วันที่ 10 ตุลาคม พ.ศ. 2557 จนถึงปัจจุบัน ตีพิมพ์มาแล้ว 3 เล่มเนื้อเรื่อง เนื้อเรื่อง. ในจังหวัดมิคาโดะ () ที่มีประชากร 28,000 คน ประตูของโลกต่างมิติหรือ "เกท" ได้เปิดขึ้น สิ่งมีชีวิตที่เรียกว่า "เนเบอร์" () ได้ปรากฏตัวออกมาจากเกท ทั่วเมืองตกอยู่ในความหวาดหวั่นเพราะไม่มีอาวุธใดๆบนโลกที่จัดการกับพวกมันได้ แต่ก็มีการปรากฏตัวของกลุ่มบุคคลลึกลับที่เข้าต่อสู้กับเหล่าเนเบอร์ คือ กองกำลังป้องกันพรมแดนโลกหรือ "บอเดอร์" ซึ่งได้พัฒนาเทคโนโลยีที่ใช้ป้องกันเนเบอร์ และได้สร้างฐานทัพขึ้นเพื่อต่อต้านเนเบอร์ สี่ปีต่อมาหลังจากที่เกทเปิดเป็นครั้งแรก คูงะ ยูมะ () เนเบอร์ที่มีรูปลักษณ์เป็นมนุษย์ ได้มาที่จังหวัดมิคาโดะ แล้วได้พบกับมิคุโมะ โอซามุ () นักเรียนมัธยมต้นที่เป็นสมาชิกของบอร์เดอร์ตัวละครหลัก ตัวละครหลัก. [ทีมทามาโกม่า-2] ทีมของโอซามุ ยูมะและชิกะ สาขาทามาโกม่า โดยมีโอซามุเป็นหัวหน้ากลุ่มทำหน้าที่เป็นผู้วางแผน และตำแหน่งมือยิงซึ่งมีฝีมืออ่อนที่สุดและมีปริมาณทริออนน้อยที่สุดในทีม แต่มีฝีมือการวางแผนที่ยอดเยี่ยมทำให้ทีมคว้าชัยชนะได้ในหลายๆครั้ง ยูมะทำหน้าที่เป็นตัวบุกของทีม ใช้สกอเปียนเป็นอาวุธ และชิกะทำหน้าที่เป็นสไนเปอร์ ทีมนี้ก่อตั้งขึ้นเพื่อไต่เต้าไปเป็นทีมสำรวจโลกเนเบอร์ เพื่อไปช่วยพี่ชายของชิกะ รวมถึงเรพลิก้า ทหารทริออนอเนกประสงค์ของยูมะที่ถูกจับไปให้ได้ มิคุโมะ โอซามุ (Mikumo Osamu) เป็นตัวดำเนินเรื่อง นักเรียนชั้นมัธยม ที่มีลักษณะดูเงียบๆ และไม่ค่อยจะสุงสิงกับนักเรียนคนอื่นสักเท่าไหร่ เป็นคนรักความยุติธรรม และเป็นห่วงผู้อื่นก่อนตนเองเสมอ โอซามุเป็นสมาชิกบอร์ดเดอร์ระดับC หรือเป็นบอร์ดเดอร์ฝึกหัด แต่หลังจากที่โอซามุได้พบกับ 'คูงะ ยูมะ' เนเบอร์คล้ายมนุษย์ซึ่งเดินทางมายังโลกเพื่อตามหาคนรู้จักของพ่อในองค์กรบอร์เดอร์ โอซามุจึงได้เลื่อนขั้นเป็นระดับ B ด้วยความช่วยเหลือของคูงะ หลังจากนั้นโอซามุ คูงะ และชิกะจึงได้รวมทีมกันเป็นทีมทามาโกม่า-2 ทีมระดับ B ของสาขาทามาโกม่าเพื่อไต่เต้าเป็นทีมสำรวจ และเดินทางไปช่วยพี่ชายของชิกะและเรพลิก้าที่โลกเนเบอร์ให้ได้ คูงะ ยูมะ (Kuga Yuma) ลูกชายของ 'คูงะ ยูโกะ' ซึ่งเป็นสมาชิกบอร์เดอร์ในยุคก่อตั้งแรกๆ ก่อนหน้านี้ในโลกเนเบอร์ ยูมะฝ่าฝืนคำเตือนของยูโกะและเข้าไปร่วมในการต่อสู้ของเนเบอร์จนบาดเจ็บสาหัส ยูโกะจึงใช้พลังชีวิตของตนเปลี่ยนทริกเกอร์ของยูมะให้เป็นทริกเกอร์ดำ และสร้างร่างทริออนให้ยูมะ ส่วนร่างจริงของยูมะนั้นถูกเก็บไว้ในทริกเกอร์ดำ และกำลังรอเวลาตายไปช้าๆ ซึ่งหากร่างจริงตายไปยูมะก็จะตายไปด้วยเช่นกัน ในต้นเรื่อง ยูมะย้ายมาเรียนห้องเดียวกับโอซามุโดยอ้างว่าตนเองเป็นนักเรียนจากต่างชาติ แต่จริงๆ แล้วเป็นคนจากโลกเนเบอร์ซึ่งมาที่โลกอีกฝั่งเพราะต้องการตามหาคนรู้จักของผู้เป็นพ่อที่เสียไปแล้ว ซึ่งเป็นสมาชิกของบอร์เดอร์ ยูมะได้ช่วยกำจัดทหารทริออนด้วยทริกเกอร์ดำ และยกความดีความชอบให้โอซามุ ทำให้โอซามุได้เลื่อนขั้นเป็นระดับ B ยูมะมีคู่หูซึ่งเป็นทหารทริออนอเนกประสงค์ชื่อว่าเรพลิก้า ทว่าในช่วงการรุกรานครั้งใหม่ซึ่งเนเบอร์บุกมาเพื่อจับตัวชิกะหรือสมาชิกของบอร์เดอร์ที่มีปริมาณทริออนสูง ท่ามกลางความชุลมุนที่เกิดขึ้น เรพลิก้าได้สละตัวเองบุกเข้าไปแฮคระบบของยาน ทำให้ศัตรูที่เป็นเนเบอร์รูปแบบมนุษย์ได้ถอนตัวกลับแล้วการรุกรานจึงจบลง อามาโทริ ชิกะ (Amatori Chika) มือสไนเปอร์ของทีมทามาโกม่า-2 มีทริออนมากที่สุดในทีมหรือเรียกได้ว่ามีทริออนมหาศาลเทียบเท่ากับทริกเกอร์ดำเลยทีเดียว พี่ชายของชิกะได้เดินทางไปยังโลกเนเบอร์ทั้งที่ไม่ได้เป็นสมาชิกบอร์เดอร์ เธอจึงเข้าสมัครเป็นบอร์เดอร์ของสาขาทามาโกม่า และร่วมทีมกับพวกโอซามุเพื่อไต่เต้าขึ้นเป็นทีมสำรวจ เพื่อที่จะได้พบกับพี่ชายของเธออีกครั้ง แต่เนื่องจากเธอมีทริออนมากเกินไป ทำให้ตกเป็นเป้าหมายของพวกเนเบอร์เสมอ ๆรูปแบบต่างๆหนังสือการ์ตูนภาพยนตร์การ์ตูนโทรทัศน์วีดิโอเกมรายชื่อตอน</doc>
