<doc id="63632" url="https://th.wikipedia.org/wiki?curid=63632" title="ถนนเทพรัตน">ถนนเทพรัตน ถนนเทพรัตน () หรือ ทางหลวงแผ่นดินหมายเลข 34 สายบางนา–หนองไม้แดง เป็นทางหลวงแผ่นดินแนวตะวันตก–ตะวันออก แยกออกมาจากถนนสุขุมวิท ในเขตบางนา กรุงเทพมหานคร แล้วไปบรรจบถนนสุขุมวิทที่ทางแยกต่างระดับหนองไม้แดง ในท้องที่อำเภอเมืองชลบุรี จังหวัดชลบุรีรายละเอียดของเส้นทาง รายละเอียดของเส้นทาง. ถนนเทพรัตน เป็นทางหลวงแผ่นดินขนาด 9 -14 ช่องจราจร มีจุดเริ่มต้นทางทิศตะวันตกที่ทางแยกบางนาในพื้นที่แขวงบางนาเหนือ เขตบางนา กรุงเทพมหานคร เข้าสู่จังหวัดสมุทรปราการโดยผ่านพื้นที่อำเภอบางพลีจะเป็นถนนขนาด 14 ช่องจราจร ( ช่องทางหลัก 8 ช่อง ทางคู่ขนาน 6 ช่อง ) อำเภอบางเสาธง และอำเภอบางบ่อ จะเป็นถนนขนาด 10 ช่องจราจร ( ช่องทางหลัก 6 ช่อง ทางคู่ขนาน 4 ช่อง )จากนั้นจึงเข้าสู่จังหวัดฉะเชิงเทราในพื้นที่อำเภอบางปะกง และไปบรรจบกับถนนสุขุมวิทที่ทางแยกต่างระดับหนองไม้แดงโดยในช่วงนี้ถนนจะลดขนาดเหลือ 9 ช่องจราจร ( ช่องทางหลักขาเข้า 3 ช่อง ทางคู่ขนาน 2 ช่อง ช่องทางหลักขาออก 2 ช่องทางคู่ขนาน 2 ช่อง ) ปัจจุบัน มีทางพิเศษบูรพาวิถีเป็นทางยกระดับอยู่ด้านบนของถนน เป็นทางเลือกสำหรับผู้ที่ต้องการความสะดวกรวดเร็วมากขึ้นกว่าเดิมประวัติ ประวัติ. ในอดีตยังไม่มีการกำหนดชื่อเรียกทางหลวงแผ่นดินหมายเลข 34 อย่างเป็นทางการ ชาวบ้านจึงเรียกชื่อถนนสายนี้ตามจุดเริ่มต้นถึงจุดสิ้นสุด (รวมไปกับถนนสุขุมวิท) ว่า ถนนบางนา−ตราด และเรียกติดปากมาเรื่อย ๆ จนกระทั่งกรมทางหลวงได้กำหนดชื่ออย่างเป็นทางการตามจุดสิ้นสุดที่แท้จริงของถนนสายนี้ว่า ทางหลวงสายบางนา–บางปะกง อย่างไรก็ตาม กรุงเทพมหานครได้กำหนดชื่อเรียกถนนในพื้นที่ของตนว่า "ถนนบางนา−ตราด" ต่อมากรมทางหลวงได้กำหนดให้ทางหลวงแผ่นดินหมายเลข 34 มีเส้นทางขยายต่อไปถึงบริเวณทางแยกต่างระดับหนองไม้แดง ตำบลหนองไม้แดง อำเภอเมืองชลบุรี จังหวัดชลบุรี โดยใช้ทางคู่ขนานของทางหลวงแผ่นดินหมายเลข 3 แต่นับหลักกิโลเมตรถนนสุขุมวิทซ้อนไปกับทางหลวงแผ่นดินหมายเลข 34 ด้วย และกำหนดชื่อเรียกใหม่เป็น ทางหลวงสายบางนา–หนองไม้แดง ในอดีตมีด่านเก็บค่าผ่านทางบริเวณกิโลเมตรที่ 41 ตำบลบางวัว อำเภอบางปะกง จังหวัดฉะเชิงเทรา เช่นเดียวกับ ถนนสายเอเชีย ถนนมิตรภาพ และถนนพระรามที่ 2 ในสมัยนั้น (คล้ายกับทางหลวงพิเศษ) เริ่มเก็บค่าผ่านทางในปีพ.ศ. 2529 และยกเลิกเก็บค่าผ่านทางในปีพ.ศ. 2537 เนื่องจากพันเอกวินัย สมพงษ์ รัฐมนตรีว่าการกระทรวงคมนาคมในขณะนั้น ประกาศยกเลิกเก็บค่าผ่านทาง เมื่อวันที่ 30 สิงหาคม พ.ศ. 2559 สมเด็จพระเทพรัตนราชสุดาฯ สยามบรมราชกุมารีได้พระราชทานชื่อทางการของทางหลวงหมายเลข 34 ตั้งแต่กิโลเมตรที่ 0+000 ถึงกิโลเมตรที่ 58+855 ว่า ถนนเทพรัตน และได้พระราชทานพระราชานุญาตให้เชิญตราสัญลักษณ์งานเฉลิมพระเกียรติสมเด็จพระเทพรัตนราชสุดาฯ สยามบรมราชกุมารีในโอกาสฉลองพระชนมายุ 5 รอบ วันที่ 2 เมษายน พ.ศ. 2558 ประดับที่ป้ายชื่อทางหลวงแผ่นดินสาย 34 อีกด้วยระเบียงภาพรายชื่อทางแยกสถานที่สำคัญสถานที่สำคัญ. - แบงค็อก มอลล์ - ศูนย์นิทรรศการและการประชุมนานาชาติกรุงเทพไบเทค บางนา - โรงพยาบาลไทยนครินทร์ - วัดศรีเอี่ยม - มหาวิทยาลัยเนชั่น - นิคมอุตสาหกรรมเวลโกรว์ - การประปาส่วนภูมิภาคบางปะกง - สถานีไฟฟ้าย่อย การไฟฟ้าส่วนภูมิภาค บางวัว - มหาวิทยาลัยหัวเฉียวเฉลิมพระเกียรติ</doc>
