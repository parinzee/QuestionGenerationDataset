<doc id="819994" url="https://th.wikipedia.org/wiki?curid=819994" title="กลุ่มอาลีบาบา">กลุ่มอาลีบาบา อาลีบาบากรุ๊ปโฮลดิง จำกัด (; ) เป็นบริษัทที่ประกอบธุรกิจหลายประเภทรวมกันทั้งอีคอมเมิร์ซ ค้าปลีก อินเทอร์เน็ต เอไอและเทคโนโลยีข้ามชาติของจีน ก่อตั้งในปี 2542 ซึ่งให้บริการขายแบบลูกค้าต่อลูกค้า ธุรกิจต่อลูกค้า และธุรกิจต่อธุรกิจผ่านเว็บพอร์ทัล ตลอดจนบริการชำระเงินอิเล็กทรอนิกส์ เสิร์จเอนจินซื้อสินค้า และบริการคอมพิวเตอร์แบบคลาวด์ บริษัทเป็นเจ้าของและดำเนินการธุรกิจหลากประเภททั่วโลกในหลายส่วน และฟอร์จูนออกชื่อว่าเป็นบริษัทที่ได้รับความชื่นชมมากที่สุดในโลกบริษัทหนึ่ง. ในเวลาปิดทำการของวันที่เสนอขายหุ้นใหม่แก่ประชาชนทั่วไปเป็นครั้งแรก (IPO) ในวันที่ 19 กันยายน 2557 มูลค่าตลาดของอาลีบาบาอยู่ที่ 231,000 ล้านดอลลาร์สหรัฐ สูงสุดในโลก ในเดือนมกราคม 2561 มูลค่าตลาดของอาลีบาบาอยู่ที่ 527,000 ล้านดอลลาร์สหรัฐ ติดอันดับบริษัทมีมูลค่ามากที่สุดและใหญ่สุด 10 อันดับแรกของโลก ในเดือนเดียวกัน ยังเป็นบริษัทเอเชียบริษัทที่สองที่ทะลุมูลค่า 500,000 ล้านดอลลาร์สหรัฐตามหลังเท็นเซนต์ อาลีบาบาเป็นผู้ค้าปลีกรายใหญ่สุดและมีมูลค่ามากที่สุดในโลกตั้งแต่เดือนมษายน 2559 โดยมีกิจการในกว่า 200 ประเทศ เช่นเดียวกับเป็นบริษัทอินเทอร์เน็ตใหญ่ที่สุดในโลกบริษัทหนึ่ง ยอดขายและกำไรของบริษัทแซงหน้าผู้ค้าปลีกทุกรายในสหรัฐรวมกัน (รวมทั้งวอลมาร์ท แอมะซอนและอีเบย์) ตั้งแต่ปี 2558 หลังจากนั้นขยายสู่อุตสาหกรรมสื่อ โดยมีเงินได้เพิ่มขึ้นร้อยละสามหลักต่อปี นอกจากนี้ยังยังทำให้วันคนโสดของจีนเป็นวันซื้อสินค้าออนไลน์และออฟไลน์ใหญ่สุดในโลก โดยมียอดขายของบริษัทกว่า 25,400 ล้านดอลลาร์สหรัฐเมื่อวันที่ 11 พฤศจิกายน 2560ประวัติความเป็นมาและเหตุการณ์สำคัญ ประวัติความเป็นมาและเหตุการณ์สำคัญ. กลุ่มบริษัทอาลีบาบา ก่อตั้ง เมื่อ ปี พ.ศ. 2542 จากเริ่มแรกผู้ก่อตั้งบริษัท คือ แจ็ก หม่า ที่เชื่อว่าการใช้อินเทอร์เน็ตร่วมกัน โดยที่เล่นแล้วเป็นการช่วยให้ผู้ประกอบการขนาดเล็กที่จะยกระดับนวัตกรรมและเทคโนโลยีที่จะเติบโตและแข่งขันได้อย่างมีประสิทธิภาพมากขึ้นในระบบเศรษฐกิจในประเทศและทั่วโลก นับตั้งแต่เปิดตัวเว็บไซต์ครั้งแรก ก็ช่วยให้ผู้ส่งออกจีนขนาดเล็ก ผู้ผลิตและผู้ประกอบการที่จะขายในต่างประเทศได้เติบโตขึ้น ทำให้อาลีบาบากลายเป็นผู้นำระดับโลกในการค้าออนไลน์และโทรศัพท์มือถือกลุ่มบริษัทในเครือกลุ่มบริษัทในเครือ. - Taobao.com : เว็บไซต์ขายปลีกที่ใหญ่ที่สุดในประเทศจีน เปิดตัวในปี พ.ศ. 2546 และสามารถแย่งตลาดจากเว็บไซต์ประมูลอันดับ 1 ของโลกอย่าง ebay.com ได้ภายใน 3 ปี โดยมีเป้าหมายต้องการให้เถาเป่าเป็นเว็บไซต์ซื้อขายสินค้าที่สามารถตอบโจทย์ผู้บริโภคในประเทศจีนได้อย่างเต็มรูปแบบ โดยใช้การตลาดแบบเข้าถึงและเข้าใจผู้บริโภคชาวจีนได้มากกว่าเว็บไซต์ระดับโลกอย่าง ebay.com โดยเถาเป่าเน้นให้บริการฟรีในทุกฟังค์ชั่นเป็นเวลาหลายปีติดต่อกัน โดยเน้นการสร้างกำไรด้วยการเก็บค่าโฆษณาจากบรรดาบริษัทใหญ่โตทั้งหลายที่ต้องการประชาสัมพันธ์สินค้าของตน แนวทางดังกล่าวได้ใจชาวจีนซึ่งชื่นชอบของฟรีไปเต็ม ๆ เนื่องจากไม่เก็บค่าบริการใด ๆ จากสมาชิก ทำให้สมาชิกสามารถขายสินค้าได้ในราคาถูก ซึ่งผู้บริโภคก็จะรู้สึกพึงพอใจและอยากกลับมาอุดหนุนอีกครั้ง โดยปัจจุบันเป็นเจ้าตลาดในประเทศจีน ที่มีมาร์เก็ตแชร์มากกว่า 70% ในตลาด และมีสินค้าในเว็บไซต์มากถึง 800 ล้านชิ้น รวมถึงมีผู้สมัครสมาชิกถึง 370 ล้านคน และคือหนึ่งใน 20 เว็บไซต์ที่มีผู้เข้าชมสูงที่สุดในโลก- Tmall.com : แหล่งรวมแบรนด์ดังอันดับต้น ๆในประเทศจีน เปิดตัวเดือนเมษายน พ.ศ. 2551 มีส่วนแบ่งทางการตลาดสูงถึง 50% จากการสำรวจล่าสุดของ iResearch โดยนโยบายหลักของ tmall.com มุ่งเน้นไปที่การกระจายสินค้าแบรนด์เนมให้เข้าถึงกลุ่มผู้บริโภค ซึ่งสินค้าจะไม่มีสินค้าเลียบแบบลิขสิทธิ์หรือสินค้าย้อมแมวปะปนอยู่ ซึ่งปัจจุบันได้แยกตัวออกมาเป็นหนึ่งในหน่วยธุรกิจหลักของอาลีบาบาอย่างเป็นทางการ มีร้านค้าชื่อดังเข้าร่วมมากกว่า 70,000 ร้านค้าซึ่งประกอบไปด้วยบริษัทต่างชาติและในประเทศจีน สินค้ามีความหลากหลายสูง มีทั้งสินค้าประเภทงานบริการ เครื่องใช้ไฟฟ้าภายในบ้าน ของจุกจิก ของขวัญ ของชำร่วย เสื้อผ้าแฟชั่น สินค้าแบรนด์เนมต่าง ๆ ซึ่งถูกคัดเลือกมาจากบริษัทกว่า 50,000 แห่งทั่วประเทศจีน การซื้อขายสินค้าใน tmall.com เป็นไปอย่างง่ายดายและรวดเร็ว รวมถึงมีระบบการซื้อขายที่ปลอดภัยต่อผู้บริโภคและผู้ขาย ทำให้ได้รับความนิยมอย่างรวดเร็ว แล้วยังมีคุณภาพสูง มาตราฐานดี บริการดี และน่าเชื่อถือมาก โดยแบรนด์ดังอย่าง UNIQLO, L’Oréal, adidas, P&G, Benefit, Unilever, Gap, Ray-Ban and Levi's.- Etao.com : Search Engine สำหรับการค้นหาสินค้าในประเทศจีน เปิดให้บริการเดือนตุลาคม พ.ศ. 2553 โดยมีเป้าหมายหลักในการให้บริการค้นหาสินค้าและช่วยเหลือให้ผู้ซื้อในการตัดสินใจซื้อสินค้า หาสินค้าราคาต่ำแต่ให้ได้คุณภาพสูงสุดอย่างรวดเร็วในอินเทอร์เน็ต โดยลูกเล่นและฟังค์ชั่นหลักของ etao.com มีดังนี้ - บริการค้นหาสินค้า - บริการค้นหาการซื้อสินค้าแบบรวมกลุ่มซื้อเพื่อให้ได้โปรโมชั่นพิเศษ(Group Buy) - บริการค้นหาตั๋วหนังจากโรงภาพยนตร์ - บริการค้นหาส่วนลด โปรโมชั่นต่าง ๆ - บริการค้นหาข้อมูลจาก Taobao Community ในปัจจุบัน สินค้าทั้งหมดมีมากกว่า 1,000 ล้านชิ้น และสามารถค้นหาสินค้าที่มีอยู่ใน Taobao Marketplace, Taobao Mall, Amazon China, Gome, Yihaodian, Nike China and Vancl.- Aliyun.com : เป็น Alibaba Cloud Computing ที่เปิดให้บริการเมื่อปีพ.ศ. 2552 โดยมีจุดประสงค์หลักในการให้บริการคราวด์คอมพิวติ้งสำหรับเป็นสื่อกลางในการติดต่อสื่อสาร แชร์ข้อมูล จัดระเบียบข้อมูลให้ดียิ่งขึ้น รวมถึงช่วยในการประหยัดการลงทุนในด้านทรัพยากรคอมพิวเตอร์ โดยกำลังอยู่ในช่วงพัฒนาระบบก้อนเมฆเพื่อเพิ่มประสิทธิภาพให้กับองค์กรอย่างยั่งยืน- Alipay.com : เป็นช่องทางการชำระเงินทางอินเทอร์เน็ตที่ได้รับความนิยมสูงสุดในประเทศจีน และด้วยความง่ายในการใช้งาน โดยสามารถชำระเงินผ่านธนาคารได้เกือบทุกธนาคารในประเทศจีน ทำให้ผู้บริโภคชาวจีนให้การยอมรับและเลือกใช้บริการ Alipay.com เป็นหลัก ก่อตั้งขึ้นเมื่อปีพ.ศ. 2547 และถือเป็นระบบชำระเงินผ่านบุคคลที่ 3 ที่ได้รับความนิยมสูงสุด และมีผู้สมัครใช้บริการมากกว่า 650 ล้านคนทั่วประเทศ ในวันที่ 11 กันยายน พ.ศ. 2554 มีการซื้อขายผ่านระบบ Alipay.com สูงสุดเป็นประวัติศาตร์ด้วยจำนวนกว่า 170 ล้านบาทในระยะเวลาเพียง 24 ชม. ปัจจุบัน Alipay.com มีพาร์ตเนอร์เป็นสถาบันการเงินมากถึง 100 แห่ง โดยให้บริการผู้ขายมากถึง 460,000 ราย ครอบคลุมการซื้อขายสินค้าบนโลกออนไลน์ การพนันออนไลน์ทุกชนิด เกมออนไลน์ ตั๋วเครื่องบิน ค่าน้ำค่าไฟ เป็นต้น รับชำระเงินผ่านสกุลเงินทั้งสิ้น 12 สกุลเงินผลประกอบการณ์ ผลประกอบการณ์. มีรายได้ในไตรมาสที่ 3 ประจำปี 2559 สิ้นสุดในเดือนกันยายน 2559 รวม 43,292 ล้านหยวน คิดเป็นมูลค่า 5,142 ล้านเหรียญสหรัฐฯ (อัตราแลกเปลี่ยน ณ เดือนกันยายน 2559) หรือประมาณ 17,942 ล้านบาท (อัตราแลกเปลี่ยน ณ เดือน พฤศจิกายน 2559)</doc>
