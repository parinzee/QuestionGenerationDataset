<doc id="91345" url="https://th.wikipedia.org/wiki?curid=91345" title="ลอยส์ แม็กซ์เวลล์">ลอยส์ แม็กซ์เวลล์ ลอยส์ แม็กซ์เวลล์ (Lois Maxwell) เป็นดาราหญิงคนหนึ่งที่มีชื่อเสียงพอสมควร เธอเกิดเมื่อวันที่ 14 กุมภาพันธ์ ค.ศ. 1927 ที่เมืองคิทเชเนอร์ (Kitchener) รัฐออนตาริโอ (Ontario) ประเทศแคนาดา (Canada) บทที่เธอเล่นและเป็นที่รู้จักกันมากที่สุดเห็นจะเป็นบท มันนี่เพ็นนีในภาพยนตร์ชุด เจมส์ บอนด์ เมื่อตอนเกิด เธอมีชื่อว่า ลอยส์ ฮูเกอร์ (Lois Hooker) เธออาศัยอยู่ในเมืองคิทเชเนอร์จนอายุ 18 ปี ก่อนจะเริ่มเข้าสู่วงการบันเทิงโดยการไปเล่นเป็นดารารับเชิญในละครโทรทัศน์เป็นครั้งคราวในเรื่อง The Saint และ The Persuaders ร่วมกับ โรเจอร์ มัวร์ เธอค่อยๆเข้าสู่วงการบันเทิงมากขึ้นและเจริญก้าวหน้าขึ้นเรื่อยๆ จนในที่สุดก็ได้รับคัดเลือกในรับบท มันนี่เพ็นนี ในภาพยนตร์ชุดบอนด์เดอะซีรีส์ ที่ค่ายภาพยนตร์อีโอเอ็นโปรดักชั่นส์จะจัดทำขึ้นเป็นโปรเจกต์ซีรีส์ระยะยาว เธอได้รับบทมันนี่เพ็นนี ตั้งแต่ภาพยนตร์บอนด์ภาคแรก คือ Dr.No (พยัคฆ์ร้าย 007) ออกฉายในพ.ศ. 2505 ไปจนถึงตอนที่ 14 คือ A View to a Kill (พยัคฆ์ร้ายพญายม) ออกฉายในพ.ศ. 2528 รวมระยะเวลาทั้งสิ้น 23 ปี ลอยส์ แม็กซ์เวลล์ เสียชีวิตเมื่อวันที่ 29 กันยายน ค.ศ. 2007 สิริอายุรวม 80 ปี ที่เมืองเพิร์ท,ออสเตรเลีย</doc>
