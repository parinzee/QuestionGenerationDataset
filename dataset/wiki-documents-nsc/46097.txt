<doc id="46097" url="https://th.wikipedia.org/wiki?curid=46097" title="เจ้าหญิงมาร์กาเรต เคาน์เตสแห่งสโนว์ดอน">เจ้าหญิงมาร์กาเรต เคาน์เตสแห่งสโนว์ดอน เจ้าหญิงมาร์กาเรตโยงมาที่หน้านี้ สำหรับผู้ที่ใช้พระนามว่า "เจ้าหญิงมาร์กาเรต" อื่นๆ ดู เจ้าหญิงมาร์กาเรต (แก้ความกำกวม) เจ้าหญิงมาร์กาเรต เคาน์เตสแห่งสโนว์ดอน (มาร์กาเรต โรส; ประสูติ: 21 สิงหาคม พ.ศ. 2473 - สิ้นพระชนม์: 9 กุมภาพันธ์ พ.ศ. 2545) พระราชธิดาพระองค์เล็กในสมเด็จพระเจ้าจอร์จที่ 6 กับสมเด็จพระราชินีเอลิซาเบธ และพระขนิษฐาในสมเด็จพระราชินีนาถเอลิซาเบธที่ 2 พระประมุขแห่งอังกฤษองค์ปัจจุบัน พระองค์ทรงดำรงพระอิสริยยศเป็นเคาน์เตสแห่งสโนว์ดอนจากการอภิเษกสมรสชีวิตในวัยเยาว์ ชีวิตในวัยเยาว์. เจ้าหญิงมาร์กาเรตประสูติวันที่ 21 สิงหาคม พ.ศ. 2473 ณ ปราสาทกลามีส (Glamis Castle) ประเทศสกอตแลนด์ พระองค์ทรงเป็นรัชทายาทแห่งราชบัลลังก์อังกฤษพระองค์แรกที่ประสูติที่สกอตแลนด์ นับแต่ 300 ปีที่แล้ว พระบิดาและพระมารดาของพระองค์คือ เจ้าฟ้าดยุคและดัชเชสแห่งยอร์ก (Their Royal Highness the Duke and Duchess of York) ในฐานะพระราชนัดดาของพระมหากษัตริย์ผ่านทางสายพระราชโอรส ทรงดำรงพระอิสริยยศเจ้าหญิงมาร์กาเรต แห่งยอร์ก มาตั้งแต่แรกเริ่มประสูติ พระองค์ทรงรับศีลล้างบาปที่พระราชวังบักกิงแฮม พ่อและแม่ทูนหัวของพระองค์คือ สมเด็จพระเจ้าเอ็ดเวิร์ดที่ 8 เจ้าหญิงอินกริดแห่งสวีเดน เจ้าหญิงวิกตอเรียแห่งเวลส์ เลดีโรส เลเวนซัน-โกเวอร์ และฮอนเนอเรเบิ้ลเดวิด โบวส์-ลีออน (พระราชอนุชาในสมเด็จพระราชินีเอลิซาเบธ พระราชชนนี) เจ้าหญิงมาร์กาเรตมีพี่พระเชษฐภคินี 1 พระองค์คือ 1.สมเด็จพระราชินีนาถเอลิซาเบธที่ 2 แห่งสหราชอาณาจักร เจ้าหญิงมาร์กาเรตได้รับการศึกษาพร้อม ๆ กับพระเชษฐภินี โดยมารีออน ครอว์ฟอร์ด (Marion Crawford) ในปี พ.ศ. 2479 สมเด็จพระเจ้าเอ็ดเวิร์ดที่ 8 พระราชปิตุลา (ลุง) ของพระองค์สละราชสมบัติ พระราชบิดาเสด็จขึ้นครองราชย์เป็นสมเด็จพระเจ้าจอร์จที่ 6 เจ้าหญิงมาร์กาเรตได้รับการเฉลิมพระอิสริยยศเลื่อนเป็นเจ้าฟ้า พระองค์ได้โดยเสด็จไปในพระราชพิธีราชาภิเษกของพระชนกและพระชนนีในปี พ.ศ. 2480 ระหว่างสงครามโลกครั้งที่ 2 มาร์กาเรตประทับอยู่ที่พระราชวังวินด์เซอร์ นอกกรุงลอนดอน ต่อมาในปี พ.ศ. 2495 พระราชบิดาของพระองค์เสด็จสวรรคต พระเชษฐภคินีของพระองค์เสด็จขึ้นครองราชย์เป็นสมเด็จพระราชินีนาถเอลิซาเบธที่ 2ชีวิตรักกับปีเตอร์ ทาวน์เซนด์ ชีวิตรักกับปีเตอร์ ทาวน์เซนด์. สองปีหลังจากพระราชพิธีบรมราชาภิเษกของสมเด็จพระพี่นาง เจ้าหญิงมาร์กาเรตทรงกลายเป็นเป้าหมายของสื่อมวลชนและถูกจับจ้องทุกพระอิริยาบถ เหตุผลก็เพราะเจ้าหญิงทรงพระประสงค์ที่จะทรงเสกสมรสกับปีเตอร์ ทาวน์เซนด์ ผู้บัญชาการทหารอากาศและราชองครักษ์ประจำพระองค์สมเด็จพระเจ้าจอร์จที่ 6 พระราชบิดา ปีเตอร์อายุมากกว่าเจ้าหญิงมาร์กาเรตถึง 16 ปี และเคยสมรสพร้อมกับหย่ามาแล้ว จึงเป็นผู้ที่ไม่สมควรจะเสกสมรสกับเจ้าหญิงแห่งสหราชอาณาจักร ในความเห็นของรัฐบาลและนิกายโบสถ์แห่งอังกฤษ ถึงแม้ว่าเจ้าหญิงมาร์กาเรตจะไม่จำเป็นต้องขอพระราชทานพระบรมราชานุญาตจากพระเชษฐภคินี หรือความเห็นชอบจากสภา เพราะขณะนั้นพระองค์ทรงบรรลุนิติภาวะแล้วและมีพระชนม์ 25 พรรษา จึงทรงมีอิสระที่จะทำทุกอย่างได้ตามพระทัย หากแต่การกระทำเช่นนั้นจะทำให้พระองค์ถูกตัดออกจากผู้มีสิทธิ์รับเงินปีในฐานะพระราชวงศ์ พระองค์จะต้องสูญเสียพระอิสริยยศเจ้าหญิงแห่งบริเตนใหญ่ สหราชอาณาจักรและทั้งหมด ทั้งนี้จะถูกตัดพระราชสิทธิ์ในการเสด็จขึ้นครองราชย์บัลลังก์อีกด้วย ท้ายที่สุดอาจถึงขั้นต้องเสด็จออกไปประทับที่ต่างประเทศ ด้วยพระสามัญสำนึกในฐานะเจ้าหญิงสมเด็จพระราชธิดา และคำแนะนำจากอาร์คบิชอป แห่งแคนเธอเบรี และนักการเมืองอาวุโสอีกหลายท่าน ในที่สุดเจ้าหญิงมาร์กาเรตทรงตัดสินพระทัยที่จะไม่เสกสมรสกับปีเตอร์ ทาวน์เซนด์ โดยมีพระดำรัสต่อหน้าสาธารณชนจำนวนมาก "ข้าพเจ้าขอประกาศให้ท่านทั้งหลายทราบโดยทั่วกันว่า..ข้าพเจ้าได้ตัดสินใจที่จะไม่แต่งงานกับกัปตัน ปีเตอร์ ทาวน์เซนด์ เพราะเพื่อความถูกต้องแห่งกฎของพระศาสนา และด้วยภาระหน้าที่ที่ข้าพเจ้ามีต่อสหราชอาณาจักรที่ต้องมาก่อนสิ่งอื่นใด" ตามความเป็นจริงแล้ว จากเหตุการณ์ที่เกิดขึ้นในปี พ.ศ. 2547 ยืนยันว่าหากสมมติมาร์กาเรตทรงเสกสมรสกับปีเตอร์จริง พระองค์จะไม่ทรงถูกตัดออกจากเงินปี และจะไม่สูญเสียพระอิสริยยศใดๆ ด้วย สิ่งที่พอจะเป็นไปได้นั้นก็คือพระองค์จะเสียพระราชสิทธิ์ในการเสด็จขึ้นครองราชย์บัลลังก์ (ซึ่งไม่เป็นความจริง เพราะเจ้าฟ้าชายชาลส์เองก็ไม่สูญเสียพระราชสิทธิ์นี้ไป) เหตุการณ์นี้อาจเป็นไปได้เพราะว่านักการเมืองและประชาชนกำลังรู้สึกเกลียดและกลัวจากการทรงเสกสมรสของ สมเด็จพระเจ้าเอ็ดเวิร์ดที่ 8 กับนางวอลลิส ซิมป์สัน ซึ่งมีท่าทีว่าจะย้อนรอยมาเมื่อเจ้าหญิงมาร์กาเรตทรงพระประสงค์ที่เสกสมรสกับคนที่หย่าแล้วนั่นเองอภิเษกสมรส อภิเษกสมรส. ภายหลังความรักอันไม่สมหวังกับปีเตอร์ ทาวน์เซนด์ เจ้าหญิงมาร์กาเรตทรงอภิเษกสมรสกับช่างถ่ายภาพนามว่า แอนโทนี่ ชาลส์ โรเบิร์ต อาร์มสตรอง-โจนส์ (, 7 พฤษภาคม พ.ศ. 2473) ณ มหาวิหารเวสมินสเตอร์ กรุงลอนดอน โดยแอนโทนี่ได้รับการสถาปนาเป็นเอิร์ลแห่งสโนว์ดอน (Earl of Snowdon) เมื่อวันที่ 6 พฤษภาคม พ.ศ. 2504 ดังนั้นมาร์กาเรตจึงทรงดำรงพระอิสริยยศเป็นเคาน์เตสแห่งสโนว์ดอน แต่ได้ทรงหย่าร้างเมื่อวันที่ 5 กรกฎาคม พ.ศ. 2521 พระองค์มีพระโอรสและธิดา ดังนี้- ฮอนเนอเรเบิลเดวิด อัลเบิร์ต ชาลส์ อาร์มสตรอง-โจนส์ (Honorable David Albert Charles Amstrong-Jones, Viscount Linley) ดำรงยศเป็นวิสเค้านท์ลินเลย์ ในฐานะผู้จะสืบตำแหน่งเอิร์ลแห่งสโนว์ดอน เกิดเมื่อวันที่ 3 พฤศจิกายน พ.ศ. 2504 ณ ตำหนักคลาเรนซ์ กรุงลอนดอน เป็นรัชทายาทสืบราชสมบัติลำดับที่ 12 แห่งพระราชวงศ์อังกฤษ สมรสกับฮอนเนอเรเบิ้ลเซเรน่า แอลลีน สแตนโฮป (Honorable Serena Alleyne Stanhope, 1 มีนาคม พ.ศ. 2513) เมื่อวันที่ 8 ตุลาคม พ.ศ. 2536 ณ กรุงลอนดอน มีบุตรและธิดา 2 คน คือ- ฮอนเนอเรเบิลชาลส์ แพทริค อินิโก อาร์มสตรอง-โจนส์ (Honorable Charles Patrick Inigo Armstrong-Jones) เกิดเมื่อวันที่ 1 กรกฎาคม พ.ศ. 2542 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 13 แห่งพระราชวงศ์อังกฤษ - ฮอนเนอเรเบิลมาร์การิตา เอลิซาเบธ โรส แอลลีน อาร์มสตรอง-โจนส์ (Honorable Margarita Elizabeth Rose Alleyne Armstrong-Jones) เกิดวันที่ 14 พฤษภาคม พ.ศ. 2545 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 14 แห่งพระราชวงศ์อังกฤษ- เลดีซาร่าห์ ฟรานเซส เอลิซาเบธ อาร์มสตรอง-โจนส์ (Lady Sarah Frances Elizabeth Armstrong-Jones) หรือ เลดีซาร่าห์ แชตโต (Lady Sarah Chatto) เกิดเมื่อวันที่ 1 พฤษภาคม พ.ศ. 2507 ณ ตำหนักคลาเรนซ์ กรุงลอนดอน เป็นรัชทายาทสืบราชสมบัติลำดับที่ 15 แห่งพระราชวงศ์อังกฤษ สมรสกับแดเนี่ยล แชตโต (Daniel Chatto, 22 เมษายน พ.ศ. 2500) เมื่อวันที่ 14 กรกฎาคม พ.ศ. 2537 ณ กรุงลอนดอน มีบุตรชายสองคน คือ- แซมวล เดวิด เบเนดิกต์ แชตโต (Samuel David Benedict Chatto) เกิดเมื่อวันที่ 28 กรกฎาคม พ.ศ. 2539 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 16 แห่งพระราชวงศ์อังกฤษ - อาร์เธอร์ โรเบิร์ต นาธาเนียล แชตโต (Arthur Robert Nathaniel Chatto) เกิดวันที่ 5 กุมภาพันธ์ พ.ศ. 2542 ณ โรงพยาบาลพอร์ตแลนด์ กรุงลอนดอน เป็นรัชทายาทสืบราชสมบัติลำดับที่ 17 แห่งพระราชวงศ์อังกฤษพระอิสริยยศพระอิสริยยศ. - พ.ศ. 2473 - พ.ศ. 2479: เจ้าหญิงมาร์กาเรตแห่งยอร์ก (Her Royal Highness The Princess Margaret of York) - พ.ศ. 2479 - พ.ศ. 2503: เจ้าหญิงมาร์กาเรต (Her Royal Highness The Princess Margaret) - พ.ศ. 2503 - พ.ศ. 2504: เจ้าหญิงมาร์กาเรต นางแอนโทนี อาร์มสตรอง-โจนส์ (Her Royal Highness The Princess Margaret, Mrs Antony Armstrong-Jones) - พ.ศ. 2504 - พ.ศ. 2545: เจ้าหญิงมาร์กาเรต เคาน์เตสแห่งสโนว์ดอน (Her Royal Highness The Princess Margaret, Countess of Snowdon)สิ้นพระชนม์ สิ้นพระชนม์. เจ้าหญิงมาร์กาเรตสิ้นพระชนม์เมื่อวันที่ 9 กุมภาพันธ์ พ.ศ. 2545 สิริพระชนมายุ 71 พรรษา หลังจากทรงทุกข์ทรมานจากโรคร้าย งานพระศพจัดขึ้น 50 ปีหลังจากงานพระบรมศพของสมเด็จพระเจ้าจอร์จที่ 6 แห่งสหราชอาณาจักร และในงานพระราชพิธีกาญจนาภิเษก (ครองราชย์ครบ 50 ปี)ของสมเด็จพระราชินีนาถเอลิซาเบธที่ 2 งานพระศพจัดขึ้นโดยพระราชวงศ์ของพระองค์ ส่วนพระราชพิธีพระศพเริ่ม 1 สัปดาห์หลังจากนั้น พระราชพิธีนั้นเป็นครั้งสุดท้ายที่พสกนิกรได้เห็นสมเด็จพระราชินีเอลิซาเบธ พระบรมราชชนนีไว้อาลัย ไว้อาลัย. เจ้าฟ้าชายชาลส์ เจ้าชายแห่งเวลส์ พระภาคิไนย (หลานชาย) ได้ทรงกล่าวไว้อาลัยถวายแก่เจ้าหญิงมาร์กาเรต ความตอนหนึ่งว่า</doc>
