<doc id="927426" url="https://th.wikipedia.org/wiki?curid=927426" title="โรงเรียนบัวงามวิทยา">โรงเรียนบัวงามวิทยา โรงเรียนบัวงามวิทยา () เป็นโรงเรียนสหศึกษาระดับมัธยมศึกษาในอำเภอเดชอุดม จังหวัดอุบลราชธานี สังกัดสำนักงานเขตพื้นที่การศึกษามัธยมศึกษาเขต 29 ก่อตั้งเมื่อวันที่ 21 มีนาคม พ.ศ. 2528 ตามประกาศการจัดตั้งของกระทรวงศึกษาธิการ ซึ่ง ณ ขณะนั้นอยู่ภายใต้สังกัดสำนักงานคณะกรรมการการศึกษาขั้นพื้นฐาน เขตพื้นที่การศึกษาอุบลราชธานี เขต 5 ต่อมาได้ถูกถ่ายโอนเข้าสังกัดองค์การบริหารส่วนจังหวัดอุบลราชธานี กรมส่งเสริมการปกครองท้องถิ่น กระทรวงมหาดไทย เมื่อปี พ.ศ. 2554 ปัจจุบันโรงเรียนบัวงามวิทยามีนักเรียนรวมทั้งสิ้น 835 คน แบ่งเป็นนักเรียนระดับมัธยมศึกษาตอนต้นจำนวน 400 คน และมัธยมศึกษาตอนปลาย 435 คนประวัติ ประวัติ. โรงเรียนบัวงามวิทยาก่อตั้งขึ้นตามประกาศของกระทรวงศึกษาธิการ เมื่อวันที่ 21 มีนาคม พ.ศ. 2528 เนื่องมาจากในขณะนั้นในพื้นที่ตำบลบัวงามและตำบลโดยรอบยังไม่มีโรงเรียนที่เปิดทำการเรียนการสอนในระดับมัธยมศึกษา โดยโรงเรียนระดับมัธยมศึกษาที่เปิดสอนอยู่ใกล้ที่สุด ณ ขณะนั้นมีเพียง 2 แห่ง คือ โรงเรียนเดชอุดม (ก่อตั้ง พ.ศ. 2509) และโรงเรียนบุณฑริกวิทยาคาร (ก่อตั้ง พ.ศ. 2514) ซึ่งอยู่ห่างออกไปมากกว่า 20 กิโลเมตร แต่ด้วยการเดินทางที่ยากลำบากในสมัยนั้น ทำให้วัยรุ่นในพื้นที่ไม่มีโอกาสได้เข้ารับการศึกษาต่อหลังจากจบการศึกษาระดับประถมศึกษา คณะกรรมการสภาตำบลบัวงามจึงนำปัญหาดังกล่าวเข้าปรึกษากับนายเสรีศรี สำอางค์ ซึ่งดำรงตำแหน่งศึกษาธิการอำเภอเดชอุดมในขณะนั้น จนนำไปสู่การจัดตั้งโรงเรียนบัวงามวิทยาขึ้นมาในที่สุด โดยพื้นที่ที่ใช้ในการก่อสร้างโรงเรียนนั้นได้รับการบริจาคจากชาวบ้านชุมชนบ้านหนองสนมจำนวนทั้งสิ้น 36 ไร่ โดยชุมชนดังกล่าวนั้นตั้งอยู่ทางตอนเหนือของตำบลบัวงาม ในระยะแรกนั้นโรงเรียนบัวงามวิทยาอยู่ภายใต้สังกัดสำนักงานคณะกรรมการการศึกษาขั้นพื้นฐาน เขตพื้นที่การศึกษาอุบลราชธานี เขต 5 ต่อมาในปี พ.ศ. 2554 ได้ถูกถ่ายโอนเข้าสังกัดองค์การบริหารส่วนจังหวัดอุบลราชธานี กรมส่งเสริมการปกครองท้องถิ่น กระทรวงมหาดไทยสัญลักษณ์ประจำโรงเรียนการจัดการเรียนการสอน การจัดการเรียนการสอน. โรงเรียนบัวงามวิทยาเปิดสอนในระดับชั้นมัธยมศึกษาปีที่ 1–6ชั้นมัธยมศึกษาตอนต้น ม.1–3ชั้นมัธยมศึกษาตอนต้น ม.1–3. 1. แผนการเรียนปกติชั้นมัธยมศึกษาตอนปลาย ม.4–6 ชั้นมัธยมศึกษาตอนปลาย ม.4–6. แบ่งประเภทการเรียนการสอนออกเป็น 4 แผน คือ1. แผนการเรียนวิทยาศาสตร์-คณิตศาสตร์ 2. แผนการเรียนศิลปะ–พละศึกษา 3. แผนการเรียนศิลปะ–คอมพิวเตอร์ 4. แผนการเรียนคอมพิวเตอร์ธุรกิจ หลักสูตรทวิศึกษากิจกรรมเสริมหลักสูตรเครือข่ายความร่วมมือทำเนียบผู้บริหารสถานศึกษาเกียรติประวัติของโรงเรียนเกียรติประวัติของโรงเรียน. - เหรียญทองประเภทกีฬาฟุตซอลชาย รุ่นอายุไม่เกิน 18 ปี ในกีฬานักเรียนองค์กรปกครองส่วนท้องถิ่นแห่งประเทศไทย ครั้งที่ 27 ประจำปี 2553 - เหรียญทองประเภทกรีฑาเปตอง ทีมชาย 3 คน รุ่นอายุไม่เกิน 16 ปี ในกีฬานักเรียนองค์กรปกครองส่วนท้องถิ่นแห่งประเทศไทย ครั้งที่ 27 ประจำปี 2553 - ชนะเลิศการแข่งขันฟุตบอลช้าง-เอฟเวอร์ตัน จูเนียร์ คัพ 2016 รอบคัดเลือกภาคตะวันออกเฉียงเหนือ</doc>
