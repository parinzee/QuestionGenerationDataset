<doc id="362655" url="https://th.wikipedia.org/wiki?curid=362655" title="โรงเรียนธัญรัตน์">โรงเรียนธัญรัตน์ โรงเรียนธัญรัตน์ เป็นโรงเรียนรัฐบาลประเภทโรงเรียนมัธยมศึกษาขนาดใหญ่พิเศษ ในสังกัดสำนักงานเขตพื้นที่การศึกษามัธยมศึกษา เขต 4 (ปทุมธานี สระบุรี) (สังกัดเดิมคือสำนักงานเขตพื้นที่การศึกษาปทุมธานี เขต 2) ตั้งอยู่เลขที่ 104 ถนนรังสิต-นครนายก ตำบลรังสิต อำเภอธัญบุรี จังหวัดปทุมธานี โรงเรียนธัญรัตน์ ก่อตั้งเมื่อวันที่ 7 มิถุนายน  พ.ศ. 2499 โดยมีชื่อเดิมว่าโรงเรียนรังสิต เปิดสอนในระดับประถมศึกษา ต่อมาจึงได้เปลี่ยนระบบการสอนจากระดับประถมศึกษาเป็นระดับมัธยมศึกษา และเปลี่ยนชื่อโรงเรียนเป็นโรงเรียนธัญรัตน์ โรงเรียนธัญรัตน์ เป็นหนึ่งในโครงการโรงเรียนมาตรฐานสากล (World-Class Standard School)จาก 9 โรงเรียนในจังหวัดปทุมธานี เป็นที่ตั้งของศูนย์คณิตศาสตร์ของสำนักงานเขตพื้นที่การศึกษาปทุมธานี เขต 2 และเป็นโรงเรียนหนึ่งที่รองรับนักเรียนจากพื้นที่อำเภอธัญบุรีที่มีความยาวมากซึ่งนักเรียนอาจไม่สะดวกมาเรียนที่โรงเรียนประจำอำเภอ(โรงเรียนธัญบุรี)ได้ ปัจจุบัน (พ.ศ. 2554) โรงเรียนธัญรัตน์เปิดสอนในระดับชั้นมัธยมศึกษาตอนต้นและตอนปลายแบบสหศึกษา การจัดชั้นเรียนแบบ 13-13-13/11-11-11 รวม 72 ห้องเรียน มีนักเรียนทั้งหมด 3,296 คน และบุคลากรครู 139 คนประวัติโรงเรียน ประวัติโรงเรียน. โรงเรียนธัญรัตน์เดิมเป็นโรงเรียนประถมศึกษามีชื่อเดิมว่าโรงเรียนรังสิต มีเนื้อที่ทั้งหมด 15 ไร่ 2 งาน 90.25 ตารางวา มีรูปลักษณะคล้ายตัวที (T) จัดตั้งตามหนังสือของกระทรวงศึกษาธิการ ที่ 360/2499 ลงวันที่ 7 มิถุนายน  พ.ศ. 2499 โดยมีนายประสิทธิ์ เจริญชอบ ผู้ช่วยศึกษาธิการอำเภอ รักษาการแทนในตำแหน่งครูใหญ่ โดยในครั้งนั้นมีครู 1 คน นักเรียน 42 คน วันที่ 20 เมษายน พ.ศ. 2519 ได้ยกฐานะจากโรงเรียนประถมศึกษาเป็นโรงเรียนมัธยมศึกษาและเปลี่ยนชื่อโรงเรียนรังสิตเป็นโรงเรียนธัญรัตน์สัญลักษณ์ประจำโรงเรียนสัญลักษณ์ประจำโรงเรียน. - ปรัชญา ปญฺญา กิตฺติสิโลกวฑฺฒนี แปลว่า ปัญญาเป็นเครื่องเพิ่มพูนเกียรติคุณ และชื่อเสียง - คติพจน์ ลูกธัญรัตน์ ชาวธัญบุรี ต้องทำแต่ความดี - ถ้อยประจำใจ ธัญรัตน์ พัฒนา สามัคคี มีวินัย ใฝ่สะอาด - สีประจำโรงเรียน- สีเขียว หมายถึง ความสดชื่น ความอุดมสมบูรณ์ อดทน - สีขาว หมายถึง ความสะอาด บริสุทธิ์ สงบสุข - เพลงประจำโรงเรียน เพลงประจำโรงเรียนธัญรัตน์อาคารและสิ่งปลูกสร้างภายในโรงเรียนอาคารมังคลาภิเษก (อาคาร 1) อาคารและสิ่งปลูกสร้างภายในโรงเรียน. อาคารมังคลาภิเษก (อาคาร 1). เป็นอาคาร 4 ชั้น ชั้นละ 3-6 ห้อง เป็นที่ตั้งของฝ่ายบริหาร และห้องปฏิบัติการคอมพิวเตอร์ ประกอบด้วยห้องต่างๆ ดังนี้อาคารรัตนโกสินทร์ (อาคาร 2) อาคารรัตนโกสินทร์ (อาคาร 2). เป็นอาคาร 4 ชั้น เดิมชั้นหนึ่งของอาคารเป็นใต้ถุนเปิดโล่ง ต่อมาได้ปรับเปลี่ยนเป็นห้องต่างๆ เป็นที่ตั้งของบางส่วนของกลุ่มสาระการเรียนรู้สุขศึกษาและพลศึกษา บางส่วนของกลุ่มสาระการเรียนรู้ศิลปะ บางส่วนของกลุ่มสาระการเรียนรู้ภาษาต่างประเทศ รวมถึงห้องโสตทัศนศึกษาและห้องเรียน ประกอบด้วยห้องต่างๆ ดังนี้อาคารรัตนโกสินทร์สมโภช (อาคาร 3) อาคารรัตนโกสินทร์สมโภช (อาคาร 3). เป็นอาคาร 3 ชั้น ชั้นละ 6 ห้อง เป็นที่ตั้งของกลุ่มสาระการเรียนรู้วิทยาศาสตร์ ประกอบด้วยห้องต่างๆ ดังนี้อาคารเฉลิมพระเกียรติ (อาคาร 4) อาคารเฉลิมพระเกียรติ (อาคาร 4). เป็นอาคาร 4 ชั้น ชั้นละ 3-5 ห้อง เป็นที่ตั้งของกลุ่มสาระการเรียนรู้สังคมศึกษาฯ ประกอบด้วยห้องต่างๆ ดังนี้อาคารกาญจนาภิเษก(อาคาร 5) อาคารกาญจนาภิเษก(อาคาร 5). เป็นอาคาร 9 ชั้น ชั้นละ 5 ห้อง เป็นที่ตั้งของกลุ่มสาระการเรียนรู้คณิตศาสตร์และโรงอาหารของโรงเรียน ประกอบด้วยห้องต่างๆ ดังนี้อาคารองค์การบริหารส่วนจังหวัดปทุมธานี พ.ศ. 2554 (อาคาร 6) อาคารองค์การบริหารส่วนจังหวัดปทุมธานี พ.ศ. 2554 (อาคาร 6). เป็นอาคาร 5 ชั้น ชั้นละ 10 ห้อง เป็นที่ตั้งของกลุ่มสาระการเรียนรู้ภาษาไทย ประกอบด้วยห้องต่างๆ ดังนี้- บริเวณจัดงานสถานที่ นิทรรศการและห้องประชุม - ห้องเรียน GIFTED - ห้องเรียนของนักเรียนมัธยมศึกษาตอนต้น และปลาย - ห้องคอมพิวเตอร์ - ห้องสมุดโรงฝึกงาน โรงฝึกงาน. มีทั้งหมด 3 โรง ได้แก่- อาคารฝึกงานหลังที่ 1 ใช้เป็นที่เรียนและฝึกงานวิชาคหกรรม และเป็นอาคารโรงอาหารคหกรรม - อาคารฝึกงานหลังที่ 2 ใช้เป็นที่เรียนและฝึกงานวิชาอุตสาหกรรมศิลป์ - อาคารฝึกงานหลังที่ 3 ใช้เป็นที่เรียนและฝึกงานวิชาอุตสาหกรรมศิลป์และธุรกิจสิ่งปลูกสร้างอื่นๆสิ่งปลูกสร้างอื่นๆ. - ห้องปฏิบัติการเกษตรกรรม ใช้เป็นที่เรียนและฝึกงานวิชาเกษตรกรรม - อาคารประชาสัมพันธ์ เป็นอาคารชั้นเดียว เป็นที่ตั้งของสำนักงานรักษาความปลอดภัย ห้องครูเวร และสำนักงานประชาสัมพันธ์ - หอประชุมโรงเรียน ใช้เป็นที่ประชุมนักเรียน เป็นที่เรียนวิชาพลศึกษา เป็นสนามกีฬาบาสเกตบอล นอกจากนี้ยังใช้เป็นที่จัดกิจกรรมต่างๆรวมทั้งการให้บริการแก่ชุมชนมาใช้จัดงานต่างๆ ปัจจุบันถูกทุบเพื่อก่อสร้างอาคารเรียนหลังใหม่ - อาคารจอดรถและอาคารพลศึกษา เป็นอาคาร 2 ชั้น ชั้นล่างใช้เป็นสถานที่จอดรถสำหรับครู-อาจารย์ และผู้ที่มาติดต่อภายในโรงเรียน ชั้นบนเป็นสถานที่ศึกษาวิชาพลศึกษา มีรูปแบบเหมือนหอประชุมที่ถูกทุบแล้ว เป็นรูปแบบสนามบาส และใช้ประชุมได้ในอีกทางหนึ่งรายนามผู้บริหารโรงเรียนระบบการเรียนการสอน ระบบการเรียนการสอน. โรงเรียนธัญรัตน์ทำการเรียนการสอนในระดับชั้นมัธยมศึกษาตอนต้นและตอนปลาย มีการจัดชั้นเรียนแบบ 13-13-13/11-11-11 (ระดับชั้นมัธยมศึกษาตอนต้น จำนวน 13 ห้องเรียน และระดับชั้นมัธยมศึกษาตอนปลาย ชั้นละ 11 ห้องเรียน) มีจำนวนนักเรียนทั้งหมด 3,296 คน และมีหลักสูตรการเรียนการสอน ดังนี้การรับสมัครนักเรียนเข้าศึกษาในโรงเรียน การรับสมัครนักเรียนเข้าศึกษาในโรงเรียน. โรงเรียนธัญรัตน์เปิดรับสมัครนักเรียนและสอบคัดเลือกในช่วงเดือนมีนาคมทั้งระดับชั้นมัธยมศึกษาปีที่ 1 และ 4 เช่นเดียวกับโรงเรียนรัฐบาลทั่วไป โดยในแต่ละปีจะกำหนดจำนวนการรับและประเภทนักเรียนที่รับซึ่งโรงเรียนจะประกาศแจ้งผ่านในโรงเรียนและในเว็บไซต์ของโรงเรียนซึ่งสามารถตรวจสอบได้ ระดับชั้นมัธยมศึกษาปีที่ 1 จะรับสมัครนักเรียนปีละประมาณ 650 คน โดยจะแบ่งออกเป็น นักเรียนในเขตพื้นที่บริการ นักเรียนทั่วไป และนักเรียนเงื่อนไขพิเศษ ระดับชั้นมัธยมศึกษาปีที่ 4 จะรับสมัครนักเรียนปีละประมาณ 550 คน โดยจะมีการแบ่งออกเป็นแผนการเรียนต่างๆ โดยจะแบ่งออกเป็น นักเรียนที่เรียนจบในระดับชั้นมัธยมศึกษาปีที่ 3 จากโรงเรียนธัญรัตน์ นักเรียนที่เรียนจบในระดับชั้นมัธยมศึกษาปีที่ 3 จากโรงเรียนอื่นและนักเรียนที่จบจากโรงเรียนธัญรัตน์แต่ไม่ผ่านการคัดเลือก และนักเรียนเงื่อนไขพิเศษเขตพื้นที่บริการของโรงเรียนเขตพื้นที่บริการของโรงเรียน. - จังหวัดปทุมธานี- อำเภอธัญบุรี ตำบลรังสิต (หมู่ 1-4) ตำบลบึงยี่โถ (หมู่ 1-4) ตำบลลำผักกูด (หมู่ 1-4) ตำบลบึงสนั่น (หมู่ 1-4) ตำบลบึงน้ำรักษ์ (หมู่ 1-2) - อำเภอลำลูกกา ตำบลบึงคำพร้อย (หมู่ 1-2,9,10,14) ตำบลลำลูกกา (หมู่ 1,7,16) ตำบลบึงทองหลาง (หมู่ 1,9,15) ตำบลลาดสวาย (หมู่ 1,6,10) - อำเภอหนองเสือ ตำบลบึงบอน (หมู่ 2-3,8,9) ตำบลบึงบา (หมู่ 2-3,8) - อำเภอคลองหลวง ตำบลคลองหก (หมู่ 1-3) ตำบลคลองเจ็ด (หมู่ 1-3)สถานที่ใกล้เคียงสถานที่ใกล้เคียง. - ที่ว่าการอำเภอธัญบุรี - มหาวิทยาลัยเทคโนโลยีราชมงคลธัญบุรี - มหาวิทยาลัยอีสเทิร์นเอเชีย - เรือนจำธัญบุรี - วัดเขียนเขต - ศาลจังหวัดธัญบุรี - ศูนย์วิทยาศาสตร์เพื่อการศึกษารังสิต - สำนักงานอัยการธัญบุรี - องค์การพิพิธภัณฑ์วิทยาศาสตร์แห่งชาติ</doc>
