<doc id="942922" url="https://th.wikipedia.org/wiki?curid=942922" title="ช้อปปี้ ไทยแลนด์">ช้อปปี้ ไทยแลนด์ ช้อปปี้ เป็นแพลทฟอร์มอีคอมเมิร์ซ มีสำนักงานใหญ่ในประเทศสิงคโปร์ อยู่ภายใต้บริษัท Sea Group (ก่อนหน้านี้รู้จักกันในชื่อ Garena) ก่อตั้งขึ้นในปีพ.ศ. 2552 โดย Forrest Li Shopee เปิดตัวครั้งแรกอย่างเป็นทางการที่ประเทศสิงคโปร์ ในปีพ.ศ. 2558 และขยายไปยังประเทศมาเลเซีย ไทย ไต้หวัน อินโดเนียเซีย เวียดนาม และฟิลิปปินส์ โดยให้บริการซื้อ และขายสินค้าออนไลน์แก่ผู้ใช้ในภูมิภาคเอเชียตะวันออกเฉียงใต้และไต้หวัน โดยมุ่งเน้นในแพลทฟอร์มโมบาย และโซเซียลประวัติ ประวัติ. ในปีพ.ศ. 2558 Shopee เปิดตัวในประเทศสิงคโปร์เป็นที่แรก เป็นตลาดซื้อขายแบบโซเซียลที่มุ่งเน้นการใช้งานผ่านมือถือ มาผสมผสานกันเป็น Markertplace เต็มรูปแบบ ผู้ใช้สามารถเลือกซื้อและขายสินค้าได้ทุกที่ทุกเวลา อีกทั้งยังมีการสบับสนุนด้านโลจิสติกส์ และแพลตฟอร์มการชำระเงิน ซึ่งช่วยอำนวยความสะดวกในการช็อปปิ้งออนไลน์ได้ง่าย ปลอดภัยแก่ผู้ขายและผู้ซื้อ ไม่นานหลังจากนั้น Shopee ได้เปิดตัวเว็บไซต์เพื่อแข่งขันในตลาดอีคอมเมิร์ซอื่นๆ ที่กำลังเติบโตอย่างรวดเร็วในภูมิภาค อาทิ Lazada, Tokopedia และ AliExpress โดย Shopee ได้สร้างความแตกต่างจากที่อื่น ด้วยการมี "Shopee Guarantee" ซึ่งเป็นระบบที่ระงับการชำระเงินให้กับผู้ขาย จนกว่าผู้ซื้อจะได้รับสินค้า เพื่อเป็นการรับประกันความปลอดภัยในการช็อปปิ้งออนไลน์ และสร้างความมั่นใจให้กับผู้ซื้อโครงสร้างธุรกิจ โครงสร้างธุรกิจ. รูปแบบธุรกิจของ Shopee เริ่มต้นด้วยตลาดระหว่างผู้บริโภคกับผู้บริโภค (C2C) เป็นหลัก และได้เพิ่มช่องทางการตลาดระหว่างธุรกิจกับผู้บริโภค (B2C) ในรูปแบบผสมผสานกัน (Hybrid Model) เมื่อเทียบกับคู่แข่ง Shopee ไม่เรียกเก็บค่าธรรมเนียม และค่าคอมมิชชั่นกับผู้ขาย ซึ่งถือเป็นข้อได้เปรียบกับผู้ที่มาลงขายสินค้ากับช้อปปี้ นอกจากนี้ยังทำหน้าที่เป็น Asset Light Marketplace โดยที่ Shopee ไม่มีคลังสินค้า และเป็นพันธมิตรกับผู้ให้บริการจัดส่งมากกว่า 70 แห่ง เพื่อสนับสนุนด้านโลจิสติกส์แก่ผู้ใช้บริการ ในส่วนประเทศไทย ได้ร่วมมือกับบริษัทขนส่งชั้นนำภายในประเทศ ดังนี้ ไปรษณีย์ไทย Kerry Express และ DHL Express ในการรับและจัดส่งสินค้าส่วนแบ่งทางการตลาด ส่วนแบ่งทางการตลาด. ตั้งแต่ปีพ.ศ.2560 Shopee มียอดดาวน์โหลดใน App Store เป็นอันดับหนึ่งของแอพพลิเคชั่นที่สามารถดาวน์โหลดได้ฟรีในระบบ iOS มีผลิตภัณฑ์ที่ใช้งานมากกว่า 180 ล้านรายการ จากผู้ประกอบการกว่า 4 ล้านคน ในไตรมาสที่ 4 ของปี พ.ศ.2560 มีมูลค่าการขายสินค้ารวม (GMV) อยู่ที่ 1.6 พันล้านเหรียญสหรัฐ ซึ่งเพิ่มขึ้นถึง 206% จากปีก่อนหน้านี้เปิดโครงการใหม่ เปิดโครงการใหม่. ในปีพ.ศ.2559 Shopee ได้เปิดตัวโครงการที่เรียกว่า “Shopee University” ซึ่งเป็นศูนย์อบรมเชิงปฏิบัติ และฝึกหัดเพื่อช่วยผู้ประกอบการในด้านธุรกิจต่างๆ เป็นการสนับสนุน และเสริมสร้างทักษะของลูกค้า โดยเฉพาะผู้ค้ารายย่อยในแบบ C2C ให้ความรู้ในเรื่องต่างๆ ให้ตรงตามความต้องการของผู้ค้า ในปีพ.ศ. 2561 ได้เปิดตัว Shopee Mall ในประเทศไทยอย่างเป็นทางการนำเสนอประสบการณ์ช้อปปิ้งรูปแบบใหม่ ให้คุณได้พบกับสินค้าหลายพันรายการ จากแบรนด์และร้านค้าชั้นนำหุ้นไอพีโอ หุ้นไอพีโอ. บริษัทแม่ของ Shopee (บริษัท Sea Group) ได้ซื้อหุ้นสามัญครั้งแรกในตลาดหลักทรัพย์นิวยอร์ก (NYSE) เมื่อเดือนตุลาคม ปีพ.ศ. 2560 ในราคา 1 พันล้านเหรียญสหรัฐ โดยที่ Tencent เป็นผู้ได้รับผลประโยชน์หลังจากการจดทะเบียนในตลาดหุ้นครั้งนี้ มีส่วนแบ่ง 39.7% และ Blue Dolphin Venture ซึ่งเป็นองค์กรที่ตั้งโดย Forrest Li ถือหุ้น 15%รางวัลที่ได้รับ รางวัลที่ได้รับ. Shopee ได้รับรางวัล Top Marketplace ในงาน Priceza E-Commerce Awards 2017 ครั้งที่ 2 ซึ่งจัดโดยบริษัท ไพรซ์ซ่า จำกัด (ผู้ให้บริการเว็บไซต์และแอพพลิเคชั่น เครื่องมือค้นหาสินค้า และเปรียบเทียบราคา)แอมบาสเดอร์ แอมบาสเดอร์. เมื่อวันที่ 21 สิงหาคม 2561 ที่ผ่านมา ช้อปปี้ได้เปิดแคมเปญ Shopee 9.9 Mobile Shopping Day มหกรรมลดราคาสินค้าครั้งใหญ่ ในประเทศไทยนับว่าเป็นประเทศที่มีกำลังในการซื้อขายสินค้าสูง และความสนใจของผู้บริโภคที่หันมาให้ความนิยมในการซื้อสินค้าผ่านช่องทางออนไลน์ที่เติบโตขึ้นทุกปี ช้อปปี้จึงให้ความสำคัญกับความต้องการของผู้ใช้งานเป็นหลัก รวมทั้งการพัฒนาแพลตฟอร์มให้ตอบสนองต่อทั้งผู้ขายและผู้ซื้อ ตลอดจนการทำตลาดด้วยการคัดเลือกแบรนด์แอมบาสเดอร์ “แบร์รี่ ณเดช คูกิมิยะ” และ “ญาญ่า อุรัสยา เสปอร์บัน” คู่จิ้นขวัญใจคนไทย ที่จะมาช่วยสะท้อนภาพลักษณ์ของแบรนด์ได้อย่างชัดเจน และทั้งคู่ยังเป็นผู้สร้างสีสันหลักให้กับแคมเปญต่างๆ ของช้อปปี้ที่จะมีขึ้นตลอดระยะเวลา 1 ปี</doc>
