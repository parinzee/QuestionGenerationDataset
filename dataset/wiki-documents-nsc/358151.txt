<doc id="358151" url="https://th.wikipedia.org/wiki?curid=358151" title="โรงเรียนอู่ทอง">โรงเรียนอู่ทอง โรงเรียนอู่ทอง โรงเรียนอู่ทองเป็นโรงเรียนมัธยมศึกษาขนาดใหญ่ประจำอำเภออู่ทอง เป็นโรงเรียนแบบสหศึกษา ปัจจุบันเปิดทำการสอนตั้งแต่ระดับชั้นมัธยมศึกษาตอนต้น - ระดับมัธยมศึกษาตอนปลายและระดับประกาศนียบัตรวิชาชีพ (ปวช.) สังกัดกระทรวงศึกษาธิการ สำนักงานคณะกรรมการการสถานศึกษาขั้นพื้นฐาน สำนักงานเขตพื้นที่การศึกษามัธยมศึกษา เขต 9ประวัติ ประวัติ. โรงเรียนอู่ทอง เป็นโรงเรียนมัธยมศึกษาขนาดใหญ่ประจำอำเภออู่ทอง ตั้งอยู่เลขที่ 9 หมู่ 9 ตำบลอู่ทอง อำเภออู่ทอง จังหวัดสุพรรณบุรี เป็นโรงเรียนสหวิทยาเขตสุพรรณบุรีทราวดี ปัจจุบันมีเนื้อที่ 45 ไร่ เปิดทำการสอนตั้งแต่ระดับมัธยมศึกษาตอนต้น ชั้นมัธยมศึกษาตอนปลาย และระดับประกาศนียบัตรวิชาชีพ โรงเรียนอู่ทองได้รับอนุมัติจากกระทรวงศึกษาธิการให้ก่อตั้งขึ้น เมื่อวันที่ 23 มีนาคม 2497 โดยก่อสร้างในที่ดิน 5 ไร่เศษ ของกรมศิลปากร บริเวณคูเมืองเก่าด้านเหนือของสถานีตำรวจอำเภออู่ทอง ริมถนนมาลัยแมน (ปัจจุบันเป็นที่ตั้งของสำนักงานที่ดินและองค์การโทรศัพท์อู่ทอง)- ปีการศึกษา 2479 เปิดสอนชั้นมัธยมศึกษาปีที่ 1 ชั้นเดียว มีนักเรียน 45 คน นายพิณ โสขุมา เป็นครูใหญ่คนแรก - ปีการศึกษา 2503 มีนักเรียนเพิ่มขึ้นเป็น 8 ห้องเรียน นายพิณ โสขุมา ได้ย้ายไปดำรงตำแหน่งศึกษานิเทศก์ภาค 5 จังหวัดราชบุรี และนายเสถียร ศรีพุฒตาล ดำรงตำแหน่งครูใหญ่แทน - ปีการศึกษา 2511 อธิบดีกรมสามัญศึกษา นายก่อ สวัสดิพาณิช ได้มาตรวจเยี่ยมโรงเรียน เพื่อเตรียมสร้างโรงเรียนอู่ทองแห่งใหม่ ซึ่ง นายไพฑูรย์ สุนทรวิภาต นายอำเภออู่ทองได้เสนอที่ดินแปลงใหม่ เป็นที่ดินสาธารณะประโยชน์ อยู่ห่างจากตัวอำเภอไปทางวัดเขาพระศรีสรรเพชญาราม ประมาณ 1 กิโลเมตร และได้เริ่มสร้างอาคารเรียนเมื่อ 5 ตุลาคม 2512 แล้วเสร็จ 18 พฤษภาคม 2513 - ปีการศึกษา 2513 เปิด 10 ห้องเรียน มีนักเรียน 398 คน ครู 15 คน ภารโรง 2 คน โรงเรียนอู่ทอง มีการพัฒนาและมีความก้างหน้ามาอย่างต่อเนื่อง มีจำนวนนักเรียนเพิ่มขึ้น บุคลากรเพิ่มขึ้น และได้รับการจัดสรรงบประมาณก่อสร้างจากกรมสามัญศึกษาอย่างสม่ำเสมอ ปัจจุบันโรงเรียนอู่ทองมีนักเรียน 2,850 คนข้าราชการครู 97 คน ครูพนักงานราชการ 3 คน ครูอัตราจ้าง 10 คน ครูสนับสนุนการสอน 8 คน ลูกจ้างประจำ 12 คน และลูกจ้างชั่วคราว 4 คนข้อมูลพี้นฐานโรงเรียน ข้อมูลพี้นฐานโรงเรียน. โรงเรียนอู่ทองเป็นโรงเรียนมัธยมขนาดใหญ่ปัจจุบันมีอาคารเรียน 7 หลัง อาคารโรงฝึกงาน 5 หลัง อาคารโรงอาหาร - หอประชุม 2 หลัง บ้านพักครู 16 หลัง บ้านพักลูกจ้างประจำ 1 หลัง ห้องน้ำ - ห้องส้วม ชาย 45 ที่ หญิง 51 ที่ ห้องประชุมขนาดใหญ่ สามารถรองรับบุคลากร จำนวน 400 คน ห้องสมุดเฉลิมพระเกียรติขนาด 8 ห้องเรียน พร้อมเครื่องปรับอากาศ ห้องเรียนรู้สืบค้น (Internet) และห้องมัลติมีเดีย อาคารประชาสัมพันธ์ อาคารสุวรรณประชาณุกูล อาคาร 60 ปี ส.พ.8 อาคาร 60 ปี โรงเรียนอู่ทองสิ่งประจำโรงเรียนสัญลักษณ์ สิ่งประจำโรงเรียน. สัญลักษณ์. ธรรมจักรศิลา สมัยทวารวดีสีประจำโรงเรียน สีประจำโรงเรียน. แดง-เหลืองทำเนียบผู้บริหาร</doc>
