<doc id="74761" url="https://th.wikipedia.org/wiki?curid=74761" title="ศรัณย์รัชต์ ดีน">ศรัณย์รัชต์ ดีน ศรัณย์รัชต์ ดีน (สกุลเดิม: วิสุทธิธาดา) หรือเป็นที่รู้จักกันในนาม ลีเดีย () เกิดเมื่อ 7 กรกฎาคม พ.ศ. 2530 เป็นนักร้องหญิงสไตล์ R&B เจ้าของเพลงฮิต "ว่างแล้วช่วยโทรกลับ" คำว่า Lydia มีที่มาจากภาษาโปแลนด์ ซึ่งทั้งชื่อจริงและชื่อเล่นมีความหมายเดียวกันว่า “ความสำเร็จ”ประวัติ ประวัติ. ลีเดียเป็นบุตรสาวของไชยยันต์ วิสุทธิธาดา นักธุรกิจสนามกอล์ฟและอุปนายกสมาคมกอล์ฟอาชีพแห่งประเทศไทย กับศันสนีย์ วนะไชยเกียรติ มีพี่น้อง 3 คน มีน้องชายชื่อ ชญานนท์ วิสุทธิธาดา (ดัง) และมีน้องสาวชื่อ ศรัณย์พร วิสุทธิธาดา (ดั๊กกี้) เคยอัลบั้มดูโอ้คู่กับน้องสาวเมื่อปีพ.ศ. 2541 ในนาม "ดั๊กกี้ แอนด์ เดียร์ (Ducky & Dear)" ภายใต้สังกัด B&M ภายหลังในปี พ.ศ. 2548 ลีเดียเป็นนักร้องสังกัดค่ายอาร์เอส ปัจจุบันสัญญาได้หมดลงแล้ว และลีเดียเลือกที่จะไม่ต่อสัญญา ลีเดียเริ่มเรียนร้องเพลง แนว R&B ตั้งแต่อายุ 10 ขวบ กับครูวสันต์ เกตุแก้ว (ซึ่งเคยเป็นครูสอนร้องเพลงให้กับ ปาน ธนพร) โดยมีศิลปินที่เป็นแรงบันดาลใจในการเรียนแนว R&B เช่น บียอนเซ่, เจนนิเฟอร์ โลเปซ, คริสติน่า อากีเลร่า, มารายห์ แครี และ บริทนีย์ สเปียร์ส นอกจากรักการร้องเพลงแล้ว ในเรื่องการเรียน ลีเดียก็ยังสามารถทำได้ดีอีกด้วยโดยได้เกรดเฉลี่ย ตลอดช่วงการเรียนของไฮสคูล 3.9 (Honor Roll Student : 3.9 GPA and above) และสามารถสอบเข้าเรียนต่อได้ที่มหาวิทยาลัยนอร์ทเวสเทิร์น เป็นมหาวิทยาลัยอันดับ 11 ในอเมริกา โดยเลือกเรียนในสาขา Biological Sciences และ Business Institutions และยังชอบทำกิจกรรมของโรงเรียน โดยมีเครดิตเป็น Vice President [student Government] แต่สุดท้ายก็เปลี่ยนมาเรียนที่ LSE (London School of Economics) ณ กรุงลอนดอน ประเทศอังกฤษ ลีเดียมีความสามารถทางด้านกีฬากอล์ฟ โดยเริ่มเล่นตั้งแต่อายุ 14 ปี และได้เป็นตัวแทนเยาวชนหญิงเข้าแข่งขันกีฬากอล์ฟต่าง ๆ อาทิ- Asia Pacific Junior Golf Tournament Championship (อันดับที่ 11) - Thailand International Junior Golf Championships (อันดับที่ 2) - Nike Thailand Junior Golf Tournaments (อันดับที่ 1 และ 2) - Nivea Invitation (อันดับที่ 2) นอกจากนี้ ลีเดียยังมีพรสวรรค์ทางด้านศิลปะ โดยเฉพาะการวาดภาพแรเงาและการใช้เทคนิคแบบ Stippling (การวาดภาพโดยใช้หมึกจุดแทนเส้น) อีกด้วย ปี พ.ศ. 2549 ลีเดียถูกเสนอเข้าชิงรางวัล เอ็มทีวี เอเชีย อวอร์ดส สาขาศิลปินยอดนิยมประเทศไทย แต่พ่ายให้กับทาทา ยัง ต่อมาปี พ.ศ. 2550 ลีเดียได้เขียนได้เขียนพ็อกเกตบุ๊กที่มีชื่อ ลีเดีย...เฮียร์ ไอ แอม แต่เธอได้ตกเป็นข่าวดังติดต่อกันเป็นระยะเวลานาน ในประเด็นที่ลีเดียสนิทสนมกับครอบครัวชินวัตร โดยในช่วงแรกเธอตกเป็นข่าวกับ โอ๊ค - พานทองแท้ ชินวัตร และต่อมาตกเป็นข่าวกับ พ.ต.ท. ทักษิณ ชินวัตร อดีตนายกรัฐมนตรี จนกระทั่งความจริงเปิดเผยในเวลาต่อมาว่า ครอบครัวของลีเดียและครอบครัวของอดีตนายกฯ ทักษิณนั้น มีความสนิทสนม และแนบแน่นกันมานานแล้ว จนมีบางกระแสวิพากษ์วิจารณ์เกี่ยวกับความสัมพันธ์ที่เธอสนิทสนมกับอดีตนายกฯ เป็นอย่างมาก แต่เธอก็ปฏิเสธมาโดยตลอด และกล่าวว่าอดีตนายกฯ เปรียบเสมือนเป็นพ่อคนที่ 2 ปัจจุบัน เป็นนักแสดงในสังกัดโพลีพลัส รับงานแสดงเป็นหลัก แต่เธอยังคงมีซิงเกิลเพลงออกมาให้ฟังอยู่เสมอ และในปี พ.ศ. 2560 ลีเดียกลับมาอีกครั้งใน The Mask Singer หน้ากากนักร้อง ซีซันที่ 2 โดยเป็น "หน้ากากซูโม่" และได้รับรางวัลชนะเลิศประจำซีซั่นที่ 2 ไปครองชีวิตส่วนตัว ชีวิตส่วนตัว. ลีเดียสมรสกับกับ แมทธิว ดีน ฉันทวานิช นักร้อง นักแสดงลูกครึ่งไทย-อังกฤษ หลังจากคบหาดูใจกันมา 9 - 10 ปี ปัจจุบัน แมทธิวกับลีเดียมีบุตร-ธิดาร่วมกัน 1 คน บุตรคนแรกเป็นเพศชาย ชื่อ ด.ช.ธาวิน ดีน หรือ น้องดีแลน เกิดเมื่อวันอังคารที่ 19 กรกฎาคม พ.ศ. 2559 () ที่ โรงพยาบาลบำรุงราษฎร์ อินเตอร์เนชั่นแนลผลงานการแสดงละครโทรทัศน์ผลงานเพลงอัลบั้มเดี่ยวโปรเจกต์พิเศษผลงาน. ผลงานเพลง. โปรเจกต์พิเศษ. - อัลบั้ม Dreams II A Little Dream Project (ลีเดีย/เม/ฝ้าย) - อัลบั้ม ลูกของพ่อ (ร้องคู่กับแอมมารี่ เพลง บอกด้วยใจ-ทำด้วยใจ) - อัลบั้ม Love Maker II by am:pm (ร้องคู่กับบี - พีระพัฒน์ เถรว่อง เพลง ทั้งชีวิต)อัลบั้มอื่นอัลบั้มอื่น. - อัลบั้ม DUCKY N' DEAR ผลงานเพลงร่วมกับน้องสาวของเธอ ในนาม ดั๊กกี้ แอนด์ เดียร์ (วางจำหน่ายเมื่อปี พ.ศ. 2541) - Ost.รักนะ 24 ชม. (เพลง Someday)ซิงเกิลซิงเกิล. - เพลง "Y.O.U." - เพลง "ข้อความในใจ" - เพลง "เธอไม่ยอมปล่อยหรือฉันไม่ยอมไป" จากอัลบั้ม Club Friday Base On True Story By เอิ้น พิยะดา สังกัด (จีเอ็มเอ็ม แกรมมี่) - เพลง Baby Don't Stop รับเชิญให้ร้องร่วมกับวงไทยเทเนี่ยมเพลงประกอบละคร/ภาพยนตร์เพลงประกอบละคร/ภาพยนตร์. - เพลง คนบนฟ้าต้องการให้รัก เพลงประกอบละคร "ธรณีนี่นี้ใครครอง" ร้องคู่ กับ ปองศักดิ์ รัตนพงษ์ ออกอากาศทาง ช่อง 3 สังกัด (จีเอ็มเอ็ม แกรมมี่) - เพลง ถามหัวใจกี่ครั้งยังตอบเหมือนเดิม" ประกอบละคร "ชิงนาง" ค่ายโพลีพลัส ออกอากาศทาง ช่อง 7 สังกัด (จีเอ็มเอ็ม แกรมมี่) - เพลง "คงเป็นวันที่ฉันรักเธอ" ประกอบละคร "เสน่หาสัญญาแค้น" ออกอากาศทาง ช่อง 3 สังกัด (สมอลล์รูม) - เพลง "มองอะไร" ประกอบละคร "เสน่หาสัญญาแค้น" ออกอากาศทาง ช่อง 3 - เพลง "เสียใจไม่ยอมเสียเธอ" - ประกอบละคร Club Friday The Series 4 หรือรักแท้จะแพ้... ตอน หรือรักแท้จะแพ้ความต้องการ สังกัด (จีเอ็มเอ็ม แกรมมี่) - เพลง "ความลับของความรัก" - ประกอบภาพยนตร์ "ความลับของนางมารร้าย" สังกัด (จีเอ็มเอ็ม แกรมมี่) - เพลง คิดถึง ประกอบละคร "นางชฎา" ค่ายโพลีพลัส ออกอากาศทาง ช่อง 7 - เพลง อยากได้เอาไป ประกอบละคร "เพื่อนรัก เพื่อนริษยา" ค่ายโพลีพลัส ออกอากาศทาง ช่อง 3 สังกัด (แชนเดอเลียร์มิวสิก) - เพลง เศษใจ ประกอบละคร "เพื่อนรัก เพื่อนริษยา" ค่ายโพลีพลัส ออกอากาศทาง ช่อง 3 สังกัด (แชนเดอเลียร์มิวสิก) - เพลง ป่วย ประกอบละคร "เพื่อนรัก เพื่อนริษยา" ค่ายโพลีพลัส ออกอากาศทาง ช่อง 3 สังกัด (แชนเดอเลียร์มิวสิก) - เพลง ภาพมายา ประกอบละคร "มายา" ค่ายโพลีพลัส ออกอากาศทาง ช่อง 7 - เพลง รักมีจริงหรือเปล่า ประกอบละคร "ความรักครั้งสุดท้าย" ออกอากาศทาง จีเอ็มเอ็ม 25 - เพลง เพียงสบตา ประกอบละคร "บุพเพสันนิวาส" ค่ายบรอดคาซท์ ไทย เทเลวิชั่น ออกอากาศทาง ช่อง 3 สังกัด (แชนเดอเลียร์มิวสิก)รางวัลที่เคยได้รับรางวัลที่เคยได้รับ. - ศิลปินหญิงเดี่ยวยอดเยี่ยม Season Awards 2005 - นักร้องหญิงยอดเยี่ยม จากเวที Seed Awards - ศิลปินหญิงเดี่ยวยอดเยี่ยม female choice singer seventeen - Zen Stylish Women Award 2008 และ Popular Vote</doc>
