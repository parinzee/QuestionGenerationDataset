<doc id="128475" url="https://th.wikipedia.org/wiki?curid=128475" title="อารีย์ นักดนตรี">อารีย์ นักดนตรี อารีย์ นักดนตรี เกิด พ.ศ. 2475 เป็นผู้ประกาศ/จัดรายการวิทยุ-โทรทัศน์ พิธีกร นักแสดง นักร้อง นักพากย์ ผู้จัดละครคณะ "อารีวัลย์" ของบริษัท ไทยโทรทัศน์ จำกัด (ช่อง 4 บางขุนพรหม) และละครดังอีกจำนวนมากในนามทีวีช่อง 9 อ.ส.ม.ท. เป็นอดีตเจ้าของรางวัลผู้ประกาศหญิงยอดเยี่ยมคนเดียวของเอเซีย จากสถาบันระดับนานาชาติ ที่สเปน เมื่อ พ.ศ. 2504 และ รางวัลโทรทัศน์ทองคำ "เกียรติยศคนทีวี" ของเมืองไทย ประจำปี พ.ศ. 2547ประวัติ ประวัติ. เกิดที่จังหวัดสมุทรสงคราม บิดาเป็นหัวหน้าวงดนตรีไทยที่มีชื่อเสียงในย่านนั้น ได้รับพระราชทานนามสกุล "นักดนตรี" จาก กรมหลวงชุมพรเขตรอุดมศักดิ์ จบการศึกษาจากโรงเรียนเขมะสิริอนุสสรณ์ แล้วเข้าโรงเรียนการเรือนวิสุทธคาม ก่อนสมัครทำงานโทรทัศน์ไทยทีวีช่อง 4 บางขุนพรหมผลงานโทรทัศน์ผลงาน. โทรทัศน์. - ปรากฏตัวคนแรกในวันเริ่มออกอากาศเปิดสถานีโทรทัศน์ไทยทีวี ช่อง 4 บางขุนพรหม เมื่อวันที่ 24 มิถุนายน พ.ศ. 2498ในชุดตัวพระรำเพลงต้นบรเทศ สัปดาห์ต่อมา พิชัย วาสนาส่ง คัดเลือกให้ขึ้นปกนิตยสารเสรีภาพ (Freeworld Magazine) ของสำนักข่าวสารอเมริกัน ซึ่งขอถ่ายภาพดาราทีวีแห่งแรกของไทยเผยแพร่ทั่วโลก ตามด้วย ปกนิตยสารสตรีสาร- วัยเด็กเคยฝึกรำและการแสดงของโรงเรียน เมื่อเตรียมแสดงละครโทรทัศน์ได้ฝึกรำกับท่านผู้หญิงแผ้ว สนิทวงศ์ เสนีย์ เพื่อรับบทในละครพันทางและยังเป็นนางเอกหลากหลายแนวตั้งแต่ พ.ศ. 2499 เป็นต้นมา เช่น งิ้วไทย สามก๊ก ตอน"ตั๋งโต๊ะหลงกลเตียวเสี้ยน", กากี, นุสรา , นิจ, ศรอนงค์, นันทาเทวี พระเอกรุ่นแรกที่แสดงคู่กันได้แก่ ม.ร.ว. ถนัดศรี สวัสดิวัฒน์ , ราฆพ โพธิเวส, โชติ สโมสร, ประกอบ ไชยพิพัฒน์, สะอาด เปี่ยมพงศ์สานต์, อาคม มกรานนท์, อดุลย์ ดุลยรัตน์ และอดีตดาราละครเวที ฉลอง สิมะเสถียร- พิธีกรวันแรกในการแสดงวงดนตรีระดับโลกของ เบ็นนี่ กู๊ดแมน (Benny Goodman) ในงานกาชาดประจำปี พ.ศ. 2499 ณ สวนอัมพร- นางเอกคู่กับ กำธร สุวรรณปิยะศิริ เรื่องแรกใน มาร์โคโปโลกับคุบไลข่าน เมื่อ พ.ศ. 2502 ผลงานที่มีชื่อเสียงในช่วงนี้จนถึง พ.ศ. 2507 ได้แก่ นันทาเทวี ซึ่งถูกนำมาสร้างใหม่ กับละครที่ได้รับความนิยมสูงสุดของสถานีคือ ขุนศึก ของ ไม้ เมืองเดิม และ ลูกทาส ของ รพีพร เมื่อจัดตั้งคณะอารีวัลย์ก็ได้ผลักดันสนับสนุนดาวรุ่งมากความสามารถหลายคน เช่น กนกวรรณ ด่านอุดม, ศิริพร วงศ์สวัสดิ์, นันทวัน เมฆใหญ่ ฯลฯ และยังคงแสดงให้คณะอื่นด้วย- ผลงานอีกหลายเรื่องจนถึง พ.ศ. 2519 (พ.ศ. 2517-2519 ย้ายสถานีไปอยู่ที่บางลำพู) เช่น แม่ม่าย , เจ้าหญิงแสนหวี , สาปสวาท , น้ำเซาะทราย , เมียหลวง, คมพยาบาท ,บันไดเมฆ ,พรหมพยศ ,อุบัติเหตุ ,หลานสาวคุณหญิง ,อีสา ,เมืองแก้ว ,ทำไม และ เครื่องแบบสีขาว เป็นต้น- ตั้งแต่ พ.ศ. 2520-2527 ผลิตละครในนามทีวีช่อง 9 อ.ส.ม.ท.ทำให้ดารารุ่นใหม่แจ้งเกิดอีกหลายคน เช่น รัชนู บุญชูดวง, เดือนเต็ม สาลิตุล, อุทุมพร ศิลาพันธ์, ลินดา ค้าธัญเจริญ, นวลปรางค์ ตรีชิต, กาญจนา จินดาวัฒน์, วุฒิ - ศิริวัฒน์ คงคาเขตร, อนุสรณ์ เดชะปัญญา, ปรัชญา อัครพล และ อัศวิน รัตนประชา ผลงานเด่นช่วงนี้ ได้แก่ คุ้มผาคำ ,สวรรค์เบี่ยง ,ใครกำหนด ,แม่ม่าย (สร้างใหม่ ) ,หลานสาวคุณหญิง (สร้างใหม่ ) ,กุหลาบไร้หนาม ,สามอนงค์ ,หลง ,ชลาลัย ,สาวแก่ ,อีสา (สร้างใหม่ ) ,ประทีปอฐิษฐาน ,ขมิ้นกับปูน ฯลฯ- แขกรับเชิญ (และร้องเพลง "ปิ่นทอง" จากอุปรากรนันทาเทวี ) ในรายการ จันทร์กระพริบ ของ บริษัท เจเอสแอล ทาง ช่อง 7 สี พ.ศ. 2534 และรายการช่องต่างๆ จนถึงปัจจุบันวิทยุและคอนเสิร์ตวิทยุและคอนเสิร์ต. - ผู้ประกาศประจำสถานีวิทยุ ,นักจัดรายการเพลงไทยสากล เพลงพาฝัน ,พิธีกรรายการตอบปัญหาในห้องส่ง สถานีวิทยุกระจายเสียง ท.ท.ท.ของบริษัท ไทยโทรทัศน์ พ.ศ. 2497 รวมทั้งนางเอกละครวิทยุ เรื่อง คมพยาบาท - นักจัดรายการวิทยุ ,พิธีกร และ ผู้จัดรายการเพลงละครในอดีต จนถึงปัจจุบัน - ผู้จัด คอนเสิร์ต 80 ปี อารีย์ นักดนตรี กับตำนานเพลงรัก...วังบางขุนพรหม ณ โรงละครแห่งชาติ พ.ศ. 2555 - พิธีกรร่วมกับ ศิริพร วงศ์สวัสดิ์ ใน คอนเสิร์ตสุภาภรณ์ย้อนเพลงเพราะ ครั้งที่ 10 ณ หอประชุมใหญ่ กรมประชาสัมพันธ์ ปลายเดือนกันยายน พ.ศ. 2555 - ผู้จัดการแสดงบนเวทีเนื่องในโอกาส 100 ปีชาตกาล อาจารย์ จำนง รังสิกุล ผู้บุกเบิกโทรทัศน์ไทย ณ โรงละครแห่งชาติ พ.ศ. 2556แผ่นเสียง /ซีดีแผ่นเสียง /ซีดี. - ริเริ่มรวมผลงานครูเพลงที่เคยออกอากาศโดยชาวคณะนักแสดงช่อง 4 บางขุนพรหม บันทึกแผ่นเสียงลองเพลย์ ตราไทยทีวีช่อง 4 รวม 5 ชุด 60 เพลง ราว พ.ศ. 2507 ซึ่งเป็นความแปลกใหม่ครั้งแรกในวงการเพลงไทยสากล ร่วมกับนักร้องรับเชิญ สวลี ผกาพันธ์, ชรินทร์ นันทนาคร ,จินตนา สุขสถิตย์ ,ม.ร.ว.ถนัดศรี สวัสดิวัฒน์ ,พูลศรี เจริญพงษ์ ,นริศ อารีย์ ,กัณฑรีย์ น.สิมะเสถียร และ มนัส รามโยธิน ได้รับความนิยมจากนักจัดรายการเพลงและผู้ฟังอย่างยิ่ง และยังคงมีบริษัทผลิตซีดีเพลงพิมพ์จำหน่ายจนทุกวันนี้ - ซีดี รวมเพลงละครช่อง 4 บางขุนพรหม บันทึกใหม่ ทศวรรษ 2540-2550งานเขียนงานเขียน. - ถามหาคนคุ้นเคย คอลัมน์ประจำในนิตยสารกุลสตรี - โลกมายาของอารีย์ พิมพ์แล้วสองครั้ง ต่อด้วย อารีย์ และ ที.วี.ดารา บอกเล่าประวัติของสถานีโทรทัศน์ช่อง 4 รวมถึงแวดวงนักแสดงในสมัยนั้น ขณะนี้กำลังเตรียมรวมเล่มงานที่ลงพิมพ์ในหนังสือต่วยตูน ซึ่งเขียนมานานเกือบสองปีรางวัลรางวัล. - สาขา ผู้ประกาศหญิงยอดเยี่ยม (The Best Female Announcer) จากเมืองบาร์เซโลนา ประเทศสเปน พ.ศ. 2504 - รางวัลโทรทัศน์ทองคำ เกียรติยศคนทีวี ครั้งที่ 19 ประจำปี พ.ศ. 2547 ร่วมกับ กำธร สุวรรณปิยะศิริ และ จรัล เพ็ชรเจริญ (สีเทา) - รางวัลนาฏราชเกียรติยศ สาขาวิทยุโทรทัศน์ ประจำปี พ.ศ. 2556</doc>
