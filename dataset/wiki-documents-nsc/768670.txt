<doc id="768670" url="https://th.wikipedia.org/wiki?curid=768670" title="อยากให้ความรัก (แก่คนทั้งโลก)">อยากให้ความรัก (แก่คนทั้งโลก) 'อยากให้ความรัก (แก่คนทั้งโลก) สตูดิโออัลบั้มชุดที่ 18 ของวงดนตรีสตริงคอมโบในตำนานอย่าง แกรนด์เอ็กซ์ ออกวางแผงเมื่อเดือนกุมภาพันธ์ 2530 กับ นิธิทัศน์ โปรโมชั่น ในอัลบั้มชุดนี้สมาชิกในวงเหลือเพียง 7 คนเนื่องจากเต๊ะ โชคดี พักภู่ หนึ่งในสมาชิกยุคคลาสสิคของวงได้ขอลาออกจากวงหลังจากจบอัลบั้ม นิรันดร์กาล เพื่อไปเป็นโปรดิวเซอร์ให้กับทางค่ายนิธิทัศน์ โดยเพลงดังในอัลบั้มชุดนี้ได้แก่ อยากให้ความรัก (แก่คนทั้งโลก) เพลงช้า ๆ ซึ้ง ๆ แนวประสานเสียงที่เป็นชื่อเดียวกับอัลบั้มซึ่งเพลงนี้เป็นเพลงเก่าของวง คีตาญชลี ซึ่งทางแกรนด์เอ็กซ์ได้นำมาเรียบเรียงและทำดนตรีใหม่ ,รถไฟสายความรัก เพลงทำนองสนุก ๆ ที่ได้แขกรับเชิญเป็นดาราเด็กชื่อดังในยุคนั้นอย่างหนึ่ง คณิต เขียวเซ็น มาร่วมร้อง ,รักใครหรือยัง เพลงช้าแนวอกหักชำรักจากเสียงร้องของเอ อริชัย อรัญนารถ ,เพียงคนเดียว เพลงสนุก ๆ จากเสียงร้องของไก่ สุธี แสงเสรีชน มือกีตาร์ที่ นคร เวชสุภาพร หัวหน้าวงวางตัวให้เป็นแกนนำหลักของวงในยุคใหม่และทรายกับทะเล อีกหนึ่งเพลงช้าซึ้ง ๆ จากเสียงร้องของเอ อริชัย หลังจากจบอัลบั้มชุดนี้สองสมาชิกยุคคลาสสิคที่ยังอยู่อย่างต้อง นคร และ เบิ้ม ประสิทธิ์ ได้ขยับไปเป็นโปรดิวเซอร์อยู่เบื้องหลังของวงทำให้ภายในวงเป็นสมาชิกรุ่นขวดโหลทั้งหมดซึ่งสมาชิกรุ่นขวดโหลยังได้ออกอัลบั้มพิเศษอีก 1 ชุดคือชุด รวมเพลงพระราชนิพนธ์ (ดวงใจกับความรัก) ที่ออกวางแผงเมื่อเดือนธันวาคมปีเดียวกันเพื่อร่วมเฉลิมพระเกียรติในวโรกาสเฉลิมพระชนมพรรษาครบ 5 รอบ 60 พรรษาภายหลังจากจบอัลบั้มชุดนี้สองสมาชิกยุคขวดโหลได้แก่ เพชร พิทพล และ จอนนี่ แอนโฟเน่ ได้ขอลาออกจากวงทำให้เหลือสมาชิกในวงเพียง 3 คนเพลงในอัลบั้มเพลงในอัลบั้ม. - อยากให้ความรัก (แก่คนทั้งโลก) - กีฬามหาสนุก - รถไฟสายความรัก - เพียงคนเดียว - รักใครหรือยัง - ทรายกับทะเล</doc>
