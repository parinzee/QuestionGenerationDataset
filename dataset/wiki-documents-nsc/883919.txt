<doc id="883919" url="https://th.wikipedia.org/wiki?curid=883919" title="ดีด็อยท์เชอว็อคเคินเชา">ดีด็อยท์เชอว็อคเคินเชา ดีด็อยท์เชอว็อคเคินเชา () เป็นชื่อของชุดภาพยนตร์ข่าว ที่ออกฉายทั่วโรงภาพยนตร์ใน นาซีเยอรมนี ตั้งแต่ปี 1940 จนถึง สงครามโลกครั้งที่สองสิ้นสุดลง โดยภาพยนตร์ข่าวยังเป็นหนึ่งในเครื่องมือโฆษณาชวนเชื่อหลัก ของนาซีตลอดสงคราม ดีด็อยท์เชอว็อคเคินเชา จะได้รับม้วนภาพยนตร์จากคลังภาพยนตร์ของหน่วยรายงานสงครามของเวร์มัคท์ (Propagandakompanien) และจากช่างภาพเด่น ๆ เช่น Hans Ertl และ Walter Frentz รวมถึงภาพจากภาพยนตร์โฆษณาชวนเชื่อ อย่าง The Eternal Jew และ Feldzug in Polen โดยผู้ให้เสียงบรรยายหลักคือ Harry Giese โดยได้รับมอบหมายให้เป็น "เสียง" ของภาพยนตร์ข่าวเหมือนเป็นเสียงแห่งเสรีภาพที่ถูกนำมาใช้กับการบรรยายข้อเท็จจริงในเครื่องมือโฆษณาชวนเชื่อของนาซี ภาพยนตร์ข่าวมีม้วนภาพยนตร์เด่น ๆ ที่ถูกถ่ายเช่นการรบที่นอร์ม็องดี, ภาพการพบของ อดอล์ฟ ฮิตเลอร์ และ เบนิโต มุสโสลินี หลัง แผนลับ 20 กรกฎาคม และม้วนสุดท้าย (No. 755) ที่ฮิตเลอร์มอบเครื่องอิสริยาภรณ์กางเขนเหล็ก ให้กับอาสาสมัครของยุวชนฮิตเลอร์ที่สวนในทำเนียบนายกรัฐมนตรีไรช์ก่อนยุทธการที่เบอร์ลิน และสารคดีสุดท้ายคือ คนทรยศที่ศาลประชาชน ซึ่งเกี่ยวกับการพิจรณาคดีผู้สมรู้ร่วมคิดในแผนลับ 20 กรกฎาคม</doc>
