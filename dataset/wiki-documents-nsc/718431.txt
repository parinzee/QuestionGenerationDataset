<doc id="718431" url="https://th.wikipedia.org/wiki?curid=718431" title="สโมสรฟุตบอลอุบล ยูเอ็มที ยูไนเต็ด">สโมสรฟุตบอลอุบล ยูเอ็มที ยูไนเต็ด สโมสรฟุตบอลอุบล ยูเอ็มที ยูไนเต็ด () เป็นสโมสรฟุตบอลอาชีพในระดับ ไทยลีก ก่อตั้งขึ้นในปี พ.ศ. 2558 ตั้งอยู่ที่อำเภอเมืองอุบลราชธานี จังหวัดอุบลราชธานี และได้รับการสนับสนุนจากมหาวิทยาลัยการจัดการและเทคโนโลยีอีสเทิร์น จังหวัดอุบลราชธานี หรือ UMT จึงมีตัวย่อภาษาอังกฤษของมหาวิทยาลัย ในชื่อกลางของสโมสร สโมสรประสบความสำเร็จตั้งแต่ฤดูกาลแรกที่ส่งทีมเข้าร่วมการแข่งขันในลีกอาชีพ เมื่อสามารถคว้าแชมป์ลีกภูมิภาค ดิวิชัน 2 ฤดูกาล 2558 ทำให้ได้เลื่อนขึ้นสู่ไทยลีกดิวิชัน 1 2559 ก่อนจะได้ตำแหน่งรองแชมป์ และได้เลื่อนชั้นขึ้นสู่ ไทยลีก 2560 ซึ่งนับเป็นการเลื่อนชั้นสู่ลีกสูงสุดโดยใช้เวลาเพียงแค่ 2 ฤดูกาล ปัจจุบันสโมสรใช้สนามยูเอ็มที สเตเดียม ภายในมหาวิทยาลัยการจัดการและเทคโนโลยีอีสเทิร์น ตำบลในเมือง อำเภอเมืองอุบลราชธานี เป็นสนามเหย้าประวัติสโมสรก่อตั้ง ประวัติสโมสร. ก่อตั้ง. ปี พ.ศ. 2558 ผศ.ดร.วีระศักดิ์ จินารัตน์ อดีตประธานที่ปรึกษากิตติมศักดิ์ของสโมสรฟุตบอลอุบล ยูเอ็มที เอฟซี และเป็นอธิการบดีกิตติคุณของมหาวิทยาลัยการจัดการและเทคโนโลยีอีสเทิร์น หรือ ยูเอ็มที ได้ยื่นเรื่องขอก่อตั้งสโมสรฟุตบอลอุบล ยูเอ็มที ยูไนเต็ดไปยังสมาคมฟุตบอลแห่งประเทศไทยและได้รับการอนุมัติ จึงได้ก่อตั้งสโมสรขึ้นมาใหม่ โดยแยกตัวออกมาจากสโมสรฟุตบอลอุบล ยูเอ็มที เอฟซี อย่างเป็นทางการ และเริ่มส่งทีมเข้าร่วมการแข่งขันฟุตบอลลีกภูมิภาค ดิวิชัน 2 ฤดูกาล 2558 โซนภาคตะวันออกเฉียงเหนือดิวิชัน 2 ดิวิชัน 2. ในฤดูกาลแรก สโมสรได้แต่งตั้งให้ ดร.นพพร เอกศาสตรา และ จักราช โทนหงษา ร่วมกันเป็นผู้ฝึกสอน จึงถือได้ว่าทั้งคู่นับเป็นผู้ฝึกสอนคนแรกของสโมสร โดยลงแข่งขันอย่างเป็นทางการนัดแรกเมื่อวันที่ 8 กุมภาพันธ์ 2558 ในการแข่งขันโตโยต้า ลีกคัพ รอบเพลย์ออฟ (ภาคตะวันออกเฉียงเหนือ) ที่พบกับสโมสรหนองบัว พิชญ เอฟซี ที่สนามกีฬากลางจังหวัดหนองบัวลำภู ต่อมาสโมสรลงแข่งขันในลีกเป็นครั้งแรกเมื่อวันที่ 15 กุมภาพันธ์ 2558 ในการแข่งขันลีกภูมิภาค ดิวิชัน 2 นัดที่บุกไปชนะสโมสรสุรินทร์ ซิตี 1–0 ที่สนามกีฬาศรีณรงค์ และลงแข่งขันฟุตบอลถ้วยเอฟเอคัพเป็นครั้งแรกเมื่อวันที่ 4 มีนาคม 2558 โดยพบกับสโมสร สิงห์อุบล เอฟซี ที่สนามทุ่งบูรพา แต่หลังจากนั้นผลการแข่งขันโดยรวมในลีกภูมิภาค ดิวิชัน 2 โซนภาคตะวันออกเฉียงเหนือ ในช่วง 10 นัดแรก ยังไม่เป็นที่น่าพอใจนัก ทำให้สโมสรต้องเปลี่ยนแปลงผู้ฝึกสอนในเวลาต่อมา โดยในเดือนเมษายน พ.ศ. 2558 สโมสรได้แต่งตั้งให้ สก็อต คูเปอร์ อดีตผู้ฝึกสอนชาวอังกฤษของสโมสรบุรีรัมย์ ยูไนเต็ดเข้ามาเป็นผู้ฝึกสอนแทน และเพียงแค่ฤดูกาลแรกที่เข้ามาคุมทีม คูเปอร์ ก็สร้างผลงานพาสโมสรคว้าตำแหน่งรองแชมป์ ในโซนภาคตะวันออกเฉียงเหนือ โดย แดริล โรเบิร์ต กองหน้าทีมชาติตรินิแดดและโตเบโกของทีมสามารถคว้ารางวัลรองดาวซัลโวในระดับภาคตะวันออกเฉียงเหนือที่จำนวน 23 ประตู และได้ไปแข่งขันในรอบแชมเปียนส์ลีกเพื่อลุ้นเลื่อนชั้นไปเล่นในไทยลีกดิวิชัน 1 ต่อไป โดยในรอบแชมเปียนส์ลีก สโมสรสามารถคว้าแชมป์ของกลุ่มบี ได้สำเร็จ โดยต้องไปชิงชนะเลิศกับสโมสรฟุตบอลสตูล ยูไนเต็ดที่คว้าแชมป์ของกลุ่มเอ โดยในรอบชิงชนะเลิศนัดแรก ที่สนามกีฬาทุ่งบูรพา สโมสรเปิดบ้านถล่มสตูล ยูไนเต็ด ไปถึง 7–0 และการแข่งขันนัดที่สองที่สนามกีฬาเทศบาลนครตรัง สโมสรบุกไปชนะด้วยผล 2–0 ทำให้รวมผลสองนัดชนะไปด้วยผลรวม 9–0 สร้างสถิติชนะขาดลอยมากที่สุดในรอบชิงชนะเลิศของลีกภูมิภาค ดิวิชัน 2 และทำให้ได้เลื่อนชั้นขึ้นสู่ไทยลีกดิวิชัน 1 เป็นครั้งแรก โดยถือได้ว่าเป็นสโมสรก่อตั้งใหม่ที่ประสบความสำเร็จเมื่อได้เลื่อนชั้นตั้งแต่ฤดูกาลแรกที่ส่งทีมเข้าแข่งขันดิวิชัน 1 ดิวิชัน 1. สโมสรฟุตบอลอุบล ยูเอ็มที ยูไนเต็ด ลงแข่งขันในดิวิชัน 1 เป็นนัดแรกเมื่อวันที่ 6 มีนาคม พ.ศ. 2559 ในนัดที่บุกไปชนะสโมสรพีทีที ระยอง 0–2 ที่สนามพีทีที สเตเดียม โดยดารีล โรเบิร์ต ดาวซัลโวฤดูกาลก่อนของทีม เหมายิงคนเดียว 2 ประตูผู้เล่นผู้เล่นที่ถูกยืมตัวทำเนียบผู้ฝึกสอนบันทึกคะแนนตามฤดูกาลผู้ทำประตูสูงสุดในลีกประจำฤดูกาลผู้ทำประตูสูงสุดในลีกประจำฤดูกาล. - ถึงวันที่ 15 พ.ย. 2560ความสำเร็จความสำเร็จ. - ลีกภูมิภาค ดิวิชัน 2 ฤดูกาล 2558- แชมป์ - ไทยลีกดิวิชัน 1 ฤดูกาล 2559- รองแชมป์สถิติสโมสรสถิติสโมสร. - ถึงวันที่ 15 พฤศจิกายน 2560สถิติการแข่งขันสถิติการแข่งขัน. - ยอดผู้ชมในสนามเหย้าเยอะที่สุด- 5,845 คน (9 เมษายน 2560 :อุบล ยูเอ็มที ยูไนเต็ด 1–1 บุรีรัมย์ ยูไนเต็ด ,ยูเอ็มที สเตเดียม, ไทยลีก) - อันดับที่ดีที่สุดของสโมสร: อันดับ 10 ไทยลีก ฤดูกาล 2560 - ผลงานดีที่สุดในเอฟเอคัพ : เข้าถึงรอบ 32 ทีมสุดท้าย- 2559 - ผลงานดีที่สุดในลีกคัพ : เข้าถึงรอบก่อนรองชนะเลิศ (8 ทีมสุดท้าย)- โตโยต้า ลีกคัพ 2560 - ชนะคู่แข่งขาดลอยมากที่สุด- อุบล ยูเอ็มที ยูไนเต็ด 10–0 หนองคาย เอฟที – ลีกภูมิภาค ดิวิชัน 2, 20 มิถุนายน 2558 ที่สนามกีฬาทุ่งบูรพา - จำนวนประตูที่เกิดขึ้นสูงสุด- อุบล ยูเอ็มที ยูไนเต็ด 10–0 หนองคาย เอฟที – ลีกภูมิภาค ดิวิชัน 2, 20 มิถุนายน 2558 ที่สนามกีฬาทุ่งบูรพา - เล่นเป็นทีมเยือนชนะมากที่สุด- มุกดาหาร ลำโขง 0–7 อุบล ยูเอ็มที ยูไนเต็ด– ลีกภูมิภาค ดิวิชัน 2, 9 พฤษภาคม 2558 ที่สนามกีฬากลางจังหวัดมุกดาหาร - แพ้ขาดลอยมากที่สุดในลีก- บุรีรัมย์ ยูไนเต็ด 4–0 อุบล ยูเอ็มที ยูไนเต็ด– ไทยลีก, 29 กรกฎาคม 2560 ไอ-โมบาย สเตเดียมสถิติผู้เล่นสถิติผู้เล่น. - ผู้เล่นที่ยิงประตูได้มากที่สุดเมื่อรวมทุกรายการ- ดาร์รีล โรเบิร์ต : 40 ประตู (ฤดูกาล 2558–2559 : ลีก 37 ประตู, ไทยลีกคัพ 3 ประตู) - ผู้เล่นที่ยิงประตูได้มากที่สุดเมื่อนับเฉพาะในลีก- ดาร์รีล โรเบิร์ต : 37 ประตู (ฤดูกาล 2558–2559) - ผู้เล่นที่ทำแฮตทริกได้มากที่สุด- อเล็กซ์ ราฟาเอล ดาซิลวา : 4 ครั้ง (พ.ศ. 2558–2559) - ผู้เล่นที่ยิงประตูได้มากที่สุดในหนึ่งนัด- อเล็กซ์ ราฟาเอล ดาซิลวา : 3 ประตู- ( 1.อุบล ยูเอ็มที ยูไนเต็ด 7–0 สตูล ยูไนเต็ด , ลีกภูมิภาค ดิวิชัน 2 รอบชิงชนะเลิศ วันที่ 20 ธันวาคม 2558 ,2.อุบล ยูเอ็มที ยูไนเต็ด 5–3 เชียงราย ซิตี้ ,ลีกภูมิภาค ดิวิชัน 2 รอบแชมเปียนส์ลีก วันที่ 18 ตุลาคม 2558 , 3.อุบล ยูเอ็มที ยูไนเต็ด 10–0 หนองคาย เอฟที ,ดิวิชัน 2 วันที่ 20 มิถุนายน 2558 , 4.อุบล ยูเอ็มที ยูไนเต็ด 4–0 อาร์มี่ ยูไนเต็ด โตโยต้า ลีกคัพ 2559 รอบ 64 ทีมสุดท้าย วันที่ 9 เมษายน 2559)ชุดแข่งที่ใช้และผู้สนับสนุน</doc>
