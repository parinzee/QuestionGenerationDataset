<doc id="48788" url="https://th.wikipedia.org/wiki?curid=48788" title="คำสาปฟาโรห์ (มังงะ)">คำสาปฟาโรห์ (มังงะ) คำสาปฟาโรห์ (; ) เป็นการ์ตูน วาดโดย จิเอโกะ โฮโซคาวะ โดยใช้ แครอล เป็นตัวถ่ายทอด เธอได้ตกลงไปในห้วงอดีต 3000 ปีก่อนคริสต์ศักราช โดยไอซิส จนพบกับ เมมฟิส ฟาโรห์แห่งอียิปต์ในยุคนั้น การ์ตูนดังกล่าวได้รับรางวัลโชกากุกันมังงะอะวอร์ด ครั้งที่ 36 ของโชโจะ และในค.ศ. 2006 สามารถสร้างยอดจำหน่ายสะสมที่ 36 ล้านเล่มในประเทศญี่ปุ่น ส่งผลให้เป็นการ์ตูนที่ขายดีที่สุดตลอดกาลอันดับสามของการ์ตูนโชโจะเนื้อเรื่อง เนื้อเรื่อง. แครอล นักศึกษาชาวอเมริกัน ผมทอง ผิวขาว นัยน์ตาสีฟ้า ชื่นชอบอียิปต์โบราณและอารยธรรมแห่งลุ่มแม่น้ำไนล์ พ่อของเธอออกทุนในการค้นคว้าเกี่ยวกับสุสานฟาโรห์แห่งอียิปต์ โดยที่พี่ชายชื่อไรอัน ศาสตราจารย์บราว รวมทั้งเพื่อนชายคนรักของเธอ จิมมี่ รวมอยู่ในทีมสำรวจด้วย ทีมสำรวจค้นพบสุสานฟาโรห์เมมฟิส ภายหลัง ศพและของใช้ถูกขโมยไป แครอลทำป้ายดินเหนียวสะกดวิญญาณแตก เจ้าหญิงไอซิส พี่สาวเมมฟิส จึงฟื้นคืนชีพ ด้วยความแค้น เนื่องจากมีคนมายุ่งกับสุสานน้องชาย เธอจึงฆ่าพ่อของแครอลด้วยงูเห่า และพาเอาแครอล ผู้ซึ่งเป็นที่รักทุก ๆ คนกลับไปสู่โลกของอดีต ย้อนอดีตกลับไปเมื่อ 3,000 ปีที่แล้ว ภายใต้การปกครองของฟาโรห์เมมฟิส ฟาโรห์เมมฟิส เป็นชายหนุ่มผมดำยาว ใบหน้าคมสันงดงาม รูปหล่อ แต่ดุร้าย และน่ากลัว มีทหารเอกคนสำคัญ ชื่อมินูเอล เจ้าหญิงไอซิสพี่สาวต่างมารดา หลงรักน้องชายตนเองอย่างมาก ที่เมืองฮิตไทท์ (เพื่อนบ้านอียิปต์) มีเจ้าหญิงมิดามอน เธอหลงรักเมมฟิส จึงเข้ามามีส่วนเกี่ยวข้องด้วย สร้างความรำคาญใจแก่เจ้าหญิงไอซิส ส่วนแครอล หลังจากเธอถูกนำตัวมาสู่อดีต ก็สลบอยู่ที่กอต้นปาปิรุสริมฝั่งแม่น้ำไนล์ ทาสชื่อโซชีช่วยเหลือ ทุกๆวันจะต้องไปทำงานสร้างสุสาน แครอลต้องเอาโคลนทาตัวเพื่อปิดบังผิวพรรณที่ขาวผุดผ่อง และคลุมผ้าเพื่อซ่อนผมสีทองเสีย มีอยู่วันนึง แครอลออกมากลางดึก พบเมมฟิสเข้า เมมฟิสนำตัวแครอลมา โดยเห็นว่าเป็นของเล่นที่แปลกตา แรกๆก็กัดกัน ทะเลาะกันตลอด หลังๆ เขารักและหวงแหนเธอยิ่งนัก เนื่องจากเจ้าหญิงมิดามอน ก็ชอบเจ้าชายเมมฟิส เจ้าหญิงไอซิสจึงจับเธอมาขังไว้ และในภายหลังก็ได้เผาเธอทั้งเป็น สร้างความโกรธแค้นให้แก่เจ้าชายอิสมิล เจ้าชายแห่งเมืองฮิตไทท์ พี่ชายเของเธอป็นอย่างมาก เจ้าชายอิสมิลวางแผนฆ่าฟาโรห์เมมฟิสด้วยการปล่อยงูเห่าให้กัดฟาโรห์จนเกือบตาย แครอลช่วยชีวิตเอาไว้และคอยดูแล เมมฟิสจึงรู้สึกดีกับแครอลมาก ประกาศจะอภิเษกสมรสกับเธอ แต่แครอลดื้อดึง และขัดใจเมมฟิสอยู่เรื่อย เขาจึงส่งแครอลไปทำงานกลางทะเลทราย โดยให้อุนัส ทหารรับใช้ คอยติดตามดูแลเธอ ที่นั่นแครอลทำประโยชน์ไว้มากมาย เธอสามารถทำให้น้ำที่มีแต่โคลนตมสะอาด ด้วยวิธีการกรองน้ำ (ซึ่งเป็นเรื่องธรรมดาในศ.ต.ที่ 21) เธอรักษาคนที่ไม่สบายให้หาย และรู้วิธีตีดาบ รู้ประวัติและเรื่องราวต่างๆที่เกิดขึ้น จนอุปราชอิมูโฮเทป ประหลาดใจยิ่ง ราษฎรรักและเคารพแครอลเป็นอย่างมาก พวกเขายกย่องเธอให้เป็นธิดาแห่งไนล์ เธอเป็นที่รักใคร่และต้องการของชาวอียิปต์ สร้างความพอใจแก่เมมฟิสเป็นอย่างมาก ชื่อเสียงเรียงนามของ ธิดาแห่งไนล์ ดังไปทั่วราชอาณาจักร เจ้าชายอิสมิล ซึ่งโกรธแค้นเมมฟิสเรื่องเจ้าหญิงมิดามอน ลักพาตัวแครอลไป โดยมีลูคา คอยรับใช้ และดูแลแครอลด้วย เจ้าชายอิสมิลตกหลุมรักแครอล จึงเกิดสงครามครั้งใหญ่ขึ้น ระหว่างเมืองอียิปต์ กับ เมืองฮิตไทท์ ที่เมืองอัสซีเรีย มีเจ้าชายอารูกอน ผู้รักสนุก เจ้าชู้ และบ้าผู้หญิง หมายจะชิงแครอลด้วยเช่นกัน ภายหลังต่อสู้กับเมมฟิสจนพ่ายแพ้และโดนตัดแขน ส่วนจามรี หญิงสาวที่สวยที่สุดในอัสซีเรีย หลังจากอารูกอนเมินเธอเพราะแครอล เธอจึงวางแผนจะได้ครอบครองเมมฟิส แต่ก็ไม่สำเร็จ ที่เมืองบาบิโลน มีเจ้าชายราคัช วางแผนชิงตัวแครอลเช่นกัน จึงเข้ามาตีสนิทเจ้าหญิงไอซิส ที่เมืองลิเบีย เจ้าหญิงแห่งเมืองลิเบีย รักและเข้าใกล้เมมฟิส เธอสะกดเมมฟิสไว้ เพื่อหวังให้แครอลตัดใจจากเมมฟิส แต่ไม่สำเร็จเพราะเธอถูกเมมฟิสเมินใส่ และแครอลก็แท้งลูกของเธอและเมมฟิสเพราะไอซิสที่ผลักแครอลตกลงในทะเลแห่งความตาย เมื่อแครอลสามารถกลับไปหาเมมฟิสได้แล้ว แต่ไม่นานเธอก็ต้องไปเมืองมิโนอา เพื่อไปช่วยเจ้าชายที่กำลังป่วยหนักด้วยสัญญาบางประการที่ทหารองครักษ์ได้ให้สัญญาไว้เพื่อช่วยแครอล เมื่อแครอลไปถึงมิโนอาแล้วได้ช่วยเจ้าชายแห่งเมืองมิโนอา เจ้าชายมิโนอาได้หลงรักเธอเข้าแล้วจึงได้พยายามรั้งเธอให้อยู่ที่มิโนอานานๆ ครั้งหนึ่งแครอล ได้เข้าไปยังเขาวงกตใต้ดิน แต่ถูกโจรจับตัวไป แต่ก็ถูกใครช่วยไม่ทราบเพราะถูกปิดตาเอาไว้ หลังจากนั้นชายผู้ที่ช่วยแครอลได้บอกนามตนว่า อาโตลาส และได้หายตัวไปอย่างไร้ร่องรอย ต่อมางานเทศกาลได้ถูกจัดขึ้นที่มิโนอา บรรดาแขกจากต่างเมืองก็เข้ามาร่วมด้วย เช่น กษัตริย์ลิเบีย เจ้าชายชาร์สจากเมืองอัสซีเรีย เจ้าชายอิสมิสจาก เมืองฮิตไทท์ เป็นต้น ในระหว่างงานกำลังเริ่มต้นขึ้น แครอลถูกวัวของมิโนอาที่ถูกใช้ในพิธีเกิดบ้าคลั่งทำร้ายจนบาดเจ็บสาหัส หมอหลวงประจำเมืองมิโนอาได้รักษาแครอลและบอกให้พักรักษาตัวในเมืองมิโนอาเป็นเวลา 1 เดือน หลัง จากนั้น พระชนนีของเจ้าชายมิโนอาได้พาแครอนไปยังเกาะแห่งไฟเพื่อรักษาอาการ โดยเจ้าชายอิสมิลได้แอบตามไปด้วยตัวละครตัวละครหลักตัวละคร. ตัวละครหลัก. - แครอล ลินตัน (Carol Lido : Rido Karō) : ตัวเอกของเรื่อง เป็นเด็กสาวชาวอเมริกันจากยุคศตวรรษที่ 21 ผมสีทอง ตาสีฟ้า ผิวขาว อายุ 16 ปี เมื่อไปในอดีต ถูกเรียกว่า "เทพธิดาแห่งไนล์" มักจะถูกคนจากแคว้นต่างๆลักพาตัวไปอยู่เสมอ แต่เมมฟิสก็ไปช่วยกลับมาได้ทุกครั้ง- เมมฟิส (Memphis : Menfuisu) : ฟาโรห์หนุ่มรูปงามแห่งอาณาจักรอียิปต์โบราณ เมื่อ 3 พันปีก่อน มีผมยาวตรง สีดำ นิสัยใจร้อน ขี้โมโห เหี้ยมโหด กล้าหาญ น่าเกรงขาม เมมฟิสเริ่มรักแครอลตั้งแค่แรกพบ และได้อภิเษกสมรสกันในที่สุด- ไอซิส (Isis : Aishisu) : เจ้าหญิงแห่งอาณาจักรอียิปต์โบราณ เป็นพี่สาวของเมมฟิส มีรูปร่าง หน้าตางดงาม รักเมมฟิสน้องชายแท้ๆของตนเอง และเป็นคนพาแครอลไปในอดีต เธอต้องการที่จะฆ่าแครอล เพื่อที่จะเป็นราชินีแห่งอียิปต์- อิสมิล (Ishmin : Izumin) : เจ้าชายหนุ่มแห่งอาณาจักรฮิตไทท์โบราณซึ่งเป็นอาณาจักรที่กว้างใหญ่ตั้งอยู่บริเวณที่ราบสูงอนาโตเลีย มักจะเดินทางไปยังเมืองต่างๆเพื่อศึกษาและสำรวจ เขาตกหลุมรักแครอลตั้งแต่แรกพบ และหวังที่จะอภิเษกสมรสกับแครอลให้ได้ตัวละครรองยุคปัจจุบันตัวละครรอง. ยุคปัจจุบัน. - ไรอัน ลินตัน (Ryan Lido : Rido Raian) : พี่ชายคนโตของแครอล รักและเป็นห่วงแครอลมากๆ (และอาจจะเป็นเมมฟิสมาเกิดใหม่ก็ได้ เพราะหน้าตาที่เหมือนกันมากๆ กรุณาลองสังเกตดู) - รอยด์ ลินตัน (Rody Lido : Rido Rodei) : พี่ชายคนรองของแครอล (อาจเป็นเจ้าชายอิสมิลกลับชาติมาเกิด) - คุณลินตัน (Mr. Lido) : พ่อของแครอล ถูกไอซิสฆ่าตายเพราะไปรบกวนสถานที่ฝังศพของฟาโรห์แห่งอียิปต์ - คุณนายลินตัน (Mrs. Lido) : แม่ของแครอล รักแครอลมากๆ - มาเรีย (Maria) : แม่นมของแครอล - ศจ.บราวน์ (Dr. Brown) : ปู่ของจิมมี่ เป็นอาจารย์ทางด้านโบราณคดี เขาอยากให้แครอลเป็นลูกสะใภ้ - จิมมี่ บราวน์ (Jimmy Brown : Burōnu Jinmi) : เพื่อนตั้งแต่สมัยเด็กของแครอล รักแครอลมากๆ - อาฟมันโด้ ลาฟมัน (Abmando Rapman : Rappuman Abumando) : ลูกชายของคุณลาฟมัน เศรษฐีแห่งซาอุดีอาระเบีย หลงรักแครอล และต้องการจะแต่งงานกับแครอลยุคโบราณยุคโบราณ. - อาณาจักรอียิปต์ (Egypt Empire) - ฟาโรห์เนเฟลมาท (Pharaoh Nephenmaat : Aikūto no Faraō Nefenmaatto) : พ่อของเมมฟิสและไอซิส - อิมุโฮเทป (Imphotep : Impuhoteppu) : ท่านอุปราชแห่งอียิปต์ เป็นคนฉลาด และใจเย็น - มินูเอล (Minuey : Minue) : แม่ทัพแห่งอียิปต์ ผู้ซึ่งจงรักภักดีต่อเมมฟิส - อุนัส (Unus : Unasu) : คนสนิทของเมมฟิส ผู้มีหน้าที่ตามปกป้องเมมฟิสและแครอล - คุปตะ (Kapta : Kaputa) : นักบวชอียิปต์ ชอบสีทอง - เทตี้ (Teti) : นางกำนัลของแครอล เป็นคนสนุกสนาน และจงรักภักดีต่อแครอล - เนบาเมน (Nebanon) : เจ้าชายตัวปลอมแห่งอียิปต์ ชื่อจริงคือเนเมน เป็นนักโทษประหารที่หลบหนีมา เขาใช้สิ่งของต่างๆที่เจอในถ้ำที่เป็นที่ฝังศพในทะเลทรายของเจ้าหญิงที่หายสาบสูญไปในอดีต เพื่ออ้างตนเป็นพระอนุชาของเมมฟิส- อาณาจักรฮิตไทต์ (Hittite Empire) - กษัตริย์ฮิปไทท์ (Hittite Emperor : Hitaito no Ō-sama) : เป็นพ่อของอิสมิล เป็นคนที่โหดเหี้ยมมาก - ลูคา (Luca : Ruka) : คนรับใช้ของเจ้าชายอิสมิล ที่รับบัญชาให้ไปติดตามและคอยดูแลแครอล- อาณาจักรอัสซีเรีย (Assyria Empire) - อารูกอน (Angon) : กษัตริย์แห่งอัสซีเรีย เป็นคนเจ้าชู้ - ฮาซัน /ฮัซซัน (Hassan) : พ่อค้าหนุ่มที่เดินทางไปทั่วทุกที่ มีอาชีพเป็นหมอ เคยลักพาตัวแครอลหนีจากฮิปไทท์ไปอัสซีเรียเพื่อนำตัวไปส่งให้กับกษัตริย์อารูกอน ภายหลังกลับใจ รักษาแครอลหลังจากกินดอกไม้มีพิษที่ชื่อ ทาจิลิส - เครป /กาลิบ(Carep : Kareppu) : พ่อค้าแก่ เห็นแก่ตัว เป็นเพื่อนร่วมเดินทางกับฮาซัน(เคยลักพาตัวแครอลหนีจากฮิปไทท์ไปอัสซีเรียเพื่อนำตัวไปส่งให้กับกษัตริย์อารูกอนเช่นเดียวกับฮาซัน)- อาณาจักรบาบิโลเนีย (Babylonia Empire) - ราคัช (Ragus : Ragashu) : กษัตริย์แห่งบาบิโลเนีย เขาไปยื่นข้อเสนอ "ฆ่าแครอล" กับไอซิส เพื่อให้ไอซิสมาเป็นภรรยาเป็นการแลกเปลี่ยน แต่กลับเปลี่ยนใจไม่ฆ่าเพราะประทับใจในการทำนายอนาคต(บอกเล่าประวัติศาสตร์)ของแตรอล หวังให้แครอลทำนายอนาคตเพื่อสร้างความยิ่งใหญ่แก่อาณาจักรบาบิโลเนีย- อาณาจักรมิโนอา (Minoa Empire) - มินอส /มิโนอา (Minos : Minosu) : กษัตริย์แห่งมิโนอา ผู้มีร่างกายอ่อนแอ ทรงหายประชวรเพราะการรักษาของแครอล หลังจากนั้นเป็นต้นมาทำให้กษัตริย์มิโนอาตกหลุมรักแครอล - อาโตลัส (Ataurus : Atōrassu) : เจ้าชายแห่งมิโนอา และเป็นพี่ชายของมินอส เขาเกิดมามีรูปร่างน่ากลัว ดังนั้นแม่ของเขาจึงซ่อนเขาไว้ในถ้ำลึกของอาณาจักร และแม่ของเขาก็คอยไปเยี่ยมพร้อมกับเล่าเรื่องต่างๆที่เกิดขึ้นในอาณาจักรให้ฟัง ต่อมาอาโตลัสได้หลงรักแครอล - พระราชินีมิโนอา (Minoa Queen : Minoa no Joō-sama) : แม่ของกษัตริย์มิโนอา เป็นคนฉลาด - ยุคุตัส (Yukutat : Yukutatto) : แม่ทัพของมิโนอา มีพลังมหาศาล และจงรักภักดี- อาณาจักรนิวเบีย (Nubia Empire) - มาเชลกี (Massha) : เจ้าชายแห่งนิวเบีย เคยถูกทหารของเมมฟิสจับเป็นนักโทษ และเคยถูกเมมฟิสลงโทษอย่างหนัก เพราะถูกเข้าใจผิด- อาณาจักรอามาซอน (Amazon Empire) - อามาโซเนส (Amazones : Amazonesu) : กษัตริย์หญิงแห่งอามาซอน ผู้งดงามและเก่งกล้าสามารถ - ฮิวเรีย (Huria : Hurea) : น้องสาวของอามาโซเนสหนังสือการ์ตูน หนังสือการ์ตูน. โดยสำนักพิมพ์ยอดธิดา เริ่มปี พ.ศ. 2525 มี 6 ภาค ดังนี้- ภาค 1 เล่ม 1-14 - ภาค 2 เล่ม 1-11 - ภาค 3 เล่ม 1-16 - ภาค 4 เล่ม 1-13 - ภาค 5 เล่ม 1-18 - ภาค 6 เล่ม 1-3 - แบบรวมเล่ม จำนวน 21 เล่ม ส่วนสำนักพิมพ์วิบูลย์กิจได้ลิขสิทธิ์ได้การตีพิมพ์อย่างถูกต้อง โดยวางจำหน่ายตามแบบของญี่ปุ่นคือไม่แบ่งภาค เล่มแรกวางจำหน่ายเมื่อวันที่ 10 พฤศจิกายน พ.ศ. 2551รายชื่อตอน</doc>
