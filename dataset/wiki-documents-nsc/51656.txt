<doc id="51656" url="https://th.wikipedia.org/wiki?curid=51656" title="ใหม่ เจริญปุระ">ใหม่ เจริญปุระ ใหม่ เจริญปุระ (เกิด 5 มกราคม พ.ศ. 2512) เป็นนักร้องและนักแสดงชาวไทยระดับซุปเปอร์สตาร์หญิงแถวหน้าของเมืองไทย มีผลงานภาพยนตร์เรื่องแรกคือ ขอแค่คิดถึง ในปี พ.ศ. 2527 โดยใช้ชื่อว่า "ใหม่ สิริวิมล" และประเดิมละครเรื่องแรก คนเริงเมือง พ.ศ. 2531 ให้กับไทยทีวีสีช่อง 3 อัลบั้มชุดแรก ไม้ม้วน ในปี พ.ศ. 2532 ประสบความสำเร็จจนได้รับรางวัลนักร้องหน้าใหม่จากเวทีสีสันอะวอดส์ และในปี พ.ศ. 2535 อัลบั้ม ความลับสุดขอบฟ้า สามารถทำสถิติ นักร้องหญิงของแกรมมี่คนแรกที่สร้างยอดขายเทปทะลุ 2 ล้านตลับ เธอยังสามารถคว้ารางวัลจากสีสันอะวอดส์อีกครั้งในฐานะศิลปินหญิงยอดเยี่ยมจากอัลบั้ม "แผลงฤทธิ์" ในปี พ.ศ. 2541 และใหม่ยังได้รับฉายา Queen of poprock ยุค 90 อีกด้วยประวัติ ประวัติ. ใหม่ เจริญปุระ เป็นบุตรสาวคนสุดท้องของนาย สุรินทร์ เจริญปุระ (รุจน์ รณภพ) และนางวินีย์ สนธิกุล มีพี่สาว 3 คน คือ เวณิก เจริญปุระ (แมว), พลอย เจริญปุระ (ปู), วิภาวี เจริญปุระ (กุ้ง) มีน้องสาวต่างมารดาคือ ทราย เจริญปุระ ใหม่ เจริญปุระ เกิดเมื่อวันอาทิตย์ที่ 5 มกราคม 2512 เริ่มเรียนหนังสือชั้นต้นที่โรงเรียนเขมะสิริอนุสสรณ์ แล้วจึงย้ายไปเรียนต่อที่แฟรีทั่นสคูล เมืองเค้นนอกกรุงลอนดอน ประเทศอังกฤษ ความฝันของใหม่ในยามนั้นคือ "จิตรกรเอก" แต่เนื่องจากได้รับอิทธิพลทางสายเลือดจากคุณพ่อ ทำให้เธอใช้เวลาว่างส่วนใหญ่หมดไปกับการดูหนัง ร้องเพลงและ เล่นละครให้คนทางบ้านดู และเมื่อครอบครัวไปทานข้าวที่โรงแรมมณเทียร ค่ำคืนนั้นได้มีการเปิดตัวภาพยนตร์ และ สมบัติ เมทะนี พระเอกภาพยนตร์เรื่องนี้เคยรู้จักสนิทสนมกับครอบครัวของใหม่จึงชักชวนให้ไปร่วมงาน หลังจากงานเลิกแล้วเธอจึงรวบรวมความกล้าของตัวเอง เดินเข้าไปสมัครเล่นหนังเอง กับ ไพจิตร ศุภวารี โดยมิได้บอกว่าเธอเป็นลูกสาวของใคร และในปี 2527 ก็กำเนิดดาวดวงใหม่ขึ้นในวงการภาพยนตร์ไทยในชื่อ "ใหม่ สิริวิมล"วงการบันเทิงวงการบันเทิง. - พ.ศ. 2527 - ใหม่ เจริญปุระ โดยเข้าสู่วงการภาพยนตร์จากการชักชวนของ ไพจิตร ศุภวารี ค่ายพี.ดีโปรโมชั่น ในเรื่อง "ขอแค่คิดถึง ร่วมกับ สุชาติ ชวางกูร นักแสดง นักร้องชายดาวรุ่งในขณะนั้น และ เบิร์ด ธงไชย แมคอินไตย" ซุปเปอร์สตาร์ขวัญใจชาวไทย ด้วยวัยเพียง 15 ปี ใช้ชื่อในการแสดงว่า "ใหม่ สิริวิมล" เรื่องนี้ได้ยกกองไปถ่ายทำที่ประเทศอังกฤษในขณะนั้น ทำให้ค่าใช้จ่ายค่อนข้างสูงจนมีเรื่องเล่าในกองถ่ายว่าในขณะที่แสงของวันใกล้หมดและฟิล์มที่เหลืออยู่ไม่มากจึงลองขอถ่ายนางเอกน้องใหม่ดู และเลือดศิลปินของใหม่ก็ไม่ทำให้ทุกคนผิดหวัง ความสามารถของใหม่ทำให้ทุกคนในกองกล่าวขานเธอว่านางเอก "เทคเดียวผ่าน" ไม่เสียชื่อทายาทผู้กำกับดัง - พ.ศ. 2528 - กลายเป็นนางเอกที่มีงานชุก เพราะมีภาพยนตร์ที่เข้าฉายมากถึง 8 เรื่องภายในปีเดียว และ ในภาพยนตร์เรื่อง "ดวงยิหวา" เธอฉีกตัวเองจากบทสาววัยใส พระเอกตามง้อนางเอก และ เป็นบทที่เปิดโอกาสให้ใหม่ได้แสดงอารมณ์ในแบบลึกๆ ออกมาแทนเด็กสาวสดใส ความสามารถของใหม่ในครั้งนั้นทำให้เธอได้รับรางวัลตุ๊กตาทองพระสุรัสวดี ในปีนั้นสร้างชื่อของเธอให้เป็นที่รู้จัก อย่างกว้างขวางและถูกจับตามองถึงฝีมือในการแสดงของใหม่ในฐานะนักแสดงมากความสามารถ - พ.ศ. 2529 ผลงานเรื่อง "พยาบาลที่รัก" เธอเปลี่ยนบทบาทกลับมาเป็นพยาบาลวัยใสอีกครั้งก่อนหมดยุคของเด็กสาวช่างฝัน หลังจากนั้นเธอก็หันไปหาประสบการณ์กับละครเวทีจากเรื่อง "ไร่แสนสุข" ร่วมกับ ธเนศ วรากุลนุเคราะห์ - พ.ศ. 2530 - เธอหวนกลับสู่วงการอีกครั้งและได้รับการชักชวนจากสังกัดใหม่ และใช้ชื่อ "ใหม่ เจริญปุระ" แทน "ใหม่ สิริวิมล"ในภาพยนตร์เรื่อง "นางนวล" ใหม่รับบทนวล เด็กสาวชาวใต้ที่ฝันอยากเป็นนักแสดงโดยยอมเอาตัวเข้าแลกกับผู้กำกับ และถัดจากดวงยิหวา นี่คือหนึ่งในผลงานมาสเตอร์พีชของใหม่ และในการประกาศรางวัลตุ๊กตาทองในครั้งนั้นการแสดงของใหม่ที่ใครๆคาดหวังว่าเธอจะได้รับรางวัลและแม้เธอจะพลาดไป เธอก็ได้รางวัลดาราทองซึ่งเป็นรางวัลเพื่อเชิดชูเกียรติให้กับนักแสดงคู่สถาบันนี้เป็นต้นมา และต่อด้วยผลงานละครเวทีระดับคุณภาพเรื่อง "บ้าก็บ้าวะ" คู่กับ ศรัญญู วงศ์กระจ่าง - พ.ศ. 2531 - ผลงานโดดเด่นและทิ้งทวนวงการภาพยนตร์คือเรื่อง "เรือมนุษย์" เธอรับบท อีเกียวเด็กสาวยากจน ปากกล้าที่ต้องเข้ามาอยู่ในสังคมของมนุษย์หลากหลายประเภท หนังเรื่องนี้ได้รับคำวิจารณ์ในทางที่ดีโดยเฉพาะใหม่ และ น้อย โพธิ์งาม ที่เล่นเป็นแม่ลูกได้อย่างเข้าขาและได้รับการเสนอชื่อเข้าชิงรางวัลดารานำหญิงตุ๊กตาทองเป็นปีที่สองติดต่อกันและถัดมาใหม่ประเดิมละคร "คนเริงเมือง" เป็นเรื่องแรก ทาง สถานีวิทยุโทรทัศน์ไทยทีวีสีช่อง 3 ซึ่งก็ได้รับความนิยมจากประชาชนอย่างกว้างขวาง - พ.ศ. 2532 ใหม่เป็นนักแสดงที่ก้าวเข้ามาประสบความสำเร็จอย่างดีในฐานะนักร้อง เสียงโทนแหบต่ำของใหม่ไม่เป็นปัญหาในการนำเสนอเพลงที่เหมาะกับตัวเธอ อัลบั้มแรก "ไม้ม้วน" เป็นอัลบั้มที่เสนอบุคลิกของนักร้องและแนวเพลงได้อย่างกลมกลืนที่สุดชุดนึงงานดนตรีในแนวป๊อปร็อคและการถ่ายทอดอารมณ์เพลงตามแบบฉบับของใหม่นั้นทำให้เธอได้รับได้รับฉายาจากสื่อมวลชนว่า "แหบเสน่ห์" จริงใจไว้ก่อนประสบความสำเร็จในฐานะเพลงเต้นรำขณะที่'ไม่อยากให้เธอรู้ ทำให้สาวๆหลายคนน้ำตาซึมและความสำเร็จนี้ทำให้เพลงทุกเพลงฮิตทั้งอัลบั้มจนต้องถูกถ่ายทำเอ็มวีทุกเพลง ถือเป็นศิลปินหญิงคนแรก ที่มีรีวิวประกอบเพลงเอ็มวีของตัวเองทั้งอัลบั้ม และเพลงจริงใจไว้ก่อนก็ได้รับ มิวสิควิดีโอเพลงดีเด่นประจำปี 2532 จากรางวัลโทรทัศน์ทองคำและในอัลบั้มแรกของเธอมียอดขายสูงถึง 8.4 แสนตลับ และในปีเดียวกัน เธอได้ขึ้นรับรางวัลศิลปินหน้าใหม่ยอดเยี่ยม จากนิตยสารสีสัน และครองตำแหน่งนักร้อง ยอดนิยมอันดับ 1 นานถึง 2 เดือนติดต่อกันจากรายการ สตาร์ มิวสิก และใหม่ยังถือเป็นผู้นำด้านแฟชั่นในปีนั้นอีกด้วยกับภาพลักษณ์ ผู้หญิงผมยาวดัดฟู กับ เสื้อลูกไม้ และกางเกงยีนลีวาย 501 ซึ่งถือว่าฮิตไปทั่วบ้านทั่วเมือง - พ.ศ. 2533 - และในปีถัดมาอัลบั้ม "ไม้ขีดไฟ" ก็ตามออกมาตามเสียงเรียกร้องของแฟนๆ ด้วยแนวเพลง ที่หนักแน่น และชัดเจน อัลบั้มชุดนี้ฉีกภาพไม้ม้วนไปเพื่อหลีกหนีภาพความจำเจ แต่ยังคงแนวเพลงเต้นรำที่สนุกสนานมากยิ่งขึ้น และในชุดนี้มีเพลงดังอีกมากเช่น "ควักหัวใจ" , "อยากจะร้องไห้" , "กลับดึก" , “ยังไงไม่รู้ซิ” ,"ฟังซิฟัง"และแฟชั่นใหม่ยังคงฮิตถูกใจวัยรุ่นในพ.ศ นี้กับแนวอวกาศ เสื้อตาข่าย และที่คาดผมอันใหญ่สีดำและไม่เพียงเท่านี้ใหม่ยังได้รับการคัดเลือกตัวเพื่อเป็นตัวแทนของประเทศไทยไปร่วมงาน SUMMER WORLD FESTIVAL ที่ประเทศญี่ปุ่น โดย ทาง NHK. เพื่อเข้าร่วมร้องเพลงในมหกรรมดังกล่าว โดยมีนักร้องจากประเทศต่างๆ อีก 3 ประเทศ คือ ญี่ปุ่น ไต้หวัน และสิงคโปร์ - พ.ศ. 2534 - และเธอก็มีคอนเสิร์ตใหญ่ครั้งแรกหลังจากออกอัลบั้มมาแล้ว 2 ชุด ด้วยกระแสตอบรับที่ดีมากจากแฟนเพลงในชื่อว่า "คอนเสิร์ต ใหม่ ร้อง เต้น เล่นละคร" ณ MBK Hall หรือ เอ็มบีเค เซ็นเตอร์ ในปัจจุบันตัวคอนเสิร์ตที่นอกจากจะได้รับการตอบรับที่ดียังมีแขกรับเชิญคนสำคัญของใหม่ รุจณ์ รณภพ และคุณพ่อของเธอนั่นเอง ในปีนี้ใหม่มีทัวร์คอนเสิรตอย่างหนักและเกิดเหตุการณ์ไม่คาดฝันในต่างประเทศและผลงานการแสดงทิ้งทวนเรื่อง "ผู้หญิงแถวหน้า" กับค่ายกันตนาโดยแสดงนำคู่กับ นพพล โกมารชุน และ จอนนี่ แอนโฟเน่ ก็ไม่สามารถถ่ายทำในตอนจบ ซึ่งตอนหลังความกระจ่างขึ้นเมื่อมีข่าวใหม่ชนะคดีกับตำรวจในแอลเอซึ่งได้เข้าใจผิดในตัวเธอลงหน้าหนึ่งไทยรัฐ- พ.ศ. 2535 - ฟ้าหลังฝนย่อมสดใสเสมอใหม่กลับมามีผลงานละครอีกครั้ง ในเรื่อง "วังน้ำวน" ประชันบทบาทกับ มาช่า วัฒนพานิช และ ณหทัย พิจิตรา ซึ่งดังเป็นพลุแตกจากบทอาโป พร้อมทั้งเพลงประกอบโฆษณารถยนต์โตโยต้า รักแล้วรักเลย ก็ส่งผลให้ชื่อของใหม่กลับมาดังสุดๆอีกครั้ง และใหม่ยังกลับมาสานต่อความดังด้วยผลงานเพลงอัลบั้มชุดที่ 3 ในชื่อ "ความลับสุดขอบฟ้า" ก็ตามติดออกมาอีกเช่นกัน อัลบั้มนี้ได้ยกไปถ่ายทำมิวสิควิดีโอถึงประเทศอียิปต์และเธอเปิดอัลบั้มนี้ด้วยเพลง "เสียใจได้ยินไหม" มิวสิควิดีตัวแรกเป็นภาพหญิงสาวผมหยิกสั้นยืนพิงกำแพง ร้องเพลงสื่ออารมณ์ เรียบง่ายจนมิวสิกวิดีโอเพลงนี้ได้เข้าชิงมิวสิควิดีโอ MTV Video Music Award – International Viewer's Choice แม้จะพลาดรางวัลไป แต่อัลบั้มนี้ยังคงได้รับการตอบรับอย่างถล่มทะลายที่สุดในปีนั้นและใหม่ยังเป็นนักร้องหญิงไทยคนแรกที่มียอดขายเกินสองล้านตลับและมียอดรวมทั้งหมดที่ 2.6 ล้านตลับ เพลงดังๆ เกือบทั้งอัลบั้มที่ติดหูคนฟังทั่วประเทศได้แก่ "รักแล้วรักเลย",“เธอรู้หรือเปล่า” , “ไม่มีปัญหา” , “หนักเกินไปแล้ว” , “สุดฤทธิ์สุดเดช "ต่อไปนี้ไม่มีใคร” ฯลฯ แถมใหม่ยังมีคอนเสิร์ตใหญ่ของตัวเองถึง 2 ครั้ง คือ "คอนเสิร์ต Mai สุดขอบ"ที่ใหม่ได้ร้องและเต้นแบบสุดขอบและยังได้รับการต้อนรับจากแฟนๆอย่างเป็นอย่างดีจนต้องจัดคอนเสิร์ตเพื่อขอบคุณแฟนๆอีกครั้ง ในชื่อว่า"คอนเสิร์ต Mai Encore for Thank You" จัดขึ้นที่ MBK Hall และเธอเป็นตัวแทนนักร้องหญิงของประเทศไทยได้ร่วมขึ้นร้องเพลงสากลบนเวทีนางงามจักรวาล ปี1992 ที่จัดขึ้นในประเทศไทยอีกด้วย และในปีนี้เองสื่อมวลชนก็ได้ยกย่องเธอเป็นซุปเปอร์สตาร์หญิงอีกคนของเมืองไทย เรียกได้ว่าเป็นปีทองของผู้หญิงคนนี้จริงๆ- พ.ศ. 2536 - จากกระแสงานเพลงที่ยังแรงข้ามปี จนทำใหม่เธอต้องขึ้นคอนเสิร์ตใหญ่ร่วมกับ เสาวลักษณ์ ลีละบุตร ซึ่งแอมก็ถือเป็นไอดอลคนนึงของใหม่เช่นกัน นอกจากนี้ เธอก็ยังได้รับเลือกให้เป็นหนึ่งในศิลปิน "จีเอ็มเอ็ม แกรมมี่" ออกอัลบั้มฉลอง 10 ปีแกรมมี่ ทำอัลบั้มพิเศษ "ซน" โดยใหม่นำเพลง "ด้วยรักและผูกพัน" ของ ธงไชย แมคอินไตย์ มาขับร้องใหม่ในสไตล์เต้นรำแบบเร็กเก้ - พ.ศ. 2537 - หลังจากหายไป 2 ปีก็กลับมามีอัลบั้ม "ผีเสื้อกับพายุ" เป็นชุดที่ 4 โดยแนวเพลงในอัลบั้มชุดนี้เต็มไปด้วยดนตรีที่เข้มข้น ร้อนแรง ร้อนลึก จัดจ้าน กว่าผลงานทุกชุดที่ผ่านมา อัลบั้มชุดนี้จึงมีแนวทางที่ชัดเจนมากยิ่งขึ้น ซึ่งมีเพลงดังๆ อาทิ "อ๋อเหรอ" "ขอร้อง" "สัญญา" "ไม่ลืม"ฯลฯ ภายใต้การตอบรับอย่างดีของแฟนๆจนมีการจัดคอนเสิร์ต ""ผีเสื้ออารมณ์ใหม่ ตอน พายุพาเย้ว" วันที่ 26 พฤศจิกายน 2537 (2รอบ) ณ เอ็ม.บี.เค.ฮอลล์ และเป็นนักร้องหญิงคนเดียวที่ได้มีโอกาสขึ้นคอนเสิร์ต Rock on Eart ร่วมกับนักร้องชายฝ่าย rock ของแกรมมี่ที่จัดขึ้นที่สนามกีฬากองทัพบก - พ.ศ. 2538 - ใหม่มีโอกาสเป็นศิลปินรับเชิญในอัลบั้ม "ขนนกกับดอกไม้" ของ ธงไชย แมคอินไตย์ ร่วมกับศิลปินสาวอีกหลายท่าน และใหม่ก็ได้ร่วมร้องเพลงกับเบิร์ด-ธงไชย โดยหยิบเพลง "ยิ่งใกล้ยิ่งเจ็บ" ของ อินคา (วงดนตรี) มาร้องร่วมกัน และใหม่ยังมีอัลบั้มรวมเพลงละคร "จุดนัดฝัน"ซึ่งใหม่ได้ร้องเพลง "โลกแห่งความฝัน"นับเป็นเพลงเพราะและได้รับความนิยมอย่างมาก อีกด้วย - พ.ศ. 2539 - ใหม่กลับมาสู่จอแก้วอีกครั้งในละคร "แผ่นดินของเรา" เป็นผลงานละครพีเรียดสุดปราณีตและเป็นหนึ่งในบทประพันธ์ที่ใหม่รักมากอีกด้วย ซึ่งแสดงร่วมกับ ยุรนันท์ ภมรมนตรี, จอนนี่ แอนโฟเน่, ภัสสร บุณยเกียรติ และ จารุณี สุขสวัสดิ์ เป็นการกำกับของ หม่อมหลวงพันธุ์เทวนพ เทวกุล ก่อนจะมีข่าวภาพหลุดลงหน้าหนังสือพิมพ์ สร้างความเสียหายให้กับชื่อเสียงเป็นอย่างมาก แต่ใหม่ก็ได้รับกำลังใจจากแฟนเพลงที่เรียกร้องให้ใหม่กลับสู่งานเพลงอีกครั้ง - พ.ศ. 2540 - อัลบั้ม "ชีวิตใหม่" ซึ่งเป็นอัลบั้มที่ 5 ของเธอ ในครั้งนี้เป็นการบอกกับทุกคนว่าเธอไม่ยอมแพ้ต่ออุปสรรค ที่ภาพสยิวและข่าวด้านลบที่ถาโถมเข้ามาในชีวิต ทำให้ใหม่มีอัลบั้มมาให้ทุกคนได้ฟังกัน ครั้งนี้เธอมาพร้อมกับภาพใหม่ สดใส ไม่ร้อนแรงหรือหวือหวา เพลงในอัลบั้มนี้ดูจะเบาลงบ้าง มีเพลงอย่าง "อยากให้รู้ว่ารักเธอ "เรียนรู้" "ถนนสายนี้" "ชีวิตใหม่" และเพลง "ขอ" ที่เธอเป็นคนแต่ง เนื้อร้องเอง ซึ่งถือว่าเป็นอีกอัลบั้มที่มีเมโลดี้ที่ลงตัวและสวยงามที่สุดของเธอก็ว่าได้ - พ.ศ. 2541 - อัลบั้ม "แผลงฤทธิ์" ที่ยกให้เป็นงานที่สร้างสีสันใหม่จากเธอ ซึ่งได้มีโปรดิวเซอร์ฝีมือดีชาวอิตาเลียน ชื่อ “บรูโน บรูญาโน” แนวป๊อปร็อกประจำตัวของ "ใหม่" ให้เข้ากับแนว ร็อกแอนด์โรล ยุคทศวรรษที่ 70's มีเพลงดังอย่าง "แพ้ใจ" ที่ทำให้เธอก้าวขึ้นไปคว้ารางวัลพระภิฆเนศทอง พระราชทาน และเพลง MV."ไม่เห็นเป็นไร"ก็ได้ถูกเสนอเข้าชิง MTV Video Music Award – International Viewer's Choice อีกครั้งแม้จะพลาดรางวัลในระดับสากล แต่ เธอยังได้รับรางวัลสีสันอะวอร์ด นักร้องหญิงยอดเยี่ยม ส่งผลให้เธอก้าวขึ้นมายืนในทำเนียบนักร้องหญิงแถวหน้าของเมืองไทยและขึ้นทำเนียบ Queen of poprock ด้วยยอดขายเทป 8 แสนกว่าตลับ - พ.ศ. 2542 - ใหม่เปิดตัวอัลบั้มภาพพร้อมเรื่องราวครั้งแรกในชีวิตที่ชื่อ "Mai 's Life" ซึ่งจัดทำขึ้นโดยนิตยสาร Image นอกจากภาพถ่ายสวยๆแล้วยังรวบรวมช่างภาพ ช่างแต่งหน้ามืออาชีพพร้อมทั้งบอกเล่าประวัติและความในใจกับเหตุการณ์ต่างๆ ในชีวิตพร้อมคำขอบคุณต่อแฟนๆ ที่ติดตามผลงานของเธอมาตลอดสิบกว่าปี - พ.ศ. 2543 - โปรเจกต์พิเศษ "Rock for Life" ที่นำเอาเพลงเพื่อชีวิตมาทำดนตรีใหม่ในสไตล์ rock หลากหลายรูปแบบ และ "ลงเอย...พี่น้องร้องเพลง" ก็เป็นอีกผลงานที่เธอทำร่วมกับศิลปินร่วมค่าย เป็นช่วงคั่นเวลาในการทำเพลงชุดต่อไป และเธอยังได้รวมตัวกับเพื่อนศิลปินสาวๆ นักร้องจากค่ายแกรมมี่แกรนด์ ทั้ง 7 คนประกอบด้วย เสาวลักษณ์ ลีละบุตร,หฤทัย ม่วงบุญศรี,มาช่า วัฒนพานิช,นิโคล เทริโอ,นัท มีเรีย และตอง ภัครมัย ออกอัลบั้มพิเศษ "Seven" จนเกิดกระแสความนิยมในอัลบั้มนี้ถล่มทะลายที่มียดขายเกินล้านชุด และแฟชั่นเสื้อเชิ๊ตขาวกางเกงยีนต์ที่เป็นปรากฏการณ์ Seven Fever และมีเพลง "ดอกไม้กับแจกัน" ที่ใหม่ร้องเดี่ยวได้รับความนิยมเป็นอย่างมาก - พ.ศ. 2544 - ใหม่ และเพื่อนศิลปินสาวๆ ทั้ง 7 คนประกอบด้วย เสาวลักษณ์ ลีละบุตร,หฤทัย ม่วงบุญศรี,มาช่า วัฒนพานิช,นิโคล เทริโอ,นัท มีเรีย และตอง ภัครมัย รวมตัวกันขึ้นคอนเสิร์ตใหญ่ที่ชื่อ "Seven Live in Bankok" จัดขึ้นที่ อินดอร์สเตเดียม สนามกีฬาหัวหมาก ซึ่งเป็นคอนเสิร์ตสุดประทับใจแห่งปี และ ในปีนี้ใหม่ยังได้รับโอกาสสำคัญในการแสดงภาพยนตร์ที่เป็นเกียรติประวัติในชีวิตการแสดงของเธอ โดยภาพยนตร์ใช้เวลาถ่ายทำนานกว่าสามปี และถือว่าเป็นภาพยนตร์เรื่องยิ่งใหญ่ที่สุดของไทยอีกเรื่อง สุริโยทัย ในบทบาทของท้าวศรีสุดาจันทร์ " - พ.ศ. 2545 - เธอได้ออกผลงานเพลงชุดที่ 7 "คนเดียวในหัวใจ" เปิดตัวด้วยเพลง "เรื่องของเธอ" เพลงเร็ว หนักด้วยดนตรีร็อกและเพลงช้าอย่าง "น้ำค้างตอนเช้า" และยังมีเพลง "ใครสักคน" ที่ถูกนำมาประกอบภาพยนตร์ "Three อารมณ์ อาถรรพ์ อาฆาต" นอกจากนี้ เพลง "คนเดียวในหัวใจ" ก็ยังทำให้ใหม่คว้ารางวัลพระภิฆเนศทอง พระราชทาน อีกครั้งกับรางวัลผู้ขับร้องหญิงยอดเยี่ยม - พ.ศ. 2546 - เธอมีอัลบั้มพิเศษ"พุ่มพวงในดวงใจ" ชุด 1-2 ที่รวบรวมเพลงที่ดีที่สุดของ "พุ่มพวง ดวงจันทร์-ราชินีลูกทุ่ง" มาร้องและเรียบเรียงใหม่ทั้งหมด โดยได้โปรดิวเซอร์ 9 คน มาดูช่วยแลผลงานเพลงชุดนี้ เช่น วรฤทธิ์ เล่ห์วิสุทธิ์, ชนชิต จรรย์สืบศรี, พิเชษฐ์ เครือวัลย์, วุฒิไกร อิ่มเจริญ, อดิศร ปานสมบัติ, สมคิด ประดิษฐ์ฝัน, อภิสิษฏ์ ณ ตะกั่วทุ่ง, บุญฤทธิ์ สุขเสรีทรัพย์ และกรรณศิริ อาญาเมือง แนวดนตรีผสมผสานหลากหลายทั้ง ร็อก ละติน อะคูสติก ฯลฯ - พ.ศ. 2547 - สานต่ออัลบั้ม "พุ่มพวงในดวงใจ" ด้วยอัลบั้มชุดที่ 3 และ 4 แถมต่อยอดไปถึงคอนเสิร์ตใหญ่ "Mai in Memories Live Concert" จัดแสดงที่ อิมแพ็ค เมืองทองธานี บนเวทีใหม่ยังแสดงโชว์ได้อย่างมืออาชีพ สมบูรณ์แบบไปกับผลงานเพลงตลอด 15 ปีของเธอ ที่คัดเอาโชว์เด็ดๆ ทั้งเพลงสตริง และลูกทุ่ง เธอขนขึ้นไปโชว์อย่างอลังการงานสร้าง สมศักดิ์ศรีซุปเปอร์สตาร์หญิงของไทย - พ.ศ. 2548 - เธอกลับมาร้องเพลงให้ทุกคนได้ฟังกันอีกครั้ง ในอัลบั้มพิเศษ "Then And Now" ซึ่งเอาเพลงเก่าๆ ของตัวเองมา Cover ใหม่ถึง 2 อัลบั้ม - พ.ศ. 2549 - หลังจากห่างหายไปถึง 4 ปี นับจากอัลบั้มเดี่ยวชุดล่าสุด ใน "Always ใหม่เสมอ" ที่ "ใหม่" ทุ่มสุดตัว เพราะเธอได้เข้ามามีส่วนร่วมในทุกขั้นตอนของการทำงาน และเป็นการกลับมาร่วมงานกันอีกครั้ง กับโปรดิวเซอร์ อภิไชย เย็นพูนสุข ซึ่งเคยโปรดิวซ์ให้ตั้งแต่อัลบั้มชุดที่ 1 จนถึงชุดที่ 4 แล้วยังเป็นผู้ดูแลคำร้อง-เนื้อหาของเพลงในอัลบั้มนี้ด้วยได้รับความนิยมในระดับหนึ่ง - พ.ศ. 2550 - เธอรวมตัวกับ เจตริน วรรธนะสิน, คริสติน่า อากีล่าร์ และ โดม ปกรณ์ ลัม ขึ้นคอนเสิร์ตใหญ่ "Dare to Dance Concert" จัดขึ้นที่ อิมแพ็ค เมืองทองธานี - พ.ศ. 2551 - กลับมาแสดงภาพยนตร์ ใน "เมมโมรี่ รักหลอน" แสดงคู่กับ อนันดา เอเวอร์ริ่งแฮม ในบทที่ยาก ท้าทายอาชีพนักแสดงอย่างเธอ แต่ในที่สุดภาพยนตร์เรื่องนี้ก็ทำให้ใหม่ชนะใจกรรมการ จนคว้ารางวัลนักแสดงนำหญิงยอดเยี่ยม จาก สตาร์ เอ็นเตอร์เทนเมนต์ อวอร์ด ในขณะเดียวกัน ใหม่ก็กลับมาจับไมค์ออกอัลบั้มอีกครั้ง เป็นการนำบทเพลงของ อัสนี โชติกุล มาขับร้องใหม่ ในชื่อชุด "Mai Sings Asanee" - พ.ศ. 2552 - ในฐานะ Queen of Pop Rock เธอจับมือกับ"คริสติน่า อากีล่าร์" Queen of Dance อีกครั้ง เปิดคอนเสิร์ตใหญ่ในชื่อ "Mai & Tina Beauty on the Beat Concert" จัดขึ้นที่ อิมแพ็ค เมืองทองธานี พร้อมด้วยอัลบั้มพิเศษ "Mai & Tina Beauty on the Beat" ช่วงปลายปี ซึ่งมีเพลง "Burn" เปิดตัวคู่กับคริสติน่า และเพลงเดี่ยวได้แก่เพลง "ฝุ่น" และ "มีใจก็รักกันได้" ที่ร้องในอัลบั้มนี้ - พ.ศ. 2553 - ใหม่กลับมารับงานภาพยนตร์เรื่อง "ตายโหง" ซึ่งกำกับการแสดงโดย พจน์ อานนท์ ในชื่อตอน "ขึ้นครู" ใหม่แสดงร่วมกับ คชาภา ตันเจริญ และ รัชชานนท์ สุขประกอบ และมีปาร์ตี้คอนเสิร์ตเดี่ยวริมทะเลครั้งแรกของเธอใน "Concert Mai on the Beach" ที่ "Ocian Marina Yacht Club Pattaya" - พ.ศ. 2554 - ใหม่จัดนิทรรศการครบรอบ 27 ปีของเธอในชื่อ "Born 2 Love U" ระหว่างวันที่ 22-24 สิงหาคม ที่ห้างเซ็นทรัลเวิลด์ ซึ่งแสดงรูปถ่ายในงานตั้งแต่วันแรกที่ใหม่เข้าวงการ แถมยังมีแฟชั่นเซทใหม่สุดหวือหวาจัดแสดงในงานด้วย หลังจากนั้นใหม่ก็ปล่อยพ็อคเก็ตบุ๊คเต็มรูปแบบอีกครั้งที่ชื่อเดียวกับงาน "Born 2 Love U" เป็นเรื่องราวแบบเจาะลึกตลอด 27 ปีของเธอ อาทิเรื่องวิกฤติชีวิตทัวร์คอนเสิร์ตในแอลเอ เรื่องราวรักๆ แบบลับๆ และเปิดเผยหมดเปลือก เจาะลึกทุกคำถามที่หลายคนอยากรู้ !!! พร้อมออกผลิตภัณฑ์น้ำดื่มและน้ำแร่ ภายใต้ชื่อของตัวเอง จนได้รับการตีพิมพ์อีกเป็นครั้งที่สอง - พ.ศ. 2555 - เธอประเดิมขึ้นคอนเสิร์ตใหญ่ ใน "คอนเสิร์ต Dee & Seefa : The Lyrics of Love" ซึ่งนำบทเพลงจากปลายปากกาของ นิติพงษ์ ห่อนาค และ นิ่ม สีฟ้า มาขับร้อง ร่วมแสดงกับศิลปินมากมาย และเป็นแขกรับเชิญใน "คอนเสิร์ต I am What I Amp 30 Year of Saowaluck" ของ เสาวลักษณ์ ลีละบุตร ร่วมกับเพื่อนสาวในอัลบั้ม "Seven" ได้แก่ หฤทัย ม่วงบุญศรี, มาช่า วัฒนพานิช, นิโคล เทริโอ, นัท มีเรีย และภัครมัย โปตระนันท์ ก่อนที่เธอจะมีคอนเสิร์ตใหญ่ของตัวเองเพื่อฉลองครบรอบ 25 ปีนับจากวันที่เธอเริ่มต้นเข้ามาทำงานเพลงชุดแรกกับ "คอนเสิร์ต 25 ปี สุดหัวใจ Mai ไม้ม้วน" ที่ อิมแพ็ค เมืองทองธานี - พ.ศ. 2556 - ร่วมคอนเสิร์ตมือขวาสามัคคี รียูเนี่ยน ณ อิมแพ็ค เมืองทองธานี พร้อมกับศิลปินร็อคระดับตำนาน อาทิ อำพล ลำพูน บิลลี่ โอแกน ฐิติมา สุตสุนทร นูโว และคอนเสิร์ต GREEN CONCERT หมายเลข 16 SEVEN RETURN ณ Royal Paragon Hall เป็นการกลับมาพบกับเพื่อนสาวทั้ง 6 คนได้แก่ เสาวลักษณ์ ลีละบุตร มาช่า วัฒนพานิช นิโคล เทริโอ หฤทัย ม่วงบุญศรี ภัครมัย โปตระนันท์ - พ.ศ. 2557 - ครั้งแรกกับการสวมบทบาท Commentator รายการ ร้องสู้ไฟคู่กับคิงออฟแดนซ์ เจตริน วรรธนะสิน - พ.ศ. 2558 - ใหม่ห่างหายจากละครเวทีไปนานและในปีนี้เธอกลับมาพร้อมกับบทประพันธ์ที่เธอรักที่สุดเรื่องหนึ่งกับละครเวที แผ่นดินของเรา The Musical ร่วมกับนักร้องนักแสดงฝีมือขั้นเทพอาทิ ศรัณยู วงษ์กระจ่าง ดอม เหตระกูล ปนัดดา เรืองวุฒิ รัดเกล้า อามระดิษ - พ.ศ. 2559 - ในฐานะศิลปินหญิงยอดขายถล่มทลาย เธอจึงมีโอกาสร่วมคอนเสิร์ต ล้านตลับ ณ Royal Paragon Hall ในวาระของ 6 ศิลปินหญิงของยุค 90's ที่มียอดจำหน่ายเกินล้านตลับ ร่วมกับ คริสติน่า อากีล่าร์ (ศิลปินหญิงล้านตลับคนแรก) นิโคล เทริโอ (ศิลปินหญิงล้านตลับคนสุดท้าย) ทาทา ยัง (ศิลปินหญิงล้านตลับที่อายุน้อยที่สุด) นัท มีเรีย (ศิลปินหญิงล้านตลับต้นฉบับสไตล์ R&B) สุนิตา ลีติกุล (ศิลปินหญิงล้านตลับที่ทำสถิติเร็วที่สุด) จัดขึ้นในวันที่ 7-8-9 ตุลาคม 2559ละครละคร. - ปี 2531 ละคร คนเริงเมือง รับบท อีพริ้ง - ปี 2533 ละคร ผู้หญิงแถวหน้า รับบท วปุน - ปี 2535 ละคร วังน้ำวน รับบทเป็น อาโป - ปี 2539 ละคร แผ่นดินของเรา รับบทเป็น ภัคคินี - ปี 2545 ละคร คนเริงเมือง รับบทเป็น อีพริ้ง - ปี 2546 ละคร ปมรักนวลฉวี รับบทเป็น นวลฉวี รุ่งเพชร / นวลฉวี ราชเดช - ปี 2547 ละคร ละครพิเศษ ลักส์ ดาวค้นดาว ตอน รักแล้วรักเลย รับบทเป็น เมย์ คู่กับ อนุวัฒน์ นิวาตวงศ์ - ปี 2561 ละคร กรงกรรม รับบทเป็น นางย้อยภาพยนตร์ภาพยนตร์. 1. ปี 2527 ขอแค่คิดถึง 2. ปี 2528 ผัวเชลย 3. ปี 2528 วันแห่งความรัก 4. ปี 2528 ดั่งเม็ดทราย 5. ปี 2528  พยาบาลที่รัก 6. ปี 2528 รักนี้เราจอง 7. ปี 2528 ฝันที่เป็นจริง 8. ปี 2528 เปิดโลกมหาสนุก 9. ปี 2528 ไอ้หนูภูธร 10. ปี 2529 ดวงยิหวา 11. ปี 2529 ร้อยป่า 12. ปี 2529 วัยร็อคเพลงร้อน 13. ปี 2529 เขยเต็กกอ 14. ปี 2530 นางนวล 15. ปี 2531 เรือมนุษย์ 16. ปี 2544 - สุริโยไท รับบท ท้าวศรีสุดาจันทร์ 17. ปี 2551 - เมมโมรี่ รัก หลอน รับบท อิงอร 18. ปี 2552 - เชือดก่อนชิม รับบท บุษ 19. ปี 2553 - ตายโหง ตอนที่ 4 ขึ้นครู รับบท ดาว 20. ปี 2554 - ใหม่กับหม่ำ โดนกับโดน รับบท ใหม่ละครซิทคอมละครซิทคอม. - ปี 2532 ละครซิทคอม ตะกายดาว ช่อง 9ละครเวทีละครเวที. - ปี 2529 ละครเวที ไร่แสนสุข - ปี 2530 ละครเวที บ้าก็บ้าวะ - ปี 2558 ละครเวที แผ่นดินของเรา เดอะมิวสิคัลอัลบั้มเดี่ยว (ปกติ)อัลบั้มเดี่ยว (พิเศษ)อัลบั้มเฉพาะกิจร่วมกับศิลปินอื่นอัลบั้มเฉพาะกิจร่วมกับศิลปินอื่น. - ปี 2536 อัลบั้ม รวมเพลงละคร "ตะกายดาว" - ปี 2536 อัลบั้ม งาน "ซน" คนดนตรี นานที 10 ปีหน - ปี 2538 อัลบั้ม ขนนกกับดอกไม้ (แขกรับเชิญของเบิร์ด ธงไชย) - ปี 2538 อัลบั้ม รวมเพลงละคร "จุดรวมฝัน" - ปี 2538 อัลบั้ม Rock Zone Vol. 1-2 - ปี 2539 อัลบั้ม รวมเพลงละคร "มงกุฎดอกส้ม" - ปี 2542 อัลบั้ม X-Change - ปี 2542 อัลบั้ม The Spesial 4 - ปี 2543 อัลบั้ม Rock For Life - ปี 2543 อัลบั้ม "ลงเอย" พี่น้องร้องเพลง อัสนี-วสันต์ - ปี 2543 อัลบั้ม Seven Vol. 1-2 - ปี 2551 อัลบั้ม Sleepless Society Vol.3 By Narongwit "One Night Stand" - ปี 2552 อัลบั้ม Mai & Tina Beauty On The Beat - ปี 2552 อัลบั้ม รวมเพลงละคร "น้ำตาลไหม้" - ปี 2553 อัลบั้ม Forever Love Song Vol. 1 - ปี 2554 อัลบั้ม Forever Love Song Vol. 2 - ปี 2555 อัลบั้ม Endless Love - ปี 2556 อัลบั้ม เพลงดังหนังละคร 2556 - ปี 2559 อัลบั้ม Your Songs Club Fridays Vol. 2คอนเสิร์ต (เดี่ยว)คอนเสิร์ต (เดี่ยว). - ปี 2534 คอนเสิร์ต Mai ร้อง เต้น เล่นละคร (1 รอบ) MBK HALL มาบุญครอง - ปี 2535 คอนเสิร์ต Mai สุดขอบ (2 รอบ) MBK HALL มาบุญครอง - ปี 2536 คอนเสิร์ต Mai อังกอร์ฟอร์แทงค์กิ้ว MBK HALL (1 รอบ) มาบุญครอง - ปี 2537 คอนเสิร์ต ผีเสื้ออารมณ์ใหม่ ตอน...พายุพาเย้ว (2 รอบ) MBK HALL มาบุญครอง - ปี 2541 คอนเสิร์ต Green Concert Vol.4 ทำด้วยหัวใจ (1 รอบ) MBK HALL มาบุญครอง - ปี 2547 คอนเสิร์ต Mai In Memories Live Concert (1 รอบ) อิมแพค อารีน่า เมืองทองธานี - ปี 2549 คอนเสิร์ต Mai The Return Of Green Concert (1 รอบ) อิมแพค อารีน่า เมืองทองธานี - ปี 2555 คอนเสิร์ต 25 ปี สุดหัวใจ ใหม่ ไม้ม้วน (2 รอบ+เฉพาะลูกค้า SCB 1 รอบ) อิมแพค อารีน่า เมืองทองธานี - ปี 2561 คอนเสิร์ต I - A M - M A I Concert (2 รอบ) รอยัลพารากอนฮอลล์คอนเสิร์ต (เดี่ยวพิเศษ)คอนเสิร์ต (เดี่ยวพิเศษ). - ปี 2553 คอนเสิร์ต Mai OnThe Beach (1รอบ) โอเชียน มารีน่า ยอร์ช คลับ พัทยา จ.ชลบุรีคอนเสิร์ต (ร่วมกับศิลปินอื่นและแขกรับเชิญ)คอนเสิร์ต (ร่วมกับศิลปินอื่นและแขกรับเชิญ). - ปี 2533 คอนเสริ์ต SUMMER WORLD FESTIVAL ที่ประเทศญี่ปุ่น - ปี 2533 คอนเสิร์ต มือขวา สามัคคี - ปี 2536 คอนเสิร์ต ฮิปปี้ฮิป ปาร์ตี้ คู่กับ แอม เสาวลักษณ์ - ปี 2537 คอนเสิร์ต ปาร์ตี้ 10 ปี แกรมมี่ อินดอร์สเตเดียม หัวหมาก - คอนเสิร์ต ร๊อคลอยฟ้า ร่วมกับ วายน็อตเซเว่น - ปี 2538 คอนเสิร์ต ปาร์ตี้ขนนกกับดอกไม้ - ปี 2544 คอนเสิร์ต Seven Live In Bangkok อินดอร์สเตเดียม หัวหมาก- ปี 2546 คอนเสิร์ต Mai & Pang พี่ขอร้อง & น้องขอเต้น หอประชุมใหญ่ มหาวิทยาลัยธรรมศาสตร์  ท่าพระจันทร์ - ปี 2547 คอนเสิร์ต สีฟ้า Love Song She Wrote อินดอร์สเตเดียม หัวหมาก- ปี 2549 คอนเสิร์ต Seefa Vol. 2 Deep Blue Concert อินดอร์สเตเดียม หัวหมาก - ปี 2550 คอนเสิร์ต Dare to Dance Concert อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2551 คอนเสิร์ต 25 ปี นิติพงษ์ ห่อนาค (รอบวันเสาร์) อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2552 คอนเสิร์ต Mai & Tina Beauty on the Beat Concert ร่วมกับ คริสติน่า อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2552 คอนเสิร์ต ธงไชยคอนเสิร์ต แฟนซีแฟนซน อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี (แขกรับเชิญ)- ปี 2552 คอนเสิร์ต Seefah Music On The Beach (แขกรับเชิญ) - ปี 2553 คอนเสิร์ต 25 ปี ไมโคร อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี (แขกรับเชิญ)- ปี 2553 คอนเสิร์ต "พอนด์ส ตามหารักแท้ ซูเปอร์สตาร์วาไรตี้ โชว์" เซนทารา แกรนด์ & บางกอกคอนเวนชันเซ็นเตอร์ แอท เซ็นทรัลเวิลด์,MCC HALL เดอะมอลล์ นครราชสีมา จ.นครราชสีมา,ฮอลล์ศูนย์การค้าเซ็นทรัล พลาซา ขอนแก่น จ.ขอนแก่น, ห้องบ้านล้านตอง โรงแรมโลตัสปางสวนแก้ว จ.เชียงใหม่ และศูนย์ประชุมนานาชาติฉลองสิริราชสมบัติครบ 60 ปี อ.หาดใหญ่ จ.สงขลา - ปี 2553 คอนเสิร์ต “แฮปปี้ เมมโมรี่ คอนเสิร์ต” ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2554 คอนเสิร์ต เบิร์ด ธงไชยอาสาสนุก อังกอร์พลัส 3 รอบ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี (แขกรับเชิญ) - ปี 2554 คอนเสิร์ต ซุป’ตาร์ On Stage 17 ปี โพลีพลัส อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2555 คอนเสิร์ต Dee & Seefa : “The Lyrics of Love” Royal Paragon Hall - ปี 2555 คอนเสิร์ต I Am What I Amp 30 ปี แอม เสาวลักษณ์ ณ Royal Paragon Hall (แขกรับเชิญ)- ปี 2556 คอนเสิร์ต มือขวา สามัคคี Reunion (2 รอบ) อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี 2556 คอนเสิร์ต GREEN CONCERT หมายเลข 16 SEVEN RETURN 2 รอบ ณ Royal Paragon Hall - ปี 2557 คอนเสิร์ต Give me Five อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี (แขกรับเชิญของ ณเดชน์ คูกิมิยะ) - ปี 2558 คอนเสิร์ต The Masterpiece 30 ปี นิติพงษ์ ห่อนาค ณ Royal Paragon Hall - ปี 2558 คอนเสิร์ต ขนนกกับดอกไม้ The Original Returns ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี - ปี2559 คอนเสิร์ต ล้านตลับ (3รอบ) รอยัลพารากอนฮอลล์ - ปี 2560 คอนเสิร์ต ร็อคเธอเสมอ ณ อิมแพค อารีน่า เมืองทองธานี เทศบาลนครปากเกร็ด จังหวัดนนทบุรี (แขกรับเชิญ) - ปี 2560 คอนเสิร์ต หัวขบวน กับ คาราบาวและอื่นๆ เมืองทองธานี - ปี 2560 คอนเสิร์ต pink park รอยัลพารากอนฮอลล์เพลงประกอบละครพ็อคเก็ตบุ๊คพ็อคเก็ตบุ๊ค. - ปี 2542 Mai's Life - ปี 2554 Mai Born 2 Love Uรางวัลที่ได้รับรางวัลที่ได้รับ. - ปี 2528 รางวัลนักแสดงนำหญิงยอดเยี่ยม ตุ๊กตาทองพระสุรัสวดี จากภาพยนตร์เรื่อง "ดวงยิหวา" - ปี 2530 รางวัลพิเศษ “ดาราทอง” ฝ่ายหญิง - ปี 2532 รางวัลศิลปินหน้าใหม่ยอดเยี่ยม สีสัน อะวอร์ดส์ จากอัลบั้ม "ไม้ม้วน" - ปี 2532 รางวัลนักร้องยอดนิยม สตาร์มิวสิกอะวอร์ด จากอัลบั้ม "ไม้ม้วน" - ปี 2532 ได้รับเลือกเป็น 1 ใน 9 สาวเปรี้ยวประจำปี - ปี 2532 รางวัลเพลงดีเด่นเพลง จริงใจไว้ก่อน จากงานรางวัลโทรทัศน์ทองคำ ครั้งที่ 4 ปี2532 - ปี 2541 รางวัลนักร้องหญิงยอดเยี่ยม สีสัน อะวอร์ดส์ จากอัลบั้ม "แผลงฤทธิ์" - ปี 2541 รางวัลเพลงไทยสากลหญิงยอดเยี่ยม พระภิฆเนศทองพระราชทาน จากเพลง "แพ้ใจ" - ปี 2545 เข้าชิงรางวัลนักร้องหญิงยอดเยี่ยม สีสัน อะวอร์ดส์ จากอัลบั้ม "คนเดียวในหัวใจ" - ปี 2545 รางวัลเพลงไทยสากลหญิงยอดเยี่ยม พระภิฆเนศทองพระราชทาน จากเพลง "คนเดียวในหัวใจ" - ปี 2547 รางวัลศิลปินรุ่นใหญ่ที่มียอดจำหน่ายสูง จากงานครบรอบ 16 ปี งานเลี้ยงปีใหม่พนักงานแกรมมี่โกลด์ - ปี 2552 รางวัลผู้แสดงนำหญิงยอดเยี่ยม สาขา ภาพยนตร์ สตาร์ เอ็นเตอร์เทนเมนต์ อวอร์ด ครั้งที่ 7 (2551) จากภาพยนตร์เรื่อง เมมโมรี่ รักหลอน - ปี 2552 รางวัลผู้แสดงนำหญิงยอดเยี่ยม สาขา ภาพยนตร์ จากนิตยสารสยามดารา จากเรื่อง "เชือดก่อนชิม" - ปี 2556 รางวัลคนดีศรีสยาม ได้รับเลือกเป็นบุคคลตัวอย่าง ประจำปี 2556 สาขาผู้ทำคุณประโยชน์ต่อสังคม ประเภท ดารานักร้อง - ปี 2557 รางวัลพระกินนรี ได้รับเลือกเป็นบุคคลตัวอย่าง คนดี คิดดี สังคมดี ตามรอยพระยุคลบาท ประจำปี 2557 ประเภทดารานักร้อง - ปี 2558 รางวัล คนดีเพื่อพ่อ ประจำปี2558 สาขา บุคคลที่ได้ทำคุณประโยชน์และเป็นต้นแบบที่ดีให้กับสังคม ประเภท ดารานักร้อง - ปี 2560 รางวัล น้ำใจไมตรี ประจำปี 2560 สาขา ผู้ได้ร่วมปฏิบัติงานบริการประชาชน ด้วยน้ำใจไมตรีที่ท้องสวนหลวง ประเภทดารานักร้อง - ปี 2560 รางวัล Best Jeanist Award 2017 สาขา บุคคลในวงการบันเทิง ประเภท ดารานักร้อง ประจำปี 2017</doc>
