<doc id="377497" url="https://th.wikipedia.org/wiki?curid=377497" title="การเล่นนอนคว่ำ">การเล่นนอนคว่ำ การเล่นนอนคว่ำ () หรือภาษาปากมักเรียกว่า แพลงกิง () หรือ เฟซดาวส์ () เป็นกิจกรรมที่ได้รับความนิยมในหลายส่วนขอขวสมทืิใเดุนใ ื แผฆ( เคยผงโลก โดยผู้เล่นนอนเหยียดกายคว่ำหน้า มือทั้งสองข้างแนบชิดกับลำตัว ณ สถานที่แปลกหรือไม่ธรรมดา และให้ผู้อื่นถ่ายภาพให้ แล้วนำมาเผยแพร่ทางอินเทอร์เน็ต ผู้เล่นจะต้องหาสถานที่ที่ไม่เหมือนใคร หากเป็นไปได้ สถานที่นั้นควรเป็นที่สาธารณะ และมีผู้ร่วมเล่นหลายคน มีผู้อ้างว่า การเล่นนอนคว่ำนั้น แกรี คลาร์กสัน และคริสเตียน แลงดอน คิดขึ้นใน ค.ศ. 1997 ได้รับความนิยมครั้งแรกในภาคตะวันออกเฉียงเหนือของอังกฤษ จากนั้น ได้รับความนิยมทั่วทั้งเกาะบริเตนในฤดูร้อน ค.ศ. 2009 โดยเฉพาะในเดือนกันยายน ค.ศ. 2009 ที่มีแพทย์เจ็ดคน และนางพยาบาลอีกจำนวนหนึ่ง เล่นนอนคว่ำขณะปฏิบัติหน้าที่อยู่ยังโรงพยาบาลเกรตเวสเทิร์น ในสวินดอน ประเทศอังกฤษ ทั้งนี้ มีผู้วิจารณ์เกมนี้ว่า "ไร้จุดหมาย" การเล่นนอนคว่ำนี้แพร่ไปในส่วนอื่น ๆ ของโลกด้วย ในเกาหลีใต้เรียกว่า "การเล่นเป็นคนตาย" ("시체놀이") (ค.ศ. 2003) ในฝรั่งเศสเรียก "หมอบ " (à plat ventre) (ค.ศ. 2004) ในออสตราเลเซีย เรียก "นอนคว่ำอย่างแรง" (extreme lying down) (ค.ศ. 2008) ในสหรัฐอเมริกา และไอร์แลนด์ เรียก "เล่นคว่ำหน้า" (facedowns) (ค.ศ. 2010) ส่วนในออสเตรเลีย และนิวซีแลนด์ เรียก "แพลงกิง" (ค.ศ. 2011)</doc>
