<doc id="205926" url="https://th.wikipedia.org/wiki?curid=205926" title="ตราแผ่นดินของติมอร์-เลสเต">ตราแผ่นดินของติมอร์-เลสเต ตราแผ่นดินของติมอร์-เลสเต เริ่มใช้เมื่อ 18 มกราคม พ.ศ. 2550 โดยมีพื้นฐานจากการออกแบบที่ใช้ครั้งแรกเมื่อมีการประกาศเอกราชเมื่อ 28 พฤศจิกายน พ.ศ. 2518 คำขวัญในภาษาโปรตุเกสคือ "Unidade, Acção, Progresso" (เอกภาพ การกระทำและความก้าวหน้า)ติมอร์ของโปรตุเกส (พ.ศ. 2478 – 2518) ติมอร์ของโปรตุเกส (พ.ศ. 2478 – 2518). ตราของติมอร์ภายใต้การปกครองของโปรตุเกสใช้ตามแบบของอาณานิคมของโปรตุเกสอื่น ๆ โดยเขตการปกครองแสดงด้วยกากบาทโดมินิกันสีดำและขาว เพื่อระลึกถึงบทบาทที่แสดงโดยคำสั่งโดมินิกันที่เปลี่ยนติมอร์ให้เป็นดินแดนที่นีนับถือศาสนาคริสต์นิกายโรมันคาทอลิกจังหวัดติมอร์ตะวันออกของอินโดนีเซีย จังหวัดติมอร์ตะวันออกของอินโดนีเซีย. อินโดนีเซียรุกรานติมอร์ตะวันออกเมื่อ พ.ศ. 2518 และผนวกเป็นจังหวัดที่ 27 ในช่วงนี้ ติมอร์ตะวันออกมีตราเป็นของตัวเองที่ยังคงใช้อยู่จนได้รับเอกราชเมื่อ พ.ศ. 2542 ตราประกอบด้วยโล่สีทองที่โอบล้อมด้วยข้าวสาลีและฝ้าย ภายในมีพื้นสีน้ำเงินและรูปสิ่งก่อสร้าง ด้านบนสุดเป็นโล่สีน้ำเงินมีดาวสีทองอยู่ตรงกลางหมายถึงความศรัทธาในพระเจ้าองค์เดียว ด้านล่างเป็นเครื่องประดับศีรษะพื้นเมืองของชาวติมอร์เรียก Kaibauk ประดับด้วยคำจารึกว่า "Timor Timur"ภายใต้การดูแลของสหประชาชาติ ภายใต้การดูแลของสหประชาชาติ. ตราที่ใช้โดย United Nations Transitional Administration in East Timor (UNTAET) เป็นรูปเกาะ จระเข้ เครื่องประดับศีรษะพื้นเมือง ในตรามีคำว่า Timor Lorosa’e และ Governu ในภาษาเตตุมหรือ Timor Leste และ Governo ในภาษาโปรตุเกสตราเก่าระหว่าง พ.ศ. 2545 – 2550 ตราเก่าระหว่าง พ.ศ. 2545 – 2550. ตราเก่าของติมอร์-เลสเตเป็นตราของ Conselho Nacional de Resistência Timorense (สภาแห่งชาติเพื่อการป้องกันติมอร์) องค์ประกอบหลักเป็นดาบสุริค (Suriks) อันเป็นอาวุธพื้นบ้านของติมอร์สองเล่มไขว้กัน มีหอก ดาวและลูกศรสองเล่มไขว้ ชื่อของประเทศในภาษาโปรตุเกสอยู่ในวงแหวนสีน้ำเงินรอบโล่และดวงอาทิตย์ 14 แฉก คำขวัญบนแถบผ้าแปลได้ความว่า ศักดิ์ศรี บ้านเกิด และประชาชน</doc>
