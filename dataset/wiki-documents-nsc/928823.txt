<doc id="928823" url="https://th.wikipedia.org/wiki?curid=928823" title="The Collector คนประกอบผี">The Collector คนประกอบผี The Collector คนประกอบผี เป็นละครชุด ในโครงการพิเศษของแอปพลิเคชัน ไลน์ทีวี โดยบริษัท ไลน์ คอมพานี (ประเทศไทย) จำกัด ผลิตโดย ภาพดีทวีสุข สร้างเรื่องและเขียนบทโดย เอกสิทธิ์ ไทยรัตน์ และวาสุเทพ เกตุเพ็ชร์ โดยเป็นเรื่องราวคดีฆาตกรรมหั่นศพปริศนา และคดีคนหายที่เกิดขึ้นพร้อม ๆ กัน และยังรอวันไขคำตอบ ออกอากาศให้ชมทุกวันพุธเวลา 20.00 น. ทางแอปพลิเคชัน ไลน์ทีวี เริ่มออกอากาศ วันพุธที่ 7 กุมภาพันธ์ พ.ศ. 2561การผลิต การผลิต. The Collector คนประกอบผี เป็นผลงานการผลิตของภาพดีทวีสุข สตูดิโอรายการโทรทัศน์ในเครือจีดีเอช ห้าห้าเก้า โดยเกิดขึ้นจากไอเดียของ เอก เอกสิทธิ์ ไทยรัตน์ นักวาดการ์ตูนและผู้กำกับภาพยนตร์ในเครือจีดีเอช ที่มีไอเดียในการนำเสนอปีศาจที่มีชื่อว่า "The Collector" ซึ่งเป็นปีศาจแนวใหม่ที่เน้นการฆ่าคน พอได้ไอเดียโดยสังเขปบวกกับภาพดีทวีสุขได้รับข้อเสนอในการพัฒนาซีรีส์จาก ไลน์ ประเทศไทย ทางทีมผู้สร้างจึงได้พัฒนาซีรีส์เรื่องนี้ขึ้น เดิมทีซีรีส์เรื่องดังกล่าวมีความยาวเพียง 30-40 นาที ต่อตอน แต่เพื่อความรวบรัดในการนำเสนอ ภาพดีทวีสุข จึงได้ร่วมมือกับ จีดีเอช ห้าห้าเก้า ในการพัฒนาซีรีส์เรื่องนี้ให้กลายเป็นภาพยนตร์ยาวในชื่อ The Collector คนประกอบผี Movie Version ซึ่งมีกำหนดฉายที่โรงภาพยนตร์พารากอน ซีนีเพล็กซ์ ในวันที่ 15 มีนาคม พ.ศ. 2561 เพียงวันเดียวและรอบเดียวเท่านั้นเรื่องย่อ เรื่องย่อ. ข่าวการค้นพบชิ้นส่วนศพแขนซ้ายปริศนากลายเป็นสิ่งที่คนกำลังให้ความสนใจ ชิ้นส่วนศพที่ไม่รู้ว่าเป็นใคร ไม่รู้ที่มา ไม่รู้สาเหตุการตาย แต่สำหรับ ปาย (ณัฐรัตน์ นพรัตยาภรณ์) ตั้งแต่เขาได้พบชิ้นส่วนศพนั้นก็มีเหตุการณ์แปลกๆ เกิดขึ้นกับเขา บางครั้งเขารู้สึกว่าเขาไม่ได้อยู่คนเดียวในห้อง เริ่มเห็นภาพหลอนของชิ้นส่วนศพ รวมไปถึงการเห็นผู้หญิงคนหนึ่งในห้องหายตัวไปต่อหน้าต่อตา เรื่องที่เกิดขึ้นทำให้เขาเริ่มสงสัยว่าชิ้นส่วนศพปริศนาอาจจะเกี่ยวข้องกับตัวเขา และเมื่อเขาเริ่มค้นหาความจริง เขาก็พบว่าชิ้นส่วนศพนั้นอาจจะเกี่ยวข้องกับ วิรินทร์ (ชนม์ทิดา อัศวเหม) แฟนเก่าที่เลิกกันไป ซึ่งเป็นผู้หญิงที่เขารักมากที่สุดนักแสดงนักแสดง. - ณัฐรัตน์ นพรัตยาภรณ์ รับบท ปาย - ชนม์ทิดา อัศวเหม รับบท วิรินทร์ - ชาลี ไตรรัตน์ รับบท ต้าร์ - วิธวัฒน์ สิงห์ลำพอง รับบท ทศ</doc>
