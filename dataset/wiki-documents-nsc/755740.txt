<doc id="755740" url="https://th.wikipedia.org/wiki?curid=755740" title="โซนี่พิคเจอร์สเอ็นเตอร์เทนเมนต์">โซนี่พิคเจอร์สเอ็นเตอร์เทนเมนต์ โซนี่พิคเจอร์สเอ็นเตอร์เทนเมนต์ () เป็นบริษัทด้านบันเทิงของสหรัฐอเมริกา โดยเป็นบริษัทลูกของกลุ่มบริษัทข้ามชาติโซนี่จากประเทศญี่ปุ่น มีสำนักงานใหญ่ตั้งอยู่ในเมืองคุลเวอร์ซิตี รัฐแคลิฟอร์เนีย โดยบริษัทโซนี่พิคเจอร์สถือเป็นหนึ่งในสมาชิกในสมาคมภาพยนตร์แห่งอเมริกา ในปี 1987 บริษัทโคคา-โคล่าได้ประกาศแผนขายสินทรัพย์ของสตูดิโอโคลัมเบียพิคเจอร์สที่มีตัวเองเป็นเจ้าของตั้งแต่ปี 1982 ภายใต้ร่างสัญญานี้ โคคา-โคล่าจะขายสตูดิโอโคลัมเบียพิคเจอร์สให้แก่ไตรสตาร์พิคเจอร์ส (ซึ่งโคคา-โคล่าถือหุ้นอยู่ 39.6%) เมื่อกระบวนการเสร็จสิ้น ไตรสตาร์พิคเจอร์ก็ได้เปลี่ยนชื่อเป็นโคลัมเบียพิคเจอร์สเอ็นเตอร์เทนเมนต์ โดยมีสัดส่วนผู้ถือหุ้นคือ โคคา-โคล่า 49%, ผู้ถือหุ้นเดิมของไตรสตาร์ 20%, และผู้ถือหุ้นทั่วไปอีก 31% อย่างไรในปีต่อมา ก็ได้มีการจดทะเบียนบริษัทลูกขึ้นใหม่โดยใช้ชื่อเดิม ไตรสตาร์ เพื่อดำเนินกิจการผลิตของสตูดิโอต่อไป ต่อมาในวันที่ 28 กันยายน 1989 บริษัทโซนี่ได้ทำการซื้อหุ้นที่บริษัทโคคา-โคล่าถืออยู่ทั้งหมดในโคลัมเบียพิคเจอร์สเอ็นเตอร์เทนเมนต์ และในเดือนต่อมาได้ทำการบรรลุข้อตกลงซื้อหุ้นอีก 51% ที่เหลือ และทำให้โซนี่ถือหุ้น 99.3% ในโคลัมเบียพิคเจอร์สเอ็นเตอร์เทนเมนต์ ต่อมาบริษัทก็ได้เปลี่ยนชื่อเป็น โซนี่พิคเจอร์สเอ็นเตอร์เทนเมนต์ ในวันที่ 7 สิงหาคม 1991 ปัจจุบัน บริษัทฯ ดำเนินธุรกิจภาพยนตร์ (ภายใต้ชื่อ โคลัมเบียพิคเจอร์ส,ไตรสตาร์พิคเจอร์สและสกรีนเจิมส์),รายการโทรทัศน์ (ภายใต้ชื่อ โซนี่พิคเจอร์สเทเลวิชั่น) รวมทั้งธุรกิจอื่นๆ ที่เกี่ยวข้อง</doc>
