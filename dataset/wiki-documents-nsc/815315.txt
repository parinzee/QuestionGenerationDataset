<doc id="815315" url="https://th.wikipedia.org/wiki?curid=815315" title="วีระศักดิ์ ขอบเขต">วีระศักดิ์ ขอบเขต วีระศักดิ์ ขอบเขต (ชื่อเล่น: ป๋อง; 10 ตุลาคม พ.ศ. 2516 — ) เป็นผู้ประกาศข่าวในพระราชสำนักทางสถานีวิทยุโทรทัศน์แห่งประเทศไทย และเป็นที่รู้จักในฐานะผู้ประกาศข่าวการสวรรคตของพระบาทสมเด็จพระปรมินทรมหาภูมิพลอดุลยเดชประวัติ ประวัติ. วีระศักดิ์ ขอบเขต มีพื้นเพเป็นชาวจังหวัดขอนแก่นโดยกำเนิด สำเร็จการศึกษาระดับมัธยมจากโรงเรียนขอนแก่นวิทยายน, ระดับปริญญาตรีจากคณะมนุษยศาสตร์และสังคมศาสตร์ มหาวิทยาลัยขอนแก่น และระดับปริญญาโทสาขารัฐศาสตร์ จากคณะสังคมศาสตร์ มหาวิทยาลัยเกษตรศาสตร์ ทั้งนี้ เขาได้ทำหน้าที่เป็นผู้ประกาศข่าวตั้งแต่ปี พ.ศ. 2537 โดยเป็นนักข่าวสังคมสายการศึกษา ที่สถานีโทรทัศน์สีกองทัพบกช่อง 7 ก่อนจะย้ายไปอยู่สถานีโทรทัศน์ไทยทีวีสีช่อง 9 ซึ่งในช่วงนั้นรับหน้าที่เป็นนักข่าวสายการเกษตร ก่อนจะออกจากวงการไประยะหนึ่ง เพื่อทำธุรกิจส่วนตัว แล้วกลับมาเป็นผู้ประกาศข่าวทางสถานีวิทยุโทรทัศน์แห่งประเทศไทยเมื่อปี พ.ศ. 2549ชีวิตส่วนตัว ชีวิตส่วนตัว. วีระศักดิ์ ขอบเขต เป็นผู้มีความรักต่อพระบาทสมเด็จพระปรมินทรมหาภูมิพลอดุลยเดชอย่างมาก โดยเขาถึงกับร้องไห้ในวันที่ประกาศข่าวการสวรรคตของพระบาทสมเด็จพระปรมินทรมหาภูมิพลอดุลยเดช กระนั้น ผู้ชมจำนวนมากต่างยกย่องถึงการทำหน้าที่ของเขาได้อย่างดีเยี่ยมขณะที่ออกอากาศรางวัลที่ได้รับรางวัลที่ได้รับ. - รางวัลราชบัณฑิตยสถานสรรเสริญ ประจำปี 2555 ประเภทผู้ดำเนินรายการโทรทัศน์</doc>
