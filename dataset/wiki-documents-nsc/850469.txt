<doc id="850469" url="https://th.wikipedia.org/wiki?curid=850469" title="วิทยาลัยเกษตรและเทคโนโลยีศรีสะเกษ สถาบันการอาชีวศึกษาเกษตรภาคตะวันออกเฉียงเหนือ">วิทยาลัยเกษตรและเทคโนโลยีศรีสะเกษ สถาบันการอาชีวศึกษาเกษตรภาคตะวันออกเฉียงเหนือ วิทยาลัยเกษตรและเทคโนโลยีศรีสะเกษ (อังกฤษ : Sisaket College of Agriculture and Technology ) เป็นวิทยาลัยด้านการเกษตร สังกัดสถาบันการอาชีวศึกษาเกษตรภาคตะวันออกเฉียงเหนือ ตั้งอยู่ในจังหวัดศรีสะเกษ โดยเปิดสอน 3 หลักสูตร คือ ปวช., ปวส. และปริญญาตรี (ต่อเนื่อง)ประวัติ ประวัติ.  วิทยาลัยเกษตรและเทคโนโลยีศรีสะเกษ แรกเริ่มก่อตั้งเป็น “โรงเรียนประถมวิสามัญกสิกรรม” โดยจากคำปรารภของเจ้าคุณเทศาภิบาลได้ปรารภกับรองอำมาตย์โทพระศรีวิชัยบริบาล (ข้าหลวงประจำจังหวัดศรีสะเกษ) ว่าในจังหวัดศรีสะเกษ ควรจะมีแหล่งศึกษาทางด้านการเกษตร เพื่อที่จะได้สั่งสอนอบรมบุตรหลานของเกษตรกรให้นำความรู้ใหม่ ๆ ทางการเกษตรไปถ่ายทอดต่อบิดามารดา หรือกับบรรดาเครือญาติที่มีอาชีพทางการเกษตรทั้งหลายอันจะเป็นการพัฒนาประเทศอีกทางหนึ่ง  จนกระทั่งรองอำมาตย์โทพระศรีวิชัยบริบาล จึงได้เรียกประชุมนายอำเภอต่างๆ ในจังหวัดศรีสะเกษ จึงได้พิจารณาจัดตั้งโรงเรียนด้านเกษตรกรรมขึ้นใช้ชื่อว่า  “โรงเรียนประถมวิสามัญกสิกรรม จังหวัดศรีสะเกษ” โดยให้พระศรีพิชัยบริบาล (ข้าหลวงประจำจังหวัด) หลวงศักดิ์รัตนเขต  (นายอำเภอเมืองศรีสะเกษ) และขุนอักษรๆ (ธรรมการจังหวัด) พร้อมด้วยข้าราชการและประชาชนหลายคนได้ออกตรวจเลือกสถานที่เพื่อจัดตั้งโรงเรียนดังกล่าวขึ้นและได้เสนอสถานที่ที่จะตั้งไปยังสมุหเทศาภิบาล   ต่อมาเมื่อกลางปี  พ.ศ. 2473 สมุหเทศาภิบาลได้โปรดให้พระยาสิมาจารย์ธรรมการมณฑลและนายอ่ำ อุ่นไทยมาพิจารณาบริเวณที่ข้าหลวงจังหวัด  ข้าราชการจังหวัด  และประชาชนเสนอมา และได้อนุมัติบริเวณที่จะจัดตั้งโรงเรียนขึ้น โดยเห็นว่าบริเวณ  “ห้วยปูน” ซึ่งอยู่ทางทิศตะวันตกเฉียงใต้ของตัวเมือง ห่างจากตัวเมืองศรีสะเกษ  ประมาณ  1.5 กิโลเมตร มีเนื้อที่ประมาณ 2,000ไร่  มีลำห้วยปูน  ลำห้วยสำราญไหลผ่าน  บางส่วนของพื้นที่รกร้างว่างเปล่า และทำเลเลี้ยงสัตว์  เป็นที่ราบลุ่มและที่ราบสูงเหมาะแก่การเกษตรและไม่ห่างจากตัวเมืองมากนัก  เป็นสถานที่เหมาะสมในการจัดตั้งโรงเรียน โรงเรียนฯ ได้เปิดทำการสอนเมื่อวันที่ 15  พฤษภาคม  2474 โดยเปิดสอนตามหลักสูตรชั้นประถมปีที่  4  รับเฉพาะนักเรียนชายประจำ โดยทางจังหวัดคัดเลือกนักเรียนเข้าเรียนและให้ทุนการศึกษาทุกคน มีนายทิม  หาญกล้า  เป็นครูใหญ่- ปีพ.ศ. 2474  โรงเรียนประถมวิสามัญกสิกรรม จังหวัดศรีสะเกษ ได้เปิดสอนตามหลักสูตรชั้นประถมปีที่  4 - ปีพ.ศ. 2482  โรงเรียนฯ ได้รับให้เปลี่ยนชื่อเป็น  "โรงเรียนกสิกรรมศรีสะเกษ"  สังกัดกรมวิชาการ  กระทรวงศึกษาธิการ  โดยรับนักเรียนจากผู้สำรวจการศึกษาชั้นประถมปีที่  4  เข้าเรียนหลักสูตร  2  ปี   เมื่อจบการศึกษาแล้วได้รับประกาศนียบัตรประโยคมัธยมอาชีวศึกษาตอนต้น (แผนกเกษตรกรรม) - ปีพ.ศ. 2494  โรงเรียนฯ ได้เปิดสอนหลักสูตรมัธยมศึกษาตอนปลาย (แผนกเกษตรกรรม)  โดยรับผู้สำเร็จการศึกษาระดับประโยคมัธยมศึกษาตอนต้น  หรือผู้สำเร็จมัธยมศึกษาปีที่  3  เข้าเรียนต่อเป็นเวลา 3  ปี  เมื่อสำเร็จแล้วจะได้รับประกาศนียบัตรประโยคมัธยมอาชีวศึกษาตอนปลาย (แผนกเกษตรกรรม) - ปีพ.ศ. 2507  โรงเรียนฯ ได้เปิดสอนหลักสูตรมัธยมศึกษาตอนปลายสายอาชีพ (แผนกเกษตรกรรม) เทียบเท่าประโยคมัธยมศึกษาชั้นสูง  โดยรับผู้สำเร็จมัธยมศึกษาตอนต้น  (ม. 6 เดิม) หรือผู้สำเร็จมัธยมศึกษาตอนต้นแผนกเกษตรกรรม  เข้าศึกษาเป็นเวลา  3  ปี  (ม.ศ. 4,5,6) สำเร็จแล้วได้รับประกาศนียบัตรประโยคมัธยมศึกษาตอนปลายสายอาชีพ  (แผนกเกษตรกรรม) - ปีพ.ศ. 2513  โรงเรียนฯ ได้เปิดสอนระดับประกาศนียบัตรการศึกษาเกษตร  (ปกศ.เกษตร) ขึ้นอีกระดับหนึ่งรับเฉพาะนักเรียนชายอยู่ประจำตามคำเร่งรัดครูฉุกเฉินของกรมการปกครองกระทรวงมหาดไทย  รับผู้จบมัธยมศึกษาปีที่  3 (ม.ศ. 3) หลักสูตร  2  ปี - ปีพ.ศ.  2519  โรงเรียนฯ ได้รับการยกฐานะจากเป็น "วิทยาลัยเกษตรกรรมศรีสะเกษ"  สังกัดกองวิทยาลัยเกษตรกรรม  กรมอาชีวศึกษา  กระทรวงศึกษาธิการ โดยเปิดหลักศุตรดังนี้      1.  หลักสูตร  ปวช. 2524  รับผู้ที่จบ  ม. 3  หรือเทียบเท่าเข้าศึกษาต่อเป็นเวลา  3  ปี      2.  หลักสูตร  ปวช. 2525  รับผู้ที่จบ ปวช. หรือ ม.ศ. 5 ประเภทวิชาชีพเกษตรกรรมเข้าศึกษาต่อเป็นเวลา  2  ปี      3.  หลักสูตร  ปวช. 2520  รับผู้ที่จบ ม.ศ. 5 เข้าศึกษาต่อเป็นเวลา  1  ปี      4.  หลักสูตร  ปวช. 2524  (พิเศษ) รับผู้ที่จบ  ม.ศ.5 เข้าศึกษาต่อเป็นเวลา  1  ปี- ปีพ.ศ. 2527 วิทยาลัยฯ ได้ยกเลิกหลักสูตรเดิม และเปลี่ยนมีเปิดหลักสูตร 5 หลักสูตรดังนี้       1.  หลักสูตร  ปวช. 2524         2.  หลักสูตร  ปวส. 2525       3.  หลักสูตร  ปวส. 2527         4.  หลักสูตร  โครงการอาชีวศึกษาเพื่อแก้ปัญหาความยากจนในชนบท  (อศ.กช.)       5.  หลักสูตร  ปวท. 2527  สาขาวิชาพืชไร่-นา  สาขาวิชาโคเนื้อและกระบือ  สาขาวิชาสวนประดับ  สาขาวิชาสัตว์ปีก  และสาขาวิชาสัตว์เล็ก- ปี พ.ศ. 2536  วิทยาลัยฯ ได้รับการอนุมัติจากกระทรวงศึกษาธิการให้เปิดสอน  หลักสูตรระดับ  ปวส.  สาขาวิชาการบัญชี  สาขาวิชาคอมพิวเตอร์ธุรกิจ  สาขาวิชาเทคโนโลยีภูมิทัศน์  และสาขาวิชาอุตสาหกรรมการเกษตรเพิ่มขึ้นโดยรับนักเรียนที่จบชั้น  ม.  6  จากโรงเรียนมัธยมสามัญทั่วไป  เรียนต่อหลักสูตร  2  ปี  นอกจากนั้นยังเปิดสอนในหลักสูตร  ปวช.  ช่างยนต์  ตามโครงการวิทยาลัยชุมชนในปี พ.ศ. 2539 ได้มีประกาศกฎกระทรวงจัดตั้งวิทยาลัยชุมชนในวิทยาลัยเกษตรกรรมศรีสะเกษ  โดยใช้ชื่อว่า "วิทยาลัยชุมชนศรีนครลำดวน" - วันที่  1   ตุลาคม  พ.ศ.  2539  วิทยาลัยทั้ง 2 แห่ง ได้ควบรวมกันและเปลี่ยนชื่อใหม่เป็น  "วิทยาลัยเกษตรและเทคโนโลยีศรีสะเกษ"  สังกัดกองวิทยาลัยเกษตรกรรม  กรมอาชีวศึกษา  กระทรวงศึกษาธิการ ตามนโยบายปฏิรูปการศึกษาโครงการเกษตรเพื่อชีวิต ที่ให้เรียนฟรี อยู่ประจำ ทำโครงการ ของ นายสุขวิช รังสิตพลรัฐมนตรีว่าการกระทรวงศึกษาธิการในขณะนั้น     จนกระทั่ง พ.ศ. 2557 วิทยาลัยฯ ถูกควบรวมตามประกาศกฎกระทรวงเรื่อง "การรวมสถานศึกษาอาชีวศึกษาเพื่อจัดตั้งสถาบันการอาชีวศึกษาเกษตร พ.ศ. 2556" จึงมีผลทำให้วิทยาลัยเกษตรและเทคโนโลยีศรีสะเกษ รวมเป็นหน่วยงานหนึ่งของในสถาบันการอาชีวศึกษาเกษตรภาคตะวันออกเฉียงเหนือ เพื่อเปิดสอนในระดับปริญญาตรี (ต่อเนื่อง) ตั้งแต่นั้นเป็นต้นมา เปิดสอน  เปิดสอน. ปัจจุบันทำการเรียนการสอน ดังนี้หลักสูตรประกาศนียบัตรวิชาชีพ หลักสูตรประกาศนียบัตรวิชาชีพ. รับนักเรียนจบ ม.3 เรียนต่อ 3 ปี- สาขาวิชาเกษตรศาสตร์ - สาขาวิชาพณิชยการหลักสูตรปรกาศนียบีตรวิชาชีพชั้นสูง หลักสูตรปรกาศนียบีตรวิชาชีพชั้นสูง. รับนักเรียนจบ ม.6 หรือ ปวช. เรียนต่อ 2 ปี- สาขาวิชาการบัญชี - สาขาวิชาเกษตรศาตร์ - สาขาวิชาคอมพิวเตอร์ธุรกิจ - สาขาวิชาช่างกลเกษตร - สาขาวิชาพืชศาสตร์ - สาขาวิชาเพาะเลี้ยงสัตว์น้ำ - สาขาวิชาสัตวรักษ์ - สาขาวิชาสัตวศาสตร์ - สาขาวิชาอุตสาหกรรมเกษตรหลักสูตรปริญญาตรี (ต่อเนื่อง)หลักสูตรปริญญาตรี (ต่อเนื่อง). 1. หลักสูตรเทคโนโลยีบัณฑิต (ทล.บ.) รับนักศึกษาจบปวส. เกษตรศาสตร์ หรือ หรือสาขาวิชาที่เกี่ยวข้อง- สาขาวิชาเทคโนโลยีการผลิตสัตว์</doc>
