<doc id="244381" url="https://th.wikipedia.org/wiki?curid=244381" title="แฟนตาซีมีหาง">แฟนตาซีมีหาง แฟนตาซีมีหาง เป็นรายการเกมโชว์ของคนรักสัตว์ ผลิตรายการโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) โดยออกอากาศทางสถานีวิทยุโทรทัศน์กองทัพบกช่อง 5 ทุกวันอังคาร เวลา 22:00 น. ตั้งแต่วันที่ 2 มีนาคม พ.ศ. 2542 - 30 พฤษภาคม พ.ศ. 2543 แล้วกลับมาออกอากาศซ้ำอีกครั้งทางช่อง ช่อง 6 ทุกวันอังคาร เวลา 11:30 น. 19:30 น. และ 02:00 น.พิธีกรดำเนินรายการพิธีกรดำเนินรายการ. - วิลลี่ แมคอินทอช - หม่ำ จ๊กมก (เพ็ชรทาย วงศ์คำเหลา) - โหน่ง ชะชะช่า - ศัลย์ อิทธิสุขนันท์ - ไดอาน่า จงจินตนาการ- วิทยากรประจำ - วิโรจน์ นุตพันธุ์ระยะเวลาการออกอากาศกติกาสัตว์ปริศนา กติกา. สัตว์ปริศนา. กติกาในเกมนี้คือทางรายการจะมีสัตว์ปริศนาอยู่ 1 ชนิดแล้วให้ผู้เข้าแข่งขันตอบให้ถูกว่ามันเป็นสัตว์ชนิดใดโดยมีอยู่3เบาะแสและมีโอกาสตอบสามครั้ง- เบาะแสแรก จะมีรอยเท้าของสัตว์ชนิดนั้นมาให้ชม - เบาะแสที่สอง จะให้ผู้เข้าแข่งขันได้สัมผัสสัตว์ตัวนั้นว่าเป็นตัวอะไรโดยมีสองช่องให้ผู้เข้าแข่งขันเลือกว่าจะสัมผัสช่องไหน - เบาะแสที่สาม จะมีภาพให้ดูว่าเป็นตัวอะไร ทุกเบาะแสจะมีข้อมูลเพิ่มเติม โดยมีแผ่นป้ายทั้งหมด 9 แผ่นป้าย (ทุก 1 เบาะแส เบาะแสละ 3 แผ่นป้าย ต่อมาเปลี่ยนผู้สนับสนุนหลักเป็น รองเท้า แอโร่ซอฟ) แต่จะมีป้ายเดียวที่มีข้อมูลอยู่ ส่วนอีก 2 ป้ายจะไม่มีข้อมูล หลังจากได้รับเบาะแส และคำใบ้เพิ่มเติมแล้ว ผู้เข้าแข่งขันมีโอกาสที่จะเขียนคำตอบลงบนกระดาน ตอบถูกจะได้คะแนนตามจำนวนครั้งที่เขียนลงบนกระดาน เช่น ตอบถูก 2 ครั้ง จะได้ 2 คะแนน เป็นต้นประสบการณ์มีหาง ประสบการณ์มีหาง. เกมนี้จะให้ผู้เข้าแข่งขันมาเล่าประสบการณ์ของตนเองที่เกี่ยวกับสัตว์และตั้งคำถามให้ท่านอื่นตอบ โดยจะมี 3 ตัวเลือก ถ้าตอบถูกจะได้ข้อละหนึ่งคะแนน (โดยในรอบนี้ ผู้แข่งขันจะมีโอกาสสะสมคะแนนเพิ่มอีกคนละ 2 คะแนน และมีโอกาสถามอีกคนละ 1 ข้อ)ดารามีหาง ดารามีหาง. ในเกมนี้จะมีดารารับเชิญมาร่วมรายการและถามคำถาม 2 ข้อกับผู้เข้าแข่งขันโดยจะต้องตอบคำถามจาก 2 ตัวเลือก ตอบถูกจะได้ 1 คะแนนรอบตัดสิน รอบตัดสิน. ในรอบนี้เป็นการตัดสินผู้เข้าแข่งขันให้เข้ารอบ Jackpot โดยมีแผ่นป้ายของผู้สนับสนุนรายการทั้งหมด 12 แผ่นป้าย โดยจะให้ผู้เข้าแข่งขันเปิดป้ายสะสมคะแนน โดยใครมีคะแนนสะสมจากรอบที่ผ่านมามากที่สุดจะได้เปิดสองแผ่นป้าย ส่วนคนอื่นๆจะได้เปิดหนึ่งแผ่นป้าย โดยกติกาในเกมนี้จะมีแผ่นป้ายของผู้สนับสนุนรายการทั้งหมด 12 แผ่นป้าย ในแต่ละแผ่นป้ายจะมีภาพสัตว์อยู่แล้วมานับขาว่าสัตว์ตัวใดมีขามากที่สุด เช่นเปิดเจอสุนัข สุนัขมี 4 ขา จะได้ 4 คะแนน (ทั้งนี้ ในแผ่นป้ายนั้นๆ อาจจะมีสัตว์อยู่มากกว่า 1 ชนิด) ใครมีคะแนนมากที่สุดจะได้ผ่านเข้ารอบ (จำนวนคะแนนที่มากที่สุด คือแผ่นป้ายยุงเกาะบนหัวกิ้งกือ-มี 106 ขา จะได้ 106 คะแนนและน้อยที่สุดคือแผ่นป้ายที่มีรูปปลาและรูปงู ซึ่งไม่มีขา) อย่างไรก็ดี ในช่วงที่เปลี่ยนพิธีกรเป็นคุณเอิร์ธและคุณได๋ ก็ได้มีการเปลี่ยนเกมในรอบตัดสินเป็น "เจ้าป่า เสือร้องไห้" โดยลำดับในการเลือกแผ่นป้ายในรอบนี้ จะขึ้นอยู่กับอันดับของคะแนนที่สะสมมาจากรอบที่ผ่านมา (คะแนนสูงที่สุดจะได้เลือกก่อน) สำหรับกติกาในรอบนี้ จะมีแผ่นป้ายของผู้สนับสนุนรายการทั้งหมด 12 แผ่นป้าย แบ่งเป็นเจ้าป่า (ป้ายรูปสิงโต) 6 แผ่นป้าย และเสือร้องไห้ (ตัวการ์ตูนทิกเกอร์ร้องไห้) 6 แผ่นป้าย ใครก็ตามที่เลือกเจอป้ายเจ้าป่าก่อน จะเข้ารอบทันที แต่ถ้าหากเจอเสือร้องไห้ ผู้เล่นในลำดับถัดมาจะได้เลือกแผ่นป้ายต่อ ทั้งนี้ ผู้เข้าแข่งขันที่เปิดได้ป้ายเจ้าป่าจะเข้ารอบทันที (ผู้สนับสนุนในช่วงนี้คือ เตารีดไอน้ำฟิลลิปส์ ต่อมาเป็น ผงซักฟอก เปา เอ็ม.วอช รองเท้า แพนและพีเอสจูเนียร์)มีหางมีโชค มีหางมีโชค. มีหางมีโชคซึ่งเป็นรอบสุดท้าย (Jackpot) ของรายการแฟนตาซีมีหางมีแผ่นป้ายของผู้สนับสนุนรายการ ซึ่งต่อมาเปลี่ยนเป็นแผ่นป้ายของผู้สนับสนุนหลัก(ผู้สนับสนุนในช่วงนี้ คือเคเอฟซี)ที่มีหมายเลข 1-12 และเปลี่ยนเป็นแผ่นป้ายของผู้สนับสนุนรายการทั้งหมด 12 แผ่นป้ายอีกครั้ง โดยผู้เข้าแข่งขันที่ผ่านเข้ารอบจะถูกพิธีกรถามว่าเกิดปีอะไร จะมีหัวสัตว์ตามปีเกิด และใน 12 แผ่นป้ายจะมีหางสัตว์ตามปีเกิด 6 แผ่นป้าย มีเงินรางวัล 10,000 บาท และหางสัตว์ที่ไม่ใช่ปีเกิดอีก 6 แผ่นป้าย เป็นแผ่นป้ายเปล่าไม่มีเงินรางวัลแต่อย่างใด ทั้งนี้ถ้าผู้เข้าแข่งขันสามารถเปิดหางสัตว์ตามปีเกิดได้ถูกต้องครบ 6 แผ่นป้าย จะได้รับเงินรางวัล 1,200,000 บาท โดยจะแบ่งเป็น 2 ส่วน ส่วนละ 600,000 บาทให้กับผู้เข้าแข่งขัน และผู้โชคดีจากทางบ้านที่มาจากการจับชิ้นส่วนของผู้สนับสนุนหลัก(ผู้สนับสนุนหลักในการชิงโชคคือ ผลิตภัณฑ์โคโดโม)ที่ผู้ชมทางบ้านส่งมาร่วมสนุกนั่นเอง</doc>
