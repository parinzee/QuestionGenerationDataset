<doc id="562788" url="https://th.wikipedia.org/wiki?curid=562788" title="การขนส่งระบบรางในกรุงเทพมหานคร">การขนส่งระบบรางในกรุงเทพมหานคร การขนส่งระบบรางในกรุงเทพมหานคร เริ่มตั้งแต่ พ.ศ. 2436 โดยเปิดเดินเส้นทางรถไฟสายปากน้ำ จากกรุงเทพ ไปยังสมุทรปราการ ซึ่งต่อมาได้พัฒนาเป็นรถไฟหลวง และเริ่มดำเนินการเมื่อ พ.ศ. 2439 โดยเปิดเดินรถจากกรุงเทพ-นครราชสีมา เป็นสายแรก และเส้นทางต่อขยายไปยังเชียงใหม่ หนองคาย อุบลราชธานี สุไหงโก-ลก ส่วนระบบขนส่งทางรางสายแรก คือ รถไฟฟ้าบีทีเอส ได้เปิดใช้งานในปี พ.ศ. 2542 ตามด้วยรถไฟฟ้ามหานคร สายเฉลิมรัชมงคล ซึ่งเปิดใช้งานในปี พ.ศ. 2547 และรถไฟฟ้าเชื่อมท่าอากาศยานสุวรรณภูมิ ซึ่งเปิดใช้งานในปี พ.ศ. 2553รถไฟทางไกล รถไฟทางไกล. กรุงเทพมหานคร เป็นที่ตั้งของสถานีรถไฟกรุงเทพ ซึ่งเป็นสถานีรถไฟหลัก ดำเนินการโดยการรถไฟแห่งประเทศไทย มีเส้นทาง เดินรถทั้งหมด 5 สาย สายที่ออกจากสถานีหัวลำโพง ได้แก่1. สายเหนือ ต้นทางอยู่ที่สถานีรถไฟหัวลำโพง ปลายทาง สถานีรถไฟเชียงใหม่ 2. สายตะวันออกเฉียงเหนือ ต้นทางอยู่ที่สถานีรถไฟหัวลำโพง เมื่อถึงสถานีรถไฟชุมทางถนนจิระจะแยกออกเป็น 2 สาย ดังนี้1. ปลายทางสถานีรถไฟหนองคาย 2. ปลายทางสถานีรถไฟอุบลราชธานี 3. สายตะวันออก ต้นทางสถานีรถไฟหัวลำโพง เมื่อถึงสถานีรถไฟชุมทางฉะเชิงเทราแล้วแยกออกเป็น 2 สาย คือ1. ปลายทางสถานีรถไฟอรัญประเทศ 2. ปลายทางสถานีรถไฟบ้านพลูตาหลวง 4. สายใต้ ต้นทางสถานีหัวลำโพง และสถานีธนบุรีเมื่อถึงสถานีรถไฟชุมทางหาดใหญ่แล้วแยกออกเป็น 2 สาย คือ1. ปลายทางสถานีรถไฟบัตเตอร์เวอร์ธ ประเทศมาเลเซีย 2. ปลายทางสถานีรถไฟสุไหงโก-ลกรถไฟฟ้า รถไฟฟ้า. รถไฟฟ้าในกรุงเทพมหานครและปริมณฑลยู่ภายใต้ โครงข่ายระบบรถไฟฟ้าขนส่งมวลชนในกรุงเทพมหานครและพื้นที่ต่อเนื่อง ซึ่งเป็นส่วนหนึ่งของ โครงการแผนแม่บท การขนส่งมวลชนระบบรางในเขตกรุงเทพมหานคร และพื้นที่ต่อเนื่อง ซึ่ง สำนักงานนโยบายและแผนการขนส่งและจราจร (สนข.) ได้รับมอบหมายจากคณะรัฐมนตรีในปี พ.ศ. 2541 ให้เร่งดำเนินงาน โดยร่วมกับหน่วยงานที่เกี่ยวข้องอันได้แก่ การรถไฟแห่งประเทศไทย (รฟท.) การรถไฟฟ้าขนส่งมวลชนแห่งประเทศไทย (รฟม.) กรุงเทพมหานคร (กทม.) และ สำนักงานบริหารหนี้สาธารณะ กระทรวงการคลัง (สบน.) ปรับแผนแม่บทระบบขนส่งมวลชนในกรุงเทพมหานครเดิม ให้สอดคล้องกับสถานการณ์ จากความล้มเหลวของโครงการโฮปเวลล์และวิกฤตเศรษฐกิจในปี พ.ศ. 2540สายที่ให้บริการในปัจจุบันแผนที่</doc>
