<doc id="319820" url="https://th.wikipedia.org/wiki?curid=319820" title="ศึกน้ำผึ้งพระจันทร์">ศึกน้ำผึ้งพระจันทร์ ศึกน้ำผึ้งพระจันทร์ (Honeymoon Fight!) เป็นรายการเกมโชว์รายการแรกและรายการโทรทัศน์รายการแรกของ บริษัท เซ้นส์ เอนเตอร์เทนเมนท์ จำกัด เริ่มออกอากาศครั้งแรกวันที่ 2 กุมภาพันธ์ พ.ศ. 2553 ทาง สถานีวิทยุโทรทัศน์กองทัพบกช่อง 5 ออกอากาศทุกวันอังคาร เวลา 23.15 - 00.10 น. และทุกวันจันทร์ เวลา 22.30 - 23.30 น. ตามลำดับ ปัจจุบันใช้ชื่อรายการว่า "น้ำผึ้งพระจันทร์" ออกอากาศทุกวันเสาร์ เวลา 16.00 - 17.00 น. ต่อมาเปลี่ยนเวลาเป็นวันจันทร์ เวลา 22.15 - 23.15 น. และตั้งแต่ 28 พฤศจิกายน 2559 เป็นต้นไป เปลี่ยนเวลาใหม่ทุกวันจันทร์ เวลา 20.45 - 21.45 น. ทางช่อง 3 SD มี สมพล ปิยะพงศ์สิริ และ ปาณิสรา พิมพ์ปรุ เป็นพิธีกร ตั้งแต่วันที่ 27 กุมภาพันธ์ พ.ศ. 2560 ได้เปลี่ยนรูปแบบเป็นเกมโชว์อีกครั้ง และ ได้กลับมาใช้ชื่อรายการว่า "ศึกน้ำผึ้งพระจันทร์"รูปแบบรายการยุคแรก (2 กุมภาพันธ์ 2553 - 12 กรกฎาคม 2554) รูปแบบรายการ. ยุคแรก (2 กุมภาพันธ์ 2553 - 12 กรกฎาคม 2554). รูปแบบรายการเป็นเกมโชว์ และเรียลลิตี้ โดยมีเกมการแข่งขันพิสูจน์ความรักของคู่รักคนดังที่เข้าร่วมรายการในห้องส่ง นัดละ 2 คู่ โดยจะออกอากาศ 2 สัปดาห์ แบ่งเป็นช่วง เร็วหรือช้า และ กล้าหรือกลัว ในสัปดาห์แรก ส่วนสัปดาห์สุดท้ายเป็นช่วงกล้าหรือกลัว, ชัวร์หรือไม่ และ รอบแจ็คพอต รวมทั้งสิ้น 4 เกม และยังมีช่วงเรียลลิตี้ "CP Will you Marry Me แต่งงานกันเถอะ"เร็วหรือช้า เร็วหรือช้า. ผู้แข่งขันทั้ง 2 คู่ จะเริ่มเล่นเกมสานความสัมพันธ์ของคู่รัก ซึ่งมีการเปลี่ยนเกมทุกครั้ง เช่น เกมจูบปากแล้วใบ้คำ เกมแกะเปลือกลูกอมโดยใช้ปากแล้วคาบใส่จาน โดยคู่ที่ทำเวลาได้ดีหรือเร็วที่สุด หรือมีคะแนนมากที่สุดภายในเวลาจำกัด จะได้รับ 1 แต้ม พร้อมของรางวัลเป็นที่พักกล้าหรือกลัว กล้าหรือกลัว. ผู้แข่งขันทั้ง 2 คู่ยังคงเล่นเกมต่อ โดยจะต้องทำการสารภาพความรักของตนเองจากความลับที่ไม่เคยเปิดเผยมาก่อน โดยฝ่ายหนึ่งเป็นผู้สารภาพ อีกฝ่ายหนึ่งเป็นผู้รับฟังผ่านเครื่องจับชีพจร คู่ที่มีอัตราชีพจรสูงสุดต่อนาทีได้จำนวนมากครั้งกว่าจะเป็นผู้ชนะในเกมนี้ โดยคู่ที่ทำคะแนนรวมสองเกมได้มากกว่าจะผ่านเข้ารอบ Jackpot กรณีคะแนนเสมอกันก็จะเข้ารอบแจ็คพอตเช่นกัน แต่เทปวันที่ 21 กันยายน 2553 เป็นต้นมา ได้เปลี่ยนให้ผู้แข่งขันทั้ง 2 คู่เล่นเกมนี้ และเกมชัวร์หรือไม่ เพื่อหาผู้ชนะเข้ารอบแจ็คพอตชัวร์หรือไม่ ชัวร์หรือไม่. เดิมเป็นเกมรอบสุดท้าย (Jackpot) โดยคู่ที่ผ่านเข้ารอบ จะต้องตอบคำถามทายใจตรงกันถึง 4 ข้อ ซึ่งเป็นคำถามชีวิตส่วนตัว กรณีมีคู่เข้ารอบทั้ง 2 คู่จะต้องตอบคำถามเพื่อหาผู้ชนะ โดยคู่ที่ตอบคำถามถูกต้องทั้งหมด จะได้ไปฮันนีมูนที่ใดก็ได้ในโลกตามความประสงค์ของผู้แข่งขัน แต่เทปวันที่ 21 กันยายน 2553 เป็นต้นมา ได้ย้ายช่วงนี้ให้เป็นเกมก่อนรอบแจ็คพอต โดยคู่ที่ตอบคำถามได้ถูกต้องมากกว่าใน 3 ข้อจะได้ 2 แต้ม และผ่านเข้ารอบสุดท้ายCP Will you Marry Me แต่งงานกันเถอะ CP Will you Marry Me แต่งงานกันเถอะ. เป็นช่วงเรียลลิตี้โชว์ที่ได้รับความสนใจจากผู้ชมอีกช่วงหนึ่ง โดยเปิดโอกาสให้คู่ทางบ้านที่กำลังมีความรัก ได้มาบอกรักกันผ่านทางรายการ ด้วยแผนการที่แตกต่างกันออกไป มีความยาวออกอากาศประมาณ 10 นาที ตัวอย่างคู่รักที่ได้รับความสนใจและมีการพาดหัวข่าวตามหน้าหนังสือพิมพ์ เช่น คู่ของคุณกาญจนา ศรีสวยสกุล กับ ส.อ.ณัฐพงษ์ ชินวงศ์ นายทหารสังกัดกองพลทหารม้าที่ 1 รักษาพระองค์ จังหวัดเพชรบูรณ์ ซึ่งไปปฏิบัติหน้าที่สลายการชุมนุมของ นปช.จนได้รับบาดเจ็บ โดยได้เข้าพิธีมงคลสมรสในวันที่ 16 เมษายน 2553 ที่บ้านของฝ่ายเจ้าสาวในจังหวัดสระบุรี จากนั้นเจ้าบ่าวต้องกลับเข้าสังกัด เพื่อรับภารกิจเป็นครูฝึกทหารใหม่ โดยมีเจ้าสาวตามไปด้วย (ออกอากาศวันที่ 6, 13 และ 20 เมษายน 2553) และคู่ของคุณปิติพล วังธิยอง ลงทุนปั่นจักรยานจากจังหวัดระยองไปยังจังหวัดเชียงราย เป็นระยะทาง 964 กิโลเมตร เพื่อขอความรักจาก พ.ญ.ศศิญา เรืองธนานนท์ แต่ฝ่ายชายเกิดอุบัติเหตุบาดเจ็บระหว่างทางที่จังหวัดนครสวรรค์ แผนการจึงไม่สำเร็จ (ออกอากาศวันที่ 1 และ 8 มีนาคม 2554) และคู่ของคุณคริสโตเฟอร์ เบญจกุล ดารารณรงค์เมาไม่ขับ พิสูจน์รักแท้ขอแต่งงานกับแฟนสาว เป็นต้น เรื่องของคุณเดียร์กับคุณแวว(11 มิถุนายน 2555) ถูกนำไปทำซีรีส์ Club Friday The Series 5 ตอน ความลับของคลิปขอแต่งงานยุคที่สอง (18 กรกฎาคม 2554 - 2555) ยุคที่สอง (18 กรกฎาคม 2554 - 2555). รายการได้ปรับเปลี่ยนฉากและเกม โดยคู่รักคนดังทั้ง 2 คู่ที่เข้าแข่งขันจะต้องผ่านด่านให้ได้ 3 เกม ในเวลาออกอากาศ 2 สัปดาห์ โดยเกมในสัปดาห์แรกเป็นช่วง กรณีศึกษา รอบที่ 1 และ กล้าหรือกลัวกับคำสารภาพของคู่ที่ 1 ส่วนสัปดาห์สุดท้ายเป็นช่วงกรณีศึกษา รอบที่ 2, ช่วงกล้าหรือกลัวกับคำสารภาพของคู่ที่ 2 และ รอบแจ็คพอต พร้อมกับช่วง CP Will you Marry Me แต่งงานกันเถอะ ที่ยังคงดำเนินอยู่เป็นประจำทุกสัปดาห์กรณีศึกษา กรณีศึกษา. ทางรายการได้เชิญแขกรับเชิญทางบ้านที่มีปัญหาชีวิตคู่ มาเป็นกรณีศึกษาในแต่ละสัปดาห์ โดยให้ดาราที่มาแข่งรับชมละครจำลองเหตุการณ์ และรับฟังเรื่องราวจากแขกรับเชิญ แล้วทายว่า แขกรับเชิญท่านนี้กำลังประสบปัญหาความรักอะไรอยู่ โดยกรณีศึกษาของแขกรับเชิญแต่ละท่านจะมีเรื่องราวหลากหลายแง่มุมและข้อคิดที่ดีเพื่อให้ผู้ชมได้นำกลับไปใช้ในชีวิตประจำวันได้กล้าหรือกลัวกับคำสารภาพ กล้าหรือกลัวกับคำสารภาพ. ผู้แข่งขันทั้ง 2 คู่จะต้องทำการสารภาพความรักของตนเองจากความลับที่ไม่เคยเปิดเผยมาก่อน โดยฝ่ายหนึ่งเป็นผู้สารภาพ อีกฝ่ายหนึ่งเป็นผู้รับฟังผ่านเครื่องจับชีพจร คู่ที่มีอัตราชีพจรสูงสุดต่อนาทีได้จำนวนมากครั้งกว่าจะเป็นผู้ชนะในเกม และคู่ที่มีคะแนนมากกว่าทั้งสองเกมก็จะผ่านเข้ารอบแจ็คพอตCP Will you Marry Me แต่งงานกันเถอะรอบสุดท้าย รอบสุดท้าย. รอบสุดท้าย (Jackpot) ของรายการศึกน้ำผึ้งพระจันทร์จะเป็นการเล่นเกมเพื่อลุ้นโชค โดยผู้ชนะประจำนัด จะต้องเล่นเกมรอบแจ็คพอตที่ทางรายการจัดไว้ให้ได้ เช่น โยนถั่วเข้าปาก ขว้างหมอนข้างให้ตรงช่อง ยิงลูกโป่งให้งับถั่ว โดยถ้าทำได้ถึง 4 ครั้ง จะได้ไปฮันนีมูนที่ใดก็ได้ในโลก แต่ถ้าทำได้ 3 ครั้ง จะได้ไปประเทศญี่ปุ่น ทำได้ 2 ครั้ง จะได้ไปประเทศเกาหลี ทำได้ 1 ครั้ง จะได้ไปประเทศฮ่องกง ซึ่งผู้ชนะมีสิทธิ์ในการขอลดหย่อนรางวัลได้ หากพลาดโอกาสไปฮันนีมูนที่ใดในโลกยุคที่สาม (2556 - 20 กุมภาพันธ์ 2560) ยุคที่สาม (2556 - 20 กุมภาพันธ์ 2560). รายการได้ปรับเปลี่ยนรูปแบบรายการมาเป็นวาไรตี้ทอล์คโชว์แทน โดยยังคงมีช่วง CP Will you Marry Me แต่งงานกันเถอะเช่นเดียวกับทั้ง 2 ยุค และมีคู่รักดารามาร่วมพูดคุยกับพิธีกรในรายการยุคปัจจุบัน (27 กุมภาพันธ์ 2560 - ปัจจุบัน) ยุคปัจจุบัน (27 กุมภาพันธ์ 2560 - ปัจจุบัน). รายการได้ปรับเปลี่ยนเป็นในรูปแบบเกมโชว์อีกครั้ง จากวาไรตี้โชว์ โดยจะมีคู่รักดารามาร่วมรายการเพื่อเล่นเกมส์และรับเงินรางวัลกลับบ้าน มีผู้เชี่ยวชาญประจำสัปดาห์ จะแวะเวียนมาแลกเปลี่ยนความคิดเห็นของผู้ชมทางบ้านด้วย ซึ่งความคิดเห็นของคนส่วนใหญ่จะมี 2 ข้อ ให้ดาราได้คิดเห็น โดยยังคงมีช่วง CP Will you Marry Me แต่งงานกันเถอะเช่นเดียวกับทั้ง 3 ยุค</doc>
