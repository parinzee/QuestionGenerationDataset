<doc id="921511" url="https://th.wikipedia.org/wiki?curid=921511" title="เจ้าหญิงลูอีสแห่งเดนมาร์ก">เจ้าหญิงลูอีสแห่งเดนมาร์ก เจ้าหญิงลูอีสแห่งเดนมาร์ก ()พระประวัติ พระประวัติ. เจ้าหญิงลูอีสแห่งเดนมาร์ก ประสูติ 17 กุมภาพันธ์ พ.ศ. 2418 ณ โคเปนเฮเกน เป็นพระราชธิดาพระองค์ที่ 3 และพระองค์แรกใน สมเด็จพระเจ้าเฟรเดอริกที่ 8 แห่งเดนมาร์ก และ หลุยส์แห่งสวีเดน สมเด็จพระราชินีแห่งเดนมาร์ก โดยพระองค์ประสูติ ณ พระราชวังอมาเลียนบอร์ก โดยพระองค์ทรงเป็นพระราชนัดดาใน สมเด็จพระเจ้าชาลล์ที่ 5 แห่งสวีเดน ฝ่ายพระราชมารดาเสกสมรส เสกสมรส. เจ้าหญิงลูอีส ทรงเสกสมรสกับ เจ้าชายเฟรเดอริกแห่งชัมเบิร์ก-ลิพเพอ เมื่อวันที่ 5 พฤษภาคม พ.ศ. 2439 ณ พระราชวังอมาเลียนบอร์ก ซึ่งเป็นสถานที่ประสูติของพระองค์ รับพระราชทานพระอิสริยยศที่ เจ้าหญิงแห่งชัมเบิร์ก-ลิพเพอ พระชายา โดยมีพระบุตร 3 พระองค์ดังนี้1. เจ้าหญิงมารี ลูอีสแห่งปรัสเซีย 2. เจ้าชายคริสเตียนแห่งชัมเบิร์ก-ลิพเพอ 3. เจ้าหญิงสเตฟานีแห่งเบ็ตเท็มและสไตน์เฟิร์ต โดยภายหลังการเสกสมรสนั้น ชีวิตคู่ของพระองค์ไม่ค่อยราบรื่นนักและระหองระแหงเป็นอย่างมาก โดยพระบุตรอาศัยอยู่กับพระสวามี ณ ราชอาณาจักรโบฮีเมีย เจ้าหญิงลูอีสจะเสด็จไปทรงเยี่ยมพระโอรส ธิดาและพระสวามี 2-3 ครั้งต่อปี โดย สมเด็จพระเจ้าเฟรเดอริกที่ 8 แห่งเดนมาร์ก พระราชบิดาจะเสด็จพระราชดำเนินทรงเยี่ยมพระราชนัดดาและพระชามาดา (ลูกเขย) ทุกครั้ง ภายหลังที่พระองค์สิ้นพระชนม์ พระสวามี ทรงเสกสมรสใหม่กับ เจ้าหญิงอ็องตัวแน็ตแห่งอันฮัลท์สิ้นพระชนม์ สิ้นพระชนม์. เจ้าหญิงลูอีส สิ้นพระชนม์เมื่อวันที่ 4 เมษายน พ.ศ. 2449 สิริพระชันษา 31 ปี โดย เจ้าชายวิลเลียมแห่งชัมเบิร์ก-ลิพเพอ ผู้เป็นพระสัสุระ (พ่อสามี) สิ้นพระชนม์ตามพระสุณิสาเพียง 5 ชั่วโมง โดยสาเหตุของการสิ้นพระชนม์เจ้าหญิงลูอีสเกิดจากการติดเชื้อในพระมัตถลุงค์ (สมอง) อย่างรุนแรง โดยสืบเนื่องมาจากพระองค์นั้นทรงจมน้ำในทะลสาบกับ เจ้าชายวิลเลียมแห่งชัมเบิร์ก-ลิพเพอ ในเขตพระราชวังของพระสวามี พระองค์ทรงประชวรและไม่หายไข้ จนนำไปสู่การสิ้นพระชนม์ พระองค์นั้นทรงเป็นพระราชบุตรพระองค์แรกของ สมเด็จพระเจ้าเฟรเดอริกที่ 8 แห่งเดนมาร์ก ที่สิ้นพระชนม์</doc>
