<doc id="18163" url="https://th.wikipedia.org/wiki?curid=18163" title="ไพโรจน์ ไชยพร">ไพโรจน์ ไชยพร นายไพโรจน์ ไชยพร (1 ตุลาคม พ.ศ. 2476 - 30 พฤษภาคม พ.ศ. 2544) อดีตรัฐมนตรีช่วยว่าการกระทรวงพาณิชย์ และ อดีตสมาชิกสภาผู้แทนราษฎรจังหวัดสมุทรสงคราม 2 สมัยประวัติ ประวัติ. นายไพโรจน์ ไชยพร เกิดเมื่อวันที่ 1 ตุลาคม พ.ศ. 2476 ที่ตำบลแม่กลอง อำเภอเมือง จังหวัดสมุทรสงคราม เป็นบุตรของนายเสรี กับ นางพรหม ไชยพร สำเร็จการศึกษาระดับมัธยมศึกษาจากวชิราวุธวิทยาลัย ระดับปริญญาตรี บริหารธุรกิจบัณฑิต จาก มหาวิทยาลัยโคโลราโด โบลเดอร์ ประเทศสหรัฐอเมริกา ไพโรจน์ ไชยพร ถึงแก่อนิจกรรม ด้วยโรคมะเร็งในเม็ดโลหิตขาว ณ โรงพยาบาลบำรุงราษฎร์ เมื่อวันที่ 30 พฤษภาคม 2544 สิริอายุรวม 67 ปีการทำงาน การทำงาน. ไพโรจน์ เริ่มทำงานครั้งแรกโดยเข้ารับราชการที่กรมบัญชีกลาง พ.ศ. 2500 หลังจากที่บิดาเสียชีวิตเมื่อ พ.ศ. 2501 จึงลาออกจากราชการมาร่วมกับ ไพเราะ พูลเกษ พี่สาวผู้บริหารกิจการของบิดา และขยายกิจการออกไปจนกลุ่มบริษัท ไทยเสรีฯ ต่อมา พ.ศ. 2506 ได้เป็นประธานกรรมการบริษัทไทยเสรีห้องเย็น และอีกหลายๆ บริษัทในเครือในเวลาต่อมา พ.ศ. 2522-2523 ยังได้เข้าทำธุรกิจการเงินโดยเป็นกรรมการผู้จัดการบริษัทเงินทุนหลักทรัพย์ตะวันออกไฟแนนซ์ รวมทั้งยังเข้าลงทุนในธุรกิจหนังสือพิมพ์ โดยเป็นประธานบริษัท เดอะ เนชั่น จำกัดงานการเมือง งานการเมือง. ไพโรจน์ ลงรับสมัครเลือกตั้งสมาชิกสภาผู้แทนราษฎรจังหวัดสมุทรสงคราม ในการเลือกตั้ง พ.ศ. 2526 และได้รับเลือกติดต่อกัน จนถึง พ.ศ. 2529 รวม 2 สมัย ไพโรจน์ ได้รับโปรดเกล้าฯ แต่งตั้งให้เป็นรัฐมนตรีช่วยว่าการกระทรวงพาณิชย์ 2 สมัย เมื่อ พ.ศ. 2523 และ พ.ศ. 2526 ในรัฐบาลพลเอกเปรม ติณสูลานนท์สมาชิกสภาผู้แทนราษฎร สมาชิกสภาผู้แทนราษฎร. ไพโรจน์ ไชยพร ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดสมุทรสงคราม สังกัดพรรคกิจสังคม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดสมุทรสงคราม สังกัดพรรคกิจสังคมเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก - พ.ศ. 2526 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฏ</doc>
