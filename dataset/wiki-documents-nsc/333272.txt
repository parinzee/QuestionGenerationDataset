<doc id="333272" url="https://th.wikipedia.org/wiki?curid=333272" title="เปียโนคอนแชร์โตหมายเลข 21 (โมซาร์ท)">เปียโนคอนแชร์โตหมายเลข 21 (โมซาร์ท) เปียโนคอนแชร์โตหมายเลข 21 ในบันไดเสียง ซี เมเจอร์ () ผลงานประพันธ์ของโวล์ฟกัง อะมาเดอุส โมซาร์ท เป็นคอนแชร์โตสำหรับบรรเลงเดี่ยวเปียโนชิ้นหนึ่งที่มีท่วงทำนองติดหู และได้รับความนิยม โมซาร์ทแต่งเพลงนี้เสร็จเมื่อวันที่ 9 มีนาคม ค.ศ. 1785 ที่เวียนนา เปียโนคอนแชร์โตหมายเลข 21 แบ่งออกเป็น 3 มูฟเมนต์- I. Allegro maestoso - II. Andante - III. Allegro vivace assai คอนแชร์โตบทนี้ปรากฏอยู่ในวัฒนธรรมสมัยนิยมจำนวนมาก หลังจากมูฟเมนต์ที่สอง Andante ถูกนำไปใช้ประกอบภาพยนตร์สวีเดนเรื่อง Elvira Madigan ในปี ค.ศ. 1967 เป็นภาพยนตร์โศกนาฏกรรมเกี่ยวกับความรักต้องห้ามของหญิงสาวชื่อเอลวิรา มาดิแกน (1867–1889) กับนายทหารหนุ่มชื่อเซ็กซ์เทน สปาร์ (1854-1889) ที่จบลงด้วยการฆ่าตัวตายของคนทั้งคู่ ภาพยนตร์ใช้เพลงนี้เป็นเพลงธีมของเรื่อง จากความสำเร็จของภาพยนตร์ที่ได้รับการเสนอชื่อเข้าชิงรางวัลปาล์มทองคำและรางวัลลูกโลกทองคำ ทำให้ช่วงหนึ่ง เปียโนคอนแชร์โตหมายเลข 21 ได้ถูกเรียกว่า "Theme from Elvira Madigan"</doc>
