<doc id="289245" url="https://th.wikipedia.org/wiki?curid=289245" title="ธรรม์ โทณะวณิก">ธรรม์ โทณะวณิก ธรรม์ โทณะวณิก (ชื่อเล่น : ธรรม์) เป็นอดีตนักแสดงและนายแบบชาวไทย เป็นบุตรของนายแพทย์วิรุณ โทณะวณิก และ อิราวดี นวมานนท์ หรือ น้ำอบ นักเขียนชื่อดัง มีผลงานเขียนอย่างเรื่อง คือหัตถาครองพิภพ ซึ่งมีตัวละครตัวหนึ่งในเรื่องชื่อ พจน์ ซึ่งสร้างมาจากต้นแบบของธรรม์ และธรรม์ได้ร่วมแสดง แต่เสียชีวิตขณะได้ถ่ายทำได้เพียง 2-3 ฉาก ต่อมา อัษฎา พานิชกุล มาแสดงแทน ธรรม์มีน้องชายต่างบิดา 1 คนชื่อ ศีล นวมานนท์ ธรรม์เข้าสู่วงการบันเทิง โดยการชักนำของ ชาติชาย แก้วสว่าง อดีตผู้กำกับหนังวัยรุ่นชื่อดังของ ไฟว์สตาร์ มีผลงานทั้งถ่ายแฟชั่นตามนิตยสารวัยรุ่น และผลงานแสดงภาพยนตร์อย่างเรื่อง กระโปรงบานขาสั้น, ม.6/2 ห้องครูวารี, กระโปรงบานขาสั้น เทอม 2 ตอน แอบดูบาร์บีคิว และ ขอเก็บหัวใจเธอไว้คนเดียว ธรรม์ โทณะวณิกเสียชีวิตก่อนวัยอันควรด้วยวัย 20 ปีเศษ เมื่อวันพฤหัสบดีที่ 16 มีนาคม พ.ศ. 2538 เวลา 23.00 น. จากสาเหตุการกระโดดตึกตกลงมาจากชั้น 16 ของซีเอ็นพีคอนโดมีเนียม อำเภอปากเกร็ด จังหวัดนนทบุรี ซึ่งเป็นที่พักอาศัยของธรรม์ ปัจจุบันยังไม่ทราบสาเหตุของการกระโดดตึก สันนิษฐานว่าอาจจะพลัดตกจากคอนโดมีเนียม, เมายาหรืออกหักจากเพื่อนนักแสดงสาวคนหนึ่งหรือแฟนสาวนอกวงการ ซึ่งภายหลังได้ชันสูตรพลิกศพไม่พบสารเสพติดใดๆในร่างกาย อนึ่งก่อนการเสียชีวิตไม่กี่ชั่วโมง ธรรม์เพิ่งไปอัดรายการลุ้นข้ามโลก ทุกคนเห็นธรรม์เงียบขรึม สูบบุหรี่จัด รายการตอนดังกล่าวได้ถูกเผยแพร่ทางโทรทัศน์ช่อง 9 ในเวลาต่อมาหลังธรรม์เสียชีวิตผลงานภาพยนตร์ละครผลงาน. ละคร. - เนื่องจากธรรม์ได้เสียชีวิตระหว่างถ่ายทำละครเรื่องคือหัตถาครองพิภพ ผู้รับบทแทนคือ อัษฎา พานิชกุล</doc>
