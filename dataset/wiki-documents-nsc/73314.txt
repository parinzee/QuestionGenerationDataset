<doc id="73314" url="https://th.wikipedia.org/wiki?curid=73314" title="เซนต์ออกัสตินส์แอบบีย์">เซนต์ออกัสตินส์แอบบีย์ เซนต์ออกัสตินส์แอบบีย์ หรือ อารามนักบุญออกัสติน () ในปัจจุบันเป็นอดีตแอบบีย์ที่ตั้งอยู่ในเมืองแคนเทอร์เบอรี เทศมณฑลเคนต์ ประเทศอังกฤษประวัติศาสตร์ช่วงแรกเริ่ม ประวัติศาสตร์ช่วงแรกเริ่ม. ในปี พ.ศ. 1140 สมเด็จพระสันตะปาปาเกรกอรีที่ 1 ทรงให้นักบุญออกัสตินเดินทางมายังอังกฤษ ผู้ปกครองแคว้นเคนต์ในขณะนั้นคือ กษัตริย์เอเธลเบิร์ต ผู้อภิเษกสมรสกับเบอร์ธา ซึ่งเป็นคริสต์ศาสนิกชน ทรงอนุญาตให้ออกัสตินสร้างโบสถ์ขึ้นนอกกำแพงเมืองแคนเทอร์เบอรี ซึ่งเป็นบริเวณที่มีโบสถ์ของชาวแซกซันตั้งอยู่ก่อนแล้ว 3 หลัง โบสถ์เหล่านี้สร้างขึ้นเพื่ออุทิศให้แด่นักบุญแพนครัส นักบุญเปโตร นักบุญเปาโลอัครทูต และพระแม่มารีย์ ซากโบสถ์ของนักบุญแพนครัสยังคงหลงเหลืออยู่จนถึงปัจจุบัน ส่วนโบสถ์อีก 2 หลังนั้น ชาวนอร์มันได้บูรณะและต่อเติมให้เป็นโบสถ์หลังเดียวกัน จุดประสงค์หลักแรกเริ่มของการสร้างอารามนี้คือ เพื่อเป็นที่ฝังพระศพของเหล่ากษัตริย์แห่งเคนต์และอาร์ชบิชอปแห่งแคนเทอร์เบอรี จนกระทั่งปี พ.ศ. 1521 อาคารหลังใหม่จึงถูกสร้างขึ้นเพื่ออุทิศแด่อาร์ชบิชอปดันสแตน นักบุญปีเตอร์ เปาโล และออกัสติน</doc>
