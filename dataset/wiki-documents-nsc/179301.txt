<doc id="179301" url="https://th.wikipedia.org/wiki?curid=179301" title="ข้าวเหนียวหมูปิ้ง">ข้าวเหนียวหมูปิ้ง ข้าวเหนียวหมูปิ้ง เป็นภาพยนตร์ไทยที่กำกับโดย ศิวาภรณ์ พงษ์สุวรรณ ฉายครั้งแรกเมื่อ 12 มกราคม พ.ศ. 2549 เป็นเรื่องราวเกี่ยวกับความผูกพัน และการผจญภัยของเด็กหนุ่มที่ชื่อ ภานุพงศ์ กับ ศตวรรษเทศกิจที่เขาได้พบกันข้างทาง ได้แรงบันดาลใจมาจากการใช้ชีวิตจริงของเด็กหนุ่มชื่อเต๋า (นามสมมติ) การใช้ชีวิตที่แสนยากลำบากบนถนนปรีดีย์ของเขากับเทศกิจที่พามาพบกันจะเป็นเช่นไรตามไปดูเนื้อเรื่องย่อ เนื้อเรื่องย่อ. คู่นี้หนุงหนิงแนบแน่น ไม่ใช่แฟนแต่มากกว่าเพื่อน เรื่องเล่ามิตรภาพของเด็กหญิงวัย 8 ขวบ กับเจ้า Dog ตัวจิ๋ว หนีบลูกซึ้งส่งเสียง โฮ่ง โฮ่ง เรียกรอยยิ้มและเสียงหัวเราะจากคุณ กะเทาะสายใยแห่งมิตรภาพความรู้สึก ที่ครั้งหนึ่งเด็กๆ ทุกคนเคยมีให้กับเพื่อนแท้ 4 ขา... สำหรับ ข้าวเหนียว (เกรซ - นวรัตน์ เตชะรัตนประเสริฐ) แล้วการที่จู่ๆ แม่บี (นุ่น สินิทธา บุณยศักดิ์) ก็เอาข้าวเหนียวมาฝากไว้ที่บ้านญาติๆ ไม่ทันตั้งตัว ข้าวเหนียวอดน้อยใจแม่บีไม่ได้จริงๆ นะ ถึงแม้ว่าในบ้านหลังใหม่จะมีญาติๆ ของแม่อยู่กันตั้งหลายคน ไม่ว่าจะเป็น ยายอุ่น (มารศรี อิศรางกูร ณ อยุธยา), ป้าเกด (เนาวรัตน์ ซื่อสัตย์), อาเปี๊ยก (เปี๊ยก ดีเจสยาม) แต่ทำไมนะ ข้าวเหนียวยังรู้สึกเหงาอยู่เลย ก็คงมี น้าเล็ก (กาละแมร์ - พัชรศรี เบญจมาศ) นี่แหละ ที่ข้าวเหนียวรู้สึกสนิทหน่อย อาจจะเป็นเพราะน้าเล็กแกคงรู้ว่าข้าวเหนียวเหงา และอดคิดถึงแม่ไม่ได้นั่นเอง เหมือนอย่างเคย.. วันนี้ข้าวเหนียวโดดเรียนอีกแล้ว ข้าวเหนียวเดินเรื่อยเปื่อยไปแถวสยาม เห็นคนซื้อหมูปิ้ง แต่ที่น่าแปลกใจ มีเจ้าหมาน้อยตัวสีน้ำตาล ท่าทางมันดูน่าสงสารเหมือนข้าวเหนียวเลย มันคงหิวนะ เห็นส่งเสียงร้องขอกินหมูปิ้ง จากคนขายและคนซื้อที่ยืนอยู่ ดูๆ ไป ข้าวเหนียวว่าหน้าตามันตลกดี ปากมอมๆ สีดำ ท่าทางน่ารักจัง คิดแล้วก็อยากเป็นเพื่อนกับมัน ข้าวเหนียวเลยตัดสินใจอุ้มมันใส่กระเป๋า เอากลับไปบ้านด้วยดีกว่า อย่างน้อยถึงมันไม่มีใคร มันก็ยังมีข้าวเหนียว "เอางี้นะ ข้าวเหนียวจะตั้งชื่อมันว่า 'หมูปิ้ง' 'ข้าวเหนียวกับหมูปิ้ง' ฟังดูน่ารักดี" แต่ไม่ใช่ว่าข้าวเหนียวจะเลี้ยงหมูปิ้งได้ง่ายๆ นะ เพราะน้าเล็กเคยบอกว่า ที่บ้านคับแคบ แล้วยายอุ่นเองก็แพ้ขนหมาด้วย คงเลี้ยงหมาไม่ได้ ยังไงก็ตามข้าวเหนียวจะไม่มีวันทิ้งหมูปิ้ง ข้าวเหนียวตัดสินใจเอามันขึ้นไปเลี้ยงบนดาดฟ้าดีกว่า เวลาหมูปิ้งส่งเสียงจะได้มีใครรู้ และทุกๆ วัน ข้าวเหนียวก็จะเอาหมูปิ้งใส่กระเป๋าไปโรงเรียนด้วยกัน อีกอย่าง ข้าวเหนียวไม่อยากให้หมูปิ้งอยู่คนเดียว เพราะแถวบ้านชอบมีพวกจับหมามาด้อมๆ มองๆ ด้วย แต่แล้ววันหนึ่งฝนตกหนักมาก หมูปิ้งที่อยู่บนดาดฟ้าเลยไม่สบาย ข้าวเหนียวตัดสินใจทุบกระปุกพี่หมู เอาเงินพาหมูปิ้งไปหาหมอ หลังจากนั้น ที่บ้านก็รู้กันว่าข้าวเหนียวแอบเลี้ยงหมูปิ้ง น้าเล็กบอกว่ายายอุ่นแพ้ขนหมา จะเอาหมูปิ้งไปปล่อย แต่ข้าวเหนียวขอร้องไว้ว่า "รอให้มันหายจากไข้ก่อนได้ไหมน้าเล็ก แม่บีจ๋า ข้าวเหนียวคิดถึงแม่บีจัง เมื่อไรแม่บีจะกลับมา น้าเล็กจะเอาหมูปิ้งไปปล่อยไหมเนี้ยะ.." ติดตามเรื่องราวความผูกพัน และการผจญภัยของข้าวเหนียวกับหมูปิ้ง ที่เพิ่งเริ่มต้นขึ้นเท่านั้น เพราะยังมี เขาดิน (แจ๊ค - เฉลิมพล ทิฆัมพรธีรวงศ์), คุณนายสายป่าน (ดารุณี กฤตบุญญาลัย) ที่รักหมาทุกตัวบนโลกใบนี้ รวมทั้งแก๊งค์ขายพวงมาลัย...นักแสดงนักแสดง. - ดารุณี กฤตบุญญาลัย แสดงเป็น คุณนายสายป่าน - เฉลิมพล ทิฆัมพรธีระวงศ์ แสดงเป็น เขาดิน - นวรัตน์ เตชะรัตนประเสริฐ แสดงเป็น ข้าวเหนียว - พัชรศรี เบญจมาศ แสดงเป็น น้าเล็ก - สินิทธา บุญยศักดิ์ แสดงเป็น แม่บี - ธนะโชติ เพียรเสมา แสดงเป็น อาเปี๊ยก - ภานุพงศ์ วันทอง แสดงเป็น คนเข็นหมู - ศตวรรษ ยวง แสดงเป็น เทศกิจ</doc>
