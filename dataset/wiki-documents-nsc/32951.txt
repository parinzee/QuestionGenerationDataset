<doc id="32951" url="https://th.wikipedia.org/wiki?curid=32951" title="คณะพยาบาลศาสตร์ จุฬาลงกรณ์มหาวิทยาลัย">คณะพยาบาลศาสตร์ จุฬาลงกรณ์มหาวิทยาลัย คณะพยาบาลศาสตร์ จุฬาลงกรณ์มหาวิทยาลัย จัดตั้งขึ้นเมื่อเดือนธันวาคม 2531 เป็นคณะที่ 16 ของจุฬาลงกรณ์มหาวิทยาลัย ปัจจุบันทำการสอนในระดับบัณฑิตศึกษาเท่านั้นประวัติประวัติ. - พ.ศ. 2501 ได้มีการจัดการเรียนการสอนโดยเป็นภาควิชาพยาบาลศึกษา ภายใต้การบริหารงานของคณะครุศาสตร์ จุฬาลงกรณ์มหาวิทยาลัย โดยความร่วมมือระหว่างกองการพยาบาล สำนักงานปลัดกระทรวงสาธารณสุข และจุฬาลงกรณ์มหาวิทยาลัย เพื่อแก้ปัญหาการขาดแคลนครูพยาบาลและพยาบาลวิชาชีพ เป็นหน่วยงานแรกของประเทศไทยที่ผลิตครูพยาบาลระดับปริญญาตรี การดำเนินงานในระยะแรกได้รับการช่วยเหลือจากองค์การอนามัยโลก (WHO) และกองทุนเพื่อเด็กแห่งสหประชาชาติ (UNICEF) ในด้านอุปกรณ์และทุนพัฒนาอาจารย์ - พ.ศ. 2516 ได้เปิดสอนหลักสูตรครุศาสตรมหาบัณฑิต สาขาวิชาการบริหารการพยาบาล ซึ่งเป็นหลักสูตรปริญญาโท ทางการพยาบาล หลักสูตรแรกในประเทศไทย - พ.ศ. 2531 ภาควิชาพยาบาลศึกษาได้เสนอโครงการจัดตั้งคณะพยาบาลศาสตร์อย่างเป็นทางการ และได้มีพระราชกฤษฎีกาจัดตั้งคณะพยาบาลศาสตร์ จุฬาลงกรณ์มหาวิทยาลัย โดยพระบาทสมเด็จพระปรมินทรมหาภูมิพลอดุลยเดช มีพระบรมราชโองการโปรดเกล้าฯ ให้ไว้ ณ วันที่ 28 ธันวาคม พ.ศ. 2531 และประกาศในราชกิจจานุเบกษา เล่ม 105 ตอนที่ 239 ลงวันที่ 30 ธันวาคม พ.ศ. 2531 - พ.ศ. 2548 คณะพยาบาลศาสตร์ จุฬาลงกรณ์มหาวิทยาลัย มีอดีตบุคลาการได้รับตำแหน่งคณบดีคณะพยาบาลศาสตร์ มหาวิทยาลัยนเรศวร ได้แก่ศาสตราจารย์ ดร.ประนอม โอทกานนท์ อดีตรองคณบดีฝ่ายวิชาการคณะพยาบาลศาสตร์ จุฬาลงกรณ์มหาวิทยาลัย ทั้งนี้ตั้งแต่วันที่ 1 ตุลาคม พ.ศ. 2548 - พ.ศ. 2552 คณะพยาบาลศาสตร์ จุฬาลงกรณ์มหาวิทยาลัย มีอดีตบุคลาการเป็นคณะกรรมการสภาการพยาบาลได้แก่ศาสตราจารย์ ดร.ประนอม โอทกานนท์ อดีตรองคณบดีฝ่ายวิชาการคณะพยาบาลศาสตร์ จุฬาลงกรณ์มหาวิทยาลัย ทั้งนี้ตั้งแต่วันที่ 1 ตุลาคม พ.ศ. 2552 - พ.ศ. 2553 คณะพยาบาลศาสตร์ จุฬาลงกรณ์มหาวิทยาลัย มีบุคลาการได้รับรางวัลจากสภาการพยาบาลแห่งประเทศไทย รางวัลพยาบาลดีเด่นสาขาการวิจัยทางการพยาบาล ได้แก่ ศาสตราจารย์ ดร.วีณา จีระแพทย์ ที่ปรึกษาขององค์การอนามัยโลกภูมิภาคเอเชียตะวันออกเฉียงใต้หลักสูตรระดับปริญญาโท (หลักสูตรพยาบาลศาสตรมหาบัณฑิต)หลักสูตร. ระดับปริญญาโท (หลักสูตรพยาบาลศาสตรมหาบัณฑิต). - สาขาวิชาการบริหารการพยาบาล - สาขาวิชาการพยาบาลสุขภาพจิตและจิตเวช - สาขาวิชาการพยาบาลเด็ก - สาขาวิชาการพยาบาลผู้ใหญ่ - สาขาวิชาการพยาบาลผู้สูงอายุ - สาขาวิชาการพยาบาลเด็ก (Flexible Learning) - สาขาวิชาการพยาบาลผู้ใหญ่ (Flexible Learning) - สาขาวิชาการพยาบาลผู้สูงอายุ (Flexible Learning)ระดับปริญญาเอก (หลักสูตรพยาบาลศาสตรดุษฎีบัณฑิต นานาชาติ)ระดับปริญญาเอก (หลักสูตรพยาบาลศาสตรดุษฎีบัณฑิต นานาชาติ). - สาขาวิชาพยาบาลศาสตร์</doc>
