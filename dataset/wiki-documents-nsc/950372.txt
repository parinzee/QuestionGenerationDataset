<doc id="950372" url="https://th.wikipedia.org/wiki?curid=950372" title="อาณาเขตแถลงข่าวการบิน">อาณาเขตแถลงข่าวการบิน ในการเดินอากาศ อาณาเขตแถลงข่าวการบิน ( หรือ FIR) คืออาณาเขตเฉพาะของน่านฟ้าซึ่งมีงานแถลงข่าวการบิน (Flight information service) และงานเตือนภัยการบิน (Alerting service หรือ ALRS) ให้บริการ มันเป็นการแบ่งส่วนขนาดใหญ่ที่สุดของน่านฟ้าที่ใช้กันในปัจจุบัน โดยมีใช้มาตั้งแต่ปี ค.ศ. 1947 เป็นอย่างน้อย ทุกส่วนแบ่งของชั้นบรรยากาศนั้นเป็นของอาณาเขตแถลงข่าวการบินที่เจาะจง ซึ่งน่านฟ้าของประเทศที่มีขนาดเล็กจะถูกล้อมรอบด้วยอาณาเขตแถลงข่าวการบินเพียงส่วนเดียว ในทางกลับกันน่านฟ้าของประเทศที่มีขนาดใหญ่จะมีการแบ่งแยกอาณาเขตแถลงข่าวการบินออกเป็นภูมิภาคต่าง ๆ บางอาณาเขตแถลงข่าวการบินนั้นล้อมรอบน่านฟ้าของดินแดนหลายประเทศ น่านฟ้ามหาสมุทรนั้นถูกแบ่งออกเป็นหลายอาณาเขตแถลงข่าวมหาสมุทร (Oceanic Information Regions) และมีการมอบหมายให้หน่วยงานที่มีพรมแดนติดกันเป็นผู้ดูแลภูมิภาคนั้น การแบ่งนั้นถูกดำเนินการโดยข้อตกลงระหว่างประเทศผ่านองค์การการบินพลเรือนระหว่างประเทศ (ICAO) อาณาเขตแถลงข่าวการบินนั้นไม่มีขนาดอันเป็นมาตรฐาน เนื่องจากขึ้นอยู่กับความสะดวกในการบริหารจัดการของประเทศที่เกี่ยวข้อง ในบางกรณีมีการแบ่งอาณาเขตแถลงข่าวการบินในแนวดิ่ง ในกรณีนี้ส่วนแบ่งด้านล่างจะถูกคงชื่อไว้ ในขณะที่น่านฟ้าด้านบนจะถูกตั้งชื่อเป็นอาณาเขตแถลงข่าวด้านบน (UIR) งานแถลงข่าวและงานเตือนภัยนั้นคือการให้บริการระดับพื้นฐานของบริการจราจรทางอากาศ ซึ่งให้ข้อมูลเกี่ยวกับการดำเนินการบินที่ปลอดภัยและมีประสิทธิภาพ และแจ้งไปยังหน่วยงานที่เกี่ยวข้องเมื่ออากาศยานนั้นตกอยู่ในสถานการณ์ที่ลำบาก การบริการเหล่านี้พร้อมให้บริการกับอากาศยานทุกลำที่ผ่านในอาณาเขตแถลงข่าวการบิน และอาจมีบริการคำปริกษาจราจรทางอากาศและบริการควบคุมที่สูงขึ้นภายในบางส่วนของน่านฟ้าภายในอาณาเขตแถลงข่าวการบิน ตามการแบ่งระดับขององค์การการบินพลเรือนระหว่างประเทศในการแบ่งส่วนของน่านฟ้า (โดยเกี่ยวกับข้อบังคับในระดับประเทศ) และการมีอยู่ของผู้มีอำนาจที่เหมาะสมในการบริการรายการอาณาเขตแถลงข่าวการบิน</doc>
