<doc id="286679" url="https://th.wikipedia.org/wiki?curid=286679" title="เซลีน: ทรูดิอายส์ออฟเดอะเวิลด์">เซลีน: ทรูดิอายส์ออฟเดอะเวิลด์ เซลีน: ทรูดิอายส์ออฟเดอะเวิลด์ () คือภาพยนตร์สารคดีคอนเสิร์ตของเซลีน ดิออน ระหว่างการจัด คอนเสิร์ตทัวร์เทกกิงแชนเซส มีกำหนดการปฐมทัศน์ในไมอามี รัฐฟลอริดา ประเทศสหรัฐอเมริกา ในวันที่ 16 กุมภาพันธ์ พ.ศ. 2553 โดยภาพยนตร์เรื่องนี้จะออกฉายในโรงภาพยนตร์ทั่วไปในวันที่ 17 กุมภาพันธ์ พ.ศ. 2553 ผ่านบริษัทเดอะฮอตทิกเก็ต บริษัทในเครือของโซนีพิกเจอร์สเอนเตอร์เทนเมนต์ ในประเทศที่ใช้ภาษาฝรั่งเศส ภาพยนตร์เรื่องนี้ได้ใช้ชื่อว่า Céline autour du monde ซึ่งจะออกฉายในวันที่ 11 กุมภาพันธ์ พ.ศ. 2553 ในรัฐควิเบก ประเทศแคนาดาเนื้อเรื่อง เนื้อเรื่อง. ในระหว่างการจัด คอนเสิร์ตทัวร์เทกกิงแชนเซส ของเซลีนในช่วงปี พ.ศ. 2551 - 2552 นับเป็นการกลับมาของเธอในการจัดอนเสิร์ตทัวร์ครั้งแรกในรอบ 9 ปี ภายหลัง คอนเสิร์ตทัวร์เล็ตส์ทอล์กอะเบาต์เลิฟ ในปี พ.ศ. 2542 การทัวร์นี้เซลีนได้เดินทางไปยัง 5 ทวีป กว่า 25 ประเทศ พร้อมกับเรอเน อองเชลลีล สามี/ผู้จัดารส่วนตัว เรอเน่ ชาร์ลส์ บุตรชายของเซลีน และมารดาพร้อมพี่น้องของเธอ โดยภาพยนตร์ได้แบ่งเนื้อหาการจัดคอนเสิร์ตเป็น 6 ส่วน คือ แอฟริกาใต้, เอเชีย (ช่วงแรก), ออสเตรเลีย, เอเชีย (ช่วงที่สอง), ยุโรป และอเมริกาเหนือ นำเสนอด้วยการสลับวิดีโอเพลงในคอนเสิร์ตและการผจญภัยของเธอในดินแดนต่างๆ การเปิดคอนเสิร์ตทัวร์ของเธอเริ่มต้นขึ้น ณ เมืองโยฮันเนสเบิร์ก สาธารณรัฐแอฟริกาใต้ ในวันที่ 14 กุมภาพันธ์ พ.ศ. 2551 ในการนี้เธอได้รับการต้อนรับจากสื่อมวลชนหลายแขนงในแอฟริกาใต้ และช่วยเหลือผู้ยากไร้ในแอฟริกาใต้ นอกจากนี้เธอยังได้มีโอกาสเยี่ยมชมสถานที่สำคัญต่างๆ ในแอฟริกาใต้ อาทิ สถานที่คุมขังเนลสัน แมนเดลลา ประธานาธิบดีคนแรกของสาธารณรัฐแอฟริกาใต้บนเกาะโรบเบิน, สวนสิงห์โตและสวนสัตว์เขตร้อนของแอฟริกาใต้ หลังจากเสร็จสิ้นการแสดง ณ แอฟริกาใต้เธอได้เดินทางต่อไปยังเอเชียในดูไบ สหรัฐอาหรับเอมิเรตส์ โดยได้สัมภาษณ์แฟนเพลงชาวมุสลิมที่ชื่นชอบเธอในดูไบ ภายหลังเสร็จสิ้นการแสดง ณ ประเทศดูไบ เซลีนเดินทางไปยังประเทศญี่ปุ่น และในโอกาสนี้ เซลีนจึงได้ร่วมร้องเพลง "อะเวิลด์ทูบีลีฟอิน" ร่วมกับยูนะ อิโตะ นักร้องสาวชาวญี่ปุ่น และในประเทศเกาหลีใต้ซึ่งเป็นโอกาสพิเศษที่หนึ่งในคณะนักเต้นของเธอซึ่งเป็นชาวเกาหลีใต้โดยกำเนิดได้กลับสู่บ้านเกิด ภายหลังการย้ายไปพำนัก ณ สหรัฐอเมริกาแต่ครั้งเยาว์วัย ต่อจากนั้นเธอได้เดินทางไปแสดง ณ ประเทศออสเตรเลียซึ่งเธอต้องประสบปัญหาครั้งใหญ่จากการติดเชื้อในระบบทางเดินหายใจ ทำให้ต้องเลื่อนกำหนดการแสดงเดิมออกไป หลังจากนั้นเธอได้เดินทางไปแสดง ณ มาเก๊า สาธารณรัฐประชาชนจีน และกัวลาลัมเปอร์ ประเทศมาเลเซีย ที่ซึ่งเธอมีโอกาสแสดงหน้าพระพักตร์สมเด็จพระราชาธิบดีสุลต่าน มีซาน ไซนัล อาบิดีนและพระราชินีรายา ประไหมสุหรี อากง ตวนกู นูร์ ซาฮิระห์ เซลีนเริ่มต้นการแสดงในยุโรป ณ สหราชอาณาจักร Rory Bruer ประธานการจัดจำหน่ายทั่วโลกของโซนี กล่าวว่าภาพยนตร์เรื่องนี้ "สำหรับแฟนเพลง นี่เป็นโอกาสที่ดีทั้งได้ฟังเสียงของศิลปินในโรงภาพยนตร์ที่มีเสียงยอดเยี่ยมและได้ดูชีวิตของเธอ มันไม่เหมือนกับการติดตามชีวประวัติของซักคนหนึ่ง แต่มันเป็นการเพิ่มความใกล้ชิดมากยิ่งขึ้น" "นี่เป็นทัวร์คอนเสิร์ตที่น่าประหลาดใจยิ่ง แต่ทว่ามันกอปรด้วยเบื้องหลังคอนเสิร์ตมากมายในภาพยนตร์เรื่องนี้ ฉันให้กล้องติดตามฉันไปทุกที่ มันมีทั้งดีและไม่ดี แต่มันเป็นอะไรที่ส่วนตัว...และมันเป็นการผจญภัยที่ใกล้ชิดที่สุดที่ฉันจะแบบ่งปันให้กับแฟนเพลงของฉันได้" เซลีนกล่าวนักแสดงงานสร้างภาพยนตร์งานบันทึกภาพ งานสร้างภาพยนตร์. งานบันทึกภาพ. การจัดคอนเสิร์ตทัวร์ครั้งนี้มีทีมงานเก็บภาพและถ่ายวิดีโอรวมแล้วกว่า 800 ชั่วโมงตั้งแต่การเยือนที่แอฟริกาใต้ถึงโอมาฮา Jean-François Perrault ผู้อำนวยการด้านภาพสามารถเก็บภาพของเซลีนได้มากมายทั่วโลก ทั้งภาพบนคอนเสิร์ต, เบื้องหลังการถ่ายทำ และสารคดีพรรณาถึงชีวิตของเซลีนระหว่างคอนเสิร์ตทัวร์ เพื่อให้ "โอกาสแก่แฟนเพลงที่จะติดตามเซลีนไปทุกที่, บนเวที, หลังเวที, สนุกไปกับเวลาว่างกับครอบครัวของเธอ ภาพยนตร์เรื่องนี้จะมีครบทุกอย่าง"งานตัดต่อภาพยนตร์การตอบรับการออกฉายและรายได้คำวิจารณ์ดีวีดี</doc>
