<doc id="922943" url="https://th.wikipedia.org/wiki?curid=922943" title="พระลานเสด็จขี้เรื้อน">พระลานเสด็จขี้เรื้อน พระลานเสด็จขี้เรื้อน ( พฺระลานสฺเตจคมฺลง̍; ) เป็นท้องสนามตรงมุมด้านตะวันตกเฉียงเหนือของนครธม จังหวัดเสียมเรียบ ประเทศกัมพูชา สร้างขึ้นด้วยลักษณะแบบบายนในรัชกาลชัยวรรมันที่ 7 ชื่อซึ่งเป็นที่รู้จักในปัจจุบันนี้เป็นนามที่เกิดขึ้นในภายหลังโดยอ้างถึงเทวรูปพระยม อายุราวคริสต์ศตวรรษที่ 15 ซึ่งพบอยู่ในบริเวณนั้น โดยมีสีกระดำกระด่าง และมีตะไคร่ปกคลุม เหมือนคนเป็นเรื้อน ทั้งยังสอดคล้องกับความเชื่อที่ว่า ยโศวรรมันที่ 1 กษัตริย์ผู้สถาปนาเมืองยโศธรปุระอันเป็นที่ตั้งนครธมนั้น ประชวรโรคเรื้อน แต่ชื่อจริง ๆ ของเทวรูปดังกล่าว คือ "ธรรมราชา" ดังที่จารึกอยู่บนตัวรูปเอง พระลานนี้เป็นรูปตัวยู (U) ทำให้เชื่อกันว่า สร้างขึ้นเพื่อใช้เป็นที่ถวายพระเพลิงพระศพเจ้านาย</doc>
