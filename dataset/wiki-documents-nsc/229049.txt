<doc id="229049" url="https://th.wikipedia.org/wiki?curid=229049" title="โรงเรียนเมืองพังงา">โรงเรียนเมืองพังงา โรงเรียนเมืองพังงา ตั้งอยู่ที่ตำบลนบปริง อำเภอเมือง จังหวัดพังงา สังกัดกรมสามัญศึกษา กระทรวงศึกษาธิการ ก่อตั้งเมื่อวันที่ 17 พฤษภาคม พ.ศ. 2499 ปัจจุบันทำการสอนตั้งแต่ระดับอนุบาล ถึงมัธยมศึกษาปีที่ 3ประวัติ ประวัติ. โรงเรียนเมืองพังงาก่อตั้งเมื่อ 17 พฤษภาคม พ.ศ. 2499 ในระยะแรกเปิดสอนตั้งแต่่ชั้นมัธยมศึกษาปีที่ 1 ถึง มัธยมศึกษาปีที่ 3 ในปี พ.ศ. 2501 ทางราชการได้รวมโรงเรียนเมืองพังงากับโรงเรียนปากหราเข้าด้วยกันโดยเปิดสอนระดับประถมศึกษาและมัธยมศึกษา ต่อมาโรงเรียนได้ย้ายไปไปสังกัดองค์การบริหารส่วนจังหวัด กระทรวงมหาดไทย หลังจากนั้นได้มีการเปลี่ยนระบบการสอนขึ้นอีกครั้ง โดยมีการโอนระดับมัธยมศึกษาไปเรียนที่โรงเรียนดีบุกพังงาวิทยายน ดังนั้นโรงเรียนเมืองพังงาจึงเปิดทำการสอนในระดับประถมศึกษาปีที่ 1 ถึงประถมศึกษาปีที่ 7 เพียงอย่างเดียว เมื่อปี พ.ศ. 2539 ทางโรงเรียนได้รับอนุญาตให้เปิดทำการสอนชั้นมัธยมศึกษาปีที่ 1 อีกครั้ง ตามโครงการขยายโอกาสทางการศึกษาของสำนักงานคณะกรรมการการประถมศึกษาแห่งชาติ และได้รับคัดเลือกให้อยู่ในโครงการโรงเรียนปฏิรูปการศึกษาเพื่อเฉลิมฉลองปีกาญจนาภิเษกของพระบาทสมเด็จพระเจ้าอยู่หัวที่ครองราชสมบัติครบ 50 ปี</doc>
