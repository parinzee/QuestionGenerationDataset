<doc id="542984" url="https://th.wikipedia.org/wiki?curid=542984" title="จำรัส สุวคนธ์">จำรัส สุวคนธ์ จำรัส สุวคนธ์ เป็นดาราชายชาวไทยผู้มีชื่อเสียงในฐานะพระเอกชั้นนำ ของ บริษัทภาพยนตร์เสียงศรีกรุง จำกัด ช่วงก่อนสงครามโลกครั้งที่ 2 รวม 6 ปี ระหว่าง พ.ศ. 2479 - 2485ดาวรุ่ง ดาวรุ่ง. พระเอกรูปร่างหน้าตาหล่อคมสัน ท่าทางสุภาพคมคาย เสียง " เทเนอร์ " แท้ กังวานไพเราะ มีเสน่ห์ ปรากฏตัวครั้งแรกในฐานะผู้ร่วมแสดงใน เลือดชาวนา ฉายเดือนกรกฎาคม พ.ศ. 2479 ซึ่งได้ขับร้องเพลงประกอบเรื่องที่ได้รับความนิยมแพร่หลายชื่อ "ตะวันยอแสง " (ดูซิดูโน่นซี สุริศรีย์กำลังยอแสง...)พระเอกชั้นนำ พระเอกชั้นนำ. จากแววดาราและการต้อนรับอย่างดีของผู้ชม ศรีกรุงจึงให้นำแสดงเรื่อง กลัวเมีย พ.ศ. 2479 คู่กับ มานี สุมนนัฎ นางเอกชื่อดังในสังกัดเดียวกัน ภาพยนตร์สร้างชื่อและทำรายได้ดีอีกเช่นเคย มีสิทธิ์นั่ง เก้าอี้พิเศษ แบบฮอลลีวู้ดในฐานะดาราชั้นนำอย่างแท้จริง ความโด่งดังถึงขั้นบางคราวต้องหนีแฟนๆ สาวหลากหลายวัยที่มาดักรอหน้าสถานีวิทยุกันอย่างคับคั่ง ออกทางหลังห้องส่ง ผลงานที่สร้างชื่อสูงสุดของสองดาราคู่ขวัญ "มานี - จำรัส " คือการได้นำแสดงนำร่วมกันอีกครั้งในหนังเพลงระดับซูเปอร์ทุนมโหฬาร เพลงหวานใจ ฉายเมื่อเดือนตุลาคม พ.ศ. 2480 ประสบความสำเร็จอย่างงดงาม และเป็น "หนังทำเงิน" สูงมาก ทางศรีกรุงจึงได้ซื้อรถสปอร์ตจีเอ็มสีแดงหรูโก้เก๋ที่สุดในยุคนั้น แถมให้เป็นสินน้ำใจด้วย (ภายหลังมีข่าวใหญ่บนหน้าหนังสือพิมพ์ เรื่องจำรัส สุวคนธ์ขับรถสปอร์ตงามหรูพาเพื่อนไปประสบอุบัติเหตุตกข้างสะพานไม้สูงชันข้ามคลองพระโขนง)ช่วงหลัง ช่วงหลัง. หลังจากนำแสดงอีกสามเรื่องจนถึง น้ำท่วมดีกว่าฝนแล้ง พ.ศ. 2485 ศรีกรุงจำเป็นต้องปิดกิจการเนื่องจากน้ำท่วมใหญ่และภาวะสงครามทำให้ขาดแคลนฟิล์ม ชื่อเสียงความเป็นดาราชั้นนำเริ่มจางลง ก่อนถึงแก่กรรม เคยรับเชิญในรายการเพลงทางไทยทีวีช่อง 4 บางขุนพรหมชีวิตส่วนตัว ชีวิตส่วนตัว. มีครอบครัวไม่เปิดเผยและบุตรชาย 1 คนเกียรติประวัติเกียรติประวัติ. - เก้าอี้พิเศษ "ดาราชั้นนำของศรีกรุง" - ปัจจุบันได้รับการกล่าวถึงในฐานะดาราคู่ขวัญ "มานี - จำรัส " คู่แรกของวงการภาพยนตร์ไทยผลงานผลงาน. - 2479:เลือดชาวนา - 2480:กลัวเมีย ,เพลงหวานใจ - 2481:หลอกเมีย ,ในสวนรัก - 2483:ไม่เคยรัก - 2485:น้ำท่วมดีกว่าฝนแล้ง</doc>
