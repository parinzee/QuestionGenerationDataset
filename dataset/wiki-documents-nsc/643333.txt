<doc id="643333" url="https://th.wikipedia.org/wiki?curid=643333" title="ลอสต์อินดิเอ็กโค">ลอสต์อินดิเอ็กโค "ลอสต์อินดิเอ็กโค" () (ชื่อเดิม "Holding Company") เป็นเพลงของวงดนตรีร็อกชาวอเมริกัน ลิงคินพาร์ก จากสตูดิโออัลบั้มชุดที่ 5 ของวง ลิฟวิงทิงส์ เพลงเผยแพร่ทางสถานีวิทยุ และดิจิตอลดาวน์โหลด ในวันที่ 19 ตุลาคม พ.ศ. 2555 แต่งโดยลิงคินพาร์ก และโปรดิวซ์โดยนักร้องนำของวง ไมค์ ชิโนดะ และ ริก รูบิน โดยเพลงนี้ได้รับการตอบรับที่ดีจากนักวิจารณ์เพลงมิวสิกวิดีโอ มิวสิกวิดีโอ. เริ่มการถ่ายทำที่ ดีทรอยต์ รัฐมิชิแกน เมื่อวันที่ 1 และ 2 กรกฎาคม พ.ศ. 2555 วิดีโอเนื้อเพลงของเพลงนี้ได้ออกเผยแพร่เมื่อวันที่ 29 มิถุนายน พ.ศ. 2555 ต่อมามิวสิกวิดีโออย่างเป็นทางการออกเผยแพร่เป็นครั้งแรกที่เว็บไซต์ของเพลง เมื่อวันที่ 29 สิงหาคม พ.ศ. 2555 ไมค์ ชิโนดะ กล่าวว่าวิดีโอเวอร์ชันพิเศษที่จะทำนี้ออกแบบมาเพื่อดึงดูดผู้ฟังให้เข้าสู่โลกของเพลง วิดีโอต้องมีการเชื่อมต่อกับบัญชีในเฟซบุ๊ก เพื่อเข้าถึงมิวสิกวิดีโอ และดึงภาพจากบัญชีผู้ใช้มาปรากฏอยู่ที่ภาพในมิวสิกวิดีโอ ต่อมามิวสิกวิดีโอเวอร์ชันปกติได้อัปโหลดลงยูทูป ในวันที่ 4 กันยายน พ.ศ. 2555 วิดีโอแสดงภาพในอนาคตหลังจากความหายนะที่เกิดขึ้น และมีมนุษย์หลงเหลืออยู่น้อย และมีชายคนหนึ่ง (แสดงโดยนักร้องแร็ป "Gino the Ghost") ที่เดินถือกระเป๋าใส่เอกสารไปในซากอาคารแห่งหนึ่ง เมื่อไปถึง เขาเปิดกระเป๋าออก และแจกจ่ายภาพในกระเป๋าให้กับคนจำนวนมาก เมื่อได้รับภาพแล้ว แต่ละคนได้ดูภาพที่ได้รับ หลังจากนั้นร่างของแต่ละคนก็ได้แตกสลายกลายเป็นฝุ่นผง ส่วนลิงคินพาร์กนั้นไม่ได้เล่นเพลงให้เห็นในวิดีโอ แต่จะปรากฏภาพสมาชิกของวงในกระเป๋าในตอนเริ่ม และอีกครั้งหนึ่งในตอนท้ายรายชื่อเพลง รายชื่อเพลง. เพลงทั้งหมดแต่งโดยลิงคินพาร์กชาร์ตชาร์ตประจำสัปดาห์ชาร์ตสิ้นปี</doc>
