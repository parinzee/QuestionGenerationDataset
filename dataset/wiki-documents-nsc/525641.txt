<doc id="525641" url="https://th.wikipedia.org/wiki?curid=525641" title="เวฬุรีย์ ดิษยบุตร">เวฬุรีย์ ดิษยบุตร เวฬุรีย์ ดิษยบุตร ชื่อเล่น ฝ้าย (6 กุมภาพันธ์ พ.ศ. 2535) อดีตมิสยูนิเวิร์สไทยแลนด์ ปี 2014 ทั้งยังเป็นพิธีกร และนักแสดง แต่หลังการรับตำแหน่ง มิสยูนิเวิร์สไทยแลนด์ปี 2014 เธอได้รับการวิพากษ์วิจารณ์อย่างหนักถึงความไม่เหมาะสมทางด้านสรีระร่างกาย รวมทั้งการใช้กิริยาวาจาอันไม่เหมาะสมในโลกออนไลน์ประวัติ ประวัติ. เวฬุรีย์ ดิษยบุตร เป็นบุตรสาวคนเดียวของธีระ กับกมลพร ดิษยบุตร เป็นชาวอำเภอท่าม่วง จังหวัดกาญจนบุรี บิดามารดาประกอบอาชีพส่วนตัว มีน้องชายหนึ่งคน จบการศึกษาระดับอนุบาลถึงมัธยมศึกษาตอนต้นที่โรงเรียนวีรศิลป์และระดับมัธยมศึกษาตอนปลายที่โรงเรียนวิสุทธรังษี ก่อนหน้านี้เคยศึกษาที่คณะสัตวแพทยศาสตร์ มหาวิทยาลัยเทคโนโลยีราชมงคลตะวันออก แต่ปัจจุบันย้ายมาศึกษาที่ คณะมนุษยศาสตร์ วิชาภาษาอังกฤษ มหาวิทยาลัยเกษตรศาสตร์ เธอมีความสามารถในการตีขิม โปรดปรานอาหารรสจัด ใช้เวลาว่างกับการเล่นโยคะ และกล่าวว่า เธอชอบช่วยเหลือสังคมและเคยมีจิตอาสาร่วมทำกิจกรรมต่าง ๆ เพื่อสังคมมาหลายอย่างหากมีโอกาส ก่อนการประกวดมิสยูนิเวิร์สไทยแลนด์ เวฬุรีย์เคยเป็นพิธีกรรุ่นที่ 5 ของรายการสตรอเบอรี่ชีสเค้ก และหลังการรับตำแหน่ง เธอมีผลงานละครเป็นนักแสดงประกอบเรื่อง "เรือนริษยา" รับบทเป็นคนรับใช้ ทั้งสองออกอากาศทางสถานีวิทยุโทรทัศน์ไทยทีวีสีช่อง 3การประกวด การประกวด. เธอได้รับการสนับสนุนจากมารดาให้ประกวดนางงามมาตั้งแต่เด็ก อาทิ หนูน้อยนพมาศ และหนูน้อยสงกรานต์ แต่มิสยูนิเวิร์สไทยแลนด์ถือเป็นเวทีใหญ่เวทีแรกของเธอ เธอได้สมัครและเข้าประกวดเช่นเดียวกับผู้แข่งขันจากทั่วประเทศ 372 คน และได้แข่งขันจนจบ มีการประกาศว่าเธอได้ตำแหน่งมิสยูนิเวิร์สไทยแลนด์อย่างค้านสายตาผู้ชม ท่ามกลางเสียงตะโกนเรียกชื่อ "แอลลี่ แอลลี่" ภายในพารากอนฮอลที่เป็นที่จัดการประกวด ซึ่งเป็นชื่อของพิมบงกช จันทร์แก้ว ผู้เข้าแข่งขันที่ได้ตำแหน่งรองอันดับที่หนึ่งแต่เสียงดังกล่าวถูกดูดออกไปเมื่อเทปออกอากาศ เวฬุรีย์ รับรางวัลเงินสดหนึ่งล้านบาท มงกุฎเพชร และชุดเครื่องประดับ สายสะพาย ถ้วยเกียรติยศ และรางวัลอื่น ๆ อาทิ รถยนต์ ทุนประกันห้าล้านบาท โทรศัพท์สมาร์ทโฟนและซิมการ์ด เครื่องสำอางใช้ตลอดปี บัตรฟิตเนสฟรีสามปี มูลค่ารวมกว่าสี่ล้านบาท และเป็นตัวแทนของประเทศไทยที่จะเข้าประกวดมิสยูนิเวิร์สประจำปี 2014 ด้วยการวิพากษ์วิจารณ์ การวิพากษ์วิจารณ์. เธอถูกวิพากษ์วิจารณ์อย่างหนักในสังคมออนไลน์เกี่ยวกับการรับตำแหน่งมิสยูนิเวิร์สไทยแลนด์ของเธอ ทั้งมีการตั้งกระทู้ในเว็บไซต์พันทิพ ชื่อกระทู้ว่า "คัดค้านผู้ชนะ Miss Thailand Universe 2014 ค่ะ" ที่วิพากษ์เกี่ยวกับความเหมาะสมของตำแหน่ง โดยเฉพาะเรื่องของสรีระของเวฬุรีย์ที่ความสูงที่ไม่มากและแลดูท้วมเมื่อสวมชุดว่ายน้ำหากเปรียบเทียบกับพิมบงกช จันทร์แก้ว หนึ่งในผู้ประกวดสามคนสุดท้าย ที่สูงและมีหุ่นผอมบาง แต่กลับได้ตำแหน่งรองอันดับหนึ่ง ส่วนกิริยาวาจาที่ไม่สุภาพอันปรากฏในทวิตเตอร์ ที่อื้อฉาว อาทิ "ผู้หญิงนมใหญ่มีชัยไปกว่าครึ่ง" หรือ "สวยแต่โง่ ตัวสูงเท่ายีราฟ หน้าผากกว้างกว่า 6.5 นิ้ว โหงวเฮ้งดี มีรถขับ โทรศัพท์S4จอแตก ภาษาญี่ปุ่นอยู่ระดับกากเดน ปัจจุบันเป็นเมียน้อยครูสอนโยคะ" เรื่องนี้เธอออกมาให้สัมภาษณ์ว่า คำว่า "เมียน้อยครูสอนโยคะ" เป็นฉายาที่เพื่อนตั้งให้เธอ เพราะเธอเล่นโยคะเพื่อลดความอ้วนบ่อย ๆ และกล่าวว่าครูโยคะนั่นก็เป็นผู้หญิง นอกจากนี้ เธอยังวิพากษ์คนเสื้อแดงผ่านทางโซเชียลมีเดียส่วนตัว ว่า 'เป็นคนสกปรก' 'นักเคลื่อนไหวชั่วร้าย' และควรถูก 'ประหาร' และประเทศไทยคงจะสะอาดมากขึ้นกว่านี้ ถ้าพวกคนสกปรก 'เสื้อแดง' พ้นไปจากประเทศไทย เวฬุรีย์ยังถูกเปรียบเทียบกับกรณีของฟองพิกุล ทองลิ้ม ผู้เข้าประกวดที่ถูกปลดเพราะโพสต์รูปอวัยวะเพศ แต่เวฬุรีย์กลับได้รับการยกเว้นแม้มีรูปขณะสูบมอระกู่ เรื่องภาพที่สูบมอระกู่ ซึ่งเป็นยาสูบชนิดหนึ่งแล้วพ่นใส่ลูกโป่ง เวฬุรีย์อ้างว่าเธอเพียงเป่าลูกโป่ง ส่วนมอระกู่ที่อยู่ในมือนั้นเป็นของเพื่อนที่ฝากถือ ทั้งนี้เวฬุรีย์ได้ปฏิเสธเรื่องการล็อกตัว โดยกล่าวว่าเป็นคำตัดสินของกรรมการ และกล่าวขอโทษที่ใช้กิริยาวาจาที่ไม่เหมาะสมในโซเชียลเน็ตเวิร์ก และจะปรับปรุงตัวให้เป็นตัวอย่างของเยาวชน ด้วยความไม่เหมาะสมหลายประการของเธอทำให้ผู้ใช้โซเชียลมีเดียจำนวนหนึ่งโจมตีอินสตาแกรมส่วนตัวของสุรางค์ เปรมปรีดิ์ ซึ่งเป็นผู้อำนวยการกองประกวด เรียกร้องให้ปลดเวฬุรีย์ออกจากตำแหน่ง รวมทั้งให้สุรางค์ลาออกด้วย แม้จะมีเรื่องวิพากษ์วิจารณ์เธอเป็นอันมาก แต่เวฬุรีย์ก็ปฏิเสธที่จะสละตำแหน่ง ต่อมาในวันที่ 9 มิถุนายน พ.ศ. 2557 เธอก็ได้ประกาศสละตำแหน่ง โดยจัดงานแถลงข่าวขึ้นที่โรงแรมเรเนซองส์ กรุงเทพมหานคร โดยให้เหตุผลว่าทั้งตัวเองและครอบครัวเครียดจัดกับกระแสวิจารณ์ผลงานละครซีรีส์พิธีกรผลงาน. พิธีกร. - สตรอเบอรี่ชีสเค้ก - Morning Kiss ช่อง นิวทีวี</doc>
