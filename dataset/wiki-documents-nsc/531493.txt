<doc id="531493" url="https://th.wikipedia.org/wiki?curid=531493" title="คลาริส">คลาริส ClariS () คือ นักร้องดูโอและไอดอลสัญชาติญี่ปุ่น ก่อตั้งวงเมื่อปี 2552 โดย คลาร่า (Clara) และ อลิซ (Alice) จากเมืองฮอกไกโด โดยที่ทั้งสองคนนั้นเรียนอยู่โรงเรียนมัธยมต้น วงดนตรีนี้เดิมชื่อ "อลิซ★คลาร่า" ซึ่งเริ่มต้นจากการร้องเพลงโคฟเวอร์เพลงอะนิเมะ และเพลงของกลุ่มโวคาลอยด์ และนำไปเผยแพร่ในวีดีโอสตรีมมิ่งชื่อดังของญี่ปุ่น คือ นิโกะนิโกะโดวกะ () ในระหว่างเดือน ตุลาคม 2552 และ มิถุนายน 2553 และในเดือนกันยายน 2553 คลาริส ได้ทำสัญญากับค่ายเพลง SME Records และออกซิงเกิลเดบิวท์ ชื่อ Irony ในเดือนตุลาคม 2554 ระหว่างปี 2554 ถึง 2555 ก็ได้วางจำหน่ายอีก 3 ซิงเกิลและก็ได้ออกอัลบั้มเปิดตัวชื่อ Birthday โดยอัลบั้ม Birthday ได้รับรางวัลแผ่นทองคำจาก RIAJ เพราะวางจำหน่ายได้มากกว่า 100,000 ชุดในหนึ่งปี ต่อมาระหว่างปี 2555 ถึง 2557 ก็ได้วางจำหน่ายอีก 6 ซิงเกิล และออกอัลบั้มที่สองในชื่อ Second Story (2556) และอัลบั้มที่สามในชื่อ Party Time (2557) ต่อมา อลิซ ก็ได้ลาออกจากวง หลังจากนั้น คลาริส โดยเปิดตัวสมาชิกใหม่ชื่อ "คาเรน (Karen)"ประวัติ ประวัติ. คลาริส ได้ถือกำเนิดขึ้นในช่วงเดือนตุลาคม 2552 ในชื่อ "อลิส คลาร่า" ซึ่งตอนนั้นพวกเธอยังเป็นนักเรียนชั้นมัธยมต้น ปีที่ 1 อยู่ คลาร่า และ อลิส ได้เริ่มโคฟเวอร์เพลงของกลุ่มโวคาลอยด์ ชื่อ "Step to You" ลงในเครือข่ายวีดีโอสตรีมมิ่ง นิโกะ นิโกะ โดวกะ ในวันที่ 10 ตุลาคม 2552 คลาริส ได้ออกผลงานโคฟเวอร์ออกมาอีก 7 เพลง ในปี 2552 จนกระทั่งเมื่อวันที่ 24 เมษายน 2553 น นิตยสารเพลงอะนิเมะ “ลิซ อนิ (Lis Ani!)” ของ โซนี่ มิวสิค เอ็นเตอร์เทนเมนท์ ญี่ปุ่น ได้จัดโครงการพิเศษ “ค้นหานักร้องอนิซอง (เพลงอะนิเมะ)หน้าใหม่” ในโอกาสเปิดตัวนิตยสาร โดยทีมงานโปรเจกต์มีความสนใจในวง “อลิซ☆คลาร่า” อยู่ก่อนแล้ว จึงได้ทาบทามมาให้ทำ CD พิเศษแถมมากับนิตยสารฉบับปฐมฤกษ์ กลายเป็นการ “เดบิวผ่านทางนิตยสาร” เพลงที่ได้เดบิวผ่านทางนิตยสารนั้นเป็นผลงานโปรดิวซ์ของ “Kz (livetune)” ซึ่งมีทั้งเพลง DROP , Kimi no Yume o Miyō รวมไปถึง เพลง Irony ที่ได้รับคัดเลือกให้เป็นเพลงเปิดของอะนิเมะ เรื่อง น้องสาวของผมไม่น่ารักขนาดนั้นหรอก การมาร่วมงานกันของพวกเขาสร้างความฮือฮาเป็นอย่างมาก และ “อลิซ☆คลาร่า” ก็ได้เดบิวผลงานโดยเปลี่ยนชื่อวงเป็น ClariS และมีผลงานเพลงออกมาเรื่อย ๆ โดยร้องเพลงให้กับเพลงเปิด สาวน้อยเวทมนตร์ มาโดกะ อีกด้วย2555–2557: โรงเรียนมัธยมปลายและการออกจากวงของอลิซ 2555–2557: โรงเรียนมัธยมปลายและการออกจากวงของอลิซ. คลาร่าและอลิซได้สำเร็จการศึกษาจากโรงเรียนมัธยมต้นเมื่อเดือนมีนาคม 2555 คลาริสวางจำหน่ายอัลบั้มแรกในชื่อ Birthday เมื่อวันที่ 11 เมษายน 2555 โดยวางจำหน่ายเป็นสามรูปแบบได้แก่ รูปแบบปกติ มีแค่แผ่นซีดี รูปแบบจำนวนจำกัดโดยจะแถมดีวีดี และรูปแบบจำนวนจำกัดที่แถมฟิกเกอร์เนนโดรอยด์พีติตสองตัว มีต้นแบบมาจากภาพวาดของคลาร่าและอลิซโดย อุเมะ อะโอะกิ ของซิงเกิล "Connect", และซีดีพิเศษเป็นเพลงธีมของเนนโดรอยด์ อัลบั้ม Birthday ได้รับรางวัลแผ่นทองคำ โดย RIAJ เมื่อพฤษภาคม 2555 คลาริสวางจำหน่ายซิงเกิลที่ 5 ในชื่อ "Wake Up" เมื่อวันที่ 15 สิงหาคม 2555 โดยใช้เป็นเพลงเปิดให้กับอะนิเมะเรื่อง โมะยะชิมอน รีเทิร์นส ซิงเกิลที่ 6 "Luminous" () วางจำหน่ายเมื่อ 10 ตุลาคม 2555 ใช้เป็นเพลงเปิดให้กับภาพยนตร์อะนิเมะเรื่อง สาวน้อยเวทมนตร์ มาโดกะ ในสองภาคแรก ซิงเกิลที่ 7 "Reunion" แต่งโดย Kz วางจำหน่ายเมื่อ 17 เมษายน 2556 ใช้เป็นเพลงเปิดให้กับอะนิเมะเรื่อง น้องสาวของผมไม่น่ารักขนาดนั้นหรอก. คลาริสได้วางจำหน่ายอัลบั้มที่สองในชื่อ Second Story เมื่อวันที่ 26 มิถุนายน 2556 ซิงเกิลที่ 8 "Colorful" () วางจำหน่ายเมื่อ 30 ตุลาคม 2556 ใช้เป็นเพลงเปิดให้กับภาพยนตร์อะนิเมะเรื่อง สาวน้อยเวทมนตร์ มาโดกะ: รีเบลเลียน คลาริสได้ทำการแสดงสดครั้งแรกที่ Zepp Tokyo เมื่อวันที่ 5 มกราคม 2557 โดยร้องเพลง "Reunion" แต่เห็นแค่เงาเท่านั้น ซิงเกิลที่ 9 "Click" และซิงเกิลที่ 10 "Step" แต่งโดย Kz วางจำหน่ายเมื่อ 29 มกราคม 2557 และ 16 เมษายน 2557 ตามลำดับ ทั้งสองซิงเกิลนั้นใช้เป็นเพลงเปิดให้กับอะนิเมะเรื่อง รักลวงป่วนใจ คลาริสได้วางจำหน่ายอัลบั้มที่สามในชื่อ Party Time เมื่อวันที่ 4 มิถุนายน 2557 ซึ่งเป็นผลงานเพลงสุดท้ายของอลิซก่อนที่จะขอจบการศึกษาออกจากวงไป2557–ปัจจุบัน: เปิดตัว "คาเรน" 2557–ปัจจุบัน: เปิดตัว "คาเรน". หลังจากที่อลิซได้ออกไปจากวง ทางคลาร่าได้ออกมาปฏิเสธข่าวลือว่า คลาริส นั้นอาจจะยุบวง นิตยสาร LisAni! ฉบับที่ 19 ได้วางจำหน่ายเมื่อวันที่ 8 พฤศจิกายน 2557 มีของแถมเป็นแผ่นซีดีเพลง "Clear Sky" ซึ่งขับร้องโดย คลาริส โดยมีสมาชิกคือ คลาร่า และ คาเรน ซึ่งยังเรียนอยู่โรงเรียนมัธยมปลายเช่นเดียวกับ คลาร่า คลาริส วางจำหน่ายซิงเกิลที่ 11 คือเพลง "Border" เมื่อวันที่ 7 มกราคม 2558 โดยใช้เป็นเพลงปิดให้กับอะนิเมะเรื่อง ทสึกิโมโนกาตาริ และจะทำการแสดงสดในคอนเสิร์ต LisAni! Live-5 ในวันที่ 25 มกราคม 2558 ที่ นิปปงบุโดกัง คลาร่าและคาเรนสำเร็จการศึกษาโรงเรียนมัธยมปลาย เมื่อเดือนมีนาคม 2558 ได้วางจำหน่ายอัลบั้มรวมเพลงอัลบั้มแรกชื่อ ClariS: Single Best 1st เมื่อวันที่ 15 เมษายน 2558 คลาริสได้วางจำหน่ายซิงเกิลที่ 12 ในชื่อ เมื่อวันที่ 29 กรกฎาคม 2558 โดยใช้เป็นเพลงปิดอะนิเมะเรื่อง Classroom Crisis และคลาริสได้ทำการแสดงสดที่ Zepp Tokyo เมื่อวันที่ 31 กรกฎาคม 2558 โดยได้เปิดเผยตัว แต่ยังคงปิดหน้าไว้สมาชิก สมาชิก. ตั้งแต่ก่อตั้งจนถึงปี 2557 นักร้องวงคลาริส ประกอบไปด้วย "คลาร่า" และ "อลิซ" เป็นนักเรียนมัธยมปลาย อาศัยอยู่บนเกาะฮอกไกโด โดยชื่อวงนั้นเป็นการรวมคำของชื่อสมาชิก "คลาร่า" และ "อลิซ" และเป็นชื่อที่ให้เกียรติตัวละคร Clarisse จากภาพยนตร์อะนิเมะเรื่อง Castle of Cagliostro ตามที่ระบุในเว็บไซต์ "ClariS" ทั้งยังแปลว่า "ชัดเจน" และ "สว่าง" ในภาษาละตินได้ (ถึงแม้ว่าคำสะกดที่ถูกต้องคือ "clarus") ทั้งคลาร่าและอลิซได้ร่วมร้องเพลงด้วยกันตั้งแต่สมัยอยู่โรงเรียนอนุบาล จากนั้นพวกเขาก็ได้เจอกันในฐานะเพื่อนร่วมชั้นหลังเริ่มเข้าเรียนในโรงเรียนดนตรีเดียวกัน คลาร่าสามารถเล่นเปียโนได้ เพื่อไม่ให้มีผลกระทบต่อการเรียน คลาริสไม่เปิดเผยตัวตนต่อสาธารณะ แต่ถูกแสดงผ่านภาพวาดเพื่อให้เข้ากับอิมเมจของผลงานเพลง โดยภาพคลาร่าจะใส่ชุดสีชมพู และอลิซจะใส่ชุดสีฟ้า สัญลักษณ์ภาพพระจันทร์เสี้ยวใช้แทนคลาร่าและดวงอาทิตย์ใช้แทนอลิซ โดยมาจากความชอบส่วนตัวของพวกเขา คลาร่ามีผมหยักเล็กน้อยและไม่มีผมม้า ส่วนอลิซมีผมตรงพร้อมผมม้า เพื่อเป็นการรักษาตัวตนของพวกเธอให้เป็นความลับ คลาร่าและอลิซยังไม่ได้บอกให้ใครรู้ (นอกเหนือจากครอบครัวของพวกเธอ) ว่าพวกเขาเดบิวต์เป็นศิลปิน ทั้งสองคนยอมรับว่าตัวเองเป็น โอะตะกุ สนใจในอะนิเมะและเพลงอะนิเมะ โดยคลาร่าบอกว่าเธอเก็บความสนใจในโอะตะกุของเธอไว้เป็นความลับจากที่โรงเรียน ส่วนอลิซเธอเรียกตัวเองเป็นว่าเป็น ดิสนีย์ โอะตะกุผลงานเพลงอัลบั้มสตูดิโออัลบั้มอัลบั้มรวมเพลงซิงเกิลพรีวิววีดีโอผลงานการโคฟเวอร์ใน Nico Nico Douga</doc>
