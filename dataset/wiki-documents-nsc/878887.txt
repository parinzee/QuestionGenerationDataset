<doc id="878887" url="https://th.wikipedia.org/wiki?curid=878887" title="กับดักเสน่หา">กับดักเสน่หา กับดักเสน่หา เป็นละครโทรทัศน์ไทยแนวโมเดิร์นดราม่า-ระทึกขวัญ โดยเป็นหนึ่งในละครชุด เสน่หา Diary ผลิตโดย บริษัท เดอะ วัน เอ็นเตอร์ไพรส์ จำกัด สร้างจากเค้าโครงเรื่องของ ถกลเกียรติ วีรวรรณ, พิมพ์มาดา พัฒนอลงกรณ์, เชษฐ์ สงวนนาม, พิมสิรินทร์ พงษ์วานิชสุข, วีรพล บุญเลิศ บทโทรทัศน์โดย พิมพ์มาดา พัฒนอลงกรณ์, เชษฐ์ สงวนนาม, พิมสิรินทร์ พงษ์วานิชสุข, วีรพล บุญเลิศ กำกับการแสดงโดย ถกลเกียรติ วีรวรรณ, ธนวัจน์ ปัญญารินทร์ ออกอากาศทาง ช่องวัน ทุกวันจันทร์-อังคาร เวลา 20:30 - 21:50 น. เริ่มออกอากาศตอนแรกวันที่ 29 พฤษภาคม – 27 มิถุนายน พ.ศ. 2560 นำแสดงโดย ณวัฒน์ กุลรัตนรักษ์, พิยดา จุฑารัตนกุล, อัญชสา มงคลสมัย และนักแสดงชั้นนำอีกมากมายและตั้งแต่วันที่ 5 มิถุนายน พ.ศ. 2560 ออกอากาศทุกวันจันทร์-อังคาร เวลา 20.30 - 22.00 น.เรื่องย่อ เรื่องย่อ. ดนตร์ ผู้จัดการฝ่ายการตลาดอนาคตไกล ที่ใครๆ ต่างมองว่าเขามีชีวิตที่สมบูรณ์แบบ เพราะดนตร์มี ลิตา ภรรยาที่แสนดี และ ฟ้าใส ลูกสาววัย 8 ขวบที่กำลังน่ารัก แต่ไม่มีใครรู้ว่าดนตร์แอบเครียดเรื่องงาน รวมถึงเรื่องที่ ดวงใจ ผู้เป็นแม่กับลูกสะใภ้อย่างลิตาที่ไม่ลงรอยกัน บ่อยครั้งที่ดนตร์กับลิตาต้องทะเลาะกันเพราะแม่ วันหนึ่งดนตร์ได้รู้จักกับ มายด์ โปรดิวเซอร์สาวคนเก่งของโปรดักชั่นเฮาส์ ที่มารับทำโฆษณาสินค้าของบริษัทดนตร์ ดนตร์รู้สึกว่ามายด์เป็นผู้หญิงที่น่าค้นหา อดีตหนุ่มเพลย์บอยผู้ถอดเขี้ยวเล็บอย่างเขาเหมือนถูกท้าทาย และนั่นคือที่มาของบททดสอบชีวิตคู่ของดนตร์และลิตา... ในวันที่ดนตร์ทะเลาะกับลิตาอย่างหนักที่หัวหินบวกกับมีงานด่วนเข้ามา เขาจึงตัดสินใจกลับกรุงเทพ เพื่อเคลียร์ปัญหาเรื่องงาน มายด์รู้ข่าวจึงชวนดนตร์ไปทานข้าวที่คอนโด ดนตร์ตัดสินใจไปเพราะลึกๆ แล้ว เขาอยากทำความรู้จักกับมายด์มากขึ้น ในที่สุดคืนนั้นดนตร์ก็เผลอใจมีสัมพันธ์กับมายด์ นั่นคือครั้งแรกที่ดนตร์นอกใจลิตา จนเขารู้สึกผิดมาก แต่มายด์กลับบอกดนตร์ว่า เธอรู้กติกาดีขอเพียงดนตร์ไม่ทิ้งเธอไปก็พอ ดนตร์รู้สึกใจชื้นขึ้นบ้าง แต่แล้วเหตุการณ์กลับไม่เป็นอย่างที่คิด เพราะมายด์เริ่มไม่พอใจ และเรียกร้องมากขึ้นเกินกว่าที่เขาจะให้ได้ ดนตร์ตัดสินใจบอกเลิกมายด์ เธออาละวาดทำร้ายตัวเอง จนดนตร์ต้องรีบพาไปโรงพยาบาล ร้อนถึงเพื่อนสนิทอย่าง มี่ และ แบงค์ ที่ต้องยื่นมือเข้าช่วย และที่โรงพยาบาลทำให้ดนตร์ได้รู้จักกับ หมออิน ที่รู้จักมายด์ดี เขาเตือนดนตร์ว่าถ้าไม่อยากเดือดร้อนก็เลิกยุ่งกับมายด์ ดนตร์ตัดสินใจบอกเลิกกับมายด์อีกครั้ง ในครั้งนี้มายด์เข้าใจและยอมออกจากชีวิตอย่างที่ดนตร์ขอ ดนตร์โล่งใจที่ปัญหาทุกอย่างกำลังจบลง เขากลับมาให้เวลาครอบครัวคืนดีกับลิตาและทุ่มเทกับงาน แต่สิ่งที่ดนตร์ไม่คาดคิดก็เกิดขึ้น มายด์มาปรากฏตัวในบ้านของเขา ในฐานะเพื่อนใหม่ของลิตา! มายด์ทำเป็นไม่รู้จักดนตร์มาก่อน และทำทุกวิถีทางเพื่อตีสนิทกับลิตา เธอตั้งใจปั่นหัวดนตร์ ส่วนดนตร์ก็ทำทุกทางเพื่อให้มายด์ออกไปจากชีวิตครอบครัวเขาเช่นกัน แต่ดูเหมือนโชคจะไม่เข้าข้างดนตร์เท่าไหร่ เมื่อลิตาตรวจร่างกายพบว่าตนเองติดเชื้อ HPV โรคร้ายที่ติดต่อได้ทางเพศสัมพันธ์ ลิตาเสียใจมาก ทำให้ดนตร์ยิ่งรู้สึกผิดและตัดสินใจสารภาพทุกอย่างกับลิตา ลิตาเจ็บช้ำจนหัวใจแทบสลาย ในขณะที่ ดาว กับ ฝน โกรธแค้นมายด์มาก ด่าประจานมายด์กลางห้าง จนมีคนถ่ายคลิปไปลงโซเชียลว่ามายด์ชอบแย่งผัวชาวบ้าน ทำให้มายด์อับอายและเครียดจัด ความรักที่มีจึงกลายเป็นความแค้น มายด์วางแผนแอบไปหาฟ้าใสที่โรงเรียน และฟ้าใสก็หายตัวไป ทำให้ดนตร์รู้ทันทีว่าต้องเป็นฝีมือของมายด์แน่นอน สุดท้ายดนตร์จะพาตัวเองและครอบครัวให้หลุดออกจากวังวนของ “กับดัก” ครั้งนี้..ได้หรือไม่?รายชื่อนักแสดงนำรายชื่อนักแสดงนำ. - ณวัฒน์ กุลรัตนรักษ์ รับบทเป็น ดนตร์ แสนโกสินทร์ - พิยดา จุฑารัตนกุล รับบทเป็น ลิตา เศวตศกานต์ - อัญชสา มงคลสมัย รับบทเป็น มายด์ อภิศรา รินโทวี - ภูธเนศ หงษ์มานพ รับบทเป็น ภีม ภูมิภพ ต้นตระกูลวงศ์ - ศิรพันธ์ วัฒนจินดา รับบทเป็น มิ้น มินตรา ต้นตระกูลวงศ์ - ยุทธนา เปื้องกลาง รับบทเป็น ต้น นฤเบศ ชัยวิชาญ - อัครัฐ นิมิตชัย รับบทเป็น แจ๊ค ไกรกูณฐ์ สหรัฐ - ธนทัต ชัยอรรถ รับบทเป็น ปีย์ มุจลิน - หนึ่งธิดา โสภณ รับบทเป็น มุก มุกลิน เลิศเมธี - ธนภัทร กาวิละ รับบทเป็น หมออิน - ชลวิทย์ มีทองคำ รับบทเป็น แบงค์ - มารุต ชื่นชมบูรณ์ รับบทเป็น มี่ - วิไลวรรณ วัฒนพานิช รับบทเป็น คุณริน - มยุริญ ผ่องผุดพันธ์ รับบทเป็น ดาว ดารณี - ปวีณ์นุช แพ่งนคร รับบทเป็น ฝน ฝนทิพย์ ธาดากร - กาญจนา จินดาวัฒน์ รับบทเป็น แม่ดวงใจ - ด.ญ.ณัฐธยาน์ องค์ศรีตระกูล รับบทเป็น ฟ้าใส - กิตติ์ธนศักดิ์ ทรัพย์รวงทอง รับบทเป็น แม็ค - รติพันธ์ พันธ์พินิจ รับบทเป็น ตุ๊กตา - ลินทร์พิตา จินดาภู รับบทเป็น มด - กิตติพงษ์ ปลื้มปรีดาพร รับบทเป็น ปู้ - พัทธนันท์ จิระโชติฐิติกุล รับบทเป็น บูม - เจสสิก้า เอสพินเนอร์ รับบทเป็น เจสนักแสดงรับเชิญนักแสดงรับเชิญ. - เกรียงไกร อุณหะนันทน์ รับบทเป็น อาหมอ - รุ่งเรือง อนันตยะ รับบทเป็น ร้อยตำรวจเอกราเชนทร์ พัฒนานนท์ - สุรศักดิ์ ชัยอรรถ รับบทเป็น นัท - รวิสรารัตน์ พิบูลภานุวัธน รับบทเป็น นักร้องในงานเดินแบบอัญมณี Gems Of Passion - ภคกัญญา เจริญยศ รับบทเป็น แบม - ปุณณิสา ศิริสังข์ รับบทเป็น ใบเตย - พิชยา ทิพพาละ รับบทเป็น ดรีมเพลงประกอบละครเพลงประกอบละคร. 1. เพลง รักแท้หรือแพ้ใจ (เป็นเพลงเปิดเรื่องของซีรีส์ทั้งสามเรื่อง) - ขับร้องโดย ธนทัต ชัยอรรถ / เรียบเรียงโดย STAYGOLD 2. เพลง เสน่หา (กับดักเสน่หา) - ขับร้องโดย รวิสรารัตน์ พิบูลภานุวัธน 3. เพลง เสน่หา (กับดักเสน่หา) - ขับร้องโดย นันทิดา แก้วบัวสาย (อยู่ในอัลบั้ม ดาวล้อมเดือน 1)การตอบรับคำวิจารณ์เรตติ้ง การตอบรับ. เรตติ้ง. การตอบรับของละครเรื่องนี้ทั้งหมด 10 ตอนที่ได้ออกอากาศไป (เมื่อวันที่ 29 พฤษภาคม พ.ศ. 2560 – 27 มิถุนายน พ.ศ. 2560) Nielsen ได้วัดค่าเฉลี่ยเรตติ้งละครจากคนทั่วประเทศไทยอยู่ที่ เรตติ้งที่มีอันดับสูงที่สุดในละครแต่ละตอนจะแสดงด้วย , เรตติ้งที่มีอันดับต่ำที่สุดในละครแต่ละตอนจะแสดงด้วย , เรตติ้งเฉลี่ยของละครจะแสดงด้วยข้อมูลการออกอากาศข้อมูลการออกอากาศ. - หลังจากที่ละคร กับดักเสน่หา ได้ออกอากาศไปเพียงตอนเดียว ก็ได้เกิดกระแส #กับดักเสน่หา ติดเทรนด์ Top 10 ของทวิตเตอร์ และในตอนที่ 2 และ 6 ของละคร ทางช่องวันจำเป็นต้องตัดฉากเลิฟซีนออกไป เพื่อที่จะสามารถออกอากาศทางทีวีได้ แต่ก็ได้อัพวีดีโอลงเฟซบุ๊คและยูทูป One 31 ในรูปแบบ Uncut Version แทน และทำให้ฉากเลิฟซีนดังกล่าว มียอดคนดูทะลุ 10 ล้านวิวในเวลา 1 เดือน และขึ้นแท่นเป็นวีดีโอที่ยอดดูสูงที่สุดในช่องยูทูป One 31 ในเวลา 2 เดือน และก็ได้นำเสนอเกี่ยวกับโรค HPV (Human Papilloma Virus) ทำให้คนดูรู้จักและเข้าใจเกี่ยวกับโรคนี้มากขึ้น</doc>
