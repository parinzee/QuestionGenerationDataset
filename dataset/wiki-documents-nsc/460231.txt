<doc id="460231" url="https://th.wikipedia.org/wiki?curid=460231" title="เอสเอ็มเอฟ">เอสเอ็มเอฟ เอสเอ็มเอฟ (SMF ย่อมาจาก Simple Machines Forum) เป็นโปรแกรมระบบกระดานสนทนาหรือที่นิยมเรียกกันว่าเว็บบอร์ดบนอินเทอร์เน็ตแบบโอเพนซอร์ส ทำงานด้วยภาษาพีเอชพี ควบคู่กับระบบฐานข้อมูล โดยรับรองการทำงานของฐานข้อมูลหลากหลายชนิด ได้แก่ MySQL, SQLite หรือ PostgreSQL ด้วยความที่ใช้ภาษาพีเอชพีในการพัฒนา รวมถึงการแพร่หลายของระบบฐานข้อมูล MySQL รวมถึงมีตัวช่วยการติดตั้งที่ง่าย (Wizard installer) มีรูปแบบของธีม (Themes) และส่วนเสริมฟังก์ชันการใช้งาน (Modifications) ให้เลือกใช้มากมาย ทำให้ SMF ได้รับความนิยมอย่างแพร่หลายประวัติ ประวัติ. SMF ถูกพัฒนาขึ้นเพื่อใช้แทน YaBB SE ซึ่งเป็นซอฟต์แวร์ประเภทฟอรั่มอีกตัวหนึ่ง ซึ่งมีปัญหาในการพัฒนาโดยใช้ภาษา Perl เป็นหลัก เนื่องด้วยปัญหาต่างๆที่เกิดขึ้น ในขณะที่ YaBB ได้ก่อให้เกิดปัญหาในการจัดสรรทรัพยากรในหลายๆระบบ YaBB SE ถูกเขียนขึ้นมาด้วยภาษา PHP แบบหยาบๆ ซึ่งก่อให้เกิดปัญหาในการใช้งานทั้งในเรื่องของทรัพยากรและความปลอดภัยของระบบ เหมือนๆกับ YaBB รุ่นเก่าๆ Joseph Fung และ Jeff Lewis แห่ง Lewis Media Inc. เจ้าของ YaBB SE และเป็นผู้ให้กำเนิด SMF จึงได้ตัดสินใจที่จะสร้างซอฟต์แวร์ ภายใต้ชื่อใหม่และแบรนด์ใหม่ SMF เริ่มต้นขึ้นด้วยการเป็นโครงการเล็กๆ โดยผู้ใช้ที่ใช้รหัสชื่อว่า "[Unknown]" (หนึ่งในนักพัฒนาของ YaBB SE) โครงการนี้เติบโตขึ้นอย่างช้าๆ ภายใต้การเสนอแนะความคิดเห็น และการส่งความคิดเห็นต่างๆที่เป็นประโยชน์ต่างๆ เข้ามาในโครงการโดยสมาชิก เช่นการร้องขอคุณลักษณะใหม่ๆของซอฟต์แวร์ และการแจ้งเตือนด้านความปลอดภัยของซอฟต์แวร์ การปรับปรุง YaBB SE ได้รับการพัฒนาเป็นเวลาหลายปี แต่ในที่สุดก็ได้ถูกแทนที่โดยโครงการพัฒนา SMF และเกิดการแข่งขันกันขึ้น ความนิยมในตัว new YaBB SE fork ได้จุดประกายให้เกิดการเขียนโค้ดใหม่ที่สมบูรณ์ขึ้น โดยคำนึงถึงความปลอดภัยและประสิทธิภาพการใช้งานเป็นสำคัญ นี่เองจึงกลายมาเป็น SMF หรือ Simple Machines Forum ในทุกวันนี้ SMF ถูกปล่อยออกมาให้ทดสอบในครั้งแรกในรุ่นที่มีชื่อว่า SMF 1.0 Beta 1a ซึ่งถูกปล่อยออกมาในวันที่ 30 ตุลาคม 2546 เฉพาะสมาชิกประเภทชาเตอร์ (Charter Member) เท่านั้น วันที่ 23 ตุลาคม 2549 Simple Machines LLC ได้จดทะเบียนในรัฐแอริโซนา และโอนถ่ายลิขสิทธิ์จาก Lewis Media มาเป็น Simple Machines LLC เสร็จสมบูรณ์เมื่อวันที่ 24 พฤศจิกายน 2549 โดยจุดมุ่งหมายหลักคือ "การมุ่งมั่นพัฒนาซอฟต์แวร์เสรี โดยไม่ต้องรับรู้ถึงความเสี่ยงจากอิทธิพลขององค์กร" Simple Machines ได้รับรางวัล the best free forum software ในปี 2552คุณลักษณะและความสามารถในการใช้งาน คุณลักษณะและความสามารถในการใช้งาน. ในวันที่ 8 เมษายน 2550 Simple Machines ได้ประกาศเปิดตัวรุ่นต่อไปของ SMF คือ SMF 2.0 ซึ่งได้รับการพัฒนาควบคู่ไปกับ SMF 1.1 มาตั้งแต่เดือนธันวาคม 2548 ในรุ่นนี้มีหลายความสามารถใหม่ๆที่ถูกเพิ่มเข้ามา อาทิเช่น- รองรับฐานข้อมูลแบบ PostgreSQL และ SQLite จากเดิมที่รองรับเฉพาะ MySQL เท่านั้น - การติดตั้งแพ็คเกจอัตโนมัติไปยังธีมอื่นๆ จากเดิมที่สามารถติดตั้งได้เฉพาะในธีมมาตรฐานเท่านั้น - แม่แบบอีเมลเพื่อความสะดวกในการปรับแต่งอีเมลของฟอรั่ม - ศูนย์การจัดการการดูแล ได้แก่การดูแลโพสต์ รวมถึงหัวข้อและไฟล์แนบ ระบบนี้จะสามารถทำให้ผู้ดูแลตรวจทานเนื้อหาที่ส่งเข้ามาก่อนจะเผยแพร่ได้ - ระบบการเตือนผู้ใช้ - ตัวแก้ไขแบบ WYSIWYG เพื่อให้ง่ายสำหรับการแก้ไข และสำหรับผู้ใช้ที่ไม่คุ้นเคยกับ BBCode - การปรับปรุงการอนุญาต เช่นการสืบทอดสิทธิการอนุญาตเป็นกลุ่ม และโพรไฟล์การอนุญาต เพื่อลดความซับซ้อนของระบบการอนุญาตในการเข้าถึง - ระบบการแคชไฟล์เพื่อประสิทธิภาพในการทำงานที่มากขึ้น - ระบบการส่งเมลเรียงตามลำดับ เพื่อประสิทธิภาพของการทำงานสำหรับฟอรั่มขนาดใหญ่ - ระบบการตั้งค่าลายเซ็นขั้นสูง เพื่อให้ผู้ดูแลระบบสามารถควบคุมเนื้อหาในลายเซ็นของผู้ใช้ได้ง่ายมากขึ้น - การปรับปรุงการส่งข้อความส่วนบุคคลรวมถึงความสามารถในการเรียงลำดับข้อความขาเข้าและความหลากหลายของตัวเลือกการแสดงผล - ตัวเลือกโพรไฟล์เฉพาะ ทำให้ผู้ดูแลระบบสามารถเพิ่มช่องตัวเลือกโพรไฟล์เฉพาะ สำหรับสมาชิก จากศูนย์การดูแลระบบได้ - สามารถใช้งานระบบสมาชิกกับ OpenID. รุ่นล่าสุดของ SMF 2.0 ปล่อยออกมาล่าสุดเมื่อวันที่ 22 ธันวาคม 2554 คือ SMF 2.0.2การรองรับภาษาอื่นๆ การรองรับภาษาอื่นๆ. SMF ถูกแปลเป็นภาษาต่างๆมากกว่า 47 ภาษาทั่วโลก เช่นภาษา Albanian, Arabic, Bengali, Bulgarian, Catalan, Chinese, Croatian, Czech, Danish, Dutch, English, English British, Finnish, French, German, Greek, Hebrew, Hindi, Hungarian, Indonesian, Italian, Japanese, Kurdish, Macedonian, Malay, Norwegian, Persian, Polish, Portuguese, Romanian, Russian, Serbian, Spanish, Slovak, Swedish, Thai, Turkish, Ukrainian, Urdu และ Vietnamese นอกจากนี้ SMF ยังถูกแปลเป็นภาษาอื่นๆมากกว่า 30 ภาษา โดยใช้เครื่องมือออนไล์ที่เรียกว่าตัวแก้ไขภาษา สำหรับทีมงานนักแปลภาษาอย่างเป็นทางการของ SMF การเข้ารหัสแบบ UTF-8 และแบบที่ไม่ใช่ UTF-8 สามารถใช้ได้สำหรับทุกรุ่น</doc>
