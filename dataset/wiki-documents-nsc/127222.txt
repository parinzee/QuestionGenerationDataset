<doc id="127222" url="https://th.wikipedia.org/wiki?curid=127222" title="อำเภอจัตุรัส">อำเภอจัตุรัส จัตุรัส เป็นอำเภอหนึ่งของจังหวัดชัยภูมิ เดิมมีฐานะเป็นเมืองชื่อ "เมืองสี่มุม" ขึ้นตรงต่อเมืองนครราชสีมา สร้างขึ้นเมื่อปี พ.ศ. 2311 ในสมัยของสมเด็จพระเจ้าตากสินมหาราช มีเจ้าเมืองปกครอง คือพระยานรินทร์สงคราม สมัยนั้นมีพื้นที่อาณาเขตกว้างขวางมาก ครอบคลุมถึง 6 อำเภอทางใต้ของจังหวัดชัยภูมิ อยู่ห่างจากตัวจังหวัดประมาณ 38 กิโลเมตร จัตุรัสเป็นอำเภอขนาดใหญ่ ศูนย์กลางความเจริญทางตอนใต้ และเป็นประตูสู่จังหวัดชัยภูมิ เป็นอำเภอเดียวที่มีสถานีรถไฟ และพื้นที่อยู่ติดกับโคราช เป็นศูนย์กลางโลจิสติกส์ และการลงทุน มีโอกาสได้รับอานิสงส์มากกว่าพื้นที่อื่น ๆ การพัฒนาผังเมืองรวม จะยังคงเป็นพื้นที่สีเขียว แต่มีบางพื้นที่ชุมชน จะต้องปรับให้สอดรับกับการพัฒนา เพื่อให้เกิดการลงทุน และอนาคตมีแผนพัฒนาสถานีรถไฟจัตุรัสเป็นสถานีรถไฟชุมทางจัตุรัส เพื่อเชื่อมต่อไปยังตัวจังหวัดชัยภูมิ (ชุมทางจัตุรัส-ชัยภูมิ-หนองบัวลำภู-เลย) อำเภอจัตุรัสมีอัตราการจ้างแรงงานสูงเป็นอันดับที่ 1, มีจำนวนโรงงานตั้งอยู่หนาแน่นเป็นอันดับที่ 2, มีเงินทุนภาคอุตสาหกรรมสูงเป็นอันดับที่ 2 ของจังหวัด โดยเป็นการจ้างงานในประเภทอุตสาหกรรมสิ่งทอ อำเภอจัตุรัสเป็นหนึ่งในยุทธศาสตร์การพัฒนาจังหวัด 1 ใน 6 โครงการ แผนพัฒนาเมืองชัยภูมิ 12 ปี (พ.ศ. 2556-2567) กล่าวคือ พัฒนาเมืองจัตุรัสให้เป็นศูนย์กลางการคมนาคมขนส่งและการจัดการการส่งสินค้า เป็นจุดขนถ่ายสินค้าและจุดพักรถขนสินค้าทั้งทางรถไฟและรถยนต์ จากภาคตะวันออกเฉียงเหนือตอนบนและตอนกลางสู่ท่าเรือและท่าอากาศยานนานาชาติ นับว่าเป็นอำเภอที่สำคัญของจังหวัดชัยภูมิในปัจจุบันประวัติเป็นมา ประวัติเป็นมา. อำเภอจัตุรัส เดิมมีฐานะเป็นเมืองชื่อ “เมืองสี่มุม” เจ้าเมืองคนแรกคือ “พระนรินทร์สงคราม” มีชื่อเดิมว่า “คำ” หรือชาวบ้านเรียกท่านว่า “อาจารย์คำ” เพราะเป็นผู้มีความรู้ ความสามารถ ทางโหราศาสตร์ และวิชาอาคมอยู่ยงคงกระพัน เป็นชาวลาวอพยพมาจากเวียงจันทน์ มาตั้งถิ่นฐานอยู่ที่บ้านนารายณ์ เมืองนครราชสีมา (ปัจจุบันอยู่ในท้องที่ตำบลจอหอ อำเภอเมือง จังหวัดนครราชสีมา) ต่อมาได้ย้ายถิ่นฐานมาอยู่บ้านสี่มุมและเป็นผู้นำหมู่บ้านชื่อบ้านสี่มุม สันนิษฐานว่าตั้งชื่อตามชื่อของแหล่งน้ำที่ชุมชนอาศัย คือ กุดสี่มุม ปัจจุบันอยู่ในท้องที่อำเภอบำเหน็จณรงค์ จังหวัดชัยภูมิ ครั้นเมื่อ พ.ศ. 2311 พระเจ้าตากสินหรือพระเจ้ากรุงธนบุรียกทัพมาปราบก๊กเจ้าพิมาย ซึ่งมีกรมหมื่นเทพพิพิธเป็นหัวหน้าก๊ก ตั้งมั่นอยู่ที่เมืองพิมายและต่อมาได้ ยึดเมืองนครราชสีมาเป็นที่ตั้งมั่น เจ้าพิมายให้พระยาวรวงษาธิราชคุมทัพไปตั้งรับเพื่อตีสกัดทัพพระเจ้าตากสินที่ด่านขุนทดและถูกกองทัพ พระเจ้าตากสินตีจนแตกพ่ายในที่สุดในกรณีศึกครั้งนี้อาจารย์คำผู้นำหมู่บ้านสี่มุมได้นำชาวบ้านเข้าสวามิภักดิ์ต่อพระเจ้าตากสินและขออาสาเป็น กองกำลังร่วมสู้รบในกองทัพหลวงด้วย พระเจ้าตากสินทรงยินดีรับไว้และให้เป็นกองกำลังเข้าตีด่านจอหอจนแตกพ่ายสามารถยึดเมืองพิมายและเมือง นครราชสีมาคืนมาได้ในครั้งเข้าตีด่านจอหอ กองกำลังของบ้าน สี่มุมโดยการนำของอาจารย์คำได้แสดงความสามารถในการรบอย่างกล้าหาญ เข้มแข็งเป็นที่พอพระทัยพระเจ้าตากสินเป็นอย่างมาก เมื่อเสร็จการศึกสงครามจึงได้ปูนบำเหน็จความชอบให้อาจารย์คำเป็น “พระนรินทร์สงคราม” ยกฐานะบ้านสี่มุมขึ้นเป็น “เมืองสี่มุม” ให้ปกครองเมืองสี่มุมให้ขึ้นตรงต่อเมืองนครราชสีมา นอกจากนี้แล้วอาจารย์คำและกองกำลังบ้านสี่มุมยังได้ เป็นกำลังสำคัญของกองทัพกรุงธนบุรี ในสงครามปราบก๊กต่างๆ ตลอดทั้งเป็นบุคคลสำคัญในกองทัพของสมเด็จเจ้าพระยามหากษัตริย์ศึกในการ ปราบปรามหัวเมืองฝ่ายตะวันออกเฉียงเหนืออีกด้วย เมืองสี่มุมมีเจ้าเมืองปกครองสืบต่อกันมาตามลำดับ ดังนี้1. พระนรินทร์สงคราม (อาจารย์คำ) 2. พระยานรินทร์สงคราม (ทองคำ) 3. พระยานรินทร์สงคราม (บุตร) 4. พระยานรินทร์สงคราม (เสา) 5. พระยานรินทร์สงคราม (บุญเฮ้า) 6. พระยานรินทร์สงคราม (ทองดี) เจ้าเมืองสี่มุมคนสุดท้าย และนายอำเภอคนแรกของอำเภอจัตุรัสการย้ายเมืองสี่มุม การย้ายเมืองสี่มุม. เมืองสี่มุมก่อนที่จะมาตั้งอยู่ที่อำเภอจัตุรัสปัจจุบันนี้มีการย้ายเมืองหลายครั้ง แต่ถึงจะย้ายไปอยู่ที่ใดก็ยังใช้ชื่อเมืองสี่มุมเหมือนเดิม มีการย้าย ดังนี้ ครั้งที่ 1 ในสมัยพระยานรินทร์สงคราม ย้ายจากที่ตั้งเดิมบ้านสี่มุม (สระสี่เหลี่ยม) มาตั้งบริเวณที่เป็นบ้านหนองบัวใหญ่ ตำบลหนองบัวใหญ่ อำเภอจัตุรัส ในปัจจุบันนี้ ครั้งที่ 2 ในสมัยพระยานรินทร์สงคราม (บุญเฮ้า) ย้ายจากเมืองสี่มุม (หนองบัวใหญ่) มาตั้งที่บ้านกอกจนถึงปัจจุบันที่ตั้งเมืองอยู่ที่บริเวณหมู่ที่ 1 ตำบลบ้านกอก อำเภอจัตุรัส ซึ่งที่ตั้งของอำเภอจัตุรัสนับถึงปัจจุบันก่อตั้งมาแล้ว 250 ปีการยุบเมืองสี่มุม การยุบเมืองสี่มุม. สมัยพระยานรินทร์สงคราม (ทองดี) เป็นเจ้าเมือง ปี พ.ศ. ๒๔๔๐ ในแผ่นดินพระบาทสมเด็จพระจุลจอมเกล้าเจ้าอยู่หัว รัชกาลที่ ๕ ได้มีการเปลี่ยนแปลงระบบการปกครองส่วนภูมิภาคหรือหัวเมืองต่างๆ โดยทำการยกเลิกระบบเจ้าเมือง (อาญาสี่) ของหัวเมืองลาวทั่วภาคอีสาน แล้วเปลี่ยนมาเป็นแบบมณฑลเทศาภิบาล กล่าวคือ จัดหัวเมืองต่างๆ ตั้งเป็นมณฑล, จังหวัด, อำเภอ, ตำบล และหมู่บ้าน เมืองสี่มุมที่ขึ้นตรงต่อเมืองนครราชสีมาจึงถูกยุบและจัดตั้งเป็นอำเภอขึ้นมาแทน ชื่อว่า “อำเภอจัตุรัส” ขึ้นตรงต่อจังหวัดชัยภูมิ ส่วนเจ้าเมืองก็เปลี่ยนเป็น “นายอำเภอ” โดยแต่งตั้งให้พระยานรินทร์สงคราม (ทองดี) เจ้าเมืองสี่มุมคนที่ ๖ เป็นนายอำเภอ ท่านจึงนับเป็นนายอำเภอคนแรกของอำเภอจัตุรัสตั้งแต่นั้นมา อำเภอจัตุรัสในสมัยนั้นมีพื้นที่อาณาเขตกว้างขวางมาก คือ มีพื้นที่ครอบคลุมถึง 6 อำเภอในปัจจุบัน ต่อมาทางราชการได้แบ่งแยกพื้นที่ของอำเภอออกเป็นอำเภอต่าง ๆ ดังนี้1. อำเภอบำเหน็จณรงค์ แยกพื้นที่และการปกครองออกจากอำเภอจัตุรัส จำนวนเนื้อที่ 1,435.904 ตารางกิโลเมตร เมื่อ พ.ศ. 2486 2. อำเภอเทพสถิต แยกพื้นที่และการปกครองออกจากอำเภอบำเหน็จณรงค์ ซึ่งเป็นพื้นที่เดิมของอำเภอจัตุรัส จำนวนเนื้อที่ 875.604 ตารางกิโลเมตร เมื่อ พ.ศ. 2519 3. อำเภอหนองบัวระเหว แยกพื้นที่และการปกครองออกจากอำเภอจัตุรัส จำนวน 2 ตำบล (ตำบลหนองบัวระเหวและตำบลวังตะเฆ่) เนื้อที่ 841.782 ตารางกิโลเมตร เมื่อวันที่ 20 มีนาคม พ.ศ. 2521 4. อำเภอเนินสง่า แยกพื้นที่และการปกครองออกจากอำเภอจัตุรัส จำนวน 4 ตำบล (ตำบลหนองฉิม ตำบลกะฮาด ตำบลตาเนิน และตำบลรังงาม) เนื้อที่ 222.03 ตารางกิโลเมตร เมื่อวันที่ 1 เมษายน พ.ศ. 2535 5. อำเภอซับใหญ่ แยกพื้นที่และการปกครองออกจากอำเภอจัตุรัส จำนวน 3 ตำบล (ตำบลซับใหญ่ ตำบลท่ากูบ และตำบลตะโกทอง) เนื้อที่ 255 ตารางกิโลเมตร เมื่อวันที่ 1 กรกฎาคม พ.ศ. 2540 6. อำเภอจัตุรัส ปัจจุบันเหลือจำนวนเนื้อที่ 690 ตารางกิโลเมตร หรือประมาณ 431,250 ไร่ แบ่งการปกครองออกเป็น 9 ตำบล 119 หมู่บ้านภูมิศาสตร์ ภูมิศาสตร์. อำเภอจัตุรัส อยู่ห่างจากอำเภอเมือง จังหวัดชัยภูมิ ไปทางทิศใต้ ระยะทางประมาณ 38 กิโลเมตร ห่างจากกรุงเทพมหานครประมาณ 292 กิโลเมตร มีเนื้อที่ประมาณพื้นที่ 690 ตารางกิโลเมตร หรือประมาณ 431,250 ไร่ อำเภอจัตุรัสตั้งอยู่ทางตอนใต้ของจังหวัด มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอหนองบัวระเหวและอำเภอบ้านเขว้า - ทิศตะวันออก ติดต่อกับอำเภอเนินสง่า - ทิศใต้ ติดต่อกับอำเภอพระทองคำและอำเภอด่านขุนทด (จังหวัดนครราชสีมา) - ทิศตะวันตก ติดต่อกับอำเภอบำเหน็จณรงค์และอำเภอซับใหญ่ภูมิประเทศและภูมิอากาศ ภูมิประเทศและภูมิอากาศ. ลักษณะภูมิประเทศส่วนใหญ่เป็นพื้นที่ราบ ตั้งอยู่บนพื้นที่ราบสูงโคราช สูงจากระดับน้ำทะเลปานกลางประมาณ 200 เมตร มีแม่น้ำชีและลำคันฉูไหลผ่าน มีบึงละหานซึ่งเป็นแหล่งน้ำจืดที่สำคัญ สภาพดินเป็นดินร่วนปนทราย มีบางพื้นที่เป็นดินเค็ม สภาพภูมิอากาศทั่วไปค่อนข้างแห้งแล้ง มีฤดูร้อนยาวนาน (ระหว่างเดือน กุมภาพันธ์ – พฤษภาคม) และมีฤดูหนาวและฝน ช่วงสั้น ๆการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอจัตุรัสแบ่งเขตการปกครองย่อยออกเป็น 9 ตำบล 119 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอจัตุรัสประกอบด้วยองค์กรปกครองส่วนท้องถิ่น 11 แห่ง ได้แก่- เทศบาลตำบลจัตุรัส ครอบคลุมพื้นที่บางส่วนของตำบลบ้านกอก - เทศบาลตำบลหนองบัวโคก ครอบคลุมพื้นที่บางส่วนของตำบลหนองบัวโคก - เทศบาลตำบลหนองบัวใหญ่ ครอบคลุมพื้นที่ตำบลหนองบัวใหญ่ทั้งตำบล - องค์การบริหารส่วนตำบลบ้านกอก ครอบคลุมพื้นที่ตำบลบ้านกอก (นอกเขตเทศบาลตำบลจัตุรัส) - องค์การบริหารส่วนตำบลหนองบัวบาน ครอบคลุมพื้นที่ตำบลหนองบัวบานทั้งตำบล - องค์การบริหารส่วนตำบลบ้านขาม ครอบคลุมพื้นที่ตำบลบ้านขามทั้งตำบล - องค์การบริหารส่วนตำบลกุดน้ำใส ครอบคลุมพื้นที่ตำบลกุดน้ำใสทั้งตำบล - องค์การบริหารส่วนตำบลหนองโดน ครอบคลุมพื้นที่ตำบลหนองโดนทั้งตำบล - องค์การบริหารส่วนตำบลละหาน ครอบคลุมพื้นที่ตำบลละหานทั้งตำบล - องค์การบริหารส่วนตำบลหนองบัวโคก ครอบคลุมพื้นที่ตำบลหนองบัวโคก (นอกเขตเทศบาลตำบลหนองบัวโคก) - องค์การบริหารส่วนตำบลส้มป่อย ครอบคลุมพื้นที่ตำบลส้มป่อยทั้งตำบลการศึกษา การศึกษา. โรงเรียนมัธยมศึกษา- โรเรียนจัตุรัสวิทยาคาร (โรงเรียนในฝัน โรงเรียนมาตรฐานระดับสากล)(สังกัด สพม.30 ชัยภูมิ) - โรงเรียนกีฬาองค์การบริหารส่วนจังหวัดชัยภูมิ (เดิมโรงเรียนกุดน้ำใสพิทยาคม) (สังกัด อบจ.ชัยภูมิ) - โรงเรียนละหานเจริญวิทยา (สังกัด สพม. 30 ชัยภูมิ) - โรงเรียนโนนคร้อวิทยา (สังกัด อบจ.ชัยภูมิ) - โรงเรียนหนองบัวบานวิทยา (สังกัด สพม.30 ชัยภูมิ) โรงเรียนขยายโอกาสทางการศึกษา- โรงเรียนมะเกลือโนนทอง (สังกัด สพป.ชย.3) - โรงเรียนจัตุรัสวิทยานุกูล (โรงเรียนประถมศึกษาประจำอำเภอจัตุรัส)(โรงเรียนในฝัน)( สังกัด สพป.ชย.3) - โรงเรียนบ้านโนนจาน (สังกัด สพป.ชย.3) - โรงเรียนบ้านงิ้ว (สังกัด สพป.ชย.3) - โรงเรียนบ้านหนองลุมพุก (สังกัด สพป.ชย.3) - โรงเรียนบ้านหนองบัวโคก (สังกัด สพป.ชย.3) - โรงเรียนบ้านโคกโต่งโต้น (สังกัด สพป.ชย.3) สถาบันการศึกษาในสังกัดสำนักงานเขตพื้นที่การศึกษาประถมศึกษาชัยภูมิ เขต 3- โรงเรียนมัธยมศึกษา 5 แห่ง - โรงเรียนประถมศึกษา 50 แห่ง - โรงเรียนขยายโอกาสทางการศึกษา 7 แห่ง - โรงเรียนเอกชน 1 แห่ง - การศึกษานอกโรงเรียน ห้องสมุดประชาชน 2 แห่ง ที่อ่านหนังสือพิมพ์ประจำหมู่บ้าน 55 แห่ง - โรงเรียนปริยัติธรรมแผนกธรรมและบาลี 8 แห่ง นักเรียน 478 รูป - วัด 53 วัด ที่พักสงฆ์ 24 แห่ง มัสยิด 1 แห่ง ประชาชน 99% นับถือศาสนาพุทธ 1% นับถือศาสนาอิสลามสาธารณสุขสาธารณสุข. - โรงพยาบาลจัตุรัส ปัจจุบันได้ยกฐานะป็นโรงพยาบาลชุมชนแม่ข่ายระดับ M2 ขนาด 120 เตียงขึ้นไป (เป็นโรงพยาบาลศูนย์แม่ข่าย พื้นที่ 5 อำเภอ คือ จัตุรัส,บำเหน็จณรงค์,เทพสถิตย์,เนินสง่า และซับใหญ่) - โรงพยาบาลส่งเสริมสุขภาพตำบล 11 แห่ง - สำนักงานสาธารณสุข 1 แห่ง - คลินิกชุมชนอบอุ่น 1 แห่ง (เทศบาลตำบลจัตุรัส) - คลินิกแพทย์ 6 แห่ง - คลินิกทันตแพทย์ 2 แห่ง - คลินิกสัตวแพทย์ 2 แห่ง - คลินิกพยาบาลและผดุงครรภ์ 7 แห่ง - ร้านขายยาแผนปัจจุบันบรรจุเสร็จ (ขย. 1) 2 แห่ง - ร้านขายยาแผนปัจจุบันบรรจุเสร็จ (ขย. 2) 5 แห่งสภาพทางเศรษฐกิจ สภาพทางเศรษฐกิจ. ประชาชนส่วนใหญ่ประกอบอาชีพทำไร่ เช่น การปลูกพริก มันสำปะหลัง ข้าวโพด และทำนาปี บางส่วนไปประกอบอาชีพที่ต่างจังหวัด เนื่องจากประชาชนนิยมปลูกมันสำปะหลังจำนวนมาก จึงเกิดโรงงานอุตสาหกรรมแป้งมันขึ้นในพื้นที่บ้านดอนละนาม ตำบลละหาน เพื่อรองรับผลิตผลมันสำปะหลังจากเกษตรกร ทำให้เกิดรายได้และอาชีพรับจ้างในโรงงานเกิดขึ้นด้วย นอกจากนี้ยังมีโรงงานอุตสาหกรรมอื่นๆที่สำคัญ ได้แก่ โรงงานทอผ้า โรงงานทอกระสอบ และปัจจุบันรัฐบาลได้เปิดศูนย์รับซื้อผลผลิตยางพาราและจำหน่ายปัจจัยการผลิตขึ้นที่อำเภอจัตุรัส (1 ใน 3 แห่งของภาคอีสาน) บริการเกษตรกรในเขตจังหวัดชัยภูมิ เพชรบูรณ์ และนครราชสีมา จึงได้มีการส่งเสริมการปลูกยางพาราในพื้นที่มากขึ้นการพาณิชย์และการเงินการพาณิชย์และการเงิน. - สถานีบริการน้ำมันเชื้อเพลิงขนาดใหญ่ จำนวน 8 แห่ง - สถานีบริการก๊าซธรรมชาติ (NGV) ขนาดใหญ่ จำนวน 1 แห่ง (1 ใน 2 แห่งของจังหวัดชัยภูมิ) - สถานีบริการแก๊สธรรมชาติ (LPG) ขนาดกลาง จำนวน 1 แห่ง - สหกรณ์ 2 แห่ง- สหกรณ์การเกษตรจัตุรัส จำกัด - สหกรณ์ออมทรัพย์ครูชัยภูมิ จำกัด สาขาจัตุรัส - บริษัทสินเชื่อ- บริษัท เมืองไทย ลิสซิ่ง จำกัด (มหาชน) สาขาจัตุรัส - บริษัท ศรีสวัสดิ์พาวเวอร์ จำกัด สาขาจัตุรัส - บริษัท ศรีสวัสดิ์พาวเวอร์ จำกัด สาขาหนองบัวใหญ่ - บริษัท ศรีสวัสดิ์เงินติดล้อ จำกัด สาขาจัตุรัส - บริษัท ทุนสินธร จำกัด - บริษัท เค.เอส.จัตุรัสธุรกิจ จำกัด - บริษัท ทวีทรัพย์ เงินด่วน จำกัด - บริษัท จัตุรัสส่งเสริมธุรกิจ จำกัด - บริษัท จัตุรัสยนตรกิจ จำกัด - บริษัท จัตุรัสมั่นคงธุรกิจ จำกัด - บริษัท จัตุรัสทรัพย์ทวี จำกัด - บริษัทประกันชีวิต- บริษัท ไทยประกันชีวิต จำกัด สาขาจัตุรัส - บริษัท ไทยสมุทรประกันชีวิต จำกัด สาขาจัตุรัสธนาคารธนาคาร. - สาขาของธนาคาร 8 แห่ง- ธนาคารออมสิน สาขาจัตุรัส - ธนาคารธนชาต สาขาจัตุรัส (เร็วๆนี้) - ธนาคารไทยพาณิชย์ สาขาจัตุรัส - ธนาคารกรุงเทพ สาขาจัตุรัส - ธนาคารกรุงไทย สาขาจัตุรัส - ธนาคารกสิกรไทย สาขาจัตุรัส - ธนาคารเพื่อการเกษตรและสหกรณ์การเกษตร (ธกส.) สาขาจัตุรัส - ธนาคารเพื่อการเกษตรและสหกรณ์การเกษตร (ธกส.) สาขาหนองบัวใหญ่การประมงการประมง. - แหล่งน้ำธรรมชาติขนาดใหญ่เป็นอันดับ 4 ของประเทศไทย บึงละหาน มีเนื้อที่ 18,000 ไร่ มีปลาธรรมชาติอุดมสมบูรณ์ - ประมงหมู่บ้าน- ทำนบปลา 5 แห่ง - ประมงโรงเรียน 16 แห่ง - ฟาร์มเพาะพันธุ์ปลาเอกชน 20 แห่ง - เลี้ยงปลาของเกษตรกร 4,111 ราย พื้นที่ 5,592 ไร่ - สถานีประมงน้ำจืดจังหวัดชัยภูมิ ตั้งที่บึงละหาน ผลิตพันธุ์ปลาปีละ 15 ล้านตัวและพันธุ์กุ้งปีละ 18 ล้านตัวอุตสาหกรรมอุตสาหกรรม. - โรงงานขนาดกลาง 5 แห่ง- บริษัทชัยภูมิต๊าช ตำบลละหาน ผลิตแป้งมันสำปะหลัง - บริษัท เอ.ซี.พี.แอ็พแพเร็ล จำกัด ตำบลละหาน ผลิตเสื้อผ้าสำเร็จรูป - บริษัทบางนากระสอบ จำกัด ตำบลละหาน ผลิตกระสอบ - บริษัท ไฮแอ็พ เอราวัล จำกัด ตำบลหนองบัวโคก ผลิตเสื้อผ้าสำเร็จรูป - บริษัท บางกอกไพศาลอุตสาหกรรมการทอ จำกัด ตำบลหนองบัวโคก ผลิตเสื้อผ้าสำเร็จรูป- ร้านประกอบรถเพื่อการเกษตร (อีแต๋นและรถไถ) 4 แห่ง - ลานมันสำปะหลัง 5 แห่ง - โรงงานอบและบดพริก 5 แห่งการคมนาคมและการขนส่ง การคมนาคมและการขนส่ง. อำเภอจัตุรัส มีเส้นทางการคมนาคมติดต่อระหว่างตัวจังหวัดและอำเภอหลายเส้นทางทั้งทางรถไฟและรถยนต์ เช่น ระหว่างกรุงเทพ ระหว่างจังหวัดการสาธารณูปโภค การสาธารณูปโภค. อำเภอจัตุรัส ส่วนใหญ่ประชาชนมีน้ำสำหรับใช้ในการอุปโภคและบริโภค จากแหล่งน้ำหลายแห่ง เช่น แหล่งน้ำตามธรรมชาติ น้ำฝน และมีระบบประปา (ประปาส่วนภูมิภาค และประปาขนาดเล็ก) นอกจากนี้มีระบบไฟฟ้าใช้ทุกหมู่บ้าน และมีระบบโทรศัพท์ ทั้งส่วนตัวและโทรศัพท์บ้านหลายหมู่บ้าน และมีโทรศัพท์ตำบล โทรศัพท์สาธารณะที่อำนวยความสะดวกในการสื่อสารเพียงพอ และยังมีทีทำการไปรษณีย์ 2 แห่งเพื่อการสื่อสารระดับต่าง ๆ ด้วยหน่วยงานที่สำคัญหน่วยงานที่สำคัญ. - ที่ว่าการอำเภอจัตุรัส - โรงพยาบาลจัตุรัส - สถานีตำรวจภูธรจัตุรัส - สถานีตำรวจภูธรหนองบัวโคก - สถานีตำรวจทางหลวง 6 กองกำกับการ 6 กองบังคับการตำรวจทางหลวง จังหวัดชัยภูมิ - หน่วยบริการตำรวจทางหลวงหนองบัวโคก - สำนักงานหมวดทางหลวงจัตุรัส - สำนักงานหมวดทางหลวงละหาน - สำนักงานหมวดทางหลวงหนองบัวโคก - สำนักงานเขตพื้นที่การศึกษาประถมศึกษาชัยภูมิ เขต 3(รับผิดชอบ6อำเภอ) - สำนักงานการศึกษานอกโรงเรียนอำเภอจัตุรัส - สำนักงานที่ดินจังหวัดชัยภูมิ สาขาจัตุรัส - สำนักงานด่านป่าไม้หนองบัวโคก - สำนักงานสรรพากรพื้นที่ชัยภูมิ สาขาจัตุรัส - สำนักงานสรรพสามิตพื้นที่ชัยภูมิ สาขาจัตุรัส - สำนักงานการประปาส่วนภูมิภาค สาขาจัตุรัส - สำนักงานการไฟฟ้าส่วนภูมิภาค สาขาจัตุรัส - สำนักงานพัฒนาชุมชนอำเภอจัตุรัส - สำนักงานสาธารณสุขอำเภอจัตุรัส - สำนักงานเกษตรอำเภอจัตุรัส - สำนักงานปศุสัตว์อำเภอจัตุรัส - สำนักงานประมงอำเภอจัตุรัส - สถานีประมงน้ำจืดจังหวัดชัยภูมิ - ศูนย์วิจัยและพัฒนาประมงน้ำจืดชัยภูมิ - ศูนย์รับซื้อผลผลิตยางพาราและจำหน่ายปัจจัยการผลิตจังหวัดชัยภูมิ (บริการเกษตรกรในเขต จ.ชัยภูมิ เพชรบูรณ์ และนครราชสีมา) - องค์การโทรศัพท์ ศูนย์บริการ TOT ชุมสายจัตุรัส - ที่ทำการไปรษณีย์จัตุรัส (รับผิดชอบพื้นที่ อ.จัตุรัส ,อ.เนินสง่า และ อ.ซับใหญ่ ) - ที่ทำการไปรษณีย์หนองบัวโคก - สถานีรถไฟจัตุรัส - มูลนิธิสว่างคุณธรรม (ศูนย์หลวงบรรเทา) - กิ่งกาชาดอำเภอจัตุรัส - สัสดีอำเภอจัตุรัส - สำนักงานเทศบาลตำบลจัตุรัส - สำนักงานเทศบาลตำบลหนองบัวใหญ่ - สำนักงานเทศบาลตำบลหนองบัวโคก - สำนักงานองค์การบริหารส่วนตำบลบ้านกอก - สำนักงานองค์การบริหารส่วนตำบลหนองบัวโคก - สำนักงานองค์การบริหารส่วนตำบลหนองบัวบาน - สำนักงานองค์การบริหารส่วนตำบลส้มป่อย - สำนักงานองค์การบริหารส่วนตำบลละหาน - สำนักงานองค์การบริหารส่วนตำบลบ้านขาม - สำนักงานองค์การบริหารส่วนตำบลหนองโดน - สำนักงานองค์การบริหารส่วนตำบลกุดน้ำใสสถานที่สำคัญสถานที่สำคัญ. - ศาลเจ้าพ่อพระยานรินทร์สงคราม (เจ้าเมืองสี่มุมคนแรก เทศบาลตำบลหนองบัวใหญ่) - ศาลเจ้าพ่อหลวงบรรเทา (ศาลหลักเมืองจัตุรัส เทศบาลตำบลจัตุรัส) - ศาลเจ้าพ่อสุริวงศ์เกรียงไกร (เทศบาลตำบลหนองบัวใหญ่ บ้านหนองบัวรอง) - ศาลเจ้าพ่อหลวงประจักษ์ (เทศบาลตำบลหนองบัวใหญ่ บ้านหนองไผ่ล้อม) - ศาลเจ้าพ่อขุนด่าน (เทศบาลตำบลหนองบัวใหญ่) - ศาลเจ้าพ่อขุนกันฑ์ (เทศบาลตำบลหนองบัวใหญ่ ตลาดสดหนองบัวใหญ่) - ศาลเจ้าพ่อขุนศรี (เทศบาลตำบลหนองบัวโคก) - ศาลเจ้าพ่อหานคำ (อบต.ละหาน) - ศาลเจ้าพ่อพญาบรมอนุวงศ์ชัยชนะ (อบต.ส้มป่อย) - รอยพระพุทธบาทจำลอง (วัดปทุมชาติ วัดแห่งแรกสร้างขึ้นพร้อมกับเมืองสี่มุม เทศบาลตำบลหนองบัวใหญ่) - พระธาตุเจย์ดีศิริมหามงคล หรือ พระธาตุจัตุรัส (วัดศิริพงษาวาส เทศบาลตำบลจัตุรัส) - ห้องสมุดประชาชน "เฉลิมราชกุมารี" อำเภอจัตุรัสสนามกีฬาเฉลิมพระเกียรติ เทศบาลตำบลจัตุรัส (สนามกีฬากลางอำเภอจัตุรัส)สนามกีฬาเฉลิมพระเกียรติ เทศบาลตำบลจัตุรัส (สนามกีฬากลางอำเภอจัตุรัส). - อาคารศูนย์กีฬาเยาวชนเฉลิมพระเกียรติ - สนามฟุตบอล - สนามฟุตซอล - สนามเทนนิส - สนามวอลเลย์บอล - สนามบาสเก็ตบอล - สนามเซปักตะกร้อ - สนามเปตองสวนสาธารณะสวนสาธารณะ. - สวนเฉลิมพระเกียรติ ๘๐ พรรษา (เทศบาลตำบลจัตุรัส) - สวนสาธารณะบึงหนองบัวใหญ่ (เทศบาลตำบลหนองบัวใหญ่) - สวนสาธารณะตำบลกุดน้ำใส (องค์การบริหารส่วนตำบลกุดน้ำใส)ทรัพยากรธรรมชาติ ทรัพยากรธรรมชาติ. แหล่งน้ำในอำเภอจัตุรัสที่สำคัญคือ มีลำน้ำตามธรรมชาติที่ไหลผ่าน 2 สาย คือ แม่น้ำชี ไหลผ่านมาทางอำเภอหนองบัวระเหว ผ่านตำบลส้มป่อย ตำบลหนองบัวบาน และตำบลละหาน ไหลผ่านไปทางอำเภอเมือง ลำคันฉู ไหลผ่านจากอำเภอบำเหน็จณรงค์ ผ่านตำบลบ้านขาม ตำบลหนองโดน ตำบลกุดน้ำใส และตำบลบ้านกอก ซึ่งลำน้ำทั้งสองสายจะมีน้ำไหลเฉพาะฤดูฝนเท่านั้น แหล่งน้ำขนาดใหญ่ตามธรรมชาติ ได้แก่- บึงหนองบัวใหญ่ ตั้งอยู่ที่ในพื้นที่ตำบลหนองบัวใหญ่ มีพื้นที่ติดต่อกับบ้านหนองบัวใหญ่ บ้านหนองบัวรอง และบ้านจานทุ่ง ตำบลหนองบัวใหญ่ บึงหนองบัวใหญ่ มีเนื้อที่ประมาณ 800 ไร่ ปัจจุบันเทศบาลตำบลหนองบัวใหญ่ ได้มีการพัฒนาให้เป็นสวนสาธารณะ และเป็นแหล่งท่องเที่ยว พักผ่อนหย่อนใจ - บึงละหาน ตั้งอยู่ที่ในพื้นที่ตำบลละหาน มีพื้นที่ติดต่อกับตำบลหนองบัวใหญ่ ตำบลหนองบัวบาน ตำบลลุ่มลำชี บึงละหานมีเนื้อที่ขนาดใหญ่เป็นอันดับ 3 ของประเทศไทย มีเนื้อที่ประมาณ 18,000 ไร่ เป็นแหล่งน้ำจืดที่สำคัญในการอุปโภคบริโภค และเป็นแหล่งประมงน้ำจืดขนาดใหญ่ของอำเภอจัตุรัส ปัจจุบันได้มีการพัฒนาให้เป็นแหล่งท่องเที่ยวที่มีชื่อเสียงแห่งหนึ่งของจังหวัดชัยภูมิสถานที่ท่องเที่ยวสถานที่ท่องเที่ยว. - บึงละหาน เป็นแหล่งน้ำธรรมชาติที่หล่อเลี้ยงสรรพชีวิตมากมาย เป็นแหล่งน้ำแห่งวัฒนธรรมความเชื่อ ตำนานเล่าขาน บึงละหานมีเนื้อที่ ขนาดใหญ่เป็นอันดับ 4 ของประเทศไทยมีเนื้อที่ประมาณ 18,000 ไร่ บึงละหานเป็นแหล่งทรัพยากรธรรมชาติอันอุดมสมบูรณ์และยังมีระบบนิเวศที่ดีควรค่าแก่การศึกษาและอนุรักษ์ ปัจจุบันบึงละหานได้รับการประกาศเป็นพื้นที่ชุ่มน้ำระดับชาติ ตามมติของคณะรัฐมนตรี พุทธศักราช 2543 ครอลคลุมพื่นที่ 4 ตำบลในอำเภอ จัตุรัส จังหวัดชัยภูมิ ได้แก่ ตำบลละหาน ตำบลหนองบัวใหญ่ ตำบลหนองบัวบาน ตำบลลุ่มลำชี - พระธาตุเจดีย์ศิริมหามงคล (พระธาตุจัตุรัส) ตั้งอยู่ที่ วัดศิริพงษาวาส ตำบลบ้านกอก อำเภอจัตุรัส จังหวัดชัยภูมิ มีอุโบสถเป็นรูปเจดีย์ ยอดพระธาตุเจดีย์บรรจุพระธาตุ สร้างเมื่อ พ.ศ. ๒๕๑๔ ได้รับพระราชทานวิสุงคามสีมาตัวอำเภอ ตัวอำเภอ. ตัวอำเภอจัตุรัสอยู่ในเขตการบริหารของเทศบาลตำบล 2 แห่ง คือ1. เทศบาลตำบลจัตุรัส เขตชุมชนเมืองใหม่ เป็นที่ตั้งของศูนย์ราชการอำเภอจัตุรัส ย่านเศรษฐกิจหลัก และสถานที่สำคัญได้แก่ ศาลเจ้าพ่อหลวงบรรเทา (ศาลหลักเมืองจัตุรัส) ห้องสมุดประชาชน"เฉลิมราชกุมารี" สนามกีฬากลางอำเภอ สถานีรถไฟจัตุรัส ห้างสรรพสินค้าเทสโก้โลตัส ตลาดสดเทศบาลตำบลจัตุรัส สำนักงานการไฟฟ้าส่วนภูมิภาค สำนักงานที่ดินจังหวัด เป็นต้น 2. เทศบาลตำบลหนองบัวใหญ่ เขตชุมชนเมืองเก่า ย่านเศรษฐกิจรอง และสถานที่สำคัญได้แก่ โรงพยาบาลจัตุรัส ศาลเจ้าพ่อพระยานรินทร์สงคราม (เจ้าเมืองสี่มุมคนแรก) ตลาดสดเทศบาลตำบลหนองบัวใหญ่ สำนักงานการประปาส่วนภูมิภาค สำนักงานปศุสัตว์อำเภอ สำนักงานเขตพื้นที่การศึกษาประถมศึกษาชัยภูมิ เขต 3 เป็นต้น</doc>
