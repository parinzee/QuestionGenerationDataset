<doc id="326106" url="https://th.wikipedia.org/wiki?curid=326106" title="นกกาน้อยหงอนยาว">นกกาน้อยหงอนยาว นกกาน้อยหงอนยาว () เป็นนกในวงศ์นกกา (Corvidae) และัจัดเป็นชนิดเดียวในสกุล Platylophus พบในบรูไน อินโดนีเซีย มาเลเซีย พม่า และไทย ถิ่นอาศัยธรรมชาติเป็นที่ราบป่าไม้เขตร้อนหรือกึ่งเขตร้อนความชื้นสูงและเทือกเขาที่มีความชื้นสูงในกึ่งเขตร้อนหรือเขตร้อน ถูกคุกคามโดยการสูญเสียถิ่นที่อยู่อาศัยลักษณะ ลักษณะ. นกกาน้อยหงอนยาวมีความยาวจากปลายปากถึงปลายหางประมาณ 31-33 เซนติเมตร ปีกยาวประมาณ 14 เซนติเมตร ส่วนหัวมีลักษณะเด่นที่หงอนยาวตั้งอยู่ด้านหลังของกระหม่อม ปากยาวปานกลาง ปลายปากงุ้มเป็นตะขอเล็กน้อย ขนปุยปิดจมูกสั้นมาก และไม่ปิดรูจมูก แต่มีขนรอบโคนปากยาวและเด่นมาก หางยาวปานกลาง ปลายขนหางมีลักษณะมน ขาสีคล้ำ นกทั้งสองเพศมีลักษณะคล้ายกัน แต่ขนคลุมตัวของนกในปีแรกและนกไม่เต็มวัยจะมีลักษณะแตกต่างออกไป นกวัยอ่อนมีหงอนสั้นๆ ขนคลุมลำตัวมีสีน้ำตาลแดง และจะค่อยๆจางลงทางด้านท้อง บริเวณปลายขนบางเส้นเป็นสีขาว ทำให้มองดูเป็นจุดด่างลายตรงส่วนอกถึงท้อง ปีกสีน้ำตาลอมเขียวมะกอกจางกว่านกตัวเต็มวัย ปลายขนคลุมปีกมีสีอ่อนการกระจายพันธุ์และถิ่นอาศัย การกระจายพันธุ์และถิ่นอาศัย. นกกาน้อยหงอนยาวมีการกระจายพันธุ์จำกัดอยู่ในเขตชีวภาพซุนดา จากใต้เขตตะนาวศรี พม่า ไทย รัฐซาบะฮ์ รัฐซาราวะก์ มาเลเซียตะวันตก กาลิมันตัน สุมาตรา ชวา อินโดนีเซียและบรูไน พบในในป่าดิบที่ลุ่มที่ระดับความสูง 1,500 เมตร</doc>
