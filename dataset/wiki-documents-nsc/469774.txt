<doc id="469774" url="https://th.wikipedia.org/wiki?curid=469774" title="กลุ่มเกาะบิสมาร์ก">กลุ่มเกาะบิสมาร์ก กลุ่มเกาะบิสมาร์ก () เป็นกลุ่มเกาะรูปโค้งอยู่เหนือปลายด้านตะวันออกของเกาะนิวกินี ในมหาสมุทรแปซิฟิกตะวันตก เป็นส่วนหนึ่งของประเทศปาปัวนิวกินี มีเนื้อที่ 49,700 ตร.กม. ประกอบด้วยเกาะนิวบริเตน เกาะนิวไอร์แลนด์ เกาะนิวแฮโนเวอร์ หมู่เกาะแอดมิรัลตี และเกาะเล็ก ๆ อีกประมาณ 200 เกาะ มีกำเนิดมาจากภูเขาไฟ มีภูเขาไฟมีพลังโดยเฉพาะบนเกาะนิวบริเตน ชนพื้นเมืองส่วนใหญ่เป็นพวกเมลานีเซีย ชนผิวขาวพบกลุ่มเกาะนี้ครั้งแรกเมื่อต้นคริสต์ศตวรรษที่ 17 ตกเป็นดินแดนในอารักขาของเยอรมนี ใน ค.ศ. 1884 ออสเตรเลียเข้าครอบครองใน ค.ศ. 1914 และรวมเข้ากับดินแดนทรัสตีนิวกีนีในปี ค.ศ. 1920 ในระหว่างสงครามโลกครั้งที่สอง ญี่ปุ่นเข้ายึดครอง กองทับฝ่ายพันธมิตรได้ทิ้งระเบิดโจมตีเมืองหลายแห่ง</doc>
