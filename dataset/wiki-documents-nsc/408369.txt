<doc id="408369" url="https://th.wikipedia.org/wiki?curid=408369" title="เซนทิเนล ไพรม์">เซนทิเนล ไพรม์ เซนทิเนล ไพรม์ คือ ชื่อตัวละครหุ่นยนต์ในตระกูลของไพรม์ จากการ์ตูนชุดเรื่อง ทรานส์ฟอร์มเมอร์ส และยังเป็นตัวละครหลักที่มีบทบาทสำคัญในภาพยนตร์ ทรานส์ฟอร์มเมอร์ส 3ประวัติอะนิเมะ ประวัติ. อะนิเมะ. เซนทิเนล ไพรม์ ปรากฏตัวครั้งแรกในการ์ตูนชุดทรานส์ฟอร์มเมอร์ส ตอนที่ 65 ของมาร์เวลคอมิกส์ในฐานะของผู้นำกลุ่มออโต้บอทส์ ก่อนหน้าอ็อพติมัส ไพรม์อะนิแมเต็ด อะนิแมเต็ด. เซนทิเนล ไพรม์ ในภาคอะนิแมเต็ดมีลักษณะร่างกายสีน้ำเงิน รวมทั้งมีล้อรถและเกราะป้องกันสีเหลืองและสีเทาติดอยู่ในช่วงไหล่ทั้งสองข้าง เป็นหุ่นยนต์ประจำอยู่ในสังกัดของ ไซเบอร์ทรอนเอลตี้การ์ด (Cybertron Elite Guard) เซนทิเนล ไพรม์มีข้อเสียเรื่องการที่เขามักจะตัดสินใจทำการสิ่งใดนั้น ผิดพลาดในบางครั้งบางคราวฉบับคนแสดงทรานส์ฟอร์มเมอร์ส 3 ฉบับคนแสดง. ทรานส์ฟอร์มเมอร์ส 3. ในภาคต่อของภาพยนตร์ทรานส์ฟอร์มเมอร์ส ภาคที่ 3 เซนทิเนล ไพรม์ คืออดีตนักรบที่ดีที่สุด และเคยเป็นผู้นำของกลุ่มออโต้บอทส์ ที่หายสาบสูญไปเป็นเวลานาน จากอุบัติเหตุยานบินออโต้บอทส์ถูกระดมยิงตกลงบนผิวของดวงจันทร์ของโลก เซนทิเนล ไพรม์มีความผูกพันเป็นญาติกับอ็อพติมัส ไพรม์ ซึ่งสืบทอดตำแหน่งผู้นำกลุ่มออโต้บอทส์หลังจากที่เซนทิเนล ไพรม์ หายตัวไป อาวุธของเซนทิเนล ไพรม์ ที่ปรากฏในภาพยนตร์ประกอบด้วย โล่ ปืนยิงสนิม และดาบซึ่งมีสองใบมีด สามารถพับเก็บได้ เจตนาของเซนทิเนล ไพรม์ นั้น คือการฟื้นฟูดาวบ้านเกิด นั่นคือ ไซเบอร์ทรอน ที่เสียหายจากสงครามกลางดวงดาวระหว่างกลุ่มออโต้บอทส์ และดีเซปติคอนส์ ด้วยเหตุนี้เองที่ทำให้เซนทิเนลนั้น ยอมทำได้ทุกอย่างแม้แต่การทรยศ อ็อพติมัส ไพรม์ ผู้เป็นน้องชายของเขา รวมถึงกลุ่มออโต้บอทส์ซึ่งเป็นพวกเดียวกันเอง แล้วไปร่วมมือกับกลุ่มดิเซปติคอนส์ ในช่วงสุดท้ายของการรบเซนทิเนลได้ใช้ดาบฟันที่แขนข้างขวาของอ็อพติมัส ไพรม์ สุดท้ายเซนทิเนลถูกอ็อพติมัส ไพรม์ได้ใช้ปืนของเมกะทรอนสังหารเขาสิ้นใจในทันที ผู้ให้เสียงพากย์เซนทิเนล ไพรม์ภาคภาษาไทย คือ เอกชัย พงษ์สมัย และให้เสียงภาคภาษาอังกฤษโดย ลีโอนาร์ด นิมอย (Leonard Nimoy) โดย ลีโอนาร์ด ได้เคยฝากผลงานการพากย์เสียง กัลวาทรอน ในภาพยนตร์ ทรานส์ฟอร์มเมอร์ส เดอะ มูฟวี่ ในคริสต์ศักราช 1986 อีกด้วยการพัฒนา การพัฒนา. เซนทิเนล ไพรม์ในภาพยนตร์ได้รับการออกแบบโดยจอช นิซซี ซึ่งต้องการให้ตัวละครเซนทิเนลไพรม์มีลักษณะเช่นเดียวกับ "อัลตราแม็กนัส"</doc>
