<doc id="259240" url="https://th.wikipedia.org/wiki?curid=259240" title="ยุทธการลัดฟอร์ดบริดจ์">ยุทธการลัดฟอร์ดบริดจ์ ยุทธการลัดฟอร์ดบริดจ์ () เป็นยุทธการในสงครามดอกกุหลาบ ที่เกิดขึ้นเมื่อวันที่ 12 ตุลาคม ค.ศ. 1459 ที่ลัดฟอร์ดบริดจ์ในมณฑลชร็อพเชอร์ในอังกฤษ เป็นการต่อสู้ระหว่างกองทัพของฝ่ายราชวงศ์แลงคาสเตอร์ที่นำโดยสมเด็จพระเจ้าเฮนรีที่ 6 และฝ่ายราชวงศ์ยอร์คที่นำโดยริชาร์ด ดยุคแห่งยอร์ค ผลของยุทธการครั้งนี้แลงคาสเตอร์เป็นฝ่ายได้รับชัยชนะ หลังจากที่ได้รับชัยชนะในยุทธการบลอร์ฮีธระหว่าเขตแดนชร็อพเชอร์และสตาฟฟอร์ดเชอร์แล้วฝ่ายยอร์คก็เดินทัพไปยังวูสเตอร์ แต่ก็ต้องถอยกลับมาตั้งหลักที่ลัดฟอร์ดบริดจ์ในชร็อพเชอร์หลังจากที่พบกองทัพที่มีกำลังเหนือกว่ามากของฝ่ายแลงคาสเตอร์ เมื่อวันที่ 12 ตุลาคม ค.ศ. 1459 เซอร์แอนดรูว์ ทรอลล็อพผู้บังคับกองทหารจากคาเลส์ก็หันไปเข้าข้างแลงคาสเตอร์เมื่อพระเจ้าเฮนรีพระราชทานอภัยโทษ ที่ทำให้ทรงทราบถึงข้อมูลและแผนการโจมตีของฝ่ายยอร์ค แลงคาสเตอร์มีกองกำลังมากกว่าฝ่ายยอร์คถึงสามต่อหนึ่ง ค่ำวันนั้นเมื่อรู้ว่าไม่มีทางชนะดยุคแห่งยอร์คและลูกสองคน พร้อมกับเอิร์ลแห่งวอริค และ เอิร์ลแห่งซอลสบรี ก็หนีไปคาเลส์และไอร์แลนด์จากสนามรบ กองทหารที่ตื่นขึ้นมาทราบว่าไม่มีผู้นำต่างก็กระจัดกระจายหนีกันไปตามๆ กันทิ้งให้ฝ่ายยอร์คเข้าปล้นเมืองลัดโลว์ผู้สนับสนุนฝ่ายยอร์ค ที่ตั้งอยู่ไม่ไกลจากสะพานเท่าใดนัก</doc>
