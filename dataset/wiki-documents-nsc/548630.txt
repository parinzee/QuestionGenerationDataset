<doc id="548630" url="https://th.wikipedia.org/wiki?curid=548630" title="กรภัสสรณ์ รัตนเมธานนท์">กรภัสสรณ์ รัตนเมธานนท์ กรภัสสรณ์ รัตนเมธานนท์ หรือ จอยซ์ นักร้องวงไทรอัมพ์ส คิงดอม สังกัดโดโจ ซิตี้ ในเครือเบเกอรี่ มิวสิกประวัติ ประวัติ. กรภัสสรณ์ รัตนเมธานนท์ หรือชื่อเดิม พรพรรณ รัตนเมธานนท์ (จอยซ์) เกิดเมื่อวันที่ 17 พฤศจิกายน พ.ศ. 2523 เป็นลูกคนแรกของครอบครัว มีน้องชาย 2 คน ในจำนวนพี่น้อง 3 คน พ่อชื่อ นายสุวิทย์ รัตนเมธานนท์การศึกษาการศึกษา. - ระดับอนุบาล โรงเรียนอนุบาลจุไรรัตน์ ในพระบรมราชูปถัมภ์ - ระดับประถมศึกษาและมัธยมศึกษาตอนต้น โรงเรียนเซนต์โยเซฟคอนแวนต์ - ระดับมัธยมศึกษาตอนปลาย โรงเรียนอัสสัมชัญคอนแวนต์ - ระดับปริญญาตรี สาขาวิชานิเทศศาสตร์ กลุ่มวิชาภาพยนตร์ มหาวิทยาลัยสุโขทัยธรรมาธิราชเข้าวงการ เข้าวงการ. เข้าวงการตั้งแต่อายุ 14 ปี เริ่มงานชิ้นแรกจากการเล่นมิวสิควิดีโอเพลง "ทางออก" ของสมเกียรติ อริยะชัยพาณิชย์ หลังจากนั้นสมเกียรติ ผู้ก่อตั้งค่ายโดโจ ซิตี้ ได้ทาบทามกรภัสสรณ์เป็นศิลปินคู่กับ สุรัตนาวี สุวิพร หรือ โบ ในนาม "ไทรอัมพ์ส คิงดอม"ไทรอัมพ์ส คิงด้อม ไทรอัมพ์ส คิงด้อม. "ไทรอัมพ์ส คิงด้อม" (แปลว่า อาณาจักรแห่งชัยชนะ) มีเพลงที่สร้างชื่อเสียง อาทิ 'อย่าเข้าใจฉันผิด' 'ผ้าเช็ดหน้า' มีผลงาน 3 ชุด คือ "Triumphs Kingdom" (2542) "Twice TK" (2543) และ "TK vision" (2544) ทั้งสองสาวถูกวิจารณ์อย่างมากเรื่องความเหมาะสมในการแต่งกาย รวมถึงความกล้าเกินไปในการแสดงออก ถือว่าสองสาวโบ-จอยซ์ เป็นหนึ่งในผู้นำแฟชั่นการแต่งกายด้วยเสื้อสายเดี่ยวและเกาะอกในสมัยนั้นชีวิตส่วนตัว ชีวิตส่วนตัว. เดือนมิถุนายน 2544 จอยซ์กับโบประกาศพักวง ในงานแถลงข่าว TK Unzipped โดยจอยซ์อ้างว่าจะเดินทางไปเรียนต่อยังต่างประเทศ แต่ทั้งนี้ก็ไม่มีข่าวว่าเธอเดินทางไปเรียนต่อสักที มีแต่ข่าวเชิงลบเกี่ยวกับตัวเธอออกมามากมาย อาทิ มีข่าวว่าเธอเป็นเด็กใจแตก เที่ยวเก่ง ติดยาเสพติด จนกระทั่งท้องและหลบไปคลอดลูกที่ต่างประเทศ ซึ่งเธอเคยออกมาปฏิเสธข่าวทั้งหมด จอยซ์หวนคืนสู่ถนนสายบันเทิงอีกครั้ง เมื่อปี 2545 โดยรับบทเป็นคุณครูที่มีบุคลิกเรียบร้อยเหมือนผ้าพับไว้ในละครเรื่อง แก๊งป่วนกวนอินเตอร์ ออกอากาศทางสถานีโทรทัศน์ไอทีวี หลังจากละครจบ เธอก็หายเงียบไปจากวงการบันเทิงอีกครั้งข้อหายาเสพติด ข้อหายาเสพติด. 23 พฤศจิกายน 2547 จอยซ์ถูกจับข้อหามียาบ้าไว้ในครอบครองเพื่อจำหน่าย 21 มีนาคม 2548 ศาลชั้นต้นพิพากษาจำคุก 8 ปี 1 เดือน ปรับ 340,000 บาท แต่อัยการยื่นอุทธรณ์ จนวันที่ 6 กรกฎาคม 2550 ศาลอุทธรณ์พิพากษาแก้จำคุกเป็น 33 ปี 4 เดือน ปรับ 8 แสนบาท ต่อมาวันที่ 8 ตุลาคม 2556 ศาลฎีกาพิเคราะห์เห็นว่าพยานหลักฐานโจทก์มีน้ำหนักเพียงพอรับฟังได้ว่า จอยซ์มีส่วนรู้เห็นกับยาบ้าที่ตำรวจล่อซื้อ 300 เม็ด แต่ไม่ปรากฏพยานหลักฐานชี้ชัดได้ว่ามีส่วนรู้เห็นกับยาบ้าที่ซุกซ่อนอยู่ภายในบ้านจำนวน 3,740 เม็ด จึงยกประโยชน์ให้จำเลย ให้บังคับคดีตามศาลชั้นต้นที่พิพากษา 8 ปี 1 เดือน ปรับ 340,000 บาท แต่เนื่องจากจอยซ์ติดคุกมาแล้ว 8 ปี 10 เดือน เกินมาประมาณ 9 เดือน ส่วนที่เกินศาลให้หักลดวันละ 200 บาทจากค่าปรับที่ต้องเสีย เหลือค่าปรับ 280,000 บาท ซึ่งญาติของจอยซ์ได้ยื่นเงินสดแก่ศาลให้พิจารณา จนเวลา 18:00 ศาลได้ออกหมายปล่อยตัวเธอให้เป็นอิสระในที่สุดชีวิตหลังจากต้องโทษ ชีวิตหลังจากต้องโทษ. หลังจากจอยซ์ได้รับการปล่อยตัวจากเรือนจำ เธอปรากฏตัวต่อสาธารณะเป็นครั้งแรกพร้อมกับโบ เมื่อวันที่ 28 ธันวาคม พ.ศ. 2556 ในคอนเสิร์ต "Boyd Ko Family Christmas Together" ซึ่งจัดโดย เลิฟอีส และบีอีซี-เทโร เอ็นเตอร์เทนเมนท์ผลงานเพลงไทรอัมพ์ส คิงดอมผลงานอื่นๆ นอกเหนือจากงานเพลงผลงานการแสดงผลงานอื่นๆ นอกเหนือจากงานเพลง. ผลงานการแสดง. - ละคร "แก๊งค์ป่วน...ก๊วนอินเตอร์" ทางช่องไอทีวี (2545) - ละครเวทีเรื่อง รักนายเท่าฟ้า (เหิรมาหานะครัช) : Fly with me, Free Breakfast (Queer Edition) - ภาพยนตร์ "ฟรีแลนซ์..ห้ามป่วย ห้ามพัก ห้ามรักหมอ" (2558) (นักแสดงรับเชิญ ร่วมกับสุรัตนาวี สุวิพร) - ผู้กองเจ้าเสน่ห์ รับบทเป็น คุณหยก แฟนเก่าของผู้กองมานะ (รับเชิญ) ออนแอร์วันที่ 22 กุมภาพันธ์ 2558 - 1 มีนาคม 2558 คู่กับ ปฏิภาณ ปฐวีกานต์มิวสิควีดีโอมิวสิควีดีโอ. - มิวสิควิดีโอเพลง "ทางออก" ของ สมเกียรติ อริยะชัยพาณิชย์ - มิวสิควีดีโอเพลง "ต่อให้ใครไม่รัก" ของ วงเอช - มิวสิควีดีโอเพลง "สาละวัน" ของ โจอี้ บอยผลงานโฆษณาผลงานโฆษณา. - เชนไดรท์ - ควิกแสบ รสหมูสับ</doc>
