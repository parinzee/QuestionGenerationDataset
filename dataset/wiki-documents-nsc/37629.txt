<doc id="37629" url="https://th.wikipedia.org/wiki?curid=37629" title="กุหลาบร่วง">กุหลาบร่วง เพลงกุหลาบร่วง เป็นผลงานประพันธ์คำร้องและทำนองของ พรานบูรพ์ ประกอบละครเรื่อง "บุปผชาตินคร" ของคณะจันทโรภาส จัดแสดงที่วิกบ้านดอน อำเภอบ้านดอน จังหวัดสุราษฎร์ธานี เมื่อ พ.ศ. 2476 ต่อมาเรื่องบุปผชาตินคร เปลี่ยนชื่อเป็น "แม่ศรีเวียง" จัดแสดงที่โรงพัฒนากร เมื่อ พ.ศ. 2478 จึงตัดเพลงกุหลาบร่วงออกมาร้องสลับฉาก ขับร้องโดย ชะอวบ ฟองกระแสสินธุ์ เพลงนี้มีการบันทึกเสียงครั้งแรกเมื่อ พ.ศ. 2478 ขับร้องโดย ประทุม ประทีปะเสน ต่อมาเมื่อ พ.ศ. 2525 นงลักษณ์ โรจนพรรณ ซึ่งเคยเป็นดาราละครทีวีของบริษัท ไทยโทรทัศน์ จำกัด ช่อง 4 บางขุนพรหม นำมาขับร้องบันทึกเสียงใหม่ เพลงนี้จึงกลับมาเป็นที่นิยมอีกครั้ง</doc>
