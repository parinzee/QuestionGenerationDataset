<doc id="484842" url="https://th.wikipedia.org/wiki?curid=484842" title="กระปรอดเล็ก">กระปรอดเล็ก กระปรอดเล็ก (basket fern) เป็นเฟินอิงอาศัยในสกุลกระแตไต่ไม้ (Drynaria) กระจายพันธุ์ในประเทศพม่า ไทย อินโดจีน มาเลเซีย จีน โพลีนีเซีย ออสเตรเลีย และหมู่เกาะในมหาสมุทรแปซิฟิกตะวันออกเฉียงใต้ พบตามคาคบไม้สูง ในป่าดิบชื้น หรืออยู่ตามโขดหินที่เปียกชื้น ในป่าเปิดตามแนวลำธารน้ำตก มักพบเจริญเติบโตอยู่รวมกันเป็นกลุ่ม ขนาดรัศมีใหญ่ได้มากกว่า 1 เมตร ในประเทศไทยมีชื่อพื้นเมืองอื่นดังนี้ กระปรอกหัวหิน (จันทบุรี) กูดตั่ง (เชียงใหม่) กูดเฟือย (เหนือ) กูดไม้ (เหนือ) กูดหางม้า (แม่ฮ่องสอน) กูดอ้อม (เหนือ)ลักษณะทางพฤษศาสตร์ ลักษณะทางพฤษศาสตร์. กระปรอดเล็กมีลำต้นเป็นเหง้าอวบ ยาว ปกคลุมด้วยเกล็ดสีน้ำตาลอ่อนถึงน้ำตาลเข้ม ใบมีสองแบบ ใบกาบ (sterile frond) และใบสปอร์ (fertile frond) ใบกาบไม่สร้างสปอร์ ยาวได้ถึง 36 ซ.ม. กว้าง 10 ซ.ม. ขอบใบหยักละเอียด ปลายหยักเรียวแหลม ร่างแหของเส้นใบสันนูนมองเห็นได้ชัดเจน ใบสปอร์เป็นใบประกอบแบบขนนก ปลายเดี่ยว ยาว 3-4 ฟุต ใบย่อยรูปรี ปลายเรียวแหลม มีก้านใบย่อยสั้นๆ อับสปอร์ เรียงตัวเป็น 1 แถวขนานไปกับเส้นกลางใบย่อยทั้งสองข้าง อับสปอร์จมอยู่ในผิวใบ ปูดนูนขึ้นมาถึงด้านหน้าใบ</doc>
