<doc id="897927" url="https://th.wikipedia.org/wiki?curid=897927" title="เอเบิล กาวเวอร์">เอเบิล กาวเวอร์ เอเบิล แอนโทนี เจมส์ กาวเวอร์ (; ค.ศ. 1836 ที่ลีวอร์โน ประเทศอิตาลี – 1899?) เป็นกงสุลชาวอังกฤษ ปฏิบัติหน้าที่ในญี่ปุ่น 2 ครั้ง ระหว่างช่วงบะกุมะสึ ที่นะงะซะกิและฮะโกะดะเตะ เขายังเป็นช่างภาพสมัครเล่น หลังจากใช้ชีวิตในประเทศจีน กาวเวอร์ทำงานที่สถานอัครราชทูตอังกฤษในโทเซ็นจิ เอะโดะ (ต่อมาคือโตเกียว) เขาเป็นส่วนหนึ่งของทีมเจ้าหน้าที่ของรัทเทอร์ฟอร์ด อัลคอก ต่อมาปี ค.ศ. 1863 เขามีส่วนร่วมในการระดมยิงคะโงะชิมะ ในปี ค.ศ. 1866 เขาได้เป็นกงสุลในฮะโกะดะเตะ (ในเอะโซะ ต่อมาคือ ฮกไกโด) โดยก่อนหน้านั้นเป็นกงสุลในนะงะซะกิ (ในคิวชู) หลายปีที่ผ่านมา เชื่อกันว่า ไม่ กาวเวอร์ หรือ วอลเทอร์ บี. วุดเบอรี อาจจะมีส่วนร่วมในภารกิจของบริษัทจากลอนดอนที่ชื่อ เนเกรตตีและแซมบรา (Negretti and Zambra) ในการถ่ายภาพประเทศจีนและญี่ปุ่น ระหว่างปี ค.ศ. 1857 ถึง 1860 เพราะปัจจุบันภาพถ่ายของปีแยร์ รอซีเย ยังมีข้อสงสัย ชุดภาพของมหาวิทยาลัยไลเดิน มีภาพถ่ายของกาวเวอร์ ที่มีลายเซ็นว่า "P. Rossier" และในปี ค.ศ. 1859 ทั้งรอซีเยและกาวเวอร์ได้ออกเดินทางร่วมกันโดย เรือหลวง แซมป์ซัน จากนะงะซะกิไปยังเอะโดะ</doc>
