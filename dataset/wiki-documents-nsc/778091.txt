<doc id="778091" url="https://th.wikipedia.org/wiki?curid=778091" title="เจ้าชายอเล็กซันเดอร์ ดยุกแห่งเซอเดร์มันลันด์">เจ้าชายอเล็กซันเดอร์ ดยุกแห่งเซอเดร์มันลันด์ เจ้าชายอเล็กซันเดอร์ อีริก ฮูเบร์ตุส เบร์ติล ดยุกแห่งเซอเดร์มันลันด์ (; ประสูติ: 19 เมษายน พ.ศ. 2559) เป็นพระโอรสพระองค์แรกในเจ้าชายคาร์ล ฟิลิป ดยุกแห่งแวร์มลันด์ กับเจ้าหญิงโซเฟีย ดัชเชสแห่งแวร์มลันด์ และเป็นพระราชนัดดาในสมเด็จพระราชาธิบดีคาร์ลที่ 16 กุสตาฟ กับสมเด็จพระราชินีซิลเวีย พระองค์อยู่ในลำดับที่ห้าแห่งการสืบราชบัลลังก์สวีเดนพระประวัติ พระประวัติ. วันที่ 15 ตุลาคม พ.ศ. 2558 สำนักพระราชวังแห่งสวีเดนได้ออกแถลงการณ์ว่า เจ้าหญิงโซเฟีย ดัชเชสแห่งแวร์มลันด์ทรงพระครรภ์พระราชบุตรพระองค์แรกและจะประสูติภายในเดือนเมษายน พ.ศ. 2559 เจ้าชายอเล็กซันเดอร์ประสูติเมื่อเวลา 18.25 นาฬิกา ของวันที่ 19 เมษายน พ.ศ. 2559 ณ ดันเดอริด เมื่อแรกประสูติมีน้ำหนัก 3,595 กรัม และพระวรกายยาว 49 เซนติเมตร หลังจากประสูติ สำนักพระราชวังได้มีการยิงสลุตถวายสดุดีจำนวน 21 นัดตามพระราชประเพณี พระองค์ได้รับพระราชทานพระนามและฐานันดรศักดิ์จากสมเด็จพระราชาธิบดีแห่งสวีเดน พระอัยกา เมื่อวันที่ 21 เมษายน พ.ศ. 2559</doc>
