<doc id="748784" url="https://th.wikipedia.org/wiki?curid=748784" title="บะหมี่ญี่ปุ่น">บะหมี่ญี่ปุ่น บะหมี่ เป็นอาหารหลักชนิดหนึ่งในตำรับอาหารญี่ปุ่น บะหมี่มักเสิร์ฟเย็นและมีน้ำจิ้ม เสิร์ฟในน้ำซุป หรือเสิร์ฟแบบจานร้อน ที่โดดเด่นคือ บะหมี่ต่อไปนี้ไม่ได้ทำจากข้าว ราเม็ง เป็นบะหมี่เส้นบาง ๆ ทำจากข้าวสาลี เกลือ น้ำ และคังซุอิ น้ำด่างชนิดหนึ่ง ราเม็งทำโดยทำแป้งโดให้ขึ้นตัวก่อนทำให้แบน ราเม็งนำเข้าจากประเทศจีนในยุคเมจิ บะหมี่ราเม็งมีเนื้อแน่น และมีสีเหลืองอ่อน ๆ บะหมี่ราเม็งอาจมีรูปร่าง ความกว้าง และความยาวแตกต่างกัน บะหมี่มักเสิร์ฟด้วยน้ำซุป ชิระทะกิ เป็นบะหมี่ทำจากกนเนียะกุ มีลักษณะหนุบหนับคล้ายยาง ชิระทะกิใช้เพิ่มเนื้อสัมผัสให้กับอาหารอย่าง สุกียากี้ และโอเด็ง โซะบะ เป็นบะหมี่ทำด้วยเมล็ดบักวีตและแป้งสาลี บะหมี่โซะบะมีทั้งแห้งและสด อาจเสิร์ฟด้วยน้ำซุปร้อนหรือเย็นพร้อมน้ำจิ้ม สำหรับยะกิโซะบะ แม้ว่าจะเป็นอาหารญี่ปุ่นที่เป็นที่นิยมและมีชื่อ "โซะบะ" ในชื่อ แต่ทำจากบะหมี่จีน (ชูคาเม็ง) โซเม็ง เป็นบะหมี่เส้นบาง สีขาว ทำจากข้าวสาลี เสิร์ฟเย็น ๆ ในฤดูร้อนพร้อมน้ำจิ้ม แม้ว่าบางครั้งอาจเสิร์ฟในน้ำซุปหรืออาหารจานร้อนชนิดอื่น ๆ โซเม็งคล้ายกับบะหมี่ฮิยะมุงิ และอุดง แต่มีลักษณะบางกว่า (กว้างประมาณ 1.3 มิลลิเมตร) การผลิตโซเม็งจำเป็นต้องใช้น้ำมัน ในช่วงฤดูร้อน ชาวญี่ปุ่นกิน "โซเม็ง" เย็นเพื่อรักษาความเย็น ฮิยะมุงิ เป็นบะหมี่ทำจากแป้งสาลีคล้าย ๆ กับโซเม็งและอุดง และมีขนาดความกว้างอยู่ระหว่างบะหมี่ทั้งสองชนิด บะหมี่เหล่านี้เสิร์ฟในฤดูร้อนลักษณะเดียวกับบะหมี่โซเม็งและอุดง แม้ว่าฮิมะยุงิส่วนใหญ่มีสีขาว แต่ก็มีบางแหล่งนำบะหมี่มาผสมกับสีชมพูหรือน้ำตาล อุดง เป็นบะหมี่ที่หนาที่สุดที่มีเสิร์ฟในญี่ปุ่น อุดงมีสีขาว ทำจากข้าวสาลี ขนาดกว้าง 4-6 มิลลิเมตร บะหมี่อุดงมักเสิร์ฟเย็นพร้อมน้ำจิ้มในฤดูร้อน หรืออาหารจานร้อนและน้ำซุปเมื่ออากาศเย็นลง อย่างไรก็ตาม ซะระอุดง ทำจากบะหมี่กรอบชนิดหนึ่ง</doc>
