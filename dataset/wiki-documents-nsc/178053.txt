<doc id="178053" url="https://th.wikipedia.org/wiki?curid=178053" title="โจจิ๋น">โจจิ๋น โจจิ๋น (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ในยุคสามก๊ก ขุนพลคนสำคัญแห่งวุยก๊ก เป็นญาติของโจโฉ มีชื่อรองว่าจื่อตัน ซื่อสัตย์สุจริต มีนิสัยกล้าหาญ และเหี้ยมโหด ร่วมทุกข์ร่วมสุขกับทหารในสนามรบอย่างใกล้ชิด บางครั้งค่าใช้จ่ายในกองทัพไม่พอ ก็เอาทรัพย์สินส่วนตัวออกจับจ่ายใช้สอย ได้รับการแต่งตั้งให้เป็น ต้าซือหม่า (เสนาบดีว่าการกลาโหม)ประวัติ ประวัติ. เมื่อขงเบ้งเริ่มรุกรานวุยก๊กในสมัยพระเจ้าโจยอย โจจิ๋นได้อาสาต้านทานขงเบ้ง ในการบุกวุยก๊กครั้งแรกของขงเบ้ง โจจิ๋นพลาดท่าจนล้มป่วย โจยอยจึงให้สุมาอี้เป็นแม่ทัพแทนโจจิ๋น ทำให้กองทัพขงเบ้งต้องถอยกลับไป เมื่อขงเบ้งบุกวุยก๊กครั้งที่ 2 ในขณะนั้นโจจิ๋นหายป่วย จึงอาสาออกต้านทัพขงเบ้ง ขงเบ้งตีหักเข้าไปไม่ได้ เสบียงก็ร่อยหรอลงไป จึงถอพทัพกลับ แต่ก็ยังออกอุบายสังหารอองสง ขุนพลของวุยก๊กได้ ทำให้โจจิ๋นล้มป่วยอีกครั้ง เมื่อขงเบ้งบุกวุยก๊กครั้งที่ 3 ขณะนั้นโจจิ๋นยังป่วยอยู่ พระเจ้าโจยอยจึงให้สุมาอี้ออกต้านศึกแทน ในครังนี้ ขงเบ้งมีชัยชนะต่อสุมาอี้หลายครั้ง แต่ก็ต้องถอยทัพกลับเพราะได้ข่าวการเสียชีวิตของเตียวเปา ทำให้ขงเบ้งล้มป่วยต้องถอยกลับไปรักษาตัว เมื่อขงเบ้งหายป่วยบุกวุยก๊กครั้งที่ 4 โจจิ๋นก็หายป่วยเช่น พระเจ้าโจยอยจึงให้โจจิ๋นเป็นแม่ทัพใหญ่ สุมาอี้เป็นแม่ทัพรอง ในศึกนี้ โจจิ๋นไม่เชื่อคำแนะนำของสุมาอี้ที่ให้รักษาเขากิสานให้ดี เพราะขงเบ้งต้องยกมายึดแน่ แล้วขงเบ้งก็ยกทัพมายึดเขากิสานไว้ดังคำของสุมาอี้ กองทัพโจจิ๋นที่ไม่ได้เตรียมรับมือจึงแตกพ่าย ยังดีที่สุมาอี้มาช่วยไว้ โจจิ๋นจึงได้ละอายใจมากจนล้มป่วย ฝ่ายขงเบ้งเมื่อรู้ว่าโจจิ๋นป่วยหนักจึงส่งจดหมายเยาะเย้ยไปถึงโจจิ๋น โจจิ๋นเมื่ออ่านจดหมาย จึงแค้นใจจนอาการป่วยกำเริบเสียชีวิตครอบครัวครอบครัว. - บุตรชาย โจซอง</doc>
