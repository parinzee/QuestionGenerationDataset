<doc id="707535" url="https://th.wikipedia.org/wiki?curid=707535" title="สโมสรฟุตบอลวอตฟอร์ด">สโมสรฟุตบอลวอตฟอร์ด สโมสรฟุตบอลวอตฟอร์ด () เป็นสโมสรฟุตบอลที่ตั้งอยู่ในวอตฟอร์ด, ฮาร์ตฟอร์ดเชอร์, ประเทศอังกฤษ สโมสรก่อตั้งขึ้นในปี พ.ศ. 2424 ในชื่อว่าวอตฟอร์ด โรเวอส์ โดยสโมสรได้เข้าเล่นในเอฟเอคัพครั้งแรกในปี พ.ศ. 2429 และฟุตบอลลีกภูมิภาคใต้ ในทศวรรษต่อมา หลังสิ้นสุดฤดูกาล 1914–15 ในฐานะแชมป์ลีกภูมิภาคใต้ภายใต้การคุมทีมของแฮร์รี เคนต์ วอตฟอร์ดเลื่อนชั้นสู่ฟุตบอลลีกในปี พ.ศ. 2463 ในยุคแรกๆ สโมสรยังไม่มีสนามเหย้าเป็นของตัวเอง จนกระทั่งในปี พ.ศ. 2465 สโมสรก็มีสนามเหย้าเป็นของตัวเอง คือ วิคาริจโรด ซึ่งใช้เป็นสนามเหย้าจนปัจจุบัน วอตฟอร์ดได้เล่นในฟุตบอลลีกระดับล่างๆ กว่าครึ่งศตวรรษ และเปลี่ยนสีและสัญลักษณ์ของตราประจำสโมสรมาหลายครั้ง เกรแฮม เทย์เลอร์ ผู้จัดการทีมชาวอังกฤษ ได้ทำให้สโมสรประสบความสำเร็จมาก โดยการพาสโมสรเลื่อนชั้นจากฟอร์ธลีกสู่เฟิสต์ลีก สโมสรจบอันดับที่ 2 ของลีกเฟิร์สดิวิชัน ในฤดูกาล 1982–83 สโมสรยังสามารถเข้าไปเล่นได้ในยูฟ่าคัพ ในฤดูกาล 1983–84 และยังสามารถเข้าไปถึงนัดชิงชนะเลิศของเอฟเอคัพได้ แต่หลังจากนั้นวอตฟอร์ดก็ต้องพบกับความล้มเหลวในช่วง พ.ศ. 2530 ถึง พ.ศ. 2540 ก่อนที่เทย์เลอร์จะกลับมาเป้นผู้จัดการเต็มตัวอีกครั้ง ซึ่งพาวอตฟอร์ดสู่ความสำเร็จอีกครั้ง โดยพาสโมสรเลื่อนชั้นขึ้นจากเซคกันด์ดิวิชันที่เปลี่ยนชื่อแล้ว สู่พรีเมียร์ลีก ฤดูกาล 1999–2000 แต่ก็ตกชั้นลงไปอีก สโมสรได้กลับขึ้นมาเล่นในพรีเมียร์ลีกอีกครั้งในฤดูกาล 2006–07 ภายใต้การคุมทีมของอัลดี บูธรอยด์ และอีกครั้งในฤดูกาล 2015–16 หลังจากที่เลื่อนชั้นจากฟุตบอลลีกแชมเปียนชิป ในฤดูกาล 2014–15 ปัจจุบันวอตฟอร์ดเป็นของตระกูลปอซโซ ซึ่งเป็นเจ้าของสโมสรอูดีเนเชกัลซีโอในประเทศอิตาลี และสโมสรฟุตบอลกรานาดา ในประเทศสเปนด้วยประวัติผู้เล่นผู้เล่นชุดปัจจุบันผู้เล่นที่ถูกยืมตัวทีมงานประจำสโมสรทีมชุดปัจจุบัน</doc>
