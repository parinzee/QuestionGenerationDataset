<doc id="683314" url="https://th.wikipedia.org/wiki?curid=683314" title="เดอะพริสมาติกเวิลด์ทัวร์">เดอะพริสมาติกเวิลด์ทัวร์ เดอะพริสมาติกเวิลด์ทัวร์ () เป็นทัวร์คอนเสิร์ตครั้งที่สามของนักร้องชาวอเมริกัน เคที เพร์รี เพื่อส่งเสริมอัลบั้มลำดับที่สี่ ปริซึม (2013) ทัวร์เริ่มวันที่ 7 พฤษภาคม ค.ศ. 2014 ที่โอดิสซีอะรีนา ในเบลฟัสต์ ไอร์แลนด์เหนือ ทัวร์ช่วงแรกแสดงแสดงที่สกอตแลนด์ และอังกฤษในเดือนเดียวกันนั้นด้วย นับตั้งแต่มิถุนายน ถึงตุลาคม ค.ศ. 2014 ทัวร์ช่วงที่สองเกิดขึ้นในสหรัฐอเมริกา แคนาดา และเม็กซิโก รายได้จากบัตรคอนเสิร์ตของช่วงนี้จะมอบให้องค์กรยูนิเซฟ ออทิสซึมสปีกส์ โรงพยาบาลเซนต์จูดชิลเดรนส์รีเสิร์ช และซูซาน จี. โคเมนฟอร์เดอะคูร์ ช่วงที่สามเริ่มขึ้นวันที่ 7 พฤศจิกายน ค.ศ. 2014 ในเพิร์ท และจบลงที่ออกแลนด์ในวันที่ 20 ธันวาคม ค.ศ. 2014 ช่วงที่สี่และห้าเริ่มขึ้นใน ค.ศ. 2015 ในยุโรประหว่างกุมภาพันธ์ถึงมีนาคม และในเอเชียระหว่างเมษายน ถึงพฤษภาคม ตามลำดับ เดอะพริสมาติกเวิลด์ทัวร์ เป็นทัวร์ที่ประสบความสำเร็จทั่วโลก และกลายเป็นทัวร์ที่ประสบความสำเร็จสูงสุดของเพร์รีจนถึงปัจจุบัน ทัวร์ดังกล่าวทำรายได้ได้เป็นอันดับที่สอง และเป็นทัวร์ของศิลปินหญิงที่ทำรายได้มากที่สุดในอเมริกาเหนือ นับจากรายได้เฉลี่ยของแต่ละนครจากบ็อกซ์ออฟฟิศใน ค.ศ. 2014 ขากข้อมูลของโพลสตาร์ ทัวร์ขายดีเป็นอันดับที่สี่ในโลก และขายดีที่สุดของศิลปินหญิง โดยใน ค.ศ. 2014 ทำรายได้ได้ 153 ล้านดอลลาร์สหรัฐ และผู้ชมจำนวน 1,407,972 คน ทัวร์ประสบความสำเร็จอย่างมากในอเมริกาเหนือ กลายเป็นทัวร์ขายดีอันดับที่ 25 ของทัวร์ทั้งหมดตลอดกาล ขายได้ 94.3 ล้านดอลลาร์สหรัฐ เป็นทัวร์ที่ขายดีเป็นอันดับที่สามในอเมริกาเหนือของ ค.ศ. 2014 ทัวร์ยังประสบความสำเร็จในออสเตรเลีย ขายบัตรได้ 350,000 ใบและทำลายสถิติจำนวนผู้เข้าชมในออลโฟนส์อะรีนา โดยขายบัตรได้ทั้งหมด 89,000 ใบนับเฉพาะที่ออลโฟนส์อะรีนาที่เดียว การแสดงของเพร์รีที่ร็อดเลเวอร์อะรีนาในเมลเบิร์นติดอันดับ 11 ในรายชื่อบ็อกซ์ออฟฟิศสากลสูงสุดปลายปี ค.ศ. 2014 ในงานประกาศรางวัลบิลบอร์ดทัวริงอะวอดส์ ทัวร์ชนะรางวัล "ท็อปแพคเกจ" (Top Package) และได้เข้าชิงรางวัล "คอนเสิร์ตมาร์เกตติงแอนด์โปรโมชัน" (Concert Marketing & Promotion) ด้วย เพร์รีเป็นศิลปินที่ถูกค้นหามากเป็นอันดับที่ 7 ในทิกเก็ตมาสเตอร์ใน ค.ศ. 2014รายชื่อเพลง รายชื่อเพลง. รายชื่อเพลงที่แสดงในวันที่ 30 พฤษภาคม ค.ศ. 2014 ทั้งนี้ บางรอบอาจไม่ได้แสดงตามรายชื่อเพลงดังกล่าว1. "โรร์" 2. "พาร์ตออฟมี" 3. "วายด์อะเวก" 4. "ดิสโมเมนต์" / "เลิฟมี" 5. "ดาร์กฮอร์ส" 6. "อี.ที." 7. "เลเจนแดรีเลิฟเวอส์" 8. "ไอคิสด์อะเกิร์ล" 9. "ฮอตเอ็นโคลด์" 10. "อินเตอร์เนชันแนลสไมล์" / "โวก" 11. "บายเดอะเกรซออฟกอด" 12. "เดอะวันแด้ตก็อตอะเวย์" / "ธิงกิงออฟยู" 13. "อันคอนดิชันแนลลี" 14. "วอล์กกิงออนแอร์" 15. "อิตเทกส์ทู" 16. "ดิสอิสฮาววีดู" / "ลาสต์ฟรายเดย์ไนต์ (ที.จี.ไอ.เอฟ.)" 17. "ทีนเอจดรีม" 18. "แคลิฟอร์เนียเกิลส์" 19. "เบิร์ธเดย์" อังกอร์1. "ไฟร์เวิร์ก" เพิ่มเติม- ณ วันแสดงในสหราชอาณาจักร เพร์รีแสดงเพลง "ดับเบิลเรนโบว์" ก่อนเพลง "อันคอนดิชันแนลลี" - ณ วันแสดงในอเมริกาเหนือ เช่นวันที่ 24 กรกฎาคม ในนิวยอร์ก เพร์รีแสดงเพลง "เลเจนส์เนเวอร์ดาย" กับเฟร์ราส์ ก่อนเพลง "อันคอนดิชันแนลลี"รอบการแสดงNotes</doc>
