<doc id="287822" url="https://th.wikipedia.org/wiki?curid=287822" title="หม่อมราชวงศ์สังขดิศ ดิศกุล">หม่อมราชวงศ์สังขดิศ ดิศกุล พลตรี หม่อมราชวงศ์ สังขดิศ ดิศกุล (พ.ศ. 2464 - 22 ธันวาคม พ.ศ. 2545) อดีตเอกอัครราชทูตไทยประจำประเทศมาเลเซีย สวิตเซอร์แลนด์ และสำนักวาติกัน เป็นโอรสของหม่อมเจ้าจุลดิศ ดิศกุล และเป็นพระนัดดาในสมเด็จพระเจ้าบรมวงศ์เธอ กรมพระยาดำรงราชานุภาพ สมรสกับนางมัณฑนา ดิศกุล ณ อยุธยา (สกุลเดิม กุญชร ณ อยุธยา) มีบุตร คือ หม่อมหลวงปนัดดา ดิศกุล หม่อมราชวงศ์สังขดิศ เป็นผู้ดูแลวังวรดิศ ของสมเด็จฯ กรมพระยาดำรงราชานุภาพ ท่านได้ทุ่มเทเวลากว่า 25 ปีหลังเกษียณอายุราชการ ในการจัดตั้งพิพิธภัณฑ์วังวรดิศ เพื่อเป็นโรงเรียน ปลูกฝังคุณธรรม จริยธรรมแก่เยาวชน พลตรี หม่อมราชวงศ์สังขดิศ ถึงแก่อนิจกรรมที่โรงพยาบาลวิชัยยุทธ ด้วยโรคเกี่ยวกับโลหิตในสมอง เมื่อวันที่ 22 ธันวาคม พ.ศ. 2545 และมีพิธีพระราชทานเพลิงศพ ในวันที่ 24 กุมภาพันธ์ พ.ศ. 2546</doc>
