<doc id="28277" url="https://th.wikipedia.org/wiki?curid=28277" title="ซารูมาน">ซารูมาน ซารูมาน () เป็นตัวละครในนิยายเรื่อง เดอะลอร์ดออฟเดอะริงส์ ซึ่งประพันธ์โดย เจ. อาร์. อาร์. โทลคีน ชื่อ ซารูมาน เป็นคำในภาษาเวสทรอนที่มนุษย์แห่งมิดเดิลเอิร์ธใช้เรียกเทพไมอาองค์นี้ พวกเอลฟ์เรียกเขาว่า คูรูเนียร์ ชื่อเดิมของเขาคือ คูรูโม เป็นหนึ่งในห้าไมอาร์ที่ปวงเทพส่งมาช่วยเหลือมิดเดิ้ลเอิร์ธในช่วงยุคที่สาม โดยเทพไมอาร์ทั้งห้าใช้ร่างจำแลงมาในรูปชายชรา และเรียกตัวเองว่า อิสทาริ หรือ พ่อมด ซารูมานได้รับฉายาว่า พ่อมดขาว เป็นผู้มีพลังอำนาจสูงสุดในหมู่พ่อมดทั้งห้าประวัติ ประวัติ. เดิมซารูมานเป็นเทพไมอาในสังกัดของอาวเล เป็นผู้มีทักษะฝีมือสูง ชื่อของเขา "คูรูโม" ในภาษาเควนยา หรือ "คูรูเนียร์" ในภาษาซินดารินมีความหมายว่า "บุรุษผู้เปี่ยมทักษะ" เขาเป็นหนึ่งในสองไมอาร์ชุดแรกที่ได้รับเลือกให้มายังมิดเดิลเอิร์ธ ซารูมานมีผู้มีวาทศิลป์ สามารถเกลี้ยกล่อมชักจูงใจผู้คนได้ดี เขาได้ร่วมกับพวกเอลฟ์ชั้นเจ้านาย เช่นกาลาเดรียล และเอลรอนด์ ก่อตั้งสภาขาว เพื่อร่วมมือกันต่อต้านเซารอน ซารูมานอาศัยอยู่ที่หอคอยออร์ธังก์แห่งไอเซนการ์ด หอคอยเก่าแก่ของอาณาจักรกอนดอร์ ซึ่งในยุคที่สามตกอยู่ในอาณาเขตของแคว้นโรฮัน เขาจึงได้ครอบครองพาลันเทียร์ดวงหนึ่งที่อยู่ที่หอคอยแห่งนั้น พร้อมกับหนังสือบันทึกเก่าแก่จำนวนมาก จึงค้นพบว่าแหวนเอกสูญหายไปตั้งแต่ต้นยุคที่สามได้อย่างไร ซารูมานร่วมมือกับสภาขาวเพื่อต้านอำนาจเซารอน ขณะเดียวกันเขาก็ออกค้นหาแหวนเอกเองด้วย ด้วยหวังจะเป็นผู้มีอำนาจสูงสุดเสียเอง เมื่อเซารอนและเหล่าภูตแหวนเรืองอำนาจขึ้น เขาแสร้งทำเป็นยอมร่วมมือด้วย และยกทัพไปโจมตีแคว้นโรฮันเพื่อตัดกำลังไม่ให้โรฮันยกทัพไปช่วยเหลือมินัสทิริธ เมืองหลวงของกอนดอร์ ซึ่งเซารอนจะเป็นฝ่ายยกทัพไปโจมตี แต่การศึกกับแคว้นโรฮันไม่เป็นไปตามคาด มิหนำฝ่ายมนุษย์ยังได้รับความช่วยเหลือจากพวกเอนท์ ที่พากันยกทัพมาถล่มออร์ธังก์จนหมดหนทางสู้ ซารูมานกับเวิร์มทังสมุนเอกหลบหนีไปยังแคว้นไชร์ แต่ภายหลังซารูมานก็ถูกเวิร์มทังหักหลัง และสังหารเขา</doc>
