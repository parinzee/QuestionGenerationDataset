<doc id="954111" url="https://th.wikipedia.org/wiki?curid=954111" title="ชาตรี โสภณพนิช">ชาตรี โสภณพนิช ชาตรี โสภณพนิช (28 กุมภาพันธ์ พ.ศ.2476 – 24 มิถุนายน พ.ศ.2561) นักธุรกิจชาวไทยเชื้อสายจีน อดีตประธานกรรมการ ธนาคารกรุงเทพประวัติ ประวัติ. ชาตรีเกิดเมื่อวันที่ 28 กุมภาพันธ์ พ.ศ. 2476 ที่ประเทศไทยเป็นบุตรคนที่ 2 จากทั้งหมด 9 คนของ ชิน โสภณพนิช ผู้ก่อตั้งธนาคารกรุงเทพชาตรีจบการศึกษาด้านเศรษฐศาสตร์จากฮ่องกงและด้านการธนาคารจากอังกฤษและได้เริ่มต้นทำงานที่ธนาคาร Bank of London ก่อนจะเดินทางกลับประเทศไทย เมื่อเดินทางถึงประเทศไทยชาตรีได้เข้าทำงานที่บริษัท เอเชียทรัสต์ เมื่อ พ.ศ. 2501 และเข้าทำงานที่ธนาคารกรุงเทพเมื่อวันที่ 1 ตุลาคม พ.ศ. 2502 โดยเลื่อนตำแหน่งสูงขึ้นเรื่อย ๆ ก่อนจะได้รับการแต่งตั้งให้เป็นกรรมการผู้จัดการใหญ่คนที่ 4 ของธนาคารกรุงเทพสืบต่อจากนาย บุญชู โรจนเสถียร เมื่อ พ.ศ. 2523 โดยดำรงตำแหน่งนี้นานถึง 12 ปีก่อนจะส่งต่อตำแหน่งให้กับนาย ชาติศิริ โสภณพนิช ผู้เป็นบุตรชายคนโตเมื่อ พ.ศ. 2535 และได้ขึ้นดำรงตำแหน่งประธานและประธานกรรมการเมื่อเดือนพฤศจิกายนปีเดียวกันนอกจากนี้นายชาตรียังได้ดำรงตำแหน่งสำคัญ ๆ ทั้งในประเทศและต่างประเทศ ชาตรีถึงแก่อนิจกรรมเมื่อวันอาทิตย์ที่ 24 มิถุนายน พ.ศ. 2561 เวลา 20.00 น. ที่ โรงพยาบาลบำรุงราษฎร์ ด้วยโรคชรา สิริอายุได้ 85 ปี โดยจัดพิธีศพที่โบสถ์พระมหาไถ่ซอยร่วมฤดีก่อนจะเคลื่อนศพไปฝังยังสุสานวัดนักบุญนิโคลัส พัทยา จังหวัดชลบุรีในวันจันทร์ที่ 2 กรกฎาคม พ.ศ. 2561</doc>
