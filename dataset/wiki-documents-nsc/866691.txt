<doc id="866691" url="https://th.wikipedia.org/wiki?curid=866691" title="พระนางชินอึย">พระนางชินอึย พระมเหสีชินอึย สกุลฮัน ( ; กันยายน 1880 – 21 ตุลาคม 1934) 神懿王后 韓氏 พระมเหสีองค์แรกใน พระเจ้าแทโจ ปฐมกษัตริย์แห่ง ราชวงศ์โชซ็อน เป็นพระมารดาของเจ้าชายทั้งหมด 6 พระองค์ซึ่งได้เป็นพระราชาถึง 2 พระองค์คือ พระเจ้าจองจง พระราชาลำดับที่ 2 และ พระเจ้าแทจง พระราชาลำดับที่ 3 พระนางประสูติในปีค.ศ. 1337 เป็นปีที่ 6 ในรัชกาลพระเจ้าชุงซุกแห่งโครยอ(ครั้งที่ 2) เมื่อพระชนม์ได้ 15 ปีในปีค.ศ. 1352 ได้แต่งงานกับอีซ็องกเย นายทหารหนุ่ม มีบุตรธิดา 8 คนคือ1. ลีพังอู,เจ้าชายจินอัน (이방우 진안대군 ；李芳雨 镇安大君) (1354-1393) 2. ลีพังกวา,พระเจ้าจองจง (조선 정종 이방과 ; 朝鮮定宗 李芳果) (1357-1419) ครองราชย์ระหว่างปีค.ศ. 1398-1400 3. ลีพังอึย,เจ้าชายอิกอัน (이방의 익안대군 ; 李芳毅 益安大君 ) (1360-1404) 4. ลีพังกาน,เจ้าชายโฮอัน (이방간 회안대군 ; 李芳干 怀安大君) (1364-1421) 5. ลีพังวอน,พระเจ้าแทจง ( 조선 태종 이방원 ；朝鮮太宗 李芳远) (1367-1422) ครองราชย์ระหว่างปีค.ศ. 1400-1418 6. ลีพังยอน,เจ้าชายท็อกอัน (이방연 덕안대군 ; 德安大君 李芳衍) (1385-1412) 7. เจ้าหญิงกย็องชิน (경신공주 ；慶慎公主) 8. เจ้าหญิงกย็องซอน (경선공주；慶善公主) พระองค์เสด็จสวรรคตเมื่อวันที่ 21 ตุลาคม พ.ศ. 1934 หนึ่งปีก่อนที่จะมีการสถาปนาราชวงศ์โชซ็อนเมื่อพระราชสวามีสถาปนาราชวงศ์โชซ็อนขึ้น ในปีที่ 2 ของรัชกาล ได้โปรดเกล้าฯให้สถาปนาพระอิสริยยศพระมเหสีพระองค์แรกที่สวรรคตไปแล้วขึ้นเป็นพระมเหสีอย่างเป็นทางการ ออกพระนามว่า ชอลบี(절비；節妃) 7 ปีต่อมาในรัชกาลพระเจ้าแทจงซึ่งเป็นพระราชโอรสของพระนาง ได้โปรดให้เฉลิมพระอิสริยยศพระราชมารดาที่เสด็จสวรรคตไปแล้วขึ้นเป็นสมเด็จพระพันปีหลวงชินอึย (ชินอึย แทวังฮู 神懿太王后) ต่อมาในปีค.ศ. 1408 ปีที่ 9 ในรัชกาลพระเจ้าแทจง โปรดให้เฉลิมพระนามสมเด็จพระบรมราชชนนีพันปีหลวงเพิ่มขึ้นเป็น สมเด็จพระพันปีหลวงซังอิน ซุนซ็อง ชินอึย วังแทฮู (承仁顺圣神懿王太后) ในปีค.ศ. 1683 ปีที่ 9 ในรัชกาลพระเจ้าซุกจง โปรดให้ออกพระนามสมเด็จพระพันปีหลวงชินอึย เป็นพระมเหสีซังอิน ซุนซ็อง ชินอึย วังฮู (承仁顺圣神懿王后) ในปีค.ศ. 1899 โชซ็อนยกฐานะขึ้นเป็นจักรวรรดิ จักรพรรดิโกจง โปรดให้เฉลิมพระนามย้อนหลังถวายแด่บูรพกษัตริย์และพระมเหสีแห่งโชซ็อน ในส่วนของพระมเหสีชินอึยนั้น โปรดให้ถวายพระนามว่า จักรพรรดินีชินอึย โกฮวางฮู (神懿高皇后)</doc>
