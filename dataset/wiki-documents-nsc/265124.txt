<doc id="265124" url="https://th.wikipedia.org/wiki?curid=265124" title="ทะเลสาบคุชชะโระ">ทะเลสาบคุชชะโระ ทะเลสาบคุชชะโระ () เป็นทะเลสาบปล่องภูเขาไฟในอุทยานแห่งชาติอะกัง บนเกาะฮกไกโดฝั่งตะวันออก ประเทศญี่ปุ่น ชื่อของทะเลสาบมีที่มาจากภาษาไอนุเช่นเดียวกับชื่อทางภูมิศาสตร์อีกหลายชื่อในฮกไกโด เป็นทะเลสาบปล่องภูเขาไฟที่ใหญ่ที่สุดในในด้านของพื้นที่ผิว และเป็นทะเลสาบที่ใหญ่เป็นอันดับที่หกในญี่ปุ่น นอกจากนี้ยังเป็นทะเลสาบที่ผิวน้ำจับตัวเป็นน้ำแข็งตลอดทะเลสาบในฤดูหนาวที่ใหญ่ที่สุดในญี่ปุ่น เกาะกลางทะเลสาบมีชื่อว่า นะกะจิมะ เป็นกรวยภูเขาไฟสลับชั้น ควันภูเขาไฟ ทำให้น้ำในทะเลสาบมีสภาพเป็นกรด จึงมีปลาที่สามารถอาศัยอยู่ได้ไม่กี่ชนิด ยกเว้นบริเวณที่แม่น้ำไหลเข้าสู่ทะเลสาบซึ่งทำให้น้ำในบริเวณนั้นเจือจาง ปลาเทราท์สายรุ้งสามารถทนต่อน้ำที่มีสภาพเป็นกรดได้ ใน พ.ศ. 2494 ได้มีการค้นพบจักจั่นชนิดที่หายาก (Oncotympana maculaticollis) ซึ่งปัจจุบันรัฐบาลได้ประกาศคุ้มครอง นอกจากนี้ทะเลสาบแห่งนี้ยังอยู่บนเส้นทางย้ายถิ่นของหงส์กู่ ริมฝั่งทะเลสาบมีพุน้ำรอนและหาดทรายและที่คาบสมุทรวะโกะโตะที่ยื่นเข้าไปในทะเลสาบยังมี ซัลเฟอร์จากภูเขาไฟ อยู่อีกจำนวนหนึ่ง ทะเลสาบแห่งนี้ยังเป็นที่รู้จักในฐานะทะเลสาบล็อกเนสส์แห่งญี่ปุ่น เนื่องจากมีรายงานข่าวการพบเห็น สัตว์ประหลาดแห่งทะเลสาบเช่นเดียวกับทะเลสาบล็อกเนส ที่ถูกเรียกว่า Kusshii อยู่บ่อยครั้งตั้งแต่ พ.ศ. 2516</doc>
