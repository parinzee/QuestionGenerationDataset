<doc id="121334" url="https://th.wikipedia.org/wiki?curid=121334" title="โรงเรียนเทพบดินทร์วิทยาเชียงใหม่">โรงเรียนเทพบดินทร์วิทยาเชียงใหม่ โรงเรียนเทพบดินทร์วิทยาเชียงใหม่ เป็นโรงเรียนเอกชนในจังหวัดเชียงใหม่ สังกัดสำนักงานคณะกรรมการการศึกษาเอกชนในจังหวัดเชียงใหม่ ก่อตั้งประมาณ พ.ศ. 2513 เปิดสอนตั้งแต่ระดับชั้น เตรียมอนุบาล ถึง ระดับชั้นมัธยมตอนปลายประวัติของโรงเรียน ประวัติของโรงเรียน. โรงเรียนเทพบดินทร์วิทยาเชียงใหม่ () เป็นโรงเรียนที่อยู่ในสังกัดสำนักงานคณะกรรมการการศึกษาเอกชน (สช.) ตั้งอยู่เลขที่ 6/1 ถนนช้างเผือก ตำบลศรีภูมิ อำเภอเมืองเชียงใหม่ จังหวัดเชียงใหม่ บนเนื้อที่ 4 ไร่ 97 ตารางวา เปิดดำเนินการสอนตามหลักสูตรกระทรวงศึกษาธิการตั้งแต่ปี พ.ศ. 2513 เป็นต้นมา ในลักษณะการลงทุนร่วมกันระหว่าง นายประกอบ สื่อกระแสร์ เจ้าของกรรมสิทธิ์ที่ดิน (ในฐานะผู้รับใบอนุญาต) กับผู้ร่วมลงทุนภายใต้กำหนดระยะเวลา 25 ปี ต่อมาเมื่อวันที่ 26 ตุลาคม พ.ศ. 2533 ได้มีการเปลี่ยนแปลงผู้ดำเนินกิจการใหม่โดยทายาทของเจ้าของกรรมสิทธิ์ที่ดินได้ซื้อโอนกิจการ ทั้งหมดมาดำเนินการแต่ฝ่ายเดียว โดยมี ดร.อุทัย สื่อกระแสร์ เป็นเจ้าของ ผู้รับใบอนุญาต และผู้อำนวยการโรงเรียน นับตั้งแต่ได้มีการเปลี่ยนแปลงกิจการเป็นต้นมา ผู้ดำเนินการได้ยึดนโยบายที่จะพัฒนาสถาบันการศึกษาให้ไปสู่เป้าหมายด้านคุณภาพและมาตรฐานในทุกด้าน โดยได้มีการปรับปรุงพัฒนาระบบการบริหารการจัดการหลักสูตรกระบวนการจัดการเรียนการสอน อาคารสถานที่ วัสดุอุปกรณ์ เทคโนโลยีที่ ทันสมัยมาใช้ตามลำดับ และในปี พ.ศ. 2544 ได้จัดให้มีการเรียนการสอนระดับชั้นมัธยมศึกษาตอนปลายเป็นปีแรก ทั้งนี้โดยมีเป้าหมายที่จะให้เป็นสถาบันการศึกษาที่สามารถรองรับและให้บริการเยาวชนทั้งจังหวัดเชียงใหม่และจังหวัดใกล้เคียงได้อย่างมีประสิทธิภาพตราสัญลักษณ์ของโรงเรียนเทพบดินทร์วิทยาเชียงใหม่ ตราสัญลักษณ์ของโรงเรียนเทพบดินทร์วิทยาเชียงใหม่. ตราประจำโรงเรียน เป็นวงกลม ๒ วงซ้อนกัน วงกลมวงในเส้นผ่าศูนย์กลาง ๓.๕ เซนติเมตร ภายในวงกลมเป็นสัญลักษณ์เป็นเทพประจำโรงเรียน ประทับอยู่ในเทวาลัย ภายในกรอบโดยมีชื่อโรงเรียนเทพบดินทร์วิทยา วงกลมวงนอกเส้นผ่าศูนย์กลาง ๔.๕ เซนติเมตร ด้านบนเป็นชื่อโรงเรียนเทพบดินทร์วิทยา ด้านล่างชื่อที่ตั้ง ๖/๑ ต.ศรีภูมิ อ.เมือง จ.เชียงใหม่อาคารเรียน อาคารเรียน. ปัจจุบันโรงเรียนเทพบดินทร์วิทยาเชียงใหม่ มีอาคารเรียนจำนวน 5 อาคาร- อาคารวิฆเนศวร์ - อาคารนเรศ - อาคารกอบบุญ - อาคารอนุบาล - อาคารเทพบดินทร์หลักสูตร หลักสูตร. โรงเรียนเทพบดินทร์วิทยาเชียงใหม่จัดทำตามหลักสูตรการศึกษา 15 ปี 5 ช่วงชั้น- อนุบาล - ประถมศึกษา - มัธยมศึกษาตอนต้น - มัธยมศึกษาตอนปลาย- แผนกวิทย์-คณิต - แผนกศิลป์-คำนวณ</doc>
