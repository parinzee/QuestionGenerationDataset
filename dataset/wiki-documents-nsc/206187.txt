<doc id="206187" url="https://th.wikipedia.org/wiki?curid=206187" title="คิม ซุงจุน">คิม ซุงจุน คิม ซุงจุน (Sung Jun Kim; ภาษาเกาหลี,ฮันกึล: 김성준, ฮันจา: 金性俊) นักมวยสากลชาวเกาหลีใต้ เกิดเมื่อ 3 มิถุนายน พ.ศ. 2496 ที่เมืองปูซาน เกาหลีใต้ เสียชีวิตเมื่อ 3 กุมภาพันธ์ พ.ศ. 2532 รวมอายุได้ 36 ปี สถิติการชก 48 ครั้ง ชนะ 28 (น็อค 13) เสมอ 6 แพ้ 14ประวัติ ประวัติ. คิมขึ้นชกมวยสากลครั้งแรกเมื่อ 28 ธันวาคม พ.ศ. 2514 แพ้คะแนน ลิม อินซู ที่กาหลีใต้ จากนั้น ขึ้นชกชนะเป็นส่วนใหญ่ จนได้ครองแชมป์เกาหลีใต้รุ่นไลท์ฟลายวทเมื่อ 31 สิงหาคม พ.ศ. 2519 ชนะคะแนน มูน มยุงอัน และชกป้องกันตำแหน่งไว้ได้ 4 ครั้ง และเคยชกชนะน็อค สุริยา ปทุมวดี นักชกไทย ยก 5 ที่เกาหลีใต้ด้วยเมื่อ พ.ศ. 2519 ต่อมา คิมขึ้นชิงแชมป์ OPBF รุ่นไลท์ฟลายเวทเมื่อ 29 มกราคม พ.ศ. 2521 ชนะคะแนน ชุง ซังอิล ได้แชมป์มาครอง คิมชกป้องกันตำแหน่งได้สองครั้งก็ได้ขึ้นชิงแชมป์โลกรุ่นไลท์ฟลายเวท WBC ชนะน็อค เนตรน้อย ศ.วรสิงห์ไปอย่างพลิกความคาดหมายในยกที่ 3 ได้แชมป์ไปครอง คิมชกป้องกันแชมป์โลกรุ่นนี้ไว้ได้ถึง 3 ครั้ง ก่อนจะเสียแชมป์โลกในการป้องกันแชมป์ครั้งที่ 4 ที่ ญี่ปุ่น แพ้คะแนน ชิเกโอะ นากาจิม่า เมื่อ 3 มกราคม พ.ศ. 2523 หลังจากเสียแชมป์ไป คิมขึ้นชกชิงแชมป์คืนอีกครั้งเมื่อ 28 กรกฎาคม พ.ศ. 2523 ที่ ญี่ปุ่น ซึ่งคิมเป็นฝ่ายแพ้คะแนน โชจิ โอกูม่า ชิงแชมป์ไม่สำเร็จ หลังจากนั้น คิมไม่มีโอกาสได้ชิงแชมป์โลกอีกเลย และยังชกแพ้เป็นส่วนใหญ่ จนกระทั่งคิมแพ้คะแนน แบ ซกชุล เมื่อ 11 กรกฎาคม พ.ศ. 2525 ก็แขวนนวมไป หลังจากแขวนนวม เขามีอาการทางประสาทที่เนื่องจากการชกมวยและประสบปัญหาทางการเงิน ในที่สุดเขาจึงกระโดดตึกฆ่าตัวตายเมื่อ 3 กุมภาพันธ์ พ.ศ. 2532เกียรติประวัติเกียรติประวัติ. - แชมป์เกาหลีใต้รุ่นไลท์ฟลายเวท (2518 – 2520) - แชมป์ OPBF รุ่นไลท์ฟลายเวท- ชิง 29 มกราคม 2521 ชนะคะแนน ชุง ซางอิล ที่ เกาหลีใต้ - ป้องกันแชมป์ครั้งที่ 1, 27 มีนาคม 2521 ชนะน็อค กาซูโนริ เท็นเรียว ยก 3 ที่ เกาหลีใต้ - เสียแชมป์ 9 กรกฎาคม 2521 แพ้คะแนน ชุง ซางอิล ที่ เกาหลีใต้ - แชมป์โลกรุ่นไลท์ฟลายเวท WBC- ชิง 30 กันยายน 2521 ชนะน็อคเนตรน้อย ศ.วรสิงห์ ยก 3 ที่ เกาหลีใต้ - ป้องกันแชมป์ครั้งที่ 1, 30 มีนาคม 2522 เสมอกับ เฮกเตอร์ เมเลนเดซ ที่ เกาหลีใต้ - ป้องกันแชมป์ครั้งที่ 2, 28 กรกฎาคม 2522 ชนะคะแนน ซิโอนี การูโป ที่ เกาหลีใต้ - ป้องกันแชมป์ครั้งที่ 3, 21 ตุลาคม 2522 ชนะคะแนน เฮกเตอร์ เมเลนเดซ ที่ เกาหลีใต้ - เสียแชมป์ 3 มกราคม 2523 แพ้คะแนน ชิเกโอะ นากาจิม่า ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBC เมื่อ 28 กรกฎาคม 2523 แพ้คะแนน โชจิ โอกูม่า ที่ ญี่ปุ่น</doc>
