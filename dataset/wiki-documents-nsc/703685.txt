<doc id="703685" url="https://th.wikipedia.org/wiki?curid=703685" title="กลุ่มอาการทารกถูกเขย่า">กลุ่มอาการทารกถูกเขย่า กลุ่มอาการทารกถูกเขย่า () หรือ การบาดเจ็บต่อศีรษะจากการถูกกระทำทารุณ () คือการบาดเจ็บต่อศีรษะของเด็กที่เกิดจากการถูกผู้อื่นกระทำ ผู้ป่วยอาจมีอาการเพียงเล็กน้อยหรือมีอาการชัดเจนมากก็ได้ อาการที่มีเช่นอาเจียน หรือร้องกวนผิดปกติ บ่อยครั้งอาจไม่มีอาการแสดงของการบาดเจ็บภายนอกใดๆ ภาวะแทรกซ้อนที่อาจเกิดขึ้นได้เช่น ชัก ตาบอด สมองพิการ และสติปัญญาบกพร่องได้ ภาวะนี้เป็นการกระทำทารุณต่อเด็กประเภทหนึ่ง สาเหตุอาจเกิดจากการถูกกระแทกด้วยของแข็งไม่มีคม หรือเกิดจากการเขย่าอย่างรุนแรง มักเกิดจากการที่ผู้เลี้ยงดูเกิดความเครียดอย่างรุนแรงจากการที่เด็กร้องกวน การวินิจฉัยอาจทำได้ยากเนื่องจากอาการของผู้ป่วยมักไม่จำเพาะ หากสงสัยภาวะนี้แนะนำให้ทำเอกซเรย์คอมพิวเตอร์สมอง การตรวจพบเลือดออกที่จอตาพบนั้นพบได้บ่อยในภาวะนี้ แต่ก็พบในภาวะอื่นได้เช่นกัน การให้ความรู้กับพ่อแม่มือใหม่มีประโยชน์ช่วยลดอัตราการเกิดภาวะนี้ได้ การรักษาบางครั้งอาจต้องผ่าตัด เช่นการวางทางระบายน้ำจากโพรงสมอง ภาวะนี้ในปีหนึ่งๆ จะพบได้ในเด็กประมาณ 3-4 ต่อ 10,000 คน ส่วนใหญ่พบในเด็กอายุน้อยกว่า 5 ปี เมื่อเป็นแล้วมีโอกาสเสียชีวิต 25% การวินิจฉัยภาวะนี้มักมีผลทางกฎหมายต่อผู้ดูแลเด็กตามมา</doc>
