<doc id="685669" url="https://th.wikipedia.org/wiki?curid=685669" title="ว่านกีบแรด">ว่านกีบแรด ว่านกีบแรดหรือว่านกีบม้า เป็นพืชในวงศ์ Marattiaceae เป็นเฟินที่มีหัวอยู่ใต้ดิน หัวใหญ่ ใบที่หลุดออกไปจะทิ้งขั้วไว้มองคล้ายกีบเท้าของแรดหรือควายมาก ใบประกอบแบบขนนกสองชั้น แผ่นใบหนา สีเขียวเป็นมัน มีอับสปอร์สีน้ำตาลแดงสองแถวเรียงกันที่ขอบใบตลอดความยาวใบ กระจายพันธุ์ในออสเตรเลีย นิวกินี และหมู่เกาะในมหาสมุทรแปซิฟิก เป็นยาสมุนไพร ฤทธิ์เย็น แก้ไข้ ใบอ่อนกินเป็นผักสด หัวพกไว้ติดตัว เชื่อว่ามีฤทธิ์ทางเมตตามหานิยม หรือใช้ผสมในพิมพ์พระเครื่อง ชาวเผ่าลัวะใช้แช่น้ำดื่มรวมกับต้นมหาสดำใช้แก้ท้องอืด</doc>
