<doc id="795513" url="https://th.wikipedia.org/wiki?curid=795513" title="แม่น้ำแอเคอรอน">แม่น้ำแอเคอรอน แม่น้ำแอเคอรอน (; (Acheron) หรือ Ἀχερούσιος (Acherusius); (Acherontas)) เป็นแม่น้ำในภูมิภาคอิไพรัสทางทิศตะวันตกเฉียงเหนือของกรีซ เป็นแม่น้ำที่ไหลลงสู่ทะเลไอโอเนียน มีความยาว 58 กิโลเมตร (36 ไมล์) แม่น้ำแอเคอรอน ยังเป็นแม่น้ำตามความเชื่อในเทพปกรณัมกรีกโดยถูกเรียกว่า "แม่น้ำแห่งความโศกเศร้า" ในโลกหลังความตายของกรีก เนื่องจากเป็นพรมแดนที่กั้นระหว่างโลกมนุษย์และนรก ผู้ที่ตายไปแล้วก่อนจะเข้าเฝ้าเฮดีสที่ทาร์ทารัส ก่อนจะข้ามแม่น้ำต้องทอดทิ้งความหวังในการมีชีวิตอยู่ไว้เสียก่อน ซึ่งหมายความว่าเข้าสู่โลกความตายอย่างแน่นอนแล้ว โดยมีคนพายเรือข้ามฝั่งแม่น้ำ ชื่อ แครอน ซึ่งต้องให้ค่าจ้างเป็นเงินซึ่งญาติผู้ตายจะนำเหรียญใส่ในปากของผู้ตาย เรียกว่า "เหรียญของแครอน" เพื่อเป็นค่าจ้าง ปัจจุบัน แม่น้ำแอเคอรอนเป็นที่นิยมอย่างยิ่งของนักท่องเที่ยวและนักล่องแพ โดยมีบาร์เหล้าเปิดอย่างมากมายที่ริมฝั่งแม่น้ำ</doc>
