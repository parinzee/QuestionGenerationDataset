<doc id="365351" url="https://th.wikipedia.org/wiki?curid=365351" title="ลีลาวดี วัชโรบล">ลีลาวดี วัชโรบล ดร.ลีลาวดี วัชโรบล (ชื่อเล่น: ลี) อดีตสมาชิกสภาผู้แทนราษฎร กรุงเทพมหานคร สังกัดพรรคเพื่อไทย อดีตรองนางสาวไทยและอดีตนักแสดง = ประวัติ = ลีลาวดี วัชโรบล เกิดเมื่อวันที่ 23 มกราคม พ.ศ. 2510 ที่แขวงลาดยาว เขตจตุจักร กรุงเทพมหานคร เป็นบุตรสาวของ พลอากาศตรี ตะนัย และนางจินตนา วัชโรบล และมีศักดิ์เป็นหลานสาวของ ศ.ดร.คลุ้ม วัชโรบล อดีตนักวิทยาศาสตร์ชาวไทยที่มีชื่อเสียง จบการศึกษาระดับประถมศึกษาและมัธยมศึกษาจากโรงเรียนจิตรลดา ปริญญาตรี คณะศึกษาศาสตร์ มหาวิทยาลัยศรีนครินทรวิโรฒ ปริญญาโท คณะนิเทศศาสตร์ มหาวิทยาลัยธุรกิจบัณฑิตย์ และปริญญาเอก ภาควิชาเทคโนโลยีและสื่อสารการศึกษา คณะครุศาสตร์ จุฬาลงกรณ์มหาวิทยาลัย ปี พ.ศ. 2559 กรมสอบสวนคดีพิเศษได้ออกหมายจับข้อหาขัดขวางเจ้าพนักงานในการปฏิบัติหน้าที่ และ ปี พ.ศ. 2560 ตำรวจกองปราบปรามได้แจ้งข้อหา กระทำผิดตามประมวลกฎหมายอาญามาตรา 116 = ชีวิตส่วนตัว = ยังคงเป็นโสด และเป็นผู้ปฏิบัติธรรมโดยมีความศรัทธาต่อวัดพระธรรมกายอย่างเหนียวแน่น = การทำงาน = = ผลงานเพลง = ร่วมกับศิลปินอื่น ๆ ในค่ายนิธิทัศน์ โปรโมชั่น และมีผลงานเพลงกับทางค่ายด้วย 5 ชุด ชุดละ 1 เพลง ดังต่อไปนี้ คือ "ชุด พบดาว (พ.ศ. 2527) เพลง "รักใต้ร่มไทร" โดยร้องคู่กับ โป้ง - ทรรศิน บุญแต่ง และร้องเพลงคู่กันมาตลอด ที่มีผลงานเพลงร้องคู่ คือ ตั้งแต่ ชุด "พบดาว" จนถึง "18 กะรัต ชุดที่ 3" และแสดงภาพยนตร์คู่กัน เรื่อง 18 กะรัต "18 กะรัต ชุดที่ 1 (พ.ศ. 2527) เพลง "ชื่นชมสมรัก" (โป้ง & ลี) "18 กะรัต ชุดที่ 2 (พ.ศ. 2528) เพลง "ชมไพรในฝัน" (โป้ง & ลี) "18 กะรัต ชุดที่ 3 (พ.ศ. 2529) เพลง "อย่าโกรธกันเลย" (โป้ง & ลี) "18 กะรัต ชุดพิเศษ (พ.ศ. 2530) เพลง "โลกสวยด้วยยิ้ม" (ร้องเดี่ยว) = วงการบันเทิง = = การแสดง = จากนั้นได้เข้าสู่วงการบันเทิงด้วยการแสดงเป็นนางเอก ได้แสดงในภาพยนตร์และละครโทรทัศน์หลายเรื่อง อาทิ นายร้อยสอยดาว เมื่อปี พ.ศ. 2529 คู่กับ อธิป ทองจินดา, รักกันเล่นๆ (ไม่เห็นเป็นไร) ในปีเดียวกัน คู่กับ สรายุทธ คณานุรักษ์, ปืนเถื่อน ในปีเดียวกัน คู่กับ สรพงษ์ ชาตรี, ไฟซ่อนเชื้อ ในปี พ.ศ. 2530, กองร้อยสบาย สบาย ในปี พ.ศ. 2532 คู่กับ รอน บรรจงสร้าง ก่อนที่จะมีบทบาทการแสดงครั้งสุดท้ายคือ ละครโทรทัศน์ทางช่อง 7 เรื่อง มิตร ชัยบัญชา มายาชีวิต ออกอากาศปี พ.ศ. 2548 = ผลงานละครโทรทัศน์ =- 2531 สายรุ้งสลาย ช่อง 3 - 2532 เคหาสน์สีแดง ช่อง 7 รับบท เสาวรส (นางร้าย) - 2532 ท่าฉลอม ช่อง 9 - 2532 ลูกมาร ช่อง 9 - 2532 กว่าจะถึง(ท่า)พระจันทร์ ช่อง 9 - 2534 พิษสวาท ช่อง 5 รับบท อุบล/สโรชินี - 2534 แม่ผัวมหาภัยกับสะใภ้สารพัดพิษ ช่อง 5 - 2534 ลิขิตพิศวาส ช่อง 9 - 2534 แม่เลี้ยงคนใหม่ ช่อง 9 - 2535 ลางรัก ช่อง 5 - 2535 เมียไม่ใช่เมีย ช่อง 3 - 2535 เจ้าสาวแสนกล ช่อง 5 - 2535 แฝดอลเวง ช่อง 3 - 2536 มฤตยูยอดรัก ช่อง 5 - 2537 ระบำอสูร ช่อง 5 - 2537 กระเช้าสีดา ช่อง 3 - 2537 แม่นาคพระโขนง ช่อง 5 รับบท แม่นาค - 2538 ความรักสีดำ ช่อง 5 - 2539 เพื่อนรักนักกีฬา ช่อง 3 - 2548 มิตร ชัยบัญชา มายาชีวิต ช่อง 7 = วงการการเมือง = ในการเลือกตั้ง พ.ศ. 2554 ได้ลงสมัครรับเลือกตั้ง ส.ส. ในพื้นที่กรุงเทพมหานคร และได้รับเลือกตั้งในครั้งนี้ด้วย = เครื่องราชอิสริยาภรณ์ =- พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์มงกุฎไทย (ต.ม.) = อ้างอิง = :ค่ายเพลง นิธิทัศน์ โปรโมชั่น :รายชื่อเพลงในอัลบั้ม พบดาว :รายชื่อเพลงในอัลบั้ม ของ 18 กะรัต :ภาพยนตร์เรื่อง 18 กะรัต</doc>
