<doc id="149623" url="https://th.wikipedia.org/wiki?curid=149623" title="การเก็บศพ">การเก็บศพ การเก็บศพ หรือ สุสาน หรืออื่นๆ อาจจะหมายถึง- ที่เก็บศพ (Tomb) เป็นคำที่มีความหมายกว้างๆ ใช้ได้หลายอย่าง เช่นที่เก็บศพของผู้ตาย, หรือที่เก็บศพคล้ายมอโซเลียมแต่มักจะขนาดเล็กกว่า หรือที่เก็บศพภายในวัดซึ่งอาจจะมีอนุสรณ์ผู้ตายประกอบ ที่แตกต่างคือจะมีร่างของผู้ตายซึ่งต่างจาก อนุสรณ์ผู้ตาย ข้างล่าง- สุสาน (Cemetery หรือ Graveyard) หมายถึงพื้นที่ตั้งหรือกันไว้โดยเฉพาะสำหรับการฝังผู้ตาย อาจจะเป็นบริเวณที่มีกำแพงล้อมรอบ- ที่เก็บศพมอโซเลียม (Mausoleum) หมายถึงที่เก็บศพเหนือดินภายในสิ่งก่อสร้างซึ่งอาจจะใหญ่หรือเล็กก็ได้ตามกำลังทรัพย์หรืออำนาจของผู้สร้าง- สุสานทหาร (Military Cemetery) หมายถึงสุสานของทหารผู้เสียชีวิตในสงคราม บางครั้งอาจจะสร้างในบริเวณสนามรบโดยตรงหลังสงครามเลิกแล้ว เพื่อเป็นการให้เกียรติแก่ผู้ตาย โดยเฉพาะทหารนิรนาม เช่นสุสานทหารของประเทศต่างๆ ที่เข้าร่วมในสงครามโลกครั้งที่สองประไปทางทางตะวันออกของประเทศฝรั่งเศส หรืออาจจะกลับมาสร้างในประเทศบ้านเกิดของผู้เสียชีวิตเช่น สุสานทหารอาร์ลิงตันในสหรัฐอเมริกา- สุสานทหารนิรนาม (Tomb of the Unknown Soldier) หรือ อนุสาวรีย์ทหารนิรนาม หมายถึงสุสานของทหารผู้เสียชีวิตในสงครามสำหรับทหารผู้เสียชีวิตผู้ไม่ทราบชื่อ ซึ่งอาจจะทำเป็นเพียงอนุสาวรีย์ หรือแผ่นป้ายชื่อตั้งอยู่ตามจตุรัสในเมืองหรือหมู่บ้าน หรือภายในวัด เช่นที่ทำกันในประเทศในยุโรป หลังสงครามโลกครั้งที่หนึ่ง และ สงครามโลกครั้งที่สอง- สุสานหมู่ (Mass grave) อาจจะหมายถึงหลุมศพของผู้ยากจนเกินกว่าที่จะมีที่ฝังเป็นของตนเอง เมื่อตายร่างก็จะนำไปฝังรวมๆ กันในหลุมใหญ่ซึ่งเป็นวิธี่ที่ใช้ในยุโรปในสมัยโบราณ หรืออาจจะหมายถึงการฆ่าคนเป็นหมู่โดยเฉพาะพลเรือนในระหว่างในสงครามเช่นระหว่างสงครามโลกครั้งที่สองแล้วฝังไว้ด้วยกันในหลุมใหญ่ และหรือการสังหารที่เกิดจากความขัดแย้งทางการเมืองหรือศาสนาที่ฆาตกรจะไม่อยากให้ผู้อื่นหรือสื่อมวลชนทราบ เช่นสุสานหมู่ในประเทศกัมพูชา- ที่เก็บศพรังผึ้ง หรือ สุสานรังผึ้ง (Catacombs) หมายถึงที่เก็บศพที่อยู่ใต้ดินจัดเป็นช่องๆ สำหรับวางศพ นิยมกันมากในสมัยจักรวรรดิโรมัน ซึ่งอาจจะอยู่ภายในถ้ำ หรือ สถานที่ใต้ดินที่สร้างขึ้น- เนินเก็บศพ (Necropolis) หมายถึงที่เก็บศพเหนือดินซึ่งมักจะอยู่บนเนินสูงและอาจจะเป็นสิ่งก็สร้างที่ขุดลงไปในดินบางส่าน ภายในเป็นแท่นที่ตั้งศพคล้ายการเก็บศพในมอโซเลียม ศพเก็บไว้ภายในตัวสิ่งก่อสร้างเช่น เนินเก็บศพเซอร์เวเทริ (Cerveteri) ของ อิทรัสคัน ที่ ประเทศอิตาลี- คริพท์ (Crypt) หมายถึงห้องใต้ดินภายในมหาวิหารหรือวัดใหญ่ หรือ ปราสาทที่อาจจะสร้างขึ้นเพื่อใช้เป็นชาเปลหรือที่เก็บโลงหิน หรือวัตถุมงคลในคริสต์ศาสนาหรือร่างของบุคคลสำคัญทางศาสนาเช่น นักบุญ- อนุสรณ์ผู้ตาย (Effigy) มักจะเป็นอนุสาวรีย์ขนาดย่อมหรือพอประมาณที่สร้างเป็นอนุสรณ์สำหรับผู้ตายตั้งภายในวัดคริสต์ศาสนาโดยไม่มีร่างของผู้ตายอยู่ด้วย (ถ้ามีร่างก็เรียกว่า ที่เก็บศพ (Tomb))</doc>
