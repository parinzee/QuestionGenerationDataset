<doc id="602714" url="https://th.wikipedia.org/wiki?curid=602714" title="หม่อมเจ้าวราทิวัต จักรพันธุ์">หม่อมเจ้าวราทิวัต จักรพันธุ์ หม่อมเจ้าวราทิวัต จักรพันธุ์ (10 กรกฎาคม พ.ศ. 2454 - 9 กรกฎาคม พ.ศ. 2507) เป็นพระโอรสในพระเจ้าวรวงศ์เธอ พระองค์เจ้าเสรฐวงศ์วราวัตร กรมหมื่นอนุพงษ์จักรพรรดิ์ ที่ประสูติในหม่อมโป๊ จักรพันธุ์ ณ อยุธยา หม่อมเจ้าวราทิวัต จักรพันธุ์ ประสูติเมื่อ 10 กรกฎาคม พ.ศ. 2454 พระองค์เป็นพระราชปนัดดาในพระบาทสมเด็จพระจอมเกล้าเจ้าอยู่หัว กับสมเด็จพระเทพศิรินทราบรมราชินี และเป็นพระนัดดาในสมเด็จพระเจ้าบรมวงศ์เธอ เจ้าฟ้าจาตุรนต์รัศมี กรมพระจักรพรรดิพงษ์ กับหม่อมราชวงศ์สว่าง ศิริวงศ์ หม่อมเจ้าวราทิวัต ทรงมียศ ร้อยเอก ในอดีตเคยเป็นผู้อำนวยการโรงงานเนื้อสัตว์พระโขนง มีโอรสธิดา 6 คน สิ้นชีพิตักษัยเมื่อวันที่ 9 กรกฎาคม พ.ศ. 2507</doc>
