<doc id="705349" url="https://th.wikipedia.org/wiki?curid=705349" title="แนวปะทะอากาศเย็น">แนวปะทะอากาศเย็นแนวปะทะอากาศเย็น แนวปะทะอากาศเย็น. แนวปะทะอากาศเย็น() คือ การที่มวลอากาศเย็นเคลื่อนที่เข้าแทรกและดันมวลอากาศร้อนให้ยกตัวขึ้นด้านบน ถือเป็นการเริ่มต้นของการเกิดพายุหมุนนอกเขตร้อน()เมื่อมีความชื้นที่เพียงพอในแนวปะทะอากาศเย็นสามารถพบฝนตกได้ตลอดแนวปะทะ บริเวณด้านหน้าของแนวปะทะอากาศเย็นสามารถเกิดพายุฟ้าคะนอง ช่วงเวลาที่เกิดแนวปะทะขึ้นอย่างรุนแรงคือในการเปลี่ยนแปลงช่วงฤดูใบไม้ผลิและฤดูใบไม้ร่วง ในช่วงฤดูร้อนจะเป็นช่วงที่มีการปะทะอากาศรุนแรงน้อยที่สุด สัญลักษณ์ที่ใช้แสดงถึงแนวปะทะอากาศเย็นบนแผนที่อากาศ คือ เส้นสีน้ำเงินมีสามเหลี่ยมสีน้ำเงินอยู่บนเส้นชี้แสดงถึงทิศทางที่แนวปะทะอากาศเย็นกำลังเคลื่อนตัวไปการเกิดแนวปะทะอากาศเย็น การเกิดแนวปะทะอากาศเย็น. มวลอากาศที่เย็นและหนาแน่นซึ่งมีน้ำหนักมากกว่ามวลอากาศร้อนจะเคลื่อนเข้าแทรกและดันมวลอากาศร้อนให้ยกตัวขึ้นด้านบน การดันมวลอากาศร้อนให้ยกตัวขึ้นนี้เป็นเหตุให้เกิดความกดอากาศต่ำในบริเวณที่แนวปะทะอากาศเย็นเคลื่อนตัวผ่านไป ในกรณีที่บริเวณนั้นมีความชื้นที่เพียงพอ สามารถที่จะทำให้เกิดฝนตกและพายุฟ้าคะนองได้ตามแนวปะทะ แนวปะทะอากาศเย็น จะมีการเคลื่อนที่ด้วยความเร็วที่มากกว่า แนวปะทะอากาศร้อน()ซึ่งสามารถทำให้เกิดการเปลี่ยนแปลงที่รวดเร็วของสภาพอากาศในพิ้นที่ที่แนวปะทะเคลื่อนผ่าน บริเวณซีกโลกเหนือแนวเส้นศูนย์สูตร แนวปะทะอากาศเย็นมักจะทำให้เกิดการเคลื่อนที่ของลมจากทิศตะวันตกเฉียงใต้ไปยังทิศตะวันตกเฉียงเหนือในทิศทางตามเข็มนาฬิกา ส่วนในบริเวณซีกโลกใต้จะทำให้เกิดการเคลื่อนที่ของลมในทิศทางตรงกันข้ามจากทิศตะวันตกเฉียงเหนือไปยังตะวันตกเฉียงใต้ในทิศทางทวนเข็มนาฬิกา</doc>
