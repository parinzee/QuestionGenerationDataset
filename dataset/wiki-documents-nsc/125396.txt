<doc id="125396" url="https://th.wikipedia.org/wiki?curid=125396" title="ชั้นแอดเวนทิเชีย">ชั้นแอดเวนทิเชีย ชั้นแอดเวนทิเชีย () เป็นชั้นเนื้อเยื่อเกี่ยวพันที่อยู่ชั้นนอกสุดที่ปกคลุมอวัยวะ, หลอดเลือด หรือโครงสร้างอื่นๆ ตัวอย่างเช่น เนื้อเยื่อเกี่ยวพันที่คลุมรอบหลอดเลือดแดงจะเรียกว่า ทูนิกา แอดเวนทิเชีย (tunica adventitia) เพราะอยู่ชั้นนอกสุดของหลอดเลือดแดง ในบางครั้งเนื้อเยื่อชั้นแอดเวนทิเชียก็มีหน้าที่เหมือนกับชั้นเยื่อเลื่อม (serosa) ซึ่งเป็นชั้นเนื้อเยื่อที่คลุมรอบอวัยวะเช่นกัน ในช่องท้อง อวัยวะใดจะคลุมด้วยชั้นแอดเวนทิเชียหรือชั้นเยื่อเลื่อมก็ขึ้นกับว่าเป็นอวัยวะในเยื่อบุช่องท้องหรืออวัยวะหลังเยื่อบุช่องท้อง- อวัยวะในเยื่อบุช่องท้อง (peritoneal organs) จะปกคลุมด้วยชั้นเยื่อเลื่อม (serosa) เป็นชั้นของมีโซทีเลียม เยื่อบุช่องท้องของอวัยวะภายใน - อวัยวะหลังเยื่อบุช่องท้อง (retroperitoneal organs) จะถูกปกคลุมด้วยชั้นแอดเวนทิเชีย เป็นเนื้อเยื่อเกี่ยวพันตาข่าย (loose connective tissue) ในทางเดินอาหาร ชั้นกล้ามเนื้อ (muscularis externa) จะอยู่ติดกับชั่นเยื่อเลื่อม แต่ที่หลอดอาหารส่วนอก ลำไส้ใหญ่ส่วน ascending colon, descending colon และไส้ตรง ชั้นกล้ามเนื้อจะอยู่ติดกับชั้นแอดเวนทิเชีย ส่วนชั้นกล้ามเนื้อของลำไส้เล็กส่วนต้น (duodenum) จะยึดติดกับเนื้อเยื่อทั้งสองชนิด เนื้อเยื่อเกี่ยวพันของถุงน้ำดีถูกปกคลุมด้วยชั้นแอดเวนทิเชียในส่วนที่ติดกับตับ แต่ส่วนที่เหลือจะปกคลุมด้วยชั้นเยื่อเลื่อม</doc>
