<doc id="504037" url="https://th.wikipedia.org/wiki?curid=504037" title="พระเจ้าคาร์ลที่ 12 แห่งสวีเดน">พระเจ้าคาร์ลที่ 12 แห่งสวีเดน สมเด็จพระราชาธิบดีชาร์ลที่ 12 แห่งสวีเดน () ทรงเป็นประมุขแห่งราชอาณาจักรสวีเดนและนอร์เวย์ในช่วงมหาสงครามเหนือ เสด็จพระราชสมภพเมื่อวันที่ 17 มิถุนายน ค.ศ. 1682 ทรงครองราชย์เมื่อพระชนมายุ 15 พรรษา พระองค์มีพระปรีชาสามารถในเรื่องการทหารและด้านการเมือง พระองค์ได้นำทัพสวีเดนเข้ารบโจมตีกองทัพของรัสเซียซึ่งมีพระเจ้าปีเตอร์มหาราชเป็นแม่ทัพและได้รับชัยชนะที่ยุทธการนาร์วาเมื่อปี ค.ศ. 1700 แต่หลังจากนั้นอีก 9 ปี พระองค์ทรงพ่ายแพ้ให้กับรัสเซียที่ยุทธการโปลตาวา ทำให้สวีเดนมีอำนาจลดลง พระองค์ทรงขอร้องพวกเติร์กเมื่อ ค.ศ. 1713 เพื่อขอกำลังเสริมไปรบแต่ได้รับการปฏิเสธ ในวาระสุดท้ายของชีวิตทรงถูกลอบปลงพระชนม์เมื่อวันที่ 30 พฤศจิกายน ค.ศ. 1718 จากการโจมตีด้วยกระสุนปืนท่ามกลางสนามรบในยามค่ำคืน สาเหตุการสิ้นพระชนม์นั้นยังคงเป็นปริศนาจนถึงปัจจุบัน แม้ว่าจะมีการนำร่างของพระองค์ท่านมาชันสูตรเพื่อหาข้อเท็จจริงแล้วก็ตาม มีการตั้งข้อสันนิษฐานว่าผู้ที่ลอบปลงพระชนม์นั้นเป็นฝ่ายตรงข้ามหรือฝ่ายของสวีเดนเองกันแน่ สำหรับบุคลิกของพระองค์นั้นค่อนข้างดูซับซ้อน แต่สิ่งที่เห็นได้ชัดคือพระองค์เป็นผู้ที่ไม่เกรงกลัวต่ออุปสรรค์ใดๆ พระองค์ทรงนิยมวิถีเรียบง่ายไม่ฟู่ฟ่าเหมือนกษัตริ์สมัยเดียวกัน ไม่หลงสุราเมรัยและอิสตรี ทรงโปรดปรานวิถีการใช้ชีวิตบนหลังม้า พระองค์ทรงไม่มีรัชทายาทเนื่องจากทรงไม่หลงอิสตรีหรืออาจจะสนพระทัยเรื่องกิจการบ้านเมืองมากกว่าเรื่องนี้ยังมิทราบแน่ชัด หลังจากที่พระองค์เสด็จสวรรคตสิทธินั้นตกไปอยู่ที่พระนางอัลริค เอเลโอเนราพระขนิษฐาของพระเองแทน</doc>
