<doc id="342246" url="https://th.wikipedia.org/wiki?curid=342246" title="จำรัส เศวตาภรณ์">จำรัส เศวตาภรณ์ จำรัส เศวตาภรณ์ เป็นนักดนตรี นักแต่งเพลงชาวไทย และอดีตสมาชิกวงแกรนด์เอ็กซ์ มีชื่อเสียงจากงานเพลงประกอบภาพยนตร์ไทย สารคดี และ พระราชพิธีเสด็จออกมหาสมาคม เกิดเมื่อวันที่ 9 ธันวาคม พ.ศ. 2498 ที่ กรุงเทพมหานคร ฝั่งธนบุรี จบการศึกษาระดับปริญญาตรีจาก คณะเศรษฐศาสตร์ จุฬาลงกรณ์มหาวิทยาลัยประวัติ ประวัติ. จำรัส เริ่มเล่นดนตรีขณะเรียนในระดับมัธยมศึกษา โดยเล่นและร้องเพลงตามห้องอาหาร ไนท์คลับ จนกระทั่งเป็นสมาชิกวงแกรนด์เอ็กซ์ ในตำแหน่ง กีตาร์ และ นักร้องนำ จากการชักชวนของ ทนงศักดิ์ อาภรณ์ศิริโดยออกผลงานซิงเกิล "คู่นก" และอัลบั้ม ลูกทุ่งดิสโก้ ชุด 1-2 ก่อนจะเปลี่ยนให้ ดนุพล แก้วกาญจน์ ทำหน้าที่แทน ภายหลังลาออกจากแกรนด์เอ็กซ์ จำรัสได้ร่วมงานกับวง เดอะ เรดิโอ โดยออกอัลบั้มเพลงชุด "นกเจ้าโผบิน" จนมีชื่อเสียงโด่งดัง กระทั่งในปี พ.ศ. 2528 ได้เริ่มเข้าสู่วงการภาพยนตร์ไทย โดยรับหน้าที่ทำดนตรีประกอบภาพยนตร์กว่าร้อยเรื่อง ของผู้กำกับภาพยนตร์ต่างๆ เช่น มานพ อุดมเดช, เชิด ทรงศรี, หม่อมหลวงพันธุ์เทวนพ เทวกุล โดยเฉพาะภาพยนตร์เรื่อง "นางนวล" ได้รับรางวัลดนตรีประกอบภาพยนตร์ยอดเยี่ยมเอเชียแปซิฟิก ประจำปี พ.ศ. 2530 และมีเพลงร้องที่เป็นที่รู้จักในช่วงทำดนตรีประกอบภาพยนตร์ คือ "น้ำเซาะทราย" ต่อมา จำรัสเริ่มผลิตผลงานเพลงบรรเลงในลักษณะ "ดนตรีบำบัด" (Spa Music) ที่ได้ซึมซับเอาบรรยากาศความงดงามของชีวิต และปรัชญาแห่งสายน้ำมาตั้งแต่วัยเยาว์ มาถ่ายทอดเป็นบทเพลงต่างๆ โดยวางจำหน่ายตามห้างสรรพสินค้าชั้นนำทั่วไป และยังมีการทำเพลงส่งเสริมพระพุทธศาสนาอีกด้วย ในปี พ.ศ. 2549 เพลงบรรเลง "การเดินทางของใจที่เที่ยงแท้" (Journey on the earth) ซึ่งอยู่ในอัลบั้ม "นิพพาน" (Nirvana) ได้ถูกใช้เป็นเพลงประกอบการถ่ายทอดสด พระบาทสมเด็จพระเจ้าอยู่หัว เสด็จออกมหาสมาคม ณ สีหบัญชร พระที่นั่งอนันตสมาคม ในโอกาสทรงครองสิริราชสมบัติครบ 60 ปี เมื่อวันที่ 9 มิถุนายน โดย โทรทัศน์รวมการเฉพาะกิจแห่งประเทศไทย และอีกครั้งหนึ่งในโอกาสทรงเจริญพระชนมพรรษา 85 พรรษา เมื่อวันที่ 5 ธันวาคม พ.ศ. 2555 ปัจจุบัน จำรัสยังคงทำงานด้านดนตรี โดยได้กลับมาทำดนตรีประกอบภาพยนตร์เรื่อง "ชั่วฟ้าดินสลาย" แต่ไม่ได้รับทำงานเพลงให้กับศิลปินนักร้องสังกัดค่ายเพลงใดๆ เลยผลงานอัลบั้มเพลงผลงาน. อัลบั้มเพลง. - แกรนด์เอ็กซ์- Single คู่นก (2520) - ลูกทุ่งดิสโก้ ชุดที่ 1 (2522) - บันทึกการแสดงสดที่แมนฮัตตันคลับ (2523) - ลูกทุ่งดิสโก้ ชุดที่ 2 (2523) - เดอะเรดิโอ- “นกเจ้าโผบิน" (2525) - “หยาดฝน" (2526) - “บทเพลงและความฝัน" (2527) - จำรัส เศวตาภรณ์- ละครฝัน-น้ำเซาะทราย (2529) - แล้วแต่จะนึก..บันทึกไว้ด้วยใจ (2531) - บันทึกหลังฉาก (2537) - เพลงบรรเลง- ในห้วงภวังค์ - เช้าวันใหม่ Morning - ฤดูกาลแห่งชีวิต Season of life - เสียงเพรียกจากสายลม Whisper of the wind - เพลงใบไม้ Song of leaf - บทเพลงแห่งลุ่มน้ำเจ้าพระยา Music of the Chaophraya river - เปียโนในสวน Piano in the garden - เนรัญชรา The Naerunchara river - นิพพาน Nirvana ฯลฯเพลงประกอบภาพยนตร์ เพลงประกอบภาพยนตร์. ผลงาน แบ่งตามรายนามผู้กำกับภาพยนตร์- มานพ อุดมเดช- หย่าเพราะมีชู้ - ครั้งเดียวก็เกินพอ - กะโหลกบางตายช้า กะโหลกหนาตายก่อน - เปี๊ยก โปสเตอร์- เกมส์มหาโชค - บินแหลก - เชิด ทรงศรี- พลอยทะเล - ทวิภพ - อำแดงเหมือนกับนายริด (ได้รับรางวัลชมรมวิจารณ์บันเทิง ดนตรีประกอบภาพยนตร์ยอดเยี่ยม) - เรือนมยุรา - ข้างหลังภาพ - ชาลี อินทรวิจิตร- น้ำเซาะทราย (ได้รับรางวัลพระราชทานพระสุรัสวดี ตุ๊กตาทอง ดนตรีประกอบภาพยนตร์ยอดเยี่ยม และเพลงประกอบภาพยนตร์ยอดเยี่ยม) - รุจน์ รณภพ- คู่กรรม - บันทึกจากลูกผู้ชาย - ชนะ คราประยูร- ขบวนการคนใช้ - กว่าจะรู้เดียงสา - เหยื่อ - เทวดาตกสวรรค์ - ไอ้คุณผี - บรรจง โกศัลวัฒน์- นายซีอุย แซ่อึ้ง - สายน้ำไม่ไหลกลับ - คู่กรรม 2 (ได้รับรางวัลดนตรีประกอบภาพยนตร์ยอดเยี่ยม จากสมาพันธ์ภาพยนตร์แห่งชาติ) - ทรนง ศรีเชื้อ- อุบัติโหด - อดิเรก วัฏลีลา(อังเคิล) และ ธนิตย์ จิตนุกูล(ปื๊ด)- ซึมน้อยหน่อยกะล่อนมากหน่อย - ปลื้ม - อดิเรก วัฏลีลา- ฉลุย โครงการ 2 - ธนิตย์ จิตนุกูล- สยึ๋มกึ๋ย - อุดม อุดมโรจน์- โปรดทราบคิดถึงมาก - ปุกปุย (ได้รับรางวัลพระราชทานพระสุรัสวดี ตุ๊กตาทอง และรางวัลชมรมวิจารณ์บันเทิง ดนตรีประกอบภาพยนตร์ยอดเยี่ยม) - อาร์เอสฟิล์ม- โลกทั้งใบให้นายคนเดียว - ฝันติดไฟหัวใจติดดิน (ได้รับรางวัลพระราชทานพระสุรัสวดี ตุ๊กตาทอง ดนตรีประกอบภาพยนตร์ยอดเยี่ยม) - แตก 4 - สมจริง ศรีสุภาพ (คิง)- ปีหนึ่งเพื่อนกันและวันอัศจรรย์ของผม (ได้รับรางวัลชมรมวิจารณ์บันเทิง ดนตรีประกอบภาพยนตร์ยอดเยี่ยม) - สมเกียรติ วิทุรานิช- ฝากฝันไว้เดี๋ยวจะเลี้ยวมาเอา (ได้รับรางวัลพระราชทานพระสุรัสวดี ตุ๊กตาทอง ดนตรีประกอบภาพยนตร์ยอดเยี่ยม) - หม่อมเจ้าทิพยฉัตร ฉัตรชัย- เพียงเรามีเรา (ได้รับรางวัลพระราชทานพระสุรัสวดี ตุ๊กตาทอง เพลงประกอบภาพยนตร์ยอดเยี่ยม) - หม่อมหลวงพันธุ์เทวนพ เทวกุล- ฉันผู้ชายนะยะ - นางนวล (ได้รับรางวัลพระราชทานพระสุรัสวดี ตุ๊กตาทอง และรางวัลจากงานประกวดภาพยนตร์เอเชียแปซิฟิก 1987 ดนตรีประกอบภาพยนตร์ยอดเยี่ยม) - ความรักไม่มีชื่อ - ชั่วฟ้าดินสลาย (ได้รับรางวัลชมรมวิจารณ์บันเทิง และสตาร์พิคส์อวอร์ด ดนตรีประกอบภาพยนตร์ยอดเยี่ยม) ฯลฯ</doc>
