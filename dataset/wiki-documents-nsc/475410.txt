<doc id="475410" url="https://th.wikipedia.org/wiki?curid=475410" title="เฉิน ชู่จวี๋">เฉิน ชู่จวี๋ เฉิน ชู่จวี๋ () เป็นแม่ค้าขายผักวัย 63 ปี ชาวไต้หวัน ที่ได้รับเลือกให้ได้รับรางวัลแมกไซไซ ปี พ.ศ. 2555 รางวัลที่เทียบเท่ากับรางวัลโนเบลสำหรับภูมิภาคเอเชีย เนื่องจากเธอมีใจบุญสุนทาน มอบเงินบริจาคเพื่อการกุศล รวมทั้งหมด 10 ล้านเหรียญไต้หวันหรือกว่า 10.2 ล้านบาท ในช่วงหลายปีที่ผ่านมาเธอได้เปลี่ยนแปลงชีวิตชาวไต้หวันมากมายที่เธอได้ให้ความช่วยเหลือ เธอเรียนหนังสือชั้นประถม 6 และต้องออกจากโรงเรียนมาทำงานหาเลี้ยงครอบครัว โดยยึดอาชีพขายผัก และเงินที่หาได้ในแต่ละวันก็จะเก็บไว้ส่วนหนึ่งนำไปสร้างกุศลช่วยเหลือผู้อื่น เช่น ทุนการศึกษาสำหรับเด็ก สร้างห้องสมุดให้กับโรงเรียน และช่วยเหลือเด็กกำพร้า เธอบอกว่า เงินจะมีคุณค่าเมื่อถูกนำไปใช้ช่วยเหลือคนที่ต้องการ และเธอมีความสุขทุกครั้งที่ได้ช่วยเหลือคนอื่น ก่อนหน้านี้เธอพึ่งได้รับรางวัลบุคคลแห่งปีของทวีปเอเชีย จากนิตยสาร รีดเดอร์ส ไดเจสท์ ปี 2553 ถูกคัดเลือกให้เป็น 1 ใน 48 ผู้ใจบุญแห่งเอเชียของนิตยสาร ฟอบส์ และติดอันดับในกลุ่มบุคคลที่ทรงอิทธิพลสูงสุด 100 คนของโลกประจำปี 2553 ของนิตยสาร Time 100 ด้วย</doc>
