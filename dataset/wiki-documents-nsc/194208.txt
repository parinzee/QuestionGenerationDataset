<doc id="194208" url="https://th.wikipedia.org/wiki?curid=194208" title="รายชื่อตัวละครในกันดั้มดับเบิลโอ">รายชื่อตัวละครในกันดั้มดับเบิลโอ รายละเอียดของตัวละครจากภาพยนตร์การ์ตูนเรื่องกันดั้มดับเบิลโอผลงานของบริษัทซันไรส์เซเลสเชียลบีอิง เซเลสเชียลบีอิง. องค์กรทางทหารอิสระที่ถูกก่อตั้งขึ้นโดย "อิโอเรีย เชนเบิร์ก" อัจฉริยะแห่งยุคศตวรรษที่ 21 มีจุดมุ่งหมายในการหยุดยั้งสงครามและความขัดแย้งที่เกิดขึ้นทั่วโลก ไม่ว่าจะมีต้นเหตุมาจากอะไรก็ตาม โดยใช้วิธีการแทรกแซงและกำจัดต้นเหตุของความขัดแย้งด้วยกำลังที่เหนือกว่า หากแต่จุดประสงค์ที่แท้จริงขององค์กรนี้ยังไม่ได้รับการเปิดเผยเป็นที่แน่นอน คาดว่าน่าจะเป็นองค์กรที่ก่อตั้งมานานมากแล้ว แต่เพิ่งจะออกมาแสดงตัวต่อชาวโลกในปัจจุบัน โดยองค์กรนี้มีเอเย่นต์อยู่ทั้งในองค์กรอิสระและจากกลุ่มธุรกิจขนาดใหญ่ระดับโลกอยู่มากมาย ทำให้สามารถดำเนินแผนการของตนเองได้สะดวกและได้รับเงินทุนสนับสนุนอยู่ตลอดเวลา เทคโนโลยีขององค์กรนี้นับว่าก้าวล้ำไปมากกว่าเทคโนโลยีของประเทศมหาอำนาจของโลกในตอนนี้มาก โดยเฉพาะ "กันดั้ม" ซึ่งถือได้ว่าเป็นสุดยอดอาวุธที่สมบูรณ์แบบเหนือกว่าอาวุธใดๆ ที่เคยมีมาในโลก และได้มีการกล่าวเนื้อเรื่องเพิ่มเติมว่ากลุ่มเซเลสเชียลบีอิง อาจจะมีจุดประสงค์ที่แท้จริงบางอย่างปิดบังเอาไว้ โดยในช่วง 200 ปีก่อนการประกาศตนเองของพวกเขานั้น ได้มีการสูญหายของนักวิทยาศาสตร์และนักวิจัยที่มีชื่อเสียงจำนวนมาก รวมทั้งเมื่อ 120 ปีก่อนได้มีโครงการสำรวจดาวพฤหัสบดี โดยการส่งยานอวกาศไปเพื่อเก็บตัวอย่างของแร่ธาตุบางอย่างเพื่อการวิจัย ซึ่งในส่วนนี้มีแนวโน้มที่จะเป็นไปได้ว่าจะเกี่ยวข้องกับกลุ่มองค์กรนี้โดยตรง รวมถึงการพัฒนาเทคโนโลยีและการเตรียมการต่อแผนการบางอย่างที่ยังไม่ได้รับการเปิดเผย เป้าหมายที่แท้จริงของทางเซเลสเชียลบีอิงคือ การอพยพมนุษย์ออกสู่อวกาศ โดยอาศัยแผนการสามขั้นตอนคือ ขจัดสงคราม รวมโลกเป็นหนึ่ง และผลักดันมนุษย์ให้ออกสู่อวกาศ หากแต่อีโอเรียกลับยึดติดแต่เพียงขั้นแรกคือขจัดสงครามเท่านั้น เซเลสเชียลบีอิง (Celestial Being) เป็นคำในภาษาอังกฤษ แปลว่า "ผู้มาจากสวรรค์" หรือ "ชาวสวรรค์" ซึ่งน่าจะเป็นการสื่อออกในเชิงเปรียบเทียบว่าเป็นกลุ่มกองกำลังที่มีพลังจากสรวงสวรรค์ ซึ่งเป็นพลังที่มนุษย์ไม่อาจจะต่อกรด้วยได้ โดยสัญลักษณ์ขององค์กรนี้มีลักษณะคล้ายกับสัญลักษณ์ของสหประชาชาติ แต่มีรูปสัญลักษณ์ของทูตสวรรค์ประทับอยู่พร้อมด้วยพื้นของสัญลักษณ์เป็นสีขาวกันดั้มไมสเตอร์ กันดั้มไมสเตอร์. คือกลุ่มคนที่ถูกคัดเลือกโดย "เวด้า" คอมพิวเตอร์นักคำนวณของทางองค์กร ให้มาเป็นนักบินผู้ควบคุมกันดั้ม เพื่อการดำเนินจุดมุ่งหมายขององค์กรให้สัมฤทธิ์ผล โดยเหล่ากันดั้มไมสเตอร์นั้นจะมีลักษณะนิสัย บุคลิก รวมถึงความสามารถที่หลากหลายและแตกต่างกัน แต่สิ่งที่เหมือนกันคือ เหล่ากันดั้มไมสเตอร์ทุกคนจะมีความสามารถที่จะอำนวยประโยชน์ให้กับทางองค์กรได้ เพราะฉะนั้นแม้ไมสเตอร์จะมีบุคลิกที่ไม่เหมาะสมในเรื่องอื่นๆ เพียงใด แต่ถ้ายังคงเป็นประโยชน์ให้กับทางองค์กรก็ยังถือว่าไม่มีปัญหา ซึ่งกันดั้มไมสเตอร์ที่ปรากฏในภาคนี้เป็น "รุ่นที่สาม" นับตั้งแต่ก่อตั้งองค์กรขึ้นมา ในกลุ่มรุ่นที่สามนี้ประกอบไปด้วยไมสเตอร์สี่คนจากทั่วทุกมุมโลก ต่างมีโค้ดเนมใช้เรียกตัวเองแทนชื่อจริงและไม่เปิดเผยข้อมูลส่วนตัวให้กันและกันมากนัก จึงมักมีคนที่เรียกคนอื่นด้วยชื่อเต็มเพื่อเว้นระยะห่าง เช่น เซ็ตซึนะ เอฟ เซเอ และ ทีเอเรีย เออร์เด้ ในบรรดาสี่คนนี้ เซ็ตซึนะมีอายุน้อยที่สุด และล็อกออนอายุมากที่สุด (ไม่รวมทีเอเรีย)- เซ็ตซึนะ เอฟ เซย์เอย์ กันดั้มไมสเตอร์ของกันดั้มเอ็กเซีย มีชื่อเดิมว่า "โซรัน อิบราฮิม" เกิดและเติบโตอยู่ในเขตปกครองตนเองเคอร์ดิช แถบตะวันออกกลางท่ามกลางไฟสงคราม โดยเขาได้ถูกยุยงให้สังหารบุพการีของตนเอง เพื่อจะได้เข้าสู่กองกำลังของพระเจ้า ตามคำกล่าวอ้างของอาลี ผู้นำขององค์กรก่อการร้าย KPSA และต้องดิ้นรนต่อสู้เพื่อเอาชีวิตรอดอยู่ตลอดมา จนกระทั่งได้รับการช่วยเหลือจากกันดั้มในสงครามระหว่างเคอร์ดิชกับอาซาดิสถาน มีอุปนิสัยเป็นคนที่ชอบเก็บตัว ไม่ค่อยสุงสิงกับใครไปมากกว่าในเรื่องภารกิจ และยึดมั่นในตนเองที่จะเป็นดั่งกันดั้ม ซึ่งเขาถือว่าเป็น "พระผู้ช่วยให้รอด" เขาจึงอยากที่จะเป็นอย่างกันดั้มเพื่อคอยช่วยเหลือผู้อื่น จนบางครั้งความต้องการนี้ทำให้เขาเผลอขัดคำสั่งหรือทำตามอำเภอใจตนเองไป ในการรบครั้งใหญ่จากการรวมตัวกันของสามขั้วอำนาจ เขาได้เผชิญหน้ากับอาลี และเป็นฝ่ายพ่ายแพ้เพราะความเหนื่อยอ่อนจากการต่อสู้ก่อนหน้านี้ จนไม่มีเรี่ยวแรงเหลือพอที่จะทำอะไรได้ แต่ก็ได้รับการช่วยเหลือจากกันดั้มโทรเน่ไดร เซ็ตสึนะเริ่มไม่พอใจต่อการกระทำของสามพี่น้องทรีนิตี้ที่เข้าแทรกแซงอย่างรุนแรงเกินกว่าเหตุ จนในที่สุดก็ทำให้เขาต้องขึ้นขับกันดั้มเพื่อยับยั้งและทำลายเหล่าพี่น้องทรีนิตี้ซึ่งถือว่าเป็นต้นเหตุของความขัดแย้งที่แท้จริง และได้รับการช่วยเหลือจากล็อกออนและทีเอเรียในการต่อสู้ จนเหล่าพี่น้องทรีนิตี้ต้องล่าถอยไป ก่อนที่ตัวเขาจะปรับความเข้าใจกับล็อกออน และในช่วงที่เกิดการรุกหนักของกลุ่ม 2 ขั้วอำนาจ เขาได้เข้าต่อสู้ร่วมกับกันดั้มไมสเตอร์คนอื่นๆ จนกระทั่งศัตรูล่าถอยไป เซ็ตสึนะได้เผชิญหน้ากับอาลีซึ่งได้ชิงเอากันดั้มโทรเน่ซไวมา จนอยู่ในสภาวะเสียเปรียบ กระทั่งเมื่อเวด้าช่วยเปิดระบบ Trans-Am ส่งผลให้เครื่องเอ็กเซียแสดงพลังที่แท้จริงออกมา เขาจึงสามารถขับไล่อาลีกลับไปได้ในที่สุด จากนั้นก็ร่วมกับกันดั้มไมสเตอร์ที่เหลือเพื่อต่อกรกับกองกำลังของสหประชาชาติจนสำเร็จ แต่เซ็ตซึนะก็หลั่งน้ำตาให้กับการสูญเสียล็อกออน ผู้ที่เปรียบเสมือนเพื่อนและพี่ชายคนหนึ่งของเขาที่ไม่อาจจะหาสิ่งใดมาทดแทนได้ ก่อนที่เขาจะเข้ารับมือกับการบุกระลอกสองของกองกำลังสหประชาชาติ และเข้าลุยเดี่ยวกับ MA Alvatore ของอเลฮานโดร คอร์เนอร์ จนสามารถทำลายลงได้ แต่ก็ได้รับบาดเจ็บสาหัส หลังจากรับมือกับ GN-Flag ของเกรแฮม เอเคอร์ ในเนื้อหา season 2 นั้น ปรากฏว่าเขารอดชีวิตและเก็บตัวเฝ้ามองการเคลื่อนไหวของสหพันธ์โลกอยู่อย่างเงียบๆ จนกระทั่งปรากฏตัวขึ้นที่พราวด์เพื่อขัดขวางแผนการของA-Laws และได้ช่วยเหลือซาจิ ครอสโร้ดจากกลุ่ม A-Laws แต่กองกำลังที่ขัดขวางเขานั้นเป็นโมบิลสูท Ahead และ GN-XIII ซึ่งเป็นโมบิลสูทรุ่นใหม่ ทำให้ต่อสู้ได้อย่างยากลำบาก แต่สุดท้ายได้รับการช่วยเหลือจากกันดั้มเซราวีของทีเอเรียที่มาตามพิกัดจากยานปโตเลไมออสที่ตรวจหาเซ็ตซึนะพบ และทีเอเรียได้รับตัวเขากลับไปปโตเลไมออส2 เขานำ GN-Drive ของเอ็กเซียไปติดตั้งที่กันดั้มOO(ดับเบิลโอ) ทำให้กันดั้มOO ทำงานได้ และเซ็ตสึนะได้กลายมาเป็นนักบินของ OO เซ็ตซึนะที่รอดชีวิตจากสงครามในภาคแรกมาได้มีความเคร่งขรึมและเยือกเย็นตามวุฒิภาวะที่เติบโต แต่เปิดใจให้กับเหล่าลูกเรือและเพื่อนไมสเตอร์มากขึ้นอย่างเห็นได้ชัด มีความมุ่งมั่นที่จะขจัดสงครามกว่าเดิมและเป็นเหมือนศูนย์กลางของพวกพ้อง อย่างไรก็ตาม เขายังไม่ยอมรับว่าตนเองมีใจให้มารีน่า อิสมาอิล และยังปฏิเสธคำถามว่าทั้งคู่เป็นคนรักกัน ในที่สุด ในตอนที่ 24 ของ ซีซันที่ 2 เขาได้พัฒนาร่างกายของเขาเป็น "อินโนเวเตอร์ (Innovator)" โดยธรรมชาติ มีความสามารถคล้ายกันกับพวกอินโนเวท แต่เซ็ตสึนะสามารถรับรู้ถึงความรู้สึกของคนรอบข้างได้โดย GN Particles และคลื่นสมองจัดอยู่ใน A-Class ซึ่งแข็งแกร่งกว่าพวกอินโนเวทใน B-Class และ ทหารดัดแปลง ใน C-Class ในภาคภาพยนตร์ เซ็ตซึนะเป็นคนจัดทีมกันดั้มไมสเตอร์ขึ้นมาอีกครั้ง เพื่อเข้าร่วมและยับยั้งสงครามครั้งสุดท้าย เขาตื่นขึ้นในฐานะอินโนเวเตอร์สายพันธุ์บริสุทธิ์ และได้ขับกันดั้มดับเบิลโอตัวใหม่ที่มีประสิทธิภาพดีกว่าเอ็กเซียที่ออกแบบมาเพื่อให้อินโนเวเตอร์เป็นคนขับ คือ ดับเบิลโอควอนต้า- ล็อกออน สตราทอส ล็อกออน สตราทอส เป็นชื่อรหัสของกันดั้มไมสเตอร์ 2 คน ซึ่งเป็นพี่น้องฝาแฝดกัน คนพี่มีชื่อเดิมว่า "นีล ดีแลนดี้" ส่วนคนน้องมีชื่อเดิมว่า "ไลล์ ดีแลนดี้" เป็นกันดั้มไมสเตอร์ของกันดั้มดิวนาเมส เข้าร่วมกับเซเลสเชียลบีอิงหลังจากสูญเสียครอบครัวของตนในเหตุการณ์ก่อการร้ายในไอร์แลนด์เหนือ เป็นคนที่อายุมากที่สุดในกลุ่มของไมสเตอร์ และเป็นเจ้าของฮาโล่สีส้ม เป็นคนที่มีอุปนิสัยสบายๆ เป็นกันเอง และดูเรียบง่ายมากที่สุด แต่ก็เป็นคนที่มีความรับผิดชอบและเกลียดชังเหล่าผู้ก่อการร้ายเป็นอย่างมาก ในการรบครั้งใหญ่จากการรวมตัวกันของสามขั้วอำนาจ ล็อกออนได้เผชิญหน้ากับเกรแฮมและกลุ่มคัสตอมแฟล็ก ซึ่งก็ต้องพ่ายแพ้ให้กับแผนการและจำนวนของอีกฝ่ายที่เหนือกว่า และได้รับการช่วยเหลือจากกันดั้มโทรเน่ไอน์ แต่เขาก็ต้องไม่พอใจต่อการแทรกแซงด้วยความรุนแรงเกินกว่าเหตุของเหล่าพี่น้องทรีนิตี้ไปอีกคน จนเข้าช่วยเหลือเซ็ตสึนะในการต่อสู้กับเหล่าพี่น้องทรีนิตี้ และได้รับทราบว่าเซ็ตสึนะเคยเป็นหนึ่งในสมาชิกขององค์กรก่อการร้ายที่สังหารครอบครัวของเขา ทำให้ล็อกออนต้องปรับความเข้าใจกับเซ็ตสึนะและเข้าใจกันได้ในที่สุด แต่เขาก็ต้องได้รับบาดเจ็บสาหัสในการเข้าไปช่วยเหลือทีเอเรียจากการโจมตีจนตาขวาซึ่งเป็นข้างที่เขาถนัดบาดเจ็บจนมองไม่เห็น ในเวลาต่อมา เขาเข้าร่วมการต่อสู้ระหว่างเหล่าขั้วอำนาจและกองกำลัง GN-X แห่งสหประชาชาติ โดยได้พยายามอย่างเอาเป็นเอาตายเพื่อที่จะจัดการอาลีซึ่งเป็นผู้นำของกลุ่มก่อการร้ายที่สังหารครอบครัวของเขา เขาได้เสี่ยงชีวิตออกมาจากกันดั้มและฝากให้ฮาโล่นำกันดั้มกลับไปยังปโตเลไมออส จากนั้นจึงหาที่ซ่อนตัวเพื่อทำการเล็งกระสุนยิงจากอุปกรณ์เสริม GN Arm โดยตรง และได้ถูกอาลียิง GN Beam Rifel ของ Throne Zwei ใส่ GN Arm ระเบิด ส่งผลให้เขาถูกแรงระเบิดเสียชีวิต สร้างความเสียใจอย่างที่สุดให้กับไมสเตอร์อีกสามคนและลูกเรือปโตเลไมออส และสร้างความเสียหายให้กับแผนการที่ต้องสูญเสียไมสเตอร์ฝีมือดีไปอีกหนึ่งคน กันดั้มไมสเตอร์ของกันดั้มเครูดิม ปรากฏตัวครั้งแรกในอดีตของล็อกออนผู้พี่ในซีซั่นแรก ตอนที่ 9 ต่อมาในซีซั่นที่ 2 เซ็ตสึนะได้รับตัวไลล์ ซึ่งขณะนั้นเป็นสมาชิกขบวนการต่อต้านรัฐบาลโลก "คาตารอน" ให้เข้าเป็นกันดั้มไมสเตอร์ชุดใหม่ของเซเลสเชียลบีอิง โดยรับสืบทอดโค้ดเนม "ล็อกออน สตราทอส" ต่อจากพี่ชาย เขาเป็นตัวกลางระหว่างกลุ่มต่อต้านรัฐบาลคาตารอนและเซเลสเชียลบีอิง เนื่องจากทั้งสององค์กรมีเป้าหมายในการต่อต้านขั้วอำนาจใหม่ของโลกที่คล้ายคลึงกัน และได้ออกจากคาตารอนเพื่อเข้ามาเป็นสมาชิกเซเลสเชียลบีอิงเต็มตัวในช่วงท้ายเรื่อง ไลล์มีอุปนิสัยที่สบายๆและเป็นกันเองคล้ายคลึงกับนีล แต่ก็ต่อสู้โดยพยายามทำตัวให้แตกต่างจากพี่ชายของตน อย่างไรก็ตาม ก่อนจะออกไปสู้หรือเตรียมกำจัดเป้าหมาย เขามีคำพูดติดปากแบบเดียวกับนีลคือ "จะส่องละนะ" หลังจากที่เขาถามฮาโล่ว่าเวลาพี่ชายจะออกไปสู้ ได้พูดอะไรบ้างหรือเปล่า ในภาคภาพยนตร์จอเงิน ไลล์ได้กลับมาร่วมทีมกันดั้มไมสเตอร์อีกครั้ง และยังใช้กันดั้มของพี่ชายในการต่อสู้อยู่ เขาตัดสินใจอยู่ต่อไปในฐานะล็อกออนเพื่อสืบทอดเจตนารมย์ของพี่ชาย- อาเลลูย่า ฮาฟติซึม กันดั้มไมสเตอร์ของกันดั้มคิวริออส เดิมเคยอยู่กับกองกำลังพันธมิตรฯ ในโครงการทหารดัดแปลง (ซูเปอร์โซลเจอร์) โดยมีรหัสเรียกชื่อว่า ตัวอย่างทดลองที่ E57 ซึ่งการดัดแปลงสมองของเขาเกิดความผิดพลาด ส่งผลให้เกิดบุคลิกซ้อนจนกลายเป็นอีกคนหนึ่งที่มีชื่อว่า "ฮาเลลูย่า" ปกติแล้ว อาเลลูย่าเป็นคนใจดี อ่อนโยนและเยือกเย็น แต่ในยามที่ฮาเลลูย่าออกมาควบคุมร่างของเขา เขาจะกลายเป็นคนมีบุคลิกอำมหิต และชื่นชอบการฆ่าอย่างเหี้ยมโหดราวกับเป็นคนละคน อย่างไรก็ตาม ทั้งอาเลลูย่าและฮาเลลูย่าสามารถควบคุมร่างพร้อมกันได้ ซึ่งจะเพิ่มขีดความสามารถในการต่อสู้ในพุ่งสูงขึ้น เพียงแต่ฮาเลลูย่าจะมีคลื่นควอนตัมในสมองต่างกับอาเลลูย่า ในการรบครั้งใหญ่จากการรวมกันของสามขั้วอำนาจ อาเลลูย่าได้เผชิญหน้ากับโซม่า พีริส หรือมารี พาร์ฟาซี อดีตคนรักของเขาและเกิดการต่อสู้อย่างหนัก แต่ก็ต้องพ่ายแพ้ให้กับจำนวนของศัตรูที่เหนือกว่าจนเขาได้รับการช่วยเหลือจากกันดั้มโทรเน่ซไว และเริ่มแสดงความสับสนต่อการกระทำของเหล่าพี่น้องทรีนิตี้ เขาเป็นกันดั้มไมสเตอร์ที่มีการเคลื่อนไหวน้อยที่สุดในกลุ่มในช่วงหลังมานี้ จนกระทั่งเกิดการต่อสู้กันระหว่างกองกำลังของสหประชาชาติกับเหล่ากันดั้ม ทำให้เขาต้องออกรบอีกครั้ง และสามารถขับไล่กองกำลังของสหประชาชาติกลับไปได้ แต่แล้วเขาก็ต้องเผชิญหน้ากับการบุกระลอกสองของกองกำลังสหประชาชาติ และเครื่องคีริออสของเขาได้รับความเสียหายอย่างหนักจากการโจมตีของ MA Alvatore แต่ก็ถูก GN-X ของโซม่าโจมตีจนบาดเจ็บทำให้ตาขวาได้รับบาดเจ็บ และสูญเสียบุคลิกฮาเลลูย่าไป แต่บุคลิกดังกล่าวได้ตื่นขึ้นมาอีกครั้งจากการได้รับอนุภาค GN ระหว่างการทดสอบเดินเครื่องของกันดั้มดับเบิลโอและดับเบิ้ลโอไรเซอร์ในช่วงกลางของซีซั่นที่ 2 หลังจากจบสงคราม เขาปรับความเข้าใจกับโซม่า หรือมารีได้ จึงกลับมารักกันเหมือนเดิม และต่างออกเดินทางท่องเที่ยวไปรอบโลกเพื่อค้นหาความหมายของชีวิตด้วยกัน ในภาพยนตร์จอเงิน อาเลลูย่าและมารีกลับมาร่วมทีมกันดั้มไมสเตอร์อีกครั้งหลังจากถูกโจมตีโดยโลหะประหลาดขณะท่องเที่ยวด้วยกัน แต่ได้รับการช่วยเหลือจากเซเลสเชียลบีอิ้งอย่างทันท่วงที และขึ้นขับฮารูทกันดั้มที่พัฒนาต่อจากอาริออสกันดั้ม ค๊อกพิทสำหรับสองคนขับ ทั้งอาเลลูย่าและมารีต่างมีอีกบุคลิกหนึ่งอยู่ในตัวทั้งคู่ จึงสับเปลี่ยนบุคลิกให้มีคลื่นควอนตัมออกมาจากสมองเพื่อล่อโลหะประหลาดได้- ทีเอเรีย เออร์เด้ กันดั้มไมสเตอร์ของกันดั้มเวอร์ชิว เป็นเด็กหนุ่มที่มีหน้าตาสวยแบบผู้หญิง ประวัติส่วนตัวของเขาแทบทุกอย่างยังคงเป็นความลับ และเป็นบุคคลในกลุ่มเพียงจำนวนน้อยที่ได้รับสิทธิ์ในการรายงานผลงานและเรื่องราวต่างๆแก่เวด้า ซึ่งเป็นโปรแกรมคอมพิวเตอร์หลักของทางเซเลสเชียลบีอิ้งได้ เป็นคนเงียบขรึมอยู่ตลอด คิดแต่จะกระทำทุกสิ่งทุกอย่างเพื่อให้ภารกิจที่ได้รับมอบหมายมาให้ลุล่วง จนบางครั้งก็ถึงขนาดจะสังหารพวกเดียวกันเองจากความเลินเล่อในภารกิจ แต่แท้จริงแล้ว ทีเอเรียเป็นคนที่มีอารมณ์อ่อนไหวมากที่สุด สังเกตได้ชัดหลังจากที่เขาทำให้ล็อกออนต้องสูญเสียดวงตาไปข้างหนึ่ง ทีเอเรียแสดงความเสียใจอย่างมากต่อความประมาทของตนจนแม้แต่ล็อกออนที่เป็นฝ่ายบาดเจ็บต้องมาปลอบด้วยตัวเอง แต่แล้วเขาก็ต้องเริ่มสับสนต่อการปรากฏตัวของกันดั้มไมสเตอร์ทีมใหม่ ในเหตุการณ์การรบครั้งใหญ่จากการรวมตัวกันของสามขั้วอำนาจ เขาได้คอยสนับสนุนการโจมตีของพรรคพวกคนอื่นๆ อยู่เรื่อยๆ จนกระทั่งถูกล้อมจับจากฝูงเฮลเลี่ยนซึ่งนำโดยแพทริก แต่เขาก็ได้รับการช่วยเหลือจากกันดั้มโทรเน่ไอน์ แต่เขาก็ได้สูญเสียสิทธิ์ในการติดต่อเข้าถึงข้อมูลของเวด้าอย่างลึกลับ จากนั้นได้เข้าช่วยเหลือเซ็ตสึนะในการรับมือกับสามพี่น้องทรีนิตี้จนล่าถอยไป ในช่วงการร่วมมือกันบุกโจมตียานปโทเลมีของกลุ่ม 2 ขั้วอำนาจ ด้วยเครื่อง GN-X ซึ่งเกิดเหตุการณ์ที่กันดั้มทั้งหมดไม่อาจจทำงานได้จากการเวด้าโดนแฮ็ก จนทีเอเรียเกือบจะต้องสังเวยชีวิตให้กับคมดาบของ GN-X แต่ก็ได้รับการช่วยชีวิตไว้จากล็อกออนและเครื่องดิวนาเมสที่เข้ามารับการโจมตีแทน และเขาได้ร่วมต่อสู้กับไมสเตอร์ทั้งหมดเข้าต่อสู้กับกองกำลังของสหประชาชาติ และท้ายที่สุดเขาก็ต้องหลั่งน้ำตาให้กับการสูญเสียล็อกออนไป และเขาได้ใช้ร่างนาดเลห์อีกครั้งเพื่อต่อกรกับการบุกระลอกสองของกองกำลังสหประชาชาติ ก่อนจะพลาดท่าให้กับ MA Alvatore และปลิวหายออกไปจากสนามรบและสูญหายไป แต่ก็ถูกตรวจพบโดย เฟลท์ เกรซ และได้กลับมาร่วมรบกับเซเลสเชียลบีอิ้งอีกครั้งในฐานะของนักบินเซราวีกันดั้ม ในช่วงสุดท้ายของอะนิเมะซีซั่น 2 ทีเอเรียถูกรีวองส์ยิงเสียชีวิต ซึ่งเซ็ตสึนะคิดว่าสูญเสียทีเอเรียไปแล้วเนื่องจากเห็นร่างของทีเอเรียถูกยิงด้วยกระสุนปืนหลายนัดลอยอยู่ในห้องของเวด้า จนกระทั่งทีเอเรียพูดออกมาตามช่องสื่อสารว่าเขายังไม่ตาย แต่เป็นการสูญเสียเพียงร่างกายเท่านั้น ส่วนจิตใจของเขาได้รวมเป็นหนึ่งกับเวด้า ดังนั้นเขาจึงสามารถควบคุมระบบสั่งการของเวด้าและสามารถทำให้กันดั้มเซราฟิมของเขากำจัดเป้าหมายได้อีก ซึ่งเป็นความร่วมมือระหว่างเขาและรีเจนเน่ เรเจนต้า อินโนเวเตอร์ไทป์เดียวกับทีเอเรีย(เป็นอินโนเวเตอร์ฝาแฝดหน้าตาเหมือนกัน)ซึ่งถูกรีวองส์สังหารเช่นกัน ทั้งสองคนช่วยกันบังคับให้หุ่นนับร้อยๆตัวของรีวองส์หยุดการทำงานและเปิดทางให้เซ็ตสึนะเข้าตัดสินกับรีวองส์ได้สำเร็จ สำหรับทีเอเรียแล้ว การสูญเสียร่างไม่ได้หมายถึงการตาย เนื่องจากร่างกายที่เขาได้รับคือชีพจรข้อมูลอย่างหนึ่งเท่านั้น เพราะถึงจะไม่มีร่างกาย เขาก็สามารถเชื่อมต่อข้อมูลตนเองผ่านทางเวด้าไปให้คำแนะนำในห้องบังคับการบินในตัวกันดั้มได้ เช่นในเดอะมูฟวี่ ทีเอเรียได้เป็นเหยื่อล่อกับฝูงบินปริศนาให้พวกไลล์พาตัวเซ็ตซึนะกลับยานไป ทิ้งร่างกายและกันดั้มปล่อยตัวเองกลับสู่เซิร์ฟเวอร์ของเวด้าและคอยเป็นผู้แนะนำยุทธวิธีต่างๆผ่านทางคอมพิวเตอร์ให้กับปโทเลไมออส รวมทั้งการเชื่อมระบบกับดับเบิ้ลโอกันดั้มของเซ็ตซึนะ ทำให้เขาปรากฏร่างโฮโลแกรมพูดคุยกับเซ็ตซึนะโดยตรงได้ ในภาคภาพยนตร์จอเงิน ทีเอเรียกลับมามีตัวตนอีกครั้งเพื่อฟอร์มทีมกันดั้มไมสเตอร์รุ่นที่สามขึ้นมาใหม่ในสงครามครั้งสุดท้ายตามคำสั่งของทางเซเลสเชียลบีอิ้ง และได้ขึ้นขับกันดั้มตัวใหม่ที่ออกแบบมาเพื่ออินโนเวเตอร์โดยเฉพาะ มีลักษณะเพรียวบาง ตัวกันดั้มมีสีขาวเหลือบแดงชมพู แต่โดดเด่นด้วยกันแพ็คขนาดใหญ่ที่สะพายอยู่ด้านหลังกันดั้มโทรเน่ไมสเตอร์กันดั้มโทรเน่ไมสเตอร์. - โยฮัน ทรีนิตี้ กันดั้มไมสเตอร์ของกันดั้มโทรเน่ไอน์ และเป็นพี่ใหญ่สุดในบรรดาพี่น้องทรีนิตี้ ลักษณะเป็นคนสูงใหญ่ มีผิวคล้ำและผมสีดำออกน้ำตาล มีนิสัยเงียบครึม สงบเสงี่ยมจนไม่อาจจะคาดเดาความคิดได้ รวมทั้งมีความรู้สึกต่ออุดมการณ์ของตนเองอย่างแรงกล้า หากแต่การกระทำของเขาจะยึดถือแต่เพียงผลประโยชน์ต่ออุดมการณ์ของพวกตนเท่านั้น เขาจบชีวิตลงด้วยการโจมตีของอาลีด้วยกันดั้มโทรเน่ซไว ที่อาลีขโมยมาหลังจากที่สังหารมิฮาเอล- มิฮาเอล ทรีนิตี้ กันดั้มไมสเตอร์ของกันดั้มโทรเน่ซไว เป็นพี่คนรองในกลุ่มพี่น้องทรีนิตี้ มีลักษณะเป็นคนผมเพรียว ผมสีฟ้า มีอุปนิสัยวู่วาม โมโหโกรธาได้ง่ายๆ และชอบใช้กำลังยามที่ไม่พอใจใคร และสนุกสนานกับการต่อสู้และเข่นฆ่าในการทำภารกิจเป็นอย่างมาก ค่อนข้างจะรักหวงน้องสาว ท้ายที่สุดเขาก็ต้องจบชีวิตลงด้วยกระสุนของอาลีที่เข้ามาขโมยกันดั้มของเขา- เนน่า ทรีนิตี้ กันดั้มไมสเตอร์ของกันดั้มโทรเน่ไดร น้องสาวคนเล็กในกลุ่มพี่น้องทรีนิตี้ มีลักษณะใบหน้าออกเหลี่ยมแหลม ผมสีชมพูเข้ม และ มีอุปนิสัยร่าเริง รักสนุก และชอบแสดงท่าทีเล่นทีจริงกับคนอื่นๆ อยู่เสมอ ประมาณได้กับน้องสาวคนเล็กเอาแต่ใจจนเกินเหตุ แต่ในใจลึกๆ เต็มไปความริษยาแบบเด็กๆ และไม่มีการยับยั้งชั่งใจในการกระทำ เธอเป็นคนช่วยเหลือเซ็ตสึนะจากแผนการจับกุมกันดั้มของสามขั้วอำนาจจากครั้งก่อน และเริ่มทำการแทรกแซงความขัดแย้งร่วมพี่ชายอีกสองคนอย่างหนักยิ่งกว่าการกระทำของทีมก่อน และการกระทำโดยพลการของเธอ ก็ทำให้ต้องมีผู้เคราะห์ร้ายต่อการกระทำของตัวเธอไปเป็นจำนวนมาก รวมทั้งผู้ที่ไม่เกี่ยวข้องด้วย ต่อมาเธอได้เสียพี่ชายทั้งสองจากการโจมตีของอาลี และเกือบจะถูกสังหารก่อนที่จะได้รับการช่วยเหลือจากเซ็ตสึนะ หลังจากนั้นเธอก็เขามาช่วยสานงานของ หวังหลิ่วเหม่ยแต่กลับไม่พอใจที่ หวังหลิ่วเหม่ย คอยช่วยเหลือ อินโนเวอเตอร์ ซึ่งมี อาลี อาลซาซีส์ ผู้ที่สังหารพี่ชายของเธอรวมอยู่ด้วย จึงแอบช่วยเหลือพวกเซ็ตซึนะอย่างลับๆ เธอเสียชีวิตจากการโจมตีของ หลุยส์ ฮาเลวี่ลูกเรือยาน Ptolemaeusลูกเรือยาน Ptolemaeus. - สุเมรากิ ลี โนริเอกะ เจ้าหน้าที่หญิงฝ่ายวางแผนด้านกลยุทธ์ของ เซเลสเชียลบีอิง และปกติจะประจำอยู่บนยาน Ptolemaeus (ปโตเลไมออส) ซึ่งเป็นยานแม่ของเหล่ากันดั้ม เนื่องจากมียศสูง จึงมีอำนาจสั่งการภายในยานได้แม้จะไม่ใช่กัปตัน ทำหน้าที่คอยวางแผนกลยุทธ์ต่างๆ ให้กับเหล่าไมสเตอร์กันดั้มตามคำชี้แนะของเวด้า แต่ก็มักจะแสดงท่าทีไม่เห็นด้วยต่อการปฏิบัติงานแทรกแซงอยู่หลายครั้ง ราวกับว่าแผนการขององค์กรไม่ใช่ความต้องการที่แท้จริงของตัวเธอเอง มีนิสัยสงบเสงี่ยม และสุขุมเยือกเย็น สมกับเป็นผู้ใหญ่ เธอเป็นคนที่ชอบดื่มเหล้ามาก และมักจะดื่มอยู่บ่อยครั้งเมื่อถึงเวลาว่าง สุเมรากิมีชื่อเดิมว่า "ลิซ่า คุโจ" อดีตนายทหารฝ่ายยุทธการของ AEU เธอเข้าร่วมกับเซเลสเชียสบีอิง เพราะต้องการที่จะขจัดสงครามให้หมดไปจากโลก เนื่องจากตนเองเคยวางแผนการรบผิดพลาดจนทำให้โจมตีฝ่ายเดียวกันและทำให้คนรักของตนเองในอดีตต้องเสียชีวิต เธอมีความสัมพันธ์ในฐานะเพื่อนสมัยเรียนมหาวิทยาลัยกับบิลลี่ คาตางิริ และเคธี่ มาเนคิน และมีความสัมพันธ์ในฐานะอาจารย์และศิษย์ กับศาสตราจารย์เอฟแมนแห่งหน่วย "Over flag" มาก่อน- คริสติน่า เซียร์ร่า เจ้าหน้าที่หญิงฝ่ายการสื่อสารกลยุทธ์บนยาน Ptolemaeus เป็นโปรแกรมเมอร์ที่มีทักษะความสามารถอยู่ในระดับสูง ขนาดสามารถแฮ็คข้อมูลทางทหารของกองทัพได้ก่อนทานอาหารเช้า มีนิสัยที่เชื่อมั่นใจพวกพ้องของตนเอง และมีอัธยาศัยดี รักสนุกและการช้อปปิ้ง แต่ก็อ่อนไหวได้ง่ายและเปราะบางเมื่อเจอกับสถานการณ์ที่รุนแรง เนื่องจากยังขาดประสบการณ์ในการออกรบจริงอยู่มาก เธอเสียชีวิต เนื่องจากถูก GN-X โจมตีสะพานเดินเรือขณะกำลังซ่อมแซมปโตเลไมออสในช่วงท้ายซีซั่นแรก- เฟลท์ เกรซ เจ้าหน้าที่หญิงฝ่ายการสื่อสารกลยุทธเช่นเดียวกับคริสติน่า และคาดว่าเธอน่าจะเป็นหนึ่งในวิศวกรผู้พัฒนากันดั้มในช่วงปัจจุบัน มีความเชี่ยวชาญในด้านเครื่องยนต์กลไกมาก เธอเป็นลูกของอดีตกันดั้มไมสเตอร์รุ่นที่สองซึ่งเสียชีวิตไปแล้ว นิสัยไม่ค่อยชอบสุงสิงกับใครแต่ในบางครั้งก็ชอบแอบสอดรู้สอดเห็น และมีความเข้มแข็งในสถานการณ์ที่รุนแรง ค่อนข้างจะมีความสัมพันธ์กับฮาโร่ของล็อกออนในระดับหนึ่ง- ลิกเทนดาห์ล เซลี เจ้าหน้าที่ชายฝ่ายพลขับของยาน Ptolemaeus ซึ่งเมื่อนับจำนวนของเจ้าหน้าที่ชายเมื่อรวมเขาไปด้วยแล้ว บนยานจะมีเจ้าหน้าที่ชายเพียง 5 คนเท่านั้น เสียชีวิตเพราะเอาร่างเข้าไปบังคริสติน่า ขณะถูก GN-X โจมตีเข้าที่สะพานเดินเรือโดยก่อนการเสียชีวิตของเขาได้มีการเปิดเผยออกมาว่าแท้จริงแล้วร่างกายของเขาเป็นเครื่องจักรกว่าครึ่งของทั้งหมด และเดิมทีแล้วครอบครัวของเขาเคยทำงานอยู่ในโครงการสร้างลิฟต์วงโคจรมาก่อน- ลาซเซ ไอออน เจ้าหน้าที่ฝ่ายควบคุมอาวุธของยาน Ptolemaeus และยังเป็นนักบินของเครื่อง GN Arms อีกด้วย มีนิสัยตรงๆ ชอบพูดจาถากถางผู้อื่น เขาได้เข้าขับ GN Arms เข้าปะทะกับ MA สีทอง Alvatore และถูกเล่นงานคืน แต่ก็หนีรอดออกมาได้ โดยการสละ GN Arms ส่วนยานแม่ ทว่าท้ายที่สุดเขาก็ยอมสละตัวเองแลกกับการทำลาย GN Filed ของ Alvatore แต่ก็รอดชีวิตมาได้และกลับมาทำหน้าที่ในเซเลสเชียลบีอิงต่อในซีซั่น 2- เอียน วาสตี้ เจ้าหน้าที่วิศวกรประจำองค์กร ทำหน้าที่สร้างและพัฒนาโครงการสร้างโมบิลสูทของทางเซเลสเชียลบีอิง และเป็นคนคอยส่งอุปกรณ์เสริมให้เหล่าไมสเตอร์รวมทั้งซ่อมแซมความเสียหายของโมบิลสูท เป็นชายวัยกลางคนผมดำมีหนวดสั้นแต่ดูรุงรังนิดๆ- จอยซ์ โมเรโน่ แพทย์ประจำยานปโทเลไมออส เป็นชายวัยกลางคนผมสั้นสีทอง ไว้เคราสั้น เป็นเพื่อนกับเอียนมาตั้งแต่แรกเริ่มเข้าองค์กร เสียชีวิตในการโจมตีของอัลวาทอเร่ในศึกสุดท้ายของซีซั่น 1- มิเลน่า วาสตี้ ปรากฏตัวในซีซั่น 2 โอเปอเรเตอร์ประจำยานปโทเลไมออส 2 และเป็นลูกสาวของเอียน ลักษณะผมสีน้ำตาลทรงม้วนคู่ มีนิสัยสดใสร่าเริงตามวัย ชอบถามถึงความสัมพันธ์ระหว่างชายหญิงที่ตนพบเห็นโดยอ้างลางสังหรณ์ แบบผู้หญิงของตัวเอง- ลินดา วาสตี้ ( ปรากฏตัวในซีซั่น 2 เป็นภรรยาของเอียนและแม่ของมิเลเนีย สมาชิกคนหนึ่งของเซเลสเชียลบีอิงซึ่งประจำอยู่ที่ฐานหลัก หน้าที่ยังไม่ชี้ชัด แต่คาดว่าน่าจะอยู่ฝ่ายพัฒนาและวิจัยเช่นเดียวกับเอียน ลักษณะเป็นผู้หญิงสวมแว่นผมสีบรอนด์ และค่อนข้างสาวมากพอสมควร- อานิว รีเทิร์นเนอร์ ปรากฏตัวในซีซั่น 2 เป็นเจ้าหน้าที่คนใหม่ซึ่งหวังหลิวเหม่ยส่งมาช่วยงาน เป็นหญิงสาวผมสีม่วงอ่อน ดูสุภาพเรียบร้อย เธอมีความเกี่ยวข้องกับรีไวฟ์และเป็นหนึ่งในกลุ่มอินโนเวเตอร์ เนื่องจากสามารถเชื่อมคลื่นสมองควอนตัมของตัวเองเข้ากับรีไวฟ์ได้ ภายหลังเธอได้ร่วมมือกับรีไวฟ์เพื่อยึดกันดั้มดับเบิ้ลโอแต่ไม่สำเร็จ หลังจากที่กลับมาในฐานะอินโนเวตอร์เต็มตัวเธอได้เข้าปะทะกับล็อกออน (ไลล์ ดีแลนดี้) ซึ่งขับกันดั้มเชรูดิม ล็อกออนได้เกลี้ยกล่อมอานิวจนสำเร็จแต่เธอกลับถูกริบบอนส์ควบคุม สุดท้ายเธอจึงเสียชีวิตในระหว่างการต่อสู้กับเครูดิมโดยฝีมือของเซ็ตสึนะซึ่งควบคุมกันดั้มดับเบิ้ลโอ[[#ยานรบและอื่นๆ|โคโลนี่][[#ยานรบและอื่นๆ|โคโลนี่]. - ชาล อคูสติก้า ปรากฏในเนื้อเรื่องไซส์สตอรี่ภาค 00P ฉบับนวนิยาย และ 00F ฉบับมังงะ เป็นหนึ่งในวิศวกรผู้ที่มีประวัติในการพัฒนาระบบเพาเวอร์โหลดเดอร์ (เครื่องจักรที่มีลักษณะเป็นโครงร่างมนุษย์แล้วใช้คนควบคุมจากค็อกพิทตรงแกนกลาง) จนเข้าตาทาง เซเลสเชียลบีอิง โดยในภาค 00P เธอได้เข้ามาในองค์กรในฐานะของกันดั้มไมสเตอร์รุ่นที่สองร่วมกับลุยโด้กับมาร์เลน และเป็นเพียงคนเดียวที่รอดชีวิตมาจากยุคนั้นได้ ส่วนในภาค 00F เธอปรากฏตัวในฐานะของผู้บัญชาการขององค์กร Fereshte ซึ่งคอยสนับสนุน เซเลสเชียลบีอิง เหล่าผู้มาจากสวรรค์อยู่เบื้องหลัง พร้อมทั้งคอยคุมกันดั้มไมสเตอร์อย่างฟอนอีกคน โดยเธอมีความหลังที่เจ็บปวดบางอย่างกับกันดั้มพลูโตเน่ที่ถูกผนึกไว้ที่ ปราจีน จนฟอนได้รับอนุญาตจากเวด้าให้ใช้งานมันได้ บุคลิกโดยทั่วไปในภาค 00P เป็นคนออกท่าทางเขินอายได้ง่าย มีสัมมาคารวะเคารพผู้อื่น แต่ก็ค่อนข้างจะเงียบๆ เวลาที่ไม่มีใครเข้ามาพบปะด้วย รวมทั้งมีความอยากรู้อยากเห็นตามนิสัยของนักวิจัยเยาวชน ส่วนในภาค 00F โดยทั่วไปจะเป็นคนเงียบครึม มีความสนใจให้กับการช่วยเหลือทาง เซเลสเชียลบีอิง เท่านั้น โดยไม่ค่อยสนนักว่าคนที่จะทำประโยชน์ให้กับองค์กรจะมีบุคลิกเช่นไร ซึ่งแตกต่างจากในช่วงวัยเยาว์มาก ในเนื้อเรื่องของภาค00P กันดั้มพลูโตเนได้ขัดข้องจนกระจายอนุภาค GN อย่างรุนแรงออกมา ชอลล์นั้นรอดจากอุบัติเหตุครั้งนั้นได้ด้วยคอร์ไฟเตอร์ของกันดั้มพลูโตเน แต่ก็ได้รับบาดเจ็บจนเป็นรอยแผลขนาดใหญ่ที่หน้าและผมก็เปลี่ยนเป็นสีเงิน- รุยโด้ เรโซแนนซ์ เป็นตัวละครหลักคนหนึ่งของไซส์สตอรี่ภาค 00P เขาคือกันดั้มไมสเตอร์รุ่นที่สองและเป็นรุ่นพี่ของชอลล์ มีความเชี่ยวชาญในเครื่องยนต์กลไกและการควบคุมกันดั้ม มีบุคลิกร่าเริงสบายๆ รวมทั้งเอาใจใส่รุ่นน้องและคอยแนะนำอะไรต่างๆ ให้ชาลเป็นอย่างดี เขาคือพ่อของ เฟลท์ เกรซ ที่เสียชีวิตไปแล้ว รุยโด้เสียชีวิตในเนื้อเรื่องของภาค00P เมื่อกันดั้มพลูโตเนได้ขัดข้องจนกระจายอนุภาค GN อย่างรุนแรงออกมา- มาร์ลีน วลาดี้ เป็นตัวละครหลักของไซส์สตอรี่ภาค 00P เธอเป็นกันดั้มไมสเตอร์รุ่นที่สอง และเป็นทั้งรุ่นพี่กับคู่หูของชาล ซึ่งในตอนที่ปรากฏครั้งแรกเธอถูกสั่งขังและล็อกกุญแจมือไว้จากการลงโทษในความผิดบางอย่าง มีบุคลิกเย็นชาและสงบเสงี่ยม พร้อมทั้งมักจะแสดงความไม่พอใจต่อคนที่ชอบถามซักไซ้กับเธอไม่หยุด ทำให้ไม่ค่อยมีคนมาข้องแวะกับเธอนัก เธอเป็นแม่ของ เฟลท์ เกรซ ที่เสียชีวิตไปแล้ว มาร์เลเน่เสียชีวิตในเนื้อเรื่องของภาค 00P เมื่อกันดั้มพลูโตเนได้ขัดข้องจนกระจายอนุภาค GN อย่างรุนแรงออกมา- กันดั้มไมสเตอร์ 874 เป็นตัวละครหลักคนหนึ่งของไซด์สตอรี่ภาค 00P เธอเป็นกันดั้มไมสเตอร์ของกันดั้มสดัลซูด เป็นเด็กหญิงอายุประมาณ 10 ขวบ นิสัยเย็นชาและพูดจาเหมือนหุ่นยนต์ ไม่เคยมีสมาชิกคนอื่นๆ ของเซเลสเชียลบีอิง ที่เคยพบเธอนอกห้องควบคุม ตัวจริงของเธอก็คือโปรแกรมส่วนหนึ่งของเวดา เธอเชื่อว่าเวดานั้นไม่สามารถเข้าใจมนุษย์ได้พอจึงแยกตัวเองออกมาเพื่ออยู่ในสังคมร่วมกับไมสเตอร์คนอื่นๆ ในฤดูกาลที่สองของภาค 00P นั้นเธอมีร่างอินโนเวดเช่นเดียวกับเทียเรีย แต่ร่างของเธอถูกทำลายในการต่อสู้กับอินโนเวด บีไซด์ เพน ในภาค 00F เธอจึงอยู่ในฮาโร่ที่สร้าง[[ภาพโฮโลแกรม]]ขึ้นมาเพื่อสื่อสารกับคนอื่นๆและใช้ชื่อฮานาโย (มาจาก ฮะจิ นะนะ โยะ เลข 874 ในภาษาญี่ปุ่น) โดยทำหน้าที่ช่วยเหลือฟอน สปาร์คและถอดกุญแจมือให้ก่อนออกปฏิบัติการ เธอสามารถสื่อสารกับเวดาและฮาโร่ของล็อกออนได้โดยตรง เมื่อฉายภาพโฮโลแกรมออกมาในภาค 00F จะมีเครื่องประดับเป็นหูแมวติดหัวอยู่ด้วย- เกรฟ วิโอเลนโต เป็นตัวเอกคนหนึ่งของไซด์สตอรี่ภาค 00P season 2 เป็นกันดั้มไมสเตอร์ของกันดั้มราซิเอล (Gundam Rasiel) แต่งานถนัดของเกรฟก็คือการรวบรวมข้อมูลทางการทหารให้เซเลสเชียลบีอิง และจัดการกับข่าวสารต่างๆ เพื่อให้เซเลสเชียลบีอิงสามารถเข้าแทรกแซงและเก็บความลับได้ เป็นคนเอาจริงเอาจัง มักใส่แว่นกันแดดตลอดเวลา เกรฟเป็นคนที่สืบข้อมูลของนีล ดีแลนดี้ ก่อนที่จะมาเป็นล็อกออน สตราทอส และได้ต่อสู้กับโรเบิร์ต สทาด จูเนียร์ซึ่งในขณะนั้นเป็นนักบินของ AEU- ฮิกซาร์ เฟอมี เป็นตัวเอกคนหนึ่งของไซด์สตอรี่ภาค 00P season 2 เป็นกันดั้มไมสเตอร์ของยาน GN เซเฟอร์ (GN Sefer) เป็นคนคุยสนุกจึงผูกมิตรกับทุกคนได้ง่าย ฮิกซาร์มักพยายามทำให้คนอื่นๆ หัวเราะ ซึ่งยังไม่ได้ผลกับเกรฟและชอลล์ ในภาค 00F ฮิกซาร์กลับมาอีกครั้งในฐานะกันดั้มไมสเตอร์ของเฟเรชเตที่ติดตามฟอน สปาร์คซึ่งแยกตัวเป็นอิสระไปแล้ว ฮิกซาร์กลายเป็นคนที่มีบุคลิกต่างจากเดิมและมีปลอกคอระเบิดอยู่ด้วยFereshte Fereshte. เป็นองค์กรที่ปรากฏในไซสสตอรี่ภาค 00F โดยเป็นองค์กรย่อยที่น่าจะแตกแขนงออกมาจากทาง เซเลสเชียลบีอิง และคอยสนับสนุนทางองค์กรแม่อยู่เบื้องหลัง มีที่มั่นสำคัญอยู่ที่โคโลนี่กรุงเทพ Fereshte มาจาก[[ภาษาเปอร์เซีย]] แปลว่า "ทูตสวรรค์"- ฟอน สปาค ปรากฏในเนื้อเรื่องไซส์สตอรี่ภาค 00F มีชื่อเดิมว่า "โรเบิร์ต สทาด จูเนียร์" เป็นกันดั้มไมสเตอร์คนที่ห้าซึ่งประจำอยู่ที่โคโลนี่กรุงเทพ มีอุปนิสัยดิบเถื่อน ชื่นชอบการออกสู่สมรภูมิเพื่อต่อสู้และปลดปล่อยอารมณ์ความกระหายการฆ่า จนต้องถูกจองจำอยู่กับกุญแจมืออยู่ตลอดเวลาเพื่อควบคุมพฤติกรรมให้เหมาะสม โดยเขาแลเห็นว่าความพยายามที่จะเปลี่ยนแปลงโลกของทาง เซเลสเชียลบีอิง เป็นเพียงความสนุกชั้นเยี่ยมเพื่อสนองความต้องการของตนอย่างหนึ่งเท่านั้น โดยเขาได้ขับกันดั้มพลูโตเน่ตามความการเรียกร้องของเขากับเวด้า โดยให้เงื่อนไขว่าจะสังหารทุกๆ คนที่เห็นและรู้ถึงการมีอยู่ของกันดั้มเครื่องนี้ทั้งหมด ในเนื้อเรื่องของภาค 00P เขาเป็นนักบินของ[[โมบิลอาเมอร์]] อกริสซาแบบ 7 ซึ่งถูกกันดั้มราซิเอลของเกรฟ วิโอเลนโตทำลาย ในการสู้รบกันระหว่างกองกำลังของสหประชาชาติกับยานปโตเลไมออส ฟอนได้ใช้กันดั้มอัสเทรียแบบ F เข้าไปเก็บ GN ไดรฟ์ของนาดเลห์ซึ่งทิเอเรียได้สั่งแยกออกไปเพื่อไม่ให้ศัตรูเก็บไปได้ แต่ฟอนก็ทิ้งทิเอเรียไว้ในสนามรบแม้ว่าฮานาโยจะขอร้องให้ช่วยเขาไปด้วยก็ตาม ในภายหลังฟอนได้แยกตัวเป็นอิสระจากเฟเรชเตโดยเอากันดั้มอัสเทรีย F2 ไปด้วย- เอโค คาโรล ไมสเตอร์ซึ่งเชื่อมั่นในอุดมการณ์ของเซเลสเชียลบีอิงอย่างแรงกล้า แต่เนื่องจากฝีมือไม่สามารถเทียบกับไมสเตอร์ของทีมหลักได้จึงถูกย้ายมาอยู่กับเฟเรชเตเพื่อทำหน้าที่สนับสนุนฟอนแทน ไม่ค่อยถูกกับฟอนซึ่งเขาเห็นว่าเป็นแค่อาชญากรเท่านั้น- เชอริลีน ไฮด์ ช่างเครื่องของเฟเรชเต มีทักษะเกี่ยวกับเครื่องจักรและเป็นลูกศิษย์ของเอียน วาสตี้ซึ่งเป็นช่างของทีมหลัก เชอริลีนเป็นเด็กหญิงที่ค่อนข้างเงียบขรึม แต่สนิทสนมกับฮานาโย- ฮายานะ ตัวละครจากมังงะ 00F เป็นเด็กผู้หญิงที่ติดตามฮิกซาร์ เฟอมี ในฐานะสมาชิกใหม่ของเฟเรชเต มีหน้าตาคล้ายกับภาพโฮโลแกรมของฮานาโยและแข็งแรงผิดกับรูปร่าง หางและหูแมวนั้นไม่ใช่เครื่องประดับ เธอเป็นคนที่เวด้าบันทึกข้อมูลไว้ในฐานะกันดั้มไมสเตอร์และสามารถควบคุมกันดั้มได้จากภายนอก เรียกฮานาโยว่า "พี่สาว" แต่จริงๆ แล้วเกลียดชังฮานาโยมากสายลับและผู้สังเกตการณ์สายลับและผู้สังเกตการณ์. - หวังหลิ่วเหม่ย นักธุรกิจหญิง[[ชาวจีน]] ซึ่งทำการค้าและธุรกิจไปทั่วโลก เบื้องหลังคือเอเย่นต์คนสำคัญที่คอยสนับสนุนเหล่ากันดั้มไมสเตอร์ และปกติแล้วเธอจะทำหน้าที่คอยตรวจสอบและรับข้อมูลที่ได้รับจากทางองค์กรทางทหารและความมั่นคงจากประเทศต่างๆ เกี่ยวกับข้อมูลการก่อการร้าย เพื่อใช้เป็นข้อมูลสำคัญในการทำภารกิจ และเธอยังมีแนวคิดเรื่องความเหมาะสมในการอพยพไปอยู่ใน[[อวกาศ]]ของมนุษย์ และเคยได้พูดคุยกับสุราเมกิอยู่บ้าง แต่เมื่อกลุ่มพี่น้องทรีนิตี้ปรากฏตัวขึ้นมา หลิ่วเหม่ยจึงเริ่มตระหนักในความเปลี่ยนแปลงที่เริ่มไม่แน่นอนนี้ขึ้น ลักษณะโดยทั่วไปคือมีใบหน้าออกแหลม รูปร่างผอมเพรียวสมส่วนตามวัย และมีลักษณะพิเศษจากคาแร็กเตอร์ทั่วไปอยู่ที่เธอแทบจะไม่เคยสวมชุดปกติซ้ำกันเลย และมักจะแต่งผมเปลี่ยนทรงต่างๆ อยู่เรื่อยๆ เธอถูกสังหารโดย เนน่า เพราะเนน่าไม่พอใจที่หัวงหลิ่วเหม่ย ให้ความร่วมมือกับ Innovator ผู้ที่สนับสนุน อาลี ที่ฆ่าพี่ชายของตน- หงหลง เลขาหนุ่มของหวังหลิ่วเหม่ย เป็นคนที่คอยทำงานอยู่ใกล้ชิดอยู่ตลอด และมีความซื่อสัตย์ต่อเจ้านายของตนเองมาก รวมไปถึงมีความสามารถในการต่อสู้ด้วยมือเปล่าอยู่ในระดับสูง โดยเขาจะคอยสนับสนุนภารกิจของทาง เซเลสเชียลบีอิง เป็นช่วงๆ เช่นการช่วยเหลือผู้นำศาสนารัคมาดิจากโจรก่อการร้ายในตอนที่ 13 ชื่อของหงหลง ใน[[ภาษาจีน]] แปลว่า "[[มังกร]][[แดง]]"และเป็นพี่ชายของหวังหลิ่วเหม่ย เขาเสียชีวิตเพราะ ปกป้องหวังหลิ่วเหม่ย จากการสังหารของเนน่า- อเลฮานโดร คอร์เนอร์ เดิมเป็นผู้สังเกตการณ์ของเซเลสเชียลบีอิงและคอยสนับสนุนอย่างลับๆ ขณะที่ฉากหน้าดำรงตำแหน่งเป็นทูตแห่งสหประชาชาติ โดยมีรีบอนส์ อัลมาร์ค เป็นผู้ช่วย ครอบครัวของเขาคอยสนับสนุนเซเลสเชียลบีอิงในการควบคุมโลกมานาน ต่อมาเขาตัดสินใจบ่อนทำลายเซเลสเชียวบีอิงก์เพื่อควบคุมเวด้าด้วยตนเอง แต่ก่อนที่จะสำเร็จ เวด้าได้ปิดข้อมูลส่วนที่เขาต้องการมากที่สุด อเลฮานโดรขับ GNMA-XCVII Alvatore และ the GNMS-XCVII Alvaaron เพื่อต่อสู้และทำลายเซเลสเชียวบีอิงก์ ท้ายที่สุดได้ปะทะกับ Exia แล้วพ่ายแพ้ ช่วงเวลาสุดท้ายเขาได้รับรู้ว่ารีบอนส์ใช้เขาเป็นหมากตัวหนึ่งมาตลอด ก่อนที่ Alvaaron จะระเบิดและทำให้เขาเสียชีวิตอื่นๆอื่นๆ. - ฮาโร่ () หุ่นขนาดเล็กทรงกลมซึ่งถือว่าเป็น[[มาสคอต]]สำคัญตัวหนึ่งของกันดั้ม โดยในเรื่องนี้มีฮาโร่ปรากฏขึ้นมาเป็นจำนวนมาก และเป็นหุ่นสารพัดประโยชน์ที่สามารถใช้งานได้หลากหลายรูปแบบ ตัวที่ติดตั้งอยู่บนเครื่องดิวนาเมส เป็นฮาโร่[[สีส้ม]]ซึ่งมีหน้าที่คอยซัพพอร์ตการควบคุมกันดั้ม,ฮาโร่[[สีม่วง]]เข้มของกลุ่มพี่น้องทรีนิตี้ ที่เป็นส่วนแกนข้อมูลสำคัญของบางสิ่งที่เคยถูกสำรวจและวิจัยในยานสำรวจ[[ดาวพฤหัสบดี]]ที่ถูกค้นพบโดยกลุ่มคนลึกลับ และ ฮาโร่สีแดงช่วยซาจิในการควบคุม0ไรเซอร์(0 Raiser)- อิโอเลีย เชนเบิร์ก () ชายผู้ก่อตั้ง เซเลสเชียลบีอิง ด้วยจุดมุ่งหมายเพื่อที่จะหยุดยั้ง[[สงคราม]]ทุกรูปแบบที่เกิดขึ้นบนโลก เขาเป็นอัจฉริยะบุคคลแห่งยุคศตวรรษที่ 21 ผู้คิดค้นโครงสร้างของลิฟต์วงโคจร [[โมบิลสูท]]ต้นแบบแรกของโลก รวมทั้งคิดค้นประดิษฐ์สิ่งต่างๆ ตามประวัติศาสตร์เขาควรจะเสียชีวิตไปเมื่อ 200 ปีก่อนแล้ว หากแต่เขาได้ทำการเก็บรักษาร่างกายของตนเองด้วยการโคลด์สลีป (การหลับใหลโดยรักษาสภาพร่างกายไว้ในอุณหภูมิต่ำ) ไว้ที่ฐานลับบนหลังดวงจันทร์ และถ่ายโอนบุคลิกภาพและอุดมการณ์ความคิดลงสู่เวด้าเพื่อทำการถ่ายทอดเจตนารมณ์ของเขาที่ต้องการจะหยุดยั้งสงคราม และรอจนถึงวันที่องค์กรของเขาจะมีกำลังพอที่จะสามารถเปลี่ยนแปลงโลกที่เต็มไปด้วยความขัดแย้งนี้ได้ เขาเสียชีวิตจากการถูกอเลฮานโดรยิงใส่ร่างโคลด์สลีป ทำให้ระบบฉุกเฉินของเวด้าทำงาน จนบุคลิกภาพของเวด้าที่ได้จากอิโอเลียได้เริ่มแสดงออกมาและได้ปลดล็อกระบบการทำงาน Trans-Am ใน GN Drive ของเครื่องเอ็กเซียและ GN Drive โมบิลสูททุกเครื่องเพื่อการช่วยเหลือครั้งสุดท้ายยูเนี่ยน ยูเนี่ยน. หรือในชื่อเต็มว่า "Union of Solar Energy and Free Nations" เป็นหนึ่งในสามขั้วอำนาจโลกในปัจจุบันที่ก่อตั้งขึ้นมาจากการรวมกันของกลุ่มประเทศมหาอำนาจอย่าง [[สหรัฐอเมริกา]] [[แคนาดา]] [[ออสเตรเลีย]] และ[[ญี่ปุ่น]] ซึ่งผูกขาด[[พลังงานแสงอาทิตย์]]อยู่ในปัจจุบัน กับประเทศสมาชิกอย่างประเทศทางแถบ[[อเมริกากลาง]]และ[[อเมริกาใต้|ใต้]] ซึ่งต้องการส่วนแบ่งทางพลังงานจากกลุ่มมหาอำนาจเหล่านี้ โดยปัจจุบันเป็นกลุ่มขั้วอำนาจที่มีขนาดใหญ่และมีสมาชิกประเทศมากที่สุด กำลังของฝ่ายนี้จะเน้นความสมดุลในการพัฒนาเป็นหลักทั้งภาคพื้นดินและทางอากาศMSWΛD / หน่วยสืบสวนต่อต้านกันดั้ม "โอเวอร์แฟล็ก" MSWΛD / หน่วยสืบสวนต่อต้านกันดั้ม "โอเวอร์แฟล็ก". หน่วยพิเศษเฉพาะกิจที่ถูกก่อตั้งขึ้นภายหลังเหตุการณ์โจมตี[[ประเทศศรีลังกา|เกาะซีลอน]]ของ เซเลสเชียลบีอิงก์ สังกัดหน่วย MSWΛD (เอ็มสวาท) ของยูเนี่ยน มีหน้าที่ในการสืบสวนและพัฒนารูปแบบในการรับมือกันดั้ม พร้อมทั้งรวบรวมนักบินฝีมือเยี่ยมจำนวนมากเข้ามาในหน่วยเพื่อการต่อสู้กับกันดั้ม โดยมีแฟล็กคัสตอมเป็นโมบิลสูทหลักประจำหน่วย- เกรย์แฮม เอเคอร์ นักบิน[[โมบิลสูท]]ฝีมือระดับสูงของยูเนี่ยน เป็นคนที่ยึดติดกับเอ็กเซียที่ปรากฏต่อหน้าเขาเป็นอย่างมาก ก่อนที่จะได้ย้ายเข้ามาในหน่วยเฉพาะกิจพิเศษเพื่อการต่อต้านกันดั้มของกองกำลังยูเนี่ยน จนได้ประมือกับเครื่องเอ็กเซียและดิวนาเมส รวมทั้งได้พบกับเซ็ตสึนะและคาดเดาได้ว่าเป็นกันดั้มไมสเตอร์ จนในที่สุดเขาก็ได้เข้าร่วมแผนการจับกุมกันดั้มครั้งใหญ่ร่วมกับสองขั้วอำนาจที่เหลือ และพลาดไปจากการปรากฏตัวของกันดั้มโทรเน่ทั้งสามพร้อมกับเสียลูกทีมของตนให้กับการกระทำอันรุนแรงของพวกนั้น จนเขาต้องตั้งปณิธานว่าจะจัดการศัตรูของพวกเขาด้วยแฟล็กคัสตอม จนทำให้เขาไม่ยอมรับที่จะขึ้นขับโมบิลสูทเครื่องอื่นนอกจากแฟล็กคัสตอม มีอุปนิสัยค่อนข้างมีระเบียบ แต่ก็แสดงการร้อนรนในหลายสถานการณ์ หากแต่ยังแฝงซึ่งความสุขุมและได้ในหลายครั้ง รวมทั้งมีการยึดมั่นในปณิธานของตนเองอย่างแน่วแน่มั่นคง ในตอนที่25 เขาได้นำ GN แฟล็ก ต่อสู้กับเอ็กเซียของเซ็ตสึนะ และสามารถสร้างความเสียหายอย่างมากให้กับเอ็กเซีย แต่เขาต้องเสียแขนซ้าย และใบหน้าของเขา จากการโจมตีของเอ็กเซียเช่นกัน จนเขาต้องใส่หน้ากากอยู่ตลอดเวลาในนาม มิสเตอร์ บูชินโด (Mr. Bushido) ในภาคภาพยนตร์ เกรย์แฮมเสียชีวิตจากการใช้โมบิลสูทพุ่งชนศัตรูเพื่อเบิกทางให้เซ็ตสึนะเข้าไปสื่อสารกับศัตรูได้- บิลลี่ คาตางิริ เจ้าหน้าที่ข่าวกรองคนสำคัญคนหนึ่งของยูเนี่ยน และเป็นหนึ่งในทีมพัฒนาโมบิลสูทของหน่วยโอเวอร์แฟล็ก โดยเขาได้ถูกย้ายไปกองกำลังสืบสวนพิเศษเพื่อต่อต้านกันดั้มในช่วงแรกๆ และทำงานร่วมกับศาสตราจารย์เอฟแมนซึ่งมีฐานะเป็นอาจารย์ของเขา ทำให้เขาได้ติดต่อหาสุราเมกิอีกหลายต่อหลายครั้งโดยอ้างเหตุในการขอคำปรึกษา ต่อมาเมื่อศาสตราจารย์เอฟแมนเสียชีวิตจากการโจมตีของเหล่ากันดั้มโทรเน่ เขาก็ได้รับช่วงต่อในการพัฒนาโมบิลสูทของทางหน่วย และแนะนำให้เกรแฮมเปลี่ยนมาใช้ GN-X ในการต่อสู้ก่อนจะยอมติดตั้ง GN Drive กับเครื่องแฟล็กคัสตอมของเกรแฮมแทน เมื่อเล็งเห็นว่าเขาไม่คิดจะใช้โมบิลสูทเครื่องอื่นอีกนอกจากแฟล็ก บิลลี่เป็นเพื่อนกับสุราเมกิตั้งแต่สมัยเรียนมหาวิทยาลัย เป็นคนที่มีอัธยาศัยดี และมีความรู้สึกแน่วแน่ต่อคนที่เขาต้องการผูกสัมพันธ์ด้วย- เลฟ เอฟแมน ศาสตราจารย์คนสำคัญแห่งยูเนี่ยน เป็นหัวหน้าฝ่ายวิจัยเทคนิคของหน่วยสอบสวนและต่อต้านกันดั้ม ซึ่งให้ความสนใจกับระบบเตาพลังงานขับเคลื่อนของกันดั้มเป็นอย่างมาก โดยเขาเป็นอาจารย์ของสุราเมกิกับบิลลี่สมัยที่ทั้งคู่ยังเรียนอยู่มหาวิทยาลัย เขาจบชีวิตลงด้วยปืนใหญ่ของกันดั้มโทรเน่ไอน์ เพราะสืบหาเรื่องราวเกี่ยวกับทางเซเลสเชียลบีอิง จนทราบเรื่องมากเกินไปและกลายเป็นภัยต่อตนเองเขตเศรษฐกิจพิเศษ โตเกียวเขตเศรษฐกิจพิเศษ โตเกียว. - ซาจิ ครอสโร้ด นักเรียนหนุ่มชั้นมัธยมปลาย[[ชาวญึ่ปุ่น]]ซึ่งอาศัยอยู่ในเขตพิเศษ และกำลังศึกษาด้าน[[วิศวกรรมอวกาศ]] เป็นเด็กหนุ่มที่ชอบแสดงความเป็นสุภาพบุรุษของตนเองต่อหน้าแฟนสาว เขามีรู้สึกเคลือบแคลงใจต่อการกระทำของเซเลสเชียลบีอิงเป็นอย่างมาก และคิดว่าการกระทำของพวกนั้นจะทำให้เกิดไฟแห่งสงครามที่จะลุกลามไปทั่วโลก แม้จะเคยได้รับการช่วยเหลือจาก เซเลสเชียลบีอิง จากอุบัติเหตุสถานีลอยตัวที่ลิฟท์วงโคจรเทนชูก็ตาม เมื่อเขาได้รับทราบเรื่องที่หลุยส์สูญเสียครอบครัวและเร่ที่พี่สาวของเขาเสียชีวิต ด้วยฝีมือของกลุ่มคนที่เขามั่นใจว่ามีความเกี่ยวข้องกับทางเซเลสเชียลบีอิง ทำให้เขายิ่งมีอคติกับกันดั้มในแง่ลบมากยิ่งขึ้น ทำให้เขามุ่งศึกษาอย่างเอาเป็นเอาตายเพื่อหวังแก้ไขในสิ่งที่ตนเคยสูญเสีย ในอีก 4 ปีต่อมา ซาจิได้ทำงานเกี่ยวกับวิศวกรรมด้านอวกาศ และถูกลูกหลงจากการกำจัดผู้ต่อต้านรัฐบาลของ A-Laws ซึ่งเชื่อว่าเขาเป็นส่วนหนึ่งในขบวนการคาตารอน เขาได้รับการช่วยเหลือจากเซ็ตซึนะ จึงได้มาอยู่บนยานปโตเลไมออส 2 และได้เป็นนักบินของโอไรเซอร์เนื่องจากสถานการณ์บังคับ- หลุยส์ ฮาเลวี เพื่อนสาวของซาจิซึ่งศึกษาด้านวิศวกรรมอวกาศอยู่เช่นกัน เกิดและเติบโตในตระกูลชั้นสูงที่เป็นที่นับหน้าถือตาใน AEU มีนิสัยค่อนข้างจะเห็นแก่ตัวตามวัย แอบหลงรักซาจิอยู่และชอบยัดเยียดปัญหาต่างๆ ให้ซาจิหนักหัวอยู่เนืองๆ รวมทั้งพยายามที่จะให้แม่ของตนเองยอมรับในตัวของซาจิให้ได้ แต่แล้วเธอก็ต้องสังเวยชีวิตของพ่อแม่ และมือซ้ายของตน ให้กับความริษยาของเนน่า และไม่อาจจะรักษามือของเธอได้เพราะคุณสมบัติของอนุภาค GN เทียม ซึ่งทำให้เซลล์ส่วนแขนของเธอถูกทำลาย 4 ปีต่อมา หลุยส์ได้ปรากฏตัวอีกครั้งในฐานะนักบินของ A-Laws เธอเข้าร่วมกับ A-Laws เพราะต้องการเพื่อล้างแค้นที่ตนเองต้องสูญเสียครอบครัวไปเพราะกันดั้ม- คินุเอะ ครอสโร้ด พี่สาวของซาจิ ทำอาชีพด้านสื่อมวลชน และคอยติดตามข่าวของ เซเลสเชียลบีอิงก์ อยู่ตลอด และพยายามสืบเรื่องของอีโอเรียซึ่งเป็นผู้ก่อตั้งองค์กรนี้ จนได้พบกับข้อมูลเกี่ยวคนที่สูญหายในช่วงระหว่าง 200 ร้อยปีที่ผ่านมาก่อนการแสดงตนเองของเซเลสเชียลบีอิง เธอมีมุมมองต่อเหตุการณ์ที่เกิดขึ้นอย่างเป็นกลางตามนิสัยของสื่อมวลชน คินุเอะถูกอาลี อัล ซาซีส์ ทำร้ายจนเสียชีวิตด้วยเนื่องจากเธอรู้เรื่องเกี่ยวกับเซเลสเชียลบีอิงเกินไปอื่นๆอื่นๆ. - เด็บเบอร่า กาเลียนา ตัวละครซึ่งถูกกล่าวถึงในภาค 00V เป็นเพื่อนเก่าของโรเบล สเปซี เธอเป็นนักบินทดสอบของเชลแฟลกระหว่างการทดสอบที่โอกินาว่า ซึ่งเธอถูกกันดั้มเอกเซียโจมตีแต่ก็รอดมาได้สหพันธ์ปฏิรุปมนุษยชาติ สหพันธ์ปฏิรุปมนุษยชาติ. หนึ่งในสามขั้วอำนาจโลกในปัจจุบัน เป็นการรวมกันของประเทศมหาอำนาจใน[[เอเชีย]]คือ [[จีน]][[ รัสเซีย]] และ[[อินเดีย]] กับกลุ่มประเทศใน[[เอเชียตะวันออก]] (ยกเว้น[[ญี่ปุ่น]]) กลุ่มประเทศ[[เอเชียตะวันออกเฉียงใต้]]และ[[เอเชียใต้]] ซึ่งคอยทานอำนาจอยู่กับทาง Union ในแนวคิดการผูกขาดพลังงานแสงอาทิตย์ ซึ่งกองกำลังของทางสหพันธ์ฯ นั้นจะเน้นกำลังจู่โจมทางภาคพื้นดินเป็นหลัก- เซอร์เก้ สเมอร์นอฟ นายทหารชั้นนายพันเอกคนสำคัญคนหนึ่งของกองกำลังปฏิรูปฯ มีฉายาว่า "หมีคะนองศึก" เพราะมีความเชี่ยวชาญในการวางแผนการรบและความชำนาญในการขับโมบิลสูทสูง มีอุปนิสัยเป็นคนสุขุม สงบเสงี่ยม มีคุณธรรมและความรับผิดชอบสูงมาก ปัจจุบันอยู่ในหน่วยที่รับผิดชอบในการตามล่ากันดั้มและดูแลโซม่า นักบินดัดแปลงในสังกัด และได้เข้าร่วมแผนการต่อต้านกันดั้มหลายต่อหลายครั้ง เขาได้รับมอบหมายให้ขับเครื่อง GN-X และร่วมมือกับกองกำลังของอีกสองขั้วอำนาจและสหประชาชาติในการจัดการกับกันดั้ม มีหลายครั้งที่เขาคิดว่ากันดั้มเคยเป็นเหมือนคนที่ช่วยเหลือ แต่ในช่วงหลังสิ่งที่เขามองเห็นจากกันดั้มมีเพียงความรู้สึกชิงชังในการกระทำที่เหมือนกับปีศาจเท่านั้น เขาและโซม่าเป็นนักบินของ GN-X สามคนสุดท้ายที่รอดมาจากการรบครั้งใหญ่ในตอนที่25 และได้เข้าสังกัดกองกำลังพันธมิตรโลกในอีก 4 ปี ต่อมา และได้เสียชีวิตด้วยนำมือของ อังเดร ลูกชายตนเองในตอนที่ 17 ซีซั่น2- โซม่า พีริส นักบินหญิงจากโครงการทหารดัดแปลงของกองกำลังปฏิรูปฯ เป็นผู้หญิงผมขาว มีใบหน้าที่ดูเย็นชาไร้ความรู้สึก นิสัยเงียบขรึม และมีความรับผิดชอบต่อหน้าที่สูงมาก เธอประจำอยู่ในหน่วยเดียวกับเซอร์เก้เพื่อการต่อต้านกันดั้ม อีกทั้งยังเป็นศัตรูตัวฉกาจกับอาเลลูย่า ในฐานะของนักรบดัดแปลงร่างเช่นเดียวกัน โดยเมื่อใดก็ตามที่เธออยู่ใกล้ๆกับอาเลลูย่าในระยะหนึ่งๆ ตัวเธอและอาเลลูย่าจะเกิดอาการปวดศีรษะอย่างรุนแรงซึ่งเป็นผลจากการทับซ้อนกันระหว่างคลื่นสมองของทั้งคู่ที่มีผลสืบเนื่องมาจากการดัดแปลงประสาท โดยทางโซม่าได้แก้ปัญหาโดยการสวมหมวกป้องกันไว้ ทำให้มีเพียงอาเลลูย่าเท่านั้นที่ได้รับผลกระทบ เธอจึงเป็นเพียงไม่กี่คนที่มีศักยภาพในการรับมือกับอาเลลูย่าได้อย่างดีเยี่ยม หลังจากปฏิบัติการณ์ต่อต้านกันดั้มร่วมกันของสามขั้วอำนาจครั้งก่อน เธอได้รับเครื่อง GN-X ในช่วงหลังของเรื่องแทนที่เครื่องเก่าของตนเอง ทำให้เธอมีพลังใจในการสู้รบกันดั้มมากขึ้นจนถึงขั้นได้ใจ และได้เข้าร่วมกับการโจมตียานปโตเลไมออสกับกองกำลังของสองขั้วอำนาจและสหประชาชาติ และเป็นผู้รอดชีวิตเช่นเดียวกับ เซอร์เก้ สเมอร์นอฟ และ แพทริก คอร์ลาซาวร์ ในศึกครั้งนั้น และได้เข้ากองกำลังสหพันธ์โลกหน่วย A-laws ในเวลาต่อมา และแท้จริงแล้วเธอมีชื่อจริงว่า "มารี ปาฟาร์ชี" คนรักของอัลเลลูย่าสมัยอยู่ในศูนย์โครงการพัฒนาทหารดัดแปลง ปัจจุบันอยู่กับอาเลลูย่า บนยานปโตเลไมออส 2AEU (Advanced European Union) AEU (Advanced European Union). เป็นกลุ่มประเทศ[[สหภาพยุโรป]]เดิมที่ทำการรวมตัวกันเพื่อทานอำนาจกับขั้วอำนาจอีกสองกลุ่ม โดยแม้จะมีขนาดของกลุ่มประเทศที่เล็กและจำนวนประเทศสมาชิกที่น้อย แต่ด้วยการสนับสนุนจากกลุ่มพันธมิตรภายนอกและการก่อสร้างลิฟต์วงโคจรที่กำลังจะเสร็จสิ้นในอีกไม่นาน ทำให้ถือได้ว่าเป็นกลุ่มที่ไม่ได้มีอำนาจด้อยกว่ากลุ่มอื่นๆ เลย โดยกองกำลังของทาง AEU จะเน้นไปที่กำลังรบทางอากาศเป็นหลัก- แพททริก คอร์ลาซาวร์ นักบินของ AEU มีอุปนิสัยเป็นคนเลือดร้อน และออกจะเจ้าสำราญผิดกับวิสัยทหารทั่วไป เขามีความแค้นฝังลึกต่อกันดั้มที่ทำให้เขาต้องเสียหน้า และเขาได้เผชิญหน้ากับกันดั้มหลายต่อหลายครั้ง แต่ก็ต้องพ่ายแพ้กลับมาอย่างอัปยศกลับมาทุกครั้ง ทั้งการต่อสู้ในขณะกำลังทดสอบเครื่อง ทั้งการรบที่โมลาเรีย และการร่วมรบในแผนการต่อต้านกันดั้มร่วมกันของสามขั้วอำนาจ รวมทั้งเข้าร่วมแผนการโจมตีกันดั้มด้วยกำลัง GN-X กับกองกำลัง Union ด้วยเช่นกัน แต่ก็โดนขับไล่กลับไปทั้งครั้งแรกและครั้งล่าสุด โดยเขาได้หลงรักเคธี่ซึ่งเป็นผู้บังคับบัญชาของเขาอยู่ ในการรบครั้งสุดท้ายของช่วงซีชั่นแรก เครื่องของเขาถูก GN-บีมกัน ของ นาดเลห์ยิงใส่ แต่เขาก็รอดชีวิตมาได้ และเข้าเป็นหนึ่งในนักบินของกองกำลังพันธมิตรโลกในอีก 4 ปีต่อมา และมีชีวิตรอดในการรบอีกหลายครั้ง และได้แต่งงานกับเคธี่ในที่สุด- อาลี อัล ซาซีส์ หัวหน้ากลุ่มกองโจรก่อการร้าย KPSA ซึ่งมีเครือข่ายอยู่ทั่วโลก ในอดีตเขาคือคนที่ล่อลวงเซ็ตสึนะและเด็กคนอื่นๆ ให้สังหารครอบครัวของพวกตนเพื่อเข้าสู่กองกำลังของพระเจ้าที่เขากล่าวอ้างถึง และเป็นผู้นำกลุ่มของเซ็ทสึนะต่อสู้ในสงครามระหว่างเคอร์ดิชและอาซาดิสสถานจนกระทั่งเคอร์ดิชล่มสลายไป ทำให้เขาถือได้ว่าเป็นศัตรูคู่แค้นตลอดกาลของเซ็ทสึนะเลยทีเดียว แท้จริงแล้วอาลีเป็นหนึ่งในสมาชิกของกองยานอิสระต่างด้าวที่ 4 ยศร้อยตรี แห่ง[[กองทหารต่างด้าวฝรั่งเศส]]ของ AEU โดยมีชื่อในทะเบียนอย่างเป็นทางการในหน่วยว่า "แกรี่ เบียจจิ" ซึ่งคอยทำงานด้านสนับสนุนผลประโยชน์ในเชิงลับระหว่างประเทศของ AEU อยู่เบื้องหลัง มีลักษณะเป็นคนผิวคล้ำ ผมสีแดงเข้ม ดวงตาสีดำแข็งกร้าวดูน่ากลัว ใบหน้าแหลมยาว และไว้หนวดเคราซึ่งถูกโกนออกในภายหลัง อุปนิสัยชื่นชอบสงครามและความรุนแรง และไม่เลือกวิธีการหากว่ามันจะทำให้เขาบรรลุจุดมุ่งหมาย อาลีเป็นเพียงไม่กี่คนที่ทราบว่าเซ็ทสึนะคือนักบินของกันดั้มเอ็กเซีย และเป็นเด็กที่ตนเองเคยฝึกฝนมา เขาได้ทำการชิงเอากันดั้มโทรเน่ซไวรวมทั้งสังหารมิคาเอลและโยฮันพร้อมกับทำลายกันดั้มโทรเน่ไอน์ ก่อนที่จะมาเผชิญหน้ากับเซ็ตสึนะและเอ็กเซียในร่างที่แสดงพลังเต็มประสิทธิภาพจนต้องล่าถอยไป แต่ในการต่อสู้ร่วมกันกับกองกำลัง GN-X ของสหประชาชาติ เขาได้สู้กับล็อกออนและเครื่องดิวนาเมสซึ่งติดตั้ง GN Arm จนกระทั่งเกิดการยิงสวนกันขึ้นจนเกิดความเสียหายทั้งสองฝ่าย แต่อาลีก็ยังรอดชีวิตมาได้ และใช้ชีวิตในฐานะทหารรับจ้างซึ่งทำงานให้กับอินโนเวเตอร์ใน 4 ปีต่อมา แต่สุดท้ายแล้วอาลีก็ถูกสังหารโดย ไลล์ ดีแลนดี้ น้องชายฝาแฝดของล็อกออนคนแรก- เคธี่ มาเนคิน นายทหารหญิงยศพันโทแห่งกองกำลัง AEU ฝ่ายยุทธการโมบิลสูท เป็นผู้นำแผนการจับกุมกันดั้มร่วมกันของสามขั้วอำนาจทางฝ่ายกองกำลัง AEU ลักษณะคือมีผมสีน้ำตาล สวมแว่นกรอบกลม มีอุปนิสัยเจ้าระเบียบตามวิสัยทหาร ซึ่งแพทริกแอบชอบเธออยู่นิดๆ เมื่อแรกพบ เธอได้เข้าร่วมการต่อสู้กับกองกำลังของสหประชาชาติเพื่อกำจัดเซเลสเชียลบีอิงจนกระทั่งถูกขับไล่กลับไป และได้บัญชาการกองกำลัง GN-X ซึ่งจู่โจมกลุ่มกันดั้มในช่วงท้ายของซีซั่นแรก เคธี่ได้เข้าเป็นหนึ่งในสมาชิกของกองกำลังพันธมิตรโลกในอีก 4 ปีต่อมา โดยสังกัดอยู่ในหน่วย A-Laws แต่เมื่อเธอได้เห็นการปฏิบัติการที่โหดเหี้ยมของ A-Laws อยู่หลายครั้ง เธอจึงเกิดความรู้สึกต่อต้าน A-Laws ขึ้น และได้ลอบหนีออกไปจากหน่วย เพื่อจัดตั้งกองกำลังปฏิวัติเพื่อต่อต้าน A-Laws เมื่อหน่วย A-Laws ล่มสลายและมีการเปลี่ยนแปลงรัฐบาลชุดใหม่แล้ว เธอจึงได้รับการเลื่อนยศเป็นนายพลจัตวา และแต่งงานกับแพททริคในที่สุดกลุ่มอิสระราชอาณาจักรอาซาดิสถาน กลุ่มอิสระ. ราชอาณาจักรอาซาดิสถาน. เป็นประเทศที่ตั้งอยู่ใน[[ตะวันออกกลาง]] และเป็นหนึ่งในประเทศจำนวนน้อยที่ยังคงมี[[น้ำมัน]]เหลืออยู่ภายใต้ผืนแผ่นดิน แต่ก็เป็นประเทศที่ประสบปัญหารุนแรงหลายด้าน ไม่ว่าจะปัญหาทางเศรษฐกิจที่มาจากการจำกัดราคาน้ำมันให้อยู่ในระดับต่ำสุดของประเทศมหาอำนาจ ความเสียหายต่อด้านต่างๆ ภายหลังเหตุการณ์"วิกฤติสุริยะ" ปัญหาความขัดแย้งทางศาสนาและการเมือง ไปจนถึงปัญหาระดับรากหญ้าที่ประชาชนต้องแบกรับผลกระทบจากระดับมหภาคด้วย ทำให้ผู้นำระดับสูงของประเทศนี้พยายามที่จะขอความช่วยเหลือจากกลุ่มประเทศต่างๆ เพื่อเยียวยาผลกระทบนี้ให้เบาบางลง คำว่าอาซาดิสถาน มาจากคำว่า "อาซาดิ" (Azadi) ใน[[ภาษาเคิร์ด]] แปลว่า อิสระ หรือ [[เสรีภาพ]] กับคำว่า "สถาน" (-stan) อันเป็นคำปัจจัย (suffix) ที่ปรากฏอยู่ทั่วไปใน[[ภาษากลุ่มอินโด-ยูโรเปียน]] เช่น [[ภาษาบาลี]] [[ภาษาสันสกฤต]] [[ภาษาเปอร์เซีย]] เป็นต้น แปลว่า ที่ หรือ ที่ตั้ง ดังนั้น จึงอาจแปลชื่อประเทศนี้ได้ว่า "ประเทศแห่งเสรีภาพ"- มารีน่า อิสมาอิล- ชีริน บากห์ติยาร์- มัสซูร์ รัคมาดิ ผู้นำทางศาสนาซึ่งมีอิทธิพลสูงและเป็นที่นับหน้าถือตาในหมู่ของประชาชนในอาซาดิสถาน เขาเป็นผู้ให้คำแนะนำกับมารีน่าในช่วงแรกๆที่เธอขึ้นปกครองประเทศโดยพยายามที่จะชี้ทางให้มารีน่าเข้าใจถึงหนทางที่จะนำประเทศไปสู่ความสงบ ซึ่งในตอนที่ 13 เขาได้ถูกลักพาตัวไปด้วยฝีมือของกลุ่มก่อการร้ายของ[[#ตัวละคร#AEU (Advanced European Union)#อาลี อัล ซาซีส์|อาลี]] จนเป็นเหตุให้ประชาชนเกิดการลุกฮือขึ้นภายในประเทศจนเกิดการปฏิวัติขึ้น แต่เขาก็ได้รับการช่วยเหลือจากทาง เซเลสเชียลบีอิงก์ และได้ร่วมกับมารีน่าในการหยุดยั้งความขัดแย้งภายในประเทศเพื่อสร้างสันติภาพอย่างถาวร เป็นคนที่เคร่งครัดต่อคำสอนทางศาสนาและพยายามที่จะชี้นำประเทศนี้ไปสู่สันติภาพตามคำสอนที่ถูกต้อง แม้ในช่วงแรกๆ เขาจะมีข้อคิดเห็นที่ขัดแย้งจากการกระทำของมารีน่าที่ได้ละเมิดต่อคำแนะนำของเขาก็ตามคาตารอนคาตารอน. - เคล้าส์ กราโด้- เอ็ดดี้ มิยาซากะ (Eddie Miyasaka)อินโนเวเตอร์ อินโนเวเตอร์. กลุ่มคนลึกลับซึ่งรวมตัวขึ้นมาภายหลังจบศึกในซีซั่นแรก แท้จริงแล้วคือโปรแกรมมีชีวิตที่สร้างขึ้นจากเวด้าและนำมาใส่ลงในร่างเทียม แต่เดิมมีหน้าที่ในการรวบรวมข้อมูลและนำมาบันทึกลงในเวด้าผ่านคลื่นควอนตัมสมอง ไว้เป็นพื้นฐานในการวางแผนและคำนวณตามแผนการเริ่มแรกของเซเลสเชียลบีอิ้ง ปัจจุบันพวกเขาจึงจุดหมายคือการทำให้แผนการอพยพมนุษย์ออกสู่อวกาศสำเร็จของอีโอเรียสำเร็จ โดยการหนุนหลังกลุ่มองค์กรขนาดใหญ่หลายกลุ่ม แม้แต่ทางสหพันธ์โลกด้วยการส่งข้อมูลเทคโนโลยีและข้อมูลที่เป็นประโยชน์ในการดำเนินงานไปให้ และเป็นหนึ่งในผู้สนับสนุนอยู่เบื้องหลัง โดยปัจจุบันได้ครอบครองระบบของเวด้าไว้ในมือ- รีวองส์ อัลมาร์ค ในตอนที่ 14 ของซีซั่นสองได้มีการเฉลยแล้วว่าแท้จริงแล้วรีวองส์คือกันดั้มไมสเตอร์รุ่นที่ 1 และเป็นนักบินของโอกันดั้ม ซึ่งเขาเป็นผู้แฮ็คเวด้าเพื่อใส่ชื่อของเซ็ตสึนะให้มาเป็นกันดั้มไมสเตอร์ มีการคาดการณ์ว่าเสียชีวิตแล้วจากการปะทะระหว่างเขากับเซ็ตสึนะ- รีเจนเน่ เรเจนต้า- รีไวฟ์ รีไววัล- ฮีลลิ่ง แคร์- บริงก์ สตาบิตี้- ดีไวน์ โนว่าสหพันธ์โลกA-lawsสหพันธ์โลก. A-laws. - โฮเมอร์ คาตางิริ (Homer Katagiri)- อังเดร สเมอร์นอฟ- บาร์แร็ค ชินิน (Barrack Zinin)- อาร์เธอร์ กู๊ดแมน (Arthur Goodman)- ลี ฉีเจียง (Lee Zhejiang)- อาร์บา รินท์ (Arba Rindt) อาร์บาได้เสียชีวิต จากการโจมตี Memento Mori ดับเบิลโอกันดั้มตัวละครอื่นๆตัวละครอื่นๆ. - โรเบล สเปซี</doc>
