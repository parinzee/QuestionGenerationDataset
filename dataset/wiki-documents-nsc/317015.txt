<doc id="317015" url="https://th.wikipedia.org/wiki?curid=317015" title="กมล ทัพคัลไลย">กมล ทัพคัลไลย กมล ทัพคัลไลย อาจารย์วิทยาลัยเพาะช่าง มหาวิทยาลัยเทคโนโลยีราชมงคลรัตนโกสินทร์ เป็นนักแต่งคำร้องและทำนองเพลง ผลงานเพลงที่มีชื่อเสียง คือเพลง "สวนสน", "ยากจะหักใจลืม", "สัญญารัก", "ทุกข์รัก" และ "คอยวันจะได้เจอ" กมลเป็นพี่ชายของกำธร ทัพคัลไลย จบการศึกษาจากโรงเรียนสามเสนวิทยาลัย และโรงเรียนเพาะช่าง รุ่นเดียวกับชวน หลีกภัยและแนบ โสตถิพันธ์ จากนั้นได้เป็นครูสอนศิลปะที่เพาะช่างจนเกษียณอายุราชการ กมล ทัพคัลไลยเป็นนักไวโอลิน เดิมตั้งใจจะเป็นนักร้อง โดยเป็นผู้ติดตามครูสมาน กาญจนะผลิน แต่ได้หันมาเป็นนักแต่งเพลง เพลงแรกที่แต่งได้แก่เพลง "สวนสน" เมื่อ พ.ศ. 2502 ผลงานหนึ่งที่ได้รับความนิยม คือผลงานแต่งเพลงให้กับวงเดอะฮอตเปปเปอร์ โดยมีปราจีน ทรงเผ่าเป็นผู้เรียบเรียงเสียงประสาน ขับร้องโดยผุสดี เอื้อเฟื้อและรุ่งพิรุณ เมธารมย์ ช่วง พ.ศ. 2522-2524</doc>
