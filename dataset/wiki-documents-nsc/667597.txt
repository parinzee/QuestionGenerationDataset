<doc id="667597" url="https://th.wikipedia.org/wiki?curid=667597" title="แพนเทอรา">แพนเทอรา แพนเทอรา () เป็นวงเฮฟวี่เมทัลจากอาร์ลิงตัน, เท็กซัส ก่อตั้งในปี 1981 โดยพี่น้องตระกูลแอบบอดด์ (Abbott) ได้แก่ มือกลองวินนี พอล (Vinnie Paul) และมือกีตาร์ ไดม์แบ็ก ดาร์เรลล์ (Dimebag Darrell) และสมาชิกอื่น อีก 2 คนคือ ฟิล แอนเซลโม (Phil Anselmo ) ร้องนำ และเร็กซ์ บราวน์ (Rex Brown) มือเบส ตลอดช่วงเวลาในปี 1980 แพนเทอราได้ออกอัลบั้มมา 4 อัลบั้ม ในรูปแบบแกรมเมทัล ก่อนที่จะเปลี่ยนรูปแบบเป็น กรูฟเมทัล ที่นับว่าเป็นวงแรกๆ ที่ได้นำแนวดนตรีใหม่นี้ขึ้นมาอย่างแท้จริงในอัลบั้มที่ 5 คือ "คาวบอยฟรอมเฮล" (Cowboys from Hell) ในปี 1990 ด้วยทำนองเพลงที่หนักขึ้น นับเป็นอัลบั้มที่ประสบความสำเร็จมากที่สุดครั้งแรกและได้รับความนิยมมากที่สุดนับตั้งแต่ออกอัลบั้มมา ผลสำเร็จนี้ทำให้ในอัลบั้มที่ 7 "ฟาร์บียอนดริฟเวิน" (Far Beyond Driven) สามารถไต่ขึ้นเป็นอับดับ 1 บนบิลบอร์ด 200 ของสหรัฐได้ นับเป็นอัลบั้มแรกของวงการเอ็กซ์ตรีมเมทัลที่สามารถติดอันดับ 1 บนชาร์ท วงเริ่มสั่นคลอนเมื่อมีสมาชิกติดเฮโรอีน ในปี 1995 ซึ่งส่งผลให้ ฟิลล์ แอนเซล นักร้องนำ เกือบจะเสียชีวิตในเวลาต่อมา มีผลต่อการออกอัลบั้มใหม่ของพวกเขา คือ "เดอะเกรทเซาท์เทรินเทรนด์คิล" (The Great Southern Trendkill) ในปี 1996 ที่ต้องล่าช้าออกไป นอกจากนี้อัลบั้ม "เรนเวนติงเดอะสตีล" ในปี 2000 ยังต้องใช้เวลาถึง 7 ปีเพื่อบันทึกเสียงจนเสร็จ ผลของการระส่ำระส่ายนี่เอง ทำให้ตระกูลแอบบอดด์ผู้ก่อตั้งวงยุบวง แล้วไปตั้งวงเองในชื่อ "แดมมิจแพรน" (Damageplan) ในปี 2003 ผลของการย้ายไปตั้งวงโดยคนยุบวงคือผู้ก่อตั้งวงนี้เอง ทำให้แพนเทอรา เหลือสมาชิกเพียง 2 คนคือนักร้องกับมือเบส จนในที่สุดก็แตกไป วงแดมมิจแพรน ก็ได้เกิดการระส่ำระส่ายอีกเมื่อ ดาร์เรลล์ ถูกยิงขณะแสดงคอนเสิร์ต ในปี 2004 โดยผู้ก่อเหตุได้รัวกระสุนถึง 15 นัดเข้าใส่เขาและแฟนเพลง ทำให้วงต้องยุติบทบาทเช่นเดียวกับแพนเทอราไปในที่สุด แพนเทอราได้มีซิงเกิ้ลฮิตมากมายเช่น Walk, Cowboys from Hell, Cemetery Gates, I'm Broken เป็นต้น ด้วยจังหวะเพลงที่มีความหนักจากการริฟฟ์กีตาร์ของดาร์เรลล์ ที่เน้นเป็นเครื่องดนตรีหลักในโครงสร้างเพลง กลูฟว์เมทัล จัดเป็นลักษณะหนึ่งที่คล้ายกับจังหวะแทรชเมทัล แต่จะช้ากว่าในเรื่องความเร็ว ซึ่งจังหวะจัดอยู่ในระดับกลาง และจะเน้นที่ความหนักของกีตาร์และเบสเป็นหลักอัลบั้มอัลบั้ม. - Metal Magic (1983) - Projects in the Jungle (1984) - I Am the Night (1985) - Power Metal (1988) - Cowboys from Hell (1990) - Vulgar Display of Power (1992) - Far Beyond Driven (1994) - The Great Southern Trendkill (1996) - Reinventing the Steel (2000)</doc>
