<doc id="42612" url="https://th.wikipedia.org/wiki?curid=42612" title="เทอร์มินัส">เทอร์มินัส เทอร์มินัส () เป็นดาวเคราะห์ในจินตนาการ ปรากฏในนิยายวิทยาศาสตร์ชุดสถาบันสถาปนาของไอแซค อสิมอฟ เทอร์มินัสเป็นดวงดาวที่อยู่บริเวณขอบกาแลกซี่ ไกลที่สุดนับจากศูนย์กลางของกาแลกซี่ เทอร์มินัสเป็นดาวเคราะห์เพียงดวงเดียวในระบบดาวฤกษ์ที่มันโคจรอยู่ บริเวณพื้นผิวดาวแทบไม่มีธาตุโลหะอยู่เลย แต่ยังเป็นดาวที่มนุษย์อาศัยอยู่ได้ ดาวเคราะห์ที่ใกล้เคียงที่สุดคือ อนาครีออน ซึ่งอยู่ห่างออกไป 8 พาร์เซค (26 ปีแสง) ประวัติของเทอร์มินัสเริ่มขึ้นในช่วงใกล้ล่มสลายของจักรวรรดิสากลจักรวาล โดยฮาริ เซลดอน ผู้คิดอนาคตประวัติศาสตร์ได้ทำนายว่าจักรวรรดิใหม่จะเกิดขึ้นมาหลังช่วงล่มสลายของจักรวรรดิเก่าเป็นเวลา 30,000 ปี แต่สามารถย่นระยะเวลานั้นลงเหลือ 1,000 ปีได้ เซลดอนจึงส่งนักอนาคตประวัติศาสตร์จำนวนหนึ่งมาเตรียมความพร้อมในการก่อตั้งจักรวรรดิใหม่ที่เทอร์มินัส โดยมีฉากบังหน้าเป็นคณะผู้จัดทำสารานุกรม Encyclopedia Galactica</doc>
