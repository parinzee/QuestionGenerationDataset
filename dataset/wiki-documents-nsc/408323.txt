<doc id="408323" url="https://th.wikipedia.org/wiki?curid=408323" title="กุ้งไวต์สปอต">กุ้งไวต์สปอต กุ้งไวต์สปอต () หรือชื่อสากลว่า กุ้งคาร์ดินัล () เป็นกุ้งน้ำจืดชนิด Caridina sp. "Cardinal" ในสกุล Caridina เป็นที่นิยมในหมู่ผู้รักการเลี้ยงกุ้งแคระและไม้น้ำของไทยอย่างมาก แต่เนื่องจากยังขาดเทคนิคในการเพาะพันธุ์ทำให้ยังต้องจับจากธรรมชาติอยู่เป็นจำนวนมากซึ่งในอนาคตหากพัฒนาให้สามารถเพาะพันธุ์ในไทยได้แล้วคาดว่าจะเป็นสัตว์เศรษฐกิจตัวใหม่ของไทยที่มีมูลค่าทางการตลาดสูงตัวหนึ่งแหล่งกำเนิด แหล่งกำเนิด. กุ้งไวต์สปอตเป็นกุ้งที่สวยงามอย่างมากของเกาะซูลาเวซีซึ่งเป็นเกาะในประเทศอินโดนีเซีย เกาะนี้เป็นบ้านของสัตว์ไม่มีกระดูกสันหลังอีกหลายประเภทซึ่งสวยงามอย่างหาได้ยาก และที่น่าสนใจภูมิภาคแถบนั้นยังค้นพบกุ้งสายพันธุ์ใหม่ทุกปีซึ่งสีของมัน นั้นมักเป็นที่ประทับใจผู้รักการเลี้ยงกุ้งสวยงาม ค่าน้ำ เหมือนกับกุ้งซูลาเวซีส่วนใหญ่ อุณหภูมิของน้ำต้องไม่ต่ำกว่า 25 องศาเซลเซียส อุณหภูมิที่ต่ำกว่านี้จะมีโอกาสเป็นอันตรายต่อกุ้ง อีกสิ่งหนึ่งที่สำคัญคือความกระด้างและกรดด่างของน้ำควรทำให้สูงกว่า 7.0 ผู้เลี้ยงหลายคนพยายามอย่างมากที่จะเลียนแบบธรรมชาติให้เหมาะสมกับกุ้งโดยใช้หินที่คลุมด้วยสาหร่ายหรือมอสส์น้ำ บางท่านใช้ซากปะการังในการเพิ่มความกระด้างของน้ำหรือทรายละเอียดเพื่อเลียนแบบสภาพแวดล้อมตามธรรมชาติอาหาร อาหาร. กุ้งไวต์สปอตสามารถกินอาหารเหมือนกุ้งแคระสายพันธุ์อื่น ๆ แต่ขอแนะนำสาหร่ายสไปรูนาหรือคลอเรลลาหรืออาหารเฉพาะสำหรับสัตว์ไม่มีกระดูกสันหลัง ซึ่งประกอบด้วยสาหร่ายเป็นหลัก มีเคล็ดลับสำหรับผู้เลี้ยงอย่างนึงก็คือกุ้งจะมากินอาหารในที่มืดได้เร็วกว่า ดังนั้นควรให้อาหารก่อนปิดไฟเป็นประจำ ควรให้อาหารแค่วันละครั้ง และให้ในปริมาณที่มันกินหมดภายใน 2-3 ชั่วโมงเท่านั้น อาหารเหลือจะทำให้น้ำเสียซึ่งมีผลโดยปริยายต่อสุขภาพของกุ้ง ในธรรมชาติมันจะคุ้นเคยกับการหาอาหารด้วยตัวเองดังนั้นคุณไม่ต้องกังวลถ้า ไม่ได้ให้อาหารมันสักวันสองวัน มันจะหาอาหารด้วยตัวมันเองได้ง่าย ๆ ในไม้น้ำที่ปลูกไว้หริออย่างอื่นที่กิน ได้ในตู้ ผู้เพาะบางรายอาจไม่ให้อาหารมันเป็นเวลาวันสองวันเพื่อให้มันกินอาหารที่ให้ให้หมดลักษณะ ลักษณะ. การแยกความแตกต่างระหว่างสองเพศเป็นเรื่องยากที่จะทำได้ด้วยตาเปล่า เพราะหลักการทั่วไปที่ใช้กับสายพันธุ์อื่นใช้ไม่ได้กับสายพันธุ์นี้ตัวผู้กับตัวเมียจะมีขนาดเท่ากัน แต่ไม่ใช่เรื่องที่เป็นไปไม่ได้เพราะตัวเมียจะมีกระบังข้างลำตัวสำหรับอุ้มไข่ยาวออกมาซึ่งสามารถเห็นไข่มันได้ในแสงอินฟราเรด และบางท่านกล่าวว่าเมื่อเทียบกันแล้วเพศผู้จะมีหนวดที่ยาวกว่า สี เปลือกของมันจะปกคลุมด้วยสีแดงทั้งตัวตัดชัดเจนกับจุดสีขาว บางครั้งจุดสีขาวจะล้อมรอบด้วยเส้นสีน้ำเงิน สีของกุ้งไวต์สปอตยังแบ่งได้เป็นสองสีคือสีแดงเข้มและแดงสว่าง โดยตัวเมียสีจะออกแดงเข้ม ส่วนตัวผู้สีจะสว่างกว่า แต่ทั้งนี้สุขภาพของกุ้งจะมีผลด้วยเท่าที่สังเกตเมื่อป่วยสีของมันจะคล้ำลง (หนวดและขาจะขาด การเคลื่อนไหวจะช้าลง) หนวดคู่ยาวสีขาว คู่สั้นส่วนที่ติดกับหัว หนึ่งในสามจะเป็นสีแดง ที่เหลือจะเป็นสีขาว จุดที่น่าสนใจอีกอย่างคือขาสองคู่หน้าจะเป็นสีขาว ซึ่งจะเคลื่อนไหวอย่างว่องไวในการหาอาหาร เมื่อเจออาหารแล้วมันจะหยิบเข้าปากอย่างรวดเร็ว พฤติกรรม กุ้งไวต์สปอตไม่ใช่กุ้งขี้อาย มักจะพบตัวมันขณะหาอาหาร บนพื้น หรือหินที่ปกคลุมไปด้วยมอสส์ มันไม่ก้าวร้าวและไม่ทำร้ายสิ่งมีชีวิตอื่นในตู้เลี้ยง ผู้เพาะเลี้ยงบางรายระบุว่ามันจะรู้สึกปลอดภัยเมื่อมันซ่อนตัวอยู่ในหอยหรือต้นไม้จากซูลาเวซี ก็เหมือนกับสายพันธุ์อื่นมันจะรู้สึกสบายใจถ้าในตู้ตกแต่งด้วยของที่มาจากบ้านเกิดของมัน การเพาะพันธุ์ ดูเหมือนว่าผู้เพาะเลี้ยงไม่ประสบความสำเร็จในการเพาะพันธุ์ กล่าวว่าเป็นเรื่องยากที่จะเพาะสายพันธุ์นี้ แต่ก็มีรายงานว่าการสืบพันธุ์เกิดขึ้นในน้ำจืดไม่ใช่น้ำกร่อย ซึ่งโดยปกติตัวเมียจะให้ไข่ประมาณ 10-15 ฟองและจะอุ้มตัวอ่อนจนกระทั่งกลายเป็นลูกกุ้งตัวเล็ก ๆ และหลังจากออกจากตัวแม่ประมาณ 20-30 วันก็จะมีลักษณะเหมือนตัวเต็มวัย</doc>
