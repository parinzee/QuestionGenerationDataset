<doc id="205009" url="https://th.wikipedia.org/wiki?curid=205009" title="ภักดิพร สุจริตกุล">ภักดิพร สุจริตกุล ภักดิพร สุจริตกุล (ชื่อเล่น: ปุ๊ย; เกิด: 20 สิงหาคม พ.ศ. 2497) เป็นภริยาที่มิได้จดทะเบียนสมรสของชวน หลีกภัย นายกรัฐมนตรีคนที่ 20 ของไทย เป็นบุตรสาวคนโตของกัลย์ทัศน์ สุจริตกุล อดีตมหาดเล็กในพระบาทสมเด็จพระปรมินทรมหาภูมิพลอดุลยเดช กับดรรชี สุจริตกุล เธอเป็นหลานย่าของสุมิตรา สุจริตกุล (สกุลเดิม: สิงหลกะ) นางข้าหลวงในรัชกาลที่ 6 โดยสุมิตราเป็นธิดาของ มหาเสวกตรี พระยาราชมนตรี (สง่า สิงหลกะ) กับคุณหญิงบุญปั๋น ราชมนตรี (สกุลเดิม: พิทักษ์เทวี; บางแห่งว่าเธอมีสถานะเป็น "เจ้า") โดยพ่อและย่านำเข้าเฝ้าถวายตัวตั้งแต่เด็ก ๆ สมเด็จพระนางเจ้าสิริกิติ์ พระบรมราชินีนาถพระราชทานตำแหน่งให้เป็นคุณข้าหลวงในสมเด็จพระเทพรัตนราชสุดาฯ สยามบรมราชกุมารีพร้อมกับศึกษาในโรงเรียนจิตรลดาชั้นเดียวกับสมเด็จพระเทพรัตนราชสุดาฯ สยามบรมราชกุมารีจนสำเร็จการศึกษา จึงทูลลามาศึกษาวิชาเปียโน เมื่อศึกษาจบจึงเป็นครูสอนเปียโนที่โรงเรียนสยามกลการ ภักดิพรพบกับชวน หลีกภัย ครั้งแรกเมื่อปี พ.ศ. 2525 ในงานเลี้ยงจากการแนะนำของสุเทพ เทือกสุบรรณ ทั้ง 2 คบหาเสมือนเพื่อนที่รู้ใจกันมาหลายปี จนกระทั่งแต่งงานและอยู่กินกันอย่างเงียบ ๆ และไม่ได้จดทะเบียนสมรส โดยที่ครอบครัวของทั้งคู่รับรู้เป็นอย่างดี ทั้งคู่มีบุตรชายด้วยกันหนึ่งคน คือ สุรบถ หลีกภัย (ชื่อเล่น ปลื้ม) พิธีกรรายการ Vrzo โดยชื่อ "สุรบถ" นั้นได้รับพระราชทานจากสมเด็จพระเทพรัตนราชสุดาฯ สยามบรมราชกุมารีลำดับสาแหรก</doc>
