<doc id="791785" url="https://th.wikipedia.org/wiki?curid=791785" title="เทศบาลตำบลหล่มเก่า">เทศบาลตำบลหล่มเก่า หล่มเก่า เป็นเทศบาลตำบลแห่งหนึ่งในอำเภอหล่มเก่า จังหวัดเพชรบูรณ์ ครอบคลุมพื้นที่บางส่วนของตำบลหล่มเก่า เดิมมีฐานะเป็น "สุขาภิบาลหล่มเก่า" และได้เปลี่ยนแปลฐานะเป็น "เทศบาลตำบลหล่มเก่า" เมื่อวันที่ 25 พฤษภาคม พ.ศ. 2542 มีประชากรในปี พ.ศ. 2560 จำนวน 6,233 คน สภาพพื้นที่ล้อมรอบด้วยภูเขาเป็นเนินเขาสลับซับซ้อน มีที่ราบคล้ายแอ่งกระทะมีลำน้ำพุงเป็นลำน้ำหลัก ห้วยน้ำใส ห้วยวังหิน ฯลฯ เป็นลำน้ำรอง กระจายอยู่ในพื้นที่เขตเทศบาลและพื้นที่ด้านตะวันตกของชุมชนหล่มเก่าที่ตั้งและอาณาเขต ที่ตั้งและอาณาเขต. สำนักงานเทศบาลตำบลหล่มเก่า ตั้งอยู่ทางทิศเหนือของจังหวัดเพชรบูรณ์ อยู่ห่างจากจังหวัดเพชรบูรณ์ เป็นระยะทาง 57 กิโลเมตร ห่างจากกรุงเทพมหานคร เป็นระยะทางประมาณ 403 กิโลเมตร- ทิศเหนือ ติดต่อกับเขตองค์การบริหารส่วนตำบลหล่มเก่า และองค์การบริหารส่วนตำบลหินฮาว - ทิศตะวันออก ติดต่อกับเขตองค์การบริหารส่วนตำบลหล่มเก่า และองค์การบริหารส่วนตำบลนาแซง - ทิศใต้ ติดต่อกับเขตองค์การบริหารส่วนตำบลนาแซง - ทิศตะวันตก ติดต่อกับเขตองค์การบริหารส่วนตำบลหล่มเก่า และองค์การบริหารส่วนตำบลวังบาลการปกครอง การปกครอง. เทศบาลตำบลหล่มเก่า ปัจจุบันปกครองพื้นที่ 1 ตำบล 7 หมู่บ้าน 8 ชุมชน ดังนี้1. หมู่ที่ 3 ชุมชนวัดตาล 2. หมู่ที่ 4 ชุมชนวัดศรีสุมัง 3. หมู่ที่ 5 ชุมชนร่วมใจพัฒนา และชุมชนคนในเมือง (บางส่วน) 4. หมู่ที่ 6 ชุมชนบ้านกุดช้าง (บางส่วน) 5. หมู่ที่ 9 ชุมชนบ้านพรวน (บางส่วน) 6. หมู่ที่ 12 ชุมชนบ้านวังเวิน 7. หมู่ที่ 13 ชุมชนบ้านเหล่าเพิ่ม (บางส่วน)</doc>
