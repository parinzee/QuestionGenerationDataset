<doc id="714385" url="https://th.wikipedia.org/wiki?curid=714385" title="สหวิช ขำเปี่ยม">สหวิช ขำเปี่ยม สหวิช ขำเปี่ยม ผู้รักษาประตูดาวรุ่งของสโมสรเมืองทอง ยูไนเต็ด ปัจจุบันย้ายมาเล่นให้กับสโมสรฟุตบอลแอร์ฟอร์ซ เซ็นทรัล ในระดับไทยลีก 2 โดยสหวิช ติดทีมชาติไทยชุดอายุไม่เกิน 21 ปี และเป็นบุตรชายของพ.ต.ท.ชัยยง ขำเปี่ยม อดีตผู้รักษาประตูมือหนึ่งทีมชาติไทยในยุค 90ประวัติ ประวัติ. สหวิช ขำเปี่ยม มีชื่อเล่นว่าเยี่ยม เกิดเมื่อวันที่ 17 พฤศจิกายน ปี 1994 เป็นบุตรชายของพ.ต.ท.ชัยยง ขำเปี่ยม อดีตผู้รักษาประตูทีมชาติไทย และนางวันนา ขำเปี่ยม เริ่มเข้ารับการศึกษาในชั้นอนุบาลถึงชั้นประถมที่โรงเรียนพระมารดานิจจานุเคราะห์ และศึกษาต่อในระดับชั้นมัธยมที่โรงเรียนบดินทรเดชา (สิงห์ สิงหเสนี) ปัจจุบันศึกษาอยู่ที่คณะนิติศาสตร์ มหาวิทยาลัยธรรมศาสตร์การเล่นฟุตบอล การเล่นฟุตบอล. สหวิช เล่นฟุตบอลตั้งแต่อายุได้ 7 ขวบ โดยได้รับการฝึกฝนจากชัยยง ขำเปี่ยม ผู้เป็นพ่อ และเลือกเล่นในตำแหน่งผู้รักษาประตู จนกระทั่งได้เข้าสู่ทีมชุดเยาวชนของสโมสรฟุตบอลเมืองทอง ยูไนเต็ดนนทบุรี เอฟซี นนทบุรี เอฟซี. ฤดูกาล 2013 สหวิช ได้มีโอกาสลงเล่นในลีกอาชีพเป็นครั้งแรก เมื่อได้ย้ายไปเล่นให้กับสโมสรนนทบุรี เอฟซี ในลีกภูมิภาค ดิวิชัน 2 กลุ่มกรุงเทพและภาคกลาง ด้วยสัญญายืมตัว โดยได้รับเสื้อหมายเลข 32 และลงเล่นภายใต้การคุมทีมของสระราวุฒิ ตรีพันธ์ สหวิช ลงเล่นในลีกอาชีพนัดแรกเมื่อวันที่ 2 มีนาคม 2013 ในนัดที่เอาชนะสโมสรฟุตบอลอาร์แบค บีอีซี 3-2 ที่สนามกีฬากลางจังหวัดนนทบุรีและนัดต่อมาพบกับสมาคมกีฬาไทยฮอนด้า โดยบุกไปเอาชนะได้ถึงถิ่นสนามกีฬาสถาบันเทคโนโลยีพระจอมเกล้าเจ้าคุณทหารลาดกระบังด้วยสกอร์ 3-1 สหวิชทำผลงานได้อย่างดีจนยึดตำแหน่งผู้รักษาประตูมือหนึ่งมาได้ ทำให้ได้ลงสนามอย่างต่อเนื่อง ตลอดจนมีโอกาสลงเล่นในฟุตบอลชิงถ้วยไทยเอฟเอคัพเป็นครั้งแรก ในรอบ 64 ทีมที่เสมอกับร้อยเอ็ด ยูไนเต็ด 2-2 ที่สนามกีฬากลางจังหวัดนนทบุรี และในการดวลจุดโทษตัดสินสหวิช ขำเปี่ยม ในวัย 18 ปี สามารถเซฟจุดพาสโมสรผ่านเข้าสู่รอบต่อไปได้สำเร็จ ก่อนจะแพ้ให้กับสโมสรโอสถสภา เอ็ม-150 ในรอบ 32 ทีมสุดท้าย ในช่วงครึ่งฤดูกาลหลัง สโมสรมีผลงานที่แผ่วลงไป โดยแพ้ติดต่อกันถึง 10 นัดรวด ทำให้จากที่เคยมีลุ้นเลื่อนชั้น กลับจบฤดูกาลด้วยอันดับที่ 12 ของกลุ่มศุลกากร ยูไนเต็ด ศุลกากร ยูไนเต็ด. ฤดูกาล 2014 สหวิช ขำเปี่ยม ย้ายทีมด้วยสัญญายืมตัวอีกครั้ง โดยย้ายมาเล่นให้กับศุลกากร ยูไนเต็ด ในลีกภูมิภาค ดิวิชัน 2 กลุ่มกรุงเทพและภาคกลาง ในช่วงครึ่งฤดูกาลหลัง โดยได้รับเบอร์เสื้อหมายเลข 40 และลงเล่นภายใต้การคุมทีมของการ์ลอส ซานเชซ รูบิอู โค้ชชาวสเปน สหวิช ได้ลงเล่นให้ศุลกากรเป็นนัดแรกเมื่อวันที่ 20 กรกฎาคม 2014 ในนัดที่บุกมาชนะสโมสรฟุตบอลมหาวิทยาลัยนอร์ทกรุงเทพ 1-0 ที่สนามวิทยาลัยนอร์ทกรุงเทพ และมีส่วนช่วยให้สโมสรจบฤดูกาลด้วยอันดับ 6 ของกลุ่ม ด้วยการลงเล่น 6 นัดพัทยา ยูไนเต็ด พัทยา ยูไนเต็ด. เดือนมกราคม 2015 สหวิช ขำเปี่ยม ย้ายมาร่วมทีมพัทยา ยูไนเต็ด ในระดับไทยลีก ดิวิชัน 1 โดยได้เบอร์เสื้อหมายเลข 32 และลงเล่นภายใต้การคุมทีมของ ฌอน ลุค เซนต์บิวรี โค้ชชาวอังกฤษ แต่ยังไม่มีโอกาสได้ลงสนาม เพราะต้องรับบทเป็นผู้รักษาประตูตัวสำรองของ ภัทร ปิยภัทร์กิติ (ภานุวัฒน์ ตั้งอนุรักษ์) อดีตผู้รักษาประตูทีมชาติไทยชุดซีเกมส์ผู้มากประสบการณ์</doc>
