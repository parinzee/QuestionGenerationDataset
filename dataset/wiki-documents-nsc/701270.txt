<doc id="701270" url="https://th.wikipedia.org/wiki?curid=701270" title="มาเรีย แอนนา โมซาร์ท">มาเรีย แอนนา โมซาร์ท มาเรีย แอนนา โมซาร์ท (Maria Anna Walburga Ignatia Mozart) (30 มิถุนายน 1751 &ndash; 29 ตุลาคม 1829) หรือเรียกอีกชื่อหนึ่งว่ามารีอานนา ชื่อเล่นชื่อ"แนนเนิร์ล" เป็นนักดนตรีผู้เป็นพี่สาวของโวล์ฟกัง อะมาเดอุส โมซาร์ท และเป็นบุตรสาวของเลโอโปลด์ โมซาร์ทและอันนา มาเรีย แพร์ทวัยเด็ก วัยเด็ก. มาเรีย แอนนา (มารีอานนา) โมซาร์ทเกิดที่ซาลซ์บูร์ก ขณะที่เธอมีอายุ 7 ปี เลโอโปลด์ โมซาร์ทผู้เป็นบิดาเริ่มสอนวิธีการเล่นฮาร์ปซิคอร์ดให้แก่เธอ เลโอโปลด์พาเธอและโวลฟ์กังไปเดินสายในหลาย ๆ เมือง อาทิ เวียนนา และปารีส เพื่อแสดงศักยภาพของเด็กทั้งสอง อย่างไรก็ตาม ในมุมมองของผู้ปกครอง ประกอบกับสภาพสังคมในสมัยนั้น เมื่อมาเรียอายุมากขึ้น เธอไม่สามารถอยู่ในสายงานนักดนตรีได้อีกต่อไปแล้ว ดังที่ปรากฏในนิว โกรฟ, สารานุกรมและพจนานุกรมเกี่ยวกับดนตรีและนักดนตรีในสมัยนั้นว่า "ตั้งแต่ปี 1769 เป็นต้นไป มาเรียไม่ได้รับอนุญาตให้แสดงความสามารถของเธอขณะไปเดินสายกับน้องชายอีกเลย เพราะเธอย่างเข้าวัยแต่งงานแล้ว" โวลฟ์กังประสบความสำเร็จมากมายขณะที่เดินทางไปอิตาลีกับบิดา แต่มาเรียต้องอยู่บ้านที่ซาลซ์บูร์กกับมารดา นอกจากนั้นเธอยังต้องอยู่บ้านกับบิดา ในขณะที่โวลฟ์กังกับมารดาเยี่ยมเยียนปารีสและเมืองต่าง ๆ ช่วงปีค.ศ. 1777–1779 อีกด้วย มีอีกเหตุการณ์หนึ่งที่มาเรียสามารถประพันธ์ดนตรีได้ ในขณะเดียวกับโวล์ฟกังก็ประสบความสำเร็จ แต่จดหมายที่เลโอโปลด์ผู้เป็นบิดาส่งมาชื่นชมนั้นไม่ได้กล่าวถึงมาเรียเลยแม้แต่ประโยคเดียววัยแต่งงาน วัยแต่งงาน. ตรงข้ามกับน้องชายของเธอ (โวล์ฟกัง อะมาเดอุส โมซาร์ท) ซึ่งทะเลาะวิวาทกับเลโอโปลด์ผู้เป็นบิดาอย่างรุนแรง เขาลั้มเลิกปณิธานที่จะเอาดีในสายงานด้านดนตรี และเลือกที่จะมีคู่ครอง ในขณะที่มาเรียยังคงใช้ชีวิตส่วนใหญ่อาศัยอยู่ภายใต้บังคับบัญชาของบิดา เธอตกหลุมรักฟรานซ์ดีโปลด์ (Franz d'Ippold) ผู้เป็นกัปตันและครูสอนพิเศษตัวต่อตัวของเธอ แต่ความรักของเธอไม่สามารถดำเนินต่อไปได้ เมื่อบิดากดดันให้ล้มเลิกแผนแต่งงาน โวลฟ์กังพยายามช่วยพี่สาวให้ได้ในสิ่งที่เธอปรารถนา แต่ความพยายามของเขากลับล้มเหลว ในที่สุด มาเรียจำใจแต่งงานกับผู้พิพากษานามว่า โจฮัน บัพติส ฟรานซ์ วอง เบิซโทลด์ ซู ซอนเน็นเบิร์ก (Johann Baptist Franz von Berchtold zu Sonnenburg) (23 สิงหาคม 1783), และอาศัยอยู่กับเขาในเซ็นต์กิลเก็น หมู่บ้านแห่งหนึ่งในประเทศออสเตรีย ประมาณ 29&nbsp;กิโลเมตรทางทิศตะวันออกของบ้านตระกูลโมซาร์ทที่ซาลซ์บูร์ก เบิซโทลด์สามีของเธอเป็นพ่อม้ายที่ผ่านการแต่งงานมาแล้วถึงสองครั้ง และเขามีบุตรติดมาจากภรรยาเก่าสองคนก่อนถึงห้าคน ซึ่งมาเรียต้องคอยดูแลตลอดเวลา ในที่สุดมาเรียก็ตั้งครรภ์ เธอมีลูกกับเขาทั้งหมดสามคน ได้แก่ เลโอโปลด์ อาลอย แพนทาลีอง (1785–1840), เจเน็ต (1789–1805) และมาเรีย บาเบ็ต (1790–1791)</doc>
