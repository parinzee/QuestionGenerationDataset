<doc id="294098" url="https://th.wikipedia.org/wiki?curid=294098" title="โสมกานดา ภาษวัธน์">โสมกานดา ภาษวัธน์ ท่านหญิงโสมกานดา (จันทรทัต) ภาษวัธน์ มีพระนามเดิมว่า หม่อมเจ้าหญิงจำรูญจันทราภา จันทรทัต (ต่อมาได้รับพระราชทานนามใหม่จากพระบาทสมเด็จพระมงกุฎเกล้าเจ้าอยู่หัวว่า "โสมกานดา") ประสูติเมื่อวันที่ 10 มกราคม พ.ศ. 2461 ณ วังถนนสำราญราษฏร์ จังหวัดพระนคร เป็นพระธิดาในพระเจ้าบรมวงศ์เธอ พระองค์เจ้าจันทรทัตจุฑาธาร กรมหมื่นวิวิธวรรณปรีชา พระราชโอรสในพระบาทสมเด็จพระจอมเกล้าเจ้าอยู่หัว ที่ประสูติแต่จอมมารดาโหมด กับหม่อมอาบ ทรงมีพระเชษฐาและพระเชษฐภคินีร่วมพระมารดา คือ- หม่อมเจ้าจันทรศิริปริวัตร จันทรทัต (3 มกราคม พ.ศ. 2445 - 25 มีนาคม พ.ศ. 2518) - หม่อมเจ้าอุรคินทร์ จันทรทัต (22 มีนาคม พ.ศ. 2456 - 24 มีนาคม พ.ศ. 2511) - หม่อมเจ้าศศวินทุวิศาล จันทรทัต (2 พฤศจิกายน พ.ศ. 2460 - 2 กันยายน พ.ศ. 2527) และมีพระเชษฐาและพระเชษฐภคินีต่างมารดา (ประสูติในหม่อมราชวงศ์แข กุญชร) ได้แก่- หม่อมเจ้าทัตจันทร์จำรูญ จันทรทัต (20 กุมภาพันธ์ พ.ศ. 2428 - พ.ศ. 2485) - หม่อมเจ้าวิบูลย์จันทรา จันทรทัต (9 กุมภาพันธ์ 2429 - 1 มกราคม พ.ศ. 2473) - หม่อมเจ้าประภาจันทรี จันทรทัต (พ.ศ. 2436 - 4 มีนาคม พ.ศ. 2455) - หม่อมเจ้าเฉลิมศรีจันทรทัต จันทรทัต (16 กรกฎาคม พ.ศ. 2438 - 6 สิงหาคม พ.ศ. 2507) หม่อมเจ้าหญิงโสมกานดา ทรงลาออกจากฐานันดรศักดิ์เมื่อวันที่ 14 พฤษภาคม พ.ศ. 2489 เพื่อเสกสมรสกับ พลตำรวจตรีพิบูลย์ ภาษวัธน์ มีบุตรธิดา 6 คน- อภิพร ภาษวัธน์ สมรสกับ พจมาน สุทัศน์ ณ อยุธยา มีธิดา 2 คน - พรรณโสม ภาษวัธน์ สมรสกับ เกียรติศักดิ์ โพธยานนท์ (หย่า) มีบุตร 1 คน - อนุพช ภาษวัธน์ สมรสกับ ลัดดาวัลย์/พัฒน์ชนัน ศรีชยาภรณ์ มีธิดา 1 คน - โสมภาณี ภาษวัธน์ สมรสกับ ดร. ศรีวิชัย ศรีสุวรรณ มีบุตรธิดา 3 คน - เพ็ญโสม ภาษวัธน์ - พิมพ์โสม ภาษวัธน์ ท่านหญิงโสมกานดา ภาษวัธน์ สิ้นชีพิตักษัยด้วยพระอาการหทัยล้มเหลวโดยสงบ ณ โรงพยาบาลสมิติเวช เมื่อวันที่ 24 มีนาคม พ.ศ. 2553 สิริพระชันษา 92 ปี 2 เดือน 14 วัน การนี้ พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าโปรดกระหม่อมให้นายพลากร สุวรรณรัฐ องคมนตรี เป็นผู้แทนพระองค์ไปในพิธีพระราชทานเพลิงศพ ท่านหญิงโสมกานดา ภาษวัธน์ เมื่อวันที่ 4 กรกฎาคม พ.ศ. 2553 ณ เมรุวัดธาตุทอง อีกด้วย</doc>
