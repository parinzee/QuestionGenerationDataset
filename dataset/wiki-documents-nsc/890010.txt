<doc id="890010" url="https://th.wikipedia.org/wiki?curid=890010" title="อิท (นวนิยาย)">อิท (นวนิยาย) อิท (), "มัน", "สิ่งนั้น") เป็นนวนิยายแนวสยองขวัญจากประเทศสหรัฐอเมริกาเมื่อ ค.ศ. 1986 เขียนโดยสตีเวน คิง เล่าเรื่องประสบการณ์ของเด็กเจ็ดคนที่ถูกหลอกหลอนโดยบางสิ่งบางอย่างที่อาศัยความกลัวของเหยื่อเข้าทำร้าย ส่วนใหญ่สิ่งนั้นจะปรากฎตัวในรูปร่างของตัวตลกเพื่อล่อลวงเหยื่อที่เป็นเด็ก คิงกล่าวว่าเขาคิดเรื่องนี้ขึ้นครั้งแรกตั้งแต่ปี 1978 และเริ่มเขียนเมื่อปี 1981 เดิมตั้งใจให้ตัวร้ายหลักของเรื่องเป็นตัวโทรลล์เหมือนในหนังสือเด็กเรื่อง Three Billy Goats Gruff แต่อยู่ในท่อระบายน้ำแทนที่จะเป็นใต้สะพาน นอกจากนี้ยังตั้งใจตั้งแต่แรกให้เล่าเรื่องสอดประสานกันระหว่างวัยเด็กและวัยผู้ใหญ่ของตัวละครกลุ่มเดียวกัน นวนิยายเรื่องนี้ได้รับรางวัล British Fantasy Award เมื่อปี 1987 และได้รับการเสนอชื่อเข้าชิงรางวัล Locus และ World Fantasy ในปีเดียวกัน</doc>
