<doc id="505607" url="https://th.wikipedia.org/wiki?curid=505607" title="เหนือเมฆ 2 มือปราบจอมขมังเวทย์">เหนือเมฆ 2 มือปราบจอมขมังเวทย์ เหนือเมฆ 2 มือปราบจอมขมังเวทย์ เป็นละครโทรทัศน์ภาคต่อจากเรื่องเหนือเมฆในปี พ.ศ. 2553 ออกอากาศทางสถานีวิทยุโทรทัศน์ไทยทีวีสีช่อง 3 ทุกวันศุกร์ เสาร์และอาทิตย์ ประพันธ์โดย คฑาหัสต์ บุษปะเกศ ออกอากาศครั้งแรกเมื่อวันที่ 14 ธันวาคม พ.ศ. 2555 มีกำหนดเดิมที่จะจบในวันที่ 6 มกราคม พ.ศ. 2556 ทว่าในวันที่ 4 มกราคม สถานีวิทยุโทรทัศน์ไทยทีวีสีช่อง 3 ได้ออกมาประกาศถึงการยุติการออกอากาศอย่างฉับพลัน โดยนำละครเรื่องแรงปรารถนาเข้าออกอากาศแทน โดยให้เหตุผลว่า "มีเนื้อหาบางช่วงบางตอนที่ไม่เหมาะสมกับการออกอากาศ" ทำให้ละครเรื่องนี้กลายเป็นละครที่ไม่มีตอนจบออกอากาศเรื่องย่อ เรื่องย่อ. เมฆา ฐานรัฐ เป็นนักการเมืองและนายกรัฐมนตรีใจซื่อ มือสะอาด จำเป็นต้องแต่งตั้ง จักร อมตฤทธา นักการเมืองหนุ่มดาวรุ่ง ผู้ที่มีประวัติที่ไม่ค่อยโปร่งใสมาเป็นรองนายกรัฐมนตรี เนื่องจากไม่อาจขัดมติพรรคร่วมรัฐบาลได้ เพราะจักรเป็นลูกชายของนายทุนพรรค จักรแต่งตั้งวิญญู ซึ่งเป็นคนที่ไม่มีมาที่ไปให้เป็นที่ปรึกษา วิญญูแท้ที่จริงแล้วเป็นจอมขมังเวท ที่จักรจะให้เสกมนต์ครอบงำความคิดของเมฆา เพื่อให้ได้ครอบครองสัมปทานดาวเทียมสมความปรารถนา แต่นภา ภริยาของเมฆาได้สวดมนต์ขออำนาจบารมีของคุณความดีคุ้มครองเขา ขณะเดียวกันจักรก็พยายามคบหากับ แพรไพลิน ลูกสาวของเจ้าแม่วงการสื่อสารด้วยนักแสดงนักแสดง. - ปริญ สุภารัตน์ เป็น ร้อยตำรวจตรีแสงกล้า อภิไชย - ชาลิดา วิจิตรวงศ์ทอง เป็น แพทย์หญิงแพรไพลิน นวิยากุล / แพร - จรณ โสรัตน์ เป็น คมศร สุริยน - กมลเนตร เรืองศรี เป็น น้ำใส ภูมิภักดิ์ - ฉัตรชัย เปล่งพานิช เป็น วิญญู / โชติฌาณ / จอมขมังเวทย์ - พงษ์พัฒน์ วชิรบรรจง เป็น จ่าสมิง - นพพล โกมารชุน เป็น นายรัฐมนตรี / ดร.เมฆา ฐานรัฐ - สินจัย เปล่งพานิช เป็น พลตำรวจตรีหญิงนภา ฐานรัฐ - ดอม เหตระกูล เป็น รองนายรัฐมนตรี / จักร อมตฤทธา - ซอนย่า คูลลิ่ง เป็น ผู้อำนวยการTSI / พันตำรวจตรีหญิงรวิ อิงคพัฒน์ - สมจิตร จงจอหอ เป็น จ่าหวาน - ศรสุธา กลั่นมาลี เป็น ดาบแหบ - อุชุกร สองศรีมงคล เป็น ดาหลานักแสดงรับเชิญนักแสดงรับเชิญ. - ชาคริต แย้มนาม เป็น พายุ - เข็มอัปสร สิริสุขขะ เป็น ฟ้า - พศุตม์ บานแย้ม เป็น หมวดคราม - รัชวิน วงศ์วิริยะ เป็น ทอรุ้ง - ณิชารีย์ โชคประจักษ์ชัด เป็น จอมแสง - เพ็ญพักตร์ ศิริกุล เป็น เพชรแท้ นวิยากุล - เกรียงไกร อุณหะนันท์ เป็น ผู้การอินทนนท์ - ศิระ แพทย์รัตน์ เป็นการยุติการออกอากาศ การยุติการออกอากาศ. สถานีวิทยุโทรทัศน์ไทยทีวีสีช่อง 3 ยุติการออกอากาศละครเรื่องนี้ก่อนกำหนดโดยขึ้นแถบวิ่งขณะออกอากาศละครเรื่องแม่เปียดื้อ รวมถึงออกประกาศบนเฟซบุ๊กของทางสถานีว่า “สถานีวิทยุโทรทัศน์ไทยทีวีสีช่อง 3 ขออภัยท่านผู้ชมที่ต้องงดออกอากาศละครเรื่อง "เหนือเมฆ 2 มือปราบจอมขมังเวทย์" เนื่องจากพิจารณาแล้วเห็นว่ามีเนื้อหาบางช่วงบางตอนที่ไม่เหมาะสมกับการออกอากาศ และขอเชิญชมละครเรื่องใหม่ “แรงปรารถนา” นำแสดงโดย ณเดชน์ คูกิมิยะ และ คิมเบอร์ลี แอน เทียมศิริ เสนอคืนนี้เป็นตอนแรก เวลา 20.15 น.” และเนื่องจากละครเรื่องนี้มีเค้าโครงระบุถึงการเมืองและการคอร์รัปชั่นของนักการเมือง จึงมีกระแสข่าวออกมาเป็นจำนวนมากว่านักการเมืองรายหนึ่งสั่งให้ยุติการออกอากาศในทันที ด้านคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) แจ้งว่าช่อง 3 สั่งแบนละครเอง เพราะเนื้อหาอาจขัดพระราชบัญญัติการประกอบกิจการกระจายเสียงและกิจการโทรทัศน์ พ.ศ. 2551 มาตรา 37 ด้านนักการเมืองพรรคประชาธิปัตย์บางคนแสดงความไม่เห็นด้วยกับการแบนละครเรื่องนี้ปฏิกิริยาตอบสนอง ปฏิกิริยาตอบสนอง. การยุติการออกอากาศอย่างฉับพลันนี้ ได้รับการวิพากษ์วิจารณ์อย่างกว้างขวางโดยเฉพาะในเว็บบอร์ดบนอินเทอร์เน็ต และเฟซบุ๊กของช่อง 3 ที่มีคนไปวิพากษ์วิจารณ์และแบ่งปันร่วมหมื่น นอกจากนี้ยังมีผู้เกี่ยวข้องออกมากล่าวถึงเหตุการณ์นี้เช่นกัน อาทิ วราเทพ รัตนากร รัฐมนตรีประจำสำนักนายกรัฐมนตรี ซึ่งปฏิเสธว่ารัฐบาลไม่ได้มีส่วนเกี่ยวข้องหรือมีคำสั่งให้ยุติการออกอาการละครเรื่องดังกล่าวแต่อย่างใด รวมถึงนักแสดงในเรื่อง เช่น สินจัย เปล่งพานิช ซึ่งโพสต์ข้อความในอินสตาแกรมว่า "ฉันเชื่อและศรัทธาในความดี อย่ากลัวที่จะเป็นคนดี อย่าอายที่จะทำดี" หรือปริญ สุภารัตน์ ที่ออกมาโพสต์ข้อความสั้น ๆ ว่า "ไม่เป็นไร" บนอินสตาแกรมรางวัลรางวัล. - ได้รับรางวัลเมขลา 2556 สาขา 'ละครส่งเสริมจริยธรรมยอดเยี่ยม'</doc>
