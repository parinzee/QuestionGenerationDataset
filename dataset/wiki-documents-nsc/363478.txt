<doc id="363478" url="https://th.wikipedia.org/wiki?curid=363478" title="สมิงบ้านไร่">สมิงบ้านไร่ สมิงบ้านไร่ เป็นภาพยนตร์ไทย บทประพันธ์ของ ป.พิมล กำกับการแสดงโดย พันคำ เข้าฉายเมื่อวันที่ 13 มีนาคม พ.ศ. 2507 ฉายครั้งแรกที่โรงภาพยนตร์คาเธ่ย์ ในระบบถ่ายทำฟิล์ม 16 มม. นำแสดงโดย มิตร ชัยบัญชา, เพชรา เชาวราษฎร์, ประจวบ ฤกษ์ยามดี , บุศรา นฤมิตร, อดุลย์ ดุลยรัตน์, พันคำ, วิไลวรรณ วัฒนพานิช, เชาว์ แคล่วคล่อง, ฤทธิ์ นฤบาล, สุคนธ์ คิ้วเหลี่ยม, ชาณีย์ ยอดชัย และ นางงามจากจังหวัดนครนายก อัมพิกา ดาราวรรณ สมิงบ้านไร่ ได้นำกลับมาทำใหม่ในปี พ.ศ. 2522 โดย พรชัย สิริรัตน์ปัญญา นำแสดงโดย สมบัติ เมทะนี, ปิยะมาศ โมนยะกุล, ลักษณ์ อภิชาติ, สมจินต์ ธรรมทัต, เทพ โพธิ์งาม, อาทิตย์ ชัยทัศน์, โฉมฉาย ฉัตรวิไล และ ปี พ.ศ. 2546 นำกลับมาเป็นละครโทรทัศน์ ใน ช่อง 3 นำแสดงโดย ศุภกรณ์ กิจสุวรรณ, กุลณัฐ ปรียะวัฒน์, ชาติชาย งามสรรพ์, เกริก ชิลเลอร์, วิจารณ์ พลฤทธิ์, สันติสุข พรหมศิริ ออกอากาศทุกวันจันทร์ - ศุกร์ เวลา 18.35 น.เรื่องย่อ เรื่องย่อ. ณ ตำบลบ้านไร่ มี สมิง บ้านไร่ เด็กหนุ่มที่มีไร่กว้างขวางมากมาย เขาไปทำงานหาเงินเรียนเองในกรุงเทพ เพราะพ่อแม่เป็นชาวไร่ธรรมดาที่ไม่มีเงินพอจะส่งเสียลูกให้เรียนสูง ๆ ได้ เขาจึงเรียนจบปริญญาตรีและได้ทุนไปเรียนต่อต่างประเทศในสาขาเกษตรกรรม เมื่อเรียนจบแล้วเขาจึงกลับมาบ้านไร่ หวังจะใช้วิชาที่ร่ำเรียนมาพัฒนาบ้านเกิดแต่เขากลับพบว่าพ่อแม่ของเขาตายหมดแล้ว เกิดจากที่พ่อเขาไปกู้เงินจาก โมกขศักดิ์ ผาณิตเวส คนที่ใหญ่ยิ่งด้วยอิทธิพลที่สุด มั่งมีที่สุด เหี้ยมโหดที่สุดและดุร้ายที่สุด โมขศักดิ์มีบริวารมากมาย พ่อแม่สมิงโดนโกงยึดที่ดินไปเกือบหมดเหลือไว้ แล้วแม่กลุ้มใจผูกคอตาย พ่อก็ตรอมใจตายตาม บ้านแถบนั้นอีกหลายครอบครัวก็โดนโกงเช่นเดียวกัน สมิงตั้งใจจะล้มล้างอิทธิพลของโมขศักดิ์ให้ได้ โมกขศักดิ์พาลูกเมียมาอยู่ที่บ้านไร่ไม่กี่วัน ภรรยาาก็ตายจากไป เหลือแต่ธิดาสาวคนเดียว ที่เป็นดวงใจของโมกศักดิ์ เพียงคนเดียวชื่อว่า สัตวา ผาณิตเวส หรือ นกเขียว ผู้พ่อคนในบ้านไร่รู้กันว่า ไม่มีใครกล้าขัดใจหรือว่าสู้รบปรบมือกับโมกขศักดิ์ได้ นอกจากนกเขียวคนเดียว ตำบลบ้านไร่นั้นไม่มีใครถูกกับนกเขียวซักคน ยกเว้นสมิง ทั้งสองคบกันเป็นเพื่อนที่ดี จนเป็นที่สงสัยกันว่าสองหนุ่มสาวจะรักกัน จนโมกขศักดิ์ไม่กล้ารุกรานสมิง บ้านไร่ เพราะเขาอาจจะกลายเป็นการทำลายหัวใจของลูกสาวที่เปรียบด้วยชีวิตของเขาเอาก็ได้ วันหนึ่ง มีชายฉกรรจ์คนหนึ่งชื่อว่า สมัย บ้านดอน เดินผ่านมาที่บ้านไร่ ได้เข้าไปหาอะไรดื่มที่ในร้านอาหารอยู่ เกิดมีเรื่องกับสมุนของโมกขศักดิ์ บังเอิญสมิง บ้านไร่ มาพบเข้า และได้ช่วยเหลือสมัยไว้ทัน สมัยก็ตกลงใจอยู่ที่บ้านไร่กับสมิงเพื่อช่วยสมิงล้มล้างอิทธิพลของโมขศักดิ์ ระหว่างที่สมัยออกชมบริเวณไร่อันกว่างขวางของสมิง เขาได้พบกับ ทองกร ทั้งสองก็รู้สึกชอบพอกันตั้งแต่นั้นมา ต่อมา สมัยได้ไปดื่มเหล้าอยู่ที่ร้าน ซึ่งกำลังเมาอย่างหนัก เขาได้พบนกเขียวที่กำลังซื้อแป้งสักอับหนึ่ง สมัยได้พูดก้าวร้าวด้วยถ้อยคำที่สนุกสนาน นกเขียวโกรธ จึงรีบกลับเข้าบ้าน โมกขศักดิ์ทราบเรื่องจึงบอกสมุนก้อนออกไปเล่นงานสมัย สมัยได้พบกับ สมาน บ้านนา มีฝีมือในทางยิ่งปืนอย่างมาก สมัยก็เข้าช่วยสมาน ทั้งสองสาบานเป็นเพื่อนกัน นกเขียวนั้นรักสมิงอย่างจับใจ หากแต่ทั้งสองฝ่ายยังไม่สามรรถบอกความในใจแก่กันได้ เพราะความขัดแย้งระหว่างโมกขศักดิ์กับสมิง นกเขียวแอบไปพบสมิง โมกขศักดิ์โกรธมากสั่งให้ลูกน้องพานกเขียวไปกักขังไว้ที่บ้านพักในป่าลึก สมิงกลุ้มใจที่นกเขียวถูกนำตัวไปกักขัง ทำให้สมิงประกาศจะล้างอิทธิพลของโมกขศักดิ์ แล้วสมิงก็ได้เจอกับสมร บ้านด่าน จนสมิงได้เพื่อนร่วมล้างอิทธิพลโมกขศักดิ์แล้ว จนสนุนของโมกขศักดิ์ได้ถูกกำจัดหมด เหลือแต่โมขศักดิ์คนเดียว แต่สุดท้ายโมกขศักดิ์ก็ถูกล้มอำนาจลงได้ โมกขศักดิ์ได้ชดใช้กรรมที่ตนเองกระทำในคุก ในที่สุดความสุขสงบก็กลับคืนสู่บ้านไร่นักแสดงหลัก</doc>
