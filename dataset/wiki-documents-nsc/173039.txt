<doc id="173039" url="https://th.wikipedia.org/wiki?curid=173039" title="หม่อมหลวงพีระพงศ์ เกษมศรี">หม่อมหลวงพีระพงศ์ เกษมศรี หม่อมหลวงพีระพงศ์ เกษมศรี (24 กันยายน พ.ศ. 2475 - 25 กรกฎาคม พ.ศ. 2543 ) อดีตเอกอัครราชทูตผู้แทนถาวรแห่งประเทศไทยประจำสหประชาชาติ เอกอัครราชทูตไทย ณ กรุงโตเกียว และกรุงวอชิงตัน และอดีตราชเลขาธิการ ซึ่งได้ล้มป่วยด้วยโรคมะเร็งหลอดอาหาร และถึงแก่อนิจกรรมด้วยโรคหัวใจล้มเหลว เมื่อวันที่ 25 กรกฎาคม พ.ศ. 2543 ด้วยวัย 65 ปีครอบครัว ครอบครัว. หม่อมหลวง พีระพงศ์ เกษมศรี หรือ หม่อมหลวง ดร.พีระพงศ์ เกษมศรี เป็นบุตรชายคนโตของ หม่อมราชวงศ์ระพีพรรณ เกษมศรี กับสุธีรา เกษมศรี ณ อยุธยา (สกุลเดิม ปันยารชุน เป็นพี่สาวคนโตของนายอานันท์ ปันยารชุน) มีน้องสาวคนเดียวคือ หม่อมหลวงสุรธี อิศรเสนา (สมรสกับนายพชร อิศรเสนา ณ อยุธยา อดีดปลัดกระทรวงพาณิชย์) ดร.หม่อมหลวงพีระพงศ์ เกษมศรี สมรสกับ หม่อมราชวงศ์รำพิอาภา สวัสดิวัตน์ ธิดาของหม่อมเจ้านนทิยาวัด สวัสดิวัตน์กับหม่อมเจ้าหญิงสุวภาพเพราพรรณ วุฒิไชย มีบุตรธิดา 3 คน คือ- นางวนโศภิน เกษมศรี ณ อยุธยา (อมาตยกุล) - น.พ.ทิวากร เกษมศรี ณ อยุธยา - นายพีรธน เกษมศรี ณ อยุธยาการศึกษา การศึกษา. ดร.หม่อมหลวงพีระพงศ์ เกษมศรี จบการศึกษาระดับปริญญาเอก ด้านกฎหมายและการทูต จากมหาวิทยาลัยทัฟส์ สหรัฐอเมริกาการทำงานการทำงาน. - 2507 เลขานุการโท กรมองค์การระหว่างประเทศ กระทรวงการต่างประเทศ - 1 เมษายน พ.ศ. 2524 ประจำสำนักพระราชวังพิเศษ สำนักพระราชวัง - อธิบดีกรมองค์การระหว่างประเทศ - เอกอัครราชทูตผู้แทนถาวรแห่งประเทศไทยประจำองค์การสหประชาชาติ ณ นิวยอร์ก - 2531 - 2534 เอกอัครราชทูตไทย ณ กรุงโตเกียว ประเทศญี่ปุ่น - 2534 - 2537 เอกอัครราชทูตไทย ณ กรุงวอชิงตัน ประเทศสหรัฐอเมริกา - 2537 - 2538 รองเลขาธิการ - 2538 - 2543 ราชเลขาธิการผลงานผลงาน. - "Banana Tree Horse" กวีนิพนธ์แปล ม้าก้านกล้วย ของไพวรินทร์ ขาวงามในภาษาอังกฤษเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก - พ.ศ. 2526 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฏ - พ.ศ. 2539 - เครื่องราชอิสริยาภรณ์จุลจอมเกล้า ชั้น ทุติยจุลจอมเกล้าวิเศษ - เหรียญรัตนาภรณ์ รัชกาลที่ 9 ชั้น 3 - เหรียญจักรพรรดิมาลา</doc>
