<doc id="548323" url="https://th.wikipedia.org/wiki?curid=548323" title="พรรคคอมมิวนิสต์อันนัม">พรรคคอมมิวนิสต์อันนัม พรรคคอมมิวนิสต์อันนัม () เป็นพรรคการเมืองในเวียดนามที่ก่อตั้งขึ้นเมื่อเดือนสิงหาคม พ.ศ. 2472 และสลายตัวไปในเดือนกุมภาพันธ์ พ.ศ. 2472 ก่อตั้งโดยผู้นำสันนิบาตเยาวชนคอมมิวนิสต์ สันนิบาตนี้ก่อตั้งโดยโฮจิมินห์ ซึ่งเป็นสาขาของสันนิบาตเยาวชนปฏิวัติที่มีฐานที่มั่นที่กว่างโจว ทางตอนใต้ของจีน การประชุมครั้งแรกเกิดขึ้นในฮ่องกงเมื่อเดือนพฤษภาคม พ.ศ. 2472 เจิ่น วัน กุง ผู้นำสันนิบาตในตังเกี๋ยได้ประท้วงและออกจากที่ประชุม กุงเดินทางกลับมายังเวียดนามและจัดตั้งพรรคคอมมิวนิสต์อินโดจีนเมื่อ 17 มิถุนายน ส่วนผู้นำคนอื่น ๆ ได้ตัดสินใจไม่เข้าร่วมกับกุงและในเดือนสิงหาคมได้จัดตั้งพรรคคอมมิวนิสต์อันนัมขึ้นมา โดยผู้นำพรรคได้แก่ เล ห่ง เซิน, โห่ ตุ่ง เหมิ่ว และเล กวาง ดัต เมื่อ 27 ตุลาคม พ.ศ. 2472 โคมินเทิร์นได้แสดงความวิตกกังวลเกี่ยวกับพรรคคอมมิวนิสต์ในเวียดนามทั้งสองพรรคและต้องการให้รวมตัวกัน พรรคทั้งสองจึงรวมเข้าด้วยกันในการประชุมที่เกาลูนเมื่อเดือนกุมภาพันธ์ พ.ศ. 2472 เกิดเป็นพรรคคอมมิวนิสต์เวียดนาม ในครั้งนั้น โฮจิมินห์เป็นตัวแทนโคมินเทิร์นในการประชุม หลังจากนั้น พรรคคอมมิวนิสต์อันนัมจึงสลายตัวไป</doc>
