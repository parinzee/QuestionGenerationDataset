<doc id="548844" url="https://th.wikipedia.org/wiki?curid=548844" title="ปกเกล้า อนันต์">ปกเกล้า อนันต์ สิบตำรวจตรี ปกเกล้า อนันต์ เกิดวันที่ 4 มีนาคม พ.ศ. 2534 เป็นนักฟุตบอลชาวไทย ผู้ซึ่งเข้าแข่งขันในไทยพรีเมียร์ลีกให้แก่สโมสรฟุตบอลแบงค็อก ยูไนเต็ด ในตำแหน่งกองกลางประวัติ ประวัติ. เดือนตุลาคม พ.ศ. 2553 ปกเกล้าได้ร่วมทีมชาติรุ่นเยาวชน 19 ปี เข้าแข่งรายการชิงแชมป์เอเชีย ที่ประเทศจีน จากนั้น ในวันที่ 15 พฤศจิกายน เขาได้เซ็นสัญญาร่วมทีมกับสโมสรฟุตบอลอินทรีเพื่อนตำรวจ และในปีถัดมา ในการแข่งขันไทยพรีเมียร์ลีก 2554 ปกเกล้าเป็นผู้ทำประตูให้แก่สโมสรฟุตบอลอินทรีเพื่อนตำรวจทั้ง 2 ประตูเมื่อครั้งที่พบกับสโมสรฟุตบอลบีอีซี เทโรศาสน ด้วยผลการแข่ง 2-0 วันที่ 15 มิถุนายน พ.ศ. 2556 ปกเกล้าเป็นหนึ่งในผู้ทำประตูในการแข่งฟุตบอลนัดอุ่นเครื่อง เมื่อครั้งที่พบกับทีมชาติจีนชุดใหญ่ ที่ประเทศจีน โดยเขาเป็นผู้ทำประตูในนาทีที่ 16 และทีมชาติไทยเป็นฝ่ายชนะที่ 5-1 ซึ่งนับเป็นการสร้างประวัติศาสตร์ในการชนะทีมชาติจีนได้มากที่สุด ในฤดูกาล 2559 ปกเกล้าได้ย้ายจากทีม เพื่อนตำรวจ มาร่วมทีม ชลบุรี เอฟซีและฤดูกาล 2560 ปกเกล้าก็ได้ย้ายมาร่วมทีม แบงค็อก ยูไนเต็ดผลงานในระดับนานาชาติ ผลงานในระดับนานาชาติ. ปกเกล้า อนันต์ ได้รับการเรียกตัวเข้าร่วมทีมชาติภายใต้การฝึกสอนโดยวินฟรีด เชเฟอร์ สำหรับชุดใหญ่เป็นครั้งแรกในฟุตบอลโลก 2014 รอบคัดเลือก โซนเอเชียการทำประตูในระดับนานาชาติ การทำประตูในระดับนานาชาติ. นอกจากนี้แล้ว ในกลางปี พ.ศ. 2557 ปกเกล้าได้ถูกส่งตัวไปฝึกซ้อมกับสโมสรฟุตบอลเรดิง ทีมในลีกเดอะแชมเปียนชิพ ของอังกฤษ เป็นเวลา 6 เดือน</doc>
