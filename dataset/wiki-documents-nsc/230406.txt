<doc id="230406" url="https://th.wikipedia.org/wiki?curid=230406" title="บาซ เลอห์มานน์">บาซ เลอห์มานน์ มาร์ค แอนโทนี "บาซ" เลอห์มานน์ () (17 กันยายน ค.ศ. 1962 - ) นักเขียนบท ผู้กำกับ และผู้อำนวยการสร้างภาพยนตร์ชาวออสเตรเลีย มีชื่อเสียงจากภาพยนตร์สามเรื่อง ที่เรียกรวมกันว่า "The Red Curtain Trilogy" บาซ เลอห์มานน์ เกิดที่ซิดนีย์ รัฐนิวเซาท์เวลส์ มารดาเป็นครูสอนการเต้นบอลรูม บิดาเป็นชาวนา เจ้าของปั๊มน้ำมันและโรงภาพยนตร์ ซึ่งชีวิตความเป็นอยู่ตั้งแต่แต่เด็กล้วนมีอิทธิพลต่อการสร้างภาพยนตร์ในเวลาต่อมาของเขา บาซ เลอห์มานน์ มีผลงานครั้งแรกจากการเป็นนักแสดงละครเวที ขณะเป็นนักเรียนมัธยม และสร้างละครเวทีเกี่ยวกับนักเต้นบอลรูมชาวออสเตรเลีย เรื่อง Strictly Ballroom เมื่อ ค.ศ. 1986 ซึ่งประสบความสำเร็จจนถูกนำมาสร้างเป็นภาพยนตร์ในปี ค.ศ. 1992 ปัจจุบัน บาซ มีผลงานสร้างภาพยนตร์ทั้งสิ้น 4 เรื่อง เน้นงานสร้าง ใช้ฉากและเครื่องแต่งกายอย่างอลังการ โดยเฉพาะภาพยนตร์ 3 เรื่องแรกที่มีฉากเปิดเรื่องในโรงละครที่มีม่านสีแดง และทำการตลาดว่าเป็น ภาพยนตร์ไตรภาค "The Red Curtain Trilogy"- Strictly Ballroom (1992) นำแสดงโดย พอล เมอร์คิวริโอ และทารา มอริซ - William Shakespeare's Romeo + Juliet (1996) นำแสดงโดย ลีโอนาร์โด ดิ คาปริโอ และแคลร์ เดนส์ - Moulin Rouge! (2001) นำแสดงโดย นิโคล คิดแมน และยวน แมคเกรเกอร์ - ออสเตรเลีย (2008) นำแสดงโดย นิโคล คิดแมน และฮิวจ์ แจ็กแมน - รักเธอสุดที่รัก (2013) นำแสดงโดย ลีโอนาร์โด ดิคาปริโอ และแครีย์ มัลลิแกน บาซ เลอห์มานน์ สมรสกับแคเทอรีน มาร์ติน ที่เป็นผู้ออกแบบงานสร้าง และเครื่องแต่งกาย ในภาพยนตร์ทุกเรื่องของเขา มีบุตร 2 คน</doc>
