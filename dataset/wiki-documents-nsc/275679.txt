<doc id="275679" url="https://th.wikipedia.org/wiki?curid=275679" title="วีรชน ศรัทธายิ่ง">วีรชน ศรัทธายิ่ง วีรชน ศรัทธายิ่ง มีชื่อเดิมว่า ณัฐพล พุทธภาวนา (13 ตุลาคม พ.ศ. 2518 - ปัจจุบัน) เป็นอดีตนักร้อง, นักแต่งเพลง ชาวไทยประวัติ ประวัติ. ณัฐพล พุทธภาวนา เกิดเมื่อวันที่ 13 ตุลาคม พ.ศ. 2518 เขามีบิดาเป็นแพทย์ และมารดาเป็นนักกวีชาวอินเดีย มีพี่น้อง 3 คน โตเป็นบุตรคนแรก มีน้องสาว 1 คน และมีน้องชายชื่อนที พุทธภาวนา (ที หรือเทญ่า) ชีวิตของโตผูกพันมากับเรื่องงานศิลปะทางด้านขีดเขียน เน้นศิลปะ โคลง กลอน ปรัชญา ความคิด ศาสนา จึงส่งผลให้เขาคิดเป็นและถ่ายทอดความรู้สึกเป็นตัวอักษรได้ดี และมีความสนใจทางด้านดนตรีมาตั้งแต่ประมาณอายุ 5-6 ขวบ โตเคยติดตามบิดาไปที่ประเทศซาอุดิอาระเบีย และจากนั้นก็ไปอยู่ประเทศอินเดียอีก 2 ปี ส่วนตัวโตนับถือศาสนาอิสลาม และมีชื่อทางศาสนาคือ ฟิรเด้าซ์ (Firdaus) ที่มีความหมายว่า ที่พักบนสวรรค์ และต่อมาได้เปลี่ยนชื่อและนามสกุลเป็น วีรชน ศรัทธายิ่ง ต่อมาโตได้ค้นพบตนเองว่าชอบดนตรี รู้ถึงเสียงอันทรงพลังของเขา โตได้เดินทางมาศึกษาต่อที่โรงเรียนเตรียมอุดมศึกษาน้อมเกล้า หลังจากนั้นจึงศึกษาต่อที่มหาวิทยาลัยอัสสัมชัญ (เอแบค) โดยเรียนในคณะบริหารธุรกิจ วันหนึ่งโตได้พบวงซิลลี่ ฟูลส์ในผับแห่งหนึ่ง นักร้องในวงเชิญโตไปร้องเพลง Enter Sandman ของวง Metallica และถึงกับทำให้ ทรงพล จูประเสริฐ (ต้น) มือกีตาร์ทาบทามให้เป็นนักร้อง เนื่องจากช่วงนั้นนักร้องนำของวงไปบวช และต่อมาโตจึงได้ร่วมงานกับวงซิลลี่ ฟูลส์ตั้งแต่นั้นมา โดยโตเป็นนักร้องนำ และแต่งเนื้อเพลง จนวงซิลลี่ ฟูลส์ มีชื่อเสียงมากขึ้น และออกอัลบั้มร่วมกันชุดแรกคือ Ep. เมื่อ พ.ศ. 2539 และออกอัลบั้มต่อเนื่องกันอีก 5 ชุด ได้แก่ I.Q. 180 (พ.ศ. 2541) ,Candyman (พ.ศ. 2542) ,Mint (พ.ศ. 2543) ,Juicy (พ.ศ. 2545) และ King size (พ.ศ. 2547) โตได้ประกาศแยกออกจากวงซิลลี่ ฟูลส์ ในวันที่ 26 มิถุนายน พ.ศ. 2549 เนื่องจากมีความคิดที่แตกต่างในการทำงานและอึดอัดการทำงานที่ค่อนข้างจะขัดกับหลักศาสนาที่ตัวเองนับถือ ณัฐพล พุทธภาวนา ได้ประสบอุบัติเหตุทางรถยนต์ เมื่อวันที่ 16 สิงหาคม พ.ศ. 2549 โดยขับรถจักรยานยนต์ชนรถยนต์ที่นั่งส่วนบุคคลที่ถนนเทียมร่วมมิตร หน้าศูนย์วัฒนธรรม โดยต่อมาทางโรงพยาบาลได้อนุญาตให้โตกลับบ้านพักได้ แล้วตามคำอนุญาตของแพทย์เจ้าของไข้แล้ว เนื่องจากบาดเจ็บเพียงเล็กน้อย โดยแข้งขวา และส้นเท้าขวาร้าว โดยแพทย์ได้ใส่เฝือกอ่อนให้ หลังออกจากวงซิลลี่ ฟูลส์ โตจึงได้ทำดนตรีก่อน และต่อมาจึงหานักดนตรีมาออดิชั่น หลังจากออดิชั่นกันอยู่ประมาณ 4-5 เดือน ก็ได้เกี๊ย (มือเบส), เก๋ (มือกีต้าร์), แสบ (มือกลอง) และ แจ๊ค (มือกีต้าร์) และได้ตั้งวงแฮงแมนขึ้น และโตได้แต่งเนื้อเพลงมา 10 เพลง จนได้เป็นอัลบั้มแรกของแฮงแมน โดยเปิดตัวอัลบั้มเมื่อวันที่ 9 ตุลาคม พ.ศ. 2550 ในช่วงที่โตกำลังโด่งดังมาก ๆ จนถึงจุดสูงสุด เขายอมรับว่าเขาแทบไม่ได้ละหมาดและถือศีลอดเลย ในทางกลับกันเขากลับบอกตัวเองว่า เขาไม่ได้เป็นชาวมุสลิม ซึ่งเขามักจะเป็นแบบนี้ในช่วงสมัยที่อยู่วง Silly Fools แต่หลังจากที่เขาย้ายมาอยู่กับวง Hangman เขาจึงเริ่มละหมาดและถือศีลอด จนถึงช่วงที่ออกจากวงการ ในกลางเดือนพฤศจิกายน พ.ศ. 2555 เขาได้กล่าวกับรายการเจาะใจว่าได้หันหลังให้กับวงการดนตรีโดยเขาได้พูดไว้ดังนี้ มีชื่อเสียงมาก แล้วก็อีกอย่างมันเริ่มซ้ำ ๆ ซาก ๆ กระบวนการในการผลิตเอย ในการโปรโมทเอย ในการทำงานตรงนี้ ช่วงแรกอาจจะตื่นเต้น ไม่เคยทำ แต่พอทำแล้วมันไม่ได้มีอะไรดีขึ้น หมายถึงสิ่งที่ผมต้องการจะพูด หลังจากนั้นเขาก็ได้เปลี่ยนชื่อจาก ณัฐพล พุทธภาวนา เป็น วีรชน ศรัทธายิ่ง และได้เดินสู่เส้นทางแห่งศาสนาอิสลาม ปัจจุบันได้ออกจากวงการดนตรีหลังหมดสัญญาจากต้นสังกัดแกรมมี่รวมถึงยุบวงแฮงแมน และเป็นพิธีกรรายการ Motor Vaccine และ โต-ตาล ออกอากาศทางช่องสถานีดาวเทียม WhiteChannelชีวิตส่วนตัว ชีวิตส่วนตัว. ในปัจจุบัน โต แต่งงานแล้วและมีลูกทั้งหมด 4 คน นอกจากนี้ในช่วงปลายเดือนมิถุนายน พ.ศ. 2558 ได้ทำธุรกิจเป็นของตัวเองชื่อ Company B โดยจะจำหน่ายเนื้อ Dry-Aged ที่มีคุณภาพชั้นดี ที่สยามพารากอนความเชื่อทางศาสนา ความเชื่อทางศาสนา. เมื่อวันที่ 4 เมษายน 2561 โต ซิลลี่ฟูลส์ได้สัมภาษณ์รายการหนึ่งซึ่งวิจารณ์เรื่องการไหว้พระพุทธรูป มีข้อความดังนี้ มันเป็นอะไรก็ไม่รู้ ผมจะไหว้ทำไมกับสิ่งที่ไม่มีชีวิต แต่มีรูปร่างอัปลักษณ์กว่าผม ปั้นให้ตายก็หล่อสู้ผมไม่ได้ ปั้นให้ตายก็หล่อสู้ผมไม่ได้ เอาคนที่ปั้นเก่งที่สุดเลย แววตายังไม่มีเลยรูปปั้น และผมจะไหว้ทำไม บางคนมีศาลพระภูมิหน้าบ้าน บ้านมันเล็กกว่าผม และผมยังต้องไปกราบไหว้อีกเหรอ มันต่ำกว่าผมและผมต้องไหวเหรอ ต่อมาจุฬาราชมนตรีออกคลิปแถลงการณ์ โต ซิลลี่ฟูลส์ ห้ามวิพากษ์วิจารณ์ศาสนาอื่นซึ่งผิดหลักการของศาสนาอิสลาม จากนั้นโต ซิลลี่ฟูลส์เข้าพบ จุฬาราชมนตรี ยันไร้เจตนาร้าย ขอโทษกระทบศาสนาอื่นผลงานสตูดิโออัลบั้มผลงาน. สตูดิโออัลบั้ม. - ในนามของซิลลี่ ฟูลส์ - I.Q. 180 (มิ.ย. 2541) - Candy Man (ก.ค. 2542) - Mint (ก.ย. 2543) - Juicy (มี.ค. 2545) - King Size (ม.ค. 2547) - ในนามของแฮงแมน - "Hangman (ต.ค. 2550)ผลงานการแต่งเพลงผลงานการแต่งเพลง. - โจ-ก้อง- รักด้วยน้ำตา (อัลบั้มสดุดี)ผลงานเดี่ยวผลงานเดี่ยว. - ทั้งทั้งที่รู้ จากอัลบั้ม ลงเอย พี่น้องร้องเพลง อัสนี-วสันต์ (เป็นอัลบั้มของอัสนี-วสันต์ ที่ให้ศิลปินมาขับร้องใหม่ในแนวเพลงของตนเอง)โฆษณาโฆษณา. - เอ็ม 150 - ยามาฮ่ารายการโทรทัศน์รายการโทรทัศน์. - แมลงมัน (2544-2550) - Motor Vaccine - โต-ตาล</doc>
