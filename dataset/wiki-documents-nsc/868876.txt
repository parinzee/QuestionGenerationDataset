<doc id="868876" url="https://th.wikipedia.org/wiki?curid=868876" title="มังกรหยก (ละครโทรทัศน์ พ.ศ. 2546)">มังกรหยก (ละครโทรทัศน์ พ.ศ. 2546) มังกรหยก () เป็นละครโทรทัศน์ที่กล่าวถึงเรื่องราวของวรรณกรรมชิ้นเอกของ กิมย้ง เรื่อง มังกรหยก อีกเวอร์ชันหนึ่ง นำแสดงโดย หลี่ ย่าเผง, โจว ซวิ่น, โจว เจี๋ย, เจียง ฉินฉิน ออกอากาศทางช่อง CCTV ในประเทศจีน ละครโทรทัศน์เรื่องนี้เป็นละครภาคแรก ของละครไตรภาคในเรื่อง มังกรหยก โดยละครเรื่องนี้มีภาค 2 ต่อคือเรื่อง มังกรหยก ภาค 2 ตอน ตำนานศึกเทพอินทรีเนื้อเรื่อง เนื้อเรื่อง. ก๊วยเชาเทียน และเอี้ยทิซิม สองพี่น้อง ได้คบหากับปรมาจารย์นักพรตสำนักช้วนจินก่า ชิว ชู่จี ทั้งสองกำลังจะมีบุตร ชิว ชู่จีจึงได้ทิ้งมีดสั้นวิเศษ 2 เล่ม ให้แก่ทั้งคู่ โดยสลักชื่อ 'เอี้ยคัง' และ 'ก๊วยเจ๋ง' ไว้คนละด้าม ต่อมาอ้วนง้วนเลียกองค์ชายแห่งกิมก๊กถูกใจเปาเสียะเยาะ ภรรยาของเอี้ยทิซิม จึงวางแผนจ้างให้ขุนนางชาวฮั่นมาฉุดคร่าพาตัวไปให้ ก๊วยเชาเทียนถูกลูกหลงจนตายไป เอี้ยทิซิมไม่รู้เป็นตายร้ายดี หลีเพ้ง ภรรยาของก๊วยเชาเทียน ถูกขุนนางชั่วจับตัวเป็นตัวประกัน เปาะเสียะเยาะถูกอ้วนง้วนเลียกหลอกลวง จนยินยอมเป็นพระสนมให้เพื่อรักษา 'เอี้ยคัง' ลูกของตนเอาไว้ ด้านชิว ชู่จี มาช่วยสหายไม่ทัน จึงได้ตัดพ้อตัวเองว่าไม่เอาไหน และไล่ล่าขุนนางชั่ว จนไปขัดแย้งกับเจ็ดประหลาดแห่งกังหนำ และทั้งสองฝ่ายก็ไม่ยอมใคร แต่ชิว ชู่จีไม่อยากหักหาญน้ำใจกันไปมากกว่านี้ จึงได้คิดอุบายชุบเลี้ยงบุตรของสหายทั้งสองขึ้น และตกลงกับเจ็ดประหลาดแห่งกังน้ำว่า อีก 16 ปี ให้หลัง ให้พาบุตรของสหายที่ฝ่ายตนได้ฝึกมาประลองยุทธ์กันที่ดินแดนกังหนำ หลีเพ้งหาทางจนหลบหนีขุนนางชั่วมาได้ แต่เคราะห์กรรมกลับซัดพาไปอยู่ ณ ดินแดนมองโกล ที่นั่นเอง ที่ๆ 'ก๊วยเจ๋ง' ได้ถือกำเนิดขึ้นนักแสดงนักแสดง. - หลี่ ย่าเผง รับบทเป็น ก๊วยเจ๋ง - โจว ซวิ่น รับบทเป็น อึ้งย้ง - โจว เจี๋ย รับบทเป็น เอี๊ยคัง - เจียง ฉินฉิน รับบทเป็น มู่ เนี่ยนฉือ</doc>
