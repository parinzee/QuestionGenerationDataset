<doc id="28627" url="https://th.wikipedia.org/wiki?curid=28627" title="ทัชฟุตบอล">ทัชฟุตบอล ทัชฟุตบอล () คืออเมริกันฟุตบอลในอีกรูปแบบหนึ่งที่ถูกปรับเปลี่ยนโดยกองนาวิกโยธินสหรัฐในช่วงปี ค.ศ. 1940 โดยที่ผู้เล่นนั้นแทนที่จะไม่ใช้การเข้าปะทะผู้ที่เล่นอีกคนที่เป็นฝ่ายครองลูกฟุตบอล แต่จะใช้การแตะผู้เล่นคนนั้นแทนไม่ว่าด้วยหนึ่งหรือสองมือก็ตาม ขึ้นอยู่กับว่าเกมที่เล่นนั้นจะใช้หนึ่งมือหรือสองมือ เปรียบได้กับการที่จะปะทะผู้เล่นด้วยลำตัวหรือการบังคับให้เข่าแตะพื้นดิน ผู้เล่นทัชฟุตบอลนิยมเล่นการแตะแบบสองมือมากกว่า นอกเหนือจากการที่ใช้การแตะแทนการปะทะกันแล้ว กฎส่วนใหญ่จะยังคงเหมือนกับอเมริกันฟุตบอลแต่ก็ยังคงมีข้อยกเว้นที่แตกต่างกัน ทัชฟุตบอลนั้นสามารถเล่นได้ด้วยทีมที่มีเพียงแค่สามคนหรือจะมากถึงฝ่ายละสิบเอ็ดคน โดยปกติแล้วในเกมนั้นมักจะมีสมาชิกสี่ถึงเจ็ดคนในหนึ่งทีม เกมส่วนใหญ่แล้วนั้นจะอนุญาตให้ผู้เล่นทุกคนรับบอลที่ถูกส่งมาจากด้านหลังได้ไม่เหมือนกับอเมริกันฟุตบอล เกมบางเกมยังจะมีการนับเวลาที่ไม่เหมือนกับอเมริกันฟุตบอลดั้งเดิมอีกด้วย โดยที่การนับเวลานั้นจะเริ่มขึ้นเมื่อ ควอเตอร์แบ็ค ได้ส่งบอลถึงมืออีกผู้เล่นอีกคนแล้วเท่านั้น และบางเกมนั้นยังจะไม่มีการอนุญาตให้เตะลูกฟุตบอลทำคะแนนเพิ่มเติมหลังจากการทัชดาวน์แล้วด้วย และการ kick-off นั้นมักจะถูกเปลี่ยนเป็นการ throw-off เสมอ ทัชฟุตบอลนี้ส่วนใหญ่แล้วจะถูกเล่นในกลุ่มเด็กและวัยรุ่นหรือในสถานที่ที่มีข้อจำกัดในเรื่องขนาดและอุปกรณ์</doc>
