<doc id="379464" url="https://th.wikipedia.org/wiki?curid=379464" title="วัดไทยไอซ์แลนด์">วัดไทยไอซ์แลนด์ วัดไทยไอซ์แลนด์ เป็นวัดของคณะสงฆ์เถรวาทไทย สังกัดมหานิกาย ที่ตั้งขึ้นเพื่อรองรับชุมชนชาวพุทธในประเทศไอซ์แลนด์ ทั้งชุมชนชาวไทย ศรีลังกา จีน กัมพูชา ลาว หรือชาวต่างชาติอื่น ๆ ที่นับถือพระพุทธศาสนาที่ตั้ง ที่ตั้ง. วัดไทยไอซ์แลนด์ ตั้งอยู่เลขที่ 200 ถนนวิโฮลาสติงกูร ซอย 21 เมืองโคปาโวก ประเทศไอซ์แลนด์ búddisfafélag Íslands víghólastigur 21,200 kópavogur Icelandประวัติ ประวัติ. วัดไทยไอซ์แลนด์ เกิดขึ้นสืบเนื่องจากการที่พระอาจารย์โรเบิร์ต ธมฺมานนฺโท ได้มาทัศนะศึกษาสนทนาธรรมกับเพื่อนสหธรรมิกชาวไอซ์แลนด์ที่เป็นหมอ และได้มาพบว่าที่ประเทศแห่งนี้มีชุมชนคนไทยที่ย้ายภูมิลำเนามาตั้งถิ่นฐานตามสามีชาวต่างชาติยังประเทศไอซ์แลนด์ ชาวไทยชาวพุทธเมื่อได้พบพระ พร้อมทั้งบวชและปฏิบัติตามแนวปฏิบัติหลวงพ่อชา สุภทฺโท แห่งวัดหนองป่าพงในประเทศไทย จึงได้นิมนต์ให้อยู่จำพรรษาในประเทศไอซ์แลนด์เพื่อเป็นขวัญกำลังใจ และเป็นศูนย์กลางในการศึกษาและปฏิบัติตามแนวทางของพระพุทธศาสนา ใน ค.ศ. 1995 (พ.ศ. 2539) เมื่อพระอาจารย์โรเบิร์ต ธมฺมานนฺโท ได้ตกลงอยู่จำพรรษาในประเทศไอซ์แลนด์ ท่านจึงได้ศึกษากฎหมายและแนวปฏิบัติในประเทศดังกล่าว พร้อมได้ร่วมกันจัดตั้ง “พุทธสมาคมแห่งประเทศไอซ์แลนด์” (búddisfafélag Íslands) เพื่อดำเนินการให้ถูกต้องตามกฎหมายและเป็นองค์กรกลางในการทำกิจกรรมของชาวพุทธในประเทศไอซ์แลนด์ได้ โดยมีสมาชิกจากประเทศต่าง ๆ ที่นับถือพระพุทธศาสนาเข้าร่วม อาทิ ชาวพุทธศรีลังกา ชาวพุทธไทย ชาวพุทธเวียดนาม ชาวพุทธจีน รวมไปถึงชาวพุทธไอซ์แลนด์ สมาคมแห่งชาวพุทธจึงถือกำเนิดมาแต่นั้นลำดับเจ้าอาวาส/พระธรรมทูตลำดับเจ้าอาวาส/พระธรรมทูต. 1. พระอาจารย์โรเบิร์ต ธมฺมานนฺโท (พระภิกษุชาวอังกฤษ ที่บวชปฏิบัติธรรมตามแนวสายวัดอมรวดี ประเทศอังกฤษ ซึ่งมีพระอาจารย์ชาคโรเป็นเจ้าอาวาสในขณะนั้น โดยท่านเป็นศิษย์สายตรงของหลวงพ่อชา สุภทฺโท แห่งวัดหนองป่าพง จังหวัดอุบลราชธานี ผู้ริเริ่มก่อตั้งสมาคมพุทธศาสนิกชนแห่งประเทศไอซ์แลนด์ ร่วมกับชุมชนคนไทยและศรีลังกา ในยุคแรก ๆ )[ปัจจุบันย้ายมาปฏิบัติธรรมในประเทศไทย] 2. พระมหาประสิทธิ์ สิรินฺธโร (พระครูวิเทศสิริธรรม) (ตั้งแต่ พ.ศ. 2542-ปัจจุบัน)</doc>
