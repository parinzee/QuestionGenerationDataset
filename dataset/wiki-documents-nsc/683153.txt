<doc id="683153" url="https://th.wikipedia.org/wiki?curid=683153" title="อรอรีย์">อรอรีย์ อรอรีย์ จุฬารัตน์ หรือรู้จักกันในนาม อรอรีย์ เป็นนักร้อง-นักดนตรีกรัจน์หญิงชาวไทยในช่วงยุคอัลเทอร์เนทีฟกำลังเฟื่องฟู (พ.ศ. 2538 เป็นต้นมา) อรอรีย์ประสบความสำเร็จมีชื่อเสียงโด่งดังตั้งแต่ผลงานเพลงชิ้นแรกๆ ที่สังกัดค่ายเบเกอรี่มิวสิค ในปี พ.ศ. 2538 โดยเฉพาะอย่างยิ่งเป็นที่รู้จักจากผลงานเพลงสร้างชื่อ เช่น แล้วเธอ (Between Us) ระหว่างเรา เรา และ อดทนรอฉัน โดยได้รับความสนใจและได้รับความนิยมเป็นอย่างมากจากกลุ่มคนฟังเพลงนอกกระแส ถือได้ว่าอรอรีย์เป็นนักร้อง-นักดนตรีกรันจ์หญิงคนแรกๆของประเทศไทย และเป็นผู้จุดกระแสให้แนวเพลงกรันจ์ ได้รับความนิยมในประเทศไทย ปัจจุบันอรอรีย์ จุฬารัตน์ดำรงตำแหน่งคณะกรรมการผู้จัดการ บริษัท ทรีไลอ้อนส์ จำกัด ผู้ผลิตรายการกระจกหกด้านและยังคงทำงานและผลิตผลงานเพลงต่อเนื่องประวัติ ประวัติ. อรอรีย์ จุฬารัตน์ เป็นบุตรสาวคนสุดท้องจากทั้งหมด 4 คน ประกอบด้วย จุฬาพิช มณีวงศ์, ดร.จุฬิศพงศ์, อลงกรณ์ และอรอรีย์ จุฬารัตน์ มารดาคือ นางสุชาดี มณีวงศ์ เจ้าของบริษัท ทริลเลียนส์และทริไลอ้อนส์ และเป็นผู้พากย์เสียงรายการกระจกหกด้าน ทางช่องเจ็ดสีด้านการศึกษา ด้านการศึกษา. อรอรีย์สำเร็จการศึกษาระดับประถมศึกษาจากโรงเรียนอัมพรไพรศาล และสำเร็จการศึกษาระดับมัธยมศึกษาจากโรงเรียนเขมะสิริอนุสสรณ์ และไปใช้ชีวิตที่อังกฤษเกือบ 10 ปีเพื่อศึกษาต่อระดับไฮสคูล และคอลเลจ(College) เมื่อสำเร็จการศึกษาในสาขาซาวด์เอ็นจิเนียร์(วิศวกรเสียง) จากคอลเลจแห่งหนึ่งในเมืองเบอร์มิงแฮม ประเทศอังกฤษจึงเดินทางกลับประเทศไทยด้านผลงานเพลง ด้านผลงานเพลง. หลังจากกลับเมืองไทย ด้วยสำเร็จการศึกษาในสาขาซาวด์เอ็นจิเนียร์ (วิศวกรเสียง) อรอรีย์จึงได้เขียนและผลิตผลงานเพลงด้วยตนเอง นับตั้งแต่ผลงานชิ้นแรกคือ อีพีชุด 'อรอรีย์' ในปี พ.ศ. 2538 ปีเดียวกันนี้ ได้ออกอัลบั้มแรก Natural High เป็นศิลปินในสังกัด เบเกอรี่มิวสิค อัลบั้มเป็นเพลงแนวกรันจ์ โดยมีผลงานเพลงเด่นยอดนิยมอย่าง แล้วเธอ, Pain และ ระหว่างเรา และอรอรีย์มีอัลบั้มที่สองตามมา ในปี พ.ศ. 2541 ในชื่อ Peel เพลงเด่นคือ อดทนรอฉัน (Wait) อรอรีย์โด่งดังในยุคเดียวกันกับ บอย โกสิยพงษ์, โมเดิร์นด็อก, พีโอพี โจอี้บอย, พรู, ริค วชิรปิลันธิ์ ฯลฯ นอกเหนือจากการถ่ายทอดเพลงแนวกรันจ์ได้อย่างไพเราะทั้งเนื้อร้องทำนองที่เธอเขียนเองทำเพลงเอง อรอรีย์ยังมีชื่อเสียงจากการแสดงสดที่เต็มที่กับการร้องสดไปพร้อมๆกับการเล่นกีตาร์และเอนเตอร์เทนแบบกรันจ์บนเวทีทำให้มีผู้สนใจและติดตามเป็นจำนวนมาก มักได้รับคำชมจากนักวิจารณ์และคนดูทั่วไปว่ามีฝีมือในการร้อง การแสดงและเล่นดนตรีบนเวทีได้น่าสนใจมีเอกลักษณ์ เพลง แล้วเธอ ต้นฉบับของ อรอรีย์ จุฬารัตน์ ถูกนำใช้เป็นเพลงประกอบภาพยนตร์ 2538 อัลเทอร์มาจีบ ซึ่งขับร้องใหม่โดยวง อีโบลา (วงดนตรี) หลังห่างหายไปนานไปยาวนานถึง 15 ปี เธอได้ปล่อยซิงเกิ้ลแรก "สักวัน" จากอัลบั้มชุดที่สาม ในปี 2556 ลงบนยูทูบแชแนลของเธอ กลางปี 2558 เธอปล่อยซิงเกิ้ลชุดที่สอง "ถนน" และซิงเกิ้ลลำดับที่ 3 ในช่วงตุลาคม 2559 ไม่รักก็ลา โดยอัลบั้มชุดที่ 3 ของเธอมีชื่อว่า "Un Jour (สักวัน)"ผลงานอีพีผลงาน. อีพี. - อรอรีย์ (พ.ศ. 2538) 2. แล้วเธอ (Original Version) 3. Pain (Original Version) 4. ระหว่างเรา (Original Version) 5. แล้วเธอ (Acoustic Version) 6. ระหว่างเรา (Acoustic Version) 7. Pain (Acoustic Version)อัลบั้มอัลบั้ม. - Natural High (พ.ศ. 2538) 2. แล้วเธอ (louder version) 3. ไกล (far) 4. เพื่อน (friend) 5. Pain 6. Nuts 7. It (ff) 8. ระหว่างเรา (Between us) 9. ปลุก (awakening) 10. ที่ไหน (some where) 11. คุณผู้หญิง (6 min. Love story)- Peel (พ.ศ. 2541) 2. กลับมา 3. คิดทำไม 4. อดทนรอฉัน (Wait) 5. ความเหงา 6. ที่ที่ฉันมีเธอ 7. เรา 8. คนดี 9. อรอรีย์ 10. มีอะไร 11. คำถาม 12. เปรียบดั่งวันนั้น . 13. จิต 14. มากกว่า 15. Me 16. ขอโทษ (Sorry)- Un Jour (พ.ศ. 2560) 2. สักวัน 3. หา 4. น้องรัก 5. ไหล 6. สุข 7. ไม่รักก็ลา 8. ถนน 9. ฟ้า 10. มีเธอ (jam session)ผลงานเพลงรับเชิญผลงานเพลงรับเชิญ. - โปรด - พรู (อัลบั้ม Zero (0))ซิงเกิ้ล ซิงเกิ้ล. พ.ศ. 2556- สักวัน พ.ศ. 2558- ถนน 'พ.ศ. 2559- ไม่รักก็ลา - หาคอนเสิร์ตคอนเสิร์ต. - เดอะเลดีออร์นแอนด์ทูเอกส์ (พ.ศ. 2538) - Lost Concert วันเสาร์ที่ 23 สิงหาคม พ.ศ. 2540 คอนเสิร์ตที่คนทำหนัง (ผู้กำกับเรื่องเด็กโต๋ และปักษ์ใต้บ้านเรา) มาทำเพลง คนทำดนตรี (โหน่ง ทีโบน) มาทำคอนเสิร์ต ร่วมกับ ริค วชิรปิลันธิ์ วงพรู ญารินดา และคิว วงฟลัวร์รางวัลรางวัล. - พ.ศ. 2557 อรอรีย์ จุฬารัตน์ถูกเสนอชื่อเข้าชิงศิลปินหญิงเดี่ยวยอดเยี่ยม รางวัล "คม ชัด ลึก อวอร์ด ครั้งที่ 11" สาขาเพลงไทยสากล จากเพลง "สักวัน" สังกัดอิสระ - พ.ศ. 2538 อรอรีย์ จุฬารัตน์ ทำทำนอง/เรียบเรียงเสียงประสาน ให้กับวงไมโคร อัลบั้ม สุริยคราส ร่วมกับกริช ทอมมัส, สันธาน เลาหวัฒนาวิทย์, จิระศักดิ์ ปานพุ่ม, Brono รางวัลได้รับรางวัลสีสันอะวอร์ดส์ สาขาศิลปินกลุ่มยอดเยี่ยม, อัลบั้มยอดเยี่ยม และ โปรดิวเซอร์ยอดเยี่ยมอื่นๆอื่นๆ. - ปกลายอัลบั้ม Natural High ซึ่งเป็นชุดแรกของอรอรีย์ เธอเป็นคนออกแบบเอง เป็นลายพระอาทิตย์ผสมกับลายไทยและอินโดนีเซีย และกลายเป็นสัญลักษณ์ติดตัวของอรอรีย์โดยปริยาย</doc>
