<doc id="67136" url="https://th.wikipedia.org/wiki?curid=67136" title="แมนฮันต์">แมนฮันต์ แมนฮันต์ (Manhunt: The Search for America's Most Gorgeous Male Model) เป็นรายการเรียลลิตี้โชว์ที่ทำการคัดเลือกนายแบบของสหรัฐอเมริกา ออกอากาศทางสถานี Bravo ในปี พ.ศ. 2547 โดยมีอดีตนายแบบ บรู๊ซ ฮัลส์ กับนางแบบชื่อดัง มาริซา มิลเลอร์ เป็นกรรมการตัดสินหลัก และมี คาร์เมน อีเล็กตรา เป็นผู้ดำเนินรายการ ผู้ชนะในรายการนี้จะได้รับเงินรางวัล 1 แสนเหรียญ และเซ็นสัญญากับ IMG Models บริษัทเอเจนซี่ชั้นนำระดับโลก ในประเทศไทย แมนฮันต์ เคยออกอากาศทางยูบีซีอินไซด์ (ช่อง 17) ของสถานีเคเบิลโทรทัศน์ยูบีซี ในช่วงเวลาเดียวกับ อเมริกาส์ เน็กซ์ ท็อป โมเดล คือ ทุกวันพุธ เวลาประมาณ 22.15 น.รูปแบบรายการ รูปแบบรายการ. รูปแบบของรายการมีความคล้ายคลึงกับ อเมริกาส์ เน็กซ์ ท็อป โมเดล แต่จะมีส่วนหลักๆ ที่แตกต่างกัน 3 อย่าง อย่างแรกคือ ผู้เข้าแข่งขันในรายการทุกคนเป็นผู้ชาย อย่างที่ 2 คือ จะมีสปายแฝงตัวอยู่ในกลุ่มผู้เข้าแข่งขัน ทำหน้าที่คอยรายงานพฤติกรรมของผู้เข้าแข่งขันให้ทางคณะกรรมการทราบอย่างลับๆ เพื่อใช้เป็นส่วนประกอบในการตัดสิน และอย่างที่ 3 คือรูปแบบการคัดออก ซึ่งบางสัปดาห์จะคัดออกทีละหลายๆ คน ไม่ได้คัดออกเพียงสัปดาห์ละ 1 คนเหมือนกับ อเมริกาส์ เน็กซ์ ท็อป โมเดลผู้เข้าแข่งขันผู้เข้าแข่งขัน. - Blake Peyrot (ถูกคัดออกในสัปดาห์ที่ 2) - Brett Depue (ถูกคัดออกในสัปดาห์ที่ 2) - Brian Bernie (ถูกคัดออกในสัปดาห์แรก) - Casey Ward (ถูกคัดออกในสัปดาห์แรก) - Casey Weeks (ถูกคัดออกในสัปดาห์ที่ 2) - Hunter Daniel (ถูกคัดออกในสัปดาห์ที่ 6) - Jason Pruitt (ถูกคัดออกในสัปดาห์ที่ 4) - John Stallings (ถูกคัดออกในสัปดาห์ที่ 2) - Jon Jonsson (ผู้ชนะเลิศ) - Kevin Osborne (ถูกคัดออกในสัปดาห์ที่ 4) - Kevin Peake (สปาย) - Matt Lauder (ถูกคัดออกในสัปดาห์ที่ 4) - Maurice Townsend (ถูกคัดออกในสัปดาห์ที่ 7) - Micah LaCerte (ถูกคัดออกในสัปดาห์แรก) - Paulo Rodriguez (ถูกคัดออกในสัปดาห์ที่ 4) - Rob Williams (รองชนะเลิศ) - Ron Brown (ถูกคัดออกในสัปดาห์ที่ 3) - Sean Russell (ถูกคัดออกในสัปดาห์แรก) - Seth Whalen (ถูกคัดออกในสัปดาห์ที่ 3) - Tate Arnett (ถูกคัดออกในสัปดาห์ที่ 5)การแข่งขันการแข่งขัน. - สัปดาห์ที่ 1 : คัดออก 4 คนโดยไม่มีการตัดสินจากการถ่ายแบบ - สัปดาห์ที่ 2 : ถ่ายแบบคู่กับ มาริซา มิลเลอร์ - สัปดาห์ที่ 3 : ถ่ายแบบสไตล์พังค์ร็อค, ไม่ระบุเพศ, S&M - สัปดาห์ที่ 4 : ถ่ายแบบโฆษณาสินค้าชนิดต่างๆ - สัปดาห์ที่ 5 : ถ่ายแบบขาว-ดำ ในชุดสูท - สัปดาห์ที่ 6 : ถ่ายแบบชุดว่ายน้ำ และเดินแบบกลางสระว่ายน้ำ - สัปดาห์ที่ 7 : ถ่ายแบบคู่กับสัตว์ชนิดต่างๆ - สัปดาห์สุดท้าย : ถ่ายแบบนู้ด</doc>
