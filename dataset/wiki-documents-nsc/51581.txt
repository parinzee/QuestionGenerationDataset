<doc id="51581" url="https://th.wikipedia.org/wiki?curid=51581" title="แม็ทธิว เบรดี">แม็ทธิว เบรดี แม็ทธิว เบรดี (; ค.ศ. 1822 – 15 มกราคม ค.ศ. 1896) เป็นช่างภาพชาวอเมริกันผู้มีชื่อเสียงมากที่สุดคนหนึ่งของคริสต์ศตวรรษที่ 19 ผู้ได้รับการยกย่องว่าเป็นบิดาแห่งภาพถ่ายเชิงสารคดี (photojournalism) เบรดีมีชื่อเสียงจากการถ่ายภาพเหมือนของบุคคลสำคัญๆ และภาพสารคดีจากสงครามกลางเมืองอเมริกัน เบรดีเกิดเมื่อปี ค.ศ. 1822 เคานตีวอร์เรนในนิวยอร์ก และย้ายไปอยู่ในนครนิวยอร์กเมื่ออายุได้ 16 ปี และเสียชีวิตเมื่อวันที่ 15 มกราคม ค.ศ. 1896 (อายุ 73 ปี) เบรดีมาจากครอบครัวชาวไอริชที่ย้ายมาอยู่ในสหรัฐอเมริกา บิดาและมารดาชื่อ แอนดรูว์และจูเลีย เบรดี ผลงานที่มีชื่อเสียงคือภาพถ่ายประเภทภาพเหมือน ทั้งของบุคคลทั่วไปและบุคคลสำคัญ เขาเป็นคนถ่ายภาพประธานาธิบดีอับบราฮัม ลินคอร์น ในธนบัตรใบละ 5 ดอลลาร์สหรัฐ รวมทั้งภาพถ่ายสงครามกลางเมืองในอเมริกา เบรดีเกือบจะถูกฆ่าตายที่ ลำน้ำบลูรันในเวอร์จิเนีย เมื่อหายไปสามวันและบาดเจ็บอยูที่วอชิงตัน ดี.ซี. ใกล้ตายจากความอดอยากช่วงชีวิตของ แมทธิว เบรดี้ ระหว่างปี (ค.ศ. 1840-1896) ช่วงชีวิตของ แมทธิว เบรดี้ ระหว่างปี (ค.ศ. 1840-1896). - ค.ศ. 1840 เบรดีเริ่มศึกษาเกี่ยวกับการถ่ายภาพ ในกระบวนการ Daguerreotype จาก Samuel F. B. Morse - ค.ศ. 1844 เปิดสตูดิโอถ่ายภาพของตัวเองใน Newyork สตูดิโอของเขามีชื่อเสียงมาก - ค.ศ. 1845 เบรดีจัดนิทรรศการภาพถ่ายบุคคลที่มีชื่อเสียง ที่ Newyork ได้รับการชื่นชมและการตอบรับอย่างดีเยี่ยม ทำให้มีคนรู้จักผลงานของเขากว้างขวางขึ้น ผู้คนรู้จักเขาในนาม “Brady of Broadway” - ค.ศ. 1849 เบรดีเปิดสตูดิโออีกแห่งหนึ่งที่ วอชิงตัน ดี.ซี. ทำให้เขาเป็นที่รู้จักมากขึ้น นอกจากนี้เขายังเป็นช่างภาพคนโปรดของอับบราฮัมลินคอร์น นอกจากนี้เขายังได้ถ่ายภาพของลินคอร์นที่ใช้ในการเลือกตั้งประธานาธิบดีของลินคอร์นอีกด้วยและเป็นที่ซึ่งเขาได้พบกับ จูเลียต แฮนดี้ ซึ่งเขาได้แต่งงานด้วยในปี ค.ศ. 1851 - ค.ศ. 1850 เบรดีเปลี่ยนมาใช้กระบวนการ Wet Plate และเขายังได้ตีพิมพ์หนังสือเกี่ยวกับประวัติบุคคลที่มีชื่อเสียงพร้อมภาพประกอบในเล่ม ชื่อว่า “A Gallery of Illustrious Americans” หนังสือเล่มนี้เป็นที่นิยมและขายได้จำนวนมาก - ค.ศ. 1861 เขาเดินทางไปถ่ายรูป Civil War พร้อมผู้ช่วยและคนงานจำนวนหลายคน เช่น Alexander and james Gardner,T.H.O’Sullivan,T.C. Roche,S.C.Chester,George N. Barnard และคนอื่นๆอีก18คน เขาเดินทางด้วยรถม้าที่ถูกดัดแปลงเป็นห้องมืด ข้างในมีทั้งอุปกรณ์ต่างๆและเสบียงอาหาร - ค.ศ. 1862 เบรดีได้แสดงนิทรรศการภาพถ่ายชื่อว่า “The Dead of Antietam” ทำให้ชาวอเมริกันตื่นตกใจอย่างมาก เป็นภาพถ่ายที่นับว่าเป็นหลักฐานในการตายและการสูญเสียในสงคราม -หลังสิ้นสงครามเขานับเนกาตีฟ 7,000 ภาพกลับมาทั้งยังลงทุนซื้อวัสดุอีกมากในการอัดภาพทำให้ต้องขายเนกาตีฟส่วนหนึ่งให้กับ War Department ปัจจุบันอยู่ที่หน่วยเก็บเอกสารแห่งชาติ (Nation Archives) ส่วนอีก 5,712 ภาพ ถูกรัฐบาลซื้อไปในราคา 25,000 เหรียญ ปัจจุบันอยู่ในหอสมุดรัฐสภาอเมริกัน เนื่องจากเขาใช้เงินในการลงทุนไปมากผลงานไม่ประสบผลสำเร็จเท่าที่ควรและเขายังถูกฟ้องล้มละลาย รวมกับเรื่องการตายของภรรยาในปี ค.ศ. 1887 ทำให้เขาสิ้นหวัง เขาอยู่อย่างยากจน แร้นแค้น ต่อมาเขาป่วยเป็นโรคพิษสุราเรื้อรัง -ค.ศ. 1896 เขาเสียชีวิตในปีนี้ด้วยอายุ 73 ปีพิธีทำศพของเขาเขาได้รับการช้วยเหลือจาก ทหารผ่านศึกของกองทหารราบที่ 7 ในนิวยอร์กและศพของเขาถูกฝังอยู่ในสุสานของสภานิติบัญญัติในวอชิงตัน (Congressional Cemetery) -เคน เบิร์นส์ นักสร้างภาพยนตร์สารคดีผู้มีชื่อเสียงในการสร้างสารคดีสงครามกลางเมืองอเมริกันสำหรับโทรทัศน์เป็นตอนๆ (ค.ศ. 1990) กล่าวว่าภาพยนตร์สารคดีเรื่องสงครามกลางเมืองของเขาไม่อาจจะสร้างได้ ถ้าไม่มีภาพต่างๆของ แม็ทธิว เบรดี เบิร์นส์กล่าวว่าภาพถ่ายของเบรดีเป็นแกนสำคัญของภาพยนตร์สารคดีชุดนี้ผลงานถ่ายภาพบางส่วน</doc>
