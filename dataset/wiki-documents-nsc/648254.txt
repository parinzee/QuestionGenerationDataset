<doc id="648254" url="https://th.wikipedia.org/wiki?curid=648254" title="คิม กีซู">คิม กีซู คิม กีซู นักมวยสากลชาวเกาหลีใต้ เกิดเมื่อ 17 กันยายน พ.ศ. 2482 เป็นแชมป์โลกมวยสากลคนแรกของเกาหลีใต้ โดยได้ครองแชมป์โลกเมื่อ พ.ศ. 2509 และเคยมาชกกับอภิเดช ศิษย์หิรัญในไทย ก่อนจะเป็นฝ่ายชนะคะแนนไป เขาเสียชีวิตเมื่อ 10 มิถุนายน พ.ศ. 2540ประวัติ ประวัติ. คิมเคยชกมวยสากลสมัครเล่นในนามทีมชาติเกาหลีใต้มาก่อน และได้เหรียญทองเอเชียนเกมส์เมื่อ พ.ศ. 2501 ต่อมาได้หันมาชกมวยสากลอาชีพ เขาขึ้นชกมวยสากลอาชีพครั้งแรกเมื่อ 1 ตุลาคม พ.ศ. 2504 ซึ่งเป็นการชิงแชมป์เกาหลีใต้รุ่นมิดเดิลเวท ซึ่งคิมเป็นฝ่ายชนะคะแนนกัง แซชุลได้แชมป์มาครอง จากนั้น ขึ้นชกชนะเป็นส่วนใหญ่ จนได้ครองแชมป์ OPBF รุ่นมิดเดิลเวทเมื่อ 10 มกราคม พ.ศ. 2508 ชนะน็อค ฟูมิโอะ ไดสุ ยก 6 คิมป้องกันแชมป์ไว้ได้ 3 ครั้ง ก็ขึ้นชิงแชมป์โลกรุ่นจูเนียร์มิดเดิลเวทเมื่อ 25 มิถุนายน พ.ศ. 2509 ชนะคะแนน นีโน่ เบนเวนูตี ทำให้คิมกลายเป็นแชมป์โลกมวยสากลคนแรกของเกาหลีใต้ไปทันที จากนั้น เขาได้ชกป้องกันทั้งแชมป์โลกและแชมป์ OPBF มาตลอด และยังเดินทางมาชกนอกรอบกับอภิเดช ศิษย์หิรัญ ในขณะที่ครองแชมป์ทั้งสองตำแหน่งนี้เมื่อ 8 พฤศจิกายน พ.ศ. 2510 ซึ่งคิมเป็นฝ่ายชนะคะแนนไป คิมครองแชมป์ทั้งสองตำแหน่งมาจนถึง พ.ศ. 2511 เขาเสียแชมป์โลกไปก่อนเมื่อ 25 พฤษภาคม แพ้คะแนน ซานโดร มาสซิงญี จากนั้นจึงเสียแชมป์ OPBF ในการชกครั้งถัดมา เมื่อ 20 พฤศจิกายน แพ้คะแนน ฮิซาโอะ มินามิ คิมขึ้นชกแก้มือชิงแชมป์ OPBF คืนมาได้สำเร็จเมื่อ 1 มีนาคม พ.ศ. 2512 ชนะคะแนน มินามิ คู่ปรับเก่า จากนั้นได้ประกาศแขวนนวมและสละแชมป์ OPBF ไปเมื่อ 5 สิงหาคม พ.ศ. 2512 หลังจากเลิกชกมวย เขาหันไปเป็นเทรนเนอร์ และประกอบธุรกิจ ก่อนจะเสียชีวิตด้วยมะเร็งตับเมื่อ 10 มิถุนายน พ.ศ. 2540เกียรติประวัติเกียรติประวัติ. - แชมป์ OPBF รุ่นจูเนียร์มิดเดิลเวท- ชิง 10 มกราคม 2508 ชนะน็อค ฟูมิโอะ ไดสุ ยก 6 - ป้องกันแชมป์ครั้งที่ 1, 19 มิถุนายน 2508 ชนะคะแนน ฟูมิโอะ ไดสุ - ป้องกันแชมป์ครั้งที่ 2, 4 มกราคม 2509 ชนะน็อค ฟูมิโอะ ไดสุ ยก 7 - ป้องกันแชมป์ครั้งที่ 3, 30 เมษายน 2509 ชนะน็อค ฮิเดอากิ ฮากาดะ ยก 10 - ป้องกันแชมป์ครั้งที่ 4, 7 กันยายน 2510 ชนะน็อค นากาโอะ ซาซาสกิ ยก 6 - ป้องกันแชมป์ครั้งที่ 5, 17 กุมภาพันธ์ 2511 ชนะคะแนน มันเฟรด อาลีปาลา - เสียแชมป์ 20 พฤศจิกายน 2511 แพ้คะแนน ฮิซาโอะ มินามิ - แชมป์โลกรุ่นจูเนียร์มิดเดิลเวท- ชิง 25 มิถุนายน 2509 - ป้องกันแชมป์ครั้งที่ 1, 17 ธันวาคม 2509 ชนะคะแนน สแตร์ ฮาร์ริงตัน - ป้องกันแชมป์ครั้งที่ 2, 3 ตุลาคม 2510 ชนะคะแนน เฟรด ลิตเติล - เสียแชมป์ 25 พฤษภาคม 2511 แพ้คะแนน ซานโดร มาสซิงญี - แชมป์ OPBF รุ่นจูเนียร์มิดเดิลเวท- ชิง 11 มีนาคม 2512 ชนะคะแนน ฮิซาโอะ มินามิฟูมิโอะ ไดสุ ยก 6 - สละแชมป์</doc>
