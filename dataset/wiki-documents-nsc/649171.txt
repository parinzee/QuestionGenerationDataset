<doc id="649171" url="https://th.wikipedia.org/wiki?curid=649171" title="พราว (ละครโทรทัศน์)">พราว (ละครโทรทัศน์) พราว เป็นละครโทรทัศน์แนวโรแมนติกดราม่า เป็นบทประพันธ์ของ ลายไทย-ลายน้ำ นำมาสร้างเป็นละครโทรทัศน์ทางสถานีโทรทัศน์สีกองทัพบกช่อง 7 สร้างโดย บริษัทพอดีคำ กำกับการแสดงโดย ธงชัย ประสงค์สันติ นำแสดงโดย พัชราภา ไชยเชื้อ, ศุกลวัฒน์ คณารศ, กันตพงศ์ บำรุงรักษ์, อานัส ฬาพานิช, ธัญสินี พรมสุทธิ์, เกียรติศักดิ์ อุดมนาค, มาติกา อรรถกรศิริโพธิ์ และ ธัญยกันต์ ธนกิตติ์ธนานนท์เรื่องย่อ เรื่องย่อ. พราว พิชญดา (อั้ม พัชราภา) นางเอกซุปเปอร์สตาร์ในสังกัดของ แฟรงค์ (เสนาหอย เกียรติศักดิ์) ถูกใครบางคนปองร้ายทางตำรวจจึงส่ง ผู้กองสมชาย (เวียร์ ศุกลวัฒน์) นายตำรวจหนุ่มผู้สูญเสีย ผู้กองวิทย์ (นัท อติรุจ) ตำรวจหนุ่มคู่หูในตอนที่ช่วยพราวจากโจรค้ายา มาเป็นบอดี้การ์ดทำให้ทั้งคู่กลายเป็นไม้เบื่อไม้เมา ตลอดเวลาขณะเดียวกัน พราว แฟรงค์ และ เอมี่ (บี มาติกา) เลขาของแฟรงค์ต้องคอยแก้ข่าวที่มักจะถูก ส้มจี๊ด (ส้ม ธัญสินี) นักข่าวจอมแฉเขียนโจมตี เนื่องจากได้ จันทร์จรี (หยก ธัญยกันต์) เด็กในสังกัดเดียวกับพราวคอยให้ข่าวเพื่อหวังจะโค่นพราว ระหว่างที่พราวหลบไปซ่อนตัวที่โฮมสเตย์ของ แม่แก้ว (ดาว ดวงดาว) แม่ของสมชายแฟรงค์และเอมี่ได้พบ มีน (อั้ม พัชราภา) เด็กกำพร้าจากมูลนิธิบ้านแสนรัก ซึ่งมีหน้าตาเหมือนพราวราวกับฝาแฝดแฟรงค์จึงให้มีนมาทำหน้าที่สแตนด์อินของพราวระหว่างที่พราวไม่อยู่ แต่ สุดเขตต์ (เอส กันตพงศ์) ตากล้องซึ่งเป็นเพื่อนกับส้มจี๊ดได้รู้ความจริงจึงพยายามปกปิดเรื่องนี้เพราะเขาแอบหลงรักมีนตั้งแต่แรกเห็นขณะเดียวกัน ติณห์ (นัส อานัส) นักธุรกิจหนุ่มได้เข้ามาเป็นมือที่สามในความรักของพราวกับสมชายที่เริ่มก่อตัวและยังมี ประเสริฐ เทรนเนอร์ในฟิตเนสที่พราวไปออกกำลังกายซึ่งแอบหลงรักพราวนอกจากนี้ยังต้องปวดหัวกับศึกในครอบครัวระหว่าง น้าอร (วรารัตน์ เทพโสธร) น้าแท้ๆ กับ วารี (ปูดำ สรารัตน์) แม่เลี้ยง ทางด้านสมชายได้หลักฐานสำคัญจากสุดเขตต์เขาจึงเริ่มสืบเพื่อหาให้ได้ว่าใครกันแน่ที่คิดปองร้ายพราวระหว่าง ติณห์ กับ ประเสริฐ ส่วนสมชาย และ สุดเขตต์ สงสัยว่าใครเป็น พราวตัวจริง พราวตัวปลอม สุดท้ายความรักของทั้ง 4 จะจบลงอย่างไรนักแสดงปัญหาในการออกอากาศ ปัญหาในการออกอากาศ. ในคืนวันที่ 4 ธันวาคม พ.ศ. 2557 ซึ่งเป็นวันออกอากาศตอนจบของละครได้มีปัญหาในการออกอากาศดังนี้- ในคืนวันนั้นในการออกอากาศในช่วงที่ 2 ของละครพราว ได้นำเอาภาพละครพราวในช่วงที่ 1 มาออกอากาศ ซ้ำอีกครั้ง จึงทำให้ฉากสำคัญของละครซึ่งอยู่ในช่วงที่ 2 ของละครไม่ได้ออกอากาศในคืนนั้น และเกิดความไม่ต่อเนื่องของเนื้อหาที่ออกอากาศในคืนนั้นด้วย - เสียงในละครได้ขาดหายไปเป็นบางช่วง ซึ่งปัญหานี้ได้เกิดจากระบบเสียงบรรยายสองภาษา (Digital NICAM Stereo) ของทางสถานีฯ ซึ่งทั้ง 2 ปัญหานี้ ทำให้แฟนละครเกิดการท้วงติงการออกอากาศละครของสถานีฯ ซึ่งในเวลาต่อมาทางสถานีโทรทัศน์สีกองทัพบกช่อง 7 ได้มีการออกแถลงการณ์ผ่านทาง แฟนเพจเฟสบุ๊คของสถานีโทรทัศน์สีกองทัพบกช่อง 7 ว่าจะมีการอัปโหลดละครพราว ตอนจบ "ฉบับสมบูรณ์" ผ่านทางเว็บไซต์ Bugaboo.tv เว็บไซต์โทรทัศน์ออนไลน์ของช่อง 7 ในเวลา 02:00 น. ของคืนวันที่ 5 ธันวาคม พ.ศ. 2557ความนิยม ความนิยม. ในกลางปีและปลายปีเดียวกันที่ออกอากาศ อีสานโพลของมหาวิทยาลัยขอนแก่นได้สำรวจความคิดเห็นของชาวอีสาน 20 จังหวัด จำนวน 2,229 ราย พบว่า เป็นละครที่ได้รับความนิยมมากที่สุดในรอบปี อีกทั้งตัวนักแสดงนำทั้งคู่ก็ได้รับเลือกให้เป็นนักแสดงชาย-หญิง ยอดนิยมแห่งปีอีกด้วย</doc>
