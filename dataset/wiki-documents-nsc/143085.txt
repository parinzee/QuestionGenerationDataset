<doc id="143085" url="https://th.wikipedia.org/wiki?curid=143085" title="อรพรรณ พานทอง">อรพรรณ พานทอง อรพรรณ พานทอง ชื่อเล่น นิด (13 สิงหาคม พ.ศ. 2510 - ) นักแสดงหญิงที่มีชื่อเสียงจากการรับบทในภาพยนตร์รักวัยรุ่น ของศุภักษร ช่วงปี พ.ศ. 2525 - 2532 อรพรรณ พานทอง จบชั้นประถมศึกษาจากโรงเรียนเขมะสิริอนุสสรณ์ ระดับมัธยมศึกษาจากโรงเรียนสตรีศรีอยุธยา และระดับปริญญาตรีจากคณะครุศาสตร์ จุฬาลงกรณ์มหาวิทยาลัย เข้าสู่วงการจากการชักนำของศุภักษร โดยเล่นภาพยนตร์สั้นสำหรับประกวดทางโทรทัศน์ เรื่อง เธอกับฉัน และเป็นนางแบบถ่ายแฟชั่นในนิตยสารวัยรุ่น จากนั้นได้แสดงภาพยนตร์เรื่อง อาจารย์อ้วนสติเฟื่อง (2525) คู่กับ จุ๋มจิ๋ม เข็มเล็ก และ นันทิดา แก้วบัวสาย ต่อด้วยภาพยนตร์ เรื่อง กุนซืออ้วน (2525) คู่กับ ทนงศักดิ์ ศุภการ โดยกุนซืออ้วน รับบทโดยจุ๋มจิ๋ม เข็มเล็ก และได้แสดงภาพยนตร์วัยรุ่นต่อมาอีกหลายเรื่อง โดยเรื่องที่มีชื่อเสียงที่สุดคือ วันวานยังหวานอยู่ (2526) คู่กับอรรถพล ประเสริฐยิ่ง และ วันนี้ยังมีเธอ (2526) คู่กับวงศกร รัศมิทัต สองนักร้องนำจากวงแมคอินทอช จากนั้นได้หันไปแสดงละครโทรทัศน์ ภายหลังจากอรพรรณ พานทอง สมรสกับ สราวุธ วัชรพล เจ้าของและบรรณาธิการหนังสือพิมพ์ไทยรัฐ เธอได้ออกจากวงการแสดง และผันไปเป็นผู้อยู่เบื้องหลัง ก่อตั้งบริษัทโพลีพลัส ผู้จัดรายการโทรทัศน์ และละครโทรทัศน์ ปัจจุบัน อรพรรณดำรงตำแหน่งกรรมการผู้จัดการ บริษัท โพลีพลัส เอ็นเตอร์เทนเม้นต์ จำกัดและมีบริษัทในเครือครอบคลุม ตั้งแต่ธุรกิจพีอาร์ จัดงานอีเวนต์ ออกาไนเซอร์ ในนามโพลีพลัส ออกาไนเซอร์ มีงานผลิตรายการถ่ายทำในสตูดิโอ ในนามโพลีพลัส สตูดิโอ, งานผลิตสิ่งพิมพ์ ในนามโพลีพลัส พับลิชชิ่ง จำกัด เจ้าของ นิตยสารสังคมบันเทิง Oops! ที่นำเสนอข่าวบันเทิง และยังมีบริษัท โพลีพลัส เอ็กซ์ตร้า จำกัด เพื่อเป็น Production House รับผลิตงานด้านโทรทัศน์ทุกประเภทให้กับองค์กรอื่นๆ อาทิ งานโฆษณาต่างๆ ซึ่งในปัจจุบันรายการโทรทัศน์ของโพลีพลัสได้แก่ รายการ VIP, รักเอย, ราตรีสโมสร, วันวานยังหวานอยู่ , Oops! on air, ดาวกระจาย, ดาวกระจาย สุดสัปดาห์ , ศึก 12 ราศี และ ตลาดสดสนามเป้า อรพรรณ พานทอง เคยมีผลงานร้องเพลง อัลบั้ม "ตัวนิด...นิด" สังกัดแกรมมี่ อรพรรณ พานทอง มีบุตร 3 คน คือ สรัย วรัชพล, สราลัญ วัชรพล และ สรัญวุฐิ วัชรพลผลงานละครละครเวทีผลงานละคร. ละครเวที. - 2533 มนต์เพลงขนมครก คู่กับ เกียรติศักดิ์ เวทีวุฒาจารย์ - 2537 ศึกรักประกาศิตภาพยนตร์ภาพยนตร์. - อาจารย์อ้วนสติเฟื่อง (2525) - กุนซืออ้วน (2525) - วันวานยังหวานอยู่ (2526) - วันนี้ยังมีเธอ (2526) - แกงค์ไอติม (2526) - ป.ล. ผมรักคุณ (2527) - สวัสดีความรัก (2528) - รักกันเล่น ๆ (ไม่เห็นเป็นไร) (2529) - เรารักกันนะที่ปักกิ่ง (2530) - เธอกับเขา และรักของเรา (2530) - พิศวาส (หรือ รากแก้ว) (2530) - คนใจสู้ (2531)พิธีกรพิธีกร. - เล็กพริกขี้หนู (2531-2535) ช่อง 7 สี (ได้รับรางวัลโทรทัศน์ทองคำ ผู้ดำเนินรายการดีเด่นหญิง ปี 2531)- เจ็ดสี่ยี่สิบแปด (2537-2538) ช่อง 3 - ที่นี่มีเพื่อน (2537-2538) และ(2539) ช่อง 7 สี- รายการ ONLY ONE GAME ช่อง 3 - รายการท้าพิสูจน์ ช่อง 7 - รายการนาทีทอง ช่อง7เพลงเพลง. - อัลบั้ม ตัว นิด..นิด (2535) แกรมมี่เครื่องราชอิสริยาภรณ์</doc>
