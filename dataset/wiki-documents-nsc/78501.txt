<doc id="78501" url="https://th.wikipedia.org/wiki?curid=78501" title="พระเจ้าอัลเบรชท์ที่ 2 แห่งเยอรมนี">พระเจ้าอัลเบรชท์ที่ 2 แห่งเยอรมนี ดยุกอัลแบรชท์ที่ 5 แห่งออสเตรีย ( -10 สิงหาคม พ.ศ. 1940 - 27 ตุลาคม พ.ศ. 1982) กษัตริย์แห่งโรมัน (ผู้ครองเยอรมนีภายใต้จักรวรรดิโรมันอันศักดิ์สิทธิ์) จากปี พ.ศ. 1981 จนสิ้นพระชนม์ในปีถัดมา ทรงเป็นกษัตริย์แห่งโบฮีเมีย ฮังการี และเยอรมนี (ในพระนามอัลแบรชท์ที่ 2)พระราชประวัติ พระราชประวัติ. พระเจ้าอัลแบรชท์ที่ 2 แห่งเยอรมนี เสด็จพระราชสมภพที่กรุงเวียนนา ประเทศออสเตรีย เป็นพระโอรสของพระเจ้าอัลแบรชท์ที่ 4 แห่งออสเตรีย ทรงรับตำแหน่งเป็นดยุกแห่งออสเตรียต่อจากพระราชบิดาที่สิ้นพระชนม์ลงในปี พ.ศ. 1947 หลังจากทรงได้รับการศึกษาเป็นอย่างดีพอแล้วก็ได้ปกครองแคว้นออสเตรียเมื่อ พ.ศ. 1954 พระองค์ได้ให้ความช่วยเหลือจักรพรรดิ "ซิกกิสมุนด์" แห่งเยอรมนีสู้รบกับพวก "ฮุสไซตส์" และในปี พ.ศ. 1965 ได้ทรงอภิเศกสมรสกับพระนางเอลิซาเบทพระธิดาและมกุฎราชกุมารีของจักรพรรดิซิกิสมุด์ ซึ่งได้ยกราชสมบัติให้พระองค์ขึ้นครองราชย์แทนและราชาภิเษกเป็นกษัตริย์เมื่อ พ.ศ. 1981 แม้พระองค์จะขึ้นครองราชย์เป็นกษัตริย์แห่งโบฮีเมียใน 6 เดือนต่อมา แต่พระองค์ก็มิสามารถครองประเทศได้จริงๆ เนื่องด้วยสงครามกับพวกโบฮีเมีย ซึ่งมีชาวโปแลนด์ร่วมเป็นพันธมิตร เมื่อวันที่ 18 มีนาคม พ.ศ. 1981 พระองค์ได้รับการราชาภิเษกขึ้นเป็นจักรพรรดิแห่งเยอรมนี โดยที่พระองค์ไม่ได้แสวงหา ด้วยเหตุนี้พระองค์จึงกลายมาเป็นจักรพรรดิไปโดยปริยายโดยไม่ได้มีพิธีราชาภิเษกให้เป็น "จักรพรรดิแห่งจักรวรรดิโรมันอันศักดิ์สิทธิ์ หลังจากการรบเพื่อป้องกันฮังการีจากการโจมตีของพวกเติร์ก พระองค์ก็สวรรคตลงที่เมืองเนสเมลี ด้วยพระชนมายุเพียง 42 พรรษา พระเจ้าอัลแบรชท์ที่ 2 แห่งฮับส์บูร์ก มีพระชนม์อยู่ในช่วงรัชสมัยของสมเด็จพระรามราชาธิราช และสมเด็จพระบรมราชาธิราชที่ 2(เจ้าสามพระยา) แห่งกรุงศรีอยุธยา</doc>
