<doc id="92028" url="https://th.wikipedia.org/wiki?curid=92028" title="หมื่นชงัดเชิงชก (แดง ไทยประเสริฐ)">หมื่นชงัดเชิงชก (แดง ไทยประเสริฐ) หมื่นชงัดเชิงชก มีชื่อจริงว่า แดง ไทยประเสริฐ เกิดเมื่อประมาณ พ.ศ. 2431 ที่จ.นครสวรรค์ ต่อมาอพยพไปอยู่ที่จ.นครราชสีมาเมื่ออายุ 11 ขวบ ไม่ปรากฏชื่อบิดามารดา มีน้องชายคนหนึ่งชือ นายตู้ ไทยประเสริฐ เป็นนักมวยที่มีชื่อเสียงคนหนึ่งเช่นกันฝึกมวย ฝึกมวย. ครูมวยคนแรกของหมื่นชงัดฯคือจางวางผ่าง ซึ่งเป็นครูสอนทั้งมวยและกระบี่กระบอง หมื่นชงัดฯตระเวนชกมวยแถวบ้านจนมีชื่อเสียง จนกระทั่งทางกรุงเทพฯมีการคัดเลือกนักมวยฝีมือดีจากหัวเมืองเข้ามาชกหน้าพระที่นั่ง หมื่นชงัดฯเป็นนักมวยจากนครราชสีมาที่ได้รับคัดเลือกรุ่นเดียวกับนายทับ จำเกาะ เข้าสังกัด กรมหลวงชุมพรเขตอุดมศักดิ์ขณะมีอายุ 30 ปีมวยบรรดาศักดิ์ มวยบรรดาศักดิ์. เมื่อมาชกมวยในกรุงเทพฯ หมื่นชงัดชกชนะนักมวยมีชื่อเสียงหลายคน จนได้รับพระราชทานบรรดาศักดิ์เป็นหมื่นชงัดเชิงชก เช่นเดียวกับนักมวยบรรดาศักดิ์รุ่นเดียวกันคือ หลวงไชยโชกชกชนะ จากกรุงเทพฯ หมื่นมวยมีชื่อ (ปล่อง จำนงค์ทอง) จากไชยา หมื่นมือแม่นหมัด (กลึง โตสะอาด) จากลพบุรี อย่างไรก็ตาม หลักฐานการได้รับพระราชทานบรรดาศักดิ์ของหมื่นชงัดฯยังไม่แน่ชัดว่าไดรับพระราชทานเมื่อใด เพราะมีทั้งที่บอกเล่าว่าได้รับพระราชทานในการชกหน้าพระที่นั่งในสมัยรัชกาลที่ 5 ในงานพระศพกรมขุนมรุพงศ์ศิริพัฒน์ แต่เจ้านายพระองค์นี้สิ้นพระชนม์ในรัชกาลที่ 6 และมีคำบอกเล่าจากลุกศิษย์ของท่านว่าท่านเข้ามาชกในกรุงเทพฯเมื่ออายุได้ 30 ปี ซึ่งถ้านับจากปีเกิดจะตรงกับ พ.ศ. 2461 อยู่ในสมัยรัชกาลที่ 6 เมื่อสังขารเริ่มโรยรา หมื่นชงัดจึงเลิกชกมวยหันมาเป็นครูฝึกสอนให้ลูกศิษย์ ลูกศิษย์ของท่านที่มีชื่อเสียง เช่น พัด สินประเสริฐ วิหค เทียมกำแหง หมื่อชงัดมีบุตรชายคนเดียวคือนายฉัตร ไทยประเสริฐ ถึงแก่กรรมเมื่อ พ.ศ. 2488 รวมอายุได้ประมาณ 57 ปี</doc>
