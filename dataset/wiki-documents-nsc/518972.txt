<doc id="518972" url="https://th.wikipedia.org/wiki?curid=518972" title="ซูซูกิ สวิฟท์">ซูซูกิ สวิฟท์ ซูซูกิ สวิฟท์ () เป็นรถยนต์นั่งขนาดเล็กมาก (Subcompact Car) ซึ่งผลิตโดยซูซูกิ เริ่มการผลิตในปี พ.ศ. 2543 โดยออกมาเพื่อทดแทน ซูซูกิ คัลตัส () ซึ่งในปัจจุบัน เริ่มเป็นที่รู้จักของคนไทยมากขึ้นจากการนำมาผลิตในโครงการอีโคคาร์ของประเทศไทยในรุ่นที่ 3 เมื่อปี พ.ศ. 2555 และในปัจจุบัน สวิฟท์ได้มีการส่งออกไปยังทั่วโลกรุ่นที่ 1 (พ.ศ. 2543-2547) รุ่นที่ 1 (พ.ศ. 2543-2547). ซูซูกิ สวิฟท์ รุ่นที่ 1 เริ่มผลิตเมื่อปี พ.ศ. 2543 โดยในขณะนั้นได้มีการผลิตร่วมกับซูซูกิ อิกนิส (อังกฤษ: Suzuki Ignis) โดยมีเครื่องยนต์ 1.3 และ 1.5 ลิตร และมีเกียร์ธรรมดา 5 สปีดและเกียร์อัตโนมัติ 4 สปีด แต่อย่างไรก็ตาม รุ่นนี้มีเฉพาะตัวถังแฮทช์แบค 3 และ 5 ประตู ยังไม่มีการผลิตรุ่นซีดาน 4 ประตูรุ่นที่ 2 (พ.ศ. 2547-2553) รุ่นที่ 2 (พ.ศ. 2547-2553). ซูซูกิ สวิฟท์ รุ่นที่ 2 เริ่มการผลิตในปี พ.ศ. 2547 เป็นรุ่นแรกที่มีการผลิตรุ่นซีดาน 4 ประตู โดยบริษัท Maruti บริษัทร่วมทุนในอินเดีย แต่ยังไม่มีจำหน่ายรุ่นซีดานในประเทศไทย รุ่นนี้มีการประกอบในประเทศจีน ,ฮังการี ,อินเดีย ,อินโดนีเซีย ,ญี่ปุ่น ,มาเลเซียและปากีสถาน มีเกียร์ธรรมดา 5 สปีดและเกียร์อัตโนมัติ 4 สปีด เปิดตัวครั้งแรกในปี2004ที่paris motorshow โดยตอนแรกมีเครื่องยนต์ 2ขนาดคือ 1 1300cc 92แรงม้า โดยเครื่องรุ่นนี้ไม่มีขายในไทย 2 1500cc 102แรงม้า รุ่นนี้คือรุ่นที่มีขายในไทย โดยตัวถังมี3ประตูและ5ประตูโดยในญี่ปุ่นมีเฉพาะรุ่น5ประตูส่วน3ประตูมีขายในเยอรมันคู่กับ5ประตู โดยตุลาคมปี2005ที่ญี่ปุ่นได้เปิดตัว swift sport เครื่อง1600cc 123แรงม้าแต่งสปอร์ต โดยในไทยก็ได้เริ่มเปิดตัวโดยรุ่นที่ขายในไทยเป็นรุ่นเครื่อง1500 ในระยะแรกนั้นนำเข้าจากญี่ปุ่นซึ่งเปิดราคามา1500000บาทขายในmotor expoปี2006 ซึ่งแพงมากมีคนมาซื้อไปไม่กี่ราย โดยเป็นรถที่ประกอบในอินโดนีเซียนำเข้ามาทั้งคันโดยมี2รุ่นคือ GA กับ GL โดยรุ่น GA ไม่มีแอร์ออโตไม่มี ABS ไม่มี airbag ไม่มีไฟเลี้ยวกระจกมองข้าง ส่วนรุ่น GL เป็นรุ่นทอป ส่วนมากก็มีคนซื้อแต่GLนั่นแหละ โดยในงานtokyo motor show ปี2009ก็ออกคอนเซบคาร์ suzuki swift plug in hybrid มาโชว์แต่ไม่ได้ขายจริงโดยใช้เครื่องยนต์เบนซินขนาดเล็ก ร่วมกับมอเตอร์ไฟฟ้า และแบตเตอรี่ลิเธียม-ไอออน สามารถชาร์จไฟจากบ้านได้ และจะขับเคลื่อนด้วยมอเตอร์ไฟฟ้าเพียงอย่างเดียว จนกระทั่งแบตเตอรี่เริ่มอ่อน เครื่องยนต์จึงทำงานเพื่อชาร์จไฟเข้าแบตเตอรี่ ไม่ได้ช่วยขับเคลื่อนรถแต่อย่างใดรุ่นที่ 3 (พ.ศ. 2553-2560) รุ่นที่ 3 (พ.ศ. 2553-2560). ซูซูกิ สวิฟท์ รุ่นที่ 3 เริ่มการผลิตในปี พ.ศ. 2553 สำหรับตลาดยุโรป โดยมีการปรับปรุงในด้านการออกแบบ สมรรถนะ และความปลอดภัย รวมถึงมีอัตราการสิ้นเปลืองน้ำมันและมลพิษต่ำ ในยุโรป สวิฟท์มีเครื่องยนต์ 1,250 ซีซี 94 แรงม้า เบนซิน และ 1,300 ซีซี 75 แรงม้า ดีเซล รุ่นเบนซินมีทั้งเกียร์ธรรมดาและอัตโนมัติ ในประเทศไทย บริษัท ซูซูกิ มอเตอร์ คอร์ปอเรชั่น (ประเทศญี่ปุ่น) ได้รับอนุมัติจากคณะกรรมการส่งเสริมการลงทุน (บีโอไอ) ของไทยในการผลิตรถยนต์ขนาดเล็กประหยัดพลังงาน (อีโคคาร์) ตั้งแต่เดือนธันวาคม พ.ศ. 2550 โดยสร้างโรงงานในนิคมอุตสาหกรรมเหมราช อีสเทอร์นซีบอร์ด จังหวัดระยอง ในชื่อ บริษัท ซูซูกิ ออโตโมบิล แมนูแฟคเตอริ่ง (ประเทศไทย) จำกัด (ปัจจุบันเปลี่ยนชื่อเป็น บริษัท ซูซูกิ มอเตอร์ (ประเทศไทย) จำกัด) โดยเริ่มก่อสร้างตั้งแต่ปี พ.ศ. 2551 และเริ่มการผลิตพร้อมเปิดจำหน่ายซูซูกิ สวิฟท์อีโคคาร์ในเดือนมีนาคม พ.ศ. 2555 โดยมีให้เลือก 3 รุ่น คือ GA GL GLX และรุ่นพิเศษประจำปี Green Color , GLX Limited , RX , Sai และ RX-II ใช้เครื่องยนต์ 1,242 ซีซี 4 สูบ 16 วาล์ว พร้อมเกียร์ CVT ทำให้ผ่านข้อกำหนดของอีโคคาร์ มีอัตราการสิ้นเปลืองน้ำมัน 20 กม./ลิตร ในเดือนสิงหาคมปีเดียวกัน ซูซูกิได้เริ่มทำตลาดสวิฟท์ในรุ่นเกียร์ธรรมดาในรุ่น GA และ GL และยังมีรถยนต์เอนกประสงค์ขนาดเล็กในชื่อ ซูซูกิ เออร์ติกา (อังกฤษ: Suzuki Ertiga) ที่ใช้พื้นฐานเดียวกันรุ่นที่ 4 (พ.ศ. 2560–ปัจจุบัน) รุ่นที่ 4 (พ.ศ. 2560–ปัจจุบัน). ซูซูกิ สวิฟท์ รุ่นที่ 4 ถูกเปิดตัวครั้งแรกที่ประเทศญี่ปุ่น เมื่อ 27 ธันวาคม พ.ศ. 2559 จากนั้น ก็ได้เปิดตัวเวอร์ชันส่งออกสู่ตลาดโลกอย่างเป็นทางการ ในงาน Geneva Auto Salon เมื่อวันที่ 8 มีนาคม พ.ศ. 2560 ก่อนจะเริ่มทะยอยออกไปจำหน่ายในประเทศต่างๆ จากนั้นวันที่ 11 กันยายน พ.ศ. 2560 Swift Sport ซึ่งเป็นรุ่นสมรรถนะสูงของสวิฟท์ พร้อมขุมพลังเครื่องยนต์ 1.4 ลิตร Turbo เปิดตัวในงาน Frankfurt Motor Show ที่ประเทศเยอรมนี ก่อนจะส่งไปเปิดตลาดที่ญี่ปุ่นในงาน Tokyo Motor Show เมื่อวันที่ 25 ตุลาคม พ.ศ. 2560 สำหรับประเทศไทย บริษัท ซูซูกิ มอเตอร์ (ประเทศไทย) จำกัด เปิดตัว สวิฟท์ รุ่นที่ 4 อย่างเป็นทางการ เมื่อวันที่ 8 กุมภาพันธ์ พ.ศ. 2561 โดยจะจำหน่ายรุ่นเกียร์อัตโนมัติ CVT กันไปก่อน ส่วนรุ่นเกียร์ธรรมดาจะตามมาทีหลัง และใช้เครื่องยนต์เบนซิน รหัส K12M 4 สูบ DOHC 1.2 ลิตร 1,197 ซีซี. ระบบหัวฉีดคู่ Dual Jet กระบอกสูบ x ระยะช่วงชัก : 73.0 x 71.5 มิลลิเมตร อัตราส่วนกำลังอัด 11.5 : 1 กำลังสูงสุด 83 แรงม้า (PS) ที่ 6,000 รอบ/นาที แรงบิดสูงสุดที่ 108 นิวตันเมตร ที่ 4,400 รอบ/นาที จับคู่กับเกียร์อัตโนมัติ CVT ขับเคลื่อนล้อหน้า ความจุถังน้ำมัน 37 ลิตร รองรับน้ำมันสูงสุด E20 (เข้าร่วมโครงการ Ecocar Phase 2) มี 4 รุ่นคือ GL, GX, GLX, และ GLX Navi ส่วนเวอร์ชันญี่ปุ่นและทั่วโลก มีให้เลือก 2 เครื่องยนต์ กับ 4 ทางเลือก ดังนี้- 1.2 Dual Jet วางเครื่องยนต์ K12C เบนซิน 4 สูบ DOHC 1,242 ซีซี. กระบอกสูบ x ระยะช่วงชัก : 73.0 x 74.2 มิลลิเมตร อัตราส่วนกำลังอัด 12.5 : 1 จ่ายเชื้อเพลิงด้วยระบบ EPI แบบหัวฉีดคู่ Dual Jet 91 แรงม้า (PS) ที่ 6,000 รอบ/นาที แรงบิดสูงสุด 118 นิวตัน-เมตร (12.0 กก.-ม.) ที่ 4,400 รอบ/นาที รุ่นเกียร์ธรรมดา 5 จังหวะ จะมีเฉพาะระบบขับเคลื่อนล้อหน้า แต่รุ่นเกียร์อัตโนมัติ CVT จะมีทั้งระบบขับเคลื่อนล้อหน้า และขับเคลื่อน 4 ล้อ Full Time 4WD - 1.2 Dual Jet + SHVS (HYBRID) เครื่องยนต์ K12C 91 แรงม้า (PS) พ่วงมอเตอร์ไฟฟ้า WA05A ขนาด 3.1 แรงม้า (PS) ที่ 1,000 รอบ/นาที แรงบิดสูงสุด 50 นิวตัน-เมตร (5.1 กก.-ม.) ที่ 100 รอบ/นาที และแบ็ตเตอรี Lithium-ion มีทั้งรุ่นขับเคลื่อนล้อหน้า และขับเคลื่อน 4 ล้อ Full Time 4WD ในญี่ปุ่น มีเฉพาะเกียร์อัตโนมัติ CVT อย่างเดียว แต่เวอร์ชันส่งออก มีเฉพาะเกียร์ธรรมดา 5 จังหวะ เท่านั้น - 1.0 Booster Jet วางเครื่องยนต์ รหัส K10C DITC เบนซิน 3 สูบ DOHC 12 วาล์ว 996 ซีซี กระบอกสูบ x ช่วงชัก 73.0 x 79.4 มิลลิเมตร กำลังอัด 10.0 : 1 จ่ายเชื้อเพลิงด้วยหัวฉีด EPI พ่วง Turbocharger 102 แรงม้า (PS) ที่ 5,500 รอบ/นาที แรงบิดสูงสุด 150 นิวตัน-เมตร (15.3 กก.-ม.) ที่ 1,700 – 4,500 รอบ/นาที (Flat Torque) ขับเคลื่อนล้อหน้า เวอร์ชันตลาดโลก มีทั้ง เกียร์ธรรมดา 5 จังหวะ หรืออัตโนมัติ 6 จังหวะ แต่เวอร์ชันญี่ปุ่น จะมีแค่เกียร์อัตโนมัติ 6 จังหวะ เท่านั้น - 1.0 Booster Jet + SHVS (HYBRID) (สำหรับรุ่นส่งออก) นำขุมพลัง K10 DITC มาพ่วงมอเตอร์ไฟฟ้า WA05A และแบตเตอรี่ Lithium-ion มีเฉพาะรุ่นขับเคลื่อนล้อหน้า พ่วงเกียร์ธรรมดา 5 จังหวะ เท่านั้น</doc>
