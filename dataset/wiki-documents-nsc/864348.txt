<doc id="864348" url="https://th.wikipedia.org/wiki?curid=864348" title="วิกฤตการณ์การทูตกาตาร์">วิกฤตการณ์การทูตกาตาร์ วิกฤตการณ์การทูตกาตาร์ เริ่มขึ้นในวันที่ 5 มิถุนายน พ.ศ. 2560 เมื่อประเทศซาอุดีอาระเบียประกาศตัดสัมพันธ์ทางการทูตกับประเทศกาตาร์ โดยกล่าวหาว่ากาตาร์เป็นผู้สนับสนุนกลุ่มก่อการร้ายและบ่อนทำลายเสถียรภาพในภูมิภาค หลังการประกาศดังกล่าว ประเทศอื่น ๆ อย่างบาห์เรน, อียิปต์, เยเมน, สหรัฐอาหรับเอมิเรตส์, ลิเบีย, มัลดีฟส์, มอริเตเนีย ก็ประกาศตัดสัมพันธ์กับกาตาร์เช่นกัน การตัดสัมพันธ์ครั้งนี้ทำให้ประเทศกาตาร์ถูกตัดการติดต่อระหว่างพรมแดนทางบก ทางทะเล และทางอากาศ จากกลุ่มประเทศดังกล่าว นักการทูตกาตาร์ถูกสั่งให้ออกจากซาอุดีอาระเบีย, สหรัฐอาหรับเอมิเรตส์ และอียิปต์ ภายใน 48 ชั่วโมง พลเมืองกาตาร์ถูกสั่งเดินทางออกจากซาอุดีอาระเบีย สหรัฐอาหรับเอมิเรตส์ และบาห์เรนภายใน 14 วัน และห้ามมิให้พลเมืองของ 3 ชาติในคาบสมุทรอาหรับเดินทางไปยังกาตาร์ด้วย การคว่ำบาตรครั้งนี้ทำให้อุตสาหกรรมการบินของกาตาร์เกิดความปั่นป่วนและเกิดการกักตุนสินค้าอุปโภคและบริโภคไปทั้งประเทศ กาตาร์ต้องนำเข้าสินค้าจากท่าเรือในประเทศโอมานเนื่องจากไม่สามารถใช้ท่าเรือของกลุ่มประเทศที่ตัดความสัมพันธ์ได้ สแตนดาร์ดแอนด์พัวร์สปรับลดอันดับความน่าเชื่อถือระยะยาวของกาตาร์ลง 1 ขั้นสู่ระดับ AA- กาตาร์ได้ประกาศมาตรการผ่อนผันการตรวจลงตรา (visa) ให้แก่พลเมืองของ 80 ประเทศในวันที่ 9 สิงหาคม 2017 เพื่อเป็นการกระตุ้นการท่องเที่ยวของกาตาร์ประเทศที่ตัดสัมพันธ์ทางการทูตกับกาตาร์ ประเทศที่ตัดสัมพันธ์ทางการทูตกับกาตาร์. ณ วันที่ 10 มิถุนายน พ.ศ. 2560 รัฐบาลของแปดประเทศได้ตัดความสัมพันธ์ทางการทูตกับกาตาร์ ได้แก่ประเทศที่ลดความสัมพันธ์ทางการทูตกับกาตาร์ ประเทศที่ลดความสัมพันธ์ทางการทูตกับกาตาร์. ณ 12 มิถุนายน พ.ศ. 2560 หกประเทศได้ลดความสัมพันธ์ทางการทูตกับกาตาร์</doc>
