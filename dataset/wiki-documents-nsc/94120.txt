<doc id="94120" url="https://th.wikipedia.org/wiki?curid=94120" title="ฝนเหนือ">ฝนเหนือ ภาพยนตร์เรื่อง ฝนเหนือ เป็นภาพยนตร์ที่กำกับโดย ฉลอง ภักดีวิจิตร ที่สร้างไว้ในปี พ.ศ. 2513 ในนาม บางกอกการภาพยนตร์ ซึ่งเคยโด่งดังมาแล้วจากการสร้างหนังเรื่อง ฝนใต้ แต่ฝนเหนือนั้นมีความพิเศษตรงที่ เป็นหนังเรื่องแรกที่ฉลอง ภักดีวิจิตร ทำการถ่ายทำด้วยฟิล์ม 35 มม. ในระบบซีเนมาสโคป นอกจากนี้ ยังมีความพิเศษที่ได้นำเอา นักร้องดาวรุ่งของยุคนั้น อย่าง เพลิน พรหมแดน และไวพจน์ เพชรสุพรรณ มาร่วมแสดงด้วย ในบทบาทของเพื่อนพระเอก นอกจากนั้น ยังมีการระดมนักแสดงระดับท๊อปๆมาร่วมงานมากมาย ไม่ว่าจะเป็น สมบัติ เมทะนี ในบทพระเอก เพชรา เชาวราษฎร์ ในบทฝนเหนือ อดุลย์ ดุลยรัตน์ รับบทเสือคล้าม ผู้ร้ายของเรื่อง ทักษิณ แจ่มผล พระเอกรุ่นเก่าและดาวร้ายมาดยียวน มารับบทเป็นอาของนางเอก และยังได้ พันคำ นักแสดงและผู้กำกับที่มีผลงานโดดเด่น มาร่วมแสดงในฐานะพ่อนางเอกอีกด้วย ฝนเหนือ ออกฉายครั้งแรกที่โรงภาพยนตร์ คาเธ่ย์ เยาวราช ในวันที่ 30 ธันวาคม 2513 ซึ่งในช่วงเวลานั้นเป็นช่วงวันต้อนรับเข้าสู่ปีใหม่ 2514 ในปี 2544 ภาพยนตร์เรื่องนี้ถูกซื้อลิขสิทธิ์มาทำเป็นวีซีดีออกจำหน่าย โดยค่ายพันธมิตร ในปี 2550 ฝนเหนือได้นำมาสร้างใหม่อีกครั้ง โดยมี รังสิโรจน์ พันธุ์เพ็ง รับบทพระเอก และจีระนันท์ มะโนแจ่ม รับบทนางเอก กรุง ศรีวิไล รับบทเป็นพ่อของนางเอก อรรถชัย อนันตเมฆ รับบทเสือคล้าม กำกับโดย เฉิด ภักดีวิจิตร (ลูกชายของ ฉลอง ภักดีวิจิตร)เพลงประกอบละครเพลงประกอบละคร. 1. เพลง ฝนเหนือ - กัญจน์ ภักดีวิจิตร</doc>
