<doc id="285564" url="https://th.wikipedia.org/wiki?curid=285564" title="เจน ฟอนดา">เจน ฟอนดา เจน ฟอนดา () เกิดเมื่อวันที่ 21 ธันวาคม ค.ศ. 1937 เป็นนักแสดงชาวอเมริกัน นักเขียน นักเคลื่อนไหวด้านการเมือง อดีตนางแบบแฟชันและผู้รู้เรื่องฟิตเนส เธอมีชื่อเสียงในคริสต์ทศวรรษ 1960 กับผลงานภาพยนตร์เช่น Barbarella และ Cat Ballou และไม่นับที่เธอห่างหายจากวงการภาพยนตร์ไป 15 ปี ช่วงปี 1991 ถึง 2005 ในช่วงที่แต่งงานกับเท็ด เทอร์เนอร์ ผู้ก่อตั้งซีเอ็นเอ็น เธอได้รับรางวัลออสการ์ 2 ครั้ง รวมถึงยังได้รับรางวัลอื่น ๆ และได้รับการเสนอชื่ออีกมากมาย เธอประกาศว่าจะเลิกการแสดงในปี 1991 แต่ก็กลับมาในภาพยนตร์อีกครั้งในปี 2005 กับเรื่อง Monster in Law, และต่อมา Georgia Rule ออกในปี 2007 เธอยังร่วมสร้างและนำแสดงในวิดีโอออกกำลังกายหลายครั้ง ออกในระหว่างปี 1982 และ 1995 นอกจากนั้นแล้วเธอยังเป็นนักเคลื่อนไหวด้านการเมือง เช่นเรื่องขัดแย้งที่เธอต่อต้านในสงครามเวียดนาม ร่วมประท้วงต่อต้านพลังงานนิวเคลียร์ในปี 1979 หลังเกิดอุบัติเหตุนิวเคลียร์ทรีไมล์ไอส์แลนด์ที่รัฐเพนซิลเวเนีย ซึ่งเกิดขึ้นเพียง 12 วันหลังภาพยนตร์เรื่อง The China Syndrome ภาพยนตร์เกี่ยวกับอุบัติเหตุนิวเคลียร์ที่เธอแสดงนำเข้าฉาย เธอยังร่วมประท้วงสงครามอิรักและการทารุณต่อสตรี เธออธิบายตัวเองว่าเป็นเสรีนิยมและสนับสนุนสิทธิสตรี และตั้งแต่ปี 2001 เธอเป็นคริสเตียน เธอตีพิมพ์อัตชีวประวัติในปี 2005 และย้ายมาอยู่ในแอตแลนตา รัฐจอร์เจีย</doc>
