<doc id="478446" url="https://th.wikipedia.org/wiki?curid=478446" title="เหตุโจมตีคณะผู้แทนทางทูต พ.ศ. 2555">เหตุโจมตีคณะผู้แทนทางทูต พ.ศ. 2555 วันที่ 11 กันยายน พ.ศ. 2555 คณะผู้แทนทางทูตสหรัฐในกรุงไคโร ประเทศอียิปต์ ถูกรุมล้อมโดยผู้ประท้วง ชัดเจนว่าเป็นการสนองต่อวิดีโอต่อต้านอิสลามออนไลน์ ที่มีชื่อว่า Innocence of Muslims กลุ่มผู้ประท้วงปีนกำแพงสถานเอกอัครราชทูตและฉีกธงชาติสหรัฐอเมริกาและแทนที่ด้วยธงอิสลามสีดำ เหตุการณ์ดังกล่าว และเหตุโจมตีด้วยอาวุธต่อสถานกงสุลสหรัฐในเบงกาซี ประเทศลิเบีย ซึ่งมีรายงานคลาดเคลื่อนอย่างกว้างขวางว่าเป็นปฏิกิริยาต่อภาพยนตร์ดังกล่าวเช่นกัน ทำให้เกิดการเดินขบวนอย่างต่อเนื่องทั่วโลกต่อต้านภาพยนตร์ดังกล่าวตามมา นอกสถานทูตของสหรัฐอเมริกาและประเทศตะวันตกอื่น ๆ อย่างไรก็ดี ประเด็นแห่งความไม่พอใจเบื้องหลังอื่นเป็นเชื้อการประท้วงในบางประเทศ การประท้วงซึ่งดำเนินอยู่ในสัปดาห์ต่อ ๆ มายังขยายไปยังสถานที่ที่เกี่ยวข้องกับตะวันตกอื่น ๆ ด้วย โดยการประท้วงบางแห่งได้กลายเป็นเหตุรุนแรง ส่งผลให้มีผู้เสียชีวิตหลายสิบคนและบาดเจ็บหลายร้อยคน วันที่ 13 กันยายน เกิดการประท้วงที่สถานเอกอัครราชทูตสหรัฐอเมริกาในกรุงซานา ประเทศเยเมน ซึ่งเป็นเหตุให้ผู้ประท้วงเสียชีวิต 4 คน และมีผู้ประท้วงและเจ้าหน้าที่ความมั่นคงได้รับบาดเจ็บ 35 คน วันที่ 14 กันยายน สถานกงสุลในเจนไน ประเทศอินเดีย ถูกโจมตี ส่งผลให้มีผู้ประท้วงได้รับบาดเจ็บ 25 คน ผู้ประท้วงในตูนิส ประเทศตูนิเซีย ปีนกำแพงสถานเอกอัครราชทูตสหรัฐอเมริกาและจุดไฟเผาต้นไม้ แหล่งข่าวรัฐบาลรายงานว่า มีผู้เสียชีวิตอย่างน้อย 4 คน และอีก 46 คนได้รับบาดเจ็บระหว่างการประท้วงเมื่อวันที่ 15 กันยายน มีการประท้วงเพิ่มเติมที่คณะผู้แทนทางทูตสหรัฐและสถานที่อื่นหลายวันหลังการโจมตีครั้งแรก การประท้วงและเหตุโจมตีที่เกี่ยวข้องส่งผลให้มีผู้เสียชีวิตและบาดเจ็บจำนวนมากทั่วทั้งตะวันออกกลาง แอฟริกา ปากีสถานและอัฟกานิสถานเหตุโจมตีสถานกงสุลสหรัฐในลิเบีย เหตุโจมตีสถานกงสุลสหรัฐในลิเบีย. วันที่ 11 กันยายน พ.ศ. 2555 สถานกงสุลสหรัฐอเมริกาในเบงกาซี ประเทศลิเบีย ถูกโจมตีโดยกองกำลังอาสาสมัครติดอาวุธ ในการยิงต่อสู้กันนานเกือบ 5 ชั่วโมง ระหว่างนั้น คริสโตเฟอร์ สตีเฟนส์ เอกอัครราชทูตสหรัฐอเมริกาประจำลิเบีย และคณะผู้แทนทางทูตอื่นอีก 3 คน เสียชีวิต มีรายงานอย่างกว้างขวางว่า เหตุดังกล่าวเป็นปฏิกิริยาต่อภาพยนตร์ต่อต้านอิสลาม Innocence of Muslims แต่ถูกค้านโดยรัฐบาลลิเบีย ภายหลังหน่วยข่าวกรองสหรัฐอเมริกายังยืนยันว่า "การก่อการร้ายโดยเจตนาและมีการจัดระเบียบ" ไม่ได้มีสาเหตุมาจากภาพยนตร์ นักวิเคราะห์เอกชน ข้ารัฐการสหรัฐและลิเบียบางคนสังเกตว่า เหตุโจมตีดังกล่าวดำเนินการอย่างเป็นมืออาชีพ มีผู้ได้รับบาดเจ็บ 9 คนในเหตุนี้ เป็นชาวอเมริกัน 2 คน และชาวลิเบีย 7 คน</doc>
