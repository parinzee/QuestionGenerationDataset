<doc id="375590" url="https://th.wikipedia.org/wiki?curid=375590" title="สุเทพ อัตถากร">สุเทพ อัตถากร สุเทพ อัตถากร (17 ตุลาคม พ.ศ. 2480 - ) อดีตรัฐมนตรีว่าการทบวงมหาวิทยาลัย ในรัฐบาลของนายชวน หลีกภัย และอดีตสมาชิกสภาผู้แทนราษฎร กรุงเทพมหานครประวัติ ประวัติ. สุเทพ อัตถากร เกิดเมื่อวันที่ 17 ตุลาคม พ.ศ. 2480 ที่เขตป้อมปราบศัตรูพ่าย กรุงเทพมหานคร เป็นบุตรของนายทองม้วน อัตถากร กับนางทองมาก อัตถากร สำเร็จการศึกษาระดับปริญญาตรีทางด้านนิติศาสตร์ จากมหาวิทยาลัยธรรมศาสตร์ ในปี พ.ศ. 2505 และปริญญาโท รัฐประศาสนศาสตร์ระหว่างประเทศ จากมหาวิทยาลัยพิตส์เบิร์ก ในปี พ.ศ. 2511งานการเมือง งานการเมือง. นายสุเทพ อัตถากร เคยเป็นสมาชิกสภาผู้แทนราษฎร กรุงเทพมหานคร สังกัดพรรคพลังธรรม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 ได้ย้ายมาลงสมัครรับเลือกตั้งสมาชิกสภาผู้แทนราษฎรแบบบัญชีรายชื่อ สังกัดพรรคความหวังใหม่ สุเทพ อัตถากร เคยได้รับโปรดเกล้าฯ แต่งตั้งเป็นรัฐมนตรีว่าการทบวงมหาวิทยาลัย ในรัฐบาลนายชวน หลีกภัย (ชวน 1) เมื่อปี พ.ศ. 2535 สุเทพ อัตถากร เคยเข้าร่วมการชุมนุมทางการเมืองกับกลุ่มพันธมิตรประชาชนเพื่อประชาธิปไตย (พธม.) ซึ่งเคยขึ้นเวทีปราศรัยของกลุ่มดังกล่าวเครื่องราชอิสริยาภรณ์เครื่องราชอิสริยาภรณ์. - พ.ศ. 2537 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.) - พ.ศ. 2536 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ</doc>
