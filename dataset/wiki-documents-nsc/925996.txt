<doc id="925996" url="https://th.wikipedia.org/wiki?curid=925996" title="โฮะชินะ มะซะยุกิ">โฮะชินะ มะซะยุกิ โฮะชินะ มะซะยุกิ (, 17 เมษายน 1611 – 4 กุมภาพันธ์ 1673) ไดเมียว ในช่วงต้น ยุคเอะโดะ และเป็นผู้ก่อตั้ง ตระกูลมะสึไดระ แห่งไอซุอันเป็นสาขาย่อยของ ตระกูลโทะกุงะวะ เขาเป็นบุคคลสำคัญทางด้านการเมืองและปรัชญาในช่วงต้นของ รัฐบาลโชกุนโทะกุงะวะ มะซะยุกิเกิดที่ เอะโดะ เป็นบุตรชายคนที่ 4 ของโชกุนคนที่ 2 แห่ง รัฐบาลโชกุนโทะกุงะวะ โทะกุงะวะ ฮิเดะตะดะ ที่เกิดแต่ โอะชิซุ โนะ คะตะ หรือต่อมาคือท่านโจโคอิงซึ่งเป็นข้ารับใช้ในปราสาทเอะโดะโดยฮิเดะตะดะได้ซ่อนบุตรชายที่เกิดใหม่พร้อมกับตั้งชื่อบุตรชายว่า โคะมะสึ ให้รอดพ้นจากการตามฆ่าของนาง โอะเอะโยะ ซึ่งเป็นมิไดหรือภรรยาเอกของโชกุนฮิเดะตะดะหลังจากนั้นจึงได้ยกให้เป็นบุตรบุญธรรมของ โฮะชินะ มะซะมิสึ อดีตข้ารับใช้ของ ตระกูลทะเกะดะ และเป็นไดเมียวแห่ง แคว้นทะกะโตะ</doc>
