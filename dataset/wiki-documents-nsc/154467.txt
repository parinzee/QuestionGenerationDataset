<doc id="154467" url="https://th.wikipedia.org/wiki?curid=154467" title="อุทยานแห่งชาติแม่ตะไคร้">อุทยานแห่งชาติแม่ตะไคร้ อุทยานแห่งชาติแม่ตะไคร้ ตั้งอยู่ในท้องที่ของอำเภอสันกำแพง อำเภอดอยสะเก็ด อำเภอแม่ออน จังหวัดเชียงใหม่ และอำเภอบ้านธิ อำเภอเมืองลำพูน จังหวัดลำพูน อุทยานแห่งชาติแม่ตะไคร้ มีเนื้อที่ทั้งหมดประมาณ 1,229.8 ตารางกิโลเมตร หรือ 768,625 ไร่แหล่งท่องเที่ยวด้านธรรมชาติแหล่งท่องเที่ยว. ด้านธรรมชาติ. - จุดชมทิวทัศน์ กม.6 - ดอยลังกา - น้ำตกตาดเหมย - น้ำตกแม่ตะไคร้ - อ่างเก็บน้ำแม่ตะไคร้ลักษณะทางภูมิศาสตร์ภูมิประเทศ ลักษณะทางภูมิศาสตร์. ภูมิประเทศ. พื้นที่โดยทั่วไปเป็นภูเขาสูงสลับซับซ้อน มีความสูงตั้งแต่ 400 - 1,947 เมตร จากระดับน้ำทะเลปานกลาง เป็นป่าต้นน้ำลำธารชั้น 1 อยู่ใน พื้นที่ลุ่มน้ำปิง วัง ยม น่าน ภูเขาเป็นเขาหินปูน มีป่าเบญจพรรณขึ้นอยู่โดยทั่วไป และมีป่าดิบเขาขึ้นตามแนวลำห้วยขุนห้วย หุบเขา และบริเวณป่าต้นน้ำลำธารอย่างหนาแน่นภูมิอากาศ ภูมิอากาศ. สภาพภูมิอากาศในเขตอุทยานแห่งชาติแม่ตะไคร้ แบ่งออกเป็น 3 ฤดูกาล คือ1. ฤดูฝน เริ่มตั้งแต่เดือนพฤษภาคม - เดือนตุลาคม 2. ฤดูหนาว เริ่มตั้งแต่เดือนพฤศจิกายน - เดือนกุมภาพันธ์ 3. ฤดูร้อน เริ่มตั้งแต่เดือนมีนาคม - เดือนเมษายนพันธุ์ไม้และสัตว์ป่า พันธุ์ไม้และสัตว์ป่า. สภาพป่าประกอบด้วยป่าเบญจพรรณ ป่าดิบเขา ป่าเต็งรัง มีพันธุ์ไม้นานาชนิด ได้แก่ ไม้สัก แดง ประดู่ ยาง จำปี ประดู่ส้ม เหียง พลวง รัง ดงดำ ตีนนก ไม้ชั้นล่างประกอบด้วย ไม้ไผ่ หวาย พง ก้อ เป็นต้น และจะมี สน 2 ใบ สน 3 ใบ ขึ้นอยู่เป็นหย่อม ๆ ตามแนวสันเขาโดยทั่วไป สัตว์ป่าประกอบด้วย หมูป่า ลิง ชะนี กวาง เก้ง เลียงผา เสือ กระต่าย ไก่ป่า นกยูง นกนานาชนิด เช่น นกแกง นกกระยาง นกเค้าแมว นกเก้ง เป็นต้นจุดที่น่าสนใจจุดที่น่าสนใจ. - อ่างเก็บน้ำและเขื่อนเก็บน้ำ ประกอบด้วยอ่างเก็บน้ำห้วยผาแหน อ่างเก็บน้ำห้วยขมิ้น อ่างเก็บน้ำห้วยบง อ่างเก็บน้ำห้วยแม่ตะไคร้ เขื่อนเก็บน้ำแม่กวง เขื่อนห้วยแม่ออน- ถ้ำเมืองออน ตั้งอยู่ที่อำเภอสันกำแพง เป็นถ้ำขนาดใหญ่ มีร่องรอยทางประวัติศาสตร์ มีปูชนียวัตถุทางพุทธศาสนาอยู่เป็นอันมาก - สภาพทิวทัศน์ที่สวยงาม มีลักษณะเด่นเป็นเขาหินปูน มีหินงอกหินย้อย ถ้ำ หน้าผา น้ำตก น้ำพุร้อน ลำห้วย และสภาพป่าที่สมบูรณ์</doc>
