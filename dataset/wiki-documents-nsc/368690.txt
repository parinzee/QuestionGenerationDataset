<doc id="368690" url="https://th.wikipedia.org/wiki?curid=368690" title="อ่าวหมู">อ่าวหมู อ่าวหมู () เป็นเวิ้งน้ำในอ่าวกาโซเนส ทางชายฝั่งด้านทิศใต้ของประเทศคิวบา ก่อนหน้า ค.ศ. 1910 พื้นที่อ่าวอยู่ในจังหวัดซันตากลารา แล้วจึงเปลี่ยนไปเป็นจังหวัดลัสบียัสเมื่อถึงปี ค.ศ. 1961 แต่ในปี ค.ศ. 1976 พื้นที่ดังกล่าวถูกโอนให้ไปขึ้นกับจังหวัดมาตันซัส เมื่อจังหวัดดั้งเดิมทั้งหกของคิวบาถูกจัดระเบียบใหม่เป็นสิบสี่จังหวัดอย่างในปัจจุบัน อ่าวนี้ตั้งอยู่ห่างจากกรุงฮาวานา เมืองหลวงของประเทศ ไปทางตะวันออกเฉียงใต้ราว 150 กิโลเมตร ทางตะวันตกของอ่าวมีแนวปะการังที่พรุซาปาตาหลัก ซึ่งเป็นส่วนหนึ่งของคาบสมุทรซาปาตา ทางฝั่งตะวันออกเป็นชายหาดซึ่งติดต่อกับขอบของพื้นดินแข็งที่มีป่าชายเลนและพื้นที่กว้างใหญ่ของพรุทางเหนือและตะวันออก ปลายสุดด้านทิศเหนือของอ่าวนั้นเป็นแผ่นดินคิวบา ปลายากีรอนและปลายาลาร์กาเป็นจุดยกพลขึ้นบกสำหรับกองกำลังคิวบาผลัดถิ่นติดอาวุธที่ยกมาทางทะเลในปฏิบัติการบุกครองอ่าวหมู ซึ่งเป็นความพยายามที่สำนักข่าวกรองกลางสนับสนุน เพื่อโค่นล้มรัฐบาลคิวบาใหม่ซึ่งมีฟีเดล กัสโตรเป็นนายกรัฐมนตรี เมื่อเดือนเมษายน ค.ศ. 1961</doc>
