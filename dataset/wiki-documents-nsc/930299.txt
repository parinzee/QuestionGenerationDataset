<doc id="930299" url="https://th.wikipedia.org/wiki?curid=930299" title="พระครูพิพัฒน์ศีลคุณ (พูน โสวณฺโณ)">พระครูพิพัฒน์ศีลคุณ (พูน โสวณฺโณ) พระครูพิพัฒน์ศีลคุณ (หลวงพ่อพูน โสวณฺโณ) อดีตเจ้าอาวาสวัดตาลล้อม และอดีตเจ้าคณะตำบลแสนสุข เกจิดังของตำบลแสนสุข อำเภอเมืองชลบุรี จังหวัดชลบุรี ท่านพระพระเกจิดังของเมืองชลรูปหนึ่งที่ได้รับการนิมนต์ ในจำนวน 108 องค์ทั่วประเทศ ให้ไปร่วมพิธีรพุทธาภิเษกครั้งประวัติศาสตร์ ณ วัดราชบพิธ กรุงเทพฯ เมื่อปี พ.ศ. 2481 ท่านเป็นพระที่มีความรู้ความสามารถ เป็นพระหมอดู หมอยา และน้ำมนต์ที่ขึ้นชื่อลือชาว่าขลังองค์หนึ่ง ประชาชนทั้งใกล้และไกลต่างแวะเวียนมาให้ท่านช่วยขจัดปัดเป่าประพรมน้ำพระพุทธมนต์โดยตลอด ท่านเป็นพระปฏิบัติดีปฎิบัติชอบพัฒนาวัดตาลล้อม จนมีความเจริญรุ่งเรือง หลวงพ่อพูนท่านเห็นความสำคัญของการศึกษาจึงได้สร้างโรงเรียนวัดตาลล้อม (พูนราษฎร์อำรุง) ขึ้นเมื่อปี พ.ศ. 2476 เพื่อให้ลูกเหลนมีที่ศึกษาเล่าเรียนหนังสือประวัติ ประวัติ. หลวงพ่อพูน ท่านมีนามว่า " พูน " นามสกุล " อินทรมังคละ " ท่านเป็นบุตรของท่าน ขุนคลังอินทร์ กับนาง มงคล อินทรมังคละ ท่านเกิดที่บ้านท้ายดอน ตำบลเหมือง (บางพระ) อำเภอเมืองชลบุรี จังหวัดชลบุรี ท่านเกิดวันที่ 24 ตุลาคม พ.ศ. 2433 ตรงกับวันศุกร์ ขึ้น 11 เดือน 11 ปีกุน หลังจากนั้น ได้ไปอยู่กับหลวงบุรัตถคามบดี ที่บ้านบางพระ จังหวัดชลบุรี และย้ายตามคุณหลวงไปอยู่ที่อำเภอศรีราชา เข้ารับราชการเป็นเสมียนประจำอำเภอศรีราชา อยู่ 1 ปี จากนั้นได้ย้ายมาอยู่บางพระ เป็นเสมียนโรงงานยี่กงษีสุรา อยู่ 1 ปี ครั้นอายุได้ 20 ปีบริบูรณ์ ได้ลาออกจากงานอุปสมบท อุปสมบท. หลวงพ่อพูน ท่านเข้าอุปสมบท ที่พัทธสีมาวัดตาลล้อม เมื่อวันเสาร์ที่ 16 กรกฎาคม พ.ศ. 2453 เวลา 14.00 น. โดยมี ท่านได้รับฉายาทางธรรมว่า " โสวณฺโณ "งานปกครองงานปกครอง. - พ.ศ. 2459 เป็นเจ้าอาวาส วัดตาลล้อม - พ.ศ. 2482 ได้รับแต่งตั้ง เป็นเจ้าคณะตำบลแสนสุข และเป็นพระอุปัชฌาย์สมณศักดิ์สมณศักดิ์. - พ.ศ. 2481 ได้รับสมณศักดิ์ เป็นพระครูชั้นประทวน นามว่า " พระครูพูน " - พ.ศ. 2490 ได้รรับพระราชทานสมณศักดิ์ เป็นพระครูสัญญาบัตรพัดยศ เจ้าคณะตำบล ในพระราชทินนามที่ " พระครูพิพัฒน์ศีลคุณ "งานด้านการศึกษางานด้านการศึกษา. - พ.ศ. 2476 หลวงพ่อพูน ท่านได้สร้างอาคารโรงเรียนคอนกรีต 2 ชั้น 1 หลัง ชื่อว่า " โรงเรียนวัดตาลล้อม (พูนราษฎร์อำรุง) "มรณภาพ มรณภาพ. วันศุกร์ที่ 4 เมษายน พ.ศ. 2495 ปีมะโรง พระครูพิพัฒน์ศีลคุณ (หลวงพ่อพูน โสวณฺโณ) เจ้าอาวาสวัดตาลล้อม ท่านได้มรณภาพลงที่กุฏิ ณ วัดตาลล้อม รวมสิริอายุได้ 61 ปี 7 เดือน พรรษาที่ 42 ต่อมาปี พ.ศ. 2506 คณะศิษย์ได้ร่วมกันจัดหล่อรูปเหมือนท่านขึ้น เมื่อวันเสาร์ที่ 2 กุมภาพันธ์ พ.ศ. 2506</doc>
