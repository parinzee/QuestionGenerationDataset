<doc id="216717" url="https://th.wikipedia.org/wiki?curid=216717" title="โอทิส เอเลเวเทอร์">โอทิส เอเลเวเทอร์ โอทิส เอเลเวเตอร์ คอมพานี () บริษัทในเครือยูไนเต็ด เทคโนโลยีส์ คอร์ป (United Technologies Corp.) เป็นผู้ผลิตและซ่อมบำรุงผลิตภัณฑ์การเคลื่อนย้ายในแนวดิ่ง ได้แก่ ลิฟต์, บันไดเลื่อน และทางเลื่อน รายใหญ่ที่สุดในโลก ก่อตั้งเมื่อปี พ.ศ. 2396 โดยอีลิชา โอทิส ที่เมืองนิวยอร์ก สหรัฐอเมริกา ปัจจุบันสำนักงานใหญ่ตั้งอยู่ที่เมืองฟาร์มิงตัน รัฐคอนเนตทิคัต มีพนักงานกว่า 63,000 คน ผลิตภัณฑ์ของโอทิสได้รับการติดตั้งในอาคารและสถานที่ชั้นนำของโลก เช่น หอไอเฟล, ตึกเอ็มไพร์สเตต, เวิลด์เทรดเซ็นเตอร์, ปิโตรนาสทาวเวอร์, ซีเอ็นทาวเวอร์, สกายลอนทาวเวอร์, ฟรานซิส แชงกรี-ลา เพลซ, โอเรียนทัล เพิร์ล เรดิโอ แอนด์ ทีวี ทาวเวอร์, รปปงหงิ ฮิลล์ คอมเพล็ก, ท่าอากาศยานนานาชาติอินชอน, กริชตูเรเดงโตร์, เซ็นทรัลพลาซา (ฮ่องกง), บูร์จคาลิฟา (ตึกระฟ้าที่สูงที่สุดในโลกในปัจจุบัน) เทคโนโลยีที่สำคัญของโอทิสคือระบบความปลอดภัยพิเศษในการล็อกกรณีลิฟต์ร่วง อันเป็นผลทำให้ระบบลิฟต์ในอาคารสูงมีความปลอดภัยมากยิ่งขึ้น</doc>
