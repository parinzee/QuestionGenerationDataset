<doc id="186610" url="https://th.wikipedia.org/wiki?curid=186610" title="สมจิตร จงจอหอ">สมจิตร จงจอหอ ร้อยเอก สมจิตร จงจอหอ (สังกัดกองบัญชาการกองทัพไทย) เป็นนักกีฬามวยสากลสมัครเล่นชาวไทย เจ้าของเหรียญทองโอลิมปิก เหรียญทองเอเชียนเกมส์ 2 สมัย เหรียญทองซีเกมส์ 3 สมัย และได้รับเกียรติให้เป็นผู้เชิญธงชาติไทย นำคณะนักกีฬาทีมชาติไทย ในพิธีปิดโอลิมปิกฤดูร้อน 2008ประวัติ ประวัติ. สมจิตร จงจอหอ มีชื่อเล่นว่า "น้อย" เกิดเมื่อวันที่ 19 มกราคม พ.ศ. 2518 ที่ตำบลจอหอ อำเภอเมือง จังหวัดนครราชสีมา เป็นบุตรของ นายเช้า และนางฝ้าย จงจอหอ สมรสกับ นางศศิธร (นามสกุลเดิม: เนาว์ประเสริฐ) หลังจากนั้นย้ายภูมิลำเนาตามบิดา มารดาไปอยู่และเติบโตที่ อำเภอโนนสุวรรณ จังหวัดบุรีรัมย์ ปัจจุบันย้ายกลับมาอยู่ที่จังหวัดนครราชสีมาการศึกษา การศึกษา. สมจิตร จบการศึกษาจากสถาบันการพลศึกษา วิทยาเขตสุโขทัย ได้รับเหรียญทองจากการแข่งขันมวยรายการต่างๆ มากมาย อาทิ เวิลด์แชมเปียนชิพ, มวยทหารโลก, เอเชียนเกมส์ โดยก่อนชกมวยสากลสมัครเล่น สมจิตรเคยเป็นนักมวยไทยมาก่อน ใช้ชื่อว่า "ศิลาชัย ว.ปรีชา" นอกจากนี้แล้วได้ยังรับปริญญาปรัชญาดุษฎีบัณฑิตกิตติมศักดิ์ สาขาศึกษาศาสตร์ จากมหาวิทยาลัยรามคำแหงอีกด้วย สมจิตร ได้รับการคาดหมายให้เป็นตัวเต็งในการแข่งขันโอลิมปิกฤดูร้อน 2004 และเอเชียนเกมส์ 2006 แต่ไม่สามารถคว้าเหรียญรางวัลได้ตามคาด ทำให้สมจิตรเกิดความท้อแท้ใจ จนเกิดความคิดจะแขวนนวมถึง 2 ครั้ง แต่ท้ายที่สุดก็กลับมาตั้งต้นพยายามใหม่ หลังจากนั้น ในการแข่งขันโอลิมปิกฤดูร้อน 2008 สามารถคว้าเหรียญทองจากการแข่งขันในรุ่น 51 กิโลกรัม ได้สำเร็จ โดยชนะอันดริส ลาฟฟิตา นักมวยชาวคิวบา ที่สมจิตรเคยแพ้ เมื่อครั้งแข่งขันเวิลด์แชมเปียนชิพ เมื่อปี พ.ศ. 2548 สมจิตรเคยรับหน้าที่เป็นพิธีกรในรายการ เช้านี้...ที่หมอชิต และรับงานบันเทิงเป็นครั้งคราวชีวิตส่วนตัว ชีวิตส่วนตัว. สมจิตร จงจอหอ สมรสกับ ศศิธร จงจอหอ (นามสกุลเดิม : เนาว์ประเสริฐ) มีบุตรธิดา 2 คน ชื่อ เด็กชายอภิภู จงจอหอ (ชื่อเล่น : กำปั้น) และ เด็กหญิงพิชามญธุ์ จงจอหอ (ชื่อเล่น : จันทร์เจ้า) เมื่อปี พ.ศ. 2558 สมจิตรได้ตั้งค่ายมวยเป็นของตัวเอง ในชื่อ "สมจิตรยิม" เปิดสอนมวยไทยแก่เยาวชนและผู้ที่สนใจ ที่จังหวัดนครราชสีมา รวมถึงยังมีนักมวยชื่อดังในสังกัดค่ายดังกล่าว คือ ปวริศ สมจิตรยิมผลงานโอลิมปิก ผลงาน. โอลิมปิก. เอเธนส์ 2004- ชนะ คิม กี-ซุก (เกาหลีใต้) 22-12 - แพ้ ยูริออคิส แกมบัว (คิวบา) 21-26 ปักกิ่ง 2008- ชนะ เอ็ดดี วาเลนซูเอลา (กัวเตมาลา) 6-1 - ชนะ ซาเมียร์ แมมมาดอฟ (อาร์เซอร์ไบจาน) 10-2 - ชนะ อันวาร์ ยูนูซอฟ (ทาจิกิสถาน) 8-1 - ชนะ วินเซนโซ พิคาดี (อิตาลี) 7-1 - ชนะ อันดริส ลาฟฟิตา (คิวบา) 8-2กีฬากีฬา. - เหรียญทอง กรีนฮิลคัพ พ.ศ. 2541 ประเทศปากีสถาน - เหรียญทอง ซีเกมส์ พ.ศ. 2542 ประเทศบรูไน - เหรียญทอง ซีเกมส์ พ.ศ. 2544 ประเทศมาเลเซีย - เหรียญทอง ชิงแชมป์เอเซีย พ.ศ. 2545 ประเทศมาเลเซีย - เหรียญทองเอเซียนเกมส์ พ.ศ. 2545 ประเทศเกาหลี - เหรียญทองแดง โกลเด้นเบลท์ พ.ศ. 2546 ประเทศโรมาเนีย - เหรียญทองเวิลด์แชมเปี้ยนชิพ พ.ศ. 2546 ประเทศไทย - เหรียญทอง ซีเกมส์ พ.ศ. 2547 ประเทศเวียดนาม - เหรียญทองแดงชิงแชมป์เอเซีย พ.ศ. 2547 ประเทศฟิลิปปินส์ - เหรียญเงินเอเซียนเกมส์ พ.ศ. 2549 ประเทศกาตาร์ - เหรียญทอง มวยทหารโลก พ.ศ. 2550 ประเทศแอฟริกาใต้ - เหรียญทอง ซีเกมส์ พ.ศ. 2550 ประเทศไทย - เหรียญเงินเวิลด์แชมเปี้ยนชิพ พ.ศ. 2550 ประเทศสหรัฐอเมริกา - เหรียญทองโอลิมปิกฤดูร้อน พ.ศ. 2551 ประเทศจีนบันเทิงบันเทิง. - พิธีกรรายการ เช้านี้...ที่หมอชิต ช่วง กีฬาไทย กีฬาโลก ทางช่อง 7 ออกอากาศทุกวันจันทร์ - วันศุกร์ เวลา 06.00 -07.30 น. (ไม่ได้จัดประจำ) - พิธีกรรายการ เกมกำแพงซ่า น็อกเอาต์ ทางช่อง 7 ออกอากาศทุกวันเสาร์ - วันอาทิตย์ เวลา 18.00 - 18.30 น. - พิธีกรรายการ เกมกำแพงซ่า สไตรค์ ทางช่อง 7 ออกอากาศทุกวันเสาร์ - วันอาทิตย์ เวลา 18.00 - 18.30 น. - กรรมการรายการ กิ๊กดู๋ สงครามเพลง เงินล้าน ทางช่อง 7 ออกอากาศทุกวันอังคาร เวลา 22.30 - 00.10 น. - พิธีกรรายการ Healthy Trip ออกอากาศทุกวันจันทร์ 19.30-20.00 น. ทาง T Sports Channel ช่อง True Visions 68, KU BAND 12657 MHz และทางช่องเคเบิล TV ท้องถิ่น - เป็นนักปั้นฝันในรายการ The Trainer ปั้นฝันสนั่นเวที ปี 3 - ผลงานเพลงชุด "นักรักสมัครเล่น" - พิธีกรรายการ อึ้ง ทึ่ง เสียว ทาง ThaiCh8 : ช่อง 8 อาร์เอส ออกอากาศทุกวัน พฤหัสบดี เวลา 15.30 น. , ศุกร์ เวลา 23.10 น. , เสาร์ เวลา 15.00 น.ละครโทรทัศน์ละครโทรทัศน์. - เทวดาสาธุ (รับเชิญตอน เธอผู้ไม่แพ้) ออกอากาศวันที่ 12 ตุลาคม 2551 ทางช่อง 3 - ละครเทิดพระเกียรติ เรื่อง ปิดทองหลังพระ ทางช่อง 9 - เหนือเมฆ (พ.ศ. 2553) ทางช่อง 3 - นักสู้พันธุ์ข้าวเหนียว (พ.ศ. 2553) ทางช่อง 7 - ตะวันเดือด (พ.ศ. 2554) ทางช่อง 3 - รับเชิญ ซิทคอม ระเบิดเถิดเทิง (พ.ศ. 2554) ทางช่อง 5 - รักออกอากาศ (พ.ศ. 2555) ทางช่อง 3 - เหนือเมฆ 2 มือปราบจอมขมังเวทย์ (พ.ศ. 2555) ทางช่อง 3 - หมวดโอภาส เดอะซีรีส์ปี 2 (รับเชิญตอน หักเหลี่ยมพี่บิ๊ก1,) (พ.ศ. 2555) ทางช่อง 9 - รับเชิญ ซิทคอม เป็นต่อ ขั้นเทพ (พ.ศ. 2556) ทางช่อง GMM ONE - รักข้ามเส้น (พ.ศ. 2556) ทางช่อง 3 - ชาติเจ้าพระยา (พ.ศ. 2556) ทางช่อง 3 - ลูกผู้ชายหัวใจเข้ม (พ.ศ. 2557) ทางช่อง 7 - ลิเกหมัดสั่ง (พ.ศ. 2558) ทางช่อง 8 - เพลงรักเพลงลำ (พ.ศ. 2558) ทางช่อง 7 - สาวน้อยอ้อยควั่น (พ.ศ. 2558) ทางช่อง 7 - ส้มตำแฮมเบอร์เกอร์ (พ.ศ. 2559) ทาง ช่อง ทรูโฟร์ยู - ชาติพยัคฆ์ (พ.ศ. 2559) ทางช่อง 3  - มือปราบสายเดี่ยว (พ.ศ. 2559) ทาง ช่อง 3 - ลูกผู้ชายเลือดเดือด (พ.ศ. 2559) ทางช่อง 3 เอสดี - Journey The Series ตอน อีสานแซ่บนัว (พ.ศ. 2559) ทางช่อง 3 (รับเชิญ) - เชลยศึก (พ.ศ. 2560) ทางช่อง 8 - A Love To Kill รักซ่อนแค้น (พ.ศ. 2560) ทางช่องวัน - Bangkok รัก Stories ตอน คนมีเสน่ห์ (พ.ศ. 2560) ทางช่องจีเอ็มเอ็ม 25 - ซิทคอม รักล้นๆ คนเต็มบ้าน (พ.ศ. 2561) ทางช่องวัน - คุณชายไก่โต้ง (พ.ศ. 2561) ทางช่อง 7 - แม่สื่อจอมป่วน (พ.ศ. 2561) ทางช่อง 7 - เส้นสนกลรัก (พ.ศ. 2561) ทางช่อง 3 - ประกาศิตกามเทพ (พ.ศ. 2561) ทางช่อง 3ภาพยนตร์ภาพยนตร์. - บุญชู จะอยู่ในใจเสมอ (พ.ศ. 2553) - รายการ ดาราการ์ตูน (พ.ศ. 2554)รางวัลที่ได้รับรางวัลที่ได้รับ. - รางวัลลูกที่มีความกตัญญูกตเวทีอย่างสูงต่อแม่ (ลูกดีเด่น) ประเภทข้าราชการ ทหาร ตำรวจ งานวันแม่แห่งชาติ พ.ศ. 2552 จัดโดยสภาสังคมสงเคราะห์แห่งประเทศไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์</doc>
