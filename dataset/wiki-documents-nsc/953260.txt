<doc id="953260" url="https://th.wikipedia.org/wiki?curid=953260" title="ลองของ">ลองของ ลองของ เป็นภาพยนตร์ไทยที่ออกฉายเมื่อวันที่ 1 ธันวาคม พ.ศ. 2548 กำกับภาพยนตร์และเขียนบทโดย ก้องเกียรติ โขมศิริ นำแสดงโดย นภคปภา นาคประสิทธิ์, นะโม ทองกำเหนิด, หทัยวรรณ งามสุคนธภูษิต, ชนิดา สุริยะกำพล, อัครินทร์ ศิวพรพิทักษ์, ปวริศร์ วงศ์พานิช, กรกช วรมุกสิกเนื้อเรื่อง เนื้อเรื่อง. เรื่องราวของความสัมพันธ์ระหว่างเด็กวัยรุ่นทั้ง 6 คน ต๊ะ, ปอ, คิ้ม, แต, นุช และโก้ ซึ่งเป็นเพื่อนรักกันมาตั้งแต่สมัยเรียนมัธยมที่ต่างจังหวัด ปัจจุบันทุกคนแยกย้ายเข้ามาเรียนในกรุงเทพฯ มหานครแห่งทางเลือกและอนาคตที่ดีกว่า พวกเขามีโอกาสกลับมาพบกันอีกครั้งในช่วงปิดเทอมด้วยการกลับมาเยี่ยม ครูพนอ อดีตครูที่เคยสอนพวกเขาสมัยมัธยมและเป็นแม่เลี้ยงของต๊ะ และเหตุการณ์ที่ไม่คาดฝันก็เกิดขึ้น ในช่วงเวลาค่ำคืนแห่งความน่ากลัวนั้นความลับในอดีตบางอย่างของเพื่อนทั้ง 6 ที่ไม่เคยปริปากบอกกันก็ค่อยๆ เปิดเผยออกมาพร้อมกับการตายอย่างสุดสยอง เรื่องราวเกี่ยวพันกับครูพนอ ครูสาวเสน่ห์แรงแม่เลี้ยงของต๊ะ เสน่ห์ของเธอแรงจนชายที่อยู่รอบตัวเธอต่างพากันหลงใหลและทำของใส่เธอเพื่อให้เธอหลงเสน่ห์ เมื่อการโดนของเกิดขึ้นซ้ำแล้วซ้ำอีกจนทำให้เธอเสียสติ เธอเปลี่ยนไปเป็นคนละคนจะเพี้ยนบ้าเหมือนคนโรคจิต ครูพนอพยายามที่จะเอาของออกจากตัวเธอ โดยได้เดินทางไปหาหมอแขกเพื่อทำพิธีให้ด้วยการกินเนื้อสดๆ ของผู้ที่ทำของใส่เธอ แต่เกิดความผิดพลาดแทนที่ของจะออกจากตัวเธอ มันกลับส่งผลทำให้เธอมีพลังและอำนาจมากขึ้น เธอถลำลึกและกลับกลายเป็นผู้หลงใหลในไสยศาสตร์มนตร์ดำนั้นเสียเองและในค่ำคืนนี้ครูพนอจะใช้มนตร์ดำกับลูกศิษย์ของเธอ และพาพวกเธอเข้าสู่โลกแห่งการชำระแค้นด้วยไสยศาสตร์ สยดสยองเกิดกว่าจินตนาการ และมันจะทำให้คุณเข้าใจถึงความหมายของคำว่า ลองของ ลองดี อวดดี ปากดี ไม่ตายดี!!นักแสดงนักแสดง. - นภคปภา นาคประสิทธิ์ รับบท ครูพนอ - นะโม ทองกำเหนิด รับบท ต๊ะ - หทัยวรรณ งามสุคนธภูษิต รับบท คิ้ม - ชนิดา สุริยะกำพล รับบท นุช - อัครินทร์ ศิวพรพิทักษ์ รับบท ปอ - ปวริศร์ วงศ์พานิช รับบท โก้ - กรกช วรมุกสิก รับบท แตรางวัลรางวัล. - รางวัล "ดูไม่ดู" กับฉากที่สยองที่สุดในรอบ 10 ปีของวงการหนังไทย จัดขึ้นโดยนิตยสารแฮมเบอร์เกอร์ข้อมูลอ้างอิง</doc>
