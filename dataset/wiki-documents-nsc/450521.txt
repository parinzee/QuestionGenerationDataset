<doc id="450521" url="https://th.wikipedia.org/wiki?curid=450521" title="มุโระรัง">มุโระรัง มุโระรัง () เป็นเมืองในประเทศญี่ปุ่น และเป็นเมืองท่าที่ตั้งอยู่ในกิ่งจังหวัดอิบุริ ในจังหวัดฮกไกโด ประเทศญี่ปุ่น และจัดเป็นศูนย์กลางของกิ่งจังหวัดอิบุริ ณ เดือนกุมภาพันธ์ ค.ศ. 2012 มุโระรังมีประชากรทั้งสิ้น 93,716 คน กับ 47,868 ครัวเรือนประวัติศาสตร์ ประวัติศาสตร์. ที่มาของชื่อ มุโระรัง นั้น กล่าวว่ามาจากศัพท์ไอนุ ที่ว่า โมะ รุเอะระนิ ซึ่งหมายถึง "ก้นของทางลาดขนาดย่อม" ซึ่งทางลาดที่ว่าอยู่ที่หน้าวัดเซ็งไกในอดีต ในเขตซะกิโมะริ ในช่วงปลายขิงคริสต์ศตวรรษที่ 16 บริเวณมุโระรังนั้นถูกปกครองโดยตระกูล มะสึมะเอะ ซึ่งมุโระรังก็ได้ถูกพัฒนาเป็นที่มั่นทางการค้าระหว่างชาวไอนุและตระกูลมะสึมะเอะ ในปี ค.ศ. 1892 มีการเปิดท่าเรือมุโระรังขึ้น เพื่อการก่อสร้างสะพานไม้ที่ไกงัง ในเวลาเดียวกัน ก็เริ่มมีการก่อสร้างถนนสายหลักจากซัปโปะโระ ซึ่งเป็นหนึ่งในการพัฒนาประเทศเพื่อให้รอดพ้นจากการตกเป็นอาณานิคมของชาติตะวันตก จากการเปิดเส้นทางการเดินเรือจากมุโระรังไปยังโมะริ และขยายทางรถไฟไปยัง อิวะมิซะวะ เทศบาลแห่งมุโระรังจึงได้ถูกก่อตั้งขึ้น ในวันที่ 1 สิงหาคม ค.ศ. 1922 ตั้งแต่นั้นมามุโระรังได้รับการพัฒนาเป็นศูนย์กลางการขนส่งที่สำคัญและเป็นศูนย์กลางของอุตสาหกรรมเหล็ก แต่น่าเสียดายที่ในสงครามโลกครั้งที่สอง โรงงานอุตสาหกรรมของบางส่วนของเมืองได้รับผลจากการระดมยิงของเรือรบอเมริกัน ในเดือนกรกฎาคม ค.ศ. 1945 ก่อนที่ในเดือนต่อมาญี่ปุ่นจะประกาศยอมแพ้สงคราม ปัจจุบัน มุโระรังมีโรงงานปูนซีเมนต์ขนาดใหญ่, โรงงานเหล็ก, โรงกลั่นน้ำมันและอู่ต่อเรือมากมาย ที่กระจุกตัวอยู่ตามท่าต่างๆของเมืองจุดที่น่าสนใจจุดที่น่าสนใจ. - สะพานฮะกุโช สะพานแขวนที่ใหญ่ที่สุดในภาคตะวันออกของประเทศญี่ปุ่น - หาดอิตังกิ มุโระรังมีสถานที่ท่องเที่ยวที่งดงามแปดสถานที่เฉพาะที่เรียกว่า มุโระรัง-ฮักเก (室蘭八景) หนึ่งในนั้นที่มีชื่อเสียงมาก คือ ()ภูมิอากาศการเดินทางการเดินทาง. - รถไฟฮกไกโด - สายหลักมุโระรัง - จากตะวันตก ใช้ทางหลวงหมายเลข 37 - จากจากตะวันออก ใช้ทางหลวงหมายเลข 36ข้อมูลเพิ่มเติมข้อมูลเพิ่มเติม. - เว็บไซต์อย่างเป็นทางการของมุโระรัง - เว็บไซต์อย่างเป็นทางการของมุโระรัง</doc>
