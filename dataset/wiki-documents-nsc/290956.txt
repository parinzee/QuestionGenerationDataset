<doc id="290956" url="https://th.wikipedia.org/wiki?curid=290956" title="คิมิ ไรโคเนน">คิมิ ไรโคเนน คิมิ ไรโคเนน () เกิดเมื่อวันที่ 17 ตุลาคม ค.ศ. 1979 ในเมืองเอสปู ประเทศฟินแลนด์ มีฉายาว่าไอซ์แมน เป็นนักแข่งรถ หลังจากที่เขาลงแข่งรถสูตรหนึ่ง 9 ฤดูกาล จนในปี 2007 เขาก็เป็นแชมป์โลกประเภทผู้ขับ นอกจากนี้เขายังเข้าร่วมแข่งขันแรลลีชิงแชมป์โลก กับทีมซีตรองจูเนียร์ทีม ในปี 2010 ไรโคเนนเข้าสู่การแข่งขันรถสูตรหนึ่งให้ทีมเซาเบอร์-เปโตรแนส ในปี 2001 เดิมเข้าแข่งในรุ่นรถล้อเปิดเล็ก เขาได้รับซูเปอร์ไลเซนซ์จากสมาพันธ์รถยนต์นานาชาติ หลังจากได้รับคำสัญญากับหัวหน้าทีมเขา ปีเตอร์ เซาเบอร์ เขาร่วมทีมแม็กลาเรน เมอร์เซเดส ในปี 2002 และเป็นรองชนะเลิศในการแข่งขันปี 2003 และ 2005 พ่ายให้มิคาเอล ชูมัคเกอร์ และ เฟอร์นันโด อลองโซ‎ ตามลำดับ จากนั้นเปลี่ยนมาอยู่ทีมเฟอร์รารี ในปี 2007 ไรโคเนนก็กลายเป็นผู้ขับรถกีฬาที่มีค่าจ้างสูงที่สุด ตกราว 51 ล้านเหรียญสหรัฐต่อปี ทั้งนี้ส่วนหนึ่งเป็นเพราะมิคาเอล ชูมัคเกอร์ได้เกษียณตัวเองไป แนวทางของไรโคเนน เป็นที่รู้จักในเรื่องความสงบนิ่งมาก ใจเย็น และหลักการในการเคลื่อนที่รถ เป็นหนึ่งในสาเหตุที่ได้รับชื่อเล่นว่า ไอซ์แมน ในปี 2008 ไรโคแนนเป็น 1 ใน 2 ของนักแข่งรถสูตรหนึ่งที่ติดอยู่ในรายชื่อ 100 อันดับคนดัง ของนิตยสารฟอร์บ ร่วมไปกับ เฟอร์นันโด อลองโซ‎ เขาติดอยู่อันดับ 36 ขิงการจัดอันดับของ 100 คนดังในปี 2008 และอันดับ 41 ในปีก่อนหน้า ในปี 2008 เขายังติดอยู่ในรายชื่อคนดังที่มีค่าตัวแพงที่สุดที่อันดับ 26 และติดอยู่อันดับ 6 ของบุคคลกีฬาที่มีค่าตัวแพงที่สุดตามหลัง ไทเกอร์ วูดส์, เดวิด เบคแคม, ไมเคิล จอร์แดน และฟิล มิกเคลสัน ส่วนในปี 2009 ไรโคแนนติดอยู่อันดับ 2 ของนักกีฬาที่มีค่าตัวสูงสุดตามหลัง ไทเกอร์ วูดส์</doc>
