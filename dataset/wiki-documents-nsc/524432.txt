<doc id="524432" url="https://th.wikipedia.org/wiki?curid=524432" title="รายชื่อเผ่าพันธุ์ในสตาร์ วอร์ส">รายชื่อเผ่าพันธุ์ในสตาร์ วอร์ส รายชื่อเผ่าพันธุ์ในสตาร์ วอร์สจจาว่า จ. จาว่า. จาว่า ()เป็นพวกกึ่งมนุษย์ที่รูปร่างเตี้ยซึ่งเป็นชนพื้นเมืองบนทาทูอีน พวกเขามักคุ้ยหาของตามกองขยะเพื่อมองหาเทคโนโลยีที่สามารถนำไปขายหรือแลกเปลี่ยนได้โดยใช้แซนคลอว์เลอร์ของพวกเขาเป็นพาหนะ กลุ่มของชาวจาว่ากลุ่มหนึ่งได้พบซีทรีพีโอและอาร์ทูดีทูก่อนที่จะนำทั้งสองไปขายให้กับลุงของลุค สกายวอล์คเกอร์ที่ชื่อว่าโอเวน ลาร์ส อีกเผ่าหนึ่งของจาว่ามีผู้นำชื่อทีล คลักได้พบกับแรนคอร์ของแจ็บบา เดอะ ฮัทท์ พวกเขาโด่งดังในเรื่องการต้มตุ๋นด้วยการที่ชอบนำของเก่าอย่างดรอยด์ที่หมดอายุมาขายให้กับเจ้าของไร่ไอน้ำ แต่พวกเขาก็เป็นพวกที่ไม่คุกคามอาณานิคมบนทาทูอีน ซึ่งไม่เหมือนกับทัสเคนเรดเดอร์ พวกเขากลับมองว่าเป็นโอกาสอันดีในการทำธุรกิจเสียด้วยซ้ำ จาว่าส่วนใหญ่จะมีความสูง 1 เมตรถึงแม้ว่าจะมีบ้างที่สูง 1 เมตรครึ่ง และมีเอกลักษณ์เฉพาะตัวในเรื่องของชุดคลุมสีน้ำตาล ตาสีเหลืองที่ส่องสว่าง และภาษาพูดที่รวดเร็วของพวกเขาที่เรียกว่าภาษาจาว่าซึ่งจะมีทั้งคำว่า"อูทินนี!"ซึ่งจะหมายถึงการร้องเตือน และ"อาชูนา อาชูนา!"ซึ่งหมายความว่า"ไปกันเถอะ!" จากการศึกษาซากและโครงกระดูกที่หลงเหลือ นักชีววิทยาต่างดาวไดค้นพบว่าจาว่านั้นมีลักษะณะผอม เป็นสิ่งมีชีวิตจำพวกหนู มีใบหน้าที่หดเล็ก และดวงตาสีเหลือง ใบหน้าของพวกเขาถูกคลุมโดยผ้าคลุมเพื่อให้เกิดความชุ่มชื้นพร้อมกับหินอัญมณีสีส้มที่ขัดแล้วติดไว้กับผ้า อัญมณีเหล่านี้จะปกป้องตาที่อ่อนไหวของจาว่าจากแสงแดด จาว่านั้นมีวิธีดมกลิ่นที่แปลกซึ่งก็คือจากเสื้อผ้าที่พวกเขาสวมเพื่อรักษาความชุ่มชื่นนั่นเอง กลิ่นนั้นจะบอกข้อมูลของแต่ละคนอย่างเช่น กลุ่ม สุขภาพ อารมณ์ หรือแม้แต่อาหารมื้อสุดท้ายที่ทานเข้าไป กลิ่นนี้จะดึงดูดฝูงแมลงเข้ามาในผ้าคลุมของพวกเขา จาว่ายังคุณสมบัติพิเศษเพื่อช่วยในการอยู่รอด อย่างเช่น การมองเห็นในเวลากลางคืน ระบบภูมิคุ้มกันที่แข็งแกร่ง และระบบย่อยอาหารที่มีประสิทธิภาพ อุณหภูมิร่างกายของพวกเขาจะอยู่ที่ 45ºเซลเซียส (112 ฟาเรนไฮต์) ทฤษฎีหนึ่งเกี่ยวกับจาว่าและมนุษย์ทรายก็คือการที่พวกเขาอาจมาจากสายพันธุ์เดียวกันซึ่งนั่นก็คือคุมัมกาห์ จาว่านั้นเป็นพวกชอบคุ้ยขยะมานานเนื่องมาจากการที่ทะเลทรายดูนซีมีขยะมากมาย มันถูกปกคลุมไปด้วยยานอวกาศที่ตกลงมามากมายเมื่อหลายพันปี จาว่าสร้างบ้านและเครื่องมือจากเศษซากเก่าแก่ดังกล่าวและท่องไปตามทะเลทรายโดยใช้แซนด์คลอว์เลอร์ที่เป็นพาหนะที่หลงเหลือมาจากผู้ที่มาทำเหมืองแร่ในยุคแรกๆ จาว่ามักอยู่กันเป็นกลุ่มโดยแต่ละกลุ่มจะมีอาณาเขตเป็นของตัวเองเพื่ออยู่อาศัยและหาขยะ ในกลุ่มของชาวจาว่าส่วนมากนั้นจะแบ่งกันเป็นครึ่งๆ ครึ่งหนึ่งจะทำงานและอาศัยในแซนด์คลอว์เลอร์ ส่วนอีกครึ่งหนึ่งนั้นจะอยู่ในปราการบนเนินทรายที่เป็นสถานที่เก็บของที่ได้มาก ปราการเหล่านี้มีกำแพงสูงที่ทำจากซากอวกาศขนาดใหญ่เพื่อป้องกันพวกเขาจากมนุษย์ทรายและมังกรไครท์ ในกลุ่มนั้นจะมีหัวหน้าเผ่าอยู่ เพศชายมักจะได้เป็นผู้นำในขณะที่เพศหญิงจะถูกกระทำเหมือนเป็นชนชั้นที่สองหรือแย่ที่สุด เพศหญิงส่วนน้อยที่สามารถสร้างความเคารพจากวัฒนธรรมจาว่าซึ่งส่วนใหญ่แล้วจะเป็นพวกหมอผี จาว่ากลายมาเป็นหมอผีเมื่อเธอเจ็บป่วยและเห็นภาพหลอน และเหมารวมว่าจาว่านั้นรอดจากการป่วย เธอมักถูกตัดสินว่าเป็นหมอผีและคำพูดของเธอจะได้รับความเคารพ ทีมจาว่าที่ออกล่าโดยส่วนมากจะมีทั้งหมดแปดคนและมักจะเดินขบวนกันเป็นแถวเดียว จาว่าไม่เคยออกล่าเพียงเจ็ดคน ในแต่ละปีจาว่าจะมารวมตัวกันหนึ่งครั้ง ในที่นี่จะมีแซนด์คลอว์เลอร์จำนวนมากมารวมกันและจาว่าจะมาพบกันเพื่อทำการแลกเปลี่ยนสิ่งขิงที่ได้มา จะมีการแต่งงานเกิดขึ้น เด็กและผู้หญิงจะถูกแลกเปลี่ยนกันระหว่างกลุ่ม- จีโอโนเซียน หรือ จีโอ :ในคำแสลงของโคลนทรูปเปอร์ (: Geonosian, Geo) เป็นเผ่าพันธุ์แมลงพื้นเมืองบนดาวจีโอโนซิส จีโอโนเซียนอาศัยอยู่ในอาณานิคมแบบจอมปลวกที่เป็นยอดแหลม ชาวจีโอโนเซียนที่มีชื่อเสียงนั้น ได้แก่ พ็อกเกิล เดอะ เลสเซอร์ ไกซอร์ เดลโซ และซัน แฟค ผู้ซึ่งทั้งหมดล้วนมีบทบาทในสมาพันธ์ระบบดาวอิสระ จีโอโนเซียนมีปากยาวและแขนขาที่เรียวซึ่งคล้ายคลึงกับดรอยด์รบ บี1 ซึ่งพวกเขาทำการผลิตพวกมันช่วงหนึ่งก่อนที่สงครามโคลนจะเริ่มต้นขึ้น เหมือนกับแมลงทั่วไป ชาวจีโอโนเซียนมีกระดูกอันแข็งแรงที่สร้างการปกป้องพวกเขาจากผลกระทบทางกายภาพและรังสีที่ปกคลุมดาวของพวกเขา พวกเขามีใบหน้าที่ยาวยื่น แขนขาที่มีข้อต่อมากมาย และพูดภาษาแปลกๆ ที่ฟังดูคล้ายเสียงกริ๊กๆ จีโอโนเซียนนั้นแข็งแรงและสามารถสร้างจอมปลวกและโรงงานขนาดใหญ่ด้วยการร่วมแรงกัน พวกเขาป่าเถื่อน (เผ่าพันธุ์อื่นมองพวกเขาอย่างนั้น) และถูกมองว่าชอบความรุนแรงเสมือนความบันเทิง พวกเขาชอบที่จะดูเหยื่อพยายามเอาชีวิตรอดจากลานประหารขณะที่ถูกโจมตีโดยนักล่าที่ดุร้าย ถึงกระนั้นพวกเขาก็มีความอัจฉริยะซึ่งสามารถสร้างสิ่งก่อสร้างแปลกๆ อย่างรังของพวกเขาและโรงงานหลอมดรอยด์ขนาดใหญ่ได้ททวิเล็ก ท. ทวิเล็ก. ทวิเล็ก () เป็นเผ่าพันธุ์ที่มีลักษณะคล้ายมนุษย์ มีลักษณะเด่นคือหนวดยาวที่ยื่นออกมาจากศีรษะ เรียกว่าเลกกู ใช้สำหรับสื่อสารและคิดวิเคราะห์ ชื่อทวิเล็กเดิมหมายถึงผู้มีสองเลกกู ถิ่นฐานดั้งเดิมอยู่บนดาวเคราะห์ไรลอธที่ดินแดนขอบนอก ทวิเล็กเพศหญิงมักถูกนำไปค้าเป็นทาสบนดาวเคราะห์ต่างๆปป. - เปาอัน (Pau'an) :เป็นชาวพื้นเมืองคล้ายมนุษย์ที่อาศัยอยู่บนดาวเคราะห์ชื่อยูทาเปา พวกเขายังถูกเรียกว่าชาวยูทาเปาและพวกโบราณเนื่องมาจากชีวิตที่ยืนยาของพวกเขา พวกเขาอยู่ร่วมกับชาวยูไท ทั้งสองเผ่าพันธุ์อยู่ร่วมกันได้ด้วยดี ด้วยการมีชาวเปาอันเป็นผู้นำของดาว แม้ว่ามีบางความคิดที่ว่าชาวเปาอันนั้นดูน่ากลัว แต่อันที่จริงแล้วพวกเขาเป็นมิตรมาก และมักจะดีใจที่ได้ต้อนรับผู้มาเยือนดาวที่ไม่ค่อยมีใครรู้จักของพวกเขา เนื่องมาจากความห่างไกลของยูทาเปา ชาวเปาอันนั้นโดดเดี่ยวมากที่สุดในประวัติศาสตร์ อย่างไรก็ตาม พวกเขาได้มีส่วมร่วมในเหตุการณ์สำคัญของกาแลกซี่ในปีที่ 19 ก่อนยุทธการยาวิน เมื่อสมาพันธ์ระบบดาวอิสระเข้ายึดครองยูทาเปา ชาวเปาอันต่อต้านสมาพันธ์ฯ โดยได้รับการช่วยเหลือจากสาธารณรัฐ และต่อมาก็ต่อต้านจักรวรรดิ หลังจากที่จักรวรรดิได้เข้าควบคุมดาวเมื่อประกาศระเบียบใหม่ ชาวเปาอันส่วนมากจะสูงกว่ามนุษย์ และมีความสูงเฉลี่ยประมาณ 1.9 เมตร พวกเขาศีรษะล้านและมีผิวหนังสีเทาที่เป็นร่อง เปาอันมีน้ำหนักประมาณเจ็บสิบกิโลกรัม พวกเขามีตาสีดำดวงโต ฟันที่แหลมสำหรับกินเนื้อดิบเพราะพวกเขาเป็นพวกกินเนื้อ พวกเขามีผิวหนังยับย่นสีเทา เนื่องมาจากเผ่าพันธุ์นี้อาศัยอยู่ในบ่อลึกของยูทาเปา ทำให้พวกเขาไม่ชอบแสง นี่ส่งผลให้พวกเขาดูน่ากลัว อย่างไรก็ตาม สังคมของชาวเปาอันนั้นเป็นมิตร และยินดีต้อนรับแขกบ้านแขกเมือง ชาวเปาอันมีอายุยืน พวกเขาสามารถอยู่ได้นานถึง 700 ปี ยาวนานกว่าชาวยูไท ชาวพื้นเมืองบนดาวเดียวกัน ตาของพวกเขาทำให้พวกเขาสามารถมองเห็นในความมืดได้ ชาวเปาอันมีนิ้วทั้งหมดห้านิ้วที่ดูพลิ้วไหว พวกเขามักสวมเสื้อผ้าที่มีรายละเอียดและซับซ้อนเพื่อเพิ่มความสูงส่งของพวกเขา ชาวเปาอันส่วนมากจะพูดภาษายูทาปีสและภาษาราชการกาแลกติกมเผ่าพันธุ์มนุษย์ ม. เผ่าพันธุ์มนุษย์. เป็นเผ่าพันธุ์ที่มีจำนวนมากและถือได้ว่าสำคัญที่สุดในกาแลกซี นั่นคือมีกลุ่มประชากรน้อยใหญ่นับล้านกลุ่มกระจายทั่วจักรวาล เป็นที่เชื่อกันว่าเผ่าพันธุ์มนุษย์มีจุดเริ่มต้นอยู่ที่นครหลวงของกาแลกซีนั่นคือคอรัสซังแล้วจึงกระจายไปทั่วทุกสารทิศ หลากหลายสถานภาพ ตั้งแต่นักบินอวกาศ นักล่าค่าหัว โจรสลัด พ่อค้า ทหาร มือสังหาร ชาวไร่ มาเฟีย ทาส ไปจนถึงอื่นๆ อีกมาก และเนื่องจากเผ่าพันธุ์มนุษย์เป็นเผ่าพันธุ์ที่มีจำนวนมากที่สุด จึงมักถือว่าเผ่าพันธุ์นี้มีความสามารถเป็นมาตรฐานกลางเทียบกับเผ่าพันธุ์อื่นๆ ทั้งในด้านชีววิทยา จิตวิทยา และวัฒนธรรมยย. - ยูไท ( Utai) :เป็นหนึ่งในสองเผ่าพันธุ์ที่คล้ายมนุษย์บนดาวยูทาเปา พวกกเขามีรูปร่างอ้วนเตี้ย มักทำงานเป็นแรงงานในเมืองตามหลุมบ่อและถ้ำ สังคมของชาวยูไทนั้นอยู่เคียงข้างกับชาวเปาอัน ขณะที่เปาอันนั้นสูงและผอม ยูไทกลับมีรูปร่างเตี้ยและอ้วน พวกเขาตัวซีด ไร้ขน และมีศีรษะขนาดใหญ่ มีตาดำสนิทสองข้างยื่นออกมาจากก้านตาบนใบหน้า มีปากที่ย่นและมีขนาดเล็ก ยูไทมีมือที่มีนิ้วทั้งหมดสี่นิ้วสำหรับทำงานด้านช่างต่างๆ</doc>
