<doc id="87490" url="https://th.wikipedia.org/wiki?curid=87490" title="โทซากะ อาโออิ">โทซากะ อาโออิ โทซากะ อาโออิ เป็นตัวละครจากนิยายญี่ปุ่นเรื่อง เฟท/ซีโร่ ซึ่งเป็นเรื่องราวก่อนหน้าของ เฟท/สเตย์ ไนท์ สูง: 160ซม. น้ำหนัก: 50กก. กรุ๊ปเลือด: O วันเกิด: 9.5 สัดส่วน: B78 W57 H82ลักษณะ ลักษณะ. เธอคือภรรยาของ โทซากะ โทคิโอมิ มีลูกสาวสองคนคือ ริน และ ซากุระ นอกจากนั้นเธอยังเป็นเพื่อนสมัยเด็กของ มาโต้ คาริยะ ชื่อเดิมของเธอคือ เซนโจ อาโออิ เธอเป็นภรรยาที่ซื่อสัตย์และไม่เคยขัดต่ออุดมการณ์ของสามีของเธอเลยแม้แต่น้อย จนคิเรย์ ยังบอกเลยว่าเธอเป็นภรรยาที่เพียบพร้อมไปเสียทุกด้าน เธอเลือกที่จะแต่งงานกับโทคิโอมิ แม้เธอจะรู้ว่าการแต่งงานของเธอนั้น คนที่เธอแต่งงานด้วยคือจอมเวทย์ ในขณะเดียวกันที่คาริยะก็หลงรักเธออยู่เช่นเดียวกัน แต่สุดท้ายคาริยะก็ต้องเป็นฝ่ายยอมรามือไป เป็นเพราะว่าเขาเห็นว่าเธอมีความสุขกับการที่ได้แต่งงานกับคนที่เธอรัก แต่ถึงอย่างไรก็ตามมิตรภาพระหว่างเขากับเธอก็ยังคงเดิม และลูกสาวของเธอ โดยเฉพาะซากุระ ก็ยังเป็นที่รักในหมู่เพื่อนฝูงของคาริยะอีกด้วย โทคิโอมิได้ตัดสินใจที่จะมอบซากุระให้กับ มาโต้ โซเคน รับไปเลี้ยงดู ซึ่งสร้างความเศร้าโศกเสียใจให้กับเธอเป็นอย่างมาก แต่ถึงอย่างนั้นเธอก็ยังคงไม่เปิดเผยความรู้สึกเศร้าโศกนี้ออกมาได้ เธอจึงหนีไปอาศัยอยู่ที่บ้านญาติของเธอพร้อมกับรินที่ยังเล็กอยู่ในช่วงที่สงครามกำลังเริ่มต้นขึ้น</doc>
