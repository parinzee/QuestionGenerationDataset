<doc id="351010" url="https://th.wikipedia.org/wiki?curid=351010" title="มหกรรมดนตรี 30 ปี คาราบาว">มหกรรมดนตรี 30 ปี คาราบาว มหกรรมดนตรี 30 ปี คาราบาว เป็นมหกรรมคอนเสิร์ตเพื่อฉลองครบรอบ 30 ปีของวงคาราบาว โดยทางวงร่วมกับ วอร์นเนอร์ มิวสิก ไทยแลนด์ และ เฟรชแอร์ เฟสติวัล โดยนายวินิจ เลิศรัตนชัย ร่วมกันจัด โดยมีการแถลงข่าวครั้งแรก เมื่อวันที่ 18 พฤศจิกายน พ.ศ. 2553 ณ โรงละครอักษรา คิง พาวเวอร์ คอมเพล็กซ์ และครั้งที่ 2 ในวันที่ 9 กุมภาพันธ์ พ.ศ. 2554 ณ ห้องฉัตรา บอลรูม ชั้น 2 โรงแรมสยาม เคมปินสกี้ กรุงเทพฯ (ด้านหลังสยามพารากอน) ซึ่งในครั้งนี้ แอ๊ด - ยืนยง โอภากุล ได้ประพันธ์เพลงใหม่ขึ้น 2 เพลงในโอกาสนี้คือ กำลังใจคาราบาว 30 ปี และ ผู้ปิดทองหลังพระ ซึ่งเป็นเพลงที่เอ่ยพระนามเต็มของพระบาทสมเด็จพระเจ้าอยู่หัว เพื่อเทิดพระเกียรติในวโรกาสที่ทรงเจริญพระชนมพรรษาครบ 7 รอบในปีเดียวกันนี้ โดยตลอดทั้งปี พ.ศ. 2554 ซึ่งเป็นปีที่คาราบาวตั้งวงมาครบรอบ 30 ปีนั้น ทางวงจะไม่เล่นดนตรีในสถานบันเทิงทั่วไป แต่จะจัดมหกรรมคอนเสิร์ตดนตรีครั้งใหญ่ตลอดทั้งปี โดยสมาชิกคาราบาวยุคคลาสสิกไลน์อัพได้ร่วมทัวร์คอนเสิร์ตครั้งนี้ด้วย ขาดเพียงเป้า - อำนาจ ลูกจันทร์ ที่มีปัญหาเรื่องสุขภาพกิจกรรมหลัก กิจกรรมหลัก. มหกรรมดังกล่าว จะจัดตลอดปี พ.ศ. 2554 ประกอบด้วยคาราบาว เวโลโดรม รีเทิร์น คอนเสิร์ต (CARABAO VELODROME RETURNS CONCERT) คาราบาว เวโลโดรม รีเทิร์น คอนเสิร์ต (CARABAO VELODROME RETURNS CONCERT). คอนเสิร์ตทำโดยคนไทย ครั้งที่ 2 หรือ คาราบาว เวโลโดรม รีเทิร์น คอนเสิร์ต ณ เวโลโดรม สนามกีฬาหัวหมาก ในวันเสาร์ที่ 19 มีนาคม พ.ศ. 2554 เป็นครั้งแรกของคอนเสิร์ตใหญ่ของคาราบาวที่ไม่มีการเปิดขายบัตร โดยผู้ชมสามารถรับบัตรได้จากกิจกรรมของผู้สนับสนุนคอนเสิร์ต จนทำให้เกิดเสียงเรียกร้องขายบัตรจากทางแฟนเพลง จนมีการจัดตั้งกลุ่มกันทาง Facebook ทำให้ทางผู้จัดต้องเปิดรอบที่ 2 ขึ้นในวันต่อมา คือ วันอาทิตย์ที่ 20 มีนาคม โดยจำหน่ายบัตรใบละ 1,000 บาท ทุกที่นั่ง จำนวนรอบละ 5,000 ที่นั่ง เริ่มจำหน่ายบัตรวันเสาร์ที่ 5 มีนาคม ที่ สถานีโทรทัศน์โมเดิร์นไนน์ (ช่อง 9 อ.ส.ม.ท.) รวมรายได้ทั้งหมด 5 ล้านบาท มอบให้กับมูลนิธิราชประชานุเคราะห์ ในพระบรมราชูปถัมภ์ โดยมีนายดิสธร วัชโรทัย เป็นผู้แทนพระองค์รับมอบ และแบ่งไปช่วยเหลือเหตุภัยพิบัติที่ประเทศญี่ปุ่น 1 ล้านบาท สมาชิกคาราบาวยุคคลาสสิกไลน์อัพขึ้นคอนเสิร์ตครั้งนี้ด้วย ขาดเพียงเป้า - อำนาจ ลูกจันทร์ ที่มีปัญหาเรื่องสุขภาพ คอนเสิร์ตครั้งนี้จึงเปรียบเสมือนกับการแก้ตัวของคอนเสิร์ตทำโดยคนไทยที่เล่นไม่จบเมื่อต้นปี พ.ศ. 2528 ณ สถานที่เดียวกันรายชื่อเพลงรายชื่อเพลง. 1. รอยไถแปร 2. เมด อิน ไทยแลนด์ 3. ลูกแก้ว 4. ลูกหิน 5. นางงามตู้กระจก 6. เรฟูจี 7. มนต์เพลงคาราบาว / ลุงขี้เมา 8. ปลาใหญ่ ปลาน้อย 9. แป๊ะขายขวด 10. ท.ทหารอดทน 11. ถนนชีวิต 12. ขี้เมาใจดี 13. คนนิรนาม 14. พ่อ 15. สัญญาหน้าฝน 16. เฒ่าทะเล 17. บิ๊กสุ 18. ผู้เฒ่า / ไม้ไผ่ / ฝ่าลมฝน 19. คนเก็บฟืน 20. ตุ๊กตา 21. ทับหลัง 22. คาราบาวเมดเล่ย์1. สามช่าคาราบาว 2. วณิพก 3. ราชาเงินผ่อน 4. คนจนผู้ยิ่งใหญ่ 5. รักทรหด 6. ซาอุดรฯ 7. เวลคัม ทู ไทยแลนด์ 8. หลวงตา 9. ปาปาย่าป๊อก ๆ 10. หลวงพ่อคูณ 11. กระถางดอกไม้ให้คุณ 12. กำนันผู้ใหญ่บ้าน 13. สุรชัย 3 ช่า 14. พ่อหลี 15. คนหนังเหนียว 16. หลงวัฒน์ 17. สามัคคีประเทศไทย 23. ทะเลใจ 24. คนล่าฝัน 25. เจ้าตาก 26. บัวลอย 27. ตามรอยพ่อคาราบาว โอพอค (CARABAO OPOC) คาราบาว โอพอค (CARABAO OPOC). การจัดแสดงคอนเสิร์ตใน 76 จังหวัดของประเทศไทย โดยใช้เทคโนโลยีแอร์โดมเป็นครั้งแรกในประเทศไทย ซึ่งแฟนเพลงคาราบาวทั่วประเทศจะสามารถชมคอนเสิร์ตของคาราบาวในมาตรฐานเดียวกันกับคอนเสิร์ตระดับโลก และจำกัดจำนวนผู้เข้าชมไว้เพียงจังหวัดละ 5,000 คน ต่อ 1 รอบ โดยเริ่มจังหวัดแรกคือ สุพรรณบุรี ในวันที่ 1 เมษายนคาราบาว เวิลด์ทัวร์ (CARABAO WORLD TOUR) คาราบาว เวิลด์ทัวร์ (CARABAO WORLD TOUR). การทัวร์คอนเสิร์ตใน 6 ประเทศทั่วโลก เพื่อเป็นการขอบคุณแฟนเพลงของคาราบาวในต่างประเทศ รวมทั้งเผยแพร่งานเพลงที่มีความเป็นไทย และมีเอกลักษณ์เฉพาะตัวของคาราบาว ด้วยโปรดักชั่นมาตรฐานเดียวกับวงดนตรีระดับโลก โดยเริ่มในเดือนกันยายนคาราบาว นิว เยียร์ เอกซ์โป (CARABAO NEW YEAR EXPO) คาราบาว นิว เยียร์ เอกซ์โป (CARABAO NEW YEAR EXPO). การจัดมหกรรมบันเทิงเกี่ยวกับวงดนตรีครั้งแรกของประเทศไทย โดยเป็นการบันทึกเรื่องราวในแง่มุมต่าง ๆ ของคาราบาวตลอดระยะเวลา 30 ปี และมีการแสดงคอนเสิร์ตโดยวงคาราบาวทุกวัน ซึ่งในแต่ละวันจะมีรูปแบบแตกต่างกัน มีระยะเวลาการแสดงตลอดหนึ่งสัปดาห์ ระหว่างวันที่ 21 - 27 ธันวาคม พ.ศ. 2554 ณ ศูนย์การประชุมแห่งชาติสิริกิติ์ ภายใต้คอนเซปท์ "ฟื้นฟูกายใจ ต้อนรับปีใหม่" โดยแต่ละโซนจะมีพื้นที่ที่ใช้ชื่อเพลงของคาราบาวเป็นชื่อสถานที่ และผู้เข้าชมสามารถเข้าร่วมงานได้โดยไม่ต้องเสียค่าผ่านประตู ยกเว้นคอนเสิร์ต- โซน EXHIBITION- ตามรอยพ่อ : นิทรรศการเฉลิมพระเกียรติพระบาทสมเด็จพระเจ้าอยู่หัว ด้วยนิทรรศการศิลปะยาตรา "ภาพพระภูมิฟ้า น้อมโน้มโลมดิน" โดย ธีระพันธุ์ ลอไพบูลย์(อ.กวง) เพื่อเปิดโอกาสให้ผู้เข้าร่วมงานได้ร่วมแสดงออกถึงความจงรักภักดี และสำนึกในพระมหากรุณาธิคุณของพระบาทสมเด็จพระเจ้าอยู่หัว - ผู้ปิดทองหลังพระ : การเปิดโอกาสให้ผู้เข้าชมงานร่วมบริจาคทุนทรัพย์เป็นของขวัญผ่าน 9 มูลนิธิในโครงการตามพระราชดำริ - นักสู้ผู้ยิ่งใหญ่ : การแสดงประวัติและผลงานเพลงของวงคาราบาว จากจุดเริ่มต้นก่อนจะก้าวสู่ตำนานของวงดนตรีเพื่อชีวิตตลอดกาล - มนต์เพลงคาราบาว : การแสดงภาพถ่ายในอดีตของสมาชิกวงคาราบาวที่สะท้อนให้เห็นถึงแฟชั่น และนวัตกรรมต่างๆ - โซน CONTEST- คนล่าฝัน : กิจกรรมการประกวด Chang Iconic Contest - โซน ACTIVITY- สามัคคีประเทศไทย : เกมลุ้นรับของรางวัลมากมายจากไทยประกันชีวิต - มหา'ลัย : การเปิดเส้นทางลัดให้กับผู้ที่สนใจในการพัฒนาฝีมือดนตรี และเติมแรงบันดาลใจจากสมาชิกวงคาราบาวที่มาแนะนำเทคนิคการเล่นดนตรีอย่างมืออาชีพ - คนหนังเหนียว : การฉายภาพยนตร์ที่สมาชิกวงคาราบาวได้ฝากบทบาทการแสดง อันได้แก่ เสียงเพลงแห่งเสรีภาพ, เสียงเท่าฟ้าหน้าเท่ากลอง, หยุดหัวใจไว้ที่รัก และ โอ้..กุ๊กไก่ - กระถางดอกไม้ให้คุณ : การเปิดโอกาสให้แฟนเพลงเต็มที่กับการร้องเพลงของคาราบาวแบบคาราโอเกะท่ามกลางบรรยากาศชีวิตกลางคืน - โซน EXPO FUN STREET- เวลคัมทูไทยแลนด์ : การเปิดโอกาสให้ผู้เข้าชมงานถ่ายภาพร่วมกับสมาชิกคาราบาวตามสถานที่ต่างๆ ทั่วประเทศเพื่อเก็บภาพไว้เป็นที่ระลึก - เมด อิน ไทยแลนด์ : การจำหน่ายสินค้าแฮนด์เมดและของที่ระลึกในวาระครบรอบ 30 ปี คาราบาว - คอนเสิร์ต เป็นการแสดงสดของวงคาราบาวในแบบ 7 วัน 7 รูปแบบ โดยแต่ละวันจะแตกต่างกันทั้งรูปแบบเรื่องราวและเพลงที่แสดง โดยเริ่มแสดงเวลา 19.00 น. ผู้ชมสามารถเข้าชมคอนเสิร์ตโดยการร่วมสนุกจากผู้สนับสนุนต่างๆ ทุกรายเพื่อชิงบัตรชมคอนเสิร์ต หรือการซื้อบัตรชมคอนเสิร์ตราคาใบละ 1,000 บาท เพียงรอบละ 300 ใบ โดยรายได้จากการจำหน่ายบัตรมอบให้มูลนิธิราชประชานุเคราะห์ฯ เพื่อช่วยเหลือและฟื้นฟูผู้ประสบอุทกภัย และประโยชน์อื่นๆ- รอบคาราบาวร็อค (On The Rock) แสดงวันพุธที่ 21 ธันวาคม พ.ศ. 2554 - รอบความรัก (In Love) แสดงวันพฤหัสบดีที่ 22 ธันวาคม พ.ศ. 2554 - รอบคาราบาว คันทรี่ (Go Country) แสดงวันศุกร์ที่ 23 ธันวาคม พ.ศ. 2554 - รอบสามัญชน คนธรรมดา (Ordinary People) แสดงวันเสาร์ที่ 24 ธันวาคม พ.ศ. 2554 - รอบสังคมและการเมือง (Political & Social) แสดงวันอาทิตย์ที่ 25 ธันวาคม พ.ศ. 2554 - รอบปรัชญา (Philosophy) แสดงวันจันทร์ที่ 26 ธันวาคม พ.ศ. 2554 - รอบ Grand Finale แสดงวันอังคารที่ 27 ธันวาคม พ.ศ. 2554 นอกจากนี้ ในช่วงบ่ายวันเสาร์ที่ 24 และอาทิตย์ที่ 25 ธันวาคม พ.ศ. 2554 ได้จัดแสดงรอบพิเศษสำหรับทหารและตำรวจ เพื่อเป็นการขอบคุณเจ้าหน้าที่ที่ได้ช่วยเหลือประชาชนจากวิกฤติอุทกภัยอีกด้วยคาราบาว ไฟนอล ฟินาเล (CARABAO FINAL FINALE) คาราบาว ไฟนอล ฟินาเล (CARABAO FINAL FINALE). เป็นคอนเสิร์ตปิดมหกรรมดนตรี 30 ปี คาราบาว และอัลบั้มกำลังใจคาราบาว 30 ปี ณ สนามเสือป่า พระราชวังดุสิต โดยมีการเลื่อนการจัดคอนเสิร์ตถึง 3 ครั้ง ครั้งแรกกำหนดจัดขึ้นในวันอาทิตย์ที่ 3 มิถุนายน พ.ศ. 2555 แต่เกิดเหตุการณ์ความวุ่นวายทางการเมือง จึงได้เลื่อนออกไปเป็นวันอาทิตย์ที่ 29 กรกฎาคม พ.ศ. 2555 แต่ทางสำนักพระราชวังได้แจ้งผ่านบริษัท เฟรชแอร์ เฟสติวัล จำกัด ว่าขอให้เลื่อนการจัดคอนเสิร์ตไปเป็นวันอาทิตย์ที่ 26 สิงหาคม พ.ศ. 2555 เนื่องจากทางสำนักพระราชวังต้องใช้สนามเสือป่าในการจัดงานพระราชพิธีมหามงคลเฉลิมพระชนมพรรษา 5 รอบ สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร 28 กรกฎาคม พ.ศ. 2555 ก่อนแสดง ได้มีการแถลงข่าวความสำเร็จของมหกรรมดนตรี 30 ปี คาราบาว โดยมีคุณดิสธร วัชโรทัย รองเลขาธิการพระราชวัง และ ประธานมูลนิธิราชประชานุเคราะห์ ในพระบรมราชูปถัมภ์ และวินิจ เลิศรัตนชัย ประธานเจ้าหน้าที่บริหาร บริษัท เฟรชแอร์ เฟสติวัล จำกัด ขึ้นกล่าวต้อนรับผู้สนับสนุน และสื่อมวลชนที่เข้าร่วมงาน พร้อมด้วยสมาชิกทั้งหมดของวงคาราบาว มาพูดถึงความประทับใจต่อมหกรรมดนตรีครั้งนี้ ในการแสดงมีสายฝนตกลงมาเป็นระยะ ๆ แต่แฟนเพลงไม่สะทกสะท้าน ในที่สุด คาราบาวก็ได้ใช้ความมันส์และความตั้งใจในการแสดงต่อสู้จนฝนหยุดตก และการแสดงก็ได้จบลงอย่างอลังการหลังเสร็จมหกรรม หลังเสร็จมหกรรม. หลังเสร็จสิ้นการจัดมหกรรมดนตรี 30 ปี คาราบาวไปแล้ว วงคาราบาวมีคอนเสิร์ตใหญ่อีกครั้งหนึ่ง ชื่อว่า กินลม ชมบาว ในวันที่ 9 พฤศจิกายน พ.ศ. 2556 ที่บ้านของแอ๊ด - ยืนยง โอภากุล อำเภอสัตหีบ จังหวัดชลบุรี โดยคอนเสิร์ตนี้เป็นคอนเสิร์ตเปิดอัลบั้ม สวัสดีประเทศไทย ซึ่งเป็นอัลบั้มชุดล่าสุดของวงคาราบาว จัดขึ้นในวันเกิดของแอ๊ด และเป็นครั้งแรกที่วงคาราบาวได้แสดงคอนเสิร์ตร่วมกับศิลปินตำนานร็อค­เมืองไทยที่มีฝีมือประจักษ์แก่สายตาชาวโลก­มาแล้วมากมาย เช่น แหลม มอริสัน, กิตติ กีตาร์ปืน, โอ้ - โอฬาร พรหมใจ และ ช.อ้น ณ บางช้าง โดยมีแขกรับเชิญพิเศษ คือ เสก โลโซ และโก๊ะตี๋ อารามบอยสื่อประชาสัมพันธ์THE JOURNEY PHENOMENON ปรากฏการณ์ 30 ปี คาราบาว สื่อประชาสัมพันธ์. THE JOURNEY PHENOMENON ปรากฏการณ์ 30 ปี คาราบาว. ในมหกรรมดนตรี 30 ปี คาราบาว ยังได้มีการจัดทำรายการโทรทัศน์ "THE JOURNEY PHENOMENON ปรากฏการณ์ 30 ปี คาราบาว" โดยเป็นรายการเดินทางย้อนอดีตสู่ปัจจุบันของวงคาราบาว ในรูปแบบของการตามรอยทัวร์คอนเสิร์ตฉลอง 30 ปี เพื่อพิสูจน์ความเป็นขวัญใจตลอดกาล โดยมี นักแสดง นักร้อง พิธีกร ดีเจ ที่มีชื่อเสียง และมีความชื่นชอบวงคาราบาว มาทำหน้าที่พิธีกรนำชมในแต่ละสถานที่ เริ่มออกอากาศวันที่ 6 เมษายน พ.ศ. 2554 โดยออกอากาศในวันหยุดนักขัตฤกษ์ ช่วงเวลา 15.00 - 16.00 น. ทางโมเดิร์นไนน์ทีวี รายชื่อตอน</doc>
