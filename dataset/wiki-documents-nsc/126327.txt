<doc id="126327" url="https://th.wikipedia.org/wiki?curid=126327" title="อำเภอปทุมราชวงศา">อำเภอปทุมราชวงศา ปทุมราชวงศา [ปะ-ทุม-ราด-ชะ-วง-สา] เป็นอำเภอหนึ่งในจังหวัดอำนาจเจริญที่ตั้งและอาณาเขต ที่ตั้งและอาณาเขต. อำเภอปทุมราชวงศาตั้งอยู่ทางทิศตะวันออกของจังหวัด มีอาณาเขตติดต่อกับเขตการปกครองข้างเคียง ดังนี้- ทิศเหนือ ติดต่อกับอำเภอเสนางคนิคมและอำเภอชานุมาน - ทิศตะวันออก ติดต่อกับอำเภอเขมราฐ อำเภอกุดข้าวปุ้น และอำเภอตระการพืชผล (จังหวัดอุบลราชธานี) - ทิศใต้ ติดต่อกับอำเภอพนา - ทิศตะวันตก ติดต่อกับอำเภอเมืองอำนาจเจริญประวัติ ประวัติ. ในโอกาสฉลอง 200 ปีของจังหวัดอุบลราชธานี พ.ศ. 2535 นายสายสิทธิ์ พรแก้ว ผู้ว่าราชการจังหวัดอุบลราชธานีในสมัยนั้น มีดำริจะจัดตั้งอำเภอใหม่เพื่อเป็นการเฉลิมฉลองวาระจังหวัดอุบลราชธานีครบ 200 ปีเป็นกรณีพิเศษไม่ต้องผ่านการเป็นกิ่งอำเภอ โดยจัดตั้งอำเภอใหม่ให้ชื่อว่า อำเภอปทุมราชวงศา มีสถานที่ตั้ง ณ บ้านนาหว้าใหญ่ ตำบลนาหว้า อำเภอพนา โดยใช้ชื่อของพระปทุมราชวงศา (ท้าวคำผง) เจ้าเมืองอุบลราชธานีคนแรกเป็นชื่อของอำเภอ คำว่า "ปทุม" เป็นคำนามมาจากภาษาบาลีมีความหมายว่า บัวหลวง คำว่า "ปทุมราชวงศา" หมายถึง ราชวงศ์ดอกบัวหลวง ถ้าหากจะใช้ชื่อตำบลนาหว้าซึ่งเป็นที่ตั้งที่ว่าการอำเภอใหม่เป็นชื่ออำเภอ จะเป็นการซ้ำซ้อนกับอำเภอนาหว้า จังหวัดนครพนม จังหวัดอุบลราชธานีได้ดำเนินการตามขั้นตอนต่าง ๆ ในการจัดตั้งอำเภอปทุมราชวงศาเรื่อยมาจนกระทั่ง ถึงวันที่ 1 สิงหาคม พ.ศ. 2536 เป็นต้นมา อำเภอปทุมราชวงศาจึงได้รับการจัดตั้งขึ้นโดยรวมท้องที่ตำบลลือ ตำบลห้วย และตำบลนาหว้าจากอำเภอพนา ตำบลโนนงามจากอำเภออำนาจเจริญ ตำบลหนองข่าและตำบลคำโพนจากอำเภอชานุมานเข้าด้วยกัน โดยมีพระราชกฤษฎีกาตั้งอำเภอปทุมราชวงศา จังหวัดอุบลราชธานี พ.ศ. 2536 ประกาศราชกิจจานุเบกษา เล่ม 110 ตอนที่ 87 ลงวันที่ 2 กรกฎาคม 2536 ให้ใช้บังคับเมื่อพ้นกำหนดสามสิบวันนับแต่วันประกาศในราชกิจจานุเบกษาเป็นต้นไป จนกระทั่งถึงวันที่ 1 ธันวาคม พ.ศ. 2536 พระราชบัญญัติจัดตั้งจังหวัดอำนาจเจริญแยกจากจังหวัดอุบลราชธานีมีผลบังคับใช้ ทำให้อำเภอปทุมราชวงศาย้ายมาขึ้นกับจังหวัดอำนาจเจริญจนถึงปัจจุบันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอปทุมราชวงศาแบ่งเขตการปกครองย่อยออกเป็น 7 ตำบล 73 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอปทุมราชวงศาประกอบด้วยองค์กรปกครองส่วนท้องถิ่น 8 แห่ง ได้แก่- เทศบาลตำบลปทุมราชวงศา ครอบคลุมพื้นที่บางส่วนของตำบลนาหว้าและตำบลนาป่าแซง - เทศบาลตำบลหนองข่า ครอบคลุมพื้นที่ตำบลหนองข่าทั้งตำบล - เทศบาลตำบลห้วย ครอบคลุมพื้นที่ตำบลห้วยทั้งตำบล - เทศบาลตำบลนาป่าแซง ครอบคลุมพื้นที่ตำบลนาป่าแซง (เฉพาะนอกเขตเทศบาลตำบลปทุมราชวงศา) - องค์การบริหารส่วนตำบลคำโพน ครอบคลุมพื้นที่ตำบลคำโพนทั้งตำบล - องค์การบริหารส่วนตำบลนาหว้า ครอบคลุมพื้นที่ตำบลนาหว้า (เฉพาะนอกเขตเทศบาลตำบลปทุมราชวงศา) - องค์การบริหารส่วนตำบลลือ ครอบคลุมพื้นที่ตำบลลือทั้งตำบล - องค์การบริหารส่วนตำบลโนนงาม ครอบคลุมพื้นที่ตำบลโนนงามทั้งตำบลสถาบันการศึกษา สถาบันการศึกษา. โรงเรียนมัธยมศึกษาสังกัดสำนักงานคณะกรรมการการศึกษาขั้นพื้นฐาน- โรงเรียนปทุมราชวงศา - โรงเรียนลือวิทยาคมธนาคาร ธนาคาร. อำเภอปทุมราชวงศามีธนาคารที่เปิดให้บริการ 5 แห่ง ประกอบด้วย1. ธนาคารเพื่อการเกษตรและสหกรณ์การเกษตร สาขาปทุมราชวงศา 2. ธนาคารกรุงเทพ สาขาปทุมราชวงศา 3. ธนาคารกรุงไทย สาขาปทุมราชวงศา 4. ธนาคารออมสิน สาขาปทุมราชวงศา 5. ธนาคารกสิกรไทย สาขาปทุมราชวงศาสถานีตำรวจสถานีตำรวจ. - สถานีตำรวจภูธรปทุมราชวงศา</doc>
