<doc id="55374" url="https://th.wikipedia.org/wiki?curid=55374" title="ไพรดิบ">ไพรดิบ ไพรดิบ เป็นการ์ตูนไทยที่เขียนลงในนิตยสาร ซีคิดส์ โดย ณ ภพ เสาใบ ซึ่งเขียนสลับกับการ์ตูนไทยเรื่อง เอ็กซีคิวชั่นแนล แบบสัปดาห์เว้นสัปดาห์ การ์ตูนเรื่องนี้กล่าวถึงการผจญภัยของตัวเอกของเรื่องชื่อไพร (ซึ่งคาดว่าน่าจะเป็นเทวดา) เดินทางไปมาระหว่าง 3 ภพได้ มีมวยไทยโบราณเป็นอาวุธ ต่อสู้กับบรรดาเหล่าปิศาจ ไม่ว่าจะเป็นงูยักษ์ จระเข้ยักษ์ หรือปิศาจที่ปรากฏตัวออกมาในรูปของเทวทูต ฯลฯ แต่ว่าจุดประสงค์ในการต่อสู้นั้นคลุมเครือจนจบเรื่อง ไม่เป็นที่แน่ชัดว่าพระเอกมีที่มาที่ไปอย่างไร ต่อสู้ไปเพื่ออะไร และตอนสุดท้ายได้จบลงที่นางเอก (จีรา) ได้ถูกจระเข้ยักษ์กลืนหายไปโดยที่ไพรช่วยไม่ได้ แล้วตอนท้ายสุดไพรได้ใส่ชุดเกราะ (โดยไม่ทราบที่มาของชุดเกราะว่ามาจากไหน) แล้วออกเดินทางต่อไป การ์ตูนเรื่องนี้มีลักษณะพิเศษตรงที่ใช้เสียงประกอบเป็นภาษาอังกฤษ (เช่น PRAING!, KVOW!, KRRGฯลฯ) โดยเสียงภาษาอังกฤษนี้ไม่ใช่เสียงที่เป็นเสียงตามแบบของการ์ตูนฝรั่งแท้ๆ หากแต่เป็นนำเสียงของไทยมาทับศัพท์ (เช่นเสียงระเบิด เสียงในการ์ตูนฝรั่งจะเป็น BOOM! แต่ในเรื่องไพรดิบจะเป็น TOOM! ตรงกับคำในภาษาไทยว่า ตูม!) และบางคำก็ไม่รู้จะให้อ่านเป็นเสียงไทยว่าอย่างไร เนื้อเรื่องแบ่งออกเป็น 2 ภาค มีทั้งหมด 40 ตอน ออกเป็นฉบับรวมเล่มได้ทั้งหมด 6 เล่มตัวละครตัวละคร. - ไพร เป็นตัวเอกของเรื่อง ไพรเป็นลูกของวายุซึ่งเป็นมนุษย์และสารแดงภูตสาวเป็นครึ่งมนุษย์ครึ่งภูต มีแม่ไม้มวยไทยเป็นอาวุธ- จีรา เด็กผู้หญิงหัวโต คอยติดสอยห้อยตามไพรเวลาที่ไพรไปไหนมาไหน- ว่านฟ้า ภูตสาวร่างเล็กที่คอยช่วยเหลือไพรในการตามหาของวิเศษ มีความสามารถบินได้ ว่านฟ้าในตอนแรกมีรูปลักษณ์ที่แก่เมื่อเวลาผ่านไป เกิดการลอกคราบกลับกลายเป็นสาวสวยได้เอกลักษณ์ของการ์ตูน เอกลักษณ์ของการ์ตูน. การ์ตูนเรื่องนี้มีเอกลักษณ์ตรงที่ใช้เสียงประกอบเป็นภาษาอังกฤษตามที่กล่าวมาข้างต้น นี่คือตัวอย่างของเสียงประกอบที่ใช้ในการ์ตูน- PRAING - KVOW - KRIAGG - KRRGG - KRR - HIEE - OOK - TOOMM - ZWW - FAWW - FLOPP - VING - PLAOW - BROOM - PRAEE - AAAA - KRRD - HHGGGปัญหาของไพรดิบขณะที่ลงนิตยสาร ซีคิดส์ ปัญหาของไพรดิบขณะที่ลงนิตยสาร ซีคิดส์. แต่ถึงอย่างไรก็ดี ในขณะที่ไพรดิบได้ลงนิตยสาร ซีคิดส์ ไพรดิบได้รับคำวิจารณ์จากผู้อ่านในทางที่ไม่ค่อยดีเท่าไหร่นัก โดยมีสาเหตุหลัก คือ- แต่เดิมการ์ตูนเรื่อง EXEcutional ได้ลงในนิตยสาร ซีคิดส์ ทุกสัปดาห์ จนกลายเป็นการ์ตูนไทยที่ประสบความสำเร็จและมีผู้ที่ชื่นชอบเป็นจำนวนมาก แต่หลังจากนั้นไพรดิบได้เข้ามาลงแทรก EXEcutional ทำให้ไพรดิบและ EXEcutional ต้องผลัดกันลงคนละสัปดาห์ทำให้แฟนๆบางส่วนไม่พอใจที่จะต้องมารออ่านเอ็กเซ่ต่อจากไพรดิบ - ปัญหาเรื่องภาพ - ไพรดิบเป็นการ์ตูนที่ลงกรีนดำมืดตลอดทั้งเรื่อง ไม่มีภาพฉากหลัง นักอ่านบางคนได้กล่าวไว้ว่าถ้าเอาสกรีนดำๆ นี้ออกก็จะเป็นการ์ตูนที่ดูโล่ง ๆ ไม่มีอะไรเลย - ปัญหาในส่วนของเนื้อเรื่อง - มีผู้อ่านบางส่วนที่ไม่เข้าใจเนื้อหาและธีมหลักของเรื่องเนื่องมาจากผู้แต่งแทบจะไม่ให้รายละเอียดเชิงลึกของตัวละครเอก ไว้เลย</doc>
