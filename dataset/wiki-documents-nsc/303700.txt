<doc id="303700" url="https://th.wikipedia.org/wiki?curid=303700" title="อะกิระ ยะเอะงะชิ">อะกิระ ยะเอะงะชิ อะกิระ ยะเอะงะชิ () นักมวยสากลชาวญี่ปุ่น เกิดเมื่อวันที่ 25 กุมภาพันธ์ พ.ศ. 2526 ที่เมืองคิตะคะมิ จังหวัดอิวะเตะ ประเทศญี่ปุ่นประวัติ ประวัติ. ยะเอะงะชิชกมวยสากลสมัครเล่นเมื่อเป็นนักเรียนระดับมัธยมศึกษา และนักศึกษามหาวิทยาลัยทาคุโชกุ เมื่อจบการศึกษาระดับปริญญาตรีแล้ว จึงหันมาชกมวยสากลอาชีพ เมื่อ พ.ศ. 2548 โดยชกครั้งแรก ชนะน็อคโทโมโยชิ นาคายาม่า ยก 1 ยะเอะงะชิชกชนะรวดจนได้ครองแชมป์ OPBF รุ่นมินิฟลายเวท เมื่อ พ.ศ. 2549 ชนะน็อค วีระศักดิ์ ชูวัฒนะ ป้องกันตำแหน่งไว้ได้ครั้งเดียวก็ขึ้นชิงแชมป์โลกรุ่นมินิมั่มเวท WBC กับ เด่น จุลพันธ์ เมื่อ พ.ศ. 2550 ผลปรากฏว่า ยาเอกาชิสู้ไม่ได้ แพ้คะแนนเด่นไปอย่างขาดลอยและบาดเจ็บสาหัสถึงขนาดกรามหัก ยาเอกาชิหยุดชกไประยะหนึ่ง จึงกลับมาชกอีกครั้งใน พ.ศ. 2551 และได้ครองแชมป์ญี่ปุ่นรุ่นมินิมัมเวทเมื่อ พ.ศ. 2552 จากนั้น จึงขึ้นชิงแชมป์โลกรุ่นมินิมั่มเวท WBA ชนะน็อค พรสวรรค์ กระทิงแดงยิม ยก 10 เมื่อวันที่ 24 ตุลาคม พ.ศ. 2554 ได้เป็นแชมป์โลก หลังจากนั้นยะเอะงะชิได้เปิดศึกเดิมพันตำแหน่งแชมป์โลกกับ แชมป์โลกของ WBC ชาวญี่ปุ่นเช่นเดียวกัน คือ คาสึโตะ อิโอกะ ที่ได้แชมป์โลกมาจากการเอาชนะ โอเล่ห์ดง ซีพีเฟรชมาร์ท นักมวยชาวไทย ผลการชกปรากฏว่าอิโอกะเป็นฝ่ายชนะคะแนนไป จึงทำให้เสียตำแหน่งไปในทันที จากนั้น ยะเอะงะชิ ก็ได้เลื่อนรุ่นขึ้นไปชกในรุ่นฟลายเวท และได้ชกกับ โตชิยูกิ อิกะระชิ แชมป์โลกในรุ่นนี้ของ WBC ชาวญี่ปุ่นเช่นเดียวกัน ที่ได้แชมป์มาจาก ซอนนี่ บอย จาโร นักมวยชาวฟิลิปปินส์ ผู้ซึ่งได้แชมป์โลกมาจากการเอาชนะน็อก พงษ์ศักดิ์เล็ก ไก่ย่างห้าดาวยิม นักมวยชาวไทย ผลการชกปรากฏว่า ยะเอะงะชิเป็นฝ่ายเอาชนะคะแนนไปได้ ยะเอะงะชิป้องกันตำแหน่งไว้ได้ทั้งหมด 3 ครั้ง ก่อนที่จะเสียตำแหน่งให้กับ โรมัน กอนซาเลซ นักมวยชาวนิคารากัว โดยเป็นฝ่ายแพ้น็อกไปในยกที่ 9 ต่อมาในปลายปี พ.ศ. 2557 ยะเอะงะชิ ได้ลดรุ่นลงไปชกในรุ่นไลท์ฟลายเวท โดยชิงตำแหน่งแชมป์โลกที่ว่างของ WBC กับ เปโดร กูเออวาร่า นักมวยชาวเม็กซิกัน แต่ก็เป็นฝ่ายถูกหมัดตัดลำตัวแพ้น็อกไปในยกที่ 7เกียรติประวัติเกียรติประวัติ. - แชมป์ OPBF รุ่นมินิมัมเวท- ชิง 3 เมษายน 2549 ชนะน็อค วีระศักดิ์ ชูวัฒนะ ยก 5 ที่ ญี่ปุ่น - ป้องกันแชมป์ครั้งที่ 1, 18 กันยายน 2549 ชนะน็อค เหลี่ยมเพชร ศ.วีระพล ยก 1 ที่ ญี่ปุ่น - แชมป์ญี่ปุ่นรุ่นมินิมัมเวท (2552 – 2554) - แชมป์โลก WBA รุ่นมินิมั่มเวท (2554 - 2555)- ชิง 24 ตุลาคม 2554 ชนะน็อค พรสวรรค์ ป. ประมุข ยก 10 ที่ โครักกุเอ็นฮอลล์ ญี่ปุ่น - ป้องกันตำแหน่งครั้งที่ 1, 20 มิถุนายน 2555 แพ้คะแนน คาสึโตะ อิโอกะ ที่ บอดี้เมกเกอร์โคลีเซี่ยม ญี่ปุ่น - แชมป์โลก WBC รุ่นฟลายเวท (2556 - 2557)- ชิง 8 เมษายน 2556 ชนะคะแนน โตชิยูกิ อิกะระชิ ที่ สนามกีฬาแห่งชาติเรียวโงะกุ ญี่ปุ่น - ป้องกันตำแหน่งครั้งที่ 1, 12 สิงหาคม 2556 ชนะคะแนน ออสการ์ แบลงเกต์ (เม็กซิโก) ที่ โอตะซิตีเจเนรัลยิมเนเซียม โตเกียว ญี่ปุ่น - ป้องกันตำแหน่งครั้งที่ 2, 6 ธันวาคม 2556 ชนะคะแนน เอ็ดการ์ โซซาร์ (เม็กซิโก) ที่ สนามกีฬาแห่งชาติเรียวโงะกุ ญี่ปุ่น - ป้องกันตำแหน่งครั้งที่ 3, 6 เมษายน 2557 ชนะน็อกยก 9 โอดิลอน ซาเลตา (เม็กซิโก) ที่ โอตะซิตีเจเนรัลยิมเนเซียม โตเกียว ญี่ปุ่น - ป้องกันตำแหน่งครั้งที่ 4, 5 กันยายน 2557 แพ้น็อกยก 9 โรมัน กอนซาเลซ (นิคารากัว) ที่ สนามกีฬาแห่งชาติโยะโยะงิ โตเกียว ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นมินิมัมเวท WBC เมื่อ 4 มิถุนายน 2550 แพ้คะแนน เด่น จุลพันธ์ ที่ ญี่ปุ่น - ชิงแชมป์โลกรุ่นไลท์ฟลายเวท WBC เมื่อ 30 ธันวาคม 2557 แพ้น็อกยก 7 เปโดร กูเออวาร่า (เม็กซิโก) ที่โตเกียวเมโทรโปรลิแตนท์ยิมเนเซียม โตเกียว ญี่ปุ่น</doc>
