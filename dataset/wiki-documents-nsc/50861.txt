<doc id="50861" url="https://th.wikipedia.org/wiki?curid=50861" title="เอะริ คะเม">เอะริ คะเม เอริ คาเม (ญี่ปุ่น: 亀井絵里 / โรมะจิ: Kamei Eri) (เกิดวันศุกร์ที่ 23 ธันวาคม พ.ศ. 2531) คือ นักร้องหญิงชาวญี่ปุ่นของสังกัด "เฮลโล! โปรเจกต์" (Hello! Project) ปัจจุบันเธอเป็นสมาชิกของกลุ่มนักร้องหญิงที่ชื่อ "มอร์นิงมุซุเมะ" (モーニング娘。)ประวัติการทำงาน ประวัติการทำงาน. เอริ คาเม เข้าเป็นสมาชิกของกลุ่มนักร้องมอร์นิงมุซุเมะ ในช่วงปลายปี พ.ศ. 2546 ในฐานะของสมาชิกรุ่นที่ 6 โดยได้รับการคัดเลือกผ่านโครงการ "เลิฟว์ออดิชัน 2002" (Love Audition 2002) พร้อม ๆ กับมิกิ ฟูจิโมโตะ (藤本美貴) ซายูมิ มิจิชิเงะ (道重さゆみ) และเรนะ ทานากะ (田中れいな) ปี พ.ศ. 2547 เธอได้รับเลือกให้เป็นสมาชิกในกลุ่มนักร้องผสมของเฮลโล! โปรเจกต์ ประจำปีนี้ที่ชื่อ "เอช.พี. ออลสตาร์ส" (H.P. All Stars) และยังได้เป็นสมาชิกของกลุ่มนักร้อง "มอร์นิงมุซุเมะ ซากูระกูมิ" (モーニング娘｡ さくら組) ในช่วงที่มอร์นิงมุซุเมะได้แยกออกเป็นสองกลุ่มเพื่อความสะดวกในการตระเวนแสดงคอนเสิร์ตภายในประเทศญี่ปุ่นอีกด้วย สำหรับงานพิธีกร เธอเริ่มงานนี้ครั้งแรกในบทบาทของนักข่าวภาคสนามที่ชื่อ "เอลิซาเบ็ธ เคียเมอิ" ในช่วง "เฮลโลโปรอาวร์" (Hello Pro Hour) ของรายการโทรทัศน์ญี่ปุ่นที่ชื่อ "เฮลโล! มอร์นิง" (Hello! Morning/ハロー！モーニング。) ต่อมา ในช่วงปลายปี พ.ศ. 2547 คะเมได้เปลี่ยนไปทำหน้าที่พิธีกรร่วมกับยูโกะ นากาซาวะ (中澤 裕子, สมาชิกมอร์นิงมุซุเมะรุ่นก่อตั้ง) โดยคราวนี้เธอต้องแสดงเป็นเซลส์แมนหนุ่มที่ชื่อ "เอะริค คาเมโซ" พร้อมกับมีช่วงรายการของเธอเองชื่อว่า "เอะริค คาเมโซว โนะไมโดะอารี!" (エリック亀造の毎度ありぃ!) หน้าที่ของเธอในช่วงดังกล่าวคือการโฆษณาสินค้าชิ้นล่าสุดจากสังกัดเฮลโล! โปรเจกต์ (เช่น ซีดีเพลงซิงเกิล ดีวีดีคอนเสิร์ต สมุดรวมภาพถ่าย เป็นต้น) ซึ่งเธอได้ทำหน้าที่นี้มาเรื่อย ๆ จนกระทั่งฤดูหนาวของปี พ.ศ. 2548 เธอก็ไม่ได้รับหน้าที่เป็นพิธีกรประจำอีก เนื่องจากรูปแบบรายการในส่วนของเธอนั้นได้ถูกเปลี่ยนแปลงไปจากเดิม ในปัจจุบันนี้ คะเม ถือเป็นสมาชิกปัจจุบันเพียงคนเดียวของมอร์นิงมุซุเมะที่ยังไม่ได้รับเลือกให้เข้าร่วมกับกลุ่มนักร้องย่อยของมอร์นิงมุซุเมะกลุ่มใดเลย (ในจำนวนนี้ไม่นับรวมกลุ่มมอร์นิงมุซุเมะ ซากูระกูมิ ด้วย)กลุ่มนักร้องที่ได้สังกัดกลุ่มนักร้องที่ได้สังกัด. - กลุ่มนักร้องในสังกัดเฮลโล! โปรเจกต์- มอร์นิงมุซุเมะ (พ.ศ. 2546 – พ.ศ. 2553) - กลุ่มนักร้องย่อยของมอร์นิงมุซุเมะ- มอร์นิงมุซุเมะ ซากูระกูมิ (พ.ศ. 2546 – พ.ศ. 2547) - กลุ่มนักร้องผสมของเฮลโล! โปรเจกต์- เอช!พี ออลสตารส์ (H.P. All Stars, พ.ศ. 2547)ผลงานสมุดรวมภาพ ผลงาน. สมุดรวมภาพ. หมายเหตุ: * (ดู เลิฟว์เฮลโล! คะเม เอะริ โฟโตบุคอิน ภูเก็ต) นอกจากจะเป็นสมุดรวมภาพถ่ายแล้ว ผลงานชุดนี้ยังถูกสร้างออกมาในรูปแบบดิจิตอลภายใต้ชื่อว่า "จังเกิล" (Jungle) ซึ่งผู้บริโภคจะสามารถรับชมได้ผ่านทางโทรศัพท์มือถือเท่านั้น โดยทางผู้สร้างได้วางจำหน่ายภาพชุดแรกไปในวันที่ 19 กุมภาพันธ์ 2550 และภาพชุดที่สองในวันที่ 21 กุมภาพันธ์ของปีเดียวกันภาพยนตร์ดีวีดีการปรากฏตัวทางรายการโทรทัศน์ทางรายการวิทยุ</doc>
