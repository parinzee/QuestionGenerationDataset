<doc id="573278" url="https://th.wikipedia.org/wiki?curid=573278" title="ไก่ฟ้า">ไก่ฟ้า ไก่ฟ้า (อีสาน: ไก่ขวา) เป็นชื่อสามัญของนกหลายชนิด หลายสกุล ในวงศ์ไก่ฟ้าและนกกระทา (Phasianidae) โดยมากจะอยู่ในวงศ์ย่อย Phasianinae ไก่ฟ้าจะมีรูปร่างไล่เลี่ยกับไก่บ้าน มีจะงอยปากและขาแข็งแรงมาก มีลักษณะเด่น คือ ตัวผู้มีหางยาว และสีสันสวยงามกว่าตัวเมีย จัดเป็นความแตกต่างระหว่างเพศเห็นได้ชัดเจน บินได้แต่ในระยะทางสั้น ๆ ทำรังบนพื้นดิน กินเมล็ดพืช, ผลไม้สุก และแมลง เป็นอาหาร ไก่ฟ้า เป็นนกที่มนุษย์ใช้เนื้อเป็นอาหาร และนิยมเลี้ยงเพื่อเป็นสัตว์เลี้ยง มีหลายชนิดที่มีราคาแพงชนิดของไก่ฟ้า ชนิดของไก่ฟ้า. ที่พบในประเทศไทย- นกหว้า, Argusianus argus - ไก่ฟ้าหลังเทา, Lophura leucomelanos - ไก่ฟ้าหลังขาว, Lophura nycthemera - ไก่ฟ้าหางสีน้ำตาล, Lophura erythrophthalma - ไก่ฟ้าหน้าเขียว, Lophura ignita - ไก่ฟ้าพญาลอ, Lophura diardi - นกแว่นสีเทา, Polyplectron bicalcaratum - นกแว่นสีน้ำตาล, Polyplectron malacense - ไก่ฟ้าหางลายขวาง, Syrmaticus humiae ที่พบในต่างประเทศ- ไก่ฟ้าสีทอง, Chrysolophus pictus - ไก่ฟ้าสีเลือด, Ithaginis cruentus - ไก่ฟ้าเขียว, Phasianus versicolor - ไก่ฟ้าธรรมดา, Phasianus colchicus</doc>
