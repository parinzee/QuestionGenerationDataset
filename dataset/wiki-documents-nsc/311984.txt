<doc id="311984" url="https://th.wikipedia.org/wiki?curid=311984" title="ศึกลำน้ำเลือด">ศึกลำน้ำเลือด ศึกลำน้ำเลือด (; ) ซีรีส์จีนฟอร์มยักษ์จาก ทีวีบี ออกอากาศครั้งแรกเมื่อปี 2530 เพื่อฉลองครบรอบ 20 ปี ของทีวีบีนำแสดงโดยดาราชื่อดังอย่าง เหลียง เฉาเหว่ย หลิวชิงหวิน หวงเย่อหัวเนื้อเรื่อง เนื้อเรื่อง. ในปลายยุคราชวงศ์สุย ฉิวหยั่นเค่อ (เหลียงเฉาเหว่ย) หรือ จางซันหลัง สาบานเป็นพี่น้องกับองค์ชายใหญ่ หยังหย่ง แห่งราชวงศ์สุย และได้พบรักกับองค์หญิงหลานหลิง (เฉินอวี้เหลียน) พระขนิษฐาขององค์ชายใหญ่ องค์ชายรองหยังกวง (อู๋ฉี่หัว) หลงใหลในตัวเหม่ยเหนียง (เฉินซิ่วจู) สาวงามจากราชวงศ์หนานเฉินผู้ยอมเสียสละตนเองมาอยู่กับสุยเหวินตี้ เจ้าแห่งราชวงศ์สุย หยังกวงก่อกบฏเพื่อชิงอำนาจและตัวเหม่ยเหนียงจากบิดา ฉิวหยั่นเค่อจึงต้องรวมพลังกับหยังหย่งเพื่อขัดขวางหยังกวง เพื่อหาทางโค่นล้มหยังกวงจอมทรราชย์ ซึ่งกำลังเกลี้ยกล่อมเหล่าขุนนางให้มาจงรักภักดีต่อตน ขณะเดียวกันเหม่ยเหนียงก็ได้รับการช่วยเหลือจากนางคณิกาให้หลบหนีออกจากวัง ต่อมาเกิดความร้าวฉานขึ้นภายในสำนักหว่ากัง จนเป็นโอกาสให้หยังกวงยกกำลังมาบดขยี้ ต่อมาสำนักหว่ากังล่มสลาย เหตุเพราะความริษยาของหลี่มี่ (หวงเย่อหัว) จอมยุทธ์ชื่อดังที่แปรพักตร์ไปเข้ากับราชสำนัก ที่มีต่อฉิวหยั่นเค่อ ส่งผลให้ฉิวหยั่นเค่อต้องเดินทางจากไป อี๋เหวินฮั่วจี่ได้สังหารหยังกวง และตั้งตนเป็นใหญ่แทน แต่ถูกกองทัพของ หลี่ซื่อหมิน (หลิวชิงหวิน) ปราบจนราบคาบ หลี่มี่ยังคงตามราวีฉิวหยั่นเค่อ หลังจากนั้นฉิวหยั่นเค่อ หลีกทางให้หลี่ซ??ط่อหมิน โดยนำหลานหลิงและพลพรรคมุ่งสู่ตะวันออกนอกด่าน จนสุดท้ายเขาก็ได้กลายเป็นราชาในดินแดนหนึ่ง และหลี่ซื่อหมินก็ได้กลายเป็นฮ่องเต้ผู้ยิ่งใหญ่ในนาม ถังไท่จงเบื้องหลังและความสำเร็จ เบื้องหลังและความสำเร็จ. บทภาพยนตร์ของซีรีส์เรื่องนี้ดัดแปลงจากประวัติศาสตร์ ถือเป็นช่วงแก่งแย่งชิงแผ่นดิน และการสิ้นสุดของราชวงศ์สุย หาอ่านเรื่องราวในยุคสมัยนี้ได้จาก นิยายอิงประวิติศาสตร์ ยุทธการล่าบัลลังก์ จากบทประพันธ์ของ "จิ่วถู" และแปลเป็นไทย โดย น.นพรัตน์ ซึ่งกล่าวถึงช่วงปลายราชวงศ์สุย แผ่นดินเกิดกลียุค เกิดการรบราฆ่าฟันทุกหย่อมหญ้า และไปอ่านอีกเรื่อง จากบทประพันธ์เรื่อง มังกรคู่สู้สิบทิศ (大唐雙龍傳) ของหวงอี้ และแปลเป็นไทย โดย น.นพรัตน์ เช่นกัน ซึ่งว่ากันถึงการสิ้นสุดของราชวงศ์สุย และสถาปนาราชวงศ์ถัง ซึ่งรุ่งเรืองต่อมา จัดว่าเป็นซีรีส์ที่ใช้ทุนสร้างสูง เพลงประกอบ "雄霸天下" ร้องโดย เหลียง เฉาเหว่ย และ หลี่ ฟัง มีความยาวทั้งสิ้น 58 ตอน และเคยนำเข้ามาฉายในประเทศไทยทางช่อง 3 ในปี พ.ศ. 2531 ประสบความสำเร็จอย่างมาก จนต้องมีการสร้างต่อเป็นภาค 2 และภาคที่ 3 และในปี 2558 ทางช่อง 3 แฟมิลี ได้นำซีรีส์อมตะเรื่องนี้กลับมาฉายอีกครั้ง ซึ่งคำว่า "ศึกลำน้ำเลือด" (大運河) ก็หมายถึง คลองต้ายวิ่นเหอ ซึ่งเป็นคลองขนาดใหญ่ ซึ่งเริ่มขุดกันในสมัยสุยหยางตี้หรือ องค์ชายรองหยังกว่างในเรื่อง ใช้เวลาขุดกว่า 30 ปี ใช้แรงงานมนุษย์กว่า 6 ล้านคน นับเป็นคลองที่ยาวที่สุดในโลกในขณะนั้น</doc>
