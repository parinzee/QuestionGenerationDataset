<doc id="58096" url="https://th.wikipedia.org/wiki?curid=58096" title="มหาวิทยาลัยราชภัฏกาฬสินธุ์">มหาวิทยาลัยราชภัฏกาฬสินธุ์ มหาวิทยาลัยราชภัฏกาฬสินธุ์ () ในอดีตเป็นมหาวิทยาลัยในกลุ่มมหาวิทยาลัยราชภัฏ ตั้งอยู่ที่ตำบลสงเปลือย อำเภอนามน จังหวัดกาฬสินธุ์ จัดขึ้นเมื่อปี พ.ศ. 2540โดยนายสุขวิช รังสิตพลรัฐมนตรีว่าการกระทรวงศึกษาธิการในขณะนั้น เริ่มเปิดทำการเรียนการสอนในปีการศึกษา 2542 เป็นครั้งแรก ต่อมาเมื่อวันที่ 9 กันยายน พ.ศ. 2558 ได้จัดตั้งเป็นมหาวิทยาลัยกาฬสินธุ์ ผู้สำเร็จการศึกษาจากมหาวิทยาลัยราชภัฏกาฬสินธุ์ได้เข้ารับพระราชทานปริญญาบัตร โดยพระบาทสมเด็จพระเจ้าอยู่หัว ทรงพระกรุณาโปรดเกล้าฯ พระราชทานให้สมเด็จพระบรมโอรสาธิราช เจ้าฟ้ามหาวชิราลงกรณ สยามมกุฎราชกุมาร เสด็จพระราชดำเนินแทนพระองค์เป็นประจำทุกปี ณ หอประชุมมหาวชิราลงกรณ มหาวิทยาลัยราชภัฏสกลนครประวัติ ประวัติ. มหาวิทยาลัยราชภัฏกาฬสินธุ์ จัดตั้งขึ้นตามคณะรัฐมนตรี เมื่อวันที่ 20 เมษายน  พ.ศ. 2540 สมัยนายสุขวิช รังสิตพลเป็นรัฐมนตรีว่าการกระทรวงศึกษาธิการได้ขออนุมัติ และมีมติให้จัดตั้งสถาบันราชภัฏในภาคตะวันออกเฉียงเหนือเพิ่มขึ้นจำนวน 5 แห่ง ได้แก่ สถาบันราชภัฏชัยภูมิ สถาบันราชภัฏร้อยเอ็ด สถาบันราชภัฏศรีสะเกษ สถาบันราชภัฏนครพนม และสถาบันราชภัฏกาฬสินธุ์ ในระยะแรกได้ดำเนินการในรูปของ "โครงการจัดตั้งสถาบันราชภัฏกาฬสินธุ์" ซึ่งสามารถเปิดรับนักศึกษาระดับอนุปริญญาได้เป็นครั้งแรก ในปีการศึกษา พ.ศ. 2542 และปริญญาตรี ในปีการศึกษา พ.ศ. 2544 ต่อมา เมื่อวันที่ 21 กรกฎาคม พ.ศ. 2544 ได้มีพระราชกฤษฎีกาจัดตั้ง "สถาบันราชภัฏกาฬสินธุ์" พร้อมกับสถาบันราชภัฏอีก 4 แห่งข้างต้น และเมื่อวันที่ 9 มิถุนายน พ.ศ. 2547 พระบาทสมเด็จพระเจ้าอยู่หัว ได้ทรงลงพระปรมาภิไธยในร่างพระราชบัญญัติมหาวิทยาลัยราชภัฏ พ.ศ. 2547 มีผลให้สถาบันราชภัฏกาฬสินธุ์เปลี่ยนสภาพเป็น "มหาวิทยาลัยราชภัฏกาฬสินธุ์"การควบรวมมหาวิทยาลัย การควบรวมมหาวิทยาลัย. ในช่วงปลายปี พ.ศ. 2554 คณะรัฐมนตรีได้เห็นชอบ "ร่างพระราชบัญญัติมหาวิทยาลัยกาฬสินธุ์ พ.ศ. ..." ซึ่งจะเป็นการควบรวมมหาวิทยาลัยราชภัฏกาฬสินธุ์ กับมหาวิทยาลัยเทคโนโลยีราชมงคลอีสาน วิทยาเขตกาฬสินธุ์เข้าด้วยกัน เป็นมหาวิทยาลัยกาฬสินธุ์ โดยการผลักดันของนายเดชา ตันติยวรงค์ อดีตผู้ว่าราชการจังหวัดกาฬสินธุ์ และนางบุญรื่น ศรีธเรศ อดีต ส.ส.กาฬสินธุ์ เขต 1 อดีตรัฐมนตรีช่วยว่าการกระทรวงศึกษาธิการ และนางรัชฎาภรณ์ แก้วสนิท อดีต ส.ส.บัญชีรายชื่อพรรคประชาธิปัตย์ ซึ่งมีทั้งกลุ่มผู้เห็นด้วยและกลุ่มผู้คัดค้าน โดยให้เหตุผลการคัดค้านว่าจะทำให้สถานที่ของมหาวิทยาลัยราชภัฏเดิมถูกทิ้งร้างไป ส่งผลกระทบต่อธุรกิจหอพักที่เกิดขึ้นโดยรอบมหาวิทยาลัย เมื่อวันที่ 8 กันยายน พ.ศ. 2558 ราชกิจจานุเบกษาได้ลงประกาศ "พระราชบัญญัติมหาวิทยาลัยกาฬสินธุ์ พ.ศ. 2558" ซึ่งมีผลให้มหาวิทยาลัยราชภัฎกาฬสินธุ์สิ้นสุดความเป็นสถาบันอุดมศึกษาในวันถัดจากวันที่ประกาศราชกิจจานุเบกษา และเป็นการควบรวมมหาวิทยาลัยราชภัฏกาฬสินธุ์ และมหาวิทยาลัยเทคโนโลยีราชมงคลอีสาน วิทยาเขตกาฬสินธุ์ จัดตั้งขึ้นเป็นมหาวิทยาลัยกาฬสินธุ์คณะคณะ. - คณะครุศาสตร์ - คณะศิลปศาสตร์และวิทยาศาสตร์ - คณะอุตสาหกรรมสร้างสรรค์ - คณะรัฐศาสตร์และนิติศาสตร์ - คณะสาธารณสุขศาสตร์ - คณะบริหารธุรกิจ - คณะมนุษยศาสตร์และสังคมศาสตร์คณะ/หลักสูตรคณะ/หลักสูตร. - คณะครุศาสตร์- สาขาวิชาคอมพิวเตอร์ - สาขาวิชาการศึกษาปฐมวัย - สาขาวิชาคณิตศาสตร์ - สาขาวิชาภาษาไทย - สาขาวิชาภาษาอังกฤษ - สาขาวิชาวิทยาศาสตร์ทั่วไป - สาขาวิชาสังคมศึกษา - สาขาวิชาดนตรีศึกษา- คณะศิลปศาสตร์และวิทยาศาสตร์- หลักสูตรวิทยาศาสตรบัณฑิต- สาขาวิชาวิทยาการคอมพิวเตอร์ - สาขาวิชาวิทยาศาสตร์สิ่งแวดล้อม (แขนงอนามัยสิ่งแวดล้อม) - สาขาวิชาวิทยาศาสตร์สิ่งแวดล้อม (แขนงเทคโนโลยีสิ่งแวดล้อม) - วิทยาศาสตร์การออกกำลังกายและกีฬา - ภาษาอังกฤษ- คณะอุตสาหกรรมสร้างสรรค์- สาขาวิชาวิศวกรรมคอมพิวเตอร์ - สาขาวิชาวิศวกรรมคอมพิวเตอร์แอนิเมชันและเกม - สาขาวิชาการออกแบบอุตสาหกรรม - สาขาวิชานิเทศศาสตร์- คณะรัฐศาสตร์และนิติศาสตร์- หลักสูตรรัฐประศาสนศาสตรบัณฑิต- สาขาวิชารัฐประศาสนศาสตร์ (กลุ่มวิชารัฐประศาสนศาสตร์) - สาขาวิชารัฐประศาสนศาสตร์ (กลุ่มวิชาการปกครองท้องถิ่น) - สาขาวิชารัฐประศาสนศาสตร์ (กลุ่มวิชาการจัดการภาครัฐและภาคเอกชน) - สาขาวิชารัฐประศาสนศาสตร์ (กลุ่มวิชาการบริหารทรัพยากรมนุษย์) - สาขาวิชารัฐประศาสนศาสตร์ (กลุ่มวิชาการอาญชวิทยาและการบริหารงานตำรวจ) - หลักสูตรนิติศาสตรบัณฑิต- สาขาวิชานิติศาสตร์ - หลักสูตรรัฐศาสตรบัณฑิต- สาขาวิชาการปกครอง- คณะมนุษยศาสตร์และสังคมศาสตร์- หลักสูตรศิลปศาสตรบัณฑิต- สาขาวิชาสารสนเทศศาสตร์ - สาขาวิชาการจัดการทางวัฒนธรรม - สาขาพัฒนาสังคม - สาขาภาษาจีนธุรกิจ- คณะบริหารธุรกิจ- สาขาวิชาการจัดการทั่วไป - สาขาวิชาคอมพิวเตอร์ธุรกิจ- คณะสาธารณสุขศาสตร์- สาขาการจัดการสุขภาพท้องถิ่นและชุมชน</doc>
