<doc id="792123" url="https://th.wikipedia.org/wiki?curid=792123" title="อันชาร์ทิด 4: อะทีฟส์เอนด์">อันชาร์ทิด 4: อะทีฟส์เอนด์ อันชาร์ทิด 4: อะทีฟส์เอนด์ () เป็นวิดีโอเกมยิงบุคคลที่สาม แอ็กชันผจญภัย พัฒนาโดยนอตีด็อก และจำหน่ายโดยโซนีอินเตอร์แอกทิฟเอ็นเตอร์เทนเมนต์ สำหรับเครื่องเพลย์สเตชัน 4 เป็นภาคต่อของวิดีโอเกม และเป็นบทสรุปของเกมชุดอันชาร์ทิด นำเรื่องโดยนาธาน เดรก ฉากของเกมเกิดขึ้นหลายปีหลังจากเหตุการณ์ของอันชาร์ทิด 3: เดรกส์ดีเซปชัน ภาคอะทีฟส์เอนด์เล่าเรื่องของตัวเอกของเกม นาธาน เดรก ซึ่งลาออกจากการล่าสมบัติ เขารวมตัวกับแซม พี่ชาย และซัลลี คู่หู เพื่อหาเบาะแสเกี่ยวกับที่ตั้งของสมบัติของกัปตันเฮนรี เอฟรี ที่สูญหายมายาวนาน เพื่อช่วยพี่ชายของเขา ตัวอย่างของเกมเผยแพร่ครั้งแรกในเหตุการณ์เปิดตัวเครื่องเพลย์สเตชัน 4 ในสหรัฐอเมริกาเมื่อวันที่ 14 พฤศจิกายน ค.ศ. 2013 โดยจะเป็นเกมหลักภาคต่อไปในแฟรนไชส์อันชาร์ทิด ชื่อเกมเปิดเผยเป็นอันชาร์ทิด 4: อะทีฟส์เอนด์ ในวันที่ 9 มิถุนายน ค.ศ. 2014 ที่การประชุมสื่อมวลชนในงานอี 3 โดยมีตัวอย่างเกมสั้น ๆ เปิดเผยภาพแบบเรียลไทม์ของเกม เกมออกจำหน่ายทั่วโลกในวันที่ 10 พฤษภาคม ค.ศ. 2016 และได้รับคำยกย่องอย่างกว้างขวางจากนักวิจารณ์ โดยชื่นชมระบบเกม การนำเสนอ บทบรรยาย และภาพเป็นพิเศษ</doc>
