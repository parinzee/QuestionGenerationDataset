<doc id="196078" url="https://th.wikipedia.org/wiki?curid=196078" title="แคนรึก แชงกีเยวิตช์">แคนรึก แชงกีเยวิตช์ แคนรึก อาดัม อาแล็กซันแดร์ ปียุส แชงกีเยวิตช์ ( ) หรือที่รู้จักในชื่อ "ลิตฟอส" ( ) (5 พฤษภาคม ค.ศ. 1846 - 15 พฤศจิกายน ค.ศ. 1916) เป็นนักหนังสือพิมพ์ชาวโปแลนด์ และนักประพันธ์นวนิยายซึ่งได้รับรางวัลโนเบลสาขาวรรณกรรมในปี ค.ศ. 1905 ในฐานะที่มีผลงานโดดเด่นในการเขียนงานมหากาพย์ เป็นนักเขียนชาวโปแลนด์ที่มีชื่อเสียงมากที่สุดคนหนึ่งในช่วงคริสต์ศตวรรษที่ 19 และ 20 แชงกีเยวิตช์เกิดในแผ่นดินโปแลนด์ใต้การปกครองของรัสเซีย เขาเขียนนวนิยายอิงประวัติศาสตร์ที่เกี่ยวข้องกับยุคของสาธารณรัฐโปแลนด์ โดยมากตีพิมพ์เผยแพร่ในหนังสือพิมพ์ก่อน แล้วจึงได้รับรวมเล่ม ซึ่งยังคงมีการพิมพ์ซ้ำอยู่เสมอจนถึงปัจจุบัน เขาเป็นที่รู้จักโด่งดังในโปแลนด์จากผลงานนวนิยายอิงประวัติศาสตร์เรื่อง "With Fire and Sword", "The Deluge", และ "Fire in the Steppe" (เป็นนวนิยายไตรภาค) ส่วนในแวดวงสากลเขามีชื่อเสียงจากงานเขียนเรื่อง "Quo Vadis" ซึ่งได้รับการดัดแปลงเป็นภาพยนตร์หลายต่อหลายครั้ง ฉบับที่มีชื่อเสียงมากที่สุดคือภาพยนตร์ดัดแปลงในปี ค.ศ. 1951</doc>
