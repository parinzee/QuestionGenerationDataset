<doc id="343020" url="https://th.wikipedia.org/wiki?curid=343020" title="จอน วอยต์">จอน วอยต์ โจนาธาน วินเซนต์ "จอน" วอยต์ () เกิดเมื่อวันที่ 29 ธันวาคม ค.ศ. 1938 เป็นนักแสดงชาวอเมริกัน มีผลงานโดดเด่นในช่วงปลายคริสต์ทศวรรษ 1960 กับบทที่ดูเหมือนเป็นผู้ชายขายตัวในภาพยนตร์ยอดเยี่ยมรางวัลออสการ์เรื่อง Midnight Cowboy จากเรื่องนี้ทำให้เขาได้รับการเสนอชื่อเข้าชิงรางวัลออสการ์เป็นครั้งแรก และเมื่อผ่านไปหลายทศวรรษ วอยต์ก็ยังคงได้รับบทบาทท้าทาย อาทิ ในภาพยนตร์เรื่อง Deliverance (1972), และ Coming Home (1978) ที่ทำให้เขาได้รับรางวัลออสการ์ สาขานักแสดงนำชายยอดเยี่ยม วอยต์ยังรับบทเป็น นักข่าวกีฬา ฮาเวิร์ด โคเซล ในภาพยนตร์ชีวประวัติเรื่อง Ali ซึ่งทำให้เขาได้เข้าชิงออสการ์เป็นครั้งที่ 4 เขายังแสดงในซีรีส์ในฤดูกาลที่ 7 ของ 24 ในบทตัวร้าย โจนาส ฮอดเจส วอยต์ เป็นบิดาของนักแสดง เจมส์ ฮาเวนและแองเจลินา โจลี และยังเป็นพี่ชายนักร้อง นักแต่งเพลง ชิป เทย์เลอร์ และนักธรณีวิทยา แบร์รี วอยต์</doc>
