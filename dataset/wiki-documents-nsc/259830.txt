<doc id="259830" url="https://th.wikipedia.org/wiki?curid=259830" title="บางกอกแอร์เวย์ เที่ยวบินที่ 266">บางกอกแอร์เวย์ เที่ยวบินที่ 266 บางกอกแอร์เวย์ เที่ยวบินที่ 266 เป็นอุบัติเหตุที่เกิดขึ้นเมื่อวันที่ 4 สิงหาคม พ.ศ. 2552 เวลา 14.15 น. สายการบินบางกอกแอร์เวย์ นำผู้โดยสารบินจากกระบี่ไปยังเกาะสมุย ด้วยเครื่องบินเอทีอาร์ 72 ขนาด 75 ที่นั่ง เที่ยวบินที่ PG-266 มีผู้โดยสาร 68 คน ลูกเรือ 4 คน ขณะเครื่องบินกำลังร่อนลงจอดที่ ท่าอากาศยานสมุย ในขณะที่ทัศนวิสัยไม่ดี มีฝนตก รันเวย์ลื่น และลมกระโชกแรง เครื่องได้ลื่นไถลออกนอกรันเวย์ไปชนกับอาคารหอบังคับการบินหลังเก่า ที่ปัจจุบันใช้เป็นอาคารเก็บอุปกรณ์ดับเพลิง ผลจากอุบัติเหตุ ทำให้นักบินที่หนึ่ง คือกัปตันชาติชาย ปั้นสุวรรณ เสียชีวิตทันที และมีผู้ได้รับบาดเจ็บเบื้องต้น 7 คน ผู้โดยสารส่วนใหญ่เป็นชาวต่างชาติ ขณะเกิดเหตุ รายงานสภาพอากาศอ่านได้ว่า METAR VTSM 040700Z 29015KT 9000 FEW020TCU SCT120 BKN300 31/25 Q1007 A2974 TCU-NW. มีความหมายว่า METAR สำหรับท่าอากาศยานสมุย, วันที่ 4 ของเดือน เวลา 07:00 UTC, ความเร็วลม 15 น็อต ทิศทาง 290°, ทัศนวิสัย 9,000 เมตร, เมฆกระจายตัว (scattered clouds) ที่ความสูง 12,000 ฟุต, เมฆก่อตัว (broken clouds) ที่ความสูง 30,000 ฟุต, อุณหภูมิ 31°C, จุดน้ำค้าง (dewpoint) 25°C, altimeter 1007 มิลลิบาร์ หรือ 29.74 นิ้ว, เมฆฝนฟ้าคะนอง (towering cumulonimbus) ทางทิศตะวันตกเฉียงเหนือ</doc>
