<doc id="496003" url="https://th.wikipedia.org/wiki?curid=496003" title="ออแตลฌอร์ฌ-แซ็งก์">ออแตลฌอร์ฌ-แซ็งก์ ออแตลฌอร์ฌ-แซ็งก์ (; "โรงแรมพระเจ้าจอร์จที่ 5") เป็นโรงแรมหรูหราระดับห้าดาวตั้งอยู่ใกล้เคียงช็องเซลีเซบนถนนพระเจ้าจอร์จที่ 5 กรุงปารีส ประเทศฝรั่งเศส โดยตั้งชื่อตามถนนอันเป็นตั้งดังกล่าวนั้น ห้องชุดรอยัล (Royal Suite) ของโรงแรมนี้ราคาคืนละ 24,550 ดอลลาร์สหรัฐ และซีเอ็นเอ็นโก (CNN Go) จัดเมื่อปี 2555 ว่าแพงเป็นอันดับที่ 11 ของโลกประวัติ ประวัติ. ออแตลฌอร์ฌ-แซ็งก์เป็นโรงแรมหลังที่แปดที่ฌอแอล อีลม็อง (Joel Hillman) ก่อตั้งขึ้น มูลค่าการก่อสร้างอยู่ที่สามสิบเอ็ดล้านดอลลาร์สหรัฐ และเปิดเมื่อปี 2471 เจ้าของคนต่อมาคือ ฟร็องซัว ดูว์เพร (François Dupré) ผู้เป็นเจ้าของโรงแรมปลาซาอาเตเน (Plaza Athénée) ในกรุงปารีส และโรงแรมริตซ์การ์ลตงมงเรอาล (Ritz Carlton Montreal) ในนครมงเรอาล ประเทศแคนาดา ด้วย ออแตลฌอร์ฌ-แซ็งก์มีห้องรับรองแขกสองร้อยสี่สิบห้าห้อง และได้รับรางวัลชนะเลิศหลายรายการจากนิตยสารคอนเดแนสต์แทรเวเลอร์ (Condé Nast Traveler) นอกจากนี้ ภัตตาคารเลอแซ็งก์ (Le Cinq) ของโรงแรม ยังได้รับดาวมิชแล็ง (Michelin) ถึงสองดวงด้วย บริษัทคิงดอมโฮลดิง (Kingdom Holding Company) ซึ่งเป็นบริษัทลงทุนภายใต้ความควบคุมของเจ้าชายอัลวะลีด บิน เฏาะลาล (Al-Waleed bin Talal) แห่งซาอุดีอาระเบีย ได้เป็นเจ้าของออแตลฌอร์ฌ-แซ็งก์ตั้งแต่ปี 2551 และตั้งให้กลุ่มโรงแรมโฟร์ซีซันส์ (Four Seasons Hotels) เป็นผู้จัดการ กับให้คริสโตเฟอร์ นอร์ตัน (Christopher Norton) เป็นผู้จัดการทั่วไปและเป็นรองประธานภูมิภาค</doc>
