<doc id="250080" url="https://th.wikipedia.org/wiki?curid=250080" title="สเมอร์นอฟมิวล์">สเมอร์นอฟมิวล์ สเมอร์นอฟมิวล์ () หรือ มอสโกมิวล์ () คือ เครื่องดื่มค็อกเทล ที่มีส่วนผสมของวอดก้า น้ำขิงขาว () และมะนาว โดยมีที่มาของชื่อจากวอดก้า เครื่องดื่มที่ได้รับความนิยมจนกลายเป็นหนึ่งในสัญลักษณ์สำคัญของรัสเซีย ผสมกับรสชาติของน้ำขิงขาวประวัติ ประวัติ. สูตรผสมสเมอร์นอฟมิวล์ หรือรู้จักครั้งแรกในชื่อ มอสโกมิวล์ ได้เกิดขึ้นในปี ค.ศ. 1941 ในสหรัฐอเมริกา โดยจอห์น มาร์ติน (John Martin) เจ้าของธุรกิจจัดจำหน่ายเหล้าและอาหาร Heublien & Brothers และแจ๊ก มอร์แกน (Jack Morgan) เจ้าของร้านอาหารและบาร์ Cock’n Bull ในฮอลลีวู๊ด เริ่มต้นจากที่จอห์น มาร์ตินได้ซื้อลิขสิทธิ์จำหน่ายวอดก้ายี่ห้อ สเมอร์นอฟ และพยายามบุกเบิกตลาดอเมริกาเป็นครั้งแรก ในขณะนั้นที่วอดก้ายังเป็นเครื่องดื่มที่ไม่มีใครรู้จัก ท่ามกลางกระแสหลักของผู้คนในอเมริกาที่ยังคงนิยมดื่มเบอร์เบินวิสกี้ บวกกับภาวะคุกรุ่นของสงครามเย็นหลังสงครามโลกครั้งที่ 2 ทำให้การขายวอดก้าเครื่องดื่มสัญชาติรัสเซียกลายเป็นเรื่องที่เกิดขึ้นได้ยาก ในช่วงที่ทุกอย่างดูสิ้นหวังและเกือบล้มละลาย ในที่สุดจอห์น มาร์ตินได้พบกับแจ๊ก มอร์แกน ซึ่งกำลังคิดหาวิธีกำจัดจิงเจอร์ เอลหรือน้ำขิงขาวที่ล้นร้าน Cock’n Bull ของเขา ทั้งคู่จึงผสมสเมอร์นอฟ วอดก้า กับจิงเจอร์เอล () และมะนาว จนเกิดเป็นสูตรผสมมอสโกมิวล์ เครื่องดื่มค็อกเทลที่มีสูตรผสมลงตัวและรู้จักมาจนถึงปัจจุบันในชื่อ สเมอร์นอฟมิวล์ จากนั้น วอดก้า สเมอร์นอฟ จึงกลายเป็นที่รู้จักโดยการวางตัวเองเป็นเครื่องดื่มใส ไร้สี ไร้กลิ่น ไร้รส และผสมกับเครื่องดื่มชนิดอื่นได้หลากหลาย บวกกับการทำการตลาดที่ชาญฉลาด จอห์น มาร์ตินกับแจ๊ก มอร์แกน ยังได้สั่งทำถ้วยทองแดงแกะสลักแบรนด์สเมอร์นอฟ 500 ใบ สเมอร์นอฟมิวล์ กลายเป็นเครื่องดื่มยอดฮิตอย่างรวดเร็ว ด้วยการเป็นเครื่องดื่มที่ชื่นชอบของวู้ดดี้ อัลเลน (Woody Allen) และเซเลบริตีคนดังจำนวนมากในวงการฮอลลีวู้ด ถึงกับมีการสลักชื่อของพวกเขาลงบนถ้วยทองแดงส่วนตัวไว้กับบาร์ที่พวกเขาดื่มเป็นประจำ</doc>
