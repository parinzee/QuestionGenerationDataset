<doc id="806051" url="https://th.wikipedia.org/wiki?curid=806051" title="ไซอิ๋ว 2 ตอน ศึกราชาวานรพิชิตมาร">ไซอิ๋ว 2 ตอน ศึกราชาวานรพิชิตมาร ไซอิ๋ว 2 ตอน ศึกราชาวานรพิชิตมาร ( ) เป็นภาพยนตร์จีนที่ออกฉายในปี ค.ศ. 2016 โดยนำเรื่องราวมาจากวรรณคดีเอกของจีนเรื่อง ไซอิ๋ว ตอน สามผู้กล้าปราบปีศาจกระดูกขาว ภาพยนตร์เรื่องนี้เป็นภาคต่อของภาพยนตร์เรื่อง ไซอิ๋ว 3D ตอน กำเนิดราชาวานร ภาพยนตร์เรื่องนี้มีภาคต่อคือ ไซอิ๋ว 3 ตอน ศึกราชาวานรตะลุยเมืองแม่ม่าย กำกับโดย เจิ้ง ป๋อไช่ ประพันธ์ดนตรีโดย คริสโตเฟอร์ ยัง นำแสดงโดย กัว ฟู่เฉิง, กง ลี่, เฝิง เส้าเฟิง, เสี่ยว เชนหยาง, หลอจ้งเสียน, เฟ่ย เสียง, เฉิน ฮุ่ยหลินเนื้อเรื่องย่อ เนื้อเรื่องย่อ. ภาพยนตร์เรื่องนี้เป็นการบอกเล่าเรื่องราวต่อจากภาคแรก หลังจากพระถังซัมจั๋งปลดปล่อยซุนหงอคงออกจากการจองจำอยู่ในเขาห้าธาตุกว่า 500 ปี พร้อมภารกิจสำคัญในการเดินทางเพื่ออัญเชิญพระไตรปิฎก ณ ชมพูทวีป ร่วมกับ ตือโป๊ยก่าย และ ซัวเจ๋ง แต่ระหว่างทางพวกเขายังต้องเผชิญกับบทพิสูจน์ครั้งใหญ่ด้วยการต่อกรกับศัตรูตัวฉกาจอย่าง “ปีศาจกระดูกขาว”นักแสดงนำนักแสดงนำ. - กัว ฟู่เฉิง รับบท ซุนหงอคง - กง ลี่ รับบท ปีศาจกระดูกขาว - เฝิง เส้าเฝิง รับบท พระถังซัมจั๋ง - เสี่ยว เชนหยาง รับบท ตือโป๊ยก่าย - หลอจ้งเสียน รับบท ซัวเจ๋ง - เฟ่ย เสียง รับบท ฮ่องเต้ - เฉิน ฮุ่ยหลิน รับบท เจ้าแม่กวนอิมการถ่ายทำภาพยนตร์ภาคนี้การคัดเลือกตัวนักแสดง การถ่ายทำภาพยนตร์ภาคนี้. การคัดเลือกตัวนักแสดง. ในภาพยนตร์ภาคนี้ กัว ฟู่เฉิง ผู้ที่รับบทเป็นปีศาจวัว ในภาคแรก ได้มารับบทเป็นซุนหงอคงในภาคนี้ แทนตัวดอนนี่ เยน ซึ่งทีมงานต้องใช้เวลาแต่งหน้าเขานานถึง 7 ชั่วโมง และเขาก็เป็นนักแสดงที่ได้ชื่อว่า "เป็นซุนหงอคงที่หล่อที่สุด"ภาคต่อ ภาคต่อ. ภาพยนตร์เรื่อง The Monkey King 3 จะเริ่มออกฉายในประเทศจีนในเดือนกุมภาพันธ์ ปี 2018โดยมี เจิ้งป๋อไช่ มาทำหน้าที่เป็นผู้กำกับเหมือนเดิม</doc>
