<doc id="179231" url="https://th.wikipedia.org/wiki?curid=179231" title="ผีตาหวานกับอาจารย์ตาโบ๋">ผีตาหวานกับอาจารย์ตาโบ๋ ภาพยนตร์ไทยเรื่อง ผีตาหวานกับอาจารย์ตาโบ๋ เข้าฉายวันที่ 28 กุมภาพันธ์ พ.ศ. 2551 เป็นภาพยนตร์ที่เป็นรูปแบบ "หนังผีตลก" ที่เน้นการสอดแทรกมุขตลกทั้งมุขตลกทั่วไปและมุขตลกในสถานการณ์ที่ต้องเผชิญหน้ากับผีหรือศพ นอกจากนี้ภาพยนตร์เรื่องนี้ยังเน้นไปที่การดึงเอานักแสดงตลกชื่อดังมารวมกัน โดยเฉพาะนักแสดงตลกที่แสดงเป็นตัวละครหลักที่นับว่าเป็นนักแสดงขาประจำของภาพยนตร์ตลกของไทย ภาพยนตร์ทำรายได้รวม 17 ล้านบาทเนื้อเรื่องย่อ เนื้อเรื่องย่อ. ผีตาหวาน... หญิงสาวชื่อหวานถูกข่มขืนแล้วฆ่า วิญญาณของเธอยังคงวนเวียนเพื่อรอวันจะแก้แค้น อีกทั้งเธอยังพบวิทย์ชายหนุ่มทั้งที่ความรักของเธอและเขานั้นเป็นไปไม่ได้ อาจารย์ตาโบ๋... อาจารย์ชื่อโบ๋ ที่ทุกคนในหมู่บ้านพากันเลื่อมใสว่ามีวิชาอาคมแต่แท้ที่จริงแล้วเป็นการจัดฉากของ บัว กร่าง เวอร์ พรรคพวกของอาจารย์โบ๋ที่สร้างสถานการณ์ต่างๆเพื่อหลอกลวงชาวบ้าน รวมกับความบังเอิญที่ทำให้ชาวบ้านเข้าใจว่าอาจารย์โบ๋ให้เลขเด็ดจนถูกรางวัล ทั้งสองฝ่ายต่างมีผู้มุ่งร้ายคนเดียวกัน คือ เสี่ยอู๋ ที่ต้องการกำจัดวิญญาณของหวานเพราะกลัวหวานจะมาแก้แค้น ต้องการกำจัดอาจารย์โบ๋เพราะจะได้ไม่ใครให้เลขเด็ดแก่ชาวบ้านซึ่งเป็นการขัดผลประโยชน์ของเสี่ยอู๋ ภาพยนตร์เรื่องนี้เน้นไปที่การเผชิญหน้ากันระหว่างตัวละครหลักทั้งสี่คืออาจารย์โบ๋ บัว กร่าง เวอร์ กับผีหวานในหลากลักษณะ รวมถึงการสอดแทรกวิถีชีวิตแบบชาวบ้านในชนบท ที่แสดงออกด้วยการที่ชาวบ้านส่วนหนึ่งร่วมมือกันสร้างโบสถ์แต่อีกส่วนไปรวมตัวที่สำนักไสยศาสตร์นักแสดงนักแสดง. - จาตุรงค์ พลบูรณ์ (จตุรงค์ มกจ๊ก) ...อาจารย์โบ๋ - บุญญาวัลย์ พงษ์สุวรรณ (ส้มเช้ง สามช่า) ...บัว - เจริญพร อ่อนละม้าย (โก๊ะตี๋ อารามบอย) ...กร่าง - อาคม ปรีดากุล (ค่อม ชวนชื่น) ...เว่อร์ - เฉลิม ปานเกิด (เจี๊ยบ เชิญยิ้ม) ...สิน - พรรษชล คุ้มแพรวพรรณ ...หวาน - วีระยุทธ น่าบูรณะ ...วิทย์ - เกริก ชิลเลอร์ ...เสี่ยอู๋ - รุ้งทอง ร่วมทอง ... - แสนรัก เมืองโคราช</doc>
