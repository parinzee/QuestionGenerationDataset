<doc id="289505" url="https://th.wikipedia.org/wiki?curid=289505" title="เกรียงศักดิ์ โกวิทวาณิช">เกรียงศักดิ์ โกวิทวาณิช พระคาร์ดินัลฟรังซิสเซเวียร์ เกรียงศักดิ์ โกวิทวาณิช เป็นพระคาร์ดินัลชาวไทยองค์ที่สอง ชาวกรุงเทพมหานคร เคยดำรงตำแหน่งมุขนายกมิสซังโรมันคาทอลิกนครสวรรค์ ต่อมาได้เข้ารับตำแหน่งอัครมุขนายกมิสซังโรมันคาทอลิกกรุงเทพฯ สืบต่อจากพระคาร์ดินัลไมเกิ้ล มีชัย กิจบุญชู ในวันสมโภชแม่พระรับเกียรติยกขึ้นสวรรค์ เมื่อวันอาทิตย์ที่ 16 สิงหาคม ค.ศ. 2009 ณ อาสนวิหารอัสสัมชัญ และวันที่ 4 มกราคม ค.ศ. 2015 สมเด็จพระสันตะปาปาฟรานซิสทรงประกาศว่าท่านจะได้รับแต่งตั้งเป็นพระคาร์ดินัล ในวันที่ 14 กุมภาพันธ์ ค.ศ. 2015 วันที่ 14 กุมภาพันธ์ ค.ศ. 2015 สมเด็จพระสันตะปาปาฟรานซิสทำพิธีสถาปนาท่านเป็นพระคาร์ดินัล ณ มหาวิหารนักบุญเปโตร นครรัฐวาติกันประวัติการศึกษาประวัติการศึกษา. - ชั้นอนุบาล - โรงเรียนปวโรฬาร กรุงเทพฯ- ระดับมัธยมต้น - โรงเรียนอัสสัมชัญศึกษา และ โรงเรียนอัสสัมชัญ- ค.ศ. 1966 - โรงเรียนยอแซฟอุปถัมภ์ สามพราน- ค.ศ. 1970 - วิทยาลัยโปรปากันดา ฟีเด, กรุงโรม อิตาลี "สาขาปรัชญาและเทววิทยา"- ค.ศ. 1980 - มหาวิทยาลัยเกรโกเรียน, กรุงโรม อิตาลี "สาขาชีวิตฝ่ายจิต"ประวัติการทำงานประวัติการทำงาน. - ค.ศ. 1976 ผู้ช่วยอธิการโบสถ์มารีย์สมภพ บ้านแพน - ค.ศ. 1976 -1979 ผู้ช่วยอธิการโบสถ์พระคริสตประจักษ์ เกาะใหญ่ - ค.ศ. 1979 -1981 ผู้ช่วยอธิการเซมินารีนักบุญยอแซฟ สามพราน - ค.ศ. 1981 รักษาการแทนอธิการโบสถ์นักบุญเทเรซา หน้าโคก (3 เดือน) - ค.ศ. 1982 -1983 ศึกษาต่อที่กรุงโรม ประเทศอิตาลี - ค.ศ. 1983 - 1989 อธิการเซมินารีกลางพระวิสุทธิวงศ์ จังหวัดนครราชสีมา - ค.ศ. 1989 - 1993 รองเลขาธิการสภาประมุขแห่งบาทหลวงโรมันคาทอลิกแห่งประเทศไทย - ค.ศ. 1989 - 1992 ช่วยงานอภิบาลอาสนวิหารอัสสัมชัญ บางรัก - ค.ศ. 1992 - 2000 อธิการวิทยาลัยแสงธรรม สามพราน - ค.ศ. 2000 - 2003 อธิการโบสถ์แม่พระประจักษ์เมืองลูร์ด หัวตะเข้ - ค.ศ. 2003 - 2007 อธิการอาสนวิหารอัสสัมชัญ - ค.ศ. 2007 - 2009 มุขนายกมิสซังโรมันคาทอลิกนครสวรรค์ - ค.ศ. 2009 - ปัจจุบัน อัครมุขนายกมิสซังโรมันคาทอลิกกรุงเทพฯ - ค.ศ. 2015 ได้รับสถาปนาเป็นพระคาร์ดินัลโดยสมเด็จพระสันตะปาปาฟรานซิส - ค.ศ. 2015 ประธานสภาประมุขแห่งบาทหลวงโรมันคาทอลิกแห่งประเทศไทยพิธีอภิเษกมุขนายกมิสซังนครสวรรค์ พิธีอภิเษกมุขนายกมิสซังนครสวรรค์. สมเด็จพระสันตะปาปาเบเนดิกต์ที่ 16 ทรงสถาปนาบาทหลวงเกรียงศักดิ์เป็นมุขนายกมิสซังนครสวรรค์ และรับการอภิเษกเมื่อวันที่ 2 มิถุนายน ค.ศ. 2007 ณ สนามกีฬาประจำจังหวัดนครสวรรค์ โดยมีพระคาร์ดินัลไมเกิ้ล มีชัย กิจบุญชู เป็นประธานในพิธีและเป็นผู้อภิเษก โดยมีอาร์ชบิชอป ซัลวาตอเร เปนนักคีโอ เอกอัครสมณทูตประจำประเทศไทยในขณะนั้น และมุขนายกยอแซฟ บรรจง อารีพรรค มุขนายกกิตติคุณมิสซังโรมันคาทอลิกนครสวรรค์เป็นผู้ร่วมอภิเษกพิธีเข้ารับตำแหน่งอัครมุขนายกมิสซังกรุงเทพฯ พิธีเข้ารับตำแหน่งอัครมุขนายกมิสซังกรุงเทพฯ. สมเด็จพระสันตะปาปาเบเนดิกต์ที่ 16 โปรดให้ย้ายพระคุณเจ้าเกรียงศักดิ์ไปรับตำแหน่งอัครมุขนายกมิสซังกรุงเทพฯ สืบต่อจากพระคาร์ดินัลไมเกิ้ล มีชัย กิจบุญชู และเข้ารับประทานปัลลีอุมจากสมเด็จพระสันตะปาปาเมื่อวันที่ 29 มิถุนายน ค.ศ. 2009 ซึ่งตรงกับวันสมโภชนักบุญเปโตรและนักบุญเปาโลอัครสาวก ณ มหาวิหารนักบุญเปโตร นครรัฐวาติกัน และมีพิธีเข้ารับตำแหน่งและพิธีมิสซาบูชาขอบพระคุณ ในวันอาทิตย์ที่ 16 สิงหาคม ค.ศ. 2009 เวลา 10.00 น. ณ อาสนวิหารอัสสัมชัญ บางรัก กรุงเทพฯพิธีสถาปนาเป็นพระคาร์ดินัล พิธีสถาปนาเป็นพระคาร์ดินัล. พระคุณเจ้าฟรังซิสเซเวียร์ เกรียงศักดิ์ โกวิทวาณิช เข้ารับสถาปนาเป็นพระคาร์ดินัล 1 ใน 20 ท่าน จากสมเด็จพระสันตะปาปาฟรานซิส ณ มหาวิหารนักบุญเปโตร นครรัฐวาติกัน ในวันเสาร์ที่ 14 กุมภาพันธ์ ค.ศ. 2015 เวลา 15.30 น. โดยมีสมณศักดิ์เป็น Cardinal-Priest of Santa Maria Addolorata (โบสถ์แม่พระระทมทุกข์ กรุงโรม) และประกอบพิธีมิสซาบูชาขอบพระคุณในฐานะพระคาร์ดินัลร่วมกับสมเด็จพระสันตะปาปาเป็นครั้งแรก เพื่อโมทนาพระคุณพระเจ้า ในวันอาทิตย์ที่ 15 กุมภาพันธ์ ค.ศ. 2015 เวลา 15.30 น. ณ มหาวิหารนักบุญเปโตร นครรัฐวาติกัน</doc>
