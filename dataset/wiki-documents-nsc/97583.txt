<doc id="97583" url="https://th.wikipedia.org/wiki?curid=97583" title="สัญญา พรนารายณ์">สัญญา พรนารายณ์ สัญญา พรนารายณ์ เป็นนักร้องลูกทุ่งชายชื่อดังอยู่ในวงการมาหลายสิบปี มีน้ำเสียงไพเราะ ร้องเพลงช้าได้ดีมาก เขามีเพลงที่เป็นที่นิยมในหมู่แฟนเพลงมากมายหลายเพลง และหลายเพลงในจำนวนนั้น ก็ถูกนักร้องรุ่นหลังหยิบมาบันทึกเสียงกันใหม่มากมาย สัญญา พรนารายณ์ โด่งดังอย่างมากจากเพลง “ สัญญาเมื่อสายัณห์ “ประวัติ ประวัติ. สัญญา พรนารายณ์ มีชื่อจริงว่า ณัฐธพงษ์ สร้อยสูงเนิน เกิดเมื่อ 9 มกราคม พ.ศ. 2499 เป็นชาวอำเภอปากช่อง จังหวัดนครราชสีมา พ่อเป็นเจ้าของค่ายมวย และอยากให้เขาชกมวย และตัวเขาเองเมื่อสมัยเด็กๆก็เคยขึ้นชกโชว์บ้าง แต่ที่เขาชื่นชอบอย่างมากก็คือการร้องเพลง เขาชอบการร้องเพลงมาตั้งแต่เด็ก และได้เป็นนักร้องประจำโรงเรียน นอกจากนั้นก็ยังเคยตระเวนประกวดตามเวทีต่างๆมาบ้าง และในการประกวดครั้งหนึ่งที่เขาประทับใจก็คือการไปประกวดที่จัดโดยวิทยุ วศป. ลพบุรี ซึ่งครั้งนั้น ก็มีน้ำอ้อย พรวิเชียร ที่ต่อมาก็เป็นนักร้องดังในวงเดียวกันอีกคนเข้าร่วมประกวดด้วย ซึ่งเขาเป็นฝ่ายคว้าชัยชนะมาได้เข้าสู่วงการ เข้าสู่วงการ. ประมาณ ปี 2508 เมื่อครั้งที่วงดนตรี พรนารายณ์ ของ พร พรนารายณ์ มาเปิดการแสดงอยู่ที่โรงภาพยนตร์ อ. ปากช่อง สัญญา พรนารายณ์ ได้เข้าไปสมัครอยู่กับวง และก็ได้ทำอยู่ในตำแหน่งนักร้อง เล่นละครหน้าเวที และแบกกลองอยู่ 1 ปี ก่อนที่จะย้ายไปอยู่กับวงก้าน แก้วสุพรรณ , กาเหว่า เสียงทอง และ ทูล ทองใจ ครั้นเมื่อมีอายุได้ 13 ปี ก็ได้มีโอกาสบันทึกเสียงเพลงแรกในชีวิตชื่อ “ หนุ่มชาวไร่ “ กับวงพรนารายณ์ เนื่องจากทางพร พรนารายณ์ได้ไปตามเขาให้กลับมาอยู่กับวง เพื่อให้เป็นนักร้องแทนสายัณห์ สัญญา ที่ลาออกจากวงไป ในการกลับมาครั้งนี้ เขาจึงได้ใช้ชื่อว่า สัญญา สายัณห์ 2 - 3 เดือนหลังจากที่มีผลงานออกมา แต่ยังไม่มีชื่อเสียงมากนัก สัญญา พรนารายณ์ ก็มาโด่งดังอย่างมากกับเพลง “สัญญาเมื่อสายัณห์ “ เมื่อประมาณปี 2511 จากฝีมือการประพันธ์ของ ธงชัย เล็กกัมพล “ ตามมาด้วยเพลงฮิตอีกมากมายหลายเพลง อาทิเช่น ทหารบกพ่ายรัก ,ลารักจากสวนแตง ,จูบมัดจำ , รักคนที่เขารักเราดีกว่า , รักแรกพบ และอื่นๆอีกมาก และผลงานเพลงดังของเขาได้ช่วยส่งเสริมให้น้ำอ้อย พรวิเชียร นักร้องหญิงร่วมวงอีกคนโด่งดังไปด้วย เมื่อมีการร้องเพลงแก้เพลงของเขาปัจจุบัน ปัจจุบัน. ชื่อเสียงความโด่งดังอย่างมากของสัญญา พรนารายณ์ คงอยู่ประมาณ 2 - 3 ปี พออายุประมาณ 28 ปี วงพรนารายณ์ก็ยุบวง สัญญา พรนารายณ์ ซึ่งท้อแท้กับชีวิตก็จึงเดินทางกลับบ้าน ไปช่วยพ่อแม่เลี้ยงหมู ระหว่างนั้น มีเปี๊ยก บ้านโป่ง มีทาบทามที่จะเป็นนายทุนทำวงให้ แต่ก็ไม่ได้ตัดสินใจ หลังจากนั้นไม่นานนัก สัญญา พรนารายณ์ จึงผันตัวเองมาเป็นนักร้องตามห้องอาหารและคาเฟ่ รวมทั้งรับจ้างบันทึกเสียงให้กับบริษัท โรส วิดีโอ (ปัจจุบันคือ โรสมีเดียฯ) และค่ายเทปอื่น ๆ โดยนำผลงานเพลงเก่าของตัวเอง และเพลงของ สายัณห์ สัญญา และนักร้องท่านอื่น ๆ มาร้อง ระหว่างนั้นก็ได้จับกลุ่มกับเพื่อนนักร้องลูกทุ่งรุ่นเก่าอีกหลายคน นำผลงานเพลงเก่าของแต่ละคนมาทำเป็นแนวเพลงรำวง ภายใต้ชื่อชุด “บุญหลาย “ ที่ผลิตออกมา 3 ชุด สัญญา พรนารายณ์ บอกว่า รวมแล้วผลงานเพลงของเขาเองมีอยู่ประมาณ 50 เพลง ส่วนเพลงของนักร้องคนอื่นที่เขาหยิบยืมมาร้องนั้นมีมากเป็นพันเพลงเลยทีเดียวผลงานเพลงดังผลงานเพลงดัง. - สัญญาเมื่อสายัณห์ - ทหารบกพ่ายรัก - จูบมัดจำ - ลารักจากสวนแตง - รักคนที่เขารักเราดีกว่า - รักแรกพบ - ขอตายที่สวนแตง - เหมันต์สัญญา - ฟ้าหม่นพี่หมอง - นาคอนาถา - สั่งนาง - สาวหนองแขม - สัญญาขอลืม - จำปีลืมนา - รักถูกสไตรค์ - สัญญารักน้ำอ้อย ร้องคู่ น้ำอ้อย พรวิเชียร</doc>
