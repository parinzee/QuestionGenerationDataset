<doc id="310385" url="https://th.wikipedia.org/wiki?curid=310385" title="โอเวน ฮาร์กรีฟส์">โอเวน ฮาร์กรีฟส์ โอเวน ลี ฮาร์กรีฟส์ () เกิดเมื่อวันที่ 20 มกราคม ค.ศ. 1981 (พ.ศ. 2524) เป็นนักฟุตบอลอาชีพ ตำแหน่งกองกลาง ซึ่งปัจจุบันเล่นให้กับสโมสรฟุตบอลแมนเชสเตอร์ยูไนเต็ด ในเอฟเอพรีเมียร์ลีก ของประเทศอังกฤษ และทีมชาติอังกฤษประวัติ ประวัติ. ฮาร์กรีฟส์เกิดที่เมืองคัลแกรี รัฐแอลเบอร์ตา ประเทศแคนาดา เขาเริ่มเล่นฟุตบอลในระดับเยาวชนกับสโมสรคัลแกรี่ ฟุตฮิลส์ เอสซี (Calgary Foothills SC) ในประเทศแคนาดา ก่อนที่จะย้ายไปเล่นในระดับอาชีพกับสโมสรฟุตบอลบาเยิร์น มิวนิค ในประเทศเยอรมนี ที่ซึ่งเขาได้แจ้งเกิดอย่างเต็มตัว ฮาร์กรีฟส์ถูกคาดหวังว่าจะเป็นจอมทัพคนใหม่ของทีมต่อจากสเตฟาน เอฟเฟ่นแบร์ก อดีตกองกลางชื่อดังของทีมชาติเยอรมนี ขณะที่เล่นให้กับสโมสรฟุตบอลบาเยิร์น มิวนิค เขาได้ร่วมคว้าแชมป์บุนเดสลีกาซึ่งเป็นลีกฟุตบอลสูงสุดของประเทศเยอรมนีถึงสี่สมัย และแชมป์ยูฟ่าแชมเปียนส์ลีกอีกหนึ่งสมัยในปี ค.ศ. 2001 (พ.ศ. 2544) ฮาร์กรีฟส์เล่นให้สโมสรบาเยิร์น มิวนิคเป็นเวลาเจ็ดปี ก่อนที่จะย้ายมาเล่นให้กับสโมสรฟุตบอลแมนเชสเตอร์ยูไนเต็ด ของประเทศอังกฤษในปี ค.ศ. 2007 (พ.ศ. 2550) ซึ่งเขาสามารถร่วมคว้าแชมป์เอฟเอพรีเมียร์ลีกและแชมป์ยูฟ่าแชมเปียนส์ลีกในฤดูกาลแรกที่ย้ายมาร่วมทีม อย่างไรก็ตาม เนื่องจากฮาร์กรีฟส์ได้รับบาดเจ็บทำให้ฤดูกาล 2008-2009 (พ.ศ. 2551-2552) ถึง 2009-2010 (พ.ศ. 2552-2553) ฮาร์กรีฟส์ยังไม่ได้ลงเล่นให้สโมสรฟุตบอลแมนเชสเตอร์ยูไนเต็ดเลยแม้แต่นัดเดียว ฮาร์กรีฟส์เกิดที่ประเทศแคนาดา โดยมีบิดาเป็นชาวเมืองโบลตัน ประเทศอังกฤษและมารดาเป็นชาวเวลส์ ทำให้เขาสามารถเลือกเล่นในระดับทีมชาติให้กับแคนาดา อังกฤษ หรือ เวลส์ ก็ได้ นอกจากนี้ฮาร์กรีฟส์ยังสามารถเลือกเล่นให้ทีมชาติเยอรมนีได้อีกด้วย เนื่องจากอยู่อาศัยในเยอรมนีเกินกว่าห้าปีในขณะที่เล่นให้กับสโมสรฟุตบอลบาเยิร์น มิวนิค ทำให้เขามีสิทธิที่จะขอสัญชาติเยอรมนีและเล่นให้กับทีมชาติเยอรมนีเช่นกัน แต่ในท้ายที่สุดฮาร์กรีฟส์ได้ตัดสินใจที่จะเล่นให้กับทีมชาติอังกฤษ ซึ่งทำให้เขาเป็นนักฟุตบอลทีมชาติอังกฤษคนแรกที่ไม่เคยเล่นในฟุตบอลลีกของประเทศอังกฤษมาก่อนเลยในขณะนั้น ฮาร์กรีฟส์นับเป็นผู้เล่นกำลังสำคัญของทีมชาติอังกฤษ โดยเฉพาะในฟุตบอลโลก ปี ค.ศ. 2006 (พ.ศ. 2549) ที่ประเทศเยอรมนี ฮาร์กรีฟส์เป็นผู้เล่นทีมชาติอังกฤษเพียงคนเดียวที่ยิงลูกโทษเข้าในช่วงดวลจุดโทษตัดสิน ในรอบก่อนรองชนะเลิศกับทีมชาติโปรตุเกสเกียรติประวัติเกียรติประวัติ. - บาเยิร์น มิวนิค- แชมป์บุนเดสลีกา ฤดูกาล 2000-01, 2002-03, 2004-05, 2005-06 - แชมป์เดเอฟเบโพคาล ฤดูกาล 2002-03, 2004-05, 2005-06 - DFB-Ligapokal ปี 2004 - แชมป์ยูฟ่าแชมเปียนส์ลีก ฤดูกาล 2000-01 - แชมป์สโมสรโลก ปี 2001 - แมนเชสเตอร์ ยูไนเต็ด- แชมป์พรีเมียร์ลีก ฤดูกาล 2007-08 - แชมป์ยูฟ่าแชมเปียนส์ลีก ฤดูกาล 2007-08สถิติ</doc>
