<doc id="377712" url="https://th.wikipedia.org/wiki?curid=377712" title="เผดิมชัย สะสมทรัพย์">เผดิมชัย สะสมทรัพย์ เผดิมชัย สะสมทรัพย์ รัฐมนตรีว่าการกระทรวงแรงงาน ในรัฐบาลของนางสาวยิ่งลักษณ์ ชินวัตร อดีตรัฐมนตรีช่วยว่าการกระทรวงคมนาคม ในรัฐบาลของนายชวน หลีกภัย (2) และสมาชิกสภาผู้แทนราษฎร จังหวัดนครปฐมหลายสมัยประวัติ ประวัติ. เผดิมชัย สะสมทรัพย์ เกิดเมื่อวันที่ 2 กุมภาพันธ์ พ.ศ. 2492 เป็นบุตรของนายประเสริฐ สะสมทรัพย์ กับนางสุนีย์ สะสมทรัพย์ และเป็นพี่น้องกับ ไชยยศ สะสมทรัพย์ ไชยา สะสมทรัพย์ และอนุชา สะสมทรัพย์ จบการศึกษาชั้นมัธยมศึกษาจากโรงเรียนอำนวยศิลป์ พระนครสำเร็จการศึกษาระดับปริญญาตรี สาขาวิทยาศาสตร์ จากมหาวิทยาลัยเซนต์หลุยส์ ประเทศสหรัฐอเมริกา และปริญญาโท สาขารัฐศาสตร์ จากมหาวิทยาลัยเกษตรศาสตร์และในปีพ.ศ. 2556ได้รับปริญญานิติศาสตร์มหาบัณฑิตกิตติมศักดิ์จากมหาวิทยาลัยรามคำแหง ด้านชีวิตครอบครัว เคยสมรสกับนางอุไรวรรณ สะสมทรัพย์ ปัจจุบันหย่าจากกันแล้ว มีบุตรด้วยกัน 5 คน คือ1. พ.ต.สุขชาต สะสมทรัพย์ 2. นางสาวสุรัชดา สะสมทรัพย์ 3. นางสาวสุรัชวดี สะสมทรัพย์ 4. นางสาวสุพีภัสร์ สะสมทรัพย์ 5. นางสาวสุภัสรา สะสมทรัพย์การทำงาน การทำงาน. เผดิมชัย สะสมทรัพย์ เป็นสมาชิกสภาผู้แทนราษฎรจังหวัดนครปฐม ตั้งแต่ปี พ.ศ. 2531 และได้รับเลือกตั้งอีกหลายสมัยอย่างต่อเนื่อง และได้รับแต่งตั้งเป็นรัฐมนตรีช่วยว่าการกระทรวงคมนาคม ในรัฐบาลของนายชวน หลีกภัย (2) ซึ่งต่อมาในช่วงกลางปี พ.ศ. 2542 ได้ลาออกจากตำแหน่งดังกล่าว เผดิมชัย สะสมทรัพย์ นอกจากการทำงานการเมืองแล้ว ยังมีอาชีพประกอบธุรกิจส่วนตัวด้วย ซึ่งในเดือนกรกฎาคม พ.ศ. 2553 ได้ถูกศาลสั่งให้เป็นบุคคลล้มละลายจากปัญหาหนี้สินทางธุรกิจ ต่อมาในเดือนพฤษภาคม พ.ศ. 2554 ศาลล้มละลายกลาง ได้มีคำสั่งยกเลิกการล้มละลายของนายเผดิมชัย ในการเลือกตั้ง พ.ศ. 2554 นายเผดิมชัย ได้รับเลือกตั้งเป็นสมาชิกสภาผู้แทนราษฎรจังหวัดนครปฐม สังกัดพรรคเพื่อไทย และได้รับแต่งตั้งเป็นรัฐมนตรีว่าการกระทรวงแรงงาน ในรัฐบาลของนางสาวยิ่งลักษณ์ ชินวัตร จนกระทั่งได้รับโปรดเกล้าฯ ให้พ้นจากตำแหน่งในเดือนมิถุนายน พ.ศ. 2556เครื่องราชอิสริยาภรณ์เครื่องราชอิสริยาภรณ์. - พ.ศ. 2541 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2540 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
