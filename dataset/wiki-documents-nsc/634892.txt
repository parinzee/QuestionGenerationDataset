<doc id="634892" url="https://th.wikipedia.org/wiki?curid=634892" title="ไรชส์เวร์">ไรชส์เวร์ ไรชส์เวร์ ( ความหมาย: "กองกำลังป้องกันประเทศ") เป็นชื่อเรียกกองกำลังป้องกันตนเองของเยอรมนีระหว่าง ค.ศ. 1919 ถึง 1935 ไรชส์เวร์เป็นกองทัพเยอรมันที่ถูกลดขนาดลงหลังสิ้นสุดสงครามโลกครั้งที่หนึ่งในปีค.ศ. 1919 ประกอบด้วยสองเหล่าทัพได้แก่ ไรชส์เฮร์ (กองกำลังทางบก) ซึ่งถูกจำกัดกำลังพลที่ไม่เกิน 100,000 นาย และ ไรชส์มารีเนอ (กองกำลังทางทะเล) ซึ่งถูกจำกัดกำลังพลที่ไม่เกิน 15,000 นาย สนธิสัญญาแวร์ซายซึ่งร่างขึ้นโดยฝ่ายสัมพันธมิตร ได้ห้ามไรชส์เวร์แต่งตั้งนายทหารยศนายพล, ห้ามมีปืนใหญ่ขนาดเกินกว่า 105 มม, ห้ามมีรถหุ้มเกราะ, ห้ามมีเรือดำน้ำ, ห้ามมีเรือรบขนาดใหญ่ ด้วยสภาพการณ์เช่นนี้ ไรชส์เวร์จึงเปรียบเสมือนกองกำลังป้องกันตนเองที่ไม่สามารถรุกรานใครได้ ทำได้เพียงรักษาความสงบในประเทศและตามแนวชายแดนเท่านั้น ต่อมาเมื่อนาซีเรืองอำนาจและฉีกสนธิสัญญาแวร์ซายทิ้ง ฮิตเลอร์ได้มีการยกระดับไรชส์เวร์ขึ้นเป็นกองทัพแบบเต็มรูปแบบที่เรียกว่า เวร์มัคท์ ในปี 1935</doc>
