<doc id="37705" url="https://th.wikipedia.org/wiki?curid=37705" title="บีสต์ (ตัวละคร)">บีสต์ (ตัวละคร) เฮนรี่ ฟิลลิป "แฮงก์ "แม็คคอย () อสูรสีนำ้เงินร่างใหญ่ ดูน่าเกลียดน่ากลัว แต่แท้จริงแล้ว เขาเป็นมิวแทนท์ที่จิตใจดีงาม และเป็นหนึ่งในสมาชิกทีม X-Men รุ่นแรก เขายังเป็นทั้งนักวิทยาศาสตร์ คุณหมอ นักจิตวิทยา นักคณิตศาสตร์ และเป็นนักเคลื่อนไหวทางการเมืองเพื่อสิทธิอันเท่าเทียมของมนุษย์กลายพันธุ์ด้วยประวัติ ประวัติ. พ่อของเฮนรี่ นอร์ตัน พนักงานในโรงงานพลังงานนิวเคลียร์ได้สัมผัสกับรังสีซึ่งรั่วไหลออกมาจนทำให้เกิดกลายพันธุ์ส่งต่อไปยังลูกของตน เฮนรี่ลืมตาดูโลกโดยมีร่างกายที่ผิดมนุษย์มนา แขนขาและมือเท้าของเขาใหญ่ยาวกว่าคนปกติ รูปร่างช่างไม่ต่างกับลิงกอริล่าแม้แต่น้อย แต่เขาก็ชดเชยความด้อยในส่วนนี้ด้วยความฉลาดเป็นกรด ถึงเขาจะแปลกแยกแตกต่างจากพวก แต่แฮงค์ก็ใข้เวลาส่วนใหญ่ในโรงเรียนออกกำลังกายพัฒนาร่างกายของตัวเอง เมื่อ ชาร์ลส์ เซเวียร์ ค้นพบว่าเขามีพลังพิเศษจึงชวนให้แฮงค์มาศึกษาต่อกับเขาที่โรงเรียนของชาร์ลส์นี่เอง เขาได้ใช้ความรู้และความสนใจทั้งหมดไปกับวิทยาศาสตร์และเทคโนโลยี นอกจากนี้เขายังใช้ห้องอันตราย (Danger Room) สำหรับออกกำลังกายยืดเส้นยืดสายยามว่างด้วย แต่แฮงค์ก็เผชิญความเครียดขณะที่อยู่ในโรงเรียนของเซเวียร์ จนครั้งหนึ่งเขาขอลาออกมาเพื่อเป็นนักมวยปล้ำ แต่ก็อยู่ไม่นานก่อนกลับไป เขาออกจากโรงเรียนอีกครั้งเมื่อเข้าร่วมกับบริษัทแบรนด์คอร์เปอเรชั่น (Brand Corporation) ที่นี่เขาได้พบรักกับผู้ช่วย ลินดา โดนัลด์สัน ทั้งคู่ร่วมกันวิจัยและพัฒนาสารซึ่งจะช่วยเปลี่ยนฮอร์โมนในร่างกาย และทำให้ผู้ที่ได้รับกลายเป็นมิวแทนท์ได้ชั่วขณะ เขาคิดค้นยาต้านการกลายพันธุ์ไว้ด้วย แต่โชคร้ายยิ่งนัก เมื่อเขาทดลองกับตัวเองและปล่อยเวลานานเกินไปกว่าจะแก้กลับจนร่างกายของเขาปลี่ยนเป็นอสูรร้าย มีขนสีเทาขึ้นเต็มตัว (ก่อนจะเปลี่ยนเป็นสีนำ้เงินในภายหลัง) รูปร่างอัปลักษณ์น่าเกลียดน่ากลัวกว่าเดิมหลายเท่า กลายเป็น บีสต์ อย่างเต็มตัวพลังพิเศษ พลังพิเศษ. บีสต์มีร่างกายใหญ่โต แข็งแกร่งกำยำยิ่งกว่านักกีฬาโอลิมปิค ถึงจะตัวใหญ่ แต่ความว่องไวนั้นสูงมาก บวกกับร่างกายที่สามารถเยียวยาบาดแผลได้รวดเร็วเป็นปลิดทิ้ง ทำให้เขามีอายุยืนยาวกว่าคนปกติ เขายังเชี่ยวชาญการต่อสู้มือเปล่า การใข้มวยปล้ำเล่นงานคู่ต่อสู้ แต่หากเมื่อใดร่างกายเขาต้องปรับสภาพใหม่ เขาจะอยู่ในสภาพที่อ่อนแอมากๆ</doc>
