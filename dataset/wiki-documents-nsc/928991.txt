<doc id="928991" url="https://th.wikipedia.org/wiki?curid=928991" title="จังหวัดบาตังกัส">จังหวัดบาตังกัส จังหวัดบาตังกัส () เป็นจังหวัดในเขตคาลาบาร์โซน ประเทศฟิลิปปินส์ มีเมืองหลักชื่อเดียวกันกับชื่อจังหวัด มีอาณาเขตติดต่อกับจังหวัดคาบีเต และลากูนา ทางทิศเหนือ และติดกับจังหวัดเคโซนทางทิศตะวันออก จังหวัดบาตังกัสติดกับทะเลจีนใต้ทางทิศตะวันตก และมีเกาะมินโดโรอยู่ทางทิศใต้ บาตังกัสตั้งอยู่ใกล้กับเมโทรมะนิลา และมีแหล่งท่องเที่ยวที่สำคัญ ได้แก่ ภูเขาไฟตาอัล และเมืองมรดกตาอัล นอกจากนี้ยังชายหาดและจุดดำน้ำหลายแห่ง ได้แก่ อะนิเลา, เกาะซอมเบรโร, เกาะลิกโป, หาดซัมปากีตา, มาตาบุงไกย์, ปุนตาฟือโก, กาลาตากัน และไลย์ยา บาตังกัสซิตี มีท่าเรือทะเลที่ใหญ่เป็นอันดับที่สองของประเทศ และมีการพัฒนาทางอุตสาหกรรมอย่างก้าวกระโดดในตัวเมืองภูมิศาสตร์ ภูมิศาสตร์. ภูมิประเทศประกอบด้วยที่ราบและภูเขา หนึ่งในภูเขาไฟที่เล็กที่สุดในโลกอย่างภูเขาไฟตาอัล อยู่ที่ระดับความสูง , ใจกลางทะเลสาบตาอัล ภูเขาอื่น ๆ ที่สำคัญได้แก่ ภูเขามากูล็อต (), ภูเขาตาลามิตัม (), ภูเขาปิโคเดอโลโร (), ภูเขาบาตูเลา (), ภูเขามานาโบ () และภูเขาดากุลดล () เกาะที่สำคัญ ได้แก่ เกาะติงลอย, เกาะเวิร์ด และเกาะฟอร์จูน จากบันทึกสถิติโลกกินเนสส์ พบว่าจังหวัดบาตังกัสมี เกาะที่ใหญ่ที่สุดที่ตั้งอยู่ในทะเลสาบที่อยู่บนเกาะ โดยสถานที่แห่งนั้นคือวุลคัน ในทะเลสาบเกรเตอร์ ซึ่งอยู่ใจกลางเกาะตาอัลในทะเลสาบตาอัลบนเกาะลูซอน</doc>
