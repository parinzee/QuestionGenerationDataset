<doc id="387056" url="https://th.wikipedia.org/wiki?curid=387056" title="รักลับ ซ่อนลึก">รักลับ ซ่อนลึก รักลับ ซ่อนลึก () ภาพยนตร์อเมริกันออกฉายในปี ค.ศ. 2004 นำแสดงโดย เจฟฟ์ บริดเจส, คิม บาซิงเจอร์, จอน ฟอสเตอร์ กำกับการแสดงโดย ทอดด์ วิลเลียมส์  บทภาพยนตร์ดัดแปลงมาจากนวนิยายเรื่องแรกในสามเรื่องของ A Widow for One Year โดย จอห์น เออร์วิง ที่ประพันธ์ขึ้นในปี ค.ศ. 1998เนื้อเรื่อง เนื้อเรื่อง. ที่ชุมชนชายหาดในลองไอแลนด์ เท็ด โคล (เจฟฟ์ บริดเจส) นักเขียน นักวาดภาพ และนักเล่านิทานสำหรับเด็ก มีลูกสาววัย 4 ขวบที่แสนรู้ ชื่อ รูธ (เอลล์ เฟนนิง) เท็ดแยกกันอยู่กับ มาเรียน (คิม บาซิงเจอร์) ภรรยาสาวสวย ทั้งคู่ก่อนที่จะมีรูธเคยมีลูกชาย 2 คนชื่อ โทมัส และทิโมธี แต่ทั้งคู่ได้เสียชีวิตไปก่อนหน้านั้นนานแล้วตั้งแต่ยังวัยรุ่น แต่ก็ยังมีรูปถ่ายของทั้งคู่แขวนอยู่ทั่วบ้าน ซึ่งรูธชอบที่จะดูมันบ่อย ๆ เท็ดจ้างเอ็ดดี้ (จอน ฟอสเตอร์) หนุ่มวัยรุ่นที่เพิ่งจบมัธยมศึกษามาเป็นผู้ช่วยในช่วงฤดูร้อน เอ็ดดี้เป็นแฟนหนังสือของเท็ด เขาอ่านหนังสือของเท็ดทุกเรื่อง เมื่อเอ็ดดี้พบกับมาเรียนครั้งแรก เขาชอบเธอทันที แม้มาเรียนจะมีท่าทางที่เย็นชาก็ตาม เอ็ดดี้เก็บเอารูปถ่ายและเสื้อผ้ารวมทั้งชุดชั้นในของเธอมาสำเร็จความใคร่ เมื่อมาเรียนมาพบเข้า เธอก็ยอมให้เอ็ดดี้มีเพศสัมพันธ์ด้วย เท็ดแม้รู้เรื่องราวระหว่าง เอ็ดดี้กับมาเรียนก็ไม่ได้หึงหวงอะไร เพราะกำลังสนุกสนานอยู่กับเขียนภาพนู้ดของ คุณนายวอน (มิมิ โรเจอร์ส) อยู่ เท็ดกำลังมีงานเขียนภาพชุดใหม่ชื่อ The Door in the Floor เป็นนิทานเกี่ยวกับเด็กที่มีความกลัวต่อสิ่งประหลาดที่อยู่ใต้ประตูบนพื้นกับแม่ของตน เอ็ดดี้ได้ถามมาเรียนเกี่ยวกับการเสียชีวิตของลูกชายทั้ง 2 คน แต่มาเรียนก็ไม่ตอบอะไรแถมยังนิ่งเฉยจนหลับไปเอง ต่อมา มาเรียนได้ทิ้งเท็ดและเอ็ดดี้ไป เท็ดเพิ่งถูกคุณนายวอนขับรถไล่ฆ่าด้วยความโมโห เมื่อกลับมาเขาได้ไล่เอ็ดดี้ออก ก่อนจากกัน เท็ดจึงได้เล่าความจริงถึงสาเหตุการเสียชีวิตของโทมัสและทิโมธีให้เอ็ดดี้ฟังคำวิจารณ์ คำวิจารณ์. ภาพยนตร์เมื่อเข้าฉายได้รับระดับอาร์ เพราะมีทั้งฉากเปลือยและเพศสัมพันธ์ สำหรับในประเทศไทยเข้าฉายแบบจำกัดโรง โดยฉายเฉพาะที่ลิโดเท่านั้น ได้รับเสียงวิจารณ์ว่า เป็นภาพยนตร์ที่เต็มไปด้วยสัญลักษณ์ซึ่งจะค่อย ๆ เผยออกมาเรื่อย ๆ จนท้ายที่สุด แต่ก็ไม่ได้บอกว่าพฤติกรรมที่แสนประหลาดของเท็ดเกิดจากอะไร และก็มีบางเสียงวิจารณ์ว่าให้แง่คิดในการดำเนินชีวิต ขณะที่เดอะนิวยอร์กไทมส์ เรียกว่า เป็นภาพยนตร์ที่ดีที่สุดที่สร้างจากนวนิยายของจอห์น เออร์วิง</doc>
