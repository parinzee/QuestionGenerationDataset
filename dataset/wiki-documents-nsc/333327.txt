<doc id="333327" url="https://th.wikipedia.org/wiki?curid=333327" title="ขยี้">ขยี้ ขยี้ เป็นภาพยนตร์ไทยในปี พ.ศ. 2534 กำกับโดยปุ๊ก ยังเติร์ก ภาพยนตร์ได้รับ 4 รางวัลจากเวทีรางวัลตุ๊กตาทอง ในปี พ.ศ. 2534 โดยเป็นครั้งเดียวในประวัติศาสตร์ที่ดารานำชาย 2 คน ลิขิต เอกมงคล และ สามารถ พยัคฆ์อรุณ ได้รับรางวัลเดียวกันจากหนังเรื่องเดียวกัน โดยภาพยนตร์ไม่ได้ฉายในโรงภาพยนตร์ จนในปัจจุบันภาพยนตร์ก็ยังไม่ได้ออกฉาย อุปสรรคของภาพยนตร์เรื่องนี้มีมากมาย ตั้งแต่มีอุบัติเหตุสตันต์แมนโดนลูกปืนเสียชีวิต ทำให้เกิดปัญหาหยุดถ่ายไป 3 เดือน และต้องทำเรื่องดูแลและค่าทดแทนผู้เสียชีวิต อีกทั้งผู้กำกับยังทำงานละเอียดมาก เมื่อถ่ายหนังเสร็จแล้วแต่อยู่ในกระบวนการตัดต่อ จึงได้ส่งวิดีโอไปประกวดรางวัล ปิดกล้องด้วยทุนสร้าง 10 ล้านบาท ได้รับการเสนอชื่อเข้าชิงสาขาใหญ่แทบทุกรางวัล และได้รางวัลไปหลายรางวัล แต่ด้วยที่คุณปุ๊กทำงานละเอียด อันไหนไม่ดี ก็ตัดทิ้ง ถ่ายทำใหม่ ทำให้เกิดความล่าช้า และมีฉากบู๊ฉากหนึ่งที่เมื่อดูแล้วเหมือนหนังเรื่อง โหด เลว ดี ก็กลัวจะหาว่าลอกเลียนแบบ จึงอยากจะรื้อถ่ายใหม่ เพิ่มการระเบิดรถราคาแพง 8 คันรวดกลางสนามบินใช้ตัวประกอบนับร้อย นอกจากนั้นยังใช้เวลาตกแต่งหลายซีนอยู่ถึง 4 ปี กับจำนวนฟิล์มรวมแล้วมากกว่า 450 ม้วน ทำให้ทุนสร้างขยับไปที่ 15 ล้านบาท แต่ท้ายสุดหนังก็ไม่ได้เข้าฉายเรื่องย่อ เรื่องย่อ. ลิขิต เอกมงคล กับ สามารถ พยัคฆ์อรุณ ที่รับบทเป็นพี่น้องกำพร้าที่ทั้งคู่แยกกันแต่เล็ก โดยลิขิตเติบโตขึ้นมาเป็นมือขวาเจ้าพ่อ สามารถได้รับเลี้ยงเป็นลูกบุญธรรมของผู้มีอิทธิพล ทั้งคู่ต้องกลับมาเจอกันโดยบังเอิญ ฝ่ายลิขิตรับภารกิจจากนายให้มาสังหารพ่อบุญธรรมของสามารถ ส่วนฝ่ายสามารถที่กำลังเรียนอยู่ต่างประเทศ พอรู้ข่าวจึงกลับมาแก้แค้น โดยสืบถึงมือสังหาร โดยมีกันตา ดานาว รับบทเป็นตัวเชื่อมทั้ง 2 คนรางวัลรางวัล. - รางวัลพระราชทานพระสุรัสวดี ครั้งที่ 15 ประจำปี พ.ศ. 2534 - ผู้แสดงนำชายยอดเยี่ยม – ลิขิต เอกมงคล และ สามารถ พยัคฆ์อรุณ - ผู้แสดงสมทบหญิงยอดเยี่ยม – กันตา ดานาว - บทภาพยนตร์ยอดเยี่ยม - รัญ เมืองลพ - บันทึกเสียงยอดเยี่ยม – พูนศักดิ์ อุทัยพันธุ์</doc>
