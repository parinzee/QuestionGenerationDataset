<doc id="98485" url="https://th.wikipedia.org/wiki?curid=98485" title="มธุรส รุจิรวัฒน์">มธุรส รุจิรวัฒน์ ศาสตราจารย์ คุณหญิง มธุรส รุจิรวัฒน์ รองประธานสถาบันวิจัยจุฬาภรณ์ฝ่ายวิจัย และอาจารย์ประจำภาควิชาเภสัชวิทยา คณะวิทยาศาสตร์ มหาวิทยาลัยมหิดล เป็นธิดาคนโตของ ศาสตราจารย์ ดร.สตางค์ มงคลสุข ผู้ก่อตั้งคณะวิทยาศาสตร์การแพทย์ มหาวิทยาลัยแพทยศาสตร์ และคณบดีคนแรกของคณะวิทยาศาสตร์ มหาวิทยาลัยมหิดล สมรสกับ ศาสตราจารย์ ดร.สมศักดิ์ รุจิรวัฒน์ มีบุตรชาย 1 คน คือ นายอธิศ รุจิรวัฒน์ นอกจากนี้ คุณหญิง มธุรส รุจิรวัฒน์ ยังเป็นผู้ตามเสด็จสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ในโอกาสที่ทรงประกอบพระกรณียกิจในต่างประเทศอีกด้วยการศึกษา การศึกษา. ศาสตราจารย์ คุณหญิง มธุรส รุจิรวัฒน์ หรือ ศาสตราจารย์ ดร.คุณหญิง มธุรส รุจิรวัฒน์ จบปริญญาตรีสาขา Life Sciences จากมหาวิทยาลัยลิเวอร์พูล ประเทศอังกฤษ เมื่อปี พ.ศ. 2513 และปริญญาเอก สาขา Nutritional Biochemistry & Metabolism จากมหาวิทยาลัย Massachusetts Institute of Technology, Cambridge ประเทศสหรัฐอเมริกา เมื่อปี พ.ศ. 2518ตำแหน่งในปัจจุบันตำแหน่งในปัจจุบัน. - รองประธาน สถาบันวิจัยจุฬาภรณ์ ฝ่ายวิจัย - หัวหน้าห้องปฏิบัติการพิษวิทยาลิ่งแวดล้อม สถาบันวิจัยจุฬาภรณ์ - อาจารย์ประจำภาควิชาเภสัชวิทยา คณะวิทยาศาสตร์ มหาวิทยาลัยมหิดล - ผู้อำนวยการโครงการบัณฑิตศึกษา ฝึกอบรม และวิจัยด้านวิทยาศาสตร์เทคโนโลยี และการบริหารจัดการสิ่งแวดล้อม (ESTM) ซึ่งเป็นความร่วมมือระหว่างสถาบันเทคโนโลยีแห่งเอเซีย มหาวิทยาลัยมหิดล และสถาบันวิจัยจุฬาภรณ์เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2539 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2547 - เครื่องราชอิสริยาภรณ์จุลจอมเกล้า ชั้นตติยจุลจอมเกล้า (ต.จ.) - เหรียญจักรพรรดิมาลา (ร.จ.พ.)</doc>
