<doc id="646050" url="https://th.wikipedia.org/wiki?curid=646050" title="ฟุตบอลทีมชาติตรินิแดดและโตเบโก">ฟุตบอลทีมชาติตรินิแดดและโตเบโก ฟุตบอลทีมชาติตรินิแดดและโตเบโก เป็นทีมฟุตบอลตัวแทนของสาธารณรัฐตรินิแดดและโตเบโกในการแข่งขันฟุตบอลระหว่างชาติ บริหารงานโดยสมาคมฟุตบอลตรินิแดดและโตเบโก (TTFA) โดยเป็นสมาชิกของคอนคาแคฟ และสหภาพฟุตบอลแคริบเบียน ทีมชาติตรินิแดดและโตเบโก เคยผ่านเข้าไปเล่นในฟุตบอลโลก 1 ครั้ง ในฟุตบอลโลก 2006 ทำให้ได้รับการบันทึกว่าเป็นทีมชาติที่มีขนาดเล็กที่สุดที่ได้เล่นในฟุตบอลโลกเมื่อวัดจากขนาดพื้นที่ของประเทศและจำนวนประชากร นอกจากนี้ทีมชาติตรินิแดดฯยังเข้าร่วมการแข่งขันฟุตบอลระดับทวีปอย่าง คอนคาเคฟ โกลด์คัพ และการแข่งขันในระดับภูมิภาคอย่าง แคริบเบียน คัพ ซึ่งทีมชาติตรินิแดดและโตเบโก จัดว่าเป็นทีมชาติที่ประสบความสำเร็จมากที่สุดในกลุ่มประเทศแถบทะเลแคริบเบียน เมื่อชนะเลิศการแข่งขันแคริบเบียน คัพ ถึง 8 สมัย และได้ตำแหน่งรองชนะเลิศอีก 5 สมัย ได้รับการจารึกไว้ว่าครองสถิติชนะเลิศมากที่สุดในการแข่งขันรายการนี้ โดยในการแข่งขัน แคริบเบียน คัพ 2014 รอบสุดท้ายที่เมืองมอนเตโก เบย์ ประเทศจาเมกา ในวันที่ 10 - 17 พฤศจิกายน 2014 ทีมชาติตรินิแดดและโตเบโกได้ตำแหน่งรองชนะเลิศ หลังดวลจุดโทษแพ้ทีมชาติจาเมกา ในนัดชิงชนะเลิศ โดยเป็นการได้ตำแหน่งรองชนะเลิศรายการนี้เป็นสมัยที่ 5 สำหรับฉายา เดอะ โซก้า วอริเออร์ส ของทีมชาติตรินิแดดและโตเบโกนั้น คำว่า โซก้า หมายถึง โซก้า มิวสิค เป็นดนตรีพื้นเมืองอันเป็นเอกลักษณ์และมีต้นกำเนิดมาจากประเทศตรินิแดดและโตเบโก ดนตรีประเภทนี้เป็นที่นิยมอย่างมากในกลุ่มประเทศแถบแคริบเบียนฟุตบอลโลก 2006 ฟุตบอลโลก 2006. ทีมชาติตรินิแดดและโตเบโก ผ่านเข้าไปเล่นฟุตบอลโลกได้เป็นครั้งแรกในประวัติศาสตร์ในการแข่งขัน ฟุตบอลโลก 2006 ที่ประเทศเยอรมัน ภายใต้การคุมทีมของลีโอ บีนฮัคเคอร์ โค้ชชาวฮอลแลนด์ ที่ได้เรียกตัวผู้เล่นประสบการณ์สูงอย่างดไวต์ ยอร์ก และ รัสเซลล์ ลาตาปี ให้กลับมารับใช้ชาติอีกครั้ง และสามารถคว้าอันดับ 4 ในการแข่งขันรอบคัดเลือกโซนคอนคาแคฟ รอบสุดท้าย ได้สำเร็จ โดยต้องไปเล่นเพลย์ออฟ กับทีมชาติบาห์เรน จากทวีปเอเชีย เพื่อหาทีมสุดท้ายที่จะได้เข้าร่วมฟุตบอลโลก ในการแข่งขันรอบเพลย์ออฟนัดแรกที่สนามกีฬาเฮสลีย์ ครอว์ฟอร์ด ทั้งสองทีมเสมอกันไป 1-1 และในเกมส์นัดที่สองที่สนามกีฬาแห่งชาติบาห์เรน เมืองริฟฟา ทีมชาติตรินิแดดและโตเบโกสามารถบุกมาเอาชนะได้ 1-0 จากลูกโหม่งของ เดนิส ลอว์เรนซ์ นักเตะจากสโมสรเร็กซ์แฮม ถือเป็นประตูชัยที่พาตรินิแดดฯเข้าไปเล่นฟุตบอลโลกได้เป็นครั้งแรกในประวัติศาสตร์ โดยในฟุตบอลโลก 2006 ที่ประเทศเยอรมัน ทีมชาติตรินิแดดและโตเบโก ถูกจัดให้อยู่ในกลุ่มบี ร่วมกับทีมชาติอังกฤษ,ทีมชาติสวีเดน และทีมชาติปารากวัย วันที่ 10 มิถุนายน ปี 2006 ทีมชาติตรินิแดดและโตเบโก ลงแข่งขันในฟุตบอลโลกรอบสุดท้ายเป็นนัดแรก โดยเป็นเกมส์รอบแบ่งกลุ่มระหว่างทีมชาติตรินิแดดฯและทีมชาติสวีเดน ที่สนามเวสท์ฟาเลนชตาดิโยน เมืองดอร์ทมุนด์ เกมนัดดังกล่าวจบลงด้วยผลเสมอ 0 - 0 โดย เอเวรี่ จอห์น กองหลังทีมชาติตรินิแดดและโตเบโก จากสโมสรนิว อิงแลนด์ เรฟโวลูชั่น โดนใบแดงในครึ่งหลัง เกมส์ในรอบแบ่งกลุ่มอีก 2 นัดที่เหลือ ทีมชาติตรินิแดดฯ แข่งกับทีมชาติอังกฤษ ที่สนามแฟรงเกนชตาดิโยน เมืองเนือร์นแบร์ก โดยแพ้ 2-0 และพบกับทีมชาติปารากวัย ที่สนามฟริตซ์ วอลเตอร์ เมืองไคเซอร์สเลาเทิร์น และแพ้ปารากวัยไป 2 - 0 ตกรอบแบ่งกลุ่มในที่สุดฟุตบอลโลก 2018 ฟุตบอลโลก 2018. ในฟุตบอลโลก 2018 รอบคัดเลือก โซนคอนคาแคฟ ทีมชาติตรินิแดดและโตเบโก จัดเป็นทีมวางและได้เริ่มแข่งขันในรอบที่ 4 หรือ รอบ 12 ทีมสุดท้าย โดยการแข่งขันในรอบนี้จะแบ่งออกเป็น 3 กลุ่ม กลุ่มละ 4 ทีม คัดเอาอันดับที่ 1-2 ของกลุ่ม เข้าไปเล่นในรอบคัดเลือกรอบที่ 5 รวม 6 ทีม ในรอบที่ 4 นี้ ทีมชาติตรินิแดดและโตเบโก ถูกจัดให้อยู่ร่วมกลุ่มกับทีมชาติสหรัฐอเมริกา, กัวเตมาลา และเซนต์วินเซนต์แอนด์เกรนาดีนส์ โดยทีมชาติตรินิแดดฯ ได้อันดับที่ 2 ของกลุ่ม ตามหลังทีมชาติสหรัฐอเมริกา และผ่านเข้ารอบ ได้ไปแข่งขันต่อในรอบที่ 5 ซึ่งเป็นการคัดเลือกรอบสุดท้ายสนามเหย้า สนามเหย้า. ในยุคแรกทีมชาติตรินิแดดและโตเบโก ต้องใช้สนาม ควีนส์ปาร์ค โอวัล ซึ่งเป็นสนามที่ใช้แข่งกีฬาคริกเก็ตที่เก่าแก่และใหญ่ที่สุดในแถบเวสต์ อินดีส ตั้งอยู่ที่เมืองพอร์ต-ออฟ-สเปน เป็นสนามเหย้าสำหรับแข่งฟุตบอลทีมชาติ จนกระทั่งรัฐบาลแห่งสาธารณรัฐตรินิแดดและโตเบโกได้สร้างสนามกีฬาแห่งชาติแล้วเสร็จในปี ค.ศ.1980 โดยมีจุดประสงค์เพื่อใช้ในการแข่งขันกรีฑาและฟุตบอล มีความจุทั้งสิ้น 27,000 ที่นั่ง สมาคมฟุตบอลตรินิแดดและโตเบโก (TTFA) จึงได้รับอนุญาตจากกระทรวงการกีฬาของตรินิแดดฯ ให้ใช้สนามแห่งนี้เป็นสนามเหย้า ในการแข่งขันฟุตบอลทีมชาตินับแต่นั้นมา ปี ค.ศ. 2001 สนามกีฬาแห่งชาตินี้ได้เปลี่ยนชื่อเป็น เฮสลีย์ ครอว์ฟอร์ด สเตเดี้ยม เพื่อเป็นเกียรติแก่ เฮสลีย์ โจอาคิม ครอว์ฟอร์ด นักกรีฑา ที่เป็นชาวตรินิแดดและโตเบโกคนแรกที่ได้เหรียญทองในการแข่งขันกีฬาโอลิมปิก โดยเขาสามารถคว้าเหรียญทองได้จากการแข่งขันวิ่งระยะสั้น 100 เมตร ในโอลิมปิกฤดูร้อน 1976 ที่มอนทรีออล ประเทศแคนาดา รวมทั้งได้เหรียญเงินจากการวิ่งผลัด 4×100 เมตร ในการแข่งขันกีฬาคอมมอนเวลธ์เกมส์ ปี 1978 ที่เมืองเอ็ดมอนตัน ประเทศแคนาดาผู้เล่นผู้เล่นทีมชาติชุดใหญ่ ผู้เล่น. ผู้เล่นทีมชาติชุดใหญ่. รายชื่อผู้เล่นที่ใช้ในการแข่งขัน ฟุตบอลโลก 2018 รอบคัดเลือก โซนคอนคาแคฟ รอบที่ 5 โดยพบกับทีมชาติคอสตาริกา วันที่ 11 พฤศจิกายน 2016 ที่กรุงพอร์ต-ออฟ-สเปน และพบกับทีมชาติฮอนดูรัส วันที่ 15 พฤศจิกายน 2016 ที่ ซานเปโดรซูลา- "จำนวนนัดและสถิติยิงประตูในทีมชาตินับถึงวันที่ 15 พฤศจิกายน 2016 หลังจบการแข่งขันกับฮอนดูรัสดาวยิงทีมชาติ ดาวยิงทีมชาติ. ถึงวันที่ 19 กรกฎาคม 2015 หลังจบคอนคาแคฟ โกลด์คัพ 2015 ที่เสมอปานามา 1-1 (ผู้เล่นที่ยังเล่นทีมชาติอยู่ ตัวหนา):ผู้จัดการทีมอดีตผู้เล่นคนสำคัญอดีตผู้เล่นคนสำคัญ. - ดไวต์ ยอร์ก</doc>
