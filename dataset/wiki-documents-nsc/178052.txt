<doc id="178052" url="https://th.wikipedia.org/wiki?curid=178052" title="อี.อาร์.เอ. รีมุส">อี.อาร์.เอ. รีมุส รีมุส (Remus) เป็นชื่อที่ใช้เรียกรถแข่ง ยี่ห้อ อี.อาร์.เอ. (English Racing Automobiles - ERA) รหัส R5B ที่พระวรวงศ์เธอ พระองค์เจ้าพีรพงศ์ภาณุเดช ใช้ขับแข่งในช่วงปี พ.ศ. 2479 เป็นคู่แฝดกับรถ รอมิวลุส รหัส R2B เป็นรถ อี.อาร์.เอ. คันที่สองในสังกัด คอกหนูขาว (White Mouse team) ตั้งชื่อตามชื่อของ รอมิวลุส และรีมุส เทพเจ้าโรมันฝาแฝด ผู้ก่อตั้งกรุงโรม รถคันนี้ใช้เครื่องยนต์ขนาด 1,500 ซีซี 6 สูบ โอเวอร์เฮดวาล์ว ใช้ซุปเปอร์ชาร์จแบบเมเรย์ เจมิสัน เกียร์เดินหน้า 4 เกียร์ ส่งมอบเมื่อเดือนมีนาคม พ.ศ. 2479 พ่นสีฟ้าพีระเช่นเดียวกับ รอมิวลุส แต่พ่นสีวงล้อเป็นสีเหลือง ตามสีสัญลักษณ์ของราชยานยนต์สมาคมแห่งสยาม ที่เพิ่งได้รับการรับรองในปีนั้น พระวรวงศ์เธอ พระองค์เจ้าพีรพงศ์ภาณุเดช ทรงขับรถรีมุส เข้าแข่งขันทั้งสิ้น 8 รายการ ได้รางวัลชนะเลิศ 1 รายการ ที่สอง 1 รายการ ที่สาม 3 รายการ ต่อมาพระเจ้าวรวงศ์เธอ พระองค์เจ้าจุลจักรพงษ์ ทรงขายต่อให้กับ โทนี โรลท์ ในปี พ.ศ. 2481 และซื้อรถคันใหม่ หนุมาน รหัส R12B/C ขนาดเครื่องยนต์ 1,500 ซีซี มาใช้งานแทน ปัจจุบัน รถรีมุสอยู่ในการครอบครองของ Ludovic Lindsay ชาวอังกฤษสถิติการแข่งขัน</doc>
