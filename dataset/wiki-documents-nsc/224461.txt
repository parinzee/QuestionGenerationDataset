<doc id="224461" url="https://th.wikipedia.org/wiki?curid=224461" title="สเปนเซอร์ คอมป์ตัน เอิร์ลที่ 2 แห่งนอร์แทมป์ตัน">สเปนเซอร์ คอมป์ตัน เอิร์ลที่ 2 แห่งนอร์แทมป์ตัน สเปนเซอร์ คอมป์ตัน เอิร์ลที่ 2 แห่งนอร์แทมป์ตัน (; พฤษภาคม ค.ศ. 1601 - 19 มีนาคม ค.ศ. 1643) เป็นขุนนาง, นักการทหาร และนักการเมืองชาวอังกฤษ สเปนเซอร์ คอมพ์ตันเกิดเมื่อเดือนพฤษภาคม ค.ศ. 1601 เป็นบุตรของวิลเลียม คอมป์ตัน เอิร์ลที่ 1 แห่งนอร์แทมป์ตัน และเอลิซาเบธบุตรีของเซอร์จอห์น สเปนเซอร์นายกเทศมนตรีนครลอนดอน คอมพ์ตันได้รับพระราชทานบรรดาศักดิ์เป็นอัศวินแห่งบาธ (Knight of the Bath) เมื่อวันที่ 3 พฤศจิกายน ค.ศ. 1616 และได้รับเลือกเป็นสมาชิกรัฐสภาจากลัดโลว์ในปี ค.ศ. 1621 ปีเดียวกับที่ได้รับตำแหน่งเจ้ากรมพระภูษามาลา (Master of the Robes) ในเจ้าชายแห่งเวลส์และได้ร่วมเดินทางไปสเปนกับพระองค์ในปี ค.ศ. 1623 สเปนเซอร์ คอมพ์ตันเป็นผู้หนึ่งที่สนับสนุนพระเจ้าชาลส์ที่ 1 ในการรณรงค์ต่อต้านสกอตแลนด์และเป็นผู้ถวายคำแนะนำแก่พระเจ้าชาลส์ในการเรียกประชุมรัฐสภา</doc>
