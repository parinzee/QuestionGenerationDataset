<doc id="385083" url="https://th.wikipedia.org/wiki?curid=385083" title="เนื้องอกต่อม">เนื้องอกต่อม เนื้องอกต่อมเป็นเนื้องอกไม่ร้ายชนิดหนึ่ง เจริญมาจากเซลล์ต่อม อาจเกิดขึ้นกับอวัยวะได้หลายอย่าง เช่น ลำไส้ ต่อมหมวกไต ต่อมใต้สมอง ต่อมไทรอยด์ และอื่นๆ แม้ลักษณะการเจริญของเนื้องอกต่อมนี้จะเป็นแบบไม่ร้าย แต่ก็อาจเจริญมากขึ้นจนพัฒนากลายเป็นเนื้องอกร้ายหรือมะเร็งได้ ซึ่งจะถูกเรียกเป็นมะเร็งชนิดต่อม (adenocarcinoma) นอกจากนี้แล้วยังอาจทำให้เกิดปัญหาได้หลายอย่าง เช่น จากการเบียดทับอวัยวะข้างเคียง (mass effect) หรือการสร้างฮอร์โมนมากโดยไม่มีการควบคุมได้</doc>
