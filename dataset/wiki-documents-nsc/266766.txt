<doc id="266766" url="https://th.wikipedia.org/wiki?curid=266766" title="สโมสรฟุตบอลมหาสารคาม ยูไนเต็ด">สโมสรฟุตบอลมหาสารคาม ยูไนเต็ด สโมสรฟุตบอลมหาสารคาม เอฟซี เป็นสโมสรฟุตบอลอาชีพในประเทศไทยโดยเป็นทีมจากจังหวัดมหาสารคาม ปัจจุบันเล่นใน ลีก ดิวิชั่น 2 ภาคตะวันออกเฉียงเหนือประวัติสโมสร ประวัติสโมสร. สโมสรมหาสารคาม ซิตี้เริ่มก่อตั้งขึ้นมาในรูปแบบของทีมฟุตบอลอาชีพเมื่อเดือนพฤศจิกายน พ.ศ. 2551 โดยได้จดทะเบียนเป็นชื่อสโมสรเมื่อวันที่ 8 ตุลาคม พ.ศ. 2552 มีทางด้าน"บิ๊กเอ๋"ธนกฤต บุญทิพย์ ดำรงตำแหน่งผู้จัดการทีมพร้อมด้วย"ภาณุ พราหมณ์น้อย"เลขาฯ ภายใต้การบริหารงานของประธานสโมสรอย่าง"ปรีชา เผือกขวัญดี"รองอธิการบดีสถาบันการพลศึกษา วิทยาเขตมหาสารคาม เมื่อเย็นวันที่ 9 กุมภาพันธ์ 2553 ที่ผ่านมาสโมสรมหาสารคามซิตี้ ได้มีการเปิดตัวสโมสรอย่างเป็นทางการ ทั้งทีมงานและนักเตะของสโมสร โดยการจัดงานในครั้งนี้มีสื่อมวลชนทั้งในและนอกจังหวัดได้ติดตามมาทำข่าว มีผู้ว่าราชการจังหวัดมหาสารคาม เป็นประธานในงานและมีผู้หลักผู้ใหญ่ในจังหวัดมาร่วมงานกันอย่างคับคั่ง โดยท่านปรีชา เผือกขวัญดี ประธานสโมสรมหาสารคาม ซิตี้ ได้กล่าวภายในงานมีเนื้อหาว่า ตั้งใจจะทำให้มหาสารคาม ซิตี้ เป็นทีมอาชีพอย่างแท้จริง และต้องการให้เป็นทีมรักของชาวมหาสารคามทุกๆคน และยังกล่าวอีกว่าปัจจัยด้านต่างๆของจังหวัดมหาสารคาม นั้นล้วนสนับสนุนการที่จะสร้างทีมฟุตบอลได้ทั้งนั้น มีประชากรมากกว่า 1 ล้านคน มีสนามที่ได้มาตรฐานในจังหวัดตอนนี้ถึง 2 สนาม คือสนามสถาบันการพลศึกษา วิทยาเขตมหาสารคาม และมหาวิทยาลัยราชภัฏมหาสารคาม และยังเป็นศูนย์กลางของการศึกษา มีบุคลากรด้านกีฬาให้คัดเลือกมากมาย ดังนั้นจึงจะสร้างทีมมหาสารคาม ซิตี้ให้มีชื่อเสียง และเป็นทีมอาชีพอย่างแท้จริง และจะสนับสนุนให้เยวชนในจังหวัดเล่นกีฬาและรักการเล่นกีฬาอีกด้วย ขอเพียงให้ชาวมหาสารคามให้การสนับสนุนทีมจะไปได้ไกลแน่นอน สุดท้ายได้กล่าวสโลแกนในการทีมได้อย่างน่าสนใจว่า "รักมหาสารคาม เชียร์มหาสารคาม มหาสารคาม ซิตี้" ด้านผู้ว่าราชการจังหวัดมหาสารคาม ออกโรงหนุนทีมมหาสารคาม ซิตี้เต็มที่พร้อมมอบเงินสนับสนุนทีมก้อนแรก และยังเชิญชวนให้พ่อค้านักธุรกิจในจังหวัดมหาสารคาม มาช่วยกันสนับสนุนทีม มหาสารคาม ซิตี้ เพื่อเป็นแรงหนุนให้ทีมทำผลงานได้ดีและเป็นชื่อเสียงของชาวมหาสารคามทุกคน ในปีพุทธศักราช 2553 ในเลกที่ 2 ฤดูกาล 2010 ได้เปลี่ยนชื่อทีมจาก มหาสารคาม ซิตี้ เป็น มหาสารคาม ยูไนเต็ด โดยได้รับการสนับสนุนจากจังหวัดมหาสารคาม และมี นายทองทวี พิมเสน ผู้ว่าราชการจังหวัดมหาสารคาม เป็นประธานสโมสร และนายสุทธินันท์ บุญมี รองผู้ว่าราชการจังหวัดมหาสารคาม เป็นผู้จัดการทีม ซึ่งในปีดังกล่าวสโมสรได้มีการเปลี่ยนสัญลักษณ์ใหม่จากเสือ เป็นปูทูลกระหม่อม ซึ่งปูทูลกระหม่อม หรือ ปูแป้ง เป็นปูน้ำจืดที่ค้นพบในประเทศไทยเมื่อปี พ.ศ. 2536 ที่ป่าดูนลำพัน อำเภอนาเชือก จังหวัดมหาสารคาม และเป็นปีที่ปีที่สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ทรงเจริญพระชนมายุครบ 36 พรรษา จึงขอพระราชทานชื่อว่า "ปูทูลกระหม่อม" โดยมีรูปร่างคล้ายปูนามีสีสันสวยงาม มี 4 สีคือ ม่วง แสด เหลือง ขาว โดยกระดองมีสีม่วงเปลือกมังคุด ซึ่งมีเพียงแห่งเดียวในโลก และได้มีการเปลี่ยนฉายาใหม่จากเสืออีสาน เป็นปูพิฆาต (THE CRAB) ในปีพุทธศักราช 2555 สโมมหาสารคาม ยูไนเต็ด มีนายวีรวัฒน์ ชื่นวาริน ผู้ว่าราชการจังหวัดมหาสารคาม เป็นประธานสโมสร มีนายสุทธินันท์ บุญมี รองผู้ว่าราชการจังหวัดมหาสารคาม เป็นผู้จัดการทีม และมี "โค้ชบี้" นายเฉลิมขวัญ เหรียญทอง เป็นหัวหน้าผู้ฝึกสอน ซึ่งเคยทำทีมในฤดูกาลก่อน ส่วนตัวผู้เล่นส่วนใหญ่ยังใช้ผู้เล่นชุมเดิมเป็นส่วนใหญ่ ทางสโมสรมีการผลักดันเยาวชนท้องถิ่นของจังหวัด การเสริมตัวผู้เล่นที่มีประสบการณ์ รวมถึงผู้เล่นต่างชาติชั้นดี เข้ามาร่วมทีม และปัจจุบันใช้สนามอรุณปรีดีดิลก (Aroon Predee Dilok Stadium) มหาวิทยาลัยราชภัฏมหาสารคาม ทำการแข่งขัน (รังเหย้า) ทำการแข่งขันในเวลา 16.30 น. โดยแฟนบอลชาวมหาสารคาม ก็ยังสนับสนุนสโมสรและทีมงานอย่างดีเช่นเคยสนามเหย้า สนามเหย้า. สนาม ปรีดา รอดโพธิ์ทอง สพล. วิทยาเขตมหาสารคามจะตั้งอยู่ในใจกลางของจังหวัดมหาสารคาม ซึ่งสะดวกกับแฟนบอลที่จะตามเข้ามาชมมาเชียร์ทางเข้าสนามจะมีป้ายบ่งบอกอย่างชัดเจน ส่วนบริเวณหน้าสนามจะมีพื้นที่จอดรถยนต์อย่างกว้างขวางสามารถจอดรถยนต์ได้ไม่ต่ำกว่า 100 คัน ด้านในสนามจะแยกห้องพักนักกีฬาออกอย่างเป็นสัดส่วนทั้งของทีมเหย้าและทีมเยือนนอกจากนั้นมีห้องพักสำหรับผู้ตัดสินและเจ้าหน้าที่ควบคุมการแข่งขัน ส่วนห้องน้ำจะแยกเป็นห้องน้ำชายและห้องน้ำหญิง ซึ่งจะอยู่บริเวณข้างสนามทั้งสองฝั่งอัฒจันทร์จะมีสองฝั่ง คือฝั่งมีหลังคา ซึ่งมีการติดตั้งเก้าอี้เป็นอย่างดีสำหรับแฟนบอล ซึ่งสามารถจุแฟนบอลได้ไม่ต่ำกว่า 1,000 คน ซึ่งจะมีรั้วกั้นอย่างเป็นสัดส่วน นอกจากนั้นยังมีที่นั่งสำหรับแขกวีไอพี และผู้หลักผู้ใหญ่ที่เข้ามาชมเกม ซึ่งด้านบนอัฒจันทร์จะมีไฟส่องสว่างและติดลำโพงที่จะใช้ในการประชาสัมพันธ์และทำพิธีการต่างๆ ส่วนฝั่งตรงข้ามจะไม่มีหลังคา เป็นที่นั่งปูน สามารถจุแฟนบอลได้ไม่ต่ำกว่า 3,000 คน ซึ่งรวมความจุประมาณ 4,000 ที่นั่ง สำหรับบริเวณด้านรอบสนามจะมีรั้วกั้นทั่วทั้งสนามที่มีระดับความสูงได้มาตรฐานเพื่อป้องกันแฟนบอลที่จะลงไปก่อความวุ่นวายในสนานส่วนสกอร์บอร์ดจะตั้งไว้ตรงฝั่งขวามืออย่างชัดเจนไฟส่องสนามภายในสนามแข่งขันจะมีทั้งหมด 4 ด้านซึ่งถือว่าได้มาตรฐานทำให้เกมในบ้านทีมมหาสารคาม ซิตี้ เริ่มเล่นเวลา 17.00 น. ส่วนด้านข้างสนามแข่งขันจะมีลู่วิ่งอยู่ด้านข้างล้อมรอบอยู่เพื่อใช้สำหรับการแข่งขันกีฬาประเภทต่างๆ บริเวณพื้นสนามจะปูพื้นหญ้าทั่วสนาม ซึ่งจะจัดเจ้าหน้าที่ไว้คอยดูแลและรักษาพื้นหญ้าเป็นอย่างดีด้านข้างสนามจะมีร่องระบายน้ำเวลาที่เกิดฝนตกเพื่อแก้ปัญหาน้ำท่วมสนามผู้เล่นชุดปัจจุบัน ผู้เล่นชุดปัจจุบัน. ลีกภูมิภาค ดิวิชัน 2 ปี 2557สถิติต่างๆของสโมสรผลงานของสโมสรผลงานของสโมสร. - 2552-ลีกภูมิภาค ดิวิชั่น 2 - อันดับ 8 - 2553-ลีกภูมิภาค ดิวิชั่น 2 - อันดับ 9 - 2553-ฟุตบอลศึก 4 เส้ายโสธร คัพ - แชมป์ - 2554-ลีกภูมิภาค ดิวิชั่น 2 - อันดับ 12 - 2555-ลีกภูมิภาค ดิวิชั่น 2 - อันดับ 8 - 2556-ลีกภูมิภาค ดิวิชั่น 2 - อันดับ 7 - 2557-ลีกภูมิภาค ดิวิชั่น 2 - อันดับ 5ผู้สนับสนุนหลักผู้สนับสนุนหลัก. - นายสุทธินันท์ บุญมี ผู้ว่าราชการจังหวัดอำนาจเจริญ (อดีตรองผู้ว่าราชการจังหวัดมหาสารคาม) และประธานสโมสรมหาสารคามยูไนเต็ด - บริษัทสิงห์ คอมเปอเรชั่น จำกัด (มหาชน) ผลิตภัณฑ์ลีโอ,ผลิตภัณฑ์ตราสิงห์ - บริษัทโรงงานฟุตบอลล์ไทย สปอร์ตติ้งกู๊ดส์ จำกัด (FBT) - ร้านบิ๊กสอร์ต มหาสารคาม (Big Sport) - องค์การบริหารส่วนจังหวัดมหาสารคาม - บริษัททรงสมัยราชเทวี จำกัด - บริษัทเสริมไทย (2003) จำกัด (ห้างสรรพสินค้าเสริมไทยพลาซ่า) - หอการค้าจังหวัดมหาสารคาม - ศูนย์การกีฬาแห่งประเทศไทย จังหวัดมหาสารคาม - สมาคมกีฬาจังหวัดมหาสารคาม - ตำรวจภูธร จังหวัดมหาสารคาม โดย พล.ต.ต.เจริญวิทย์ ศรีวณิชย์ ผู้บังคับการตำรวจภูธร จังหวัดมหาสารคาม - ศูนย์หอพักตักสิลา - มหาวิทยาลัยราชภัฏมหาสารคาม - มหาวิทยาลัยมหาสารคาม - สถาบันการพลศึกษา วิทยาเขตมหาสารคาม - บริษัทอาร์ดี เคเบิ้นทีวี จำกัด - โรงภาพยนตร์ MVP มหาสารคาม - บริษัทมหาสารคาม ชาแนล - โรงสีข้าวมหาสารคาม - นานาศึกษา - โรงแรมยัวร์เพลส มหาสารคาม - โรงน้ำแข็งน่ำเทียน มหาสารคาม - ลี้อำนายเภสัช - สารคามเฟอร์นิเจอร์ - เอไอเอส ลีกภูมิภาค ดิวิชัน 2 (AIS Regional League Division 2), AIS ชีวิตในแบบคุณกลุ่มแฟนคลับชุดปัจจุบันกลุ่มแฟนคลับชุดปัจจุบัน. - กลุ่มเสือมองเรือบินคลับ(MAHASARAKHAM SUPPORTTER) - เว็บไซต์แฟนคลับ = http://www.cheersarakham.comสัญลักษณ์สโมสร</doc>
