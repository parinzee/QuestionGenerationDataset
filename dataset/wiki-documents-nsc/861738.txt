<doc id="861738" url="https://th.wikipedia.org/wiki?curid=861738" title="กรมหลวงอภัยนุชิต">กรมหลวงอภัยนุชิต กรมหลวงอภัยนุชิต หรือ พระพันวัสสาใหญ่ พระอัครมเหสีเอกใน สมเด็จพระเจ้าอยู่หัวบรมโกศ และเป็นพระมารดาของ เจ้าฟ้าธรรมธิเบศไชยเชษฐ์สุริยวงศ์ หรือ เจ้าฟ้ากุ้งพระประวัติ พระประวัติ. กรมหลวงอภัยนุชิตเป็นธิดาคนโตของ นายจบคชประสิทธิ์ หรือกรมพระราชวังบวรสถานพิมุขในรัชสมัย สมเด็จพระเพทราชา ปฐมกษัตริย์แห่ง ราชวงศ์บ้านพลูหลวง และมารดาที่เป็นหญิงสาวที่สืบเชื้อสายพราหมณ์จากบ้านสมอพลือมีพระนามเดิมว่าอะไรไม่มีหลักฐานแต่ตามพระราชพงศาวดารฉบับพระราชหัตถเลขาออกนามพระองค์ว่า พระองค์ขาว นอกจากนี้พระองค์ยังเป็นพระเชษฐภคินีของ กรมหลวงพิพิธมนตรี พระอัครมเหสีรองในสมเด็จพระเจ้าอยู่หัวบรมโกศเช่นกัน เมื่อเจริญวัยได้ถวายตัวเป็นบาทบริจาริกาที่พระอัครชายาใน เจ้าฟ้าพร กรมพระราชวังบวรสถานมงคลในรัชสมัย สมเด็จพระเจ้าอยู่หัวท้ายสระ และได้มีพระประสูติกาลพระโอรสเพียงพระองค์เดียวคือเจ้าฟ้ากุ้ง เมื่อพระราชสวามีเสด็จขึ้นสืบราชบัลลังก์เป็นสมเด็จพระเจ้าอยู่หัวบรมโกศใน พ.ศ. 2275 ภายหลังจากสงครามกลางเมืองกับ เจ้าฟ้าอภัย และ เจ้าฟ้าปรเมศร์ พระราชโอรสในสมเด็จพระเจ้าอยู่หัวท้ายสระสิ้นสุดลงพระองค์ได้สถาปนาพระองค์ขาวพระอัครชายาเดิมขึ้นเป็นพระอัครมเหสีเอกที่กรมหลวงอภัยนุชิตพร้อมกับสถาปนาเจ้าฟ้ากุ้งพระราชโอรสพระองค์ใหญ่ขึ้นเป็นที่ กรมขุนเสนาพิทักษ์ ต่อมาใน พ.ศ. 2280 เจ้าฟ้ากรมขุนเสนาพิทักษ์เกิดความอิจฉาริษยาในตัวพระภิกษุเจ้าฟ้า กรมขุนสุเรนทรพิทักษ์ หรือ เจ้าฟ้านเรนทร พระราชโอรสองค์ใหญ่ในสมเด็จพระเจ้าอยู่หัวท้ายสระที่สนิทสนมกับพระราชบิดาอย่างมากจึงได้ลวงพระองค์เข้ามาในพระราชวังหวังจะทำร้ายแต่ไม่สำเร็จเจ้าฟ้ากรมขุนเสนาพิทักษ์จึงตัดสินพระทัยออกผนวชเพื่อหนีราชภัยในขณะนั้นกรมหลวงอภัยนุชิตกำลังประชวรใกล้จะสิ้นพระชนม์จึงได้ขอพระราชทานอภัยโทษแก่เจ้าฟ้ากรมขุนเสนาพิทักษ์เมื่อเป็นผลสำเร็จกรมหลวงอภัยนุชิตก็สิ้นพระชนม์พระราชวงศ์พระราชวงศ์. - พระบิดา : นายจบคชประสิทธิ์ - พระขนิษฐา : กรมหลวงพิพิธมนตรี - พระสวามี : สมเด็จพระเจ้าอยู่หัวบรมโกศ - พระราชโอรส :- เจ้าฟ้าธรรมธิเบศไชยเชษฐ์สุริยวงศ์ - พระราชธิดา :- เจ้าฟ้าหญิงบรม - เจ้าฟ้าหญิงสุริยวงศ์ - เจ้าฟ้าหญิงสุริยา - เจ้าฟ้าหญิงธิดา - เจ้าฟ้าหญิงรัศมี - เจ้าฟ้าหญิงอินทุสุดาวดี (ต่อมาได้รับการสถาปนาเป็น กรมขุนยิสารเสนี และได้เป็นพระอัครชายาในกรมขุนเสนาพิทักษ์)ในวัฒนธรรมสมัยใหม่ในวัฒนธรรมสมัยใหม่. - ดวงดาว จารุจินดา ในละครเรื่อง ฟ้าใหม่ (ช่อง 7 ,2547)- หม่อมหลวงสราลี กิติยากร ในละครเรื่อง ศรีอโยธยา (ทรูโฟร์ยู , 2560)</doc>
