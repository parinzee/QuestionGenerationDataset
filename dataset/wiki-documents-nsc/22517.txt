<doc id="22517" url="https://th.wikipedia.org/wiki?curid=22517" title="คุโรมาตี้ โรงเรียนคนบวม">คุโรมาตี้ โรงเรียนคนบวม คุโรมาตี้ โรงเรียนคนบวม () เป็นการ์ตูนญี่ปุ่นแนวตลก ดำเนินเรื่องโดยมีโรงเรียนมัธยมญี่ปุ่นเป็นฉากหลัง เขียนโดย เอย์จิ โนนากะ เหมาะสำหรับผู้อ่านทั่วไปที่คิดว่าตนเองจะไม่ใช้ความคิดในช่วงนั้นๆ ผลิตและจัดพิมพ์โดย วิบูลย์กิจ พับลิชชิ่ง กรุ๊ป ภายใต้ลิขสิทธิ์ถูกต้องจากสำนักพิมพ์โคดันฉะ ในปี พ.ศ. 2545 ได้รับรางวัลการ์ตูนผู้ชายดีเด่นครั้งที่ 26 ของสำนักพิมพ์โคดันฉะ ต่อมาได้ถูกสร้างเป็นอะนิเมะ ในปี พ.ศ. 2546 และภาพยนตร์ ในปี พ.ศ. 2548เนื้อเรื่อง เนื้อเรื่อง. เป็นเรื่องเกี่ยวกับนักเรียนในโรงเรียนคุโรมาตี้ ซึ่งเป็นโรงเรียนเด็กเลวอันดับหนึ่งของญี่ปุ่นที่รวบรวมเหล่านักเลงเอาไว้มากมายหลายชนิด รวมทั้งยังมีเรื่องหลุดโลกมากมาย เนื้อหาภายในเล่มแบ่งออกเป็นตอนสั้นๆ โดยส่วนมากในแต่ละตอนจะมีเนื้อหาไม่ต่อเนื่องกัน โดยจะจบภายในตอนตัวละครนักเรียนปี 2ตัวละคร. นักเรียนปี 2. - คามิยามะ ทากาชิ (神山高志) : ตัวละครหลักของเรื่อง นักเรียนธรรมดาที่สอบเข้าโรงเรียนคุโรมาตี้พร้อมกับเพื่อนสมัยมัธยมต้น (แต่เพื่อนสอบไม่ผ่าน) เป็นคนเรียบง่าย แรกเริ่มเดิมทีก็กลัวที่จะต้องอยู่ในโรงเรียน แต่ไปๆมาๆกลับสามารถเข้ากลุ่มกับคนอื่นๆได้ แถมยังมีเป้าหมายที่จะสร้างโรงเรียนสีขาวและสั่งสอนเหล่าเด็กเลวให้หมดไปด้วย หลายครั้งมักจะพูดเปิดตอนด้วยคำว่า "กราบเท้าคุณแม่ที่เคารพ" ในภาคอะนิเมะได้รับการพากษ์เสียงโดยทากาฮิโระ ซากุระอิ ในภาคภาพยนตร์รับบทโดยทาคามาสะ สุกะ- ฮายาชิดะ ชินจิโร่ (林田慎二郎) : เพื่อนในกลุ่มแก๊งของคามิยามะ มีผมทรงโมฮอคว์เป็นเอกลักษณ์ แต่แท้จริงแล้วเป็นวิก เป็นคนนิสัยดีและชอบทำกิจกรรมต่างๆ (เล่นเบสบอล, ต่อยมวย, เขียนไดอารี่) แต่มักล้มเลิกหลังจากทำได้ไม่นาน ในภาคอะนิเมะได้รับการพากษ์เสียงโดยซุซุกิ ทาคุมะ ในภาคภาพยนตร์รับบทโดยมิตสึกิ โคกะ- มาเอดะ อากิระ (前田 彰) : เพื่อนในกลุ่มแก๊งของคามิยามะ เป็นคนมีฝีมือต่อยตีสมัยมัธยมต้นดีมาก แต่ไม่มีคนรู้จักเพราะไม่มีสมญา ถึงแม้ว่าลูกกระจ๊อกของโฮกุโตะจะเคยตั้งชื่อให้ว่า "ใบมีดมังกร" ก็ตามที เขามีแม่และพ่อที่หน้าตาเหมือนเขาเปี๊ยบ บ้านของเขามักจะกลายเป็นที่รวมตัวหรือสุมหัวโดยที่ไม่เคยขออนุญาตเขาเลย นอกจากนั้นเขามักจะเถียงกับฮายาชิดะในเรื่องไม่เป็นเรื่องอีกด้วย ในภาคอะนิเมะได้รับการพากษ์เสียงโดยอินาดะ เท็ตสึ ในภาคภาพยนตร์รับบทโดยฮิโรชิ ยามาโมโตะ- เมก้าซาวะ ชินอิจิ (メカ沢新一) : เป็นคนที่ "แข็งแกร่ง" ถึงแม้เรียนกันคนละห้องกับคามิยามะ แต่ก็ได้มาอยู่ในแก๊งของคามิยามะ ดูภายนอกเป็นหุ่นยนต์ แต่นอกเหนือจากตัวละครหลักแล้ว ไม่มีใครสังเกตในความจริงข้อนี้ เขามักถูกล้อเลียนกับมุกอุปกรณ์เครื่องยนต์และเครื่องใช้ไฟฟ้า เช่น จักรยานยนต์, เครื่องซักผ้า, ระฆัง เป็นคนไม่ชอบความรุนแรง มีวาจาดี ไม่ชอบของหวานและไม่คุ้นเคยกับอุปกรณ์อิเล็กทรอนิกทั้งหลาย เมก้าซาวะยังเป็นตัวเอกในมังงะอีกเรื่องคือซึ่งตีพิมพ์ในคอมมิกบอมบอม โดยเป็นเรื่องของเมก้าซาวะในวัยเด็กประถม ในภาคอะนิเมะได้รับการพากษ์เสียงโดยคานาอิ มิกะแต่ต่อมาเปลี่ยนเป็นวาคาโมโตะ โนริโอะ ส่วนในภาคภาพยนตร์พากษ์เสียงโดยชินจิ ทาเคดะ- ทาเคโนะอุจิ ยูทากะ (竹之内豊) : หัวโจกของนักเรียนปี 2 ในคุโรมาตี้ ฝีมือต่อยตีดีและเรียนเก่งแต่เป็นโรคแพ้ยานพาหนะทุกชนิด ไม่ว่าจะเป็นเรือ, รถไฟ, เครื่องบิน เขามักไม่ยอมบอกเรื่องนี้กับใครยกเว้นฮายาชิดะเพราะกลัวเสียหน้า ในภาคอะนิเมะได้รับการพากษ์เสียงโดยเรียว ไนโตะ ในภาคภาพยนตร์รับบทโดยโยชิฮิโระ ทาคายามะ- พี่โม่งทาเคโนะอุจิ (マスクド竹之内) : ในเล่ม 2 ที่โรงเรียนคุโรมาตี้จัดทัศนศึกษาโดยใช้เครื่องบิน ระหว่างนั้นได้มีโจรไฮแจ็คปล้นเครื่องบิน ทาเคโนะอุจิจึงได้สั่งพวกโจรให้ทำตามที่เขาบอกเพื่อที่จะไม่ต้องทัศนศึกษา แต่ปรากฏว่าทาเคโนะอุจิถูกพาขึ้นเครื่องบินไป โจรไฮแจ็คคนหนึ่งจึงได้มาที่คุโรมาตี้และสวมรอยเป็นทาเคโนะอุจิซะเอง พี่โม่งมีความเป็นผู้ใหญ่สูง มักจะพูดเหมือนคนที่มีประสบการณ์มานาน สวมหน้ากากที่มีตัวอักษร "竹" (อ่านว่า "ทาเคะ" เป็นอักษรตัวแรกของชื่อ "ทาเคโนะอุจิ") บนหน้าผาก ปัจจุบันเขาก็ยังคงอาศัยอยู่ในบ้านของทาเคโนะอุจิต่อไป บางครั้งเขามักถูกคนเข้าใจผิดว่าเป็นนักมวยปล้ำ (แต่ปัจจุบันก็โดนรู้กันทั่วแล้วว่าเป็นตัวปลอม) ในภาคอะนิเมะได้รับการพากษ์เสียงโดยคุโรดะ ทาคายะ ในภาคภาพยนตร์รับบทโดยอิตสึจิ อิทาโอะ- โฮกุโตะ ทาเคชิ (北斗武士) : มีพ่อเป็นผู้อำนวยการโรงเรียนอื่นแต่เข้ามาในโรงเรียนคุโรมาตี้ด้วยความเข้าใจผิด เขาสวมชุดกะกุรัง (ชุดนักเรียนญี่ปุ่น) สีขาว มักมีลูกกระจ๊อกติดสอยห้อยตามตลอด บางครั้งเขามักคิดลึกและคิดเรื่อยเปื่อยกว่าจะพูดอะไรออกมา โฮกุโตะเดิมมีแผนการยึดครองโรงเรียนมัธยมปลายทั่วญี่ปุ่นและเมื่อตัวเองเสียหน้าก็จะหลอกคนอื่นไปเรื่อยๆซึ่งมักทำให้ผู้คนเข้าใจผิดไปใหญ่ ในเล่ม 13 ยังได้เปิดเผยว่าเขาเป็นคนที่ร้องเพลงคาราโอเกะได้เก่งมากด้วย ในภาคอะนิเมะได้รับการพากษ์เสียงโดยโมริ โนริฮิสะ ในภาคภาพยนตร์รับบทโดยโนโบรุ คาเนโกะ- ลูกกระจ๊อกของโฮกุโตะ (北斗の子分) : ลูกน้องของโฮกุโตะตั้งแต่สมัยมัธยมต้น เจ้าตัวเคยพยายามบอกชื่อจริงหลายครั้งแต่มักมีเหตุการณ์มาขวางไว้ทำให้ไม่สามารถบอกชื่อได้ แม้ทุกวันนี้ทุกคนก็ยังติดปากเรียกเขาว่า "ลูกกระจ๊อกของโฮกุโตะ" จนการ์ตูนจบไปแล้วก็ยังไม่ทราบชื่อของนายคนนี้ ในภาคอะนิเมะได้รับการพากษ์เสียงโดยสุยามะ อาคิโอะ ในภาคภาพยนตร์รับบทโดยซาดาโยชิ ชิมาเนะ- กอริลล่า / โก ฮิโรมิ (ゴリラ / 豪ヒロミ) : กอริลล่าที่อยู่ชั้นปี 2 เช่นเดียวกับพวกคามิยามะ เป็นลิงที่ดูยังไงก็ไม่มีใครเข้าใจว่าทำไมถึงเป็นนักเรียนของโรงเรียนนี้ได้ บางครั้งก็เข้าใจภาษามนุษย์จนเหมือนกับว่าเป็นคนจริงๆ นอกจากนี้กอริลล่ายังพกโทรศัพท์มือถือและแขวนนาฬิกาข้อมือ รวมถึงยังอาจจะเป็นเว็บมาสเตอร์ของกระดานสนทนาบนอินเทอร์เน็ตอีกด้วย - เฟรดดี้ (フレディ) : ตัวละครที่หน้าตาคล้ายคลึงกับ เฟรดดี้ เมอคิวรี่ ของวงดนตรี ควีน เฟรดดี้ไม่เคยพูด แต่ร้องเพลงเพราะ ในภาคภาพยนตร์รับบทโดยฮิโรยูกิ วาตานาเบะ - ยามากุจิ โนโบรุ (山口ノボル) : หัวหน้านักเรียนจากเดสโทราตี้ ทำผมทรงอาฟโฟร มีฝีมือในด้านการต่อยตี และชอบเรื่องตลกต่างๆ แต่เกลียดมุกตลกที่ไม่ได้เรื่องและคนที่ตลกได้เกินหน้าเกินตากว่าตัวเอง เป็นคู่แข่งกับคามิยามะในการส่งมุกตลกลงรายการวิทยุอยู่เป็นประจำ โดยที่คามิยามะเองก็ไม่รู้ เขาใช้นามปากกา "ไอโอดีนแมน" เพื่อส่งมุกตลกร่วมสนุกในรายการวิทยุ ในภาคอะนิเมะได้รับการพากษ์เสียงโดยคาซามะ ยูโตะ ในภาคภาพยนตร์รับบทโดยโชอิจิโร่ มัตสึโมโตะ- ฟูจิโมโตะ คิอิจิ (11pm) (藤本貴一) : อยู่โรงเรียนมานิเอล ปกติจะเป็นคนขึงขัง ขี้โมโหง่าย แต่พออยู่หน้าคอมจะเปลี่ยนไปเป็นคนละคนทันที ใช้ชื่อในเว็บว่า 11pm จนบางครั้งก็มีเรื่องกับคนในบอร์ดเนื่องจากความงี่เง่าของคนในบอร์ดและมักถูกลองเชิงจนมีเรื่องให้เสียท่าอยู่บ่อยๆ จุดเด่นของเขาคือ ชอบเอาเรื่องในเน็ตมาคิดมากปนกับชีวิตจริง จนตอนท้ายๆของแต่ละตอนที่มีเขาอยู่ มักจะมีคนโดนเขาต่อยระบายแค้นเป็นประจำ ในภาคอะนิเมะได้รับการพากษ์เสียงโดยชิมุระ โทโมยูกินักเรียนปี 3นักเรียนปี 3. - กัปตันชมรมซูโม่ (相撲部の部長) - จตุราชาทั้งห้า (クロマティ四天王) : เป็นผู้นำสูงสุดของโรงเรียนคุโรมาตี้ มีสมาชิก 5 คนประกอบด้วย อิกะ มาซารุ (อิกะจัง ในภาคอะนิเมะได้รับการพากษ์เสียงโดยโคสุเกะ โทริอุมิ) , ฟุกุโทมิ อิซาโอะ (ทอมมี่) , ยูริ งาโอกะ (ยูรี่) , ทามิยามะ จิโร่ (ทามี่) และ โนจิ มาซาฮิโร่ แต่ในเล่ม 2 (ซึ่งพวกจตุราชายังอยู่ปี 2) ยูรี่ได้ลาออกแล้วให้นักเรียนปี 1 ชื่อไซโต้มาเป็นเขาแทน จตุราชาทั้ง 5 มีเป้าหมายที่จะผสานร็อกให้เข้าไปอยู่ในสังคมและประชุมกันในเรื่องไร้สาระมากมาย อิกะ, ทอมมี่, ยูรี่ และ ทามี่จะทาหน้าเหมือนกับวงดนตรี Kiss แต่โนจิจะทาหน้าเหมือนนักมวยปล้ำชาวญี่ปุ่น เคจิ มุโต้ (เกรท มุตะ)นักเรียนปี 1นักเรียนปี 1. - อิโต้ ไค (伊東 海) : เป็นนักเรียนที่มักมีคนจำผิดระหว่างเขากับกอริลล่า มีฝีมือด้านต่อยตีดี - อันโด้ โยจิ (安藤洋司) : เป็นนักเรียนที่สามารถแยกออกว่าใครเป็นอิโต้ ใครเป็นกอริลล่า อิโต้จึงชวนเขาเข้ากลุ่มของตน - โยชิเอะ โฮซากุ (吉江豊作) - มัตสึดะ ชูซากุ (松田修作) - พี่พูห์ : นักเรียนปริศนาที่คามิยามะให้เข้ามาชำระจิตใจของพวกนักเรียนปี 1 มีความน่ารักทีสยบทุกอย่างไว้ ฝีมือต่อยตีดีมาก และพร้อมที่จะช่วยเหลือเพื่อนมนุษย์ทุกคน ตัวตนที่แท้จริงว่าใครอยู่ข้างในนั้นยังเป็นปริศนาตัวประกอบตัวประกอบ. - โคคุริว (ม้า) (黒竜 หรือ 黒竜号 โคคุริวโก) : เป็นม้าของเฟรดดี้ รูปร่างหน้าตาเหมือนม้าในเรื่อง หมัดเทพเจ้าดาวเหนือ - อิชากาวะ จุน (石川淳) : เป็นลูกน้องเบอร์ 1 ของยามากุจิ ตอนแรกเข้ากับยามากุจิไม่ค่อยได้เพราะเรื่องมุกตลก แต่หลังๆก็เริ่มเข้ากันได้ดี ในภาคอะนิเมะได้รับการพากษ์เสียงโดยยูจิ อุเอดะ- ทาคาฮาชิ ฮิเดกิ (高橋秀樹) : เป็นรุ่นพี่ของพวกคามิยามะ เป็นคนที่สมบูรณ์แบบทุกอย่าง แต่เป็นคนที่สวมใส่ที่คาดผมมีเสาอากาศแบบแมลงสองเส้นไว้บนหัวเสมอ พวกคามิยามะเรียกสิ่งนั้นว่า "ไอ้นั่น" - เมก้าซาวะ เบต้า (メカ沢β) : เป็นน้องชายของเมก้าซาวะ โดนกอริลล่าเหยียบจนแบน ภายหลังได้รับการซ่อมแต่ตัวเล็กลงกว่าเดิม ในภาคอะนิเมะได้รับการพากษ์เสียงโดยมิกะ คานาอิ- ปูทัน (プータン) : เป็นคล้ายๆตัวมาสคอตของเรื่อง ลักษณะเหมือนคนสวมชุดตุ๊กตากระต่ายตามสวนสนุก แต่บางครั้งก็ไม่สวมหัวกระต่าย รายการนี้จะเป็นรายการตลกที่ออกอากาศทางทีวีโดยมีปูทันและเพื่อนของปูทันเป็นผู้ดำเนินรายการ ซึ่งมีมุกตลกร้ายและได้รับความนิยมสูงมาก และเป็นที่ชื่นชอบอย่างมากของนายคามิยามะตัวเอกของเรื่อง แต่ตัวละครหลายๆตัวในเรื่อง ก็ยังไม่เข้าใจว่ามุกตลกของปูทันมันตลกตรงไหน บทบาทของปูทันหลายครั้งจะเป็นการล้อเลียนเรื่องราวในวงการบันเทิง ในภาคอะนิเมะได้รับการพากษ์เสียงโดยโนบุยุกิ ฮิยามะ ในภาคภาพยนตร์รับบทโดยเคนอิจิ เอนโด- เพื่อนของปูทัน (プータンの相棒) : คู่หูในการแสดงตลกของปูทันซึ่งร่วมงานกันตั้งแต่สมัยที่ปูทันยังไม่ได้ใส่ชุดตุ๊กตาและใช้ชื่อในการแสดงว่า นากานิชิ โทรุ กับ เคย์ตะ ในภาคอะนิเมะได้รับการพากษ์เสียงโดยไดกิ นากามูระ ในภาคภาพยนตร์รับบทโดยโนโบรุ ทาคาชิ- เซโตะอุจิ แจ็คสัน (瀬戸内ジャクソン) : หัวหน้าของโรงเรียนบาสุที่คิดชิงชื่อเสียงในฐานะโรงเรียนเด็กเลวอันดับหนึ่งมาจากคุโรมาตี้โดยไม่เลือกวิธีการ แต่ก็ต้องผิดหวังไปกับความพิสดารของนักเรียนโรงเรียนคุโรมาตี้ทุกครั้ง ในภาคอะนิเมะได้รับการพากษ์เสียงโดยคิโยยูกิ ยานาดะ- เคน ฮิราอิ (ฮิราอิซ้ำชั้น) (平井 健) : เพื่อนร่วมชั้นของคามิยามะ ซ้ำชั้นเพราะออกหัดจนเวลาเรียนไม่พอ เพราะอายุมากกว่าจึงได้รับความนับถือเหมือนเป็นหัวหน้าห้อง เป็นคนที่พูดจาดีแต่หาจุดยืนไม่ได้ ในภาคอะนิเมะได้รับการพากษ์เสียงโดยมาซามิ คิคุจิ- แม่ของมาเอดะ (前田母) : แม่ของมาเอดะที่หน้าเหมือนลูกชายและสามีมากจึงเป็นที่หวาดกลัวของทุกคน ในภาคมังงะเป็นตัวละครที่ไม่มีบทพูด แต่ในภาคอะนิเมะจะส่งเสียง "อืม" เป็นการตอบรับบ้าง ทำงานที่ร้านเช่าวิดีโอ เคยออกเดทกับฮายาชิดะ ในภาคอะนิเมะได้รับการพากษ์เสียงโดยเมงุมิ ฮายาชิบาระ ในภาคภาพยนตร์รับบทโดยฮิโรชิ ยามาโมโตะ- เปียวโคล่า อานาล็อก ที่ 3 (ตัวละครรับเชิญในภาคอะนิเมะ) : ตัวละครจากเรื่องดิจิกะรัต พากษ์เสียงโดยอาซามิ ซานาดะรายชื่อตอนสำนวน 'บั่นทอนปัญญา' สำนวน 'บั่นทอนปัญญา'. มีที่มาจากการ์ตูนเรื่องนี้ โดยตัวละครในเรื่องที่เป็นนักแสดงสวมชุดตุ๊กตาใช้ชื่อว่าปูทัน มักจะออกมาเล่าเรื่องไร้สาระที่ไม่ก่อให้เกิดความรู้ใดๆ โดยใช้ชื่อรายการว่า รายการบั่นทอนปัญญา ปัจจุบันสำนวนนี้ถูกนำมาใช้จำกัดความถึงการกระทำหรือเรื่องราวที่หาสาระไม่ได้ หรือเป็นเรื่องตลกบ้าๆ บอๆ ที่เล่ากันสนุกๆ โดยไม่หวังสาระใดๆส่วนเกี่ยวข้องส่วนเกี่ยวข้อง. - ชื่อโรงเรียนในคุโรมาตี้นั้นแผลงมาจากนักกีฬาเบสบอลชาวต่างชาติที่มีชื่อเสียงในญี่ปุ่น นั่นคือ วอเรน โครมาตี้, ออเรสเทส เดสทราด, ชาลี มานูเอล และ แรนดี้ บาส ซึ่ง วอเรน โครมาตี้ เคยมีเรื่องฟ้องร้องกับ เอย์จิ โนนากะ ผู้เขียนเรื่องนี้ ในปี พ.ศ. 2548 โดย วอเรน ได้กล่าวหา เอย์จิ โนนากะ ว่าเอาชื่อเขาไปสร้างความเสื่อมเสียให้แก่ตนเองในการ์ตูน - ชื่อตอนในการ์ตูนส่วนใหญ่จะมาจากชื่อเพลงตะวันตกซึ่งในฉบับภาษาไทยจะคงไว้เป็นภาษาอังกฤษเกือบทั้งหมด มีชื่อตอนภาษาไทยจะอยู่ในเล่ม 1 เยอะ เล่มหลังๆ จะไม่ค่อยเจอแล้ว บางตอนมักจะเอาตัวละครจากการ์ตูนเรื่องอื่นๆ มากล่าวถึงหรือวาดลงไปด้วย ส่วนในภาคอะนิเมะ บางครั้งจะมีตัวละครจากเรื่องดิจิกะรัตคือ เดจิโกะ ปูจิโกะ และ ปิโยโกะ ออกมาเป็นตัวประกอบรับเชิญ ซึ่งเรื่องดิจิกะรัตนี้เป็นผลงานกำกับของฮิโรอากิ ซากุระอิเช่นเดียวกับคุโรมาตี้ - ตอนสุดท้ายของภาคอะนิเมะนั้นล้อเลียนเรื่องมาเรียซามะกะมิเทรุ โดยเปลี่ยนฉากเป็นโรงเรียนหญิงแทน ตัวละครเกือบทั้งหมดยังได้รับการเปลี่ยนเป็นหญิงและแปลงชื่อ- คามิยามะ ทาเคโกะ - ฮายาชิดะ ชินจิโรเบเอะ - มาเอดะ อากิโกะ - เฟรดดี้ - เมก้าซาวะ ชินอิจิฮิเมะ - ทาเคโนะอุจิ โทโยโกะ - โฮคุโตะ บุชิโกะ (เธอยังใส่ชุดนักเรียนผิดจากคนอื่นๆเหมือนตอนปกติ) - ลูกกระจ๊อกของโฮคุโตะฉากจบ ฉากจบ. ฮายาชิดะฝันว่าเป็นนักเขียนการ์ตูน แล้วบก.ก็โทรมาบอกว่า... "การ์ตูนของคุณโดนตัดจบ"</doc>
