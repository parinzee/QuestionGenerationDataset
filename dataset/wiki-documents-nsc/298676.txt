<doc id="298676" url="https://th.wikipedia.org/wiki?curid=298676" title="นิรนาม (วงดนตรี)">นิรนาม (วงดนตรี) นิรนาม คือวงดนตรีไทยแนวสะท้อนสังคมหรือเพื่อชีวิต วงแรกๆ ภายใต้สังกัด นิธิทัศน์ โปรโมชั่น โดยเป็นการรวมรวมสมาชิกวง "เดอะ วอลล์" ที่เคยร่วมงานกับ เสกสรร ทองวัฒนา และ วง "ฮิวมัส" ซึ่งนำโดย คณิต อุทยานสิงห์ หรือ นิค มาตั้งวงใหม่ โดย นิค ทำหน้าที่นักร้องนำและแต่งเพลงทั้งหมด วงนิรนาม เริ่มออกอัลบั้มเพลงชุดแรกในปลายปี พ.ศ. 2529 ชื่อ "คนกินแดด" และมีสตูดิโออัลบั้มตามมาอีก 4 ชุด มีเพลงดัง อาทิ คนกินแดด, ไอ้หรั่ง (กะลุกปุ๊กไทย), เห้..เห้, ป้าบัวศรี และ รักเรือล่ม จนได้รับความนิยมสูสีกับวงคาราบาวอยู่ระยะเวลาหนึ่ง หลังจากนั้นสมาชิกในวงเกิดการแยกตัว จึงเหลือเพียง นิค โดยออกอัลบั้มเพลงเก่าชุด หยิบสิบ จำนวน 11 ชุด ซึ่งประสบความสำเร็จอย่างสูงสุด นิค นิรนาม ถือเป็นศิลปินต้นแบบของการนำเพลงลูกทุ่งมาร้องใหม่แล้วประสบความสำเร็จ จนศิลปินเพลงแนวอื่นๆ ต้องหยิบเพลงลูกทุ่งมาร้องกัน และมีนักก็อปปี้โชว์ เลียนแบบท่าทางและการร้องของนิคอีกด้วย ตราสัญลักษณ์ประจำวงนิรนาม เป็นรูปพิมพ์ลายนิ้วหัวแม่มือ โดยประทับหน้าปกเทปของตัวเองมาตลอด ตั้งแต่อัลบั้มชุดแรกถึงชุดหยิบสิบสมาชิกสมาชิก. - คณิต อุทยานสิงห์ - ขับร้อง - มนต์ชัย หลักคำ - เบส - อำพล ถือความตรง - กีต้าร์ - อนันต์ แทนเจ็ดริ้ว - กลอง - ราเชนทร์ ฤทธิ์ประเสริฐ - คีย์บอร์ด - ลือชา ฤทธิ์ประเสริฐ - กีต้าร์, คีย์บอร์ด - วุฒิศักดิ์ เหมทานนท์ - กีต้าร์, คีย์บอร์ด, เพอร์คัสชั่น - วีระ โชติวิเชียร - นักดนตรีรับเชิญ - สมหมาย กลั่นสระน้อย - เพอร์คัสชั่นผลงานเพลงผลงานเพลง. - คนกินแดด (29-10-2529) - นานาจิตตัง (2530) - ประชาชน (2531) - ชุดรวมฮิต 1-2-3 รักเรือล่ม (2532) - คุณมะละกอ (2535) - หยิบสิบ - หยิบร็อก</doc>
