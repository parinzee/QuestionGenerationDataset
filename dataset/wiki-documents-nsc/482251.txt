<doc id="482251" url="https://th.wikipedia.org/wiki?curid=482251" title="ซาร์บรึคเคิน">ซาร์บรึคเคิน ซาร์บรึคเคิน (; ) เป็นเมืองหลวงของรัฐซาร์ลันด์ ประเทศเยอรมนี ตั้งอยู่ริมฝั่งแม่น้ำซาร์ ที่เส้นเขตแดนระหว่างประเทศเยอรมนีกับประเทศฝรั่งเศส เคยเป็นเมืองอุตสาหกรรมและศูนย์กลางการเดินทางไปสู่แอ่งเหมือง ผลิตเหล็กและเหล็กกล้า น้ำตาล เบียร์ เครื่องปั้นดินเผา อุปกรณ์เกี่ยวกับสายตา เครื่องจักร และวัตถุการก่อสร้าง อย่างไรก็ตามผ่านไปหลายทศวรรษ ความสำคัญด้านอุตสาหกรรมของรัฐซาร์ลันด์ลดลงไป เช่นเดียวกับการทำเหมือง ที่ไม่ทำเงิน เดิมเป็นที่ตั้งของชุมชนชาวโรมัน ต่อมาชาวแฟรงก์ได้มาสร้างปราสาทขึ้นไว้ ได้รับสถานภาพเป็นเมืองใน ค.ศ. 1321 โดยอยู่ใต้การปกครองดูแลของเคาน์แห่งนัสเซา-ซาร์บรึคเคิน ตั้งแต่คริสต์ทศวรรษที่ 14 จนถึง ค.ศ. 1793 ต่อมาตกเป็นของฝรั่งเศสระหว่าง ค.ศ. 1793-1815 และเปลี่ยนเป็นของปรัสเซียในปี ค.ศ. 1815 ได้รับสถาปนาเป็นเมืองหลวงของแคว้นซาร์ภายใต้ความดูแลของสันนิบาตชาติหลังสงครามโลกครั้งที่หนึ่ง จนกลับเป็นของเยอรมนีในปี ค.ศ. 1935 ได้รับสถาปนาเป็นเมืองหลวงของรัฐซาร์ลันด์</doc>
