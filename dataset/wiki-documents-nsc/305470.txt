<doc id="305470" url="https://th.wikipedia.org/wiki?curid=305470" title="หม่อมหลวงชโยทิต กฤดากร">หม่อมหลวงชโยทิต กฤดากร หม่อมหลวงชโยทิต กฤดากร บุตรชายของหม่อมราชวงศ์ยงสวาสดิ์ กฤดากร อดีตรองผู้อำนวยการสำนักงานทรัพย์สินส่วนพระมหากษัตริย์ โอรสของ หม่อมเจ้าเสริมสวาสดิ์ กฤดากร กับ หม่อมหลวงแส กฤดากร (สกุลเดิม สนิทวงศ์ โดยมีศักดิ์เป็นพี่ชายของ หม่อมหลวงบัว กิติยากร พระราชชนนีในสมเด็จพระนางเจ้าสิริกิติ์ พระบรมราชินีนาถ) กับ ท่านผู้หญิงวิยะฎา กฤดากร ณ อยุธยา ซึ่งเป็น นางสนองพระโอษฐ์ ในสมเด็จพระนางเจ้าพระบรมราชินีนาถ ที่เสียชีวิตจากอุบัติเหตุ เฮลิคอปเตอร์ผู้ตามเสด็จตก ที่จังหวัดนราธิวาส มีพี่สาว 1 คน คือ- หม่อมหลวงปิยาภัสร์ ภิรมย์ภักดี หม่อมหลวงชโยทิต กฤดากร สมรสกับ นางมนทกานติ์ กฤดากร ณ อยุธยา (นามสกุลเดิม ปราโมช) บุตรสาวของ หม่อมหลวงอัศนี ปราโมช และท่านผู้หญิงวราพร ปราโมช ณ อยุธยา มีบุตรชาย 1 คนคือ- ปิยกร กฤดากร ณ อยุธยา ปัจจุบัน หม่อมหลวงชโยทิต กฤดากร ดำรงตำแหน่ง กรรมการผู้จัดการของบริษัทหลักทรัพย์ไทยพาณิชย์ ในเครือธนาคารไทยพาณิชย์</doc>
