<doc id="315009" url="https://th.wikipedia.org/wiki?curid=315009" title="ท่าอากาศยานนานาชาติคิมโพ">ท่าอากาศยานนานาชาติคิมโพ ท่าอากาศยานนานาชาติคิมโพ () หรือรู้จักกันในชื่อ ท่าอากาศยานคิมโพ ตั้งอยู่ทางฝั่งตะวันตกของโซล ห่างจากย่านใจกลางประมาณ 15 กิโลเมตร เคยเป็นท่าอากาศยานหลักของเกาหลีใต้ ก่อนถูกแทนที่ด้วยท่าอากาศยานนานาชาติอินช็อนในปี ค.ศ. 2001 สถิติปี ค.ศ. 2014 มีผู้โดยสาร 21,566,946 คน นับว่ามากเป็นอันดับที่ 3 ของประเทศ รองจากอินช็อนและเชจูประวัติ ประวัติ. ท่าอากาศยานถูกสร้างประมาณปี ค.ศ. 1939–1942 เป็นช่วงระหว่างภายใต้การปกครองของญี่ปุ่นยุคสงครามเกาหลี ยุคสงครามเกาหลี. ท่าอากาศยานคิมโพได้เป็นฐานทัพหลักของกองทัพสหรัฐอเมริกาในช่วงสงครามเกาหลี ในชื่อ เค-14 วันที่ 25 มิถุนายน ค.ศ. 1950 กองทัพเกาหลีเหนือ ได้บุกโจมตีเกาหลีใต้ ก่อให้เกิดชนวนสงครามขึ้น และเครื่องบินที่นี่ (ซี-54 สกายมาสเตอร์) ได้เสียหายไป 1 ลำ ทำให้อเมริกาต้องอพยพผู้คนรวม 748 คนออกจากท่าอากาศยานคิมโพและซูว็อน บ่ายวันนั้น เครื่องบินเอฟ-82 ทวินมัสแตง จำนวน 5 ลำ ได้นำเครื่องบินซี-54 สกายมาสเตอร์ จำนวน 4 ลำออกจากคิมโพ เมื่อเห็นว่าซี-54 หนึ่งลำถูกทำลายที่ซูว็อนโดยเครื่องบิน KPAF ลาว็อคกิน ลา-7 5 ลำ ต่อมา เครื่องบิน LA-7 จำนวนหนึ่ง ถูกยิงโดยเครื่องบินของอเมริกา ไม่กี่วันต่อมา เครื่องบินเอฟ-80ซี 4 ลำ ได้ยิงเครื่องบิน อิลยูชิน อิล-10 จำนวน 4 ลำ ตกที่คิมโพ คิมโพถูกยึดครองโดย KPA หลังจากการยึดครองโซลในวันที่ 28 มิถุนายน ค.ศ. 1950 วันถัดมา เครื่องบินบี-29 8 ลำ ได้ระเบิดคิมโพและย่านรถไฟโซล ต่อมาในเดือนกรกฎาคม KPAF ได้ใช้ฐานที่ตั้งนี้ในการโจมตีกองทัพสหประชาชาติ ต่อมาวันที่ 10 กรกฎาคม เครื่องบินยัก-7 จำนวนเจ็ดลำ ได้มาซ่อนอยู่ที่คิมโพ เพื่อใช้โจมตีสหประชาชาติที่ช็องจู ซึ่งวันถัดมาก็ได้ทำการระเบิดเครื่องเอฟ-80 บางลำในบริเวณนี้ ในวันที่ 15 กรกฎาคม กองทัพอเมริกาได้บุกคิมโพอีกครั้ง และได้ทำลายเครื่องบินยัก-7 จำนวนสองถึงสามลำ รันเวย์ก็ได้รับเสียหาย ในวันที่ 5 สิงหาคม กองทัพอากาศที่ห้าได้บุกคิมโพ และทำลายเครื่องบินอีก 9 ลำ เมื่อสงครามอินช็อนเริ่มขึ้นในวันที่ 15 กันยายน ค.ศ. 1950 กองทัพแบตตาไลออนที่สอง ได้ยึดคิมโพในวันที่ 17 กันยายน และคิมโพถูกควบคุมโดยกลุ่มกองทัพ และเช้าวันที่ 18 กันยายน กองทัพสามารถรักษาลานจอดให้ปลอดภัยได้ ซึ่งลานจอดก็อยู่ในสภาพดีเยี่ยม เนื่องจากเกาหลีเหนือไม่สามารถทำลายมันได้ วันที่ 19 กันยายน กองทัพวิศวกรรมอเมริกาได้ทำการซ่อมทางรถไฟ 13 กิโลเมตร และซ่อมเครื่องบิน 32 ซี-54 ให้บินได้เหมือนเดิม ซึ่งกลุ่มทหาร VMF-212 ก็ถือเป็นกลุ่มแรก ๆ ที่ขึ้นเครื่องบินจากคิมโพไปย็อนโป ในวันที่ 25 กันยายน กองทัพวิศวกรรมได้ทำการซ่อมแวมรันเวย์ยาว ให้กลับมาใช้งานได้เหมือนเดิม วันที่ 6 ตุลาคม กลุ่ม USAF ได้มาควบคุมท่าอากาศยานต่อจาก USMC ต่อมาทหารอเมริกาถูกโจมตีที่เส้นขนานที่ 38 ในวันที่ 5 มกราคม ค.ศ. 1951 นายพลริดจ์เวย์ จึงได้สั่งให้ทหารถอนกำลังย้ายลงไปทางใต้ ทำให้กัมโปถูกจีนและเกาหลีเหนือยึดครอง กองทัพอเมริกาได้กลับมาอีกครั้งในเดือนมกราคม ค.ศ. 1951 และได้ทำการบุกโจมตีจีนและเกาหลีเหนือที่คิมโพในวันที่ 25 มกราคม ทำให้จีนและเกาหลีเหนือต้องย้านไปที่ราบลุ่มแม่น้ำฮัน และในวันที่ 10 กุมภาพันธ์ ค.ศ. 1951 กองทัพได้กลับมายึดครองคิมโพอีกครั้ง วันที่ 21 กันยายน ค.ศ. 1953 นักบินชาวเกาหลีเหนือ โน คัม-ซ็อก ได้นำเครื่องบินเอ็มไอจี-15 ลงจอดที่คิมโพหลังสงครามเป็นต้นมา หลังสงครามเป็นต้นมา. ในปี ค.ศ. 1958 คิมโพได้กลายเป็นท่าอากาศยานนานาชาติของโซล มีเที่ยวบิน 226,000 เที่ยวต่อปี ท่าอากาศยานมีอาคารผู้โดยสารในประเทศ 1 แห่ง และระหว่างประเทศ 2 แห่ง ต่อมาเที่ยวบินระหว่างประเทศส่วนใหญ่ได้ย้ายไปที่ท่าอากาศยานนานาชาติอินช็อน ปัจจุบันคิมโพมีรันเวย์สองทาง (3600 เมตร × 45 เมตร และ 3200 เมตร× 60 เมตร) อาคารผู้โดยสาร 2 แห่ง อาคารสินค้า 1 แห่ง ท่าอากาศยาน ตั้งอยู่ทางตอนใต้ของแม่น้ำฮัน ชานกรุงโซล (ชื่อคิมโพ มาจากชื่อเมืองแถวนั้น) ท่าอากาศยานคิมโพ ได้ทำการเปิดเที่ยวบินใหม่ ดังนี้- วันที่ 29 พฤศจิกายน ค.ศ. 2003 เปิดเที่ยวบินไปโตเกียว-ฮะเนะดะ - วันที่ 28 ตุลาคม ค.ศ. 2007 เปิดเที่ยวบินไปเซี่ยงไฮ้-หงเชี่ยว - วันที่ 26 ตุลาคม ค.ศ. 2008 เปิดเที่ยวบินไปโอซะกะ-คันไซ - วันที่ 1 กรกฎาคม ค.ศ. 2011 เปิดเที่ยวบินไปปักกิ่ง-แคพิทอล - วันที่ 30 เมษายน ค.ศ. 2012 เปิดเที่ยวบินไปไท-ซงฉาน สายการบินที่เคยมาลงที่ท่าอากาศยานคิมโพ แต่ยกเลิกไปแล้ว ได้แก่ แอร์นิวซีแลนด์, แอนเซตต์ออสเตรเลีย , คอนติเนนตัล แอร์ไลน์ , ไอบีเรียแอร์ไลน์, คูเวตแอร์เวย์, เลาดาแอร์ , ควอนตัส , ซาอุเดีย, สวิสแอร์ , วีเอเอสพีสายการบินและจุดหมายปลายทาง สายการบินและจุดหมายปลายทาง. ท่าอากาศยานคิมโพให้บริการเที่ยวบินภายในประเทศ และเที่ยวบินระหว่างประเทศไปยังญี่ปุ่น, ไต้หวัน และจีนสถิติสายการบินที่มีผู้ใช้บริการสูงสุด สถิติ. สายการบินที่มีผู้ใช้บริการสูงสุด. สายการบินที่มีผู้ใช้บริการสูงสุด ที่ท่าอากาศยานคิมโพ ในปี ค.ศ. 2012สิ่งอำนวยความสะดวกอื่น ๆ สิ่งอำนวยความสะดวกอื่น ๆ. หน่วยงานการสืบสวนอุบัติเหตุทางรถไฟและเครื่องบิน (ARAIB) ได้ทำห้องตรวจสอบความปลอดภัยของท่าอากาศยาน ถึงแม้หน่วยงานการสืบสวนอุบัติเหตุทางเครื่องบินเกาหลี (KAIB) จะเข้ามาแทนที่ แต่ก็ยังคงมีห้องนั้นอยู่เช่นเดิมอุบัติเหตุและอุบัติการณ์อุบัติเหตุและอุบัติการณ์. - วันที่ 11 ธันวาคม ค.ศ. 1969: เอเยนต์ชาวเกาหลีเหนือ โช ชัง-ฮึย ได้ทำการบุกปล้นโคเรียนแอร์ไลน์ เที่ยวบินที่ YS-11 บินจากท่าอากาศยานคังนึง จังหวัดคังว็อน ไปยังท่าอากาศยานคิมโพ บนเครื่องมีลูกเรือ 4 คน ผู้โดยสาร 46 คน (รวมนายโช) ผลคือ ผู้โดยสาร 39 คนได้กลับมาเกาหลีใต้ในอีกสองเดือนหลัง ส่วนลูกเรือและผู้โดยสารอีก 7 คนยังคงติดค้างในเกาหลีเหนือ เครื่องบินได้รับความเสียหายมาก - วันที่ 20 เมษายน ค.ศ. 1978: ดูบทความหลักที่ โคเรียนแอร์ไลน์ เที่ยวบินที่ 902 - วันที่ 19 พฤศจิกายน ค.ศ. 1980: โคเรียนแอร์ เที่ยวบินที่ 015 ขณะลงจอดที่รันเวย์สั้น เกิดข้อผิดพลาดร้ายแรง ทำให้เกิดเพลิงไหม้ ผู้โดยสาร 13 คนเสียชีวิต - วันที่ 1 กันยายน ค.ศ. 1983: โคเรียนแอร์ไลน์ เที่ยวบินที่ 007 จากนครนิวยอร์กไปโซล ถูกยิงโดยโซเวียต ขณะบินผ่านทะเลญี่ปุ่น ผู้โดยสารและลูกเรือทุกคนเสียชีวิตระบบขนส่งสาธารณะรถไฟระบบขนส่งสาธารณะ. รถไฟ. - รถไฟสายคิมโพ (ยกเลิกใช้งานแล้ว) - รถไฟใต้ดินโซล สาย 5 - รถไฟด่วนเออาร์อีเอ็กซ์ เชื่อมระหว่างท่าอากาศยานคิมโพกับท่าอากาศยานนานาชาติอินช็อน - รถไฟใต้ดินโซล สาย 9 เชื่อมระหว่างท่าอากาศยานคิมโพกับเขตคังนัม</doc>
