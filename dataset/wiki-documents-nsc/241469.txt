<doc id="241469" url="https://th.wikipedia.org/wiki?curid=241469" title="น็อกเอาต์ฉบับมวยโลก">น็อกเอาต์ฉบับมวยโลก น็อกเอาต์ฉบับมวยโลก หรือชื่อที่นิยมเรียกสั้น ๆ ว่า มวยโลก เป็นนิตยสารประเภทรายสัปดาห์ เนื้อหาเกี่ยวกับมวยสากล ในเครือสยามสปอร์ตซินดิเคท วางจำหน่ายเป็นประจำทุกวันพุธ ปัจจุบันจำหน่ายราคาฉบับละ 18 บาท นิตยสารมวยโลก วางจำหน่ายฉบับแรกเมื่อปี พ.ศ. 2534 โดยนำภาพของไมเคิล สปิ๊งค์มาขึ้นบนหน้าปก ส่วนบรรณาธิการคนแรกคือ หม่อมราชวงศ์นริศ กฤดากร (นามปากกา: อาว์สังข์ ปัจจุบันเสียชีวิตแล้ว) ปัจจุบันมี สุพจน์ ชีรานนท์ (นามปากกา: ชายพจน์) เป็นบรรณาธิการ ร่วมด้วยคอลัมนิสต์ ได้แก่ ช้าง พีอาร์ (สัณหชัย ผลชีวิน), เสือเหลือง, สร้อย มั่งมี, บ็อกซิ่ง บอย เป็นต้น</doc>
