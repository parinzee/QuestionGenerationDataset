<doc id="492858" url="https://th.wikipedia.org/wiki?curid=492858" title="ศุภกร ศรีแตงอ่อน">ศุภกร ศรีแตงอ่อน ศุภกร ศรีแตงอ่อน เกิดวันที่ 28 มกราคม พ.ศ. 2527 เป็นนักฟันดาบสากลชาวไทย ผู้ซึ่งได้รับรางวัลเหรียญทองในประเภทฟอยล์ทีมชายจากการแข่งขันกีฬาฟันดาบในซีเกมส์ 2011 รวมถึงเป็นแชมป์ฟันดาบชิงชนะเลิศแห่งประเทศไทย ประจำปี 2554 ในประเภทบุคคล ตลอดจนได้รับการจัดให้เป็นนักฟันดาบฟอยล์อันดับ 1 จากสมาคมฟันดาบสมัครเล่นแห่งประเทศไทยฯ ในวันที่ 23 พฤศจิกายน พ.ศ. 2555 ศุภกร ศรีแตงอ่อน เข้าแข่งขันรายการฟันดาบชิงชนะเลิศแห่งประเทศไทย ประจำปี 2555 ในประเภทฟอยล์บุคคลชาย ที่ซึ่งเขาเป็นฝ่ายชนะสถาพร นุชประไพ ด้วยคะแนน 15-9 และได้รับรางวัลเหรียญทองประวัติ ประวัติ. วันที่ 15 กันยายน พ.ศ. 2552 ศุภกร ศรีแตงอ่อน เข้าแข่งขันกีฬาแห่งชาติ ครั้งที่ 38 ในกีฬาฟันดาบ ประเภทฟอยล์ทีมชาย โดยทีมลพบุรีของเขาเป็นฝ่ายแพ้ที่คะแนน 45-41 ในรอบชิงชนะเลิศ วันที่ 5 กันยายน พ.ศ. 2554 ศุภกรเข้าแข่งขันฟันดาบชิงชนะเลิศแห่งประเทศไทย ประจำปี 2554 ซึ่งจัดขึ้นที่ศูนย์ราชการเฉลิมพระเกียรติ 80 พรรษา ในรายการฟอยล์ชาย ที่ซึ่งเขาได้พบกับนนทพัฒน์ ปานจันทร์ ผู้เป็นนักกีฬาฟันดาบโอลิมปิกฤดูร้อน 2008 โดยศุภกรเป็นฝ่ายชนะที่ 15-13 คะแนน และครองแชมป์การแข่งขันครั้งดังกล่าว วันที่ 14 พฤศจิกายน พ.ศ. 2554 ศุภกรเข้าแข่งขันกีฬาฟันดาบในซีเกมส์ 2011 ที่ประเทศอินโดนีเซีย ในประเภทฟอยล์บุคคลชาย โดยในรอบรองชนะเลิศ เขาเป็นฝ่ายชนะซินาทริโอ ราฮาร์โย จากอินโดนีเซีย ด้วยคะแนน 15-3 และในรอบชิงชนะเลิศ ศุภกรได้พบกับนนทพัฒน์ ปานจันทร์ โดยรายการดังกล่าว นนทพัฒน์เป็นฝ่ายชนะที่ 15-9 คะแนน และศุภกรได้รับรางวัลเหรียญเงิน เดือนกันยายน พ.ศ. 2555 ศุภกร ศรีแตงอ่อน เข้าแข่งขันรายการฟันดาบไทยแลนด์โอเพ่น 2012 ที่แฟชั่นไอส์แลนด์ โดยได้พบกับทีมสิงคโปร์ ในประเภทฟอยล์ทีมชาย ซึ่งทีมไทยเป็นฝ่ายแพ้ที่คะแนน 38-45 โดยได้รับเหรียญเงินจากการแข่งขัน ในเดือนตุลาคมของปีเดียวกันนี้ เขายังได้ทำหน้าที่เป็นผู้ฝึกสอนดาบฟอยล์ให้แก่นักฟันดาบเยาวชนไทยในการแข่งขันฟันดาบเยาวชนชิงแชมป์เอเชีย "เอเชียนจูเนียร์แอนด์คาร์เดทเฟนซิงแชมเปี้ยนชิพ 2012" ที่เกาะบาหลี ประเทศอินโดนีเซีย จากนั้น ในเดือนพฤศจิกายน เขาได้เดินทางไปร่วมแข่งขันฟันดาบชิงแชมป์เอเชียตะวันนออกเฉียงใต้ "เซาท์อีสเอเชียเฟนซิงเฟเดอเรชันแชมเปี้ยนชิพ SEAFF 2012" ที่โฮจิมินห์ ประเทศเวียดนาม ในประเภทฟอยล์ โดยศุภกรเป็นผู้นำของทีมฟันดาบชายระเบียงภาพ</doc>
