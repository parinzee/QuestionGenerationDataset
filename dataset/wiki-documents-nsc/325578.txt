<doc id="325578" url="https://th.wikipedia.org/wiki?curid=325578" title="หน้ากากแอ็คชั่น">หน้ากากแอ็คชั่น หน้ากากแอ็คชั่น (; ) เป็นตัวละครจากการ์ตูนเรื่องเครยอนชินจัง โดยเป็นทั้งเพื่อน และเป็นฮีโร่ในดวงใจของชินโนะสึเกะ โนะฮาร่า (ชินจัง) ซึ่งเป็นตัวละครที่ออกแบบโดยคุณโยชิโตะ อุสึอิ และให้เสียงพากย์ในฉบับอะนิเมะโดยคุณเท็ตโช เก็นดะ ทั้งนี้ หน้ากากแอ็คชั่นเป็นตัวละครที่มีภาพลักษณ์ของตัวละครโทคุซัทสึ อย่างคาเมนไรเดอร์กับอุลตร้าแมนรวมกันซึ่งหน้ากากแอ็คชั่นเป็นการล้อเลียนเรื่อง มาสค์ไรเดอร์ โดยชุดคล้ายคาเมนไรเดอร์ ZX หน้ากากแบบเปิดปากคล้ายไรเดอร์แมน แต่ท่าไม้ตายกลับไปคล้ายคลึงกับอุลตร้าแมนเนื้อเรื่องย่อ เนื้อเรื่องย่อ. หน้ากากแอ็คชั่น เป็นซุปเปอร์ฮีโร่ซึ่งปรากฏตัวทางโทรทัศน์ มีชื่อในร่างมนุษย์คือโก โกทาโร่ (郷 剛太郎) ซึ่งเป็นสตั๊นท์แมนภาพยนตร์ และหน้ากากแอ็คชั่นนี้ยังถือเป็นตัวละครการ์ตูนคนสำคัญของชินจัง ทั้งนี้ หน้ากากแอ็คชั่นคือบุรุษผู้สวมหน้ากากที่ใช้วิชาพิเศษผสานคาราเต้ในการต่อสู้กับเหล่าร้าย เพื่อปกป้องโลก และซากุระ มิมิโกะ (サクラ桜 ミミ子) ซึ่งเป็นนางเอกที่ปรากฏในภาพยนตร์เรื่องหน้ากากแอ็คชั่นการปรากฏตัวในฉบับเดอะมูฟวี่ การปรากฏตัวในฉบับเดอะมูฟวี่. หน้ากากแอ็คชั่น ถือเป็นหนึ่งในตัวละครที่ปรากฏตัวในชินจังเดอะมูฟวี่อยู่หลายภาค ครั้งแรกเขาได้ปรากฏตัวในชินจังเดอะมูฟวี่ตอนCrayon Shin-chan: Action Kamen vs Leotard Devil () โดยจัดฉายในวันที่ 24 กรกฎาคม ค.ศ. 1993 ซึ่งเป็นชินจังเดอะมูฟวี่ตอนแรกสุด ในเนื้อเรื่องนี้หน้ากากแอ็คชั่นได้ปรากฏตัวต่อหน้าชินจังและปราบเหล่าร้ายร่วมกัน และมีฉากที่สร้างความขบขันให้กับผู้ชมอยู่หลายช่วงชื่อเรียกในประเทศต่าง ๆ ชื่อเรียกในประเทศต่าง ๆ. หน้ากากแอ็คชั่น เป็นตัวละครการ์ตูนมีชื่อเรียกที่แตกต่างกันออกไปในแต่ละประเทศ ดังนี้:- ญี่ปุ่น: Action Kamen (アクション仮面 Akushon Kamen) - อิตาลี: Ragazzo mascherato - สเปน: Ultrahéroe - แคว้นคาเทโลเนีย: Ultraheroi - แคว้นกาลิเซีย: Ultraheroe - : Ultraheroia - สหราชอาณาจักร: Masked Muchacho - สหรัฐอเมริกา: Action Bastard - จีน: 動感超人 - เยอรมัน: Maskierter Muchacho - บราซิล: Masked Muchacho - เนเธอร์แลนด์: De Gemaskerde Muchacho - โปแลนด์: Zamaskowany Muchacho - ไทย: หน้ากากแอ็คชั่น</doc>
