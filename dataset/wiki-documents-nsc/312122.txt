<doc id="312122" url="https://th.wikipedia.org/wiki?curid=312122" title="ธันยาธนัส วงษ์สวัสดิ์ปภา">ธันยาธนัส วงษ์สวัสดิ์ปภา ธันยาธนัส วงษ์สวัสดิ์ปภา (1 กรกฎาคม 2525) เดิมมีชื่อจริงว่า ภารดี อยู่ผาสุข ชื่อเล่น เปิ้ล เป็นนักแสดง, นางแบบ และพิธีกรชาวไทย เธอสมรสกับเชื้อชาตินที วงษ์สวัสดิ์ปภา (ชื่อเดิม เชื้อชาติ วงศ์สวัสดิ์) ซึ่งเป็นนักแสดงเช่นกันประวัติ ประวัติ. ธันยาธนัส วงษ์สวัสดิ์ปภา มีชื่อเดิมว่า ภารดี อยู่ผาสุข เกิดเมื่อวันที่ 1 กรกฎาคม พ.ศ. 2525 เป็นนักแสดงลูกครึ่งไทย-อิตาลี มารดาเป็นชาวไทยชื่อณัฏฐา อยู่ผาสุก มีน้องสาวคนหนึ่งอยู่ประเทศอิตาลี เธอเข้ารับการศึกษาระดับอนุบาลที่โรงเรียนไกรอำนวยวิทยา, ระดับประถมศึกษาที่โรงเรียนบางบัว, ระดับมัธยมศึกษาที่โรงเรียนสวนกุหลาบวิทยาลัย นนทบุรี ระดับอุดมศึกษาที่คณะนิเทศศาสตร์ มหาวิทยาลัยสวนดุสิต และระดับปริญญาโท การบริหารการสื่อสาร คณะนิเทศศาสตร์ มหาวิทยาลัยเกษมบัณฑิต มีผลงานในวงการชิ้นแรก ๆ คือแสดงในมิวสิกวิดีโอเพลง ม้ามืด ของสมชาย เข็มกลัด และแสดงภาพยนตร์โฆษณาโยเกิร์ตพร้อมดื่มดัชมิลล์ยูเอชทีกับจุลจักร จักรพงษ์ มีผลงานสร้างชื่อคือละครเรื่อง ขิงก็ราข่าก็แรง รับบทเป็น ภรณี ธันยาธนัสสมรสกับเชื้อชาตินที วงษ์สวัสดิ์ปภา (นามเดิม: เชื้อชาติ วงศ์สวัสดิ์) ซึ่งเป็นนักแสดงและนายแบบ เมื่อวันที่ 25 ตุลาคม พ.ศ. 2557 ภายหลังเธอและสามีได้เปลี่ยนชื่อและนามสกุลใหม่ โดยเธอใช้ชื่อว่าธันยาธนัส ทั้งเปลี่ยนการสะกดชื่อเล่น จาก "เปิ้ล" เป็น "เปิ้น" และสามีชื่อเชื้อชาตินที ส่วนนามสกุลเปลี่ยนเป็น วงษ์สวัสดิ์ปภา ทั้งสองมีบุตรด้วยกันชื่อวริสรา วงษ์สวัสดิ์ปภา ชื่อเล่น กาย่า (2 กันยายน 2558)ผลงานละครมิวสิกวิดีโอพิธีกรผลงาน. พิธีกร. - คนดังนั่งเคลียร์ (ช่วงเคลียร์สุขภาพและความงาม)</doc>
