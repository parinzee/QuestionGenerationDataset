<doc id="730374" url="https://th.wikipedia.org/wiki?curid=730374" title="พรรคประชาธิปไตยสิงคโปร์">พรรคประชาธิปไตยสิงคโปร์ พรรคประชาธิปไตยสิงคโปร์ (; อักษรจีนตัวย่อ: 新加坡民主党; อักษรจีนตัวเต็ม: 新加坡民主黨; ; ) เป็นพรรคการเมืองในสิงคโปร์ ก่อตั้งเมื่อ พ.ศ. 2523 โดยเชียม ซีตง ซึ่งได้เป็นสมาชิกสภาผู้แทนราษฎรใน พ.ศ. 2527 พรรคนี้มีสมาชิกสภา 2 คน ในการเลือกตั้ง พ.ศ. 2534 9ต่อมา ใน พ.ศ. 2536 เชียมพลาดจากการเป็นคณะกรรมการสูงสุดของพรรค โดย ดร.ชี ซุนจวนได้เป็นแทน ในการเลือกตั้ง พ.ศ. 2540 ลิงและเชิวแพ้การเลือกตั้งซ่อมและเชียมออกจากพรรคไปอยู่พรรคประชาชนสิงคโปร์ หลังจากนั้นพรรคนี้ก็ไม่ได้รับเลือกตั้งอีกการก่อตั้ง การก่อตั้ง. พรรคประชาธิปไตยสิงคโปร์ก่อตั้งขึ้นเมื่อ 6 สิงหาคม พ.ศ. 2523 โดยทนายความ เชียม ซีตง ซึ่งเคยลงสมัครรับเลือกตั้งในนามผู้สมัครอิสระหลายครั้ง เชียมเป็นเลขาธิการพรรคโดยมี ฟก ไตลอยเป็นหัวหน้าพรรค ในวันที่ 19 ตุลาคม พ.ศ. 2523 พรรคประกาศใช้ตราเป็นรูปวงกลมขาวอยู่หลังลูกศรขาวบนพื้นสีแดง และจดทะเบียนอย่างเป็นทางการในวันที่ 21 กันยายน พ.ศ. 2524พ.ศ. 2524 – 2536 พ.ศ. 2524 – 2536. ใน พ.ศ. 2527 เชียมได้รับเลือกตั้ง และเป็นสมาชิกพรรคหนึ่งในสองคนในสภา จนกระทั่งเยยารัตนัมถูกปลดออกเมื่อพ.ศ. 2529 จึงเหลือเขาเพียงคนเดียว เชียมได้รับเลือกตั้งอีกครั้งในพ.ศ. 2531 จน พ.ศ. 2534 พรรคประชาธิปไตยจึงประสบความสำเร็จ ได้รับเลือก 3 ที่นั่งคือ เชียม และอีก 2 คนคือ ลิง เฮาตง และเชิว ไชเชิน ใน พ.ศ. 2536 ชี ซุนจวน อาจารย์ทางด้านจิตวิทยาจากมหาวิทยาลัยแห่งชาติสิงคโปร์ ได้เข้ามาร่วมกับพรรค แต่หลังจากนั้น 3 เดือน ชีถูกไล่ออกจากมหาวิทยาลัยในข้อหาใช้เงินวิจัยโดยผิดกฎหมาย ชีกล่าวว่าเขาถูกไล่ออกเพราะการเมือง คณะกรรมกลางของพรรคสนับสนุนชี เชียมจึงลาออกจากคณะกรรมการกลางของพรรคและชีเข้ามาเป็นแทน กลุ่มผู้สนับสนุนเชียมออกไปตั้งพรรคประชาชนสิงคโปร์ใน พ.ศ. 2537 เชียมลาออกจากพรรคใน พ.ศ. 2540 และเข้าร่วมกับพรรคประชาชนสิงคโปร์พ.ศ. 2537 – ปัจจุบัน พ.ศ. 2537 – ปัจจุบัน. หลังจากได้เป็นผู้นำพรรค ชี ซุนจวนได้เสนอแนวคิดเกี่ยวกับความบกพร่องของประชาธิปไตยในสิงคโปร์ออกสื่อ และเขียนหนังสือทางการเมืองตีพิมพ์ใน พ.ศ. 2539 แต่ในการเลือกตั้ง พ.ศ. 2540 และ พ.ศ. 2544 พรรคประชาธิปไตยไม่ได้รับเลือก ในเดือนสิงหาคม พ.ศ. 2548 พรรคได้ออกรายการวิทยุซึ่งออกอากาศทั้งภาษาอังกฤษ ภาษาจีน ภาษาทมิฬและภาษามลายู ในเดือน มีนาคม พ.ศ. 2549 ก่อนการเลือกตั้งในปีนั้น ชี ซุนยวนถูกตัดสินจำคุก ลิง เฮาตงประกาศนำพรรคต่อสู้ต่อไป แต่ก็ไม่ได้รับเลือกตั้งในปีนั้น</doc>
