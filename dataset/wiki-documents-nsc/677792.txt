<doc id="677792" url="https://th.wikipedia.org/wiki?curid=677792" title="เคแบงก์สยามพิฆเนศ">เคแบงก์สยามพิฆเนศ โรงละครเคแบงก์สยามพิฆเนศ () เป็นโรงละครสำหรับแสดงละครเวทีและจัดกิจกรรมต่างๆ ตั้งอยู่บริเวณชั้น 7 ศูนย์การค้าสยามสแควร์วัน ถนนพระรามที่ 1 แขวงปทุมวัน เขตปทุมวัน กรุงเทพมหานคร ความจุ 1,069 ที่นั่ง นับว่าเป็นโรงละครเอกชนที่มีจำนวนที่นั่งมากเป็นอันดับ 3 ของประเทศไทยรองจาก เมืองไทยรัชดาลัย เธียเตอร์ และ โรงละครกาดสวนแก้วประวัติ ประวัติ. เคแบงก์สยามพิฆเนศ เป็นโรงละครที่สร้างขึ้นโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) และมี ธนาคารกสิกรไทย จำกัด (มหาชน) เป็นผู้สนับสนุนหลัก สร้างขึ้นบนพื้นที่ชั้น 7 ของอาคารศูนย์การค้าสยามสแควร์วัน ซึ่งในเบื้องต้นนั้น สำนักบริหารทรัพย์สินแห่งจุฬาลงกรณ์มหาวิทยาลัย ได้ประชาสัมพันธ์โครงการดังกล่าว โดยใช้ชื่ออย่างไม่เป็นทางการว่า Workpoint Center ซึ่งจะประกอบไปด้วยส่วนโรงละคร และส่วนสตูดิโอถ่ายทำรายการของสถานีโทรทัศน์เวิร์คพอยท์ทีวีเท่านั้น แต่ภายหลังได้ปรับปรุงรูปแบบโครงการใหม่ทั้งหมดและก่อสร้างเป็นโรงละครขนาดใหญ่รวมถึงได้กำหนดชื่ออย่างเป็นทางการว่า สยามพิฆเนศ ซึ่งมาจากคำสองคำ คือ "สยาม" อันหมายถึง นามเดิมของประเทศไทย, ย่านสยามสแควร์ ชื่อศูนย์การค้าซึ่งเป็นที่ตั้งของโรงละคร และ "พิฆเนศ" ซึ่งเป็นหนึ่งในสร้อยพระนามเมื่อครั้งทรงดำรงพระยศ "กรมหมื่นพิฆเนศวรสุรสังกาศ" ของพระบาทสมเด็จพระจุลจอมเกล้าเจ้าอยู่หัว ผู้พระราชทานกำเนิดจุฬาลงกรณ์มหาวิทยาลัย ซึ่งเป็นเจ้าของโครงการ อีกทั้งยังเป็นนามของเทพแห่งศิลปวิทยาการอีกด้วย ก่อนที่ต่อมาจะเปลี่ยนชื่อเป็น เคแบงก์สยามพิฆเนศ ตามชื่อผู้สนับสนุนหลักในช่วงเปิดตัวโรงละครอย่างเป็นทางการ พิธีเปิดโรงละครอย่างไม่เป็นทางการ จัดขึ้นในวันที่ 9 กุมภาพันธ์ พ.ศ. 2558 โดยใช้ตัวโรงละครเป็นสถานที่จัดงานแถลงข่าวเปิดตัว โหมโรง เดอะ มิวสิคัล และยังได้ ครูเสนาะ หลวงสุนทร ศิลปินแห่งชาติ สาขาศิลปะการแสดง (ดนตรีไทย) ลูกศิษย์ของหลวงประดิษฐไพเราะ (ศร ศิลปบรรเลง) ขึ้นมาบรรเลงระนาดเอกในเพลงสาธุการ และ แสนคำนึง เพื่อเป็นการทดสอบระบบเสียงภายในโรงละครเบื้องต้น ส่วนพิธีเปิดอย่างเป็นทางการมีขึ้นเมื่อวันที่ 31 มีนาคม ปีเดียวกันการจัดสรรพื้นที่ การจัดสรรพื้นที่. โรงละครเคแบงก์สยามพิฆเนศมีการแบ่งพื้นที่จัดสรรดังนี้- โถงต้อนรับ ประกอบด้วย- ล็อบบี้ สเปช - ห้องโถงรับรองขนาดใหญ่ โดยรองรับการจัดกิจกรรม และนิทรรศการภายในพื้นที่ มีพื้นที่ทั้งหมด 367 ตารางเมตร แบ่งออกเป็น 2 ส่วน ได้แก่- สเปช เอ (โถงเพดานสูง) - ตั้งอยู่ด้านหน้าทางขึ้น เดอะ ฟลอยเยอร์ ติดทางขึ้นจากส่วนหน้าชั้น 6 และลิฟต์แก้วของศูนย์การค้า เป็นที่ตั้งของจอ LED ขนาดใหญ่ มีพื้นที่ทั้งหมด 204 ตารางเมตร - สเปช บี (โถงเพดานต่ำ) - ตั้งอยู่ด้านหน้าทางขึ้น เดอะ เพลย์เฮาส์ ติดจากส่วนสเปช เอ มีพื้นที่ทั้งหมด 163 ตารางเมตร - จุดบริการของไทยทิกเก็ตเมเจอร์ - เคแบงก์เธียเตอร์คาเฟ่ โดย ไฮด์ - โรงละคร ประกอบด้วย- เดอะ ฟอยเยอร์ - ห้องโถงรับรองขนาดใหญ่ก่อนเข้าสู่ตัวโรงละคร เป็นที่ประดิษฐานพระบรมสาทิสลักษณ์ของ พระบาทสมเด็จพระจุลจอมเกล้าเจ้าอยู่หัว (รัชกาลที่ 5) พระบาทสมเด็จพระมงกุฎเกล้าเจ้าอยู่หัว (รัชกาลที่ 6) และพระบาทสมเด็จพระปรมินทรมหาภูมิพลอดุลยเดช (รัชกาลที่ 9) และยังเป็นที่ตั้งของจอ LED สำหรับแสดงรอบกิจกรรมของทั้งโรงละคร เดอะ เธียเตอร์ และ เดอะ เพลย์เฮาส์ มีพื้นที่รวมทั้งหมด 252 ตารางเมตร - เดอะ เธียเตอร์ - เป็นโรงละครแบบโพรซีเนียมขนาดใหญ่แบบเดียวกับเมืองไทยรัชดาลัย เธียเตอร์ ความจุ 1,069 ที่นั่ง (ชั้นล่าง 698 ที่นั่ง ชั้นบน 355 ที่นั่ง รวม VIP Box อีก 16 ที่นั่ง) - เดอะ เพลย์เฮาส์ - เป็นโรงละครขนาดเล็กพื้นเรียบ ความจุ 200 ที่นั่ง รองรับการแสดง จัดการสัมมนา ประชุม การแสดงละคร และกิจกรรมในหลากหลายรูปแบบ รวมทั้งยังสามารถดัดแปลงเป็นห้องประชุมสัมมนา และการสาธิตนวัตกรรมผลิตภัณฑ์ต่างๆ ได้อีกด้วย - เดอะ สตูดิโอ - เป็นห้องเอนกประสงค์พื้นเรียบขนาด 84 ตารางเมตร ความจุ 40 ที่นั่ง รองรับการแสดงละครในรูปแบบโรงเล็กกลุ่มย่อย ห้องซ้อมละคร การประชุมสัมมนา หรือการจัดกิจกรรมต่างๆ ที่จำกัดผู้เข้าร่วมงานกิจกรรมและการแสดงที่ผ่านมาพ.ศ. 2558กิจกรรมและการแสดงที่ผ่านมา. พ.ศ. 2558. - ไทยแลนด์ก็อตทาเลนต์ ซีซั่นที่ 5 รอบคัดเลือก ภาคกลางและกรุงเทพมหานคร วันที่ 21-22 มีนาคม พ.ศ. 2558 - โหมโรง เดอะ มิวสิคัล โดย โต๊ะกลมโทรทัศน์ วันที่ 4 เมษายน - 10 พฤษภาคม พ.ศ. 2558 - คอนเสิร์ต รักเดียว...เสมอ โดย ปู พงษ์สิทธิ์ คำภีร์ วันที่ 27-28 มิถุนายน พ.ศ. 2558 - SiamPic Casting Day วันที่ 11-12 กรกฎาคม พ.ศ. 2558 - ชมรมดนตรีสากลสโมสรนิสิตจุฬาลงกรณ์มหาวิทยาลัย วันที่ 11 สิงหาคม พ.ศ. 2558 - ละครเพลง เพลงรักสามฤดู โดย บริษัท โคเมดี้ ไลน์ จำกัด วันที่ 20-30 สิงหาคม พ.ศ. 2558 - Big Fun มันยกบ้าน วันที่ 4-6 กันยายน พ.ศ. 2558 - คอนเสิร์ตคุณพระช่วยสำแดงสด ครั้งที่ ๕ "๑๐ ปี คุณพระช่วย" วันที่ 25-27 กันยายน พ.ศ. 2558 - คอนเสิร์ต เพลงแบบประภาส 2 วันที่ 9-11 ตุลาคม พ.ศ. 2558 - โหมโรง เดอะ มิวสิคัล Restage โดย โต๊ะกลมโทรทัศน์ วันที่ 6-29 พฤศจิกายน พ.ศ. 2558พ.ศ. 2559พ.ศ. 2559. - แดร็กคูลา: บลัดอิสไลฟ์ (12 กุมภาพันธ์ - 6 มีนาคม พ.ศ. 2559) - งานประกาศผลรางวัลภาพยนตร์แห่งชาติ สุพรรณหงส์ ครั้งที่ 25 (13 มีนาคม พ.ศ. 2559) - แปดเปื้อน โดยนิสิตคณะพาณิชยศาสตร์และการบัญชี หลักสูตรนานาชาติ จุฬาลงกรณ์มหาวิทยาลัย (2-3 เมษายน พ.ศ. 2559) - Cyril Magic up close 8 personal live in Bangkok (16-19 มิถุนายน พ.ศ. 2559) หมายเหตุ: มีการยกเลิกการแสดงในวันสุดท้าย (19 มิถุนายน พ.ศ. 2559) โดยผู้จัดแสดงความรับผิดชอบกับผู้ที่จองบัตรตั้งแต่เดือนมีนาคมและชำระเงินค่าบัตรเข้าชมซึ่งมีราคาตั้งแต่ 1,500 บาทขึ้นไป ในส่วนของผู้แสดงมายากล Cyril แจ้งกับผู้รอเข้าขมการแสดงว่าเขาต้องขอระงับการแสดงเนื่องจากเห็นว่าสถานที่จัดการแสดงไม่มีความปลอดภัยเพียงพอทั้งในส่วนของผู้แสดงและผู้เข้าชม จึงตัดสินใจยกเลิกการแสดง- ก๊วนคานทอง Love Game the Musical (22-31 กรกฎาคม พ.ศ. 2559) - คอนเสิร์ตคุณพระช่วยสำแดงสด ๖ ยกสยาม (11-14 สิงหาคม พ.ศ. 2559) - TEDxBangkok 2016 (20 สิงหาคม พ.ศ. 2559) - TEDxChulalongkornU 2016 (4 กันยายน พ.ศ. 2559) - 10 ปีนิ้วกลม ทอล์กโชว์ไม่มีขา (19 พฤศจิกายน พ.ศ. 2559)พ.ศ. 2560พ.ศ. 2560. - นิทานหิ่งห้อย เดอะมิวสิคัล (28 มกราคม - 12 กุมภาพันธ์ พ.ศ. 2560) - Mini Concert The Mask Singer Presented by Oppo (2 เมษายน พ.ศ. 2560) - ดิเอ็กซ์แฟกเตอร์ ประเทศไทย รอบคัดเลือกภาคกลาง (9-11 มิถุนายน พ.ศ. 2560) - TEDxBangkok 2017 (5 สิงหาคม พ.ศ. 2560) - คอนเสิร์ตคุณพระช่วยสำแดงสด ๗ นาคฟ้อน มังกรระบำ (11-14 สิงหาคม พ.ศ. 2560) - BNK48 A WE WISH YOU! A MARRY CHRISTMAS FAN MEET (24 ธันวาคม พ.ศ. 2560)พ.ศ. 2561พ.ศ. 2561. - Education Disruption Conference & Hackathon โดย Disrupt Thailand (30 มีนาคม - 1 เมษายน พ.ศ. 2561) - โหมโรง เดอะ มิวสิคัล 2561 (5 พฤษภาคม - 3 มิถุนายน พ.ศ. 2561)</doc>
