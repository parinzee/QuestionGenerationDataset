<doc id="912313" url="https://th.wikipedia.org/wiki?curid=912313" title="การประท้วงในประเทศอิหร่าน พ.ศ. 2560–2561">การประท้วงในประเทศอิหร่าน พ.ศ. 2560–2561 การประท้วงในประเทศอิหร่าน พ.ศ. 2560-2561 () เกิดขึ้นในวันที่ 28 ธันวาคม พ.ศ. 2560 การชุมนุมประท้วงในครั้งนี้ นับเป็นเหตุการณ์แสดงความไม่พอใจของประชาชนครั้งใหญ่และร้ายแรงที่สุดของอิหร่าน นับแต่การชุมนุมประท้วงเมื่อปี พ.ศ. 2552 ซึ่งเกิดจากเหตุขัดแย้งในการเลือกตั้ง การประท้วงในครั้งนั้นเกิดในเมืองเตหะราน แต่ การประท้วงเกิดขึ้นในหลายภาคของประเทศ เช่นเมืองราชต์ทางตอนเหนือ และที่เมืองเคอร์มานชาห์ทางตะวันตกของอิหร่าน นอกจากนี้ยังมีผู้ประท้วงอีกหลายร้อยคนที่เมืองอิสฟาฮาน, ฮามาดาน, กอม ซึ่งมีฐานะยากจนกว่า และนักวิเคราะห์มองว่า การประท้วงเกิดจากผู้คนในระดับรากหญ้า รวมทั้งเกิดการประท้วงที่เมืองหลวงกรุงเตหะราน มีผู้เสียชีวิตในการประท้วงครั้งนี้ 22 ราย ทางการได้เข้าจับกุมตัวผู้ประท้วงจำนวนหนึ่งจากจัตุรัสในกรุงเตหะราน ทั้งได้จับกุมผู้ประท้วงอีก 52 คนที่เมืองมาชาด โดยกล่าวหาว่าคนเหล่านี้ตะโกนถ้อยคำด่าทอรุนแรง มีการชักชวนกันผ่านทางโซเชียล มีเดียเพื่อให้ประชาชนพากันออกไปประท้วงในเมืองต่าง ๆ แม้ว่ารัฐบาลจะออกคำเตือนถึงการจับกลุ่มกันอย่างผิดกฎหมายก็ตาม ผู้คนที่ไปร่วมมีตั้งแต่ต่ำกว่า 100 ไปจนถึงหลายพันในเมืองอย่างน้อย 7 แห่ง แต่ว่าก็ยังไม่มีที่ใดที่มีผู้คนออกมาแบบมีพลังในการกดดันรัฐบาล คลิปวิดีโอที่อยู่ในโซเชียลมีเดียแสดงให้เห็นว่ามีการปะทะกันระหว่างเจ้าหน้าที่กับประชาชนในเมืองเคอร์มานชาห์ มีรายงานว่าผู้ประท้วง 450 คนถูกจับกุม สาเหตการประท้วงเกิดจากความไม่พอใจทั้งเรื่องภาวะเงินเฟ้อ การว่างงาน และการทุจริตคอร์รัปชัน</doc>
