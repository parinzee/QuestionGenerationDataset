<doc id="685028" url="https://th.wikipedia.org/wiki?curid=685028" title="พรรคประชาธิปไตย (อินโดนีเซีย)">พรรคประชาธิปไตย (อินโดนีเซีย) พรรคประชาธิปไตย (Democratic Party ภาษาอินโดนีเซีย: Partai Demokrat) เป็นพรรคการเมืองในอินโดนีเซีย ก่อตั้งเมื่อ 9 กันยายน พ.ศ. 2544 แนวคิดของพรรคนี้เน้นที่หลักปัญจศีลของอินโดนีเซียจุดกำเนิด จุดกำเนิด. หลังจากที่เมกาวตี ซูการ์โนปุตรีได้รับเลือกให้เป็นประธานาธิบดีใน พ.ศ. 2544 ส่วนในการเลือกตำแหน่งรองประธานาธิบดี สุศีโล บัมบัง ยูโดโยโน ได้พ่ายแพ้ให้กับ ฮัมซะห์ ฮัซ แต่กลุ่มผู้สนับสนุนยูโดโยโนเห็นว่าเขามีศักยภาพที่จะเป็นผู้นำของอินโดนีเซีย และมีแนวคิดที่จะจัดตั้งพรรคการเมืองเพื่อสนับสนุนเขา ในการเลือกตั้งประธานาธิบดี พ.ศ. 2547 ยูโดโยโนเห็นด้วยกับความคิดนี้ และในที่สุดได้จัดตั้งพรรคประชาธิปไตยขึ้น พรรคนี้ได้ 57 ที่นั่งในการเลือกตั้ง พ.ศ. 2547 และยูโดโยโนได้รับเลือกเป็นประธานาธิบดีในเดือนพฤษภาคม พ.ศ. 2548 พรรคนี้ได้จัดการประชุมเป็นครั้งแรก และฮาดี ฮูโตโมได้เป็นหัวหน้าพรรค แต่ผู้มีอำนาจในพรรคยังเป็นยูโดโยโน พรรคนี้ได้ 148 ที่นั่งในการเลือกตั้ง พ.ศ. 2552 และยูโดโยโนได้เป็นประธานาธิบดีอีกสมัยหนึ่ง</doc>
