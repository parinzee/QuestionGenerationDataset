<doc id="897129" url="https://th.wikipedia.org/wiki?curid=897129" title="ริโนะ ซาชิฮาระ">ริโนะ ซาชิฮาระ ริโนะ ซาชิฮาระ (; เกิด 21 พฤศจิกายน พ.ศ. 2535) ชื่อเล่น ซัชชี่ เป็นสมาชิกและผู้จัดการของวงไอดอลญี่ปุ่น HKT48 ทีม H และเป็นอดีตสมาชิกวง AKB48 สังกัดค่ายอเว็กซ์กรุ๊ป ซึ่งก่อตั้งโดย ยะซุชิ อะกิโมะโตะประวัติพ.ศ. 2550 - 2555 ในฐานะสมาชิก AKB48 ประวัติ. พ.ศ. 2550 - 2555 ในฐานะสมาชิก AKB48. ในเดือนตุลาคม 2550 ริโนะ ซาชิฮาระ เข้าร่วมออดิชันและได้รับเลือกให้เป็นเคงคิวเซย์ (เด็กฝึกหัด) สำหรับสมาชิกรุ่นที่ 5 ของ AKB48 และได้เลืื่อนขั้นเป็นสมาชิกตัวจริงในทีม B เมื่อเดือนสิงหาคม 2551 ต่อมาในเดือนตุลาคมในปีเดียวกัน เธอได้มีส่วนร่วมในซิงเกิลครั้งแรกคือ Oogoe Diamond และได้รับตำแหน่งอันดับที่ 27 ในงานเลือกตั้งประจำปี 2552 กับฐานะ "อันเดอร์เกิร์ล" ซึ่งมีหน้าที่แสดงในหน้าบีของซิงเกิล เธอดำรงตำแหน่งนี้จนถึงปีถัดไปและจนถึงงานเลือกตั้งประจำปี 2553 ซึ่งเธอได้รับตำแหน่งอัันดับที่ 19 และมีโอกาสเข้าร่วมในซิงเกิลกับสมาชิกหลักที่ร้องเพลงหลักของซิงเกิล เมื่อเดือนสิงหาคม 2552 AKB48 ได้ประกาศว่าเธอจะย้ายไปทีม A ซึ่งการย้ายนี้เกิดขึ้นในเดือนกรกฎาคมในปีถัดมา เมื่อเดือนมกราคม 2554 ซะชิฮะระปรากฏตัวในรายการโทรทัศน์ระยะเวลาครึ่งชั่วโมงในชื่อ Sashiko no Kuseni (Kono Bangumi wa AKB to wa Mattaku Kankei Arimasen) (さしこのくせに〜この番組はAKBとは全く関係ありません〜) ออกอากาศโดยโตเกียวบรอดแคสติงซิสเตม ซึ่งได้อธิบายตัวตนของเธอว่า "เฮะตาเระ" () ซึ่งเป็นรายการโทรทัศน์ตั้งมาสำหรับเธอโดยเฉพาะ ซะชิฮะระได้เป็นตัวแสดงนำในละครดรามา "Muse no Kagami" ออกอากาศโดยสถานีโทรทัศน์นิปปอน ตั้งแต่วันที่ 14 มกราคม 2555 และมีผลงานซิงเกิลเดี่ยวเป็นของตัวเองครั้งแรกในชื่อ Soredemo Suki Da yo จากค่าย Avex Trax เมื่อเดือนเมษายน 2555 มีการประกาศว่าซะชิฮะระจะก่อตั้งงานเทศกาลสำหรับไอดอล ในชื่อ "Yubi Matsuri" จัดขึ้นที่นิปปงบุโดกัง ซึ่งประกอบด้วยกลุ่มไอดอลญี่ปุ่น อาทิเช่น โมะโมะอิโระโคลเวอร์ Z, ไอดอลลิ่ง!!!, ชิริสึ เอะบิสึ ชุงากุ, Super Girls, Tokyo Girls' Style, Passpo, และ วะตะริโรกะฮะชิริไตพ.ศ. 2555 - ปัจจุบัน เรื่องอื้อฉาวทางเพศ และ การถูกย้ายไป HKT48 พ.ศ. 2555 - ปัจจุบัน เรื่องอื้อฉาวทางเพศ และ การถูกย้ายไป HKT48. เมื่อวันที่ 16 มิถุนายน 2555 ซะชิฮะระได้ถูกลดตำแหน่งและถูกย้ายไปวง HKT48 หลังจากที่สำนักข่าว "ชุคัง บุนชุน" ได้ตีพิมพ์บทความว่าเธอแอบไปเดทและหลับนอนกับแฟนคลับของเธอ โดยที่ฝ่ายชายได้สารภาพว่าเขาได้หลับนอนกับเธอจริง ในขณะที่ซะชิฮะระปฏิเสธและบอกว่าเขาเป็น "เพียงแค่เพื่อน" เท่านั้น และได้กล่าวอีกว่าเรื่องที่สำนักข่าวตีพิมพ์ไม่เป็นความจริงแต่อย่างใด อย่างไรก็ตามทาง ยะซุชิ อะกิโมะโตะ กล่าวว่าการให้เธอไปอยู่วง HKT48 นั้นถือว่าเป็นการ "เริ่มต้นใหม่" มากกว่าที่จะเป็นการ "ลงโทษ" ในวันที่ 20 มิถุนายน ซะชิฮะระเกิดอาการชักเกร็งขณะกำลังแสดงบนเวที ซะชิฮะระเปิดตัวครั้งแรกในฐานะสมาชิก HKT48 ที่เธียเตอร์ของวงดังกล่าวเมื่อวันที่ 5 กรกฎาคม 2555 งานเลี้ยงอำลาของเธอจากวง AKT48 จัดขึ้นเมื่อวันที่ 23 ในเดือนเดียวกัน และมีสมาชิกวง AKB48 ทีม A เข้าร่วม รวมทั้งมีสมาชิกบางคนจาก HKT48 ทีม H เป็นแขกรับเชิญ ซะชิฮะระปล่อยซิงเกิลเดี่ยวครั้งที่ 2 ในชื่อ Ikujinashi Masquerade เมื่อวันที่ 17 ตุลาคม 2555 ซิงเกิลนี้ได้รับตำแหน่งอันดับที่ 1 บนชาร์ตออริคอนรายสัปดาห์ และเป็นซิงเกิลเดี่ยวลำดับที่ 3 ของสมาชิวง AKB48 ที่ได้รับอันดับนี้ เมื่อวันที่ 28 เมษายน 2556 มีการประกาศที่คอนเสิร์ต บุโดคัง อารีนา ว่าซะชิฮะระจะดำรงตำแหน่งผู้จัดการของ HKT48 และเธียเตอร์ของ HKT48 ร่วมกับคนเก่า และยังคงเป็นสมาชิกวง HKT48 ทีม H อยู่เหมือนเดิม ซึ่งการเลื่อนขึ้นนี้มีการอภิปรายจากบางคนว่าเป็นความหวังของ ยะซุชิ อะกิโมะโตะ ที่อยากให้บทบาทกับซะชิฮะระในการจัดการและดูแลสมาชิกในวง อันเนื่องมากจากว่าเธอมีทักษะในการควบคุม เป็นบางสิ่งที่อะกิโมะโตะพูดเป็นนัยตั้งแต่ปี 2553 กลุ่มผู้บริหารหลายคนมองเห็นศักยภาพของซะชิฮะระในฐานะผู้จัดการวง และได้ให้โอกาสเธอในการดึงทักษะของเธอออกมาตลอดปี เมื่อวันที่ 12 พฤษภาคม 2556 ในรายการโทรทัศน์ชื่อ "AKB Eizo Cneter" (มีซะชิฮะระเป็นพิธีกรร่วม) เธอได้ประกาศว่าเธอจะผลิตซิงเกิลเดี่ยวให้กับ คะโอะริ มะสึมุระ สมาชิกวง SKE48 ในชื่อ "มะสึมุระบุ" ซึ่งแต่เดิมมีการวางแผนไว้ว่าจะปล่อยจำหน่ายออกมาก่อนในจำนวนจำกัด (1000 ชุด) และจะเพิ่มจำนวนในภายหลัง ซึ่งมีราคาอยู่ที่ 1000 เยน โดยมีซะชิฮะระเป็นผู้ออกแบบชุด, ผู้เขียนเนื้อเพลง, ผู้กำกับมิวสิควีดีโอ, และผู้เรียบเรียงเพลง ซึ่งผู้อำนวยการ ยะซุชิ อะกิโมะโตะ ได้เล่าว่าเหตุผลที่ให้ซะชิฮะระมีส่วนร่วมในการบริหารขนาดนี้เพราะเขามั่นใจว่าเธอจะดึงเสน่ห์ของ คะโอะริ มะสึมุระ ออกมาได้อย่างเต็มที่ เนื่องจากเธอก็เป็นแฟนคลับเช่นกัน ในการเลือกตั้งประจำปี 2556 ซะชิฮะระได้รับอันดับ 1 ด้วยคะแนน 150,570 คะแนน ซึ่งเป็นคะแนนที่มากที่สุดของสมาชิกทุกคนใน 48 กรุ๊ป แซงคะแนนของ ยุโกะ โอะชิมะ ซึ่งได้ 136,503 คะแนน ด้วยเหตุนี้ เธอจึงได้เป็นเซ็นเตอร์เพลง "โคะอิซุรุฟอร์จูนคุกกี้" ในขณะที่ความนิยมของเธอกำลังเพิ่มขึ้น เมื่อวันที่ 11 สิงหาคม 2557 สำนักข่าว "โคดันชะ" ได้ตีพิมพ์อัตชีวประวัติของซะชิฮะระครั้งแรกในชื่อ "Gyakuten-ryoku ~ Pinchi o Mate ~" ซึ่งมียอดจำหน่ายมากว่า 2 หมื่นชุดในสัปดาห์แรก และมียอดตีพิมพ์เพิ่มขึ้นหลังจากนั้น. ข้อมูลในหนังสือประกอบด้วยบทสัมภาษณ์ของซะชิฮะระ และชีวิตส่วนตัวของเธอตั้งแต่ช่วงวัยรุ่นในการเป็น "โอตะ" และ "ฮิกกิโมะริ" จนถึงอาชีพปัจจุบันของเธอในฐานะผู้จัดการวง และมีจุดเน้นย้ำเกี่ยวกับบทเรียนที่เธอได้รับ และการ "พลิกวิกฤติให้เป็นโอกาส" หนังสือเล่มนี้มีการโฆษณาอย่างกว้างขวาง โดยเฉพาะกลุ่มพนักงานเงินเดือนในบริษัทต่าง ๆ ซะชิฮะระได้รับอันดับ 1 อีกครั้งในงานเลือกตั้งประจำปี 2558 ด้วย 194,049 คะแนน ทำให้เธอได้รับตำแหน่งเซ็นเตอร์อีกครั้ง และเป็นคนแรกที่ได้รับอันดับ 1 ถึงสองครั้ง และในปี 2559 เธอก็ได้รับอันดับ 1 เช่นกันในงานเลือกตั้งประจำปี ด้วยคะแนน 243,011 คะแนน และในปี 2560 เธอได้รับอันดับ 1 ด้วยคะแนน 246,376 คะแนน เป็นคนแรกที่ได้รับอันดับ 1 ถึงสามปีซ้อนผลงานเพลงซิงเกิลเดี่ยวซิงเกิลร่วมกับ HKT48ซิงเกิลร่วมกับ AKB48อัลบั้มร่วมกับ AKB48ผลงานการแสดงภาพยนตร์ผลงานการแสดง. ภาพยนตร์. - Muse no Kagami (255), Maki Mukouda - Kodomo Keisatsu (2556), Rino Makihara - I'll Give It My All... Tomorrow (2556), Aya Unami - Barairo no Būko (2557), Sachiko(Būko) - Crayon Shin-Chan: My Moving Story! Cactus Large Attack! (2558), Sumaho-chanงานพากย์งานพากย์. - Hop (2554), Pink Beretsละครโทรทัศน์ละครโทรทัศน์. - Majisuka Gakuen (TV Tokyo, 2553), Wota - Dr.Irabu Ichirō (TV Asahi, 2554), herself - Majisuka Gakuen 2 (TV Tokyo, 2554), Wota - Muse no Kagami (NTV, 2555), Maki Mukouda - Fukuoka Renai Hakusho (KBC, 2555), Kaori - Kodomo Keisatsu Episode 6 (MBS, 2555), Rino Makihara - Megutantte Mahō Tsukaeru no? Episode 6 (NTV, 2555), Maki Mukouda - Yūsha Yoshihiko to Akuryō no Kagi Episode 9 (TV Tokyo, 2555), Eliza - Honto ni Atta Kowai Hanashi Natsu no Tokubetsuhen 2013 "Ugomeku Ningyō" (Fuji TV, 2556), Rina Sonoda - Tenmasan ga Yuku Episode 5 (TBS, 2556), Miyoko Oshimizu - Majisuka Gakuen 4 Episode 1 (TV Tokyo, 2558), Scandal - Koinaka Episode 9 (Fuji TV, 2558) - Majisuka Gakuen 0: Kisarazu Rantōhen Episode 1 (Nippon Television, 2558), Ageman - AKB Horror Night: Adrenaline's Night Ep.31 - Another Meeting Person (TV Asashi, 2559), Sayaka - AKB Love Night: Love Factory Ep.19 - Italian String (TV Asashi, 2559), Akikoบรรณานุกรมบรรณานุกรม. - Gyakutenryoku: Pinch o Mate (Power of reversal:wait a crisis) (โคดันชะ, 11 สิงหาคม 2557)</doc>
