<doc id="352017" url="https://th.wikipedia.org/wiki?curid=352017" title="ซามูไร อโยธยา">ซามูไร อโยธยา ซามูไร อโยธยา () เป็นภาพยนตร์อิงประวัติศาสตร์ของไทย โดยเป็นเรื่องราวที่เกี่ยวข้องกับยามาดะ นางามาสะ ซึ่งเป็นบุคคลที่มีอยู่จริงในสมัยสมเด็จพระนเรศวรมหาราช นำแสดงโดยเซกิ โอเซกิ กำกับโดยนพพร วาทิน และกำหนดฉายในประเทศไทยครั้งแรก 2 ธันวาคม พ.ศ. 2553เนื้อเรื่องย่อ เนื้อเรื่องย่อ. เป็นเรื่องราวของยามาดะ นางามาสะ ซึ่งเป็นชาวญี่ปุ่นที่อาศัยอยู่ในประเทศไทย แม้ว่าเขาจะเป็นชาวญี่ปุ่น แต่ก็รักเมืองไทยมาก และได้เรียนรู้วิชามวยไทย (แบบโบราณ) ทั้งยังเป็นเข้าร่วมกองอาสาออกรบให้อยุธยาหลายคราว ซึ่งต่อมาได้เป็น "ออกญาเสนาภิมุข" มีหน้าที่ในการคุมกองอาสาญี่ปุ่น ต่อมา ได้มีการกบฏเกิดขึ้นในสมัยสมเด็จพระเจ้าปราสาททอง ซึ่งยามาดะได้เดินทางมาปราบกบฏได้สำเร็จ และได้รับการแต่งตั้งเป็นผู้เป็นเจ้าแห่งเมืองนครศรีธรรมราชในเวลาต่อมาการสร้าง การสร้าง. ทางฝ่ายจัดสร้างมีความต้องการที่จะถ่ายทอดวิถีชีวิตความเป็นอยู่ของชาวไทยในสมัยก่อนให้ชาวต่างชาติได้รับชม โดยมีวัตถุประสงค์ที่จะนำเสนอในต่างประเทศ ทั้งการนำเสนอศิลปะมวยไทย, ฟันดาบ, การใช้สมุนไพร ตลอดจนวัฒนธรรมไทยรวมถึงชาวญี่ปุ่นที่เข้ามาตั้งถิ่นฐานในหมู่บ้านของชาวญี่ปุ่นในสมัยอยุธยา โดยใช้งบประมาณในการสร้าง 100 ล้านบาทการประชาสัมพันธ์ การประชาสัมพันธ์. ทางผู้จัดสร้างได้นำนักแสดงนำอย่าง เซกิ โอเซกิ รวมทั้งธรรมรส ใจชื่น ได้มีส่วนร่วมในการเปิดตัวภาพยนตร์ โดยได้เดินทางเข้าร่วมงาน "เทศกาลนางามาสะ มิตรภาพไทย-ญี่ปุ่น ครั้งที่ 23" ที่จังหวัดชิสึโอกะ ประเทศญี่ปุ่น ซึ่งเป็นบ้านเกิดของยามาดะ นางามาสะ เพื่อสร้างสายสัมพันธ์อันดีต่อชาวญี่ปุ่นและชาวไทย และมีทีมข่าว NHK ทำการบันทึกภาพในการนำเสนอดังกล่าว รวมทั้งทางประเทศญี่ปุ่นได้ตกลงทำสัญญาซื้อภาพยนตร์ชุดนี้ เพื่อจัดฉายในประเทศญี่ปุ่นด้วยเช่นกันนักแสดงนำนักแสดงนำ. - เซกิ โอเซกิ รับบทเป็น ยามาดะ นางามาสะ - บัวขาว ป.ประมุข รับบทเป็น ไอ้เสือ - ธรรมรส ใจชื่น รับบทเป็น จำปา - สรพงษ์ ชาตรี รับบทเป็น พระครู - วินัย ไกรบุตร รับบทเป็น พระนเรศวร - ธนาวุฒิ เกสโร รับบทเป็น ขาม</doc>
