<doc id="42976" url="https://th.wikipedia.org/wiki?curid=42976" title="โยคีเพลย์บอย">โยคีเพลย์บอย โยคีเพลย์บอย (Yokee Playboy) ถือศิลปินกลุ่มในยุคแรก ๆ ของสังกัดเบเกอรี่มิวสิค มีนักร้องนำคือ โป้ - ปิยะ ศาสตรวาหา ออกอัลบั้มชุดแรกในชื่อเดียวกับวง โยคีเพลย์บอยส์ ในปี พ.ศ. 2539 ก่อนที่วงจะยุบไป เหลือเพียงโป้คนเดียวในเวลาต่อมา มีผลงานที่เป็นที่รู้จักได้แก่ วันเกิด พรหมลิขิต ทำร้าย แผลเป็น คืนนี้ขอหอม อีกแล้ว และอยากมองเธอในแง่ร้าย ปัจจุบันโยคีเพลย์บอย นำโดย โป้ และมีเพื่อน ๆ นักดนตรี ยังคงผลิตงานเพลงอย่างต่อเนื่องในฐานะ ศิลปินอิสระประวัติประวัติ. - อัลบั้มชุดแรก โยคีเพลย์บอยส์ (2539) ในอัลบั้มชุดนี้จะมีแนวดนตรีที่ผสมผสาน ร็อค, โซล, ฟังก์ โดยบางเพลงเองก็เน้นเนื้อหาตลก ยังไม่มีผลงานเพลงที่เป็นที่รู้จักมากนักและยังไม่เป็นที่รู้จักในวงกว้างสำหรับอัลบั้มชุดนี้ กลิ่นอายดนตรี 70’s แนวอินดี้ป็อป จากอัลบั้มชุดนี้ ทำให้ "โป้" ปิยะ ศาสตรวาหา- อีพี อัลบั้ม Super Swinging (2541) โยคีกลับมาอีกครั้งหลังห่างหายไปถึง 2 ปี โดยอัลบั้มชุดนี้เหลือโป้ โยคี ปีซึ่งเพลงมีแนวดนตรีที่แตกต่างจากชุดแรกและแหวกแนวดนตรีในยุคสมัยนั้น ด้วยลูกเล่นและแนวดนตรีที่มีกลิ่นของ ดิสโก้ และ Groove แต่ยังคงรักษาความเป็นโยคีเพลย์บอยไว้ได้อย่างชัดเจน ชุดนี้มีเพลง 5 เพียงแต่ทุกเพลงก็มีแนวทางที่แตกต่างกันออกมาไป มีเพลงอันเป็นที่รู้จัก คืนนี้ขอหอม- อัลบั้มชุดที่ 2 YKPB, เริ่มเป็นที่รู้จักในวงกว้าง (2543) โยคีกลับมาอีกครั้งหลังห่างไป 2 ปี ในอัลบั้มนี้มีผลงานแนว ป็อป ผสม โซล และ ริทึมแอนด์บลูส์ มีเพลงที่เป็นที่รู้จัก วันเกิด พรหมลิขิต (ของครูแก้ว อัจฉริยะกุล และ ครูเวส สุนทราจามร) ทำร้าย แผลเป็น และ ขอให้ผม ส่งผลให้โยคีเพลย์บอยเริ่มเป็นที่รู้จักในวงกว้างจากอัลบั้มชุดนี้- อัลบั้มสาม Love Trend (2545) อัลบั้มชุดนี้โยคีได้กลับมาอีกครั้งหลังห่างหายไปถึงสองปีโดยชุดนี้จะมีดนตรีที่เบากว่าชุดที่ผ่านมา อีกทั้งยังได้บอยตรัยมาช่วยเขียนเพลง โดยแต่ละผลงานเพลงจะเป็นแนวบรรเลงและแนวดนตรี ซอฟต์ร็อก มีผลงานเพลงที่เป็นที่รุ้จักในอัลบั้มนี้คือเพลง อีกแล้ว และอยากมองเธอในแง่ร้าย- ย้ายสังกัดอาร์เอส, ออกอัลบั้มชุดที่สี่ (2551) ในปี 2551 โป้ได้มาร่วมงานกับอดีตผู้ก่อตั้งค่าย เบเกอรี่มิวสิค สมเกียรติ อริชัยพาณิชย์ ภายใต้สังกัด เพลนตี้ มิวสิก ในเครือ อาร์เอส ออกอัลบั้มชุดที่สี่ Telepathy ซึ่งเป็นผลงานทางดนตรีและผสมผสานกับความปราณีตพิถีพิถันในการเรียบเรียง อัลบั้มนี้ไม่ได้รับการโปรโมทที่ดีนักจึงไม่ได้รับการรู้จักในวงกว้าง- ย้ายไปสไปซี่ดิสก์, ออกอัลบั้มฉลองครบรอบ 16 ปี (2554 - 2555) ปี 2554 โยคีเพลย์บอยย้ายสังกัดมายัง สไปซีดิสก์ ซึ่งได้ปล่อยซิงเกิ้ลแรก คอลลาเจน และ ซิงเกิ้ลที่สอง อากาศ ก่อนที่ในปีต่อมาโยคีได้ออกอัลบั้ม Second Sun ฉลองครบ 16 ปีของทางวง เป็นอัลบั้มที่อัดแน่นด้วยรายละเอียดของดนตรี เนื้อหาผลงานอัลบั้มผลงาน. อัลบั้ม. - อัลบั้มรวมเพลง "The Grandfather Greatest Hits" - อัลบั้มรวมเพลง "The Grandfather Greatest Hits - The Conclusive Collection Volume 4"ผลงานอื่นผลงานอื่น. - 2538 "ทางออก" จากอัลบั้ม Zequence ร่วมกับ สมเกียรติ อริยะชัยพาณิชย์ - 2539 "I'm Free" และ "เที่ยงคืน" จากอัลบั้ม Simplified ร่วมกับ บอย โกสิยพงษ์ - 2540 "โปรดเถอะ" แต่งโดยบอย โกสิยพงษ์ เป็นเพลงประกอบละครเรื่อง เก็บใจไว้เพื่อรัก ร้องร่วมกับ รัดเกล้า อามระดิษ - 2540 "คนที่เดินผ่าน" จากอัลบั้ม Bakery On Vacation ร่วมกับ สมเกียรติ อริยะชัยพาณิชย์ - 2540 "ฝัน" จากอัลบั้ม Rare Grooves 2 - 2543 "UHF" จากอัลบั้ม Return To Retro ร่วมกับ สมเกียรติ อริยะชัยพาณิชย์ - 2543 "ช่วงชีวิต" จากอัลบั้มBakery Y2Gether ร่วมกับ บอย โกสิยพงษ์ - 2544 อัลบั้ม "Time Machine" และ “The Last show on their Playground” ในนามวง ทูเดย์ส อะโกคิดส์ - 2547 "กาแฟ" จากอัลบั้ม Singing in the Playground - 2547 "เท่ากับที่เดิม" จากอัลบั้ม Love is 1 - 2548 A DAY Album 4 – เพลง โดย โยคีเพลย์บอย (แต่งร่วมกับบอย ตรัย) - 2549 แสดงภาพยนตร์เรื่อง เก๋า เก๋า กำกับโดย วิทยา ทองอยู่ยง แสดงเป็น โบ้ มือกีตาร์ วง Possible โดยมี โจอี้ บอย แสดงเป็น ต๋อย นักร้องนำ - 2550 “มันอยู่ที่จังหวะ” (Up To The Beatz) จากอัลบั้ม My Name is DOS ร่วมกับ Cyndi Seui - 2551 “รักติ๋มคนเดียว” เพลงเอกในภาพยนตร์ของผู้กำกับยุทธเลิศ สิปปภาคเรื่อง “อีติ๋มตายแน่” เรียบเรียงใหม่ในนามโยคีเพลย์บอย จากเพลง “ไม่เคยรักใครเท่าติ๋ม” แต่งโดย ชลธี ธารทอง ขับร้องโดย สายัณห์ สัญญา - 2554 “Morning Moon” ของฟักกลิ้งฮีโร่ (ร่วมแต่งและร้อง) เป็นเพลงหลักของคอนเสิร์ตเทศกาลงาน SADข้อมูลเพิ่มเติมข้อมูลเพิ่มเติม. - ดั้งเดิมนั้น วงนี้ประกอบด้วยสมาชิกหลายคน จึงใช้ชื่อว่า "Yokee Playboys" (รูปพหูพจน์) ต่อมาภายหลังรูปแบบของวงเปลี่ยนไปโดยมี โป้ ปิยะ เป็นสมาชิกหลักคนเดียว จึงเปลี่ยนมาใช้ชื่อเป็น "Yokee Playboy" แทน โดยที่การเขียนในภาษาไทยยังคงเป็น "โยคีเพลย์บอย" (รูปเอกพจน์) ไม่มีการเปลี่ยนแปลงการสะกดแต่อย่างใด</doc>
