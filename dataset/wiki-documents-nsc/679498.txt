<doc id="679498" url="https://th.wikipedia.org/wiki?curid=679498" title="มากาตี">มากาตี มากาตี () คือเมืองใหญ่แห่งหนึ่งในประเทศฟิลิปปินส์ และหนึ่งใน 16 เมืองซึ่งอยู่ในเขตเมโทรมะนิลา หรือเขตปริมณฑลรอบกรุงมะนิลา เมืองหลวงของฟิลิปปินส์ มากาตีคือศูนย์กลางทางการเงินของฟิลิปปินส์ ซึ่งมีการกระจุกตัวสูงที่สุดของบริษัทท้องถิ่นและบริษัทนานาชาติในประเทศ ธนาคาร บริษัท ห้างสรรพสินค้า และสถานทูตต่างชาติต่าง ๆ ล้วนตั้งอยู่ในเมืองมากาตี รวมถึงเป็นพื้นที่ทางการค้าที่ใหญ่ที่สุดของตลาดหลักทรัพย์ฟิลิปปินส์ ซึ่งตั้งอยู่ตามถนนอายาลา (Ayala Avenue) มากาตียังเป็นที่รู้จักสำหรับการเป็นศูนย์กลางความบันเทิงและวัฒนธรรมหลักในเมโทรมะนิลา ด้วยประชากร 609,123 คนในเมือง มากาตีจึงเป็นเมืองที่ใหญ่ที่สุดอันดับ 16 ของประเทศ และเป็นเมืองที่มีประชากรหนาแน่นมากที่สุดอันดบที่ 41 ของโลก จากจำนวนผู้อยู่อาศัยถึง 19,336 คน ต่อตารางกิโลเมตร แม้ว่าจะมีประชากรเพียงครึ่งล้านคน ประชากรในช่วงกลางวันของเมืองได้รับการประเมินไว้กว่า 1 ล้านคน ระหว่างวันทำงานปกติ เพราะประชาชนจำนวนมากเดินทางมายังมากาตี เพื่อทำงาน ซื้อของ และติดต่อทางธุรกิจเมืองพี่น้อง</doc>
