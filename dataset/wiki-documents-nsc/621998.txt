<doc id="621998" url="https://th.wikipedia.org/wiki?curid=621998" title="สุรัตน์ เสียงหล่อ">สุรัตน์ เสียงหล่อ ผู้ช่วยศาสตราจารย์ สุรัตน์ เสียงหล่อ เป็นทั้งหัวหน้าผู้ฝึกสอนนักมวยไทยสมัครเล่นทีมชาติไทย, ผู้ตัดสินมวยไทยสมัครเล่น และเป็นผู้ฝึกสอนนักมวยไทยระดับอาชีพ อาทิ ยอดยางงาม จ.เจริญพร ทั้งนี้ อาจารย์สุรัตน์เป็นบุคคลที่มีชื่อเสียงระดับแถวหน้าของวงการมวยไทย โดยเคยเป็นหัวหน้าคณะที่สร้างนักมวยไทยมาประดับวงการหลายราย นอกจากนี้ เขายังดำรงตำแหน่งเป็นผู้ช่วยศาสตราจารย์ของมหาวิทยาลัยศรีนครินทรวิโรฒ ตลอดจนดำรงตำแหน่งประธานผู้ตัดสินของศึกอัศวินดำประวัติ ประวัติ. พ.ศ. 2555 สุรัตน์เคยเปิดเผยถึงกรณีขัดแย้งระหว่างบัวขาว บัญชาเมฆ กับค่ายมวย ป.ประมุข ว่ามาจากบุคคลที่อยู่เบื้องหลัง ซึ่งคอยหาทางแก้เกมเพื่อผลประโยชน์บางอย่าง ส่วนในเดือนกันยายนของปีเดียวกันนี้ เขาได้ทำหน้าที่เป็นหัวหน้าผู้ฝึกสอนนักมวยไทยสมัครเล่นทีมชาติไทย ในการแข่งขันมวยไทยสมัครเล่นชิงแชมป์โลก ครั้งที่ 23 ที่จัดขึ้น ณ เซนต์ปีเตอร์สเบิร์ก ประเทศรัสเซีย พ.ศ. 2556 สุรัตน์ เสียงหล่อ ทำหน้าที่หัวหน้าผู้ฝึกสอนนักกีฬามวยไทยสมัครเล่นทีมชาติไทย ในการแข่งขันเอเชียนอินดอร์-มาร์เชียลอาร์ตสเกมส์ 2013 ที่จัดขึ้น ณ อินช็อน ประเทศเกาหลีใต้ และในเดือนตุลาคมของปีเดียวกัน เขาได้ทำหน้าที่เป็นผู้พิจารณาเลือกนักมวยไทย เข้าร่วมการแข่งขันสปอร์ตแอคคอร์ตเวิลด์คอมแบทเกมส์ ครั้งที่ 2 ที่จัดขึ้น ณ เซนต์ปีเตอร์สเบิร์ก ประเทศรัสเซีย พ.ศ. 2557 สุรัตน์ เสียงหล่อ ได้ทำหน้าที่เป็นหัวหน้าผู้ฝึกสอนนักกีฬามวยไทยสมัครเล่นทีมชาติไทย ในการแข่งขันมวยไทยสมัครเล่นชิงแชมป์โลก 2014 อิฟมาเวิลด์มวยไทยแชมเปียนชิพ ที่จัดขึ้น ณ เกาะลังกาวี ประเทศมาเลเซีย โดยทีมชาติไทยของเขาสามารถเข้าถึงรอบชิงชนะเลิศได้ถึง 9 รุ่น (หญิง 2 รุ่น ชาย 7 รุ่น) จากทั้งหมดที่มีอยู่ 14 รุ่นชีวิตส่วนตัว ชีวิตส่วนตัว. อาจารย์สุรัตน์ เป็นผู้ได้รับการยอมรับโดยทั่วไปว่าไม่เล่นพนันมวย ตลอดระยะเวลาหลายสิบปีที่อยู่ในวงการมวยไทยความสำเร็จในฐานะผู้ฝึกสอนความสำเร็จในฐานะผู้ฝึกสอน. - 9 เหรียญทอง การแข่งขันมวยไทยสมัครเล่นชิงแชมป์โลก 2014 อิฟมาเวิลด์มวยไทยแชมเปียนชิพ ที่เกาะลังกาวี ประเทศมาเลเซีย - 2 เหรียญทองแดง การแข่งขันมวยไทยสมัครเล่นชิงแชมป์โลก 2014 อิฟมาเวิลด์มวยไทยแชมเปียนชิพ ที่เกาะลังกาวี ประเทศมาเลเซีย</doc>
