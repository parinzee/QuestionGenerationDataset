<doc id="753537" url="https://th.wikipedia.org/wiki?curid=753537" title="Bao Young Blood ดนตรีสร้างคุณค่าชีวิต">Bao Young Blood ดนตรีสร้างคุณค่าชีวิต Bao Young Blood ดนตรีสร้างคุณค่าชีวิต เป็นรายการประกวดวงดนตรีที่ใช้เฉพาะเพลงของวงคาราบาวเท่านั้นในการประกวด สำหรับการพัฒนาวงไปเป็นตัวแทนของวงคาราบาวในกิจกรรมต่างๆ และเป็นการส่งเสริมให้เยาวชนได้ใช้เวลาว่างให้เกิดประโยชน์ พัฒนามาจากโครงการดนตรีสร้างคุณค่าชีวิต โดย มูลนิธิคาราบาว ร่วมกับเครื่องดื่ม คาราบาวแดง โดยเวิร์คพอยท์ เอ็นเทอร์เทนเมนท์ เป็นผู้ผลิตรายการกติการอบ Audition ระดับจังหวัด กติกา. รอบ Audition ระดับจังหวัด. วงดนตรีที่ผ่านการคัดเลือกเดโมทั้งหมด 150 วง จะเข้าสู่เวทีการประกวดเพื่อแสดงความสามารถทางด้านดนตรีในรอบ Audition ระดับจังหวัดจำนวน 10 เวที เวทีละ 15 วง กระจายทั่วภูมิภาค โดยมีกรรมการภาคสนาม 3 ท่าน ซึ่งจะสลับสับเปลี่ยนกันไปในทุกซีซั่นเป็นผู้ให้คะแนน เพื่อคัดเลือกให้เหลือ 60 วงทั่วประเทศที่จะเข้าสู่รอบ Audition ระดับภาค ที่เวิร์คพอยท์สตูดิโอรอบ Audition อย่างเป็นทางการ รอบ Audition อย่างเป็นทางการ. วงดนตรีที่ผ่านเข้ารอบ Audition ระดับจังหวัดทั้ง 60 วงทั่วประเทศ แบ่งเป็นภาค ภาคละ 12 วง รวม 5 ภาค จะได้เข้าประกวดวงดนตรี พร้อมร่วมถ่ายทำรายการ Bao Young Blood ดนตรีสร้างคุณค่าชีวิต ที่เวิร์คพอยท์สตูดิโอ โดยมีศิลปินในวงการเพลง 3 ท่าน เป็นกรรมการประจำรายการเพื่อตัดสินและให้คะแนน กรรมการแต่ละท่านสามารถให้คะแนนสูงสุดท่านละ 4 คะแนน (ซีซั่น 3 มีท่านละ 3 คะแนน) รวม 12 คะแนน วงที่ได้คะแนน 9 คะแนนขึ้นไปจะผ่านเข้าสู่รอบคัดเลือก เพื่อให้กรรมการตัดสินอีกครั้งว่าวงใดจะผ่านเข้าสู่รอบ Semi - Final ซึ่งจะมีเพียง 20 วง อนึ่ง จะมีกติกาพิเศษ คือ วงที่ได้ 12 คะแนนเต็ม หรือ Perfect Score จะผ่านเข้าสู่รอบ Semi-Final ทันที แต่ในซีซั่น 4 มีการปรับเปลี่ยนกติกาใหม่ทั้งหมด โดยจะไม่มีปุ่มคะแนนซึ่งเป็นหลอดสีเขียว แต่จะเป็นปุ่มเลื่อนเพื่อสั่งให้หยุดการแสดง ซึ่งมี 3 ปุ่ม สำหรับคณะกรรมการ 3 คน ซึ่งเมื่อเลื่อนแล้ว วงดนตรีนั้นจะต้องหยุดการแสดงทันที และฟังความคิดเห็นพร้อมกับผลการตัดสิน ซึ่งถ้าได้ 2 ใน 3 ขึ้นไป จะผ่านเข้าสู่รอบคัดเลือก เพื่อให้กรรมการตัดสินอีกครั้งเหมื่อนเช่น 3 ซีซั่นที่ผ่านมา แต่หากมีวงดนตรีที่ถูกใจกรรมการเป็นพิเศษ กรรมการสามารถลุกออกจากเก้าอี้ของตนเองไปยังปุ่ม เพื่อกดปุ่ม Perfect Band ซึ่งปุ่มนี้ กรรมการมีสิทธิ์ใช้ได้เพียงคนละ 1 ครั้งเท่านั้น และวงใดที่ได้รับการกดปุ่ม Perfect Band วงนั้นจะผ่านเข้าสู่รอบ Semi-Final ทันที และในรอบคัดเลือกครั้งที่ 2 จะคัดจนได้วงดนตรีที่ผ่านเข้าสู่รอบ Semi-Final เพียง 16 วงเท่านั้นWorkshop Workshop. ตามเจตนารมณ์ของมูลนิธิคาราบาว ในการถ่ายถอดความรู้บทเพลงเพื่อชีวิตสู่คนรุ่นใหม่ 20 วงดนตรีที่ผ่านเข้ารอบสู่รอบ Semi - Final จะได้สัมผัสประสบการณ์ทางด้านดนตรี ในการ Workshop สุด Exclusive อย่างใกล้ชิดโดยวงคาราบาว ในการเรียนรู้ทักษะ เทคนิคต่าง ๆ ทางดนตรี ตลอดจนคำแนะนำ การนำเสนอเพลงที่ใช้เข้าประกวดแข่งขันในรอบ Semi - Finalรอบ Semi-Final รอบ Semi-Final. หลังจาก Workshop กับวงคาราบาวเสร็จแล้ว วงที่ผ่านเข้ารอบทั้ง 20 วง จะประกวดเป็นภาค ภาคละ 4 วง โดยมีกรรมการชุดเดียวกันกับรอบ Audition อย่างเป็นทางการเป็นผู้ให้คะแนน เพื่อคัดเลือกให้เหลือตัวแทนภาคเพียงภาคละ 1 วง รวม 5 วงสุดท้ายที่จะเข้าประกวดในรอบ Final แต่ในซีซั่นที่ 4 วงที่ผ่านเข้ารอบทั้ง 16 วง จะประกวดเป็นกลุ่ม ซึ่งมีทั้งหมด 4 กลุ่ม กลุ่มละ 4 วง เพื่อคัดเลือกให้เหลือเพียงกลุ่มละ 1 วง รวม 4 วงสุดท้ายที่จะได้เข้าแข่งขันในรอบ Finalรอบ Final รอบ Final. วงที่ผ่านเข้ารอบ 5 วงสุดท้าย (ซีซั่นที่ 4 เหลือ 4 วง) ที่เป็นตัวแทนของแต่ละภาคหรือกลุ่ม จะได้เข้าร่วม Workshop กับวงคาราบาวอีกครั้ง ก่อนแข่งขันรอบ Final และร่วมเล่นคอนเสิร์ตกับวงคาราบาว พร้อมถ่ายทำรายการ Bao Young Blood ดนตรีสร้างคุณค่าชีวิต ที่เวิร์คพอยท์สตูดิโอ โดยการตัดสินจะมาจากคะแนนของกรรมการชุดเดิม รวมกับวงคาราบาว (ซีซั่น 2 และ 3 นับรวมคะแนนจากการโหวตของคนทั่วประเทศด้วย โดยการออกอากาศแบบถ่ายทอดสด) ซึ่งวงที่ได้คะแนนมากที่สุดจะได้เป็นแชมป์ประจำซีซั่นทันทีเงินรางวัลสำหรับผู้ชนะเลิศเงินรางวัลสำหรับผู้ชนะเลิศ. - รางวัลเงินสดมูลค่า 1,000,000 บาท (สำหรับซีซั่น 1) - รางวัลเงินสดมูลค่า 100,000 บาท (สำหรับซีซั่น 2 เป็นต้นมา)พิธีกรกรรมการฤดูกาลฤดูกาล. - ฤดูกาลที่ 1 (2558) - Bao Young Blood ดนตรีสร้างคุณค่าชีวิต ซีซั่น 1 - ฤดูกาลที 2 (2559) - Bao Young Blood ดนตรีสร้างคุณค่าชีวิต ซีซั่น 2 - ฤดูกาลที่ 3 (2560) - Bao Young Blood ดนตรีสร้างคุณค่าชีวิต ซีซั่น 3 - ฤดูกาลที่ 4 (2561) - Bao Young Blood ดนตรีสร้างคุณค่าชีวิต ซีซั่น 4 (17 กุมภาพันธ์ 2561 เป็นต้นไป)ทำเนียบแชมป์</doc>
