<doc id="521958" url="https://th.wikipedia.org/wiki?curid=521958" title="ซูซูกิ เออร์ติกา">ซูซูกิ เออร์ติกา ซูซูกิ เออร์ติกา () เป็นรถยนต์เอนกประสงค์ขนาดเล็กมาก (Mini MPV) ซึ่งผลิตโดยซูซูกิ เริ่มผลิตในปี พ.ศ. 2555 เพื่อเข้ามาแทนรถรุ่นเก่า คือ ซูซูกิ เอพีวี () โดยเปิดตัวใน 2 ประเทศแรกคืออินเดียและอินโดนีเซีย ในเดือนเมษายน พ.ศ. 2555 เนื่องจากอินเดีย ถือเป็นตลาดหลักสำหรับซูซูกิในตลาดโลกโดยเฉพาะ และในอินโดนีเซียถือเป็นตลาดหลักของรถ Minivan ต่อมาจึงได้เปิดตัวในประเทศจีนโดยบริษัท Changan Suzuki ซูซูกิ เออร์ติกา เป็นรถที่ทางซูซูกิ พัฒนาร่วมกันบริษัท Maruti บริษัทร่วมทุนในอินเดียและสร้างขึ้นบนพื้นฐานของรถยนต์นั่งขนาดเล็กอย่าง ซูซูกิ สวิฟท์ () แตกต่างจากรุ่นเก่าอย่างซูซูกิ เอพีวี ซึ่งสร้างบนพื้นฐานของรถกระบะขนาดเล็ก ซูซูกิ แครี่ () จึงทำให้เออร์ติกามีความหรูหราขึ้นมากกว่าเอพีวี นอกจากนี้ ในอินเดียจะมีชื่อในการทำตลาดคือ มารูติ เออร์ติกา และในอินโดนีเซียมีการผลิตให้กับมาสด้าในชื่อ มาสด้า VX-1 ซูซูกิ เออร์ติกา มีการผลิตตัวถังเอ็มพีวี 5 ประตู ขับเคลื่อนล้อหน้า มีเครื่องยนต์ดีเซล 1.3 ลิตรซึ่งสั่งซื้อเครื่องยนต์มาจาก Fiat และเครื่องยนต์เบนซิน 1.4 ลิตร มีระยะฐานล้อ 2,740 มม. ยาว 4,265 มม. กว้าง 1,685 มม. สูง 1,695 มม. และน้ำหนักตัวรถอยู่ที่ 1,180 กก. มีเกียร์ธรรมดา 5 สปีด และเกียร์อัตโนมัติ 4 สปีด ในประเทศไทย บริษัท ซูซูกิ มอเตอร์ (ประเทศไทย) จำกัด ได้นำเข้าซูซูกิ เออร์ติกามาจากอินโดนีเซีย โดยเป็นรุ่นเอ็มพีวี 5 ประตู เครื่องยนต์เบนซิน 1.4 ลิตร เกียร์ธรรมดาและเกียร์อัตโนมัติ และจะมีแอร์แถวที่ 3 ติดตั้งมาให้ โดยเปิดตัวในวันที่ 19 มีนาคม พ.ศ. 2556 มีนิธิ สมุทรโคจร เป็นพรีเซ็นเตอร์ มีรุ่น GA, GL และ GX และในปี 2559 ได้มีการเปิดตัวไมเนอร์เชนจ์ โดยเพิ่มรุ่น Dreza เข้ามา แล้วตัดรุ่น GA ออกไป</doc>
