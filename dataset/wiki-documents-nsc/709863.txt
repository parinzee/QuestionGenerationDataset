<doc id="709863" url="https://th.wikipedia.org/wiki?curid=709863" title="พระยาแสนหลวง (เวียง)">พระยาแสนหลวง (เวียง) พระยาแสนหลวง (เวียง) เดิมชื่อเวียง เป็นขุนนางชั้นผู้ใหญ่ที่มีบทบาทในสมัยราชอาณาจักรล้านช้างตอนปลาย มีบรรดาศักดิ์เป็นพระยาเมืองจันในสมัยพระเจ้าวรวงศาธรรมิกราช พระยาเมืองจันได้สนับสนุนพระอุปยุวราช พระราชโอรสของพระเจ้าวรวงศาธรรมิกราช เมื่อพระเจ้าวรวงศาธรรมิกราชเสด็จไปหลวงพระบางเมื่อพ.ศ. 2165 พระยาเมืองจันได้ก่อกบฏยึดเมืองเวียงจันทน์ แต่พระเจ้าวรวงศาธรรมิกราชให้เจ้าหม่อมไชยและพระยาอนุชิตยกทัพลงมาปราบ พระยาเมืองจันแพ้ หนีไปตั้งมั่นที่เวียงคุก (ฝั่งเดียวกับหนองคาย) ต่อมาได้ยกทัพมาตีเวียงจันทน์อีก คราวนี้เป็นฝ่ายชนะ พระเจ้าวรวงศาธรรมิกราชหนีออกจากเมืองไป พระยาเมืองจันตามไปสังหารพระเจ้าวรวงศาธรรมิกราชได้ พระยาเมืองจันได้ยกพระอุปยุวราชขึ้นเป็นกษัตริย์ ตนเองได้เป็นพรยาแสนหลวง (เวียง) ผู้สำเร็จราชการแทนพระองค์ เมื่อพระอุปยุวราชสิ้นพระชนม์ในพ.ศ. 2166 พระยาแสนหลวงต้องการสนับสนุนให้พระหม่อมแก้วขึ้นครองราชย์ แต่เสนาอำมาตย์อื่นๆไม่เห็นด้วย ได้เชิญพระยานครหลวงพิชิต เจ้าเมืองมรุกขนครมาครองราชย์เป็นพระบัณฑิตโพธิศาละราชแทน พระบัณฑิตโพธิศาละราชได้ตั้งให้เจ้าหม่อมไชยเป็นอุปราชและจัดการปกครองบ้านเมืองใหม่ ทำให้พระยาแสนหลวงเสียผลประโยชน์ และก่อกบฏขึ้นอีกครั้งใน พ.ศ. 2167 แต่สำเร็จและได้หลบหนีไป จนกระทั่งพระบัณฑิตโพธิศาละราชสวรรคตและพระหม่อมแก้วขึ้นครองราชสมบัติ พระยาแสนหลวงได้รวบรวมสมัครพรรคพวกก่อกบฏขึ้นอีกใน พ.ศ. 2171 ครั้งนี้ พระยาแสนหลวงเป็นฝ่ายพ่ายแพ้ ถูกจับตัวได้และถูกประหารชีวิตในที่สุด</doc>
