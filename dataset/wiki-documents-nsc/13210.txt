<doc id="13210" url="https://th.wikipedia.org/wiki?curid=13210" title="มหาวิทยาลัยราชภัฏเชียงราย">มหาวิทยาลัยราชภัฏเชียงราย มหาวิทยาลัยราชภัฏเชียงราย () เป็นมหาวิทยาลัยของรัฐ ตั้งอยู่ที่ตำบลบ้านดู่ อำเภอเมืองเชียงราย จังหวัดเชียงราย เริ่มก่อตั้งขึ้นเมื่อปี พุทธศักราช 2512 ในนามชื่อ "โรงเรียนฝึกหัดครูประกาศนียบัตรวิชาการศึกษา วิทยาเขตจังหวัดเชียงราย" จนกระทั่งถึงปี พุทธศักราช 2516 เปลี่ยนมาเป็น "วิทยาลัยครูเชียงราย"ประวัติยุคที่ 1 โรงเรียนฝึกหัดครูประกาศนียบัตรวิชาการศึกษา วิทยาเขตจังหวัดเชียงราย ประวัติ. ยุคที่ 1 โรงเรียนฝึกหัดครูประกาศนียบัตรวิชาการศึกษา วิทยาเขตจังหวัดเชียงราย. ในวันที่ 12 กันยายน ปี พุทธศักราช 2512 ทางจังหวัดเชียงรายได้เสนอเรื่องการจัดตั้ง "โรงเรียนฝึกหัดครูประกาศนียบัตรวิชาการศึกษา วิทยาเขตจังหวัดเชียงราย" เป็นครั้งแรก รองลำดับถัดมาเป็นอันดับ 3 ของภาคเหนือตอนบน ต่อจากโรงเรียนฝึกหัดครูประกาศนียบัตรวิชาการศึกษาจังหวัดเชียงใหม่ และโรงเรียนฝึกหัดครูประกาศนียบัตรวิชาการศึกษาจังหวัดอุตรดิตถ์ ต่ออธิการบดี กรมการฝึกหัดครู โดยเสนอใช้พื้นที่บริเวณอ่างเก็บน้ำหนองบัว ตำบลบ้านดู่ อำเภอเมือง จังหวัดเชียงราย เป็นสถานที่ตั้งสำหรับการก่อสร้างโรงเรียนฝึกหัดครู ซึ่งในครั้งแรกได้ฝากนักศึกษาวิชาชีพครูรุ่นแรกของจังหวัดเชียงราย ไปเรียนรวมกับนักศึกษาวิชาชีพครูของวิทยาลัยครูเชียงใหม่ จังหวัดเชียงใหม่ และวิทยาลัยครูอุตรดิตถ์ จังหวัดอุตรดิตถ์ โดยใช้หลักสูตรประกาศนียบัตรวิชาการศึกษาเหมือนกัน เป็นระยะเวลา 3 ปี เพราะว่า ยังขาดความพร้อมในเรื่องของอาคารและสถานที่ในการเรียนการสอน ในวันที่ 15 มิถุนายน ปี พุทธศักราช 2515 นายสาโรช บัวศรี อธิการบดีกรมการฝึกหัดครูขณะนั้น ได้มีหนังสือแจ้งไปถึงท่านผู้ว่าราชการจังหวัดเชียงราย ว่ากรมการฝึกหัดครู เห็นสมควรให้จัดตั้ง สถานที่เรียนฝึกหัดครู ตามเสนอและรออนุมัติงบประมาณประจำปี พุทธศักราช 2516ยุคที่ 2 วิทยาลัยครูเชียงราย ยุคที่ 2 วิทยาลัยครูเชียงราย. ในวันที่ 29 กันยายน ปีพุทธศักราช 2516 คณะรัฐมนตรีได้มีมติให้สถาปนา "วิทยาลัยครูเชียงราย" ขึ้น จากเดิมเคยเป็น "โรงเรียนฝึกหัดครูระดับประกาศนียบัตรวิชาการศึกษา วิทยาเขตจังหวัดเชียงราย" เมื่อปี พุทธศักราช 2512 เพื่อทำหน้าที่ผลิตครูสนองความต้องการแก้ไขปัญหาการขาดแคลนครูในขณะนั้น โดยหน่วยงานผลิตครูคณะครุศาสตร์ในระยะแรก มีสถานภาพเป็น ภาควิชาการศึกษา ดำเนินการผลิตครู ในระดับประกาศนียบัตรวิชาการศึกษา ตั้งแต่ ป.กศ.ต้น จนถึง ป.กศ.สูง โดยรับนักศึกษาที่เรียนจบจากระดับชั้น ม.ศ.3 , ม.ศ.5 จากโรงเรียนมัธยมขยายโอกาสในเขตพื้นที่จังหวัดเชียงราย พะเยา น่าน ลำปาง และพื้นที่บางส่วนของจังหวัดเชียงใหม่ และจังหวัดแพร่ ตามลำดับ รวมผู้ที่สอบไล่ได้ชุดครูประโยคพิเศษประถม (ป.ป.) และสอบไล่ชุดครูประโยคพิเศษมัธยม (พ.ม.) มาเรียนต่อระดับประกาศนียบัตรวิชาการศึกษาขั้นสูง และในปีเดียวกัน ได้แต่งตั้งให้นายบัณฑิต วงษ์แก้ว จากวิทยาลัยครูมหาสารคาม มาดำรงตำแหน่งเป็นผู้อำนวยการวิทยาลัยครูเชียงราย เป็นคนแรกที่ได้เปิดหลักสูตรอบรมเพื่อการศึกษาวิชาชีพครูระยะสั้นในดือนเมษายน (ปิดเทอมภาคฤดูร้อน) ให้แก่ข้าราชการครู (อ.ศ.ร.) ในพื้นที่จังหวัดเชียงราย และพื้นที่ใกล้เคียง ประมาณ 1,500 คน เป็นครั้งแรก ต่อมาในวันที่ 2 มีนาคม ปี พุทธศักราช 2520 ได้มีพระราชกฤษฎีกาประกาศยกฐานะภาควิชาการศึกษาเป็นคณะวิชาครุศาสตร์ วิทยาลัยครูเชียงราย ให้เป็นสถานบันการศึกษาและวิจัย สามารถเปิดทำการสอนได้ถึง ระดับอุดมศึกษา โดยได้เปิดหลักสูตรปริญญาตรีครุศาสตรบัณฑิต (ค.บ.) สาขาวิชาการศึกษา แขนงวิชาเอกภาษาไทย สังคมศึกษา คณิตศาสตร์ วิทยาศาสตร์ ภาษาอังกฤษ ดนตรีศึกษา พลศึกษา การประถมศึกษา และจิตวิทยาการแนะแนว ทั้งหมดประมาณ 9 สาขาวิชาเอก เมื่อ ปีพุทธศักราช 2521 ทำการเปิดสอนหลักสูตรปริญญาตรีสำหรับผู้ประกอบวิชาชีพครู จะถึงประมาณ ปีพุทธศักราช 2537 วิทยาลัยครู ได้รับการยกฐานะเป็นสถาบันราชภัฏ สถาบันอุดมศึกษา ของท้องถิ่นทำหน้าที่ในการผลิตบัณฑิตสาขาต่างๆ มีโครงการเปิดสอนระดับบัณฑิตศึกษาโดยประสานความร่วมมือกับ คณะศึกษาศาสตร์ มหาวิทยาลัยเชียงใหม่ ผลิตนักศึกษาระดับปริญญาโท สาขาการบริหารการศึกษา โดยใช้หลักสูตรของมหาวิทยาลัยเชียงใหม่ ผลิตมหาบัณฑิตสาขาการบริหารการศึกษารวมจำนวน 5 รุ่น ในปีพุทธศักราช 2528 วิทยาลัยครูเชียงราย ได้แบ่งส่วนราชการในวิทยาลัยครู ให้สอดคล้องกับพระราชบัญญัติวิทยาลัยครู พุทธศักราช 2518 ให้เกิดภาระกิจอื่นๆ เพื่อรองรับความเจริญต่อไปในอนาคต โดยแก้ไขเพิ่มเติมในปี พุทธศักราช 2527 โดยแบ่งหน่วยงานส่วนราชการ ดังต่อไปนี้- สำนักงานอธิการบดี - สำนักคณะครุศาสตร์ - สำนักคณะวิทยาศาสตร์และเทคโนโลยี - สำนักคณะมนุษยศาสตร์และสังคมศาสตร์ - สำนักคณะวิทยาการจัดการ - สำนักงานวางแผนและพัฒนา - สำนักงานส่งเสริมวิชาการ - สำนักงานกิจการนักศึกษา - ศูนย์ศิลปวัฒนธรรม ในขณะเดียวกัน วิทยาลัยครูเชียงราย ก็ได้ให้ความร่วมมือกับวิทยาลัยครูลำปาง โดยอาศัยความร่วมมือในการประสาน การดำเนินงาน ร่วมกับวิทยาลัยครูอื่น ๆ โดยรวมกัน เป็นกลุ่มวิทยาลัยครูล้านนา (กล่มวิทยาลัยครูภาคเหนือตอนบน) ดังนี้- วิทยาลัยครูเชียงใหม่ มหาวิทยาลัยราชภัฏเชียงใหม่ - วิทยาลัยครูเชียงราย มหาวิทยาลัยราชภัฏเชียงราย - วิทยาลัยครูลำปาง มหาวิทยาลัยราชภัฏลำปาง - วิทยาลัยครูอุตรดิตถ์ มหาวิทยาลัยราชภัฏอุตรดิตถ์ ซึ่งได้เป็นกลุ่มวิทยาลัยครูภาคเหนือตอนบนได้พัฒนาเป็น"สหวิทยาลัยล้านนา"ตามข้อบังคับของสภาการฝึกหัดครูว่าด้วยกลุ่มวิทยาลัยครู พุทธศักราช 2528 และในสมัยนั้น วิทยาลัยครูลำปางได้รับเลือกให้เป็นที่ตั้งสำนักงานคณะกรรมการสหวิทยาลัยล้านนา รวมทั้งวิทยาลัยครูเชียงราย ก็ได้รับเป็นคณะกรรมการตัวแทนกลุ่มครูเชียงราย พะเยา และน่าน อีกด้วยยุคที่ 3 สถาบันราชภัฏเชียงราย ยุคที่ 3 สถาบันราชภัฏเชียงราย. วันที่ 14 กุมภาพันธ์ พุทธศักราช 2535 พระบาทสมเด็จพระเจ้าอยู่หัวฯ รัชกาลที่ 9 ทรงพระกรุณาโปรดเกล้าฯ พระราชทานชื่อสถาบันว่า"สถาบันราชภัฏ" จากวิทยาลัยครูเดิมเพื่อให้สอดคล้อง กับความหลากหลายการผลิต บัณฑิตของสถาบันโดยให้สถาบันราชภัฏเชียงราย เป็นส่วนราชการในสำนักงานสภา สถาบันราชภัฏสังกัดกระทรวงศึกษาธิการและให้ สำนักงานสภาสถาบันราชภัฏ เป็นนิติบุคคล มีฐานะเทียบเท่ากรมในกระทรวงศึกษาธิการมีผลบังคับใช้ตั้งแต่ วันที่ 25 มกราคม พุทธศักราช 2538 โดยมีพระบรมราชโองการ โปรดเกล้าฯ แต่งตั้งให้ ผู้ช่วยศาสตราจารย์สุเทพ พงษ์ศรีวัฒน์ ดำรงตำแหน่งอธิการบดีคนแรกของสถาบันราชภัฏเชียงราย ตั้งแต่ วันที่ 9 มิถุนายน พุทธศักราช 2538 ปีพุทธศักราช 2542 คณะครุศาสตร์ ได้พัฒนาหลักสูตรระดับปริญญาโทหลักสูตรครุศาสตรมหาบัณฑิต (ค.ม.) สาขาการบริการการศึกษาของสถาบันราชภัฏเชียงรายเป็นครั้งแรก ปีพุทธศักราช 2543 ได้เปิดสอนหลักสูตรปริญญาโทครุศาสตรมหาบัณฑิต (ค.ม.) สาขาหลักสูตรและการสอน สำหรับผู้ที่เป็นครูอยู่แล้ว และผู้จบสาขาอื่นๆ แล้วต้องการที่จะเป็นครู ปีพุทธศักราช 2544 ได้เปิดสอนหลักสูตรประกาศนียบัตรบัณฑิต สาขาวิชาชีพครู (ป.วค.) เพิ่มขึ้นอีก 1 หลักสูตร เพื่อรองรับนักศึกษาที่จบปริญญาสาขาอื่นๆ ที่ไม่ใช่ครู แล้วต้องการเป็นครูยุคที่ 4 มหาวิทยาลัยราชภัฏเชียงราย ในปัจจุบัน ยุคที่ 4 มหาวิทยาลัยราชภัฏเชียงราย ในปัจจุบัน. พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าโปรดกระหม่อมลงพระปรมาภิไธย ใน "พระราชบัญญัติมหาวิทยาลัยราชภัฏ พ.ศ. 2547" เมื่อวันที่ 10 มิถุนายน พ.ศ. 2547 อันมีผลให้ "สถาบันราชภัฏ" เปลี่ยนชื่อเป็น "มหาวิทยาลัยราชภัฏ" และมีสถานภาพเป็นนิติบุคคลโดยสมบูรณ์ ยังความปลาบปลื้มยินดีแก่ชาวราชภัฏทุกคน และในวันที่ 14 มิถุนายน พ.ศ. 2547 "พระราชบัญญัติมหาวิทยาลัยราชภัฏ พ.ศ. 2547" ได้ประกาศในราชกิจจานุเบกษาเป็นที่เรียบร้อยแล้ว ดังนั้นชาวราชภัฏทั้ง 41 แห่ง จึงร่วมใจพิธีถวายราชสดุดี เฉลิมฉลองนาม "มหาวิทยาลัยราชภัฏ" พร้อมกัน รวมทั้ง "มหาวิทยาลัยราชภัฏเชียงราย" อีกด้วย ในวันอังคารที่ 15 มิถุนายน พ.ศ. 2547 เวลา 09.09 น. พร้อมกันทั่วประเทศ ปี พ.ศ. 2547 ได้เปิดสอนหลักสูตรปริญญาโทครุศาสตรมหาบัณฑิต (ค.ม.) อีก 2 สาขา คือ สาขาการประเมินผลและวิจัยการศึกษา และสาขาเทคโนโลยีและสื่อสารการศึกษา พิธีพระราชทานปริญญาบัตรของมหาวิทยาลัยราชภัฏเชียงรายจัดขึ้นเป็นประจำทุกปีในช่วงประมาณเดือนตุลาคม-พฤศจิกายน โดยพระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้สมเด็จพระบรมโอรสาธิราชฯ สยามมกุฎราชกุมาร เสด็จพระราชดำเนินมาปฏิบัติพระราชกรณียกิจแทนพระองค์ในการพระราชทานปริญญาบัตร แก่บัณฑิตแห่งมหาวิทยาลัยราชภัฏเชียงราย จากทุกวิทยาเขต ณ หอประชุมทีปังกรรัศมีโชติ มหาวิทยาลัยราชภัฏเชียงใหม่ ปัจจุบันอธิการบดีแห่งมหาวิทยาลัยราชภัฏเชียงราย คนปัจจุบันคือ ผศ.ดร.ศรชัย มุ่งไธสง และยังรวมทั้งได้ปรับปรุงหลักสูตรครุศาสตรบัณฑิต หลักสูตรประกาศนียบัตรบัณฑิตวิชาชีพครู หลักสูตรปริญญาสาขามนุษยศาสตร์ สังคมศาสตร์ วิทยาศาสตร์และเทคโนโลยี และหลักสูตรระดับบัณฑิตศึกษาในคณะและสาขาอื่นๆ ให้มีความพร้อมและทันสมัยมากขึ้นตามลำดับ เพื่อรองรับความเป็นสากลอย่างมีคุณภาพของบัณฑิตจากมหาวิทยาลัยราชภัฏเชียงรายก้าวสู่ประชาคมอาเซียนอย่างมั่นคงเหมือนมหาวิทยาลัยราชภัฏอื่นๆ ทั่วประเทศไทยสัญลักษณ์ประจำสถาบันราชภัฏสัญลักษณ์ประจำสถาบันราชภัฏ. - สีน้ำเงิน แทนค่าสถาบันพระมหากษัตริย์ผู้ให้กำเนิด และพระราชทาน “สถาบันราชภัฏ” - สีเขียว แทนค่าแหล่งที่ตั้งของสถาบันฯ 41 แห่งในแหล่งธรรมชาติและสิ่งแวดล้อมที่สวยงาม - สีทอง แทนค่าความเจริญรุ่งเรืองทางภูมิปัญญา - สีส้ม แทนค่าความรุ่งเรืองทางศิลปวัฒนธรรมท้องถิ่น ที่ก้าวไกลใน 41 สถาบัน - สีขาว แทนค่าความคิดอันบริสุทธิ์ของนักปราชญ์แห่งพระบาทสมเด็จพระเจ้าอยู่หัวฯตราสัญลักษณ์ ตราสัญลักษณ์. แสดงถึงพระราชกรณียกิจของพระบาทสมเด็จอย่างชัดเจน ในประเด็นการปรับแผนการศึกษา ของชาติที่เด่นชัดโดยพัฒนาจากระบบบ้านวัดวังและโรงเรียนโดยเฉพาะเมื่อโปรดเกล้าฯให้มีการจัดตั้งโรงเรียนฝึกหัดอาจารย์ขึ้นเป็นครั้งแรก ทรงใช้กระบวนการทางปัญญาแก้ปัญหา ระบบการพัฒนาประเทศตัวอักษรจึงเป็นประเด็นสำคัญ ในการจัดวางรูปแบบ ดังนั้นตัวอักษรใหญ่ในราชภัฏ สัญลักษณ์จึงมีโครงสร้างใกล้เคียงระบบสากล คือใช้อักษรโรมันแบบ Gothicหรืออักษรอังกฤษแบบ Old English และอักษรขอมเป็นแนวทางในการพัฒนา รูปแบบตัวอักษรให้สามารถแทนค่าความรู้สึก ในการสื่อสารร่วมสมัย และแสดงความสูงส่งแห่งสถาบันพระมหากษัตริย์สีประจำมหาวิทยาลัย สีประจำมหาวิทยาลัย. สีเทา - แสดไม้ประจำราชภัฏเชียงราย ไม้ประจำราชภัฏเชียงราย. กาซะลองคำสวนสมเด็จพระศรีนครินทร์ เชียงราย สวนสมเด็จพระศรีนครินทร์ เชียงราย. มหาวิทยาลัยราชภัฏเชียงราย เป็นผู้ดูแลสวนสมเด็จพระศรีนครินทร์ เชียงรายที่ตั้งอยู่ด้านในของวิทยาเขตอีกด้วยวิทยาเขตจอมทอง วิทยาเขตจอมทอง. ก่อตั้งขึ้นเมื่อปี พ.ศ. 2548 ใช้สถานที่ของโรงเรียนจอมทอง ในการเปิดการเรียนการสอน ใช้หลักสูตรของทางมหาวิทยาลัยราชภัฏเชียงราย ปัจจุบันเปิดสาขารัฐประศาสนศาสตร์ (การปกครองท้องถิ่น) และอื่น ๆ โดยมีการเรียนการสอนในวันเสาร์และวันอาทิตย์คณะและหน่วยงานคณะและหน่วยงาน. - คณะครุศาสตร์  - หลักสูตรครุศาสตรบัณฑิต 5 ปี (ค.บ. 5 ปี)- สาขาวิชาการศึกษาพิเศษ - สาขาการศึกษาปฐมวัย - สาขาวิชาเทคโนโลยีการศึกษา - สาขาวิชาภาษาไทย - สาขาวิชาภาษาอังกฤษ - สาขาวิชาการสอนภาษาจีน - สาขาวิชาสังคมศึกษา - สาขาวิชาคณิตศาสตร์ - สาขาวิชาวิทยาศาสตร์ - สาขาวิชาฟิสิกส์ - สาขาวิชาเคมี - สาขาวิชาชีววิทยา - สาขาวิชาดนตรีศึกษา - สาขาวิชาพลศึกษา - สาขาวิชาคหกรรมศาสตร์ - สาขาวิชาอุตสาหกรรมศิลป์ - สาขาวิชาเกษตรกรรม (กำลังพิจารณา เร็วๆ นี้) - สาขาวิชาสุขศึกษา (กำลังพิจารณา เร็วๆ นี้) - สาขาวิชานาฏศิลป์ศึกษา (กำลังพิจารณา เร็วๆ นี้) - สาขาวิชาจิตวิทยาการศึกษาและการแนะแนว (กำลังพิจารณา เร็วๆ นี้) - คณะวิทยาศาสตร์และเทคโนโลยี - หลักสูตรวิทยาศาสตรบัณฑิต 4 ปี (วท.บ. 4 ปี)- สาขาวิชาเคมี - สาขาวิชาวิทยาศาสตร์การอาหาร - สาขาวิชาฟิสิกส์ - สาขาวิชาวิทยาศาสตร์ชีวภาพ - สาขาวิชาเทคโนโลยีการเกษตร - สาขาวิชาคณิตศาสตร์ - สาขาวิชาวิทยาศาสตร์สุขภาพสัตว์ - สาขาวิชาพลังงานและสิ่งแวดล้อม - คณะวิทยาการจัดการ - หลักสูตรบริหารธุรกิจบัณฑิต 4 ปี (บธ.บ. 4 ปี)- สาขาการจัดการทั่วไป - สาขาการตลาด - การบริหารทรัพยากรมนุษย์ - สาขาคอมพิวเตอร์ธุรกิจ - สาขาเศรษฐศาสตร์ธุรกิจ - หลักสูตรนิเทศศาสตรบัณฑิต 4 ปี (นศ.บ. 4 ปี)- สาขาการสื่อสารสื่อสมัยใหม่ - สาขาการโฆษณาและการประชาสัมพันธ์ - หลักสูตรศิลปศาสตรบัณฑิต 4 ปี (ศศ.บ. 4 ปี)- สาขาการจัดการการโรงแรม - สาขากราฟิกดีไซน์ - คณะมนุษย์ศาสตร์ - หลักสูตรศิลปศาสตรบัณฑิต 4 ปี (ศศ.บ. 4 ปี)- สาขาวิชาภาษาไทย - สาขาวิชาภาษาอังกฤษ - สาขาวิชาภาษาจีน - สาขาวิชาภาษาไทยเพื่อการสื่อสาร - สาขาวิชาภาษาอังกฤษเพื่อการสื่อสาร - สาขาวิชาปรัชญาและศาสนา - สาขาวิชานาฏศิลป์และการแสดงละคร (ร่วมกับคณะนิเทศศาสตร์) - สาขาวิชาภาษาญี่ปุ่น (กำลังพิจารณา เร็วๆ นี้) - สาขาวิชาภาษาและวรรณกรรมล้านนา (กำลังพิจารณา เร็วๆ นี้) - คณะเทคโนโลยีอุตสาหกรรม  - หลักสูตรวิศวกรรมศาสตรบัณฑิต (วศ.บ. 4 ปี และหลักสูตรต่อเนื่อง 2 ปี)- สาขาวิชาวิศวรกรรมคอมพิวเตอร์ - สาขาวิชาวิศวกรรมโลจิสติกส์และการจัดการ - สาขาวิชาวิศวกรรมพลังงาน - หลักสูตรวิทยาศาสตรบัณฑิต (วท.บ. 4 ปี และหลักสูตรต่อเนื่อง 2 ปี)- สาขาวิชาเทคโนโลยีการจัดการอุตสาหกรรม - สาขาวิชาเทคโนโลยีคอมพิวเตอร์อุตสาหกรรม - สาขาวิชาเทคโนโลยีอิเล็กทรอนิกส์ - สาขาวิชาเทคโนโลยีไฟฟ้า - สาขาวิชาเทคโนโลยีก่อสร้าง - หลักสูตรสถาปัตยกรรมศาสตรบัณฑิต (สถ.บ. 4 ปี และหลักสูตรต่องเนื่อง 2 ปี)- สาขาสถาปัตยกรรม - สาขานวัตกรรมการออกแบบ - สำนักวิชาสังคมศาสตร์ - หลักสูตรศิลปศาสตรบัณฑิต 4 ปี (ศศ.บ. 4 ปี)- สาขาวิชาสังคมวิทยาและมานุษยวิทยา - สาขาวิชาการพัฒนาสังคม - สาขาวิชาดนตรี - สาขาวิชาทัศนศิลป์ - สาขาวิชาออกแบบผลิตภัณฑ์ - สาขาจีนศึกษา (กำลังพิจารณา เร็วๆ นี้) - สาขาอินเดียศึกษา (กำลังพิจารณา เร็วๆ นี้) - สาขาพม่าศึกษา (กำลังพิจารณา เร็วๆ นี้) - สาขาลาวศึกษา (กำลังพิจารณา เร็วๆ นี้) - สาขาไทยคดีศึกษา (กำลังพิจารณา เร็วๆ นี้) - หลักสูตรวิทยาศาสตรบัณฑิต 4 ปี (วท.บ. 4 ปี)- สาขาวิชาระบบสารสนเทศภูมิศาสตร์ - สาขาวิชาจิตวิทยาสังคม - สาขาวิชาคหกรรมศาสตรประยุกต์ - สำนักวิชาบริหารรัฐกิจ - หลักสูตรรัฐศาสตรบัณฑิต 4 ปี (ร.บ. 4 ปี)- สาขาวิชารัฐศาสนประศาสตรบัณฑิต - สาขาวิชาการปกครองท้องถิ่น - สำนักวิชานิติศาสตร์(ชื่อเดิม สำนักวิชากฎหมาย) - หลักสูตรนิติศาสตรบัณฑิต 4 ปี (น.บ. 4 ปี)- สาขาวิชานิติศาสตร์ - สำนักวิชาการบัญชี - หลักสูตรบัญชีบัณฑิต 4 ปี (บช.บ 4 ปี) - สำนักวิชาวิทยาศาสตร์สุขภาพ - หลักสูตรสาธารณสุขศาสตร์ (วท.บ. 4 ปี) - หลักสูตรอาชีวอนามัยและความปลอดภัย (วท.บ. 4 ปี) - วิทยาลัยการแพทย์พื้นบ้านและการแพทย์ทางเลือก - หลักสูตรการแพทย์แผนไทยบัณฑิต (พท.บ. 4 ปี) - สำนักวิชาคอมพิวเตอร์และเทคโนโลยีสารสนเทศ - หลักสูตรวิทยาศาสตรบัณฑิต 4 ปี (วท.บ. 4 ปี)- สาขาวิชาเทคโนโลยีสารสนเทศ - สาขาวิชาเทคโนโลยีอิเล็กทรอนิกส์ - สาขาวิชาวิทยาการคอมพิวเตอร์ - วิทยาลัยนานาชาติภูมิภาคลุ่มน้ำโขง - หลักสูตรศิลปศาสตรบัณฑิต 4 ปี (ศศ.บ. 4 ปี)- สาขาวิชาชาติพันธุ์ศึกษาอนุภูมิภาคลุ่มน้ำโขง - สาขาวิชาสหวิทยาการการบริหารท้องถิ่น (ภาคปกติ) - สาขาวิชาสหวิทยาการการบริหารท้องถิ่น (ภาคพิเศษ) - หลักสูตรวิทยาศาสตรบัณฑิต 4 ปี (วท.บ. 4 ปี)- สาขาวิชาการจราจรทางอากาศ - สาขาวิชาการจัดการท่าอากาศยาน - สาขาวิชาการขนส่งสินค้าทางอากาศ - บัณฑิตวิทยาลัย - บริหารธุรกิจมหาบัณฑิต (บธ.ม.)- สาขาการจัดการทั่วไป - ศิลปศาสตรมหาบัณฑิต (ศศ.ม.)- สาขาวิชาภาษาอังกฤษ - สาขาการสอนภาษาจีน - สาขาการสอนภาษาไทย - สาขายุทธศาสตร์การพัฒนา - สาขาสังคมศาสตร์เพื่อการพัฒนา - สาขาชาติพันธุ์ศึกษา - วิทยาศาสตรมหาบัณฑิต (วท.ม.)- สาขาการสอนวิทยาศาสตร์ - สาขาวิชาเทคโนโลยีสารสนเทศ - สาขาการจัดการโครงการ - รัฐประศาสนศาสตรมหาบัณฑิต (รป.ม.)- สาขาวิชารัฐประศาสนศาสตร์ - ครุศาสตรมหาบัณฑิต (ค.ม.)- สาขาการบริหารการศึกษา - สาขาหลักสูตรและการสอน - สาขาการวิจัยและประเมินผลการศึกษา - สาขาการสอนภาษาอังกฤษ (กำลังพิจารณา เร็วๆ นี้) - สาขาการสอนคณิตศาสตร์ (กำลังพิจารณา เร็วๆ นี้) - สาขาการสอนสังคมศึกษา (กำลังพิจารณา เร็วๆ นี้) - บัญชีมหาบัณฑิต- สาขาวิชาการบัญชี - นิเทศศาสตรมหาบัณฑิต- สาขาวิชานวัตกรรมการสื่อสาร - ปรัชญาดุษฎีบัณฑิต (ปร.ด.)- สาขาการศึกษาและการพัฒนาสังคม - สาขายุทธศาสตร์การพัฒนาภูมิภาค - สาขานโยบายการพัฒนาเศรษฐกิจและสังคม (หลักสูตรนานาชาติ) - สาขารัฐประศาสนศาสตร์ - ครุศาสตรดุษฎีบัณฑิต (ค.ด.)- สาขาการบริหารการศึกษา - ประกาศนียบัตรบัณฑิตวิชาชีพครู (ป.บัณฑิตวิชาชีพครู) หลักสูตรปรับปรุง 2556- สาขาหลักสูตรและการสอน (สำหรับผู้ที่ไม่ได้จบวุฒิครูในปริญญาตรีสาขาครุศาสตร์/ศึกษาศาสตร์ แต่ต้องเป็นครูอัตราจ้างสอนในสถานศึกษาเท่านั้น)หน่วยงานสนับสนุนการจัดการศึกษาหน่วยงานสนับสนุนการจัดการศึกษา. - สำนักงานอธิการบดี - สถาบันวิจัยและพัฒนา - สำนักวิทยบริการและเทคโนโลยีสารสนเทศ - สำนักศิลปะและวัฒนธรรม - สำนักส่งเสริมวิชาการและงานทะเบียน - สำนักการศึกษาต่อเนื่องและบริการวิชาการ - โรงเรียนสาธิตมหาวิทยาลัยราชภัฏเชียงราย - ศูนย์ภาษา - ศูนย์บ่มเพาะผู้ประกอบการรุ่นเยาว์หน่วยงานพัฒนาและบริการวิชาการแก่สังคมหน่วยงานพัฒนาและบริการวิชาการแก่สังคม. - สำนักบริหารและจัดการทรัพย์สิน - สำนักประสานงานโครงการส่งเสริมคุณภาพการศึกษาในโรงเรียนตำรวจตระเวนชายแดน - โรงพยาบาลสัตว์ - ศูนย์วิศวกรรมโยธา - ศูนย์บริการตรวจสอบมาตรฐานคุณภาพอาหาร น้ำ และผลิตภัณฑ์ - ศูนย์เพาะเลี้ยงเนื้อเยื่อพืช - งานวิจัยและบริการสังคม - สถาบันความหลากหลายทางชีวภาพและสิ่งแวดล้อมเพื่อพัฒนาท้องถิ่นและอาเซียน - ศูนย์ส่งเสริมการเพิ่มมูลค่าและพัฒนาผลิตภัณฑ์อาหาร - ศูนย์วิจัยและพัฒนาผลิตภัณฑ์ท้องถิ่น - ศูนย์ศึกษาและพัฒนาการท่องเที่ยว - ศูนย์ชาติพันธุ์ศึกษา - โครงการศึกษาและพัฒนาหม่อนไหม - ศูนย์วิจัยดาราศาสตร์ มหาวิทยาลัยราชภัฏเชียงราย (ARC-CRRU) - ชมรมทูบีนัมเบอร์วัน (แห่งแรกในประเทศไทย) มหาวิทยาลัยราชภัฏเชียงราย</doc>
