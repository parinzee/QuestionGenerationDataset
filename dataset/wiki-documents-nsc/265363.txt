<doc id="265363" url="https://th.wikipedia.org/wiki?curid=265363" title="เทศกาลภาพยนตร์นานาชาติกรุงเทพ ครั้งที่ 7">เทศกาลภาพยนตร์นานาชาติกรุงเทพ ครั้งที่ 7 เทศกาลภาพยนตร์นานาชาติกรุงเทพฯ พ.ศ. 2552 () เป็นเทศกาลภาพยนตร์ที่จัดในกรุงเทพมหานคร จัดโดยการท่องเที่ยวแห่งประเทศไทย ร่วมกับ สมาคมสมาพันธ์ภาพยนตร์แห่งชาติ จัดระหว่างวันที่ 24-30 กันยายน พ.ศ. 2552 โดยจัดฉายภาพยนตร์ ณ โรงภาพยนตร์เอสเอฟ เวิลด์ ซีเนม่า ศูนย์การค้าเซ็นทรัลเวิลด์ และ โรงภาพยนตร์พารากอนซีนีเพล็กซ์ ศูนย์การค้าสยามพารากอน เขตปทุมวัน กรุงเทพมหานครแนวคิดและจุดเด่นของเทศกาล แนวคิดและจุดเด่นของเทศกาล. แนวคิดการจัดงานในปีนี้คือ "สุนทรียจีรัง บนแผ่นฟิล์มระดับโลก" โดยเน้นบรรยากาศย้อนสู่ยุครุ่งเรืองของภาพยนตร์ ส่วนโปรแกรมภาพยนตร์จะสะท้อนให้เห็นถึงศักยภาพของวงการภาพยนตร์ในแถบอาเซียน และการค้นหาหนทางของการสร้างภาพยนตร์ที่สอดคล้องกับสังคม และการพัฒนาเทคโนโลยี ซึ่งเป็นการสนับสนุนนโยบาย "เศรษฐกิจเชิงสร้างสรรค์" ของรัฐบาล โดยสมาคมผู้กำกับภาพยนตร์ไทยเป็นผู้คัดสรร และดำเนินการนำภาพยนตร์นานาชาติชั้นดีจากผู้กำกับรุ่นใหม่ ทั้งในแถบเอเชียและนานาชาติ จำนวนกว่า 80 เรื่อง มาเข้าฉายตลอดงานเทศกาลกิจกรรมสำคัญพิธีเปิด กิจกรรมสำคัญ. พิธีเปิด. พิธีเปิดเทศกาลภาพยนตร์นานาชาติกรุงเทพ จัด ณ เอสเอฟ เวิลด์ ซีเนม่า โดยมีนักแสดงที่มีชื่อเสียงร่วมงาน เช่น เจมส์ เบลลุชชี ราเชล นิโคลส์ เป็นต้น โดยนักแสดง ผู้บริหาร บุคคลสำคัญในวงการภาพยนตร์จะเดินผ่านพรมเขียวจากเซ็นทรัลเวิลด์สแควร์สู่ลิฟท์แก้วกลางห้างเพื่อขึ้นไปยังชั้น 7 ส่วนโรงภาพยนตร์ จากนั้นจึงเป็นพิธีเปิดที่ลานกิจกรรมชั้น 8 ในเวลา 19.00 น. ก่อนที่บุคคลสำคัญทั้งหมดจะเข้าสู่โรงภาพยนตร์เวิลด์ แมกซ์ สกรีน (โรงที่ 15) เพื่อชมภาพยนตร์เปิดเทศกาล ในเวลา 20.00 น. ภาพยนตร์เปิดเทศกาลครั้งนี้คือภาพยนตร์เรื่อง "เกียรติยศคนโฉดถล่มเมือง"() กำกับโดย เวอร์เนอร์ เฮอร์ซอก นำแสดงโดย นิโคลัส เคจ และเอวา เมนเดส ซึ่งเป็นการทำขึ้นมาใหม่ (รีเมก) จาก Bad Lieutenant ภาพยนตร์ต้นฉบับที่ฉายเมื่อปี พ.ศ. 2535พิธีประกาศผลรางวัลภาพยนตร์และพิธีปิด พิธีประกาศผลรางวัลภาพยนตร์และพิธีปิด. พิธีปิดเทศกาลเริ่มด้วยการฉายภาพยนตร์ปิดเทศกาล ซึ่งได้แก่ ภาพยนตร์เรื่อง สวัสดีบางกอก มีเนื้อหาสะท้อนมุมมองของกรุงเทพมหานคร ผ่านภาพยนตร์สั้นของผู้กำกับที่มีชื่อเสียงของไทย 9 คน ในวันที่ 30 กันยายน เวลา 16.00 น. ณ เอสเอฟ เวิลด์ ซีเนม่า จากนั้นจึงเป็นงานเลี้ยงรับรอง พิธีประกาศผลรางวัลกินรีและพิธีปิดเทศกาล ในวันเดียวกัน เวลา 18.00 น. ณ ห้องชาเทรียมบอลรูม โรงแรมชาเทรียม สวีท กรุงเทพ เขตบางคอแหลม โดยทูลกระหม่อมหญิงอุบลรัตนราชกัญญา สิริวัฒนาพรรณวดี ทรงเป็นองค์ประธาน ในงานประกาศผลมีการมอบรางวัลกินรีสำหรับภาพยนตร์ รางวัลอินทนิลสำหรับภาพยนตร์แอนิเมชัน และรางวัลเกียรติยศความสำเร็จในชีวิตแก่เพชรา เชาวราษฎร์ โดยชรินทร์ นันทนาคร เป็นผู้รับรางวัลแทนรางวัลกินรี รางวัลกินรี. รางวัลกินรีในปีนี้จะแบ่งออกเป็น 2 ประเภท คือ ประเภทสายประกวดหลัก (Main Competition) และภาพยนตร์จากเอเชียตะวันออกเฉียงใต้ (SEA Competition) นอกจากนี้ยังมีประเภทพิเศษคือ NETPAC (Network for the Promotion of Asian Cinema)คณะกรรมการตัดสิน คณะกรรมการตัดสิน. คณะกรรมการตัดสินรางวัลกินรี เทศกาลภาพยนตร์นานาชาติกรุงเทพ ครั้งที่ 7 มีทั้งหมด 9 ท่าน ได้แก่- สายประกวดหลัก- หลี่หยาง เจ้าของรางวัลหมีเงินในเทศกาลภาพยนตร์นานาชาติเบอร์ลิน พ.ศ. 2546 - บริลลันเต้ เมนโดซ่า เจ้าของรางวัลชนะเลิศกินรี สายภาพยนตร์อาเซียน จากภาพยนตร์เรื่อง Serbis เมื่อ พ.ศ. 2550 และรางวัลผู้กำกับยอดเยี่ยม เทศกาลภาพยนตร์นานาชาติคานส์ พ.ศ. 2552 จากภาพยนตร์เรื่อง Kintatay - เอกชัย เอื้อครองธรรม ผู้กำกับภาพยนตร์ชาวไทย - NETPAC- รันจานี รัตนาวิภูชนา นักวิจารณ์ภาพยนตร์ชาวศรีลังกา - จุง ซูวัน นักวิจารณ์ภาพยนตร์ชาวเกาหลีใต้ - ไกรวุฒิ จุลพงศธร นักวิจารณ์ภาพยนตร์และอาจารย์พิเศษ มหาวิทยาลัยกรุงเทพ- ภาพยนตร์จากเอเชียตะวันออกเฉียงใต้- วินเซนโซ บุนโย ผู้กำกับภาพยนตร์ชาวอิตาลี - รอยสตัน ทาน ผู้กำกับภาพยนตร์ชาวสิงคโปร์ - ตุล ไวฑูลเกียรติ นักร้องนำวงอพาร์ตเมนต์คุณป้าภาพยนตร์และบุคคลที่ได้รับรางวัลกิจกรรมอื่นๆ กิจกรรมอื่นๆ. เทศกาลภาพยนตร์นานาชาติกรุงเทพยังมีกิจกรรมสำคัญอื่นๆ เช่น เทศกาลภาพยนตร์แอนิเมชันกรุงเทพ ซึ่งจะมีพิธีเปิดที่พารากอนซีนีเพล็กซ์ ในเวลาเดียวกับพิธีเปิดเทศกาลหลัก โดยร้อยตรีหญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสาร เป็นประธาน การสัมมนาด้านภาพยนตร์ ณ โรงแรมชาเทรียม สวีท กรุงเทพ งานเลี้ยงรับรองนักแสดง ณ โรงแรมแมนดาริน โอเรียนเต็ล กรุงเทพ และนิทรรศการเพชรา เชาวราษฎร์ เป็นต้น</doc>
