<doc id="426253" url="https://th.wikipedia.org/wiki?curid=426253" title="เซกันดี-ตาโกราดี">เซกันดี-ตาโกราดี เซกันดี-ตาโกราดี (Sekondi-Takoradi) เป็นเมืองในประเทศกานา ใหญ่เป็นอันดับ 4 ของประเทศ ที่รวมเมืองเซกันดีและเมืองตาโกราดี เป็นเมืองเดียวกัน มีประชากร 335,000 คน (ค.ศ. 2005) ตั้งอยู่ทางภาคตะวันตกของประเทศ เป็นเมืองศูนย์กลางการค้าและอุตสาหกรรม สินค้าสำคัญได้แก่ ไม้ซุง ไม้อัด อู่ต่อเรือ อุตสาหกรรมซ่อมแซมทางรถไฟ และน้ำมัน ห่างจากกรุงอักกราไปทางทิศตะวันออกเฉียงใต้ 177 กม. มีทางรถไฟเชื่อมต่อกับเมืองกูมาซี ที่ตั้งของเมืองเซกันดีเดิมเป็นป้อมของชาวดัตช์และชาวอังกฤษ ต่อมากลายเป็นที่ตั้งของท่าเรือที่สำคัญของอาณานิคมโกลด์โคสต์ ในคริสต์ศตวรรษที่ 17 มีการสร้างท่าเรือในปี ค.ศ. 1928 ที่เมืองตาโกราดี</doc>
