<doc id="550161" url="https://th.wikipedia.org/wiki?curid=550161" title="แมงกะพรุนไฟ">แมงกะพรุนไฟ แมงกะพรุนไฟ หรือ ตำแยทะเล เป็นสัตว์น้ำไม่มีกระดูกจำพวกแมงกะพรุนสกุลหนึ่ง ใช้ชื่อสกุลว่า Chrysaora (/ไคร-เซ-ออ-รา/) จัดอยู่ในชั้นแมงกะพรุนแท้ หรือไซโฟซัว โดยแมงกะพรุนไฟ มีลักษณะทั่วไปคล้ายร่ม แต่มีสีลำตัวและหนวดเป็นสีแดงสดหรือสีส้ม ด้านบนมีจุดสีขาวอยู่ทั่วไป สังเกตได้ง่าย ปากและหนวดยื่นออกมาทางด้านล่างหรือด้านท้อง เส้นหนวดมีจำนวนมากเป็นสายยาวกว่าลำตัว พบในทะเลทั้งบริเวณชายฝั่งและไกลฝั่ง ในช่วงฤดูมรสุมอาจพบได้ในเขตน้ำกร่อย จัดเป็นแมงกะพรุนที่มีพิษร้ายแรงมากอีกจำพวกหนึ่ง เมื่อโดนต่อยจากเข็มพิษแล้วจะมีอาการเจ็บปวดที่บริเวณบาดแผล จะมีอาการเจ็บ ปวดบริเวณบาดแผลอย่างรุนแรงภายในระยะเวลา 44 นาที บางครั้งอาจพบหนวดแมงกะพรุนขาดติดอยู่บนผิวสัมผัส ผิวหนังมีแนวผื่นแดง หรือรอยไหม้ ตามรอยหนวด ปวดแสบปวดร้อน บวมแดงจากการอักเสบและอาจเป็นหนองจากการติดเชื้อสำทับ อาการบวมแดงอาจหายไปได้ในเวลาไม่ช้า แต่รอยไหม้และรอยแผลเป็นที่เกิดขึ้นจะต้องใช้เวลารักษานานหลายปี หรืออยู่ถาวรตลอดไป นอกจากนี้อาจมีอาการไอ, น้ำมูกและน้ำตาไหล และอาการข้างเคียงอื่น ๆ เช่น เหงื่อออกมาก กล้ามเนื้อเป็นตะคริว, อ่อนเพลีย และหมดสติ จากการฉีดพิษที่สกัดจากแมงกะพรุนไฟเข้าไปในสัตว์ทดลองพบว่าทำให้การทำงานของตับและไตผิดปรกติ จนอาจเป็นอันตรายถึงตายได้ แต่ยังไม่มีรายงานว่าเป็นอันตรายถึงแก่ชีวิตมนุษย์ และผลที่ออกมาค่อนข้างทุกข์โศกพอสมควร โดยที่ชื่อวิทยาศาสตร์ของแมงกะพรุนไฟนั้น คือ Chrysaora มีที่มาจากเทพปกรณัมกรีก คือ ไครเซออร์ซึ่งเป็นโอรสของโปเซดอน เทพเจ้าแห่งท้องทะเลกับเมดูซ่า เป็นอนุชาของเพกาซัส โดยที่ชื่อนี้มีความหมายว่า "บุรุษผู้ถืออาวุธทองคำ"การจำแนกการจำแนก. - Chrysaora achlyos - แมงกะพรุนไฟดำ - Chrysaora chinensis - Chrysaora colorata - แมงกะพรุนไฟแถบม่วง - Chrysaora fulgida - Chrysaora fuscescens - แมงกะพรุนไฟแปซิฟิก - Chrysaora hysoscella - แมงกะพรุนเข็มทิศ - Chrysaora lactea - Chrysaora melanaster - แมงกะพรุนไฟสีน้ำตาล, แมงกะพรุนเหนือ - Chrysaora pacifica - แมงกะพรุนไฟญี่ปุ่น - Chrysaora pentastoma - Chrysaora plocamia - Chrysaora quinquecirrha - แมงกะพรุนไฟแอตแลนติกชื่อพ้องและชนิดที่ยังเป็นที่สงสัยชื่อพ้องและชนิดที่ยังเป็นที่สงสัย. - Chrysaora africana [ยอมรับในชื่อ Chrysaora fulgida ] - Chrysaora blossevillei [ชื่อชนิดที่ยังไม่แน่นอน] - Chrysaora caliparea [ชนิดที่ยังต้องตรวจสอบต่อไป] - Chrysaora depressa [ยอมรับในชื่อ Chrysaora melanaster ] - Chrysaora helvola [accepted as Chrysaora fuscescens ] - Chrysaora kynthia [ชื่อชนิดที่ยังไม่แน่นอน] - Chrysaora southcotti [ยอมรับในชื่อ Chrysaora pentastoma Péron & Lesueur, 1810] - Chrysaora wurlerra [ชื่อชนิดที่ยังไม่แน่นอน]</doc>
