<doc id="861098" url="https://th.wikipedia.org/wiki?curid=861098" title="สายลับจับแอ๊บ">สายลับจับแอ๊บ สายลับจับแอ๊บ (ชื่อภาษาอังกฤษ : SPY I Love U) เป็นละครโทรทัศน์แนว โรแมนติก-ดราม่า-คอมเมดี สร้างจากบทประพันธ์ของ หัสวีร์, เพฑูรย์, พิมาลินย์ นำมาสร้างเป็นละครโทรทัศน์ทางไทยทีวีสีช่อง 3 ในปี 2560 ผลิตละครโดย บริษัท กู๊ด ฟีลลิ่ง จำกัด กำกับการแสดงโดย สมจริง ศรีสุภาพ นำแสดงโดย ปกรณ์ ฉัตรบริรักษ์ และ ธัญชนก กู๊ด ออกอากาศทุกคืนวันพุธ - วันพฤหัสบดี เวลา 20.20 - 22.50 น. เริ่มออกอากาศตอนแรกวันที่ 21 มิถุนายน พ.ศ. 2560 – 2 สิงหาคม พ.ศ. 2560 ต่อจาก เมียหลวงเรื่องย่อ เรื่องย่อ. เรื่องราวของ พรนางฟ้า (แพทริเซีย) หญิงสาวที่มีปมกับเกย์เพราะแฟนของพรนางฟ้าแต่ละคนมักจะเป็นเกย์เธอจึงร่วมกับเพื่อนรักอีก 2 คนคือ แพรพิณ (ภัสธรากรณ์) ซึ่งสงสัยว่าคู่หมั้นของหลานสาวจะเป็นเกย์และ บัวบุหงา (ปัณณ์ญาณัช) ที่มีพ่อเป็นเกย์จัดตั้งบริษัท จี-สแกน รับจ้างสืบว่าใครเป็นเกย์จนพรนางฟ้าได้รับงานชิ้นสำคัญจาก ชลลัมภีร์ (มาวิน) เจ้าของนิตยสารบันเทิงชื่อดังให้ช่วยสืบหาว่าในสมาชิกทั้งสี่ของวงบอยแบนด์ชื่อดังอย่าง บลูปริ๊นซ์ ใครกันแน่ที่เป็นเกย์พรนางฟ้าจึงปลอมตัวเป็นแองจี้เพื่อเข้าไปทำหน้าที่เป็นผู้จัดการวงแทน นาเดียร์ ที่โดนไล่ออกและทำให้เธอต้องปะทะคารมกับ พาที (ปกรณ์) โปรดิวเซอร์ปากจัดที่ดูแลวงซึ่งที่จริงแล้วเขาเป็นพี่ชายแท้ ๆ ของ เควิน (ภูวดล) หนึ่งในสมาชิกบลูปริ๊นซ์เพียงแค่ไม่มีใครรู้ขณะเดียวกัน ไลออน (จักริน) หนึ่งในสมาชิกบลูปริ๊นซ์เกิดหลงรักพรนางฟ้าและไม่พอใจพาทีที่เข้าใกล้พรนางฟ้าหญิงสาวที่ไลออนรักทำให้เธอได้รู้ความจริงว่าไลออนไม่ได้เป็นเกย์และได้รู้ว่าพาทีก็แอบชอบพรนางฟ้าโดยที่พรนางฟ้าก็ไม่รู้มาก่อนนักแสดงนักแสดง. - ปกรณ์ ฉัตรบริรักษ์ รับบทเป็น พาที โปรดิวเซอร์หนุ่มมาดขรึมของวงบลูปรินซ์ นิ่ง พูดน้อย คิดอะไรตลอดเวลา จนเหมือนเป็นผู้ชายเย็นชาแต่แท้จริงแล้วเขาเพียงแค่ซ่อนความรู้สึกบางอย่างเอาไว้ พาทีเป็นคนสู้ชีวิตและกว่าจะมาถึงวันนี้ได้ ต้องผ่านอะไรมาเยอะเขาปลุกปั้นบลูปรินซ์มากับมือ พาทีจึงเข้มงวดกับทุกภาพลักษณ์ของวงบลูปรินซ์ จนทำให้บางครั้งศิลปินและทีมงานอึดอัด แล้วยิ่งทำให้เขาต้องวางแผนทุกอย่างซับซ้อนขึ้นเมื่อมีพรนางฟ้า ปริศนาที่ไม่รู้ประสงค์ดีหรือร้ายกับวงบลูปรินซ์เข้ามาในชีวิต- ธัญชนก กู๊ด รับบทเป็น พรนางฟ้า (จี-สแกน) , แองจี้ (บลูปรินซ์) (ปลอมตัวมาเป็นผู้จัดการวงบลูปรินซ์) อดีตครีเอทีฟมือหนึ่งของวงการโฆษณา สวย เก่ง มั่นใจ อยากทำอะไรทำเลยไม่คิดหน้าคิดหลังจนผลที่ตามมามักจะพังไม่เป็นท่าอยู่เสมอ ออกจะโก๊ะในสายตาคนอื่น ทั้งชีวิตพรนางฟ้าโดนเกย์หลอกเป็นแฟนมาแล้วนับไม่ถ้วน จนชีวิตพังเสียการเสียงาน ประสบการณ์แสกนเกย์ที่ผ่านมา รวมกับความแค้นฝังใจและต้องการเอาชนะเกย์ชั่วทั้งหลาย ทำให้เธอตัดสินใจเปิดบริษัทรับแสกนเกย์โดยใช้ชื่อว่า จี-สแกน- รังสิต ศิรนานนท์ รับบทเป็น ชยุต หนุ่มการตลาด ปากหวาน เสน่ห์แรง ความขี้เล่นของเขาทำให้ทั้งผู้หญิงและผู้ชายต่างหลงคารม บางครั้งก็ไม่สามารถรู้ได้ว่าที่เขาเล่น ๆ อันไหนจริง อันไหนแกล้งกันแน่ ชยุตเป็นเป็นเพื่อนรักกับหมอไทย ร่วมหุ้นเปิดคลินิกความงาม เพราะความสนิทสนมที่ดูเกินกว่าเพื่อนทำให้แพรพิณสงสัยในความสัมพันธ์ พยายามแอบสืบและดูพฤติกรรมของเขา แต่อย่าคิดว่าคนอย่างชยุตจะรู้ไม่ทัน- ภัสธรากรณ์ บุษราคัมวดี รับบทเป็น แพรพิณ (จี-สแกน) ติวเตอร์ภาษาอังกฤษ Perfectionist เป๊ะในทฤษฎี แต่ล่มในทางปฏิบัติ เวลากลัวหรือทำอะไรผิดมักฟอร์มจัด วางมาด ชอบทำตัวเป็นครูอยู่เสมอ แม้กระทั่งเวลาอยู่กับเพื่อนรักอย่าง พรนางฟ้า และ บัวบุหงาแพรพิณกำลังสงสัยว่า หมอไทยที่เหมือนเกย์แฟนของอันนาหลานสาวของเธอ จะเป็นคู่ขาอยู่กับ ชยุต เพื่อนของเขาเธอจึงตัดสินใจร่วมบริษัท จี-สแกน กับพรนางฟ้าและบัวบุหงาเพื่อให้ทั้งสองร่วมสืบหาความจริง เพื่อให้ชีวิตรักของอันนาราบรื่น- ณวัสน์ ภู่พันธัชสีห์ รับบทเป็น พันธิตร ผู้กำกับภาพยนตร์หน้าใหม่ที่เพิ่งเรียนจบจากนิวยอร์ก ลูกชายคนเดียวของดาราสาวสองพันปีอย่างอรนาฏ เขาหล่อเข้ม กวนประสาท ประชดประชัน ชอบพูดเหมือนด่าแต่จริง ๆ แล้วหวังดี พันธิตรไม่ถูกกับแม่ตั้งแต่เด็ก ๆ เพราะแม่ชอบมาบังคับให้ทำนู่นทำนี่โดยเฉพาะกิจกรรมแมน ๆ ทั้งหลายแหล่ที่แม่ มักจะสรรหามาให้ทำเพราะกลัวว่าพันธิตรจะเป็นเกย์เหมือนพ่อของเขา พันธิตรชอบประชดใส่นักข่าวว่าตัวเองเป็นเกย์เพราะหมั่นไส้แม่จนกระทั่งเขาอยากเลิกประชดแม่แล้วเมื่อได้พบกับบัวบุหงา ผู้หญิงห้าวที่ทำให้เขาหวั่นไหวนั่นเอง- ปัณณ์ญาณัช จิรโรจน์ธนเกษม รับบทเป็น บัวบุหงา (จี-สแกน) ช่างภาพสุดห้าวรุ่นพี่ในวงการ ประจำหนังสือนู้ดเกย์ชื่อดังอย่าง Latitude ใจร้อน โมโหง่าย มุทะลุคิดเร็วทำเร็ว บางครั้งเจรจากันไม่รู้เรื่องทางออกของเธอคือการใช้กำลังสถานเดียว บัวบุหงาใช้ชีวิตอยู่กับพ่อเต่ากันสองคน เธอมักโดนล้อเรื่องเพศอยู่เสมอ ทั้งพ่อที่เป็นตุ๊ดทั้งเธอที่คล้ายทอม แต่เธอก็ไม่เคยเอามาเป็นปมด้อยชีวิตเธอต้องโดนรุ่นน้องช่างภาพหน้าใหม่แย่งงาน จนรายได้ไม่ค่อยมี แถมพ่อสร้างหนีสิ้นมหาศาลไว้ให้ต้องรับผิดชอบ เธอจึงตัดสินใจทำบริษัท จี-สแกน กับพรนางฟ้า- จักริน ภูริพัฒน์ รับบทเป็น ไลออน (บลูปรินซ์) หนึ่งในสมาชิกวงบลูปรินซ์ บอยแบนด์ไอดอลของทุกคน ทั้งหน้าตาดี ขี้เล่น ร้องเพลงเพราะ เต้นเก่งนอกจากนี้เขายังถูกแฟนคลับยกให้เป็นคู่จิ้นกับเควินอีกด้วย เบื้องหน้าดูเป็นคนโอบอ้อมอารี ใจดี แต่แท้จริงแล้วใครจะรู้ว่าเขาเอาแต่ใจ ขี้โวยวาย ชอบสร้างปัญหาตลอด นอกจากนั้นไลออนยังเกลียดพาทีที่ชอบมายุ่มย่ามในชีวิตเขารวมถึงพรนางฟ้าผู้หญิงที่เขารักอีกด้วย- ภูวดล เวชวงศา รับบทเป็น เควิน (บลูปรินซ์) แร็ปเปอร์วงบลูปรินซ์ สไตล์ฮิปฮอป เวลาอยู่บนเวทีเป็นคนพูดจาคมคาย เสี่ยว เรียกเสียงกรี๊ดแฟนเสน่ห์แรงมัดใจสาว ๆ แต่จริง ๆ เป็นคนพูดน้อย ยิ้มยาก ในหัวดูคิดอะไรอยู่เสมอ ชอบเผยสายตาเศร้า ๆเหมือนมีความในใจที่อยากจะบอกแต่ก็ไม่สามารถบอกใครได้ เควินจะแก้ปัญหาโดยการไปบอกพาทีพี่ชายแท้ ๆที่ไม่มีใครรู้อยู่เสมอ- สุทธิรักษ์ ตั้งสุทธิชัย รับบทเป็น จุงเบ (บลูปรินซ์) หนุ่มหน้าตี๋เพียงคนเดียวในวง เป็นคนพูดน้อย ขี้อาย และมีรอยยิ้มสะกดใจสาวน้อยสาวใหญ่ เขาเป็นตัวช่วยเรียกเสียงกรี๊ดให้กับบลูปรินซ์มากมายทีเดียว จุงเบมีความลับมากมายที่ต้องเก็บซ่อน และ คนที่ดันมาล่วงรู้ความลับของเขาก็คือ แพรพิณ- ณัฐพล วงศาวณิชชากร รับบทเป็น คฑา (บลูปรินซ์) สมาชิกวงบลูปรินซ์เป็นพี่คนโตมากความสามารถ แต่กลับไม่ได้เป็นหัวหน้าวง เพราะคฑามีนิสัยเลือดร้อนมุทะลุ แถมยังหาเรื่องกันคนอื่น ๆ ในวง พาทีกลัวจะมีปัญหาจึงไม่ให้มีบทบาทอะไรมาก แต่ที่เก็บเอาไว้ เพราะความเก่งด้านดนตรี ความสามารถในการแต่งเพลง คฑาจึงแค้นพาทีอยู่เสมอเหมือนตนกำลังถูกหลอกใช้ แต่เขากลับต้องคอยละแวงเมื่อ บัวบุหงาดันเข้ามารู้ความจริงบางอย่างที่แอบซ่อนมานาน- กฤตฎ์ อมรชัยฤกษ์ รับบทเป็น หมอไทย มัจฉาตระกูล หมอความงามดีกรีคุณชายแห่งวังมัจฉา หลานรักของคนเดียวของคุณหญิงย่านวลจันทร์ เขาถูกเลี้ยงมาอย่างดีเพียบพร้อมไปด้วยทาสบริวาร เจ้าสำอาง เรียบร้อย และพูดคะขาตามฉบับคุณชาย แถมยังชอบดูแลตัวเองเป็นพิเศษทั้งใบหน้าที่หล่อสะอาด ได้เพื่อนรักชยุต เป็นเทรนเนอร์ฟิตหุ่นให้ เพราะแบบนี้นี่เองแพรพิณน้าสาวของอันนาคู่หมั้นคนรักของหมอไทย จึงไม่ไว้ใจในความแมนของเขาจนต้องออกปฏิบัติการสืบ- อารดา อารยวุฒิ รับบทเป็น อันนา หลานสาวของแพรพิณ เรียนมหาวิทยาลัยปีสุดท้าย อายุห่างกับแพรพิณไม่มากจนคบเหมือนพี่น้องกันอันนาเป็นลูกสาวคนเดียวของแพทย์หญิงนภิส เพื่อนรุ่นพี่ของหมอไทย อันนารักและชื่นชมหมอไทยมากจนคบเป็นแฟนกัน แต่เมื่อมีแพรพิณมายุยงว่าหมอไทยเป็นเกย์ อันนายังไม่เชื่อจนยอมแพ้หลักฐานที่แพรพิณไปสรรหามา- มาวิน ทวีผล รับบทเป็น ชลลัมภีร์ เจ้าของนิตยสารกรี๊ดบันเทิง เป็นคนที่มีอิทธิพลในวงการบันเทิง เก่ง เจ้าแผนการ และซ่อนความร้ายกาจ เจ้าเล่ห์ ไว้ภายใต้รอยยิ้มที่ใจดีอยู่เสมอ ชลลัมภีร์ไม่เคยยอมแพ้ใคร ทำได้ทุกอย่าง เพื่อผลประโยชน์ของตัวเอง เป็นคนจ้างพรนางฟ้าให้สืบเกย์วงบลูปรินซ์ เพื่อทำข่าวทำลายชื่อเสียงนั่นเอง- จัสติน อกัสติน รับบทเป็น วทันยู วทันยู เพื่อนสนิทของพันธิตรที่เรียนฟิล์มจากนิวยอร์กด้วยกัน วทันยูเป็นคนหุ่นดี ปากหมา ขี้เล่น ชอบจิกกัดทุกอย่างบนโลก จึงสนิทกับพันธิตรได้ไม่ยาก ทั้งสองเป็นคนไทยเพียงไม่กี่คนในโรงเรียน ทำให้ทั้งสองต้องจับคู่ทำงานด้วยกันตลอด การเรียนทำให้สองคนนี้รักกันมากและเล่นกันแบบถึงเนื้อถึงตัว และยิ่งทำให้นักข่าวมุ่งประเด็น ว่าวทันยูเป็นแฟนกับพันธิตร- วรณัน นลัทวรสกุล รับบทเป็น ตรีชวา (แม็กกี้) กะเทยมิสทิฟฟานี่ เพื่อนรักพ่อเต่า ถ้ารักใครก็รักอย่างสุดหัวใจ ผู้หญิงแพ้ความสวยให้เธอมามากมาย เธอแอบชอบวทัญญูอยู่เพราะนอกจากจะเป็นมิสทิฟฟานี่แล้วยังรับจ๊อบนางเอกอยู่ในกองถ่ายอีกด้วยสมัยก่อนใครจะรู้ว่าตรีชวาเคยเป็นผู้ชาย และเป็นรักแรกที่หักอกพรนางฟ้าด้วย- จาตุรงค์ มกจ๊ก รับบทเป็น พ่อเต่า พ่อกะเทยของบัวบุหงา ไม่แต่งหญิงและมีหนวด เป็นคนใจดี ยิ้มเก่ง หัวเราะง่าย และไม่คิดอะไรมากจึงทำให้ถูกหลอกจากเด็กผู้ชายอยู่บ่อย ๆ พ่อเต่าและบัวบุหงารักและสนิทกันมากจน พูดคุยกันทุกเรื่อง เขาดีใจที่ลูกสาวตัวเองรับได้ที่เขาเป็นกระเทย แต่ลึก ๆ แล้วก็รู้ว่าบัวบุหงาคงอยากให้เขาเป็นเหมือนพ่อคนอื่นทั่วไป- อนันต์ เสมาทอง (อ้วน รีเทิร์น) รับบทเป็น เจ๊โดม - เพ็ญพักตร์ ศิริกุล รับบทเป็น อรนาฏ แม่ของพันธิตร ดาราสาวสองพันปี คิดมาก ขี้กังวล และห่วงภาพลักษณ์ของตัวเองเหนือสิ่งอื่นใด อรนาฏมีปมฝังใจเรื่องเกย์มากเพราะว่าสามีของเธอ ทัตเทพ อดีตพระเอก ดาวรุ่งในยุคเดียวกัน อรนาฏมารู้ความจริงว่าทัตเทพเป็นเกย์ ภายหลังจากที่เธอมีลูกแล้วและที่ช็อกไปกว่านั้นคือคู่ขาของทัตเทพดันมาเป็น ป้าวอ ผู้จัดละครที่เธอรักและเคารพมาก อรนาฏไม่อยากให้ลูกชายเป็นอย่างพ่อจึงเลี้ยงดูพันธิตรมาอย่างเคร่งครัด แต่ดูเหมือนพันธิตรจะไม่เข้าใจความห่วงใยของเธอเลย- อธิวัฒน์ สนิทวงศ์ ณ อยุธยา รับบทเป็น กรณ์ (ประธานจีพีเร็คคอร์ด) - ศันสนีย์ สมานวรวงศ์ รับบทเป็น คุณหญิงย่านวลจันทร์ มัจฉาตระกูล - กล้วย เชิญยิ้ม รับบทเป็น ลุงอิน - ทศพล ศิริวัฒน์ รับบทเป็น คิด (ผู้กำกับภาพยนตร์) - ภารุจีร์ เข็มสวัสดิ์ รับบทเป็น หมอนภิส คุณหมอคุณแม่ยังสาวของอันนา พี่สาวของแพรพิณ เป็นหมอเด็กอารมณ์ดี เป็นเพื่อนรุ่นพี่ของหมอไทย รู้จักกับหมอไทยมาตั้งแต่หมอไทยยังเป็นหมออินเทิร์น เป็นคนมองโลกสวย มีอารมณ์ขัน ดีใจที่ลูกสาวอันนาเป็นคนรักของหมอไทย- กรวีร์ พิมสุข รับบทเป็น นาเดียร์ นาเดียร์ ผู้จัดการวงบลูปรินซ์ เป็นคนชอบจัดการ จู้จี้จุกจิก หน้าที่คือช่วยดูแลจัดการเรื่องคิวของหนุ่ม ๆบลูปรินซ์ และกันแฟนคลับที่พยายามเข้าถึงตัวสี่หนุ่ม แต่สุดท้ายทะเลาะกับพาทีจนเป็นเรื่องราวใหญ่โตจนโดนไล่ออก และ พรนางฟ้าก็มาทำแทน- กุลสิริ ศุภเลิศกิจจา รับบทเป็น อนาตาเซีย - ศุภาวีร์ ปาลิศรีโรจน์ รับบทเป็น ลิเดีย - ชลธิชา เที่ยงธรรม รับบทเป็น เฌอเบลล์ (เบลล์) - สุขพัฒน์ โล่ห์วัชรินทร์ รับบทเป็น ภาคภูมิ - ณัฐพงศ์ พิบูลย์ธนเกียรติ รับบทเป็น พิช (มิลเลนเนียมบอย) - วิชญ์วิสิฐ หิรัญวงษ์กุล รับบทเป็น เจเจ (มิลเลนเนียมบอย) - สุวภัทร เตชะวิริยะวงศ์ รับบทเป็น กุ๊กกิ๊ก - พงศธร ศรีปินตา รับบทเป็น ญี่ปุ่น นักเรียนเด็กเหนือ สอนพิเศษของแพรพิณ ร่าเริง สดใส เป็นกระเทยบัดดี้ของกุ๊กกิ๊ก ชอบเรียนภาษาอังกฤษมาก แต่ก็ชอบแต่งหน้าในเวลาเรียน เป็นตุ๊ดหัวโปกเช่นเดียวกันกับกุ๊กกิ๊ก และมักจะชอบเอาผ้าพันคอมาทำเป็นผมยาวเสมอ- สุทินา เหล่าอำนวยชัย รับบทเป็น จิ๋วจิ๋ว เด็กแว่นนักเรียนสอนพิเศษของแพรพิณ เจ้าแผนการหน้าตาเนิร์ด ๆ นิสัยร่าเริงสดใส แฟนคลับตัวยงของบลูปรินท์ สนุกสนานกับการไปผจญภัยร่วมเป็นนักสืบกับทีม จี-สแกน- ธัญญภัสร์ ภัทรธีรชัยเจริญ รับบทเป็น ปันปัน - ประภาพรรณ สุธิราวุธ รับบทเป็น ต้อย - ดารินา บุญชู รับบทเป็น ติ่ง - ทะเล สงวนดีกุล รับบทเป็น ซินเซียร์ (ทะเลลาเวนเดอร์) - เอกวัฒน์ นิรัตน์วรปัญญา รับบทเป็น โอ๊ต (ทะเลลาเวนเดอร์) - นิธิพนธ์ ดุริยะสีห์สกุล รับบทเป็น - ทองเอก ปิยะวาท รับบทเป็นนักแสดงรับเชิญนักแสดงรับเชิญ. - พศิน เรืองวุฒิ รับบทเป็น ทัตเทพ (พ่อของพันธิตร) - พงศ์เทพ อนุรัตน์ รับบทเป็น ต้อม (เกย์อ้วนที่มาแย่งพี่เอ แฟนของพรนางฟ้าแล้วโดนพรนางฟ้าจับได้ในบาร์เกย์) - ปิยะ ชนะสัตรู รับบทเป็น เอ - ณัฐชา เจกะ รับบทเป็น ลิซ่า - กีรติ ศิวะเกื้อ รับบทเป็น - สุทธาทิพย์ วุฒิชัยประดิษฐ์ รับบทเป็น - กรกฏ พวงสวัสดิ์ รับบทเป็น ผู้กำกับโฆษณาคลินิกของหมอไทย - ชานน ริกุลสุรกาน รับบทเป็น พิธีกรงานแถลงข่าวภาพยนตร์เรื่อง ทะเลลาเวนเดอร์ - เจเน็ต เขียว รับบทเป็น แม่ของบัวบุหงา - กฤต เจนพานิชการ รับบทเป็น ผู้สื่อข่าวภาคสนามและผู้ประกาศข่าวรายการ เรื่องเล่าข่าว 3 - ด.ช.ภคพล ตัณฑ์พาณิชย์ รับบทเป็น ตรีวิช (ตอนเด็ก) - ด.ญ.ซาช่า คริสเตนเซ่น รับบทเป็น พรนางฟ้า (ตอนเด็ก) - ต่อตระกูล จันทิมา รับบทเป็น พี่กลด / เจ๊กรด</doc>
