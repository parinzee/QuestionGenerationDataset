<doc id="77294" url="https://th.wikipedia.org/wiki?curid=77294" title="สหพันธ์มวยนานาชาติ">สหพันธ์มวยนานาชาติ สำหรับสหพันธ์แบดมินตันนานาชาติ (IBF) ดูที่ สหพันธ์แบดมินตันนานาชาติ สหพันธ์มวยนานาชาติ (, ตัวย่อ: IBF) สถาบันที่ดูแลและควบคุมการชกมวยสากลในระดับโลก สหพันธ์มวยนานาชาติได้ก่อตั้งขึ้นในปี พ.ศ. 2526 โดย นายโรเบิร์ต ดับเบิลยู. ลี อดีตประธานสมาคมมวยโลกชาวอเมริกัน สหพันธ์มวยนานาชาติได้รับความนิยมอย่างมากในวงการมวยสหรัฐอเมริกา ด้วยเพราะตัวสถาบันและประธานจะเป็นชาวอเมริกัน จึงให้การสนับสนุนนักมวยโดยเฉพาะนักมวยอเมริกันเป็นพิเศษ โดยมีสถาบันสมาคมมวยสหรัฐ (United State Boxing Association - USBA) อยู่ในสังกัดด้วย จึงมีนักมวยชาวอเมริกันเป็นแชมป์มากมาย แต่กระนั้น สหพันธ์มวยนานาชาติ ก็ได้รับการยอมรับว่าเป็น 1 ใน 3 สถาบันมวยระดับโลกเทียบเท่ากับสภามวยโลก (WBC) และสมาคมมวยโลก (WBA) ปัจจุบันมี นายดาริล เจ.พีเพิลส์ ชาวอเมริกันเป็นประธาน มีที่ตั้งอยู่ที่รัฐเนวาดา ประเทศสหรัฐอเมริกา ในทวีปเอเชีย สหพันธ์มวยนานาชาติกลับไม่ได้รับความนิยมเท่าที่ควร ในเกาหลีใต้และญี่ปุ่นให้การยอมรับเพียงแค่ระยะต้น ๆ ของการก่อตั้งเท่านั้น (แต่ปัจจุบัน ได้ให้การยอมรับแล้ว โดยเพิ่งมาให้การยอมรับเมื่อต้นปี พ.ศ. 2556) สำหรับในประเทศไทย สหพันธ์มวยนานาชาติได้เข้ามามีบทบาทเป็นครั้งแรกในปี พ.ศ. 2531 โดยมี สมุทร ศิษย์นฤพนธ์ เป็นแชมป์โลกคนแรกของไทยในสถาบันนี้ และมีนักมวยไทยเคยเป็นแชมป์โลกของสถาบันนี้มาแล้ว 7 คน ได้แก่ สมุทร ศิษย์นฤพนธ์, เมืองชัย กิตติเกษม, ฟ้าลั่น ลูกมิ่งขวัญ, พิชิต ศิษย์บางพระจันทร์, รัตนพล ส.วรพิน, สมาน ส.จาตุรงค์ และอำนาจ รื่นเริง นักมวยไทยคนสุดท้ายที่ครองแชมป์โลกของสถาบันนี้คือ รัตนพล ส.วรพิน โดยทำการชกเคลื่อนไหวครั้งสุดท้าย คือในปี พ.ศ. 2540 หลังจากรัตนพลเสียแชมป์ไปแล้ว สหพันธ์มวยนานาชาติก็ไม่ได้มีการเคลื่อนไหวใด ๆ เลยในระดับแชมป์โลกในประเทศไทยนานถึง 15 ปีเต็มด้วยกัน จนกระทั่งในวันที่ 18 พฤษภาคม พ.ศ. 2555 มีการชกเพื่อคัดเลือกตัวขึ้นไปชิงแชมป์โลกในรุ่นซูเปอร์แบนตั้มเวท (122 ปอนด์) ระหว่าง แท่งทอง เกียรติทวีสุข กับ มาบูเท้ ซินยาบี นักมวยชาวแอฟริกาใต้ ที่จังหวัดนครราชสีมา ซึ่งผลการชกแท่งทองเป็นฝ่ายชนะทีเคโอไปในยกที่ 10 (แต่ก็ปรากฏว่าหลังจากนี้ไปเพียง 9 วัน แท่งทองก็ประสบอุบัติเหตุทางรถยนต์เสียชีวิต ทำให้การชกเคลื่อนไหวในระดับการชิงแชมป์โลกของสหพันธ์มวยนานาชาติ เป็นครั้งแรกในประเทศไทยนับตั้งแต่ปี พ.ศ. 2540 เป็นการชกชิงแชมป์โลกที่ว่างในรุ่นฟลายเวท (112 ปอนด์) ระหว่าง อำนาจ รื่นเริง กับ ร็อคกี้ ฟูเอนเตส นักมวยชาวฟิลิปปินส์ ในวันที่ 22 มกราคม พ.ศ. 2557 ที่เวทีมวยชั่วคราว อาคารลิปตพัลลภฮอลล์ สนามกีฬาเฉลิมพระเกียรติ 80 พรรษา 5 ธันวา 2550 ตำบลสุรนารี อำเภอเมืองนครราชสีมา จังหวัดนครราชสีมา) ปัจจุบันกิจการของสหพันธ์มวยนานาชาติในประเทศไทยอยู่ในการดูแลของ นายสมพงษ์ อัชฌานุเคราะห์</doc>
