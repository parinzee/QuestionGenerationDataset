<doc id="540165" url="https://th.wikipedia.org/wiki?curid=540165" title="ริดดิค โบว์">ริดดิค โบว์ ริดดิค ลามอนท์ โบว์ () เกิดวันที่ 10 สิงหาคม ค.ศ. 1967 ที่บรุกลิน นครนิวยอร์ก เป็นนักมวยสากลระดับอาชีพชาวอเมริกัน เขาเป็นอดีตแชมป์โลกรุ่นเฮฟวี่เวทสองสมัย โดยชนะรายการสมาคมมวยโลก, สภามวยโลก และสหพันธ์มวยนานาชาติเป็นครั้งแรกใน ค.ศ. 1992 ส่งผลให้เขากลายเป็นแชมป์รุ่นเฮฟวี่เวทอย่างไร้ข้อกังขา โบว์หวนกลับมาครองแชมป์รุ่นเฮฟวี่เวทอีกเป็นสมัยที่สองใน ค.ศ. 1995 โดยเขาเป็นผู้ชนะรายการขององค์กรมวยโลก และอำลาวงการใน ค.ศ. 1996 แต่เขาก็กลับคืนสู่สังเวียนอีกใน ค.ศ. 2004 ปัจจุบัน เขาไม่ได้สร้างผลงานมวยสากลอีกเลยนับจากปี ค.ศ. 2008 โบว์กลายเป็นนักมวยสากลคนแรกที่เป็นฝ่ายชนะอีแวนเดอร์ โฮลีฟิลด์ ในรายการชิงแชมป์โลกเมื่อ ค.ศ. 1992 หลังจากนั้น เขาได้กลายเป็นนักมวยคนแรกที่สามารถชนะน็อคโฮลีฟิลด์เมื่อเขาชนะในรับเบอร์แมตช์ใน ค.ศ. 1995 สถิติการแข่งขันมวยสากลของโบว์คือชนะ 43 ครั้ง แพ้ 1 ครั้ง ไม่เคยเสมอ และรับการยุติการแข่ง 1 ครั้ง โดยเป็นการชนะน็อคมาถึง 33 ครั้ง เขาเป็นฝ่ายชนะคู่ชกมาแล้วทุกรายยกเว้นบัสเตอร์ แมธิส จูเนียร์ (การแข่งขันคู่นี้ได้สิ้นสุดลงเนื่องด้วยให้ยุติการแข่งขัน) โบว์ได้รับการจัดอันดับให้เป็นนักมวยสากลรุ่นเฮฟวี่เวทที่ยิ่งใหญ่ที่สุดตลอดกาลอันดับที่ 21 โดยเว็บไซต์ บ็อกซิ่งซีนมวยสากลสมัครเล่น มวยสากลสมัครเล่น. ในฐานะมือสมัครเล่น โบว์ได้รับรางวัลอันทรงเกียรติแชมป์นิวยอร์กโกลเดนโกลฟ ในท่ามกลางหลายการแข่งขัน (ใน ค.ศ. 1984 ขณะที่เขามีอายุได้ 17 ปีก็สามารถชนะน็อคคู่ชกที่มีชื่อว่า เจมส์ สมิธ โดยใช้เวลาเพียง 4 วินาที) รวมถึงชนะรางวัลเหรียญเงินในการแข่งขันโอลิมปิกฤดูร้อน 1988 โดยเป็นฝ่ายแพ้ให้กับเลนน็อกซ์ ลูอิสมวยไทย มวยไทย. ในเดือนมีนาคม ค.ศ. 2013 โบว์ได้ประกาศว่าเขาจะเปิดตัวในศึกมวยไทย โดยเขาได้รับการฝึกสอนจากครูแอร์ พันทิป กับครูจันในลาสเวกัส ตลอดจนได้รับการฝึกสอนจากก้องนภา วัชรวิทย์ (ก้องนภา ลูกทัพฟ้า) มาเป็นระยะเวลากว่าหนึ่งเดือน รวมถึงครองศักดิ์ ศักดิ์เกษม ซึ่งเป็นนักมวยไทยรุ่นใหญ่ที่เดินทางมาจากกรุงปารีส ประเทศฝรั่งเศส มาร่วมฝึกสอน ในเบื้องต้น โบว์ได้รับการกำหนดให้พบกับคู่ชกชื่อ เลฟเกน โกโลวิน ในศึกมวยไทยซุปเปอร์ไฟท์ ซึ่งเตรียมจัดขึ้น ณ วันที่ 13 พฤษภาคม ค.ศ. 2013 แต่แล้วก็เลื่อนออกไปเป็นวันที่ 14 มิถุนายน ค.ศ. 2013สถิติการชกมวยไทย</doc>
