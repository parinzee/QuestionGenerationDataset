<doc id="833954" url="https://th.wikipedia.org/wiki?curid=833954" title="ปราสาทกิฟุ">ปราสาทกิฟุประวัติ ประวัติ. ปราสาทกิฟุสร้างขึ้นเป็นครั้งแรกโดย ตระกูลนิไคโดะ ยุกิมาซะ นิไคโดะ (Yukimasa Nikaido) ระหว่างปี ค.ศ.1201 ถึง ค.ศ.1204 ในช่วงยุคคามะกุระ. มิตซึซาเกะ อิบะนะ (Mitsusake Ibana) ผู้ครอบครองปราสาทในยุคต่อไปได้นำนามสกุลของตัวเองมาตั้งชื่อปราสาทเป็น ปราสาทอินาบายามะ (稲葉山城 Inabayama-jō) หลังจากนั้นในยุคมุโระมะจิ (ค.ศ.1336-1573) ตระกูลไซโตะ (Saito chan) ได้เข้ามาครองครอง ปราสาทกิฟุนั้นได้มีการซ่อมแซมหลายครั้งในหลายสมัย ถึงแม้ว่าจะถูกยกย่องให้เป็นปราสาทที่มีความแข็งแกร่งแต่ครั้งนึงถูกยึดได้ด้วยกำลังพล 16 คนเพียงเท่านั้น ในระหว่างยุคเซ็งโงะกุ (ค.ศ 1467 - 1603) ตระกูลไซโตะ โดย ไซโตะ โดะชัง (Saito Dousan) ซามูไรสมญานาม "อสรพิษแห่งแคว้นมิโนะ (美濃の蝮)" ได้พักอาศัยอยู่ที่ปราสาทอิบานะยามะ ต่อมาภายหลังบุตรชายนาม โยชิทัตสึ (Saito Yoshitatsu) แอบรู้ความลับว่าพ่อจะมอบแคว้นิโนะให้แก่บุตรชายคนใดคนหนึ่งหรือลูกเขย คือ โอดะ โนบุนากะ (Oda Nobunaga) โยชิทัตสึจึงได้สังหารน้องชายทั้งสองคนของตนในปี ค.ศ.1555 หลังจากนั้น 1 ปี เกิดสงครามระหว่างพ่อลูกที่แม่น้ำนาการะ หรือเรียกว่าสงครามนาการะคาวะ โดยฝ่ายพ่อเป็นฝ่ายปราชัยและโดยสังหารโดยโยชิทัตสึในสงคราม หลังจากโยชิทัตสึปกครองแคว้นมิโนะได้ 5 ปี ก็เสียชีวิตด้วยโรคร้าย ต่อมาไซโตะ ทัตสึโอคิ,(Saitō Tatsuoki) บุตรชายของ ไซโตะ โยชิทัตสึ (Saito Yoshitatsu) ขึ้นเป็นผู้ปกครองแคว้นมิโนะและปราสาทอินาบายะมะแทน หลังจากนั้นสามปีซามูไรผู้รับใช้ตระกูลไซโตะทาเคนากะ ฮันเบะ,(Takenaka Hanbei) ได้ทำการยึดอำนาจ โดยเดินทางมายังปราสาทเพื่อเยี่ยมน้องชายที่กำลังป่วยอยู่ แต่จริงๆแล้วเป็นการออกอุบายเพื่อกำจัดทัตสึโอคิ ครั้นเมื่อฮันเบะเริ่มโจมตี ไดเมียวทัตสึโอคิที่รู้ตันทันจึงหลบหนีไป ฮันเบะก็ได้ครอบครองปราสาทอินาบายามะช่วงเวลาหนึ่งแต่ยังคงให้อำนาจแก่ทัตสึโอคิเช่นเดิม ต่อมาฮันเบะได้กลับมาพบไดเมียวทัตสึโอคิที่ปราสาทอีกครั้ง พบว่าไดเมียวทะสึโอคิได้สูญเสียความนับหน้าถือตาอันเนื่องมาจากการที่เขาหนีออกจากปราสาทในช่วงที่มีการโจมตีจากฮันเบะอย่างขี้ขลาดนั่นเอง ใน ค.ศ.1567, โอดะ โนบุนากะ,(Oda Nobunaga) เริ่มปฏิบัติการโจมตีที่แคว้นมิโนะ จากปราสาทสุโนะมาตะ โนบุนากะนำกองกำลังพลข้ามแม่น้ำคิโซะ (Kiso River) และนำทัพเข้าสู่เมืองอิโนกุชิ (ปัจจุบันคือเมืองกิฟุ) ตลอดการเดินทางได้รวบรวมกำลังพล โดยโนบุนากะได้ล้อมปราสาทอินาบายามะ (siege to Inabayama Castle) การนำทัพพร้อมด้วยธงทัพโดยโนบุนากะทำให้กองกำลังป้องกันปราสาทอินาบายามะของไดเมียวทัตสึโอคิเสียขวัญ แต่ก็สามารถยืนหยัดสู้บนปราสาทอินาบายามะได้เพียง 2 สัปดาห์เท่านั้น ในระหว่างการปิดล้อมนั้น คิโนะชิตะ โทคิชิโร (Kinoshita Tōkichirō) ผู้ติดตามของโนบุนากะ นำกำลังพลกลุ่มเล็กและทหารอีก 7 นายพร้อมด้วยนำเต้าบรรจุน้ำดื่ม ปีนขึ้นไปตามทางลาดชันของภูเขาคินคะ ลอบโจมตีทางด้านหลังของปราสาทซึ่งไร้กองกำลังคุ้มกัน เผาคลังเก็บของและโรงเก็นดินปืน โดยอาศัยช่วงชุลมุนฝ่าด่านทหารและเข้าไปเปิดประตูด้านหน้าของปราสาท เปิดทางให้กองกำลังโจมตีเข้ามาภายในปราสาทได้ หลังจากที่ทัตสึโอคิพ่ายแพ้ โนบุนากะก็ครอบครองปราสาทอินาบายามะและใช้ปราสาทอินาบายามะเป็นฐานบัญชาการในเวลาต่อมา ภายหลังโนบุนากะก็เปลี่ยนชื่อปราสาทอินาบายามะเป็น "ปราสาทกิฟุ" โนบุนากะซ่อมแซมปราสาทใหม่ให้มีความยิ่งใหญ่และหรูหรากว่าเดิม ปราสาทกิฟุถือเป็นหนึ่งสถานที่ที่มีความสำคัญและสวยงาม ตามบันทึกของ หลุยส์ ฟรออิส (Luis Frois) เยซูอิตมิชชั่นนารีชาวโปรตุเกสที่มีชื่อเสียง เขาได้ถูกโนบุนากะเชิญมาเยี่ยมเยียนปราสาท และได้มาพักอยู่ที่กิฟุช่วงระยะเวลาหนึ่งหลังจากนั้นเขาก็เขียนในบันทึกยกย่องว่าเป็นปราสาทกิฟุเป็นปราสาทที่มีความสวยงามเป็นอย่างมาก หลังจากยุคสมัยของโนบุนากะ ปราสาทก็ตกเป็นของบุตรชาย โอดะ โนบุทาดะ (Oda Nobutada) ซึ่งภายหลังได้ทำการฆ่าตัวตายโดยวิธีคว้านท้อง หรือที่เรียกว่าเซ็ปปุกุ พร้อมกับพ่อที่วัดฮนโนะในเกียวโตะ ภายหลังโนบุทาคะ บุตรชายคนที่ 3 เป็นผู้รับช่วงต่อ และหลัจากนั้นปราสาทก็ตกเป็นของตระกูลฮิเกะดะ และโทะโยะโทะมิ ตามลำดับ ท้ายที่สุด โอดะ ฮิเดะโนบุ (Oda Hidenobu) บุตรชายของโอดะ โนบุทาดะ เป็นผู้ครอบครองปราสาท หลังจากนั้น 8 ปี ก็เกิดยุทธการศึกปราสาทกิฟุ (岐阜城の戦い) ซึ่งเป็นศึกระหว่างสองขุนพลผู้ยิ่งใหญ่ ฮิเดะโยริ โทะโยะโทะมิ กับ อิเอะยะสุ โทะกุงะวะ โดยฮิเดะโนะบุอยู่ข้างเดียวกับฮิเดะโยริ และได้ถูกกองกำลังของอิเอะยะสุนำโดยไดเมียว ทะรุมะสะ ฮิเกะดะ และไดเมียวมาสะโนริ ฟุกุชิมะ บุกเข้ามาตีก่อนที่จะยึดครองได้สำเร็จ หลังจากนั้นปราสาทกิฟุได้ถูกทำลายลง ได้มีการรื้อถอนบางชิ้นส่วนไปสร้างเป็นปราสาทคาโนอุ (Kanō Castle) เพื่อเสริมความแข็งแกร่ง แต่ในปัจจุบันไม่มีปราสาทนี้แล้วปัจจุบัน ปัจจุบัน. ปราสาทกิฟุในปัจจุบันเป็นโครงสร้างปูนซีเมนต์ สร้างขึ้นใหม่เมื่อประมาณ ค.ศ.1950 หลังจากที่ปราสาทถูกทำลายโดยระเบิดจากสงครามโลกครั้งที่ 2 (World War II) ภายในปราสาทมีการจัดแสดงนิทรรศการประวัตศาสตร์ของประสาทกิฟุแบ่งออกเป็น 3 ชั้น นิทรรศการประกอบด้วยแผนที่ อาวุธ รูปภาพ และสิ่งของที่เกี่ยวข้องกับเหตุการณ์ในอดีตของปราสาทกิฟุ ชั้นบนสุดเป็นจุดชมวิวพาโนราม่า 360 องศา สามารถชมทัศนียภาพอันสวยงานของเมืองกิฟุได้โดยรอบที่มีแม่น้ำนาการะไหลผ่านระหว่างเมืองและสามารถมองเห็นเมืองนาโกย่าได้ด้วย และสามารถรับชมทัศนียภาพในยามค่ำคืนได้ในระหว่างเวลาทำการช่วงกลางคืน ระหว่างทางเดินจากปราสาทประกอบไปด้วยสิ่งประดิษฐ์จากปราสาทกิฟุ รวมไปถึงรูปภาพปราสาทชื่อดังของประเทศญี่ปุ่นด้วยพิพิธภัณฑ์หอจดหมายเหตุปราสาทกิฟุ พิพิธภัณฑ์หอจดหมายเหตุปราสาทกิฟุ. นักท่องเที่ยวสามารถเข้าชมพิพิธภัณฑ์หอจดหมายเหตุปราสาทกิฟุได้ ซึ่งตั้งอยู่ในปราสาทกิฟุ จากประตูทางเข้า (ค่าธรรมเนียมเข้าขมจะรวมอยู่กับค่าเข้าชมปราสาทกิฟุ) ภายในประกอบด้วยจดหมายเหตุของปราสาทกิฟุ ชั้นที่สองประกอบด้วยเครื่องดนตรีจากประเทศญี่ปุ่นทั้งในอดีตและปัจจุบัน รวมไปถึงรูปภาพปราสาทที่ตกแต่งอย่างสวยงามรายล้อมรอบพิพิธภัณฑ์เวลาทำการเวลาทำการ. - ช่วงเวลาปกติ - เที่ยวชมเวลากลางคืนค่าเข้าชม ค่าเข้าชม. ผู้ใหญ่ - 200 เยน (อายุ 16 ปีขึ้นไป)  เด็ก - 100 เยน (อายุ 4 - 15 ปี) ราคาสำหรับนักท่องเที่ยวที่มาเป็นกลุ่ม (30 คนขึ้นไป): ส่วนลดจากราคาปกติ 20%- [ค่ากระเช้าลอยฟ้าขึ้นเขาคินคะ] ราคาหลังจาก 18.00 น.: ผู้ใหญ่ - 900 เยน / ไปกลับ เด็ก - 450 เยน / ไปกลับการเดินทาง การเดินทาง. สามารถใช้บริการรถบัสจากสถานี เจอาร์ กิฟุ (JR Gifu Station) หรือ เมอิเทะซึ กิฟุ (Meitetsu Gifu Station) เดินทางไป “Gifu Park/ Gifu City Museum of History”. (ใช้เวลาเดินทางประมาณ 15 นาที. 210 เยน/เที่ยว) รถบัสที่ให้บริการมีดังนี้- กิฟุบัส หมายเลข N80 ทาคาโทะมิ (Takatomi) สถานี JR Gifu ป้ายหมายเลข 12 สถานี Meitetsu Gifu ป้ายหมายเลข 4 - กิฟุบัส หมายเลย N32 และ N86 เฉพาะเดินทางไปสวนสาธารณะกิฟุ/ทาคาโทะมิ (Gifu Park /Takatomi direction) สถานี JR Gifu ป้ายหมายเลข 13 สถานี Meitetsu Gifu ป้ายหมายเลข 4 - รถบัสรอบเมือง “City Loop-line” (เฉพาะรถบัสวิ่งทวนเข็มนาฬิกา) เดินเท้าประมาณ 3 นาที จากป้ายสถานี “Gifu Park/ Gifu City Museum of History. ขึ้นไปยังประสาทกิฟุโดยกระเช้าลอยฟ้า (Mt. Kinka Ropeway), (ใช้เวลาประมาณ 3 นาที) และเดินเท้าอีกประมาณ 8 นาที หรือสามารถเดินเท้าจากตีนเขาไปยังปราสาทกิฟุ (ใช้เวลาประมาณ 1 ชั่วโมง) *หมายเหตุไม่อนุญาตให้นำรถยนต์ขึ้นเขาคินคะและปราสาทกิฟุ</doc>
