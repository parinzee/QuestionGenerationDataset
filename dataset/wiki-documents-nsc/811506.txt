<doc id="811506" url="https://th.wikipedia.org/wiki?curid=811506" title="ฝ่าวิบัติเพลิงนรก">ฝ่าวิบัติเพลิงนรก ฝ่าวิบัติเพลิงนรก () เป็นภาพยนตร์ชีวประวัติ/ภัยพิบัติ/ระทึกขวัญ กำกับโดยปีเตอร์ เบิร์ก เขียนบทโดยแมทธิว ไมเคิล คาร์นาแฮนและแมทธิว แซนด์ โดยอิงจากบทความ Deepwater Horizon's Final Hours โดยเดวิด บาร์สโตว์, เดวิด โรห์ดและสเตฟานี ซอล นำแสดงโดยมาร์ก วาห์ลเบิร์ก, เคิร์ต รัสเซลล์, จอห์น มัลโควิช, จีนา ราดรีเกซ, ดีแลน โอ'ไบรอันและเคต ฮัดสัน ภาพยนตร์มีเนื้อหาเกี่ยวกับเหตุระเบิดและน้ำมันรั่วไหลของแท่งขุดเจาะ ดีพวอเทอร์ฮอไรซัน ในอ่าวเม็กซิโกเมื่อปี ค.ศ. 2010 ฝ่าวิบัติเพลิงนรก เริ่มถ่ายทำในเดือนเมษายน ค.ศ. 2015 ที่เมืองนิวออร์ลีนส์ รัฐลุยเซียนา ออกฉายรอบปฐมทัศน์ที่เทศกาลภาพยนตร์นานาชาติโทรอนโต และออกฉายในสหรัฐอเมริกา วันที่ 30 กันยายน ค.ศ. 2016เรื่องย่อ เรื่องย่อ. วันที่ 20 เมษายน ค.ศ. 2010 แท่นขุดเจาะน้ำมัน ดีพวอเตอร์ฮอไรซัน ของบริษัททรานส์โอเชียนเริ่มการขุดเจาะน้ำมันที่ชายฝั่งทางใต้ของรัฐลุยเซียนาร่วมกับบริษัทน้ำมันบีพี ไมค์ วิลเลียมส์และจิมมี ฮาร์เรลล์ หัวหน้าของเขาแปลกใจที่กลุ่มคนงานที่ทำหน้าที่เทซีเมนต์ลงในหลุมเจาะกลับไปโดยยังไม่ได้ทดสอบแรงดัน เมื่อรู้ว่าเป็นคำสั่งของโดนัลด์ วิดรีนและโรเบิร์ต คาลูซา คนของบริษัทบีพี ฮาร์เรลล์ไปพบทั้งสองเพื่อให้พวกเขาทดสอบแรงดันในหลุม แต่ยังไม่ทันที่ฮาร์เรลล์จะสรุปผล วิดรีนสั่งให้เปิดหลุม ทำให้น้ำมันปริมาณมหาศาลพุ่งขึ้นมา คนงานของแท่นขุดเจาะพยายามจะปิดหลุมแต่ไม่สำเร็จ แอนเดรีย เฟลย์ตัส ผู้ควบคุมตำแหน่งเรือที่ทำงานร่วมกับแท่นขุดเจาะพยายามติดต่อเจ้าหน้าที่ชายฝั่ง แต่หัวหน้าของเธอแย้งว่าแท่นขุดเจาะยังไม่มีอันตราย ต่อมาน้ำมันที่พุ่งขึ้นมาติดไฟทำให้เกิดการระเบิดขนาดใหญ่ ไมค์เข้าไปช่วยเหลือคนงานคนอื่น ๆ และฮาร์เรลล์ที่บาดเจ็บจากแรงระเบิด คนงานทั้งหมดรีบอพยพก่อนที่แท่นจะถล่ม เดล เบอร์คีน เพื่อนสนิทคนหนึ่งของไมค์สละชีวิตตัวเองเพื่อไม่ให้เครนร่วงลงมาทับคนงาน ไมค์และเคเลบ ฮอลโลเวย์ช่วยวิดรีนขึ้นเรือชูชีพได้สำเร็จ ตกกลางคืน ไฟที่ไหม้แท่นขุดเจาะเตือนให้เจ้าหน้าที่ชายฝั่งรีบส่งคนไปช่วยเหลือผู้ประสบเหตุ ไมค์และแอนเดรียพบว่าเรือชูชีพเต็มหมดแล้วจึงตัดสินใจกระโดดลงทะเลก่อนได้รับความช่วยเหลือ เมื่อกลับมาถึงฝั่ง ไมค์เผชิญหน้ากับญาติของคนงานคนหนึ่งที่เสียชีวิต ภาพยนตร์จบลงด้วยวิดีโอประมวลภาพเหตุระเบิด คำให้การของบุคคลต่าง ๆ และการไว้อาลัยให้กับผู้เสียชีวิตนักแสดงนักแสดง. - มาร์ก วาห์ลเบิร์ก รับบท ไมค์ วิลเลียมส์ - เคิร์ต รัสเซลล์ รับบท จิมมี "คุณจิมมี" ฮาร์เรลล์ - จอห์น มัลโควิช รับบท โดนัลด์ วิดรีน - จีนา ราดรีเกซ รับบท แอนเดรีย เฟลย์ตัส - ดีแลน โอ'ไบรอัน รับบท เคเลบ ฮอลโลเวย์ - เคต ฮัดสัน รับบท เฟลิเซีย วิลเลียมส์ - แบรด ลีแลนด์ รับบท โรเบิร์ต คาลูซา - เจสัน เคิร์กแพทริก รับบท อารอน เดล เบอร์คีนการผลิต การผลิต. วันที่ 8 มีนาคม ค.ศ. 2011 มีการประกาศว่าซัมมิตเอนเตอร์เทนเมนต์, พาร์ทิซิแพนท์มีเดียและอิมเมจเนชันได้รับสิทธิ์การดัดแปลงบทความ Deepwater Horizon's Final Hours ของหนังสือพิมพ์เดอะนิวยอร์กไทมส์เป็นภาพยนตร์ และวางตัวแมทธิว แซนด์และลอเรนโซ ดี โบนาเวนทูราเป็นผู้เขียนบทและผู้อำนวยการสร้างตามลำดับ ต่อมาวันที่ 24 กรกฎาคม ค.ศ. 2012 ริก โรมัน วอห์และมาร์ก วาห์เรเดียนถูกวางตัวให้เป็นผู้กำกับและผู้ร่วมอำนวยการสร้างตามลำดับ แต่ต่อมาวันที่ 11 กรกฎาคม ค.ศ. 2014 มีข่าวว่าเจ. ซี. แชนเดอร์จะทำหน้าที่ผู้กำกับ โดยมีแมทธิว ไมเคิล คาร์นาแฮนเป็นผู้ร่วมเขียนบท ต่อมาวันที่ 30 มกราคม ค.ศ. 2015 มีรายงานว่าปีเตอร์ เบิร์กจะทำหน้าที่ผู้กำกับแทนแชนเดอร์การคัดเลือกนักแสดง การคัดเลือกนักแสดง. วันที่ 19 สิงหาคม ค.ศ. 2014 มีข่าวว่ามาร์ก วาห์ลเบิร์กจะร่วมแสดงในบทนำของภาพยนตร์ ต่อมาวันที่ 18 มีนาคม ค.ศ. 2015 จีนา ราดรีเกซได้รับเลือกให้แสดงบทนำฝ่ายหญิง เดือนต่อมา มีข่าวว่าดีแลน โอ'ไบรอันและเคิร์ต รัสเซลล์จะร่วมแสดงในภาพยนตร์เรื่องนี้ด้วย และมีข่าวว่าจอห์น มัลโควิชจะรับบทเป็นตัวแทนบริษัทน้ำมัน BP เคต ฮัดสันได้รับการประกาศว่าจะร่วมแสดงในภาพยนตร์เรื่องนี้ในเดือนพฤษภาคม ค.ศ. 2015 โดยรับบทเป็นภรรยาของวาห์ลเบิร์กการตอบรับการตอบรับในประเทศไทย การตอบรับ. การตอบรับในประเทศไทย. ฝ่าวิบัติเพลิงนรก ทำรายได้เปิดตัวในประเทศไทย 3.02 ล้านบาท ระหว่างวันที่ 6 – 12 ตุลาคม ค.ศ. 2016 ภาพยนตร์เรื่องนี้ทำรายได้ 28.89 ล้านบาทรางวัล รางวัล. ฝ่าวิบัติเพลิงนรก ได้รับรางวัล:- รางวัลทีนชอยซ์อะวอดส์ สาขา Choice AnTEENcipated Movie Actor (ดีแลน โอ'ไบรอัน) - รางวัล National Board of Review ประจำปี ค.ศ. 2016 สาขา Spotlight Award - รางวัลวิชวลเอฟเฟกส์โซไซตีอะวอดส์ (ค.ศ. 2017)- สาขา Outstanding Supporting Visual Effects in a Photoreal Feature - สาขา Outstanding Model in a Photoreal or Animated Project</doc>
