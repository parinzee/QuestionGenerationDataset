<doc id="213298" url="https://th.wikipedia.org/wiki?curid=213298" title="กระจกหกด้าน">กระจกหกด้าน กระจกหกด้าน เป็นรายการโทรทัศน์ประเภทสารคดีสั้น ออกอากาศทุกเย็นวันจันทร์-วันอังคาร เวลา 16.00-16.15 น. ย้ายเวลาออกอากาศไปเป็นพฤหัสบดี - ศุกร์ เวลา 11.15 - 11.30 น. เป็นต้นไป เริ่ม พฤหัสบดี ที่ 2 ตุลาคม 2557 ทางสถานีโทรทัศน์สีกองทัพบกช่อง 7 ปัจจุบัน ย้ายเวลาออกอากาศไปเป็นพุธ - พฤหัสบดี เวลา 15.45 - 16.00 น. เริ่มออกอากาศครั้งแรก เมื่อวันที่ 1 สิงหาคม พ.ศ. 2526 , , นับเป็นรายการสารคดีที่มีระดับความนิยมสูงสุด ชื่อรายการ กระจกหกด้าน มาจากคำสอนของสมเด็จพระพุฒาจารย์ (โต พรหมรังสี) ที่ว่า คนเราทุกวันนี้ ดีแต่ส่องกระจกด้านหน้าแต่เพียงด้านเดียว ให้เอากระจกหกด้านมาส่องเสียบ้าง แล้วจะเห็นเอง สารคดีสั้นทุกชุดของรายการ นางสุชาดี มณีวงศ์ ซึ่งเป็นผู้ก่อตั้งบริษัทผู้ผลิตรายการ รับหน้าที่บรรยายและคัดสรรข้อมูลที่นำมาผลิต นอกจากนี้ เมื่อวันที่ 1 สิงหาคม พ.ศ. 2546 ยังมีการเปิดเว็บไซต์ที่รวบรวมสารคดีที่ออกอากาศไปแล้ว โดยแบ่งเป็น 6 หมวดหมู่ ได้แก่ ศิลปวัฒนธรรม ชีวิตและสิ่งแวดล้อม อาหารและโภชนาการ สุขภาพและวิทยาศาสตร์ บุคคลและสังคม รวมถึงปกิณกะสาระคติ นับตั้งแต่การออกอากาศเป็นครั้งแรกมาจนถึงปัจจุบันนี้ เพลงประกอบไทเทิลของรายการใช้เพลง Dancing Flames ของวง Mannheim Steamroller โดยภายหลังยังคงใช้เพลง Dancing Flames มาใส่ทำนองในแนวอินเดียแต่ยังคงทำนองเดิมไว้ แต่จะมีการเปลี่ยนแปลงภาพกราฟิก ขึ้นอยู่กับการปรับเปลี่ยนรูปแบบรายการ ต่อมาในวันที่ 28 สิงหาคม 2558 รายการ กระจกหกด้าน ได้เพิ่มรายการใหม่ ในรูปแบบสมัยใหม่ (รวมถึงภาพ เสียง และกราฟิกแบบสมัยใหม่) เพื่อได้สาระอีกส่วนหนึ่ง ในชื่อ กระจกหกด้านบานใหม่รางวัลรางวัล. - รางวัลเมขลา ประเภทรายการสารคดีสั้นดีเด่น - รางวัลเมขลา ประเภทรายการความรู้และสาระดีเด่น - รางวัลเมขลา ประเภทรายการส่งเสริมความรู้ทั่วไปดีเด่น - รางวัลโทรทัศน์ทองคำ ประเภทรายการสารคดียอดเยี่ยม - รางวัลโทรทัศน์ทองคำ ประเภทส่งเสริมศิลปวัฒนธรรม - รางวัลโทรทัศน์ทองคำ ประเภทความรู้ยอดเยี่ยม - รางวัลโทรทัศน์ทองคำ ประเภทสารคดียาว - รางวัลโทรทัศน์ทองคำ รายการส่งเสริมศิลปวัฒนธรรมดีเด่น ประเภทรายการสั้น - สื่อมวลชนดีเด่นเพื่อเยาวชน สำนักงานคณะกรรมการส่งเสริมและประสานงานเยาวชนแห่งชาติ (ส.ย.ช.) - สื่อมวลชนดีเด่นประเภทสารคดีโทรทัศน์ จากมูลนิธิสื่อมวลชนคาทอลิกประเทศไทย - รางวัลส่งเสริมการอนุรักษ์พลังงานประเภทผู้ผลิตรายการโทรทัศน์ จากกระทรวงพลังงาน - รายการโทรทัศน์สร้างสรรค์สิ่งแวดล้อมยอดเยี่ยม ชมรมสภาวะแวดล้อมสยาม - ผู้ผลิตสารคดีทางโทรทัศน์ เพื่อชมรมสภาวะแวดล้อมสยาม รักษาสภาพแวดล้อมที่ดีของประเทศไทย (ปี 2530 , 2531 , 2532 , 2534 , 2535 , 2536 , 2537 และ 2540)</doc>
