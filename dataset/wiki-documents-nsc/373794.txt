<doc id="373794" url="https://th.wikipedia.org/wiki?curid=373794" title="เกาะยูบีอา">เกาะยูบีอา ยูบีอา หรือ เอเวีย (; , เอว-บอย-อา) เป็นเกาะที่มีขนาดใหญ่ที่สุดเป็นอันดับสองในกรีซ (เป็นรองเพียงแค่เกาะครีต) มีช่องแคบเล็กๆ ชื่อ ช่องแคบยูริปัส (Euripus) กั้นอยู่ระหว่างเกาะยูบีอากับแผ่นดินใหญ่ของกรีซ ตัวเกาะยาวประมาณ และส่วนกว้างที่สุดมีระยะทาง สภาพภูมิประเทศของเกาะเป็นแนวเขายาว พาดจากตะวันตกเฉียงเหนือไปตะวัออกเฉียงใต้ อันเป็นส่วนหนึ่งของแนวเขาที่เริ่มต้นจากทิศตะวันของเทสซาลี แล้วลงใต้ต่อเนื่องไปจนถึงเกาะอานดรอส (Andros), ตินอส (Tinos) และ มิโคนอส (Mykonos) เกาะยูบีอามียอดเขาที่สูงที่สุดคือ ยอดเขาดิรฟี (Dirfi) ที่ความสูง ปัจจุบันเกาะยูบีอาเป็นส่วนหนึ่งของเขตปกครองยูบีอา ซึ่งรวมไปถึงเกาะสไกรอส และพื้นที่ส่วนหนึ่งของกรีซแผ่นดินใหญ่ ชื่อ ยูบีอา (Euboea) มาจากคำสมาสกรีกว่า εὖ แปลว่า ดีงาม, สูงส่ง และ βοῦς แปลว่า วัวเรื่องตามตำนานปรัมปรา เรื่องตามตำนานปรัมปรา. ตำนานของเกาะส่วนหนึ่งมีที่มาจากการปะทุของภูเขาไปบนเกาะ ซึ่งถูกโยงไปถึงการต่อสู้ระหว่างไทแทน และอสูรดึกดำบรรพ์ ก่อนที่จะมีเทพโอลิมปัส โดยเฉพาะตามเค้าโครงเรื่องของ ไททาโนมาเคีย (มหาสงครามของเหล่าไทแทน) อันเล่าถึงการต่อสู้กันระหว่างพวกไทแทน และเฮคาตอนคีร์ (Hecatonchires - "อสูรร้อยมือ")ประวัติศาสตร์ ประวัติศาสตร์. ในยุคโบราณเกาะยูบีอาได้รับการพาดพิงถึง ผ่านสองเมืองสำคัญบนเกาะ คือ แคลซิส กับ อีรีเทรีย (Eretria) ซึ่งโฮเมอร์ได้อ้างถึงในบัญชีรายชื่อเรือ หรือเนื้อหาในเล่มที่ 2 ของมหากาพย์อีเลียด ทั้งสองเมืองได้รับการตั้งรกรากโดยชาวไอโอเนียจากแอตติกา และต่อมาก็ขยายอาณานิคมต่อไปใน แมกนากรีเชีย และซิซิลี เช่น เรจิอัม และ คูไม (Cumae) จนไปถึงชายฝั่งของมาเกโดเนีย อาณานิคมเหล่านี้เปิดเส้นทางการค้าให้แก่กรีซ และมีบทบาทสำคัญในการขยายอารยธรรมตะวันตก เช่น การใช้หน่วยชั่งตวงวัดของยูบีอาตามเมืองของชาวไอโอเนีย โดยเฉพาะอย่างยิ่งในเอเธนส์ จนกระทั่งสิ้นศตวรรษที่ 7 ก่อนค.ศ. เมืองแคลซิส และอีรีเทรียเป็นเมืองคู่แข่งที่มีอำนาจสูสีกัน แต่เมื่อคราวอาณาจักรเปอร์เซียยกทัพมารุกรานกรีซครั้งแรก หลังจากยุทธการที่เทอร์มอพิลี และยุทธนาวีที่อาร์เตมิเซียม ทัพของเปอร์เซียก็สามารถเข้ายึดเอเธนส์ ยูบีอา และบีโอเชียไว้ได้</doc>
