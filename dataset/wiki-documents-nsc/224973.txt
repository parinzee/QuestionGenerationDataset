<doc id="224973" url="https://th.wikipedia.org/wiki?curid=224973" title="หม่อมเจ้าทองคำเปลว ทองใหญ่">หม่อมเจ้าทองคำเปลว ทองใหญ่ หม่อมเจ้าทองคำเปลว ทองใหญ่ ประสูติเมื่อวันที่ 1 เมษายน พ.ศ. 2455 เป็นพระโอรสลำดับที่ 22 ในพระเจ้าบรมวงศ์เธอ พระองค์เจ้าทองกองก้อนใหญ่ กรมหลวงประจักษ์ศิลปาคม ลำดับที่ 9 ที่ประสูติในหม่อมนวม ทองใหญ่ ณ อยุธยา มีพระเชษฐาและพระเชษฐภคินีร่วมพระมารดา 8 พระองค์ คือ- หม่อมเจ้าพันธ์สิหิงค์ ทองใหญ่ (พ.ศ. 2433 - พ.ศ. 2474) เสกสมรสกับหม่อมเจ้าทองเชื้อธรรมชาติ ทองแถม (พ.ศ. 2427 - พ.ศ. 2476) - หม่อมเจ้านาฏนพคุณ ทองใหญ่ (พ.ศ. 2435 - พ.ศ. 2456) เสกสมรสกับหม่อมเจ้าพันธุคำนพคุณ ทองแถม (พ.ศ. 2428 - พ.ศ. 2506) - หม่อมเจ้าไศลทอง ทองใหญ่ (พ.ศ. 2436 - พ.ศ. 2512) สมรสกับหม่อมฟ้อน - หม่อมเจ้าลำทองแร่ ทองใหญ่ (พ.ศ. 2439 - พ.ศ. 2493) ลาออกจากฐานันดรศักดิ์เพื่อสมรสกับนายไต๋ ปาณิกบุตร - หม่อมเจ้าแพร่ทองทราย ทองใหญ่ (พ.ศ. 2441 - พ.ศ. 2527) ลาออกจากฐานันดรศักดิ์เพื่อสมรสกับพันเอกเภตรา ณ หนองคาย - หม่อมเจ้าสลักทองนูน ทองใหญ่ (พ.ศ. 2443 - พ.ศ. 2513) ลาออกจากฐานันดรศักดิ์เพื่อสมรสกับเรืออากาศเอก หม่อมหลวงอารี คเนจร (หลวงคัคณจรเสนีย์) - หม่อมเจ้าทองทูลถวาย ทองใหญ่ (พ.ศ. 2445 - พ.ศ. 2530) สมรสกับหม่อมสำเนียง โปษยะจินดา - หม่อมเจ้าทองประทาศรี ทองใหญ่ (พ.ศ. 2449 - พ.ศ. 2526) สมรสกับหม่อมราชวงศ์วลี รองทรง และหม่อมคำนวณ สุนทรศารทูล หม่อมเจ้าทองคำเปลว ทองใหญ่ สิ้นชีพิตักษัยเมื่อวันที่ 23 กรกฎาคม พ.ศ. 2553 มีการบำเพ็ญกุศลพระศพที่ศาลา 10 วัดมกุฏกษัตริยารามราชวรวิหาร นับเป็นพระอนุวงศ์พระชันษายืนที่ทรงสิ้นชีพิตักษัยในรัชกาลที่9 ซึ่งก่อนหน้านี้หม่อมเจ้าทิตยาทรงกลด จักรพันธุ์ สิ้นชีพิตักษัยก่อนหม่อมเจ้าทองคำเปลวเพียง 2 สัปดาห์ ปัจจุบันคงมีพระอนุวงศ์ไม่กี่พระองค์ที่ยังทรงพระชนม์เครื่องราชอิสริยาภรณ์</doc>
