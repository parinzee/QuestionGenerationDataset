<doc id="448637" url="https://th.wikipedia.org/wiki?curid=448637" title="วัดสามพระยา">วัดสามพระยา วัดสามพระยา เป็นพระอารามหลวงชั้นตรี ชนิดสามัญ เดิมเป็นวัดราษฎร์ สถานที่ตั้งอยู่ที่ แขวงวัดสามพระยา เขตพระนคร กรุงเทพมหานคร ชาวบ้านในละแวกนั้นบ้างก็เรียกชื่อวัดว่า วัดสัก หรือ วัดบางขุนพรหม สันนิษฐานว่า สร้างมาตั้งแต่สมัยกรุงศรีอยุธยาเป็นราชธานี ได้มีการก่อสร้างและบูรณปฏิสังขรณ์เสนาสนะ มาโดยลำดับ ครั้นต่อมา ในรัชกาลที่ ๓ ได้มีพี่น้องร่วมบิดามารดา ประกอบด้วย พระยาราชภักดี (สิงห์ทอง) พระยาเทพอรชุน (ทองปาน) และพระยาราชวรานุกูล (ทองคำ) รวมสามคนพี่น้อง ตามประวัติ บิดาท่านชื่อ มะทอเปิ้น อพยพมาจากรามัญประเทศ แต่ มารดาท่านไม่ปรากฏนาม พี่น้องทั้งสาม ได้จัดสร้างวัดนี้ขึ้นใหม่ แล้วเสร็จจึงได้ทูลเกล้าฯ ถวายเป็นวัดหลวง พระบาทสมเด็จพระนั่งเกล้าเจ้าอยู่หัว มอบพระราชทานนามวัดว่า “วัดสามพระยา”รายนามเจ้าอาวาสรายนามเจ้าอาวาส. 1. พระนิโรธรังษี (เรือง) ดำรงตำแหน่งเมื่อ ร. 3 - ร. 4 2. พระธรรมสมาจาร (ศิลา) ดำรงตำแหน่งเมื่อ ร. 5 - พ.ศ. 2433 3. พระเทพเมธี(ครุฑ) ดำรงตำแหน่งเมื่อ พ.ศ. 2436 - 2456 4. พระธรรมดิลก (ขาว เขมโก) ดำรงตำแหน่งเมื่อ พ.ศ. 2459 – 2480 5. สมเด็จพระพุทธโฆษาจารย์ (ฟื้น ชุตินฺธโร) ดำรงตำแหน่งเมื่อ 2481 -2539 6. พระพรหมดิลก (เอื้อน หาสธมฺโม) (ภายหลังถูกถอดสมณศักดิ์) ดำรงตำแหน่งเมื่อ 2539 - 2561 7. พระเทพวิสุทธิดิลก (ละเอียด กิตฺติสุขุโม) รักษาการเจ้าอาวาส</doc>
