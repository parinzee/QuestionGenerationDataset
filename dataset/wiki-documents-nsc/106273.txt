<doc id="106273" url="https://th.wikipedia.org/wiki?curid=106273" title="รีส วิเธอร์สปูน">รีส วิเธอร์สปูน ลอรา ฌานน์ รีส วิเธอร์สปูน (; เกิด 22 มีนาคม ค.ศ. 1976) เป็นนักแสดงและโปรดิวเซอร์ชาวอเมริกัน เกิดในแบตันรูช, รัฐลุยเซียนาและเติบโตในรัฐเทนเนสซี วิเธอร์สปูนเริ่มต้นอาชีพด้วยการเป็นนักแสดงเด็กประวัติ ประวัติ. รีส วิเธอร์สปูน (Reese Witherspoon) เธอมีชื่อจริงว่า Laura Jeanne Reese Witherspoon เธอเกิดเมื่อ 22 มีนาคม 2519(born March 22, 1976) เกิดและเติบโตในเมืองแนชวิลล์ รัฐเทนเนสซี พ่อของเธอเป็นแพทย์ ส่วนแม่เป็นนางพยาบาล เมื่อเธอเริ่มส่อแววว่าสนใจศิลปะการแสดง ทั้งพ่อและแม่ของเธอ ก็ให้การสนับสนุนเป็นอย่างดี พออายุได้เพียง 11 ขวบ เธอสามารถชนะการคัดเลือกดาราหน้าใหม่ ในเรื่อง The Man in the Moon ในปี 1991 ของ โรเบิร์ต มัลลิแกน ต่อจากนั้นเธอยังได้รับบทนำคู่กับ แพทริเซีย อาร์เคว็ตต์ ในภาพยนตร์ทางเคเบิลทีวีเรื่อง Wildflower ที่มี ไดแอน คีตั้น เป็นผู้กำกับ รีส เรียนไฮสคูลที่โรงเรียน ฮาร์เพิร์ธ ฮอลล์ พอเรียนจบ เธอก็ได้แสดงหนังอีก 2 เรื่องที่ออกฉายในปี 1993 คือ Jack the Bear ที่เธอรับบทเป็นเด็กสาวหัวกบฏวัย 12 ขวบ แสดงร่วมกับดาราอย่าง แดนนี่ เดอวีโต้ และ แกรี่ ซินิส และในหนังเรื่อง A Far Off Place ของดิสนีย์ที่เธอต้องไปใช้ชีวิตอยู่กลางทะเลทรายกาลาฮารีในอัฟริกาอยู่หลายเดือน รวมถึงการเรียนภาษาอัฟริกันบุชเมน กับชาวเผ่ามาทาเบเล่ควบาคู่กันไป ในปีเดียวกันนั้น เธอยังมีผลงานมินิซีรีส์ Return to Lonesome Dove ที่ฉายทางโทรทัศน์ช่องซีบีเอสด้วย เธอเข้าเรียนที่มหาวิทยาลัยสแตนฟอร์ด ในปี 1994 ในสาขาวรรณกรรมภาษาอังกฤษ เป็นช่วงที่เธอรามือจากงานแสดงไปบ้าง เพื่อทุ่มเวลาให้กับการเรียน แต่ก็ยังแสดงนำในหนังที่เป็นที่วิพากษ์วิจารณ์กันมากเรื่องหนึ่ง คือ S.F.W. (1994) หลังจากนั้นสองปี เธอรับบทสาวสวยที่ถูกแฟนหนุ่ม (รับบทโดย มาร์ค วอลห์เบิร์ก) คุกคามความเป็นส่วนตัว ในหนังไซโคทริลเลอร์ เรื่อง Fear และชื่อเสียงของเธอยิ่งโด่งดังขึ้นไปอีก ในหนังอินดี้เรื่องดัง Freeway คู่กับ คีเฟอร์ ซุเธอร์แลนด์ เธอกลับมาอีกครั้งในปี 1997 ในผลงานของ โรเบิร์ต เบนตั้น เรื่อง Twilight ในปีถัดมา ได้ร่วมแสดงกับนักแสดงระดับตำนานฮอลลีวูดอย่าง พอล นิวแมน และนักแสดงอื่นๆที่มากด้วยประสบการณ์อีกหลายคน เช่น ยีน แฮคแมน และ ซูซาน ซาแรนดอน ต่อมา ในปีเดียวกันนั้น เธอรับบทเป็นพี่น้องคู่กับ โทบี้ แม็คไกวร์ ในหนังขาวดำยุคทศวรรษที่ 60 เรื่อง Pleasantville และได้แสดงเป็นนักเรียนสาว ดาวโรงเรียนในเรื่อง Election (1999) ของ แมทธิว โบรเดอริค ในปี 2000 รีสได้ร่วมแสดงใน American Psycho และ Little Nicky และหนังเรื่องล่าสุดของเธอในปี 2001 คือ Legally Blonde ซึ่งเป็นหนังเบาสมองที่เธอรับบทเป็น เอลล์ วู๊ดส์ สาวผมบลอนด์ที่มุ่งมั่นจะคว้าหัวใจของอดีตแฟนหนุ่มกลับมาให้ได้ เมื่อเรียนจบกฎหมายจากฮาวาร์ด นอกจากงานเบื้องหน้าในฐานะนักแสดงแล้ว รีสยังหวังว่า สักวันเธอจะได้ลองเป็นคนเขียนบทดูบ้าง รีส วิเธอร์สปูน แต่งงานกับ ไรอัน ฟิลลิปเป้ (Ryan Phillippe) ในปี 1999 และทั้งคู่เคยร่วมงานกันในหนัง Cruel Intentions ด้วย ทั้งสองมีทายาทด้วยกันสองคน คือ อาวา เอลิซาเบธ ฟิลลิปเป้(Ava Elizabeth Phillippe)เกิด 9 กันยายน 2542(1999) และ เดคอน รีส ฟิลลิปเป้(Deacon Reese Phillippe) เกิด 23 ตุลาคม 2546(2003) ต่อมาเธอได้หย่าร้างกับไรอัน ฟิลลิปเป้ เดือน พฤศจิกายน 2006 ปัจจุบัน รีส วิเธอร์สปูน ได้แต่งงานใหม่กับ จิม ท็อธ(Jim Toth) เอเยนต์หนุ่มแห่งเอเยนซี่ดาราแห่งบริษัท Creative Artists Agency (CAA) เมื่อ 26 มีนาคม 2554(March 26, 2011)ผลงานภาพยนตร์ผลงานภาพยนตร์. - The Man in the Moon (1991) - Wildflower (1991) - Desperate Choices: To Save My Child(1992) - A Far Off Place (1993) - Jack the Bear (1993) - S.F.W. (1994) - Freeway (1996) - Fear (1996) - Twilight (1998) - Overnight Delivery (1998) - Pleasantville (1998) - Cruel Intentions (1999) - Election (1999) - Best Laid Plans (1999) - Little Nicky (2000) - American Psycho (2000) - The Trumpet of the Swan (2001) - Legally Blonde (2001) - The Importance of Being Earnest (2002) - Sweet Home Alabama (2002) - Legally Blonde 2 : Red, White and Blonde (2003) - Vanity Fair (2004) - Walk The Line (2005) - Just Like Heaven (2005) - Rendition (2007) - Penelope (2008) - Four Christmases (2008) - Monsters vs. Aliens (2009) - The Bear and the Bow (2011)</doc>
