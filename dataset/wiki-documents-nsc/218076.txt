<doc id="218076" url="https://th.wikipedia.org/wiki?curid=218076" title="โอเวชั่น">โอเวชั่น ดิ โอเวชั่น () หรือ "โอเวชั่น" เป็นวงดนตรีไทยยุค 80 มีผลงานในช่วง พ.ศ. 2525 - 2531 กับสังกัดนิธิทัศน์ โปรโมชั่น และในช่วง พ.ศ. 2532 - 2535 กับสังกัดโปรมีเดียมาร์ทประวัติดิ โอเวชั่น ในยุค พัชรา แวงวรรณ ประวัติ. ดิ โอเวชั่น ในยุค พัชรา แวงวรรณ. อัลบั้มแรกของวงได้ออกวางแผงเมื่อปี พ.ศ. 2525 ในชื่อว่า "รักและคิดถึง" ต่อมาในปี พ.ศ. 2528 ทางวงก็ได้รับ ขาว ไวยวุฒิ สกุลทรัพย์ไพศาล พี่ชายแท้ๆของ วิรุฬ สกุลทรัพย์ไพศาล หรือ "ดำ ฟอร์เอฟเวอร์" ซึ่งได้รับการคัดเลือกให้เป็นนักร้องนำคนใหม่ของวงคู่กับ "เอ๋ พัชรา" นักร้องประจำวงเพื่อสร้างความแปลกใหม่ให้กับวง โดยในปีนั้นทางวงได้ออกอัลบั้มชุดที่ 4 ในชื่อว่า "รักข้ามขอบฟ้า" มีเพลงดังคือ รักข้ามขอบฟ้า ในปี พ.ศ. 2529 ดิ โอเวชั่น ได้ออกอัลบั้มชุดที่ 5 ในชื่อว่า "รักไม่รู้จบ" โดยถือเป็นอัลบั้มชุดสุดท้าย ของเอ๋ พัชรา กับ ดิ โอเวชั่น เพราะหลังจากแรงโปรโมตอัลบั้มได้ซาลงไป ทางต้นสังกัดอย่างนิธิทัศน์ก็เห็นว่าพัชรานั้นไม่เหมาะกับเพลงเร็ว เพราะแนวเสียงของเธอนั้นเหมาะกับเพลงช้ามากกว่าจึงได้ให้เธอแยกออกมาทำอัลบั้มเดี่ยว ทางวงจึงต้องหานักร้องหญิงคนใหม่มาแทนพัชราดิ โอเวชั่น ในยุค พรพิมล ธรรมสาร ดิ โอเวชั่น ในยุค พรพิมล ธรรมสาร. หลังจากเอ๋ พัชรา แวงวรรณ ได้ออกจากวงไป ทางวงจึงได้เปิดรับนักร้องนำฝ่ายหญิงคนใหม่ซึ่งขาว ไวยวุฒิ มือคีย์บอร์ดและนักร้องนำฝ่ายชาย ได้ชักชวนก้อย พรพิมล ธรรมสาร เพื่อนสนิทให้เข้ามาเทสต์เสียงที่บริษัทนิธิทัศน์ ซอยชินเขต ปรากฏว่าก้อยเทสต์เสียงผ่านจึงได้รับเลือกให้เป็น นักร้องนำฝ่ายหญิงคนใหม่ หลังจากนั้นเมื่อได้นักร้องนำคนใหม่แล้วทางวงจึงเริ่มทำอัลบั้มชุดที่ 6 ออกวางแผงในปี พ.ศ. 2530 โดยใช้ชื่อว่า "เริ่มวัยรัก" โดยมีเพลงดังได้แก่ "สายเกินไป", "แหวนแลกใจ", "หลงรักเธอ" และในอัลบั้มนี้นอกจากเปลี่ยนนักร้องนำแล้วยังเปลี่ยนมือกลองอีกด้วยคือ ชัย อวยชัย ประคองศิลป์ ในปี พ.ศ. 2531 ดิ โอเวชั่นก็ได้ออกอัลบั้มชุดที่ 7 ในชื่อว่า "ไม่มีวันนั้นอีกแล้ว" โดยมีเพลงดังประจำอัลบั้มคือ ไม่มีวันนั้นอีกแล้ว หลังจากนี้ ทางต้นสังกัดก็ได้แยก ก้อย พรพิมล ออกมาทำอัลบั้มเดี่ยว ทำให้วง ดิ โอเวชั่น ที่กำลังจะหมดสัญญากับนิธิทัศน์ไม่มีนักร้องนำฝ่ายหญิง และเมื่อหมดสัญญาแล้วจึงย้ายไปสังกัดโปรมีเดียมาร์ทดิ โอเวชั่น ในยุค พนิดดา นิลรัตน์ ณ อยุธยา ดิ โอเวชั่น ในยุค พนิดดา นิลรัตน์ ณ อยุธยา. ในปี พ.ศ. 2532 เมื่อ ดิ โอเวชั่น ได้หมดสัญญากับบริษัทนิธิทัศน์ ดิ โอเวชั่น จึงย้ายเข้าสังกัดโปรมีเดียมาร์ทซึ่งมีอดีตผู้บริหารนิธิทัศน์เป็นเจ้าของ ปูเป้ พนิดดา นิลรัตน์ ณ อยุธยา ได้มาเป็นนักร้องนำหญิงคนที่สามของวงและได้ออกอัลบั้มกับ ดิ โอเวชั่น ในอัลบั้มชุดที่ 8 ในชื่ออัลบั้มชุด "สุดท้ายคือฉัน" เบิ้ม ชรินทร์ สุวรรณรักษ์ ซึ่งเป็นหัวหน้าวง ได้ทำหน้าที่ร้องนำด้วยดิ โอเวชั่น ในยุค นงนุช ชื่นกระจ่าง ดิ โอเวชั่น ในยุค นงนุช ชื่นกระจ่าง. หลังจากออกอัลบั้มชุด "สุดท้ายคือฉัน" ปูเป้ พนิดดา ก็ได้ออกจากวงไป ทำให้ทางวงไม่มีนักร้องนำฝ่ายหญิง อัลบั้มชุด "ผู้ชายล้วนๆ" ซึ่งเป็นอัลบั้มชุดที่ 9 จึงมีแต่สมาชิกวงที่เป็นผู้ชายทั้งหมด จนกระทั่งได้นุช นงนุช ชื่นกระจ่าง เป็นนักร้องนำฝ่ายหญิงคนสุดท้ายของวงในอัลบั้ม "ตำรารัก" และ "โอเวชั่น 212" แต่ไม่ประสบความสำเร็จ ความนิยมของวงก็เริ่มแผ่วลง จึงประกาศแยกวงในที่สุดการแสดงคอนเสิร์ตเฉพาะกิจ การแสดงคอนเสิร์ตเฉพาะกิจ. อดีตสมาชิกวงโอเวชั่น และก้อย พรพิมล ธรรมสาร ซึ่งปัจจุบันเป็นสมาชิกสภาผู้แทนราษฎร จังหวัดปทุมธานี ร่วมกับนักร้องในค่ายนิธิทัศน์ได้ร่วมกันทุ่มทุนจัดการแสดงคอนเสิร์ตครั้งใหญ่ เพื่อแสดงความอาลัยแด่ "เอ๋ พัชรา แวงวรรณ" โดยจัดแสดงคอนเสิร์ตหลังจากสวดพระอภิธรรมเสร็จแล้ว ในทุกคืนวันที่ 3 - 10 พฤศจิกายน พ.ศ. 2555 โดยนอกจากการแสดงคอนเสิร์ตแล้ว ยังมีการนำซีดีผลงานเพลงของวงโอเวชั่น และผลงานอัลบั้มเดี่ยวของเอ๋มาจัดจำหน่ายให้แฟนเพลงอีกด้วย โดยรายได้ทั้งหมดจากการจำหน่าย นำไปใช้ในการจัดการงานศพ และรายได้ส่วนที่เหลือก็นำไปมอบให้กับพ่อแม่ของเอ๋ พัชรา แวงวรรณสมุดภาพสมาชิกสมาชิก. 1. ชรินทร์ สุวรรณรักษ์ (เบิ้ม) เกิดวันที่ 19 ก.ย. 2501 2. วิสูตร แย้มเอิบสิน (ฉุย) เกิดวันที่ 16 ก.ค. 2499 3. วิสุทธิ์ ลิมปินันทน์ (วิ) เกิดวันที่ 10 ก.ค. 2500 4. ประเสริฐ ฉิมท้วม (เสริฐ) เกิดวันที่ 19 ส.ค. 2503 5. อนันต์ อักษรพินิจ (เปี๊ยก) เกิดวันที่ 20 ก.ค. 2501 6. สุเมธ พิกุลแย้ม (แป๊ะ) เกิดวันที่ 21 ก.ค. 2501 7. พัชรา แวงวรรณ (เอ๋) เกิดวันที่ 3 ส.ค. พ.ศ. 2507 เสียชีวิต 10 ตุลาคม 2555 8. พรพิมล ธรรมสาร (ก้อย) เกิดวันที่ 11 เม.ย. 2511 9. ตั้งแต่ปี พ.ศ. 2532 ชรินทร์ สุวรรณรักษ์ ได้ทำหน้าที่ร้องนำด้วย ส่วนปี พ.ศ. 2534 ไม่ได้ร่วมทำอัลบั้ม "ตำรารัก" และกลับเข้าวงอีกครั้งในอัลบั้ม "โอเวชั่น 212" ในปี พ.ศ. 2535อัลบั้ม</doc>
