<doc id="529862" url="https://th.wikipedia.org/wiki?curid=529862" title="เจ้าหญิงยาโนเรียแห่งบราซิล">เจ้าหญิงยาโนเรียแห่งบราซิล เจ้าหญิงยาโนเรียแห่งบราซิล (พระนามเต็ม: ยาโนเรีย มาเรีย ฮวนนา คาร์ลอตา ลีโอโพลดินา คันดิดา ฟรานซิสกา ซาเวียร์ เดอ เปาลา มิคาเอลา กาเบรียลา ราฟาเอลา กอนซากา; 11 มีนาคม พ.ศ. 2365 - 13 มีนาคม พ.ศ. 2444) ทรงเป็นเจ้าหญิงบราซิลและเป็นเจ้าหญิงโปรตุเกส เป็นพระราชธิดาพระองค์ที่สองในจักรพรรดิเปดรูที่ 1 แห่งบราซิลกับอาร์ชดัชเชสมาเรีย ลีโอโพลดีนาแห่งออสเตรียช่วงต้นพระชนม์ชีพ ช่วงต้นพระชนม์ชีพ. เจ้าหญิงยาโนเรียทรงประสูติในวันที่ 18 มีนาคม พ.ศ. 2365 ณ พระราชวังเซา คริสโตเบาในรีโอเดจาเนโร ทรงดำรงเป็นเจ้าหญิงโปรตุเกส เป็นพระราชธิดาพระองค์ที่สองในจักรพรรดิเปดรูที่ 1 แห่งบราซิลกับจักรพรรดินีมาเรีย ลีโอโพลดีนา เจ้าหญิงทรงเข้ารับพิธีศีลจุ่มในวันที่ 18 มีนาคม พ.ศ. 2365 ในวิหารหลวง และมีพระนามลำลองว่า "เจ้าหญิงแห่งอิสรภาพ" (Princesa da Independência) เจ้าหญิงยาโนเรียทรงเจริญพระชันษาพร้อมๆกับพระอนุชาและพระภคินีของพระนาง เจ้าชายเปดรู, เจ้าหญิงเปาลา และ เจ้าหญิงฟรานซิสกา พระนามของเจ้าหญิงทรงถูกเลือกโดยพระราชบิดาเพื่อเป็นเกียรติแก่จังหวัดรีโอเดจาเนโร เจ้าหญิงยาโนเรียประสูติหลังจากการสิ้นพระชนม์ของเจ้าชายโจเอา คาร์ลอส พระเชษฐาเพียงหนึ่งเดือน เจ้าหญิงทรงสูญเสียพระราชมารดาขณะมีพระชนมายุเพียง 4 พรรษาและทรงเห็นพระราชบิดาต้องเสด็จออกไปยังโปรตุเกสพร้อมกับพระมารดาเลี้ยงและพระเชษฐภคินีขณะมีพระชนมายุเพียง 9 พรรษา เจ้าหญิงต้องทรงเจริญพระชันษาด้วยการศึกษาที่เข้มงวดมาก ในปีพ.ศ. 2376 เจ้าหญิงเปาลา พระขนิษฐาสิ้นพระชนม์ก่อนที่จะมีพระชนมายุครบ 10 พรรษา เจ้าหญิงยาโนเรียทรงมีลายพระหัตถ์ไปถึงพระราชบิดาว่าเจ้าหญิงรัชทายาท เจ้าหญิงรัชทายาท. ด้วยการสละราชบัลลังก์ของจักรพรรดิเปดรูที่ 1 แห่งบราซิลเพื่อเสด็จไปยังยุโรปและทำการฟื้นฟูราชบัลลัก์โปรตุเกสให้แก่พระราชธิดาพระองค์โตของพระองค์ สมเด็จพระราชินีนาถมาเรีย ดา กลอเรีย ทำให้การสืบราชสันตติวงศ์บราซิลต้องมีการปรับเปลี่ยน จากปีพ.ศ. 2378 จนถึงพ.ศ. 2388 เจ้าหญิงทรงได้รับพระอิศริยยศ เจ้าหญิงรัชทายาทแห่งบราซิลในฐานะทายาทโดยสันนิษฐานของพระอนุชา จักรพรรดิเปดรูที่ 2 แห่งบราซิล โดยสภาสมัชชาแห่งชาติ เมื่อพระเชษฐภคินี สมเด็จพระราชินีนาถมาเรียทรงถูกตัดออกจากสิทธิการสืบราชบัลลังก์ด้วยกฎหมายมาตราที่ 91 ในวันที่ 30 ตุลาคม พ.ศ. 2378 เจ้าหญิงยาโนเรียจึงทรงกลายเป็นทายาทโดยสันนิษฐานของราชบัลลังก์แห่งจักรวรรดิบราซิล ในวันที่ 4 สิงหาคม พ.ศ. 2379 เจ้าหญิงยาโนเรียทรงพระดำเนินไปยังห้องโถงของพระราชวังวุฒิสภา ทรงฉลองพระองค์ที่เต็มไปด้วยสีทองซึ่งจะสามารถเห็นเครื่องยศ เครื่องราชอิสริยาภรณ์กางเขนและทรงปรากฏพระองค์ในพระหัตถ์ที่ทรงถือบทสวดมนต์ ทรงประกาศด้วยพระสุรเสียงเคร่งขรึมว่า ดังนั้นเจ้าหญิงยาโนเรียจึงทรงได้เป็นเจ้าหญิงรัชทายาทแห่งจักรวรรดิบราซิล จนกระทั่งการประสูติของเจ้าชายอฟอนโซ พระราชโอรสในจักรพรรดิเปดรูที่ 2 พระอนุชาความพยายามเป็นผู้สำเร็จราชการแทนพระองค์ ความพยายามเป็นผู้สำเร็จราชการแทนพระองค์. จักรพรรดิเปดรูที่ 2 พระอนุชา ยังทรงพระเยาว์ ในปีพ.ศ. 2379 รัฐบาลผู้สำเร็จราชการกำลังอยู่ในภาวะวิกฤต และในตอนนี้เจ้าหญิงยาโนเรียทรงเริ่มเข้ามาในฐานะที่เป็นพระราชธิดาในจักรพรรดิเปดรูที่ 1 สมาชิกสภาผู้แทนราษฎรบางคนที่เป็นฝ่ายเสรีนิยมปานกลางได้ทำการถกเถียงว่าการสำเร็จราชการแทนพระองค์ถูกส่งผ่านไปอยู่กับเจ้าหญิงยาโนเรีย พระเชษฐภคินีในจักรพรรดิเปดรูที่ 2 และทรงเป็นเจ้าหญิงรัชทายาทแห่งบราซิล ในขณะนั้นมีพระชนมายุ 15 พรรษา ดังนั้นพระนางจะสามารถรับเป็นผู้สำเร็จราชการแผ่นดินได้ แต่ความคิดนี้ไม่ได้รับการดำเนินต่อ จากนั้นการควบคุมรัฐบาลได้ถูกนำไปอภิเษกสมรส อภิเษกสมรส. ในฐานะที่เป็นพระบรมวงศานุวงศ์บราซิลที่สามารถสืบราชบัลลังก์ต่อได้ มันจึงกลายเป็นเรื่องสำคัญที่จะจัดพิธีอภิเษกสมรสสำหรับเจ้าหญิงยาโนเรีย มาเรีย, จักรพรรดิเปดรูที่ 2 และเจ้าหญิงฟรานซิสกา พระภคินี คู่อภิเษกสมรสของทั้งเจ้าหญิงยาโนเรียและจักรพรรดิเปดรูที่ 2 มาจากราชอาณาจักรซิซิลีทั้งสอง พระนางอภิเษกสมรสกับเจ้าชายหลุยส์ เคานท์แห่งอควิลา (พระอนุชาในพระมเหสีของจักรพรรดิเปดรูที่ 2 คือ เจ้าหญิงเทเรซา คริสตินาแห่งทูซิชิลี) พระราชพิธีได้ถูกจัดในวันที่ 28 เมษายน พ.ศ. 2387 ณ กรุงรีโอเดจาเนโร บราซิล พระสวามีของพระนางเป็นพระราชโอรสในพระเจ้าฟรานซิสที่ 1 แห่งทูซิชิลีกับพระมเหสีพระองค์ที่สอง เจ้าหญิงมาเรีย อิซาเบลลาแห่งสเปน ด้วยความไม่ลงรอยกันระหว่างเคานท์แห่งอควิลากับองค์จักรพรรดิ เจ้าหญิงยาโนเรียกับเคานท์แห่งอควิลาได้รับพระบรมราชานุญาตให้เสด็จออกจากบราซิลในเดือนตุลาคม พ.ศ. 2387 ในปีพ.ศ. 2388 ฐานะการเป็นเจ้าหญิงรัชทายาทของเจ้าหญิงยาโนเรียได้หมดไปเมื่อมีการประสูติของเจ้าชายอฟอนโซ พระราชโอรสในจักรพรรดิเปดรูที่ 2 พระอนุชาสิ้นพระชนม์ สิ้นพระชนม์. เจ้าหญิงยาโนเรีย เคานท์เตสแห่งอควิลาสิ้นพระชนม์ที่นีซ ประเทศฝรั่งเศส ในวันที่ 13 พฤษภาคม พ.ศ. 2444 สิริพระชนมายุ 79 พรรษา เป็นพระราชธิดาในจักรพรรดิเปดรูที่ 1 และจักรพรรดินีมาเรีย ลีโอโพลดีนาที่สิ้นพระชนม์เป็นพระองค์สุดท้าย ชื่อเมืองยาโนเรียในรัฐมีนัสเชไรส์ ถูกตั้งขึ้นเพื่อเป็นพระเกียรติแก่พระนางพระโอรสธิดา พระโอรสธิดา. เจ้าหญิงยาโนเรียและเจ้าชายหลุยส์มีพระโอรสธิดาร่วมกัน 4 พระองค์ได้แก่- เจ้าชายหลุยส์ เคานท์แห่งร็อกคากูเกลมา (18 กรกฎาคม พ.ศ. 2388 - 27 พฤศจิกายน พ.ศ. 2452) เจ้าชายทรงอภิเษกสมรสต่างฐานันดรกับมาเรีย อเมเลีย เบโลว์-ฮาเมล และมีบุตร 2 พระองค์ - เจ้าหญิงมาเรีย อิซาเบลลาแห่งบูร์บง-ทูซิชิลี (22 กรกฎาคม พ.ศ. 2389 - 14 กุมภาพันธ์ พ.ศ. 2402) - เจ้าชายฟิลิปโปแห่งบูร์บง-ทูซิชิลี (12 สิงหาคม พ.ศ. 2390 - 9 กรกฎาคม พ.ศ. 2465) เจ้าชายทรงอภิเษกสมรสต่างฐานันดรกับฟลอรา บูเนน และไม่มีบุตร - เจ้าชายมาเรีย เอ็มมานูเอลแห่งบูร์บง-ทูซิชิลี (24 มกราคม พ.ศ. 2394 - 26 มกราคม พ.ศ. 2394)พระอิศริยยศพระอิศริยยศ. - 11 มกราคม พ.ศ. 2365 - 12 ตุลาคม พ.ศ. 2365 : เจ้าหญิงยาโนเรียแห่งโปรตุเกส - 12 ตุลาคม พ.ศ. 2365 - 30 ตุลาคม พ.ศ. 2378 : เจ้าหญิงยาโนเรียแห่งบราซิล, เจ้าหญิงแห่งโปรตุเกส - 30 ตุลาคม พ.ศ. 2378 - 28 เมษายน พ.ศ. 2387 : เจ้าหญิงรัชทายาทแห่งบราซิล - 28 เมษายน พ.ศ. 2387 - 23 กุมภาพันธ์ พ.ศ. 2388 : เจ้าหญิงรัชทายาทแห่งบราซิล, เคานท์เตสแห่งอควิลา - 23 กุมภาพันธ์ พ.ศ. 2388 - 5 มีนาคม พ.ศ. 2440 : เคานท์เตสแห่งอควิลา - 5 มีนาคม พ.ศ. 2440 - 13 มีนาคม พ.ศ. 2444 : เคานท์เตสม่ายแห่งอควิลาพระราชตระกูล</doc>
