<doc id="434719" url="https://th.wikipedia.org/wiki?curid=434719" title="โจ ฮิไซชิ">โจ ฮิไซชิ มะโมะรุ ฟุจิซะวะ () หรือที่รู้จักในนาม โจ ฮิไซชิ () เป็นนักดนตรี และนักประพันธ์เพลง สำหรับภาพยนตร์ ภาพยนตร์การ์ตูน และอะนิเมะ ชาวญี่ปุ่น มีผลงานมากจากการกำกับและอำนวยการเพลงประกอบภาพยนตร์การ์ตูน ของสตูดิโอจิบลิ เขาได้รับการยกย่องว่าเป็นหนึ่งในนักประพันธ์เพลงประกอบสื่อที่ยิ่งใหญ่ที่สุดคนหนึ่งของเอเชียประวัติ ประวัติ. โจ ฮิไซชิ เกิดที่ เมืองนะงะโนะ ในจังหวัดนะงะโนะ ในชื่อว่า มะโมรุ ฟุจิซะวะ เมื่ออายุ 5 ขวบ เขาก็เริ่มเรียนไวโอลิน ฮิไซชิค้นพบว่าดนตรีคือจุดมุ่งหมายในชีวิตของเขา นั่นทำให้ เขาเข้าเรียนในสาขาการประพันธ์เพลงที่โรงเรียนการดนตรีคุนิตาชิ ในกรุงโตเกียว เมื่อปี 1969 ในปี 1983 ชื่อของเขาได้รับการนำเสนอ ให้เป็นผู้ประพันธ์เพลง สำหรับภาพยนตร์การ์ตูน Nausicaä of the Valley of the Wind ของ ฮะยะโอะ มิยะซะกิ ซึ่งการได้ร่วมงานกับมิยะซะกินี้เองทำให้ฮิไซชิ เริ่มมีชื่อเสียงขึ้นมาอย่างมาก หลังจากมิยะซะกิก่อตั้ง สตูดิโอจิบลิ ขึ้นมาในปี 1985 ฮิไซชิก็ได้เป็นผู้ประพันธ์เพลงภาพยนตร์การ์ตูนโดยสตูดิโอจิบลิเรื่อยมา และยังประพันธ์เพลงสำหรับภาพยนตร์และภาพยนตร์การ์ตูนอื่นๆเป็นบางโอกาส นอกจากนี้ ฮิไซชิยังได้เป็นผู้ประพันธ์เพลงสำหรับ พาราลิมปิกฤดูหนาว 1998 อีกด้วย จากผลงานตลอดหลายปีที่ผ่านมา ทำให้ฮิไซชิได้รับรางวัล Japanese Academy Award ด้านเพลงยอดเยี่ยมที่สุด ในปี 1992, 1993, 1994, 1999, 2000, 2009 และ 2011 ทั้งยังได้รับเหรียญเกียรติยศสายสีม่วง สำหรับบุคคลที่มีส่วนร่วมในการพัฒนาด้านวิชาการและศิลปะ จนนำไปสู่การปรับปรุงและประสบผลสำเร็จ จากรัฐบาลญี่ปุ่นในเดือนพฤศจิกายนปี 2009ผลงานอัลบั้มอัลบั้มรวมเพลงอัลบั้มเพลงประกอบดีวีดี</doc>
