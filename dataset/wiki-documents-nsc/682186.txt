<doc id="682186" url="https://th.wikipedia.org/wiki?curid=682186" title="ฟิฟตีเชดส์ออฟเกรย์ (ภาพยนตร์)">ฟิฟตีเชดส์ออฟเกรย์ (ภาพยนตร์) ฟิฟตีเชดส์ออฟเกรย์ () เป็นภาพยนตร์แนวรักดราม่าอีโรติก กำกับโดยแซม เทย์เลอร์-จอห์นสัน บทภาพยนตร์โดยเคลลี มาร์เซล สร้างจากนวนิยายในชื่อเดียวกันของนักประพันธ์ชาวอังกฤษ อี. แอล. เจมส์ นำแสดงโดยดาโกตา จอห์นสัน รับบทเป็นอนาสตาเซีย สตีล บัณฑิตวิทยาลัยที่เริ่มความสัมพันธ์แบบซาโดมาโซชิสติกกับนักธุรกิจหนุ่มผู้มีอิทธิพล คริสเตียน เกรย์ (เจมี่ ดอร์แนน) ภาพยนตร์ฉายรอบปฐมทัศน์ในเทศกาลภาพยนตร์นานาชาติเบอร์ลิน ครั้งที่ 65 เมื่อวันที่ 11 กุมภาพันธ์ ค.ศ. 2015 และออกฉายเป็นการทั่วไปเมื่อวันที่ 13 กุมภาพันธ์ ค.ศ. 2015 โดยยูนิเวอร์แซลพิกเจอส์ ภาพยนตร์ประสบความสำเร็จในบ็อกซ์ออฟฟิศทันที โดยทำรายได้ได้มากกว่า 570 ล้านดอลลาร์สหรัฐ ปัจจุบันอยู่ในอันดับที่ 9 ของภาพยนตร์ที่ทำเงินสูงสุดของปี ค.ศ. 2015 "เอิร์นอิต" เพลงประกอบภาพยนตร์ของ ฟิฟตีเชดส์ออฟเกรย์ ที่ขับร้องโดยเดอะวีกเอนด์ ได้รับรางวัลแกรมมี ประจำปี ค.ศ. 2016 ภาคต่อของ ฟิฟตีเชดส์ออฟเกรย์ คือ ฟิฟตีเชดส์ดาร์กเกอร์ (Fifty Shades Darker) และ ฟิฟตีเชดส์ฟรีด (Fifty Shades Freed) จะเข้าฉาย 10 กุมภาพันธ์ ค.ศ. 2017 และ 9 กุมภาพันธ์ ค.ศ. 2018 ตามลำดับ</doc>
