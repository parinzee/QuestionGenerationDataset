<doc id="217570" url="https://th.wikipedia.org/wiki?curid=217570" title="แอนนา รีส">แอนนา รีส แอนนา แฮมบาวริส (; เกิด 4 ตุลาคม พ.ศ. 2530) หรือเป็นที่รู้จักในชื่อ แอนนา รีส () เป็นนักแสดงชาวไทยประวัติ ประวัติ. แอนนา รีส เป็นลูกครึ่งไทย-อังกฤษ เกิดที่ประเทศไซปรัส บิดาเป็นชาวอังกฤษ ส่วนมารดาเป็นชาวไทยชื่อ สุดารักษ์ หนูเกตุ ครั้นเมื่ออายุได้สองขวบ บิดาเสียชีวิต มารดาจึงพากลับมายังประเทศไทย แอนนาก้าวเข้าสู่วงการบันเทิงจากการถ่ายโฆษณาสบู่เด็กเมื่ออายุ 4 ปี และเคยแสดงมิวสิกวิดีโอของปฏิภาณ ปฐวีกานต์ ในเพลง "พิลึกกึกกือ" และยังเคยถ่ายนิตยสาร Katch ของสมเกียรติ อริยชัยพาณิชย์ มีผลงานละครเรื่อง กุหลาบตัดเพชร และแสดงในมิวสิกวิดีโอเพลง "ทำอะไรสักอย่าง" แอนนาเคยชิมลางการเป็นนักแสดงภาพยนตร์ โดยในปี พ.ศ. 2543 เคยแสดงเรื่อง ฟ้าทะลายโจร รับบทเป็นรำเพยในวัยเด็ก และในปี พ.ศ. 2549 ได้แสดงเรื่อง เดอะเลตเตอร์ เขียนเป็นส่งตาย และในปี พ.ศ. 2551 กับเรื่อง ปืนใหญ่จอมสลัด รับบทเป็น เจ้าหญิงอูงู และรับบทเป็นนักแสดงเซ็กซี่จากภาพยนตร์เรื่อง น้ำตาลแดง 2 และการถ่ายปฏิทินแอลกอฮอลรายหนึ่งเมื่อปี พ.ศ. 2553 นอกจากนี้เธอยังเคยช่วยงานกุศลอยู่เป็นระยะ ๆ แอนนาเคยคบหากับเกียรติศักดิ์ อุดมนาค พิธีกรคนหนึ่งและเลิกราในเวลาต่อมา วันที่ 26 มิถุนายน พ.ศ. 2558 แอนนาตกเป็นข่าวจากการขับรถพุ่งชนเป็นเหตุให้ตำรวจนายหนึ่งเสียชีวิต ซึ่งเธอได้รับผิดชอบต่อเหตุการณ์ดังกล่าว โดยเข้าร่วมในพิธีศพ และบวชชีพราหมณ์หลังจากนั้นเพื่ออุทิศส่วนกุศล วันที่ 22 พฤษภาคม พ.ศ. 2560 แอนนา รีสตกเป็นข่าวอื้อฉาวอีกครั้ง เพราะเมาสุราอาละวาด บริภาษอย่างไร้สติ และทำลายทรัพย์สินภายในผับแห่งหนึ่ง ทั้งขับรถชนรถผู้อื่นหลบหนี ซึ่งจากการตรวจสอบปริมาณแอลกอฮอล์ในร่างกายมีความสูงถึง 141 มิลลิกรัมเปอร์เซนต์ จากปกติที่มีให้ไม่เกิน 50 มิลลิกรัมเปอร์เซนต์ เธออ้างว่าประสบปัญหาต่าง ๆ มามาก ยอมรับว่าดื่มสุราแต่มิได้ใช้สารเสพติด และวางหลักทรัพย์ประกันตัวออกไปผลงานภาพยนตร์ละครมิวสิกวิดีโอ</doc>
