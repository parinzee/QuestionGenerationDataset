<doc id="43792" url="https://th.wikipedia.org/wiki?curid=43792" title="ซิตี้ฮันเตอร์">ซิตี้ฮันเตอร์ ซิตี้ฮันเตอร์ () เป็นการ์ตูนญี่ปุ่นเรื่องและภาพโดย ซึกาสะ โฮโจ ตีพิมพ์ในประเทศญี่ปุ่นโดยสำนักพิมพ์ชูเอชะ ตีพิมพ์ในประเทศไทยโดยสำนักพิมพ์สยามอินเตอร์คอมิกส์ รวม 35 เล่ม ส่วนเล่มที่ถูกตีพิมพ์อีกครั้งในรูปแบบเวอร์ชันฉบับสมบูรณ์ (Complete Edition) มี 32 เล่มกับเล่มพิเศษ illustration อีก 3 เล่มก็คือ illustration X, illustration Y และ illustration Z รวมทั้งหมด 35 เล่มของเวอร์ชันฉบับสมบูรณ์ ต่อมาถูกนำมาทำเป็นแอนิเมชันซีรีส์ โดยซันไรส์ ในปีพ.ศ. 2530 - พ.ศ. 2531 จำนวน 51 ตอน, ในปี พ.ศ. 2531 - พ.ศ. 2532 จำนวน 63 ตอน, ในปี พ.ศ. 2532 - พ.ศ. 2533 จำนวน 13 ตอน และในปี พ.ศ. 2534 จำนวน 13 ตอน ทำเป็นอะนิเมะฟิล์มและตอนพิเศษจำนวน 4 ตอนก็คือ City Hunter .357 Magnum ในปีพ.ศ. 2532"อะนิเมะฟิล์ม", City Hunter The Secret Service ในปีพ.ศ. 2539"ตอนพิเศษ", City Hunter The Motion Picture ในปีพ.ศ. 2540"ตอนพิเศษ" และ City Hunter Death of the Vicious Criminal Ryo Saeba (Death of Evil Ryo Saeba) ในปี พ.ศ. 2542 "ตอนพิเศษ" และทำเป็นโอวีเอจำนวน 2 ตอนในปีพ.ศ. 2533 ก็คือ City Hunter Bay City Wars และ City Hunter Million Dollar Conspiracyเนื้อเรื่อง เนื้อเรื่อง. ซาเอบะ เรียว หรืออีกชื่อหนึ่งคือ ซิตี้ ฮันเตอร์ ชายหนุ่มลึกลับที่ไม่รู้แม้กระทั่งวันเกิดของตัวเอง แฝงตัวอยู่ในชินจูกุ โดยประกอบอาชีพรับจ้างคุ้มกันนอกกฎหมาย ซึ่งผู้ว่าจ้างต่างทราบข่าวแต่ว่าให้ไปเขียนสัญลักษณ์ XYZ ที่ป้ายข่าวหน้าสถานีรถไฟชินจูกุ แล้วจะได้รับการติดต่อกลับ ซาเอบะ เรียว มีคู่หู ชื่อ มากิมูระ ซึ่งต่อมาเสียชีวิตเพราะแองเจิลดัสต์ (เป็นขององค์กรยู​เนี่ยนเทโอปา​ซึ่ง​เป็น​องค์การค้ายา​เสพติดอันดับ​ 1 ​ของโลก) และเหมือนโชคชะตาพาไปเมื่อเขาต้องมาจับคู่เป็นคู่หูใหม่กับ คาโอริ น้องสาว (บุญธรรม) ของคู่หูที่ตายไป ความสัมพันธ์ระหว่าง เรียว และคาโอริ ค่อยๆพัฒนาไปพร้อมกับงานสารพัดรูปแบบ ศัตรูเก่าของเรียวในสมัยก่อนอย่างอุมิโบซึก็ตามมา และกลับกลายเป็นสหาย มีสาวๆมากมายที่เข้ามาว่าจ้างให้เรียวดูแลความปลอดภัย และเรียวก็มีงานอดิเรกในการย่องหาสาวๆในยามกลางคืน และในทุกเวลาที่มีโอกาส เพื่อทดลองแอ้มให้ได้สักครั้งหนึ่ง แต่จนแล้วจนรอด เรียวก็ไม่เคยได้แอ้มใครจริงๆเลยสักที เพราะต้องผจญกับค้อน 100 ตันพิฆาตคู่มือคาโอริที่ใช้ป้องกันสาวๆอยู่เสมอๆ วันหนึ่งคาโอริได้รู้ว่า เรียวไม่รู้แม้กระทั่งวันเกิดของตัวเอง เนื่องจากครอบครัวของเรียวเกิดอุบัติเหตุเครื่องบินตก เรียวเป็นคนเดียวที่รอดชีวิต และได้ฝึกการต่อสู้เป็นทหารรับจ้างกับ ไคบาระ ชิน ซึ่งเป็นฝ่ายกบฏในประเทศที่กำลังคุกรุ่นด้วยสงคราม แม้กระทั่งชื่อที่ใช้อยู่ก็เป็นชื่อที่เรียวตั้งขึ้นมาเอง คาโอริจึงตั้งให้วันที่ 26 มีนาคม ของทุกปีเป็นวันคล้ายวันเกิดของเรียว เหตุผลที่เลือกเอาวันนี้เพราะเป็นวันแรกที่ คาโอริ กับ เรียว ได้เจอกัน เรียวได้ค้นพบในเวลาต่อมาว่า ไคบาระ ที่เขานับถือเสมือนพ่อ และสุดท้ายเป็นคนที่หลอกใช้ยากับเขาในสงครามกบฏ ทำให้เขาเคยกลายเป็นอสูรสงครามเข้าโจมตีและลอบสังหารทหารฝ่ายตรงข้ามตายเป็นจำนวนมาก และการสู้รบครั้งนั้นเป็นสาเหตุที่ทำให้ตาของอุมิโบสึบอดในเวลาต่อมา หลังจากเรียวถอนตัวจากการเป็นทหารรับจ้าง และไคบาระหายสาบสูญไป เรียวก็ได้จับทีมกับคู่หูมากมายก่อนที่จะย้ายเข้าไปอยู่ในญี่ปุ่น และมาจับคู่กับมากิมูระและในที่สุด เรียวก็ต้องมาปะทะกับ ไคบาระ อีกครั้ง ความสัมพันธ์ที่ทั้งผูกพันและทั้งเป็นศัตรูระหว่างเรียว กับ ไคบาระ เป็นความสัมพันธ์ที่ซับซ้อนอย่างยิ่ง เพราะขาข้างที่ขาดของไคบาร่าก็เกิดจากการเอาตัวไปช่วยเรียวจากฝ่ายตรงข้าม แต่ในที่สุดทั้งคู่ก็ต้องดวลกัน โดยมีฝ่ายเดียวที่จะรอดชีวิตไปตัวละครตัวละคร. - ซาเอบะ เรียว - มากิมูระ ฮิเดยูกิ (พี่ชายคาโอริ) - มากิมูระ คาโอริ - อุมิโบซึ, ฟอลคอน, อิจูอิง ฮายาโตะ - โนงามิ ซาเอโกะ (พี่) - อาโซ คาสุมิ - ศาสตราจารย์ (ผู้รวบรวมข่าวสาร) - นาโทริ คาซึเอะ - โนงามิ เรกะ (น้อง) - มิกิ - มิค แองเจิล นอกจากนี้ เฉินหลง ยังเคยรับบทเป็น ซาเอบะ เรียว ในภาพยนตร์เรื่อง ซิตี้ฮันเตอร์(CITY HUNTER) มาแล้วด้วยเช่นกันรายชื่อตอนการตอบรับ การตอบรับ. จากผลสำรวจใน ค.ศ. 2005 ที่จัดขึ้นโดยทีวี อาซาฮี คอร์เปอร์เรชั่น ซิตี้ฮันเตอร์ได้รับการโหวตอยู่ในลำดับที่ 66 จากอนิเมททีวีซีรีส์ 100 เรื่องที่ได้รับความนิยมมากที่สุดจากโหวตโดยผู้ชมโทรทัศน์ ส่วนทีวี อาซาฮี เว็บ-โพล ได้จัดให้อยู่ในอันดับที่ 65</doc>
