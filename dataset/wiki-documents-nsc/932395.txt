<doc id="932395" url="https://th.wikipedia.org/wiki?curid=932395" title="ฟาโรห์เปดูบาสท์ที่ 1">ฟาโรห์เปดูบาสท์ที่ 1 เปดูบาสท์ที่ 1 หรือ เปดูบาสทิสที่ 1 เป็นฟาโรห์ในอียิปต์บนแห่งอียิปต์โบราณในช่วงศตวรรษที่ 9 ก่อนคริสตกาล ซึ่งเป็นที่รู้กันว่าเป็นคู่แข่งทางการการเมืองในอียิปต์กับฟาโรห์ทาเคลอตที่ 2 และเป็นข้อเท็จจริงที่ว่าฟาโรห์เปดูบาสท์ที่ 1 เป็นที่รู้จักครั้งแรกในฐานะของผู้ปกครองท้องถิ่นเมืองธีบส์ในปีที่ 11 ของการปกครองของฟาโรห์ทาเคลอตที่ 2 ฟาโรห์เปดูบาสท์ที่ 1 ปกครองอียิปต์เมื่อ 835 หรือ 824 ปีก่อนคริสตกาล ฟาโรห์เปดูบาสท์ได้ถูกบันทึกว่าเป็นบรรพบุรุษของชาวลิเบียและปกครองอียิปต์เป็นระยะเวลา 25 ปีตามที่มาเนโธได้กล่าวไว้ ซึ่งพระองค์สถาปนาเป็นฟาโรห์ปกครองธีบส์ในปีที่ 8 ของการครองราชย์ของฟาโรห์โชเชงค์ที่สาม และปีที่มากที่สุดของพระองค์คือปีที่ 23 ของรัชกาลของพระองค์ ซึ่งเปรียบเทียบกันก็เท่ากับปีที่ 31 ของการปกครองของฟาโรห์โชเชงค์ที่ 3 ที่เมืองทานิสจากราชวงศ์ที่ 22 แม้กระนั้นเนื่องจากฟาโรห์โชเชงค์ที่ 2 ควบคุมแค่เฉพาะอียิปต์ล่างในเมืองเมมฟิสและบริเวณดินดอนสามเหลี่ยมปากแม่น้ำไนล์ แต่ฟาโรห์เปดูบาสท์ที่ 1 และฟาโรห์โชเชงค์ที่ 3 ไม่ใช่คู่แข่งทางการเมืองและอาจจะสร้างความสัมพันธ์ทางทูตกันขึ้น พระโอรสของโชเชงค์ที่ 3 ที่รู้จักกันว่า ปาเซดบาสท์ B ได้สร้างประตูทางเข้าที่เมืองคาร์นัก</doc>
