<doc id="174478" url="https://th.wikipedia.org/wiki?curid=174478" title="อรุณสวัสดิ์">อรุณสวัสดิ์ อรุณสวัสดิ์ เป็นบทประพันธ์ของ จุลลดา ภักดีภูมินทร์ สร้างเป็นละครโทรทัศน์ครั้งแรกเมื่อปี พ.ศ. 2535 สร้างโดยบริษัท กันตนา นำแสดงโดย ศรราม เทพพิทักษ์ และ วิชชุดา สวนสุวรรณ ออกอากาศทางสถานีโทรทัศน์กองทัพบกช่อง 7 ละครเรื่องนี้ได้รับความนิยม และที่ได้รับความนิยมก็คือเพลงประกอบละครที่ขับร้องโดย พิสุทธิ์ ทรัพย์วิจิตร และ วทัญญู มุ่งหมาย ในปี พ.ศ. 2542 ถูกนำกลับมาสร้างใหม่สร้างโดยบริษัท อาร์เอส ในนามชาโดว์ นำแสดงโดย ทศพร รถกิจ และ ทราย เจริญปุระ ออกอากาศทางสถานีโทรทัศน์ไทยทีวีสีช่อง 3 ล่าสุดในปี  พ.ศ. 2557 ทางค่าย โมโน และ ช่องโมโน 29 ได้นำกลับมารีเมคอีกครั้ง สร้างโดย ศุภชัย ศรีวิจิตรเรื่องย่อ เรื่องย่อ. เป็นเรื่องราวของภาสุ หรือ เม่น ชายหนุ่มที่ต้องพิสูจน์ตัวเองด้านการเรียนให้พ่อยอมรับในตัวเขาที่มองว่าไม่เอาไหน ตั้งแต่มัธยมศึกษาตอนปลายจนสามารถสอบเข้ามหาวิทยาลัยชั้นนำและสำเร็จการศึกษา โดยมีอรณีเพื่อนสาวคอยให้กำลังใจแม้ว่าภาสุจะหลงรักเมขลา เพื่อนร่วมชั้นคนสวยก็ตาม แต่ในที่สุดด้วยความดีของเธอจึงเอาชนะใจเขาได้ในที่สุดรายชื่อนักแสดงรางวัลรางวัล. - ละครอรุณสวัสดิ์ปี 2535 - รางวัลเมขลา ครั้งที่ 12 นักแสดงดาวรุ่งชายดีเด่น - ศรราม เทพพิทักษ์ - รางวัลโทรทัศน์ทองคำ ครั้งที่ 7 ละครสะท้อนสังคมดีเด่น</doc>
