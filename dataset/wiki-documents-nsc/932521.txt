<doc id="932521" url="https://th.wikipedia.org/wiki?curid=932521" title="สปอตไลต์ (เพลง)">สปอตไลต์ (เพลง) SPOTLIGHT เป็นซิงเกิลในปี พ.ศ. 2561 ของ บุรินทร์ บุญวิสุทธิ์ ซึ่งเป็นการปล่อยเพลงในรอบ 7 ปี ประพันธ์เนื้อร้องโดย บุรินทร์ บุญวิสุทธิ์ ,ชนกันต์ รัตนอุดม แต่งทำนองโดย Cesar B. de Guzman และเรียบเรียงโดย บุรินทร์ บุญวิสุทธิ์ ,กันต์ รุจิณรงค์ และกวิน อินทวงษ์ ออกจำหน่ายในวันที่ 1 กุมภาพันธ์ พ.ศ. 2561 โดยมีคอนเซ็ปต์ Less Is More (เลส อิส มอร์) มาจากการทำงานกว่า 17 ปีในวงการ บุรินทร์ เคยใช้เสียงกว่าร้อยเสียงในหนึ่งเพลง พอยิ่งทำก็ยิ่งรู้ ยิ่งต้องปรับปรุง เปลี่ยนแปลง และพัฒนาไปเรื่อยๆ จนคิดได้ว่าสิ่งที่น้อยลง อาจจะมากขึ้นในความรู้สึกก็ได้ ความพิเศษของเพลงนี้คือ บุรินทร์เลือกใช้วิธีการบันทึกเสียงด้วยระบบ Reel-to-Reel ซึ่งเป็นเทคนิคการอัดเสียงสมัยเก่าก่อนที่จะเปลี่ยนเป็นระบบดิจิทัลแบบทุกวันนี้ เพื่อให้เพลง Spotlight มีกลิ่นอาย Old School ตามสไตล์ที่เขาหลงใหลมากที่สุด ในพาร์ตดนตรี บุรินทร์ได้ร่วมงานกับนักดนตรีและคนทำงานเบื้องหลังระดับโลกหลายคน เช่น นาธาน อีสต์, จูปิเตอร์, อีริก เฟอร์กูสัน และเบอร์นี กรันแมน ซึ่งทุกคนเคยสร้างผลงานร่วมกับศิลปิน เช่น ไมเคิล แจ็คสัน, สตีวี วันเดอร์ และ Daft Punk มาแล้ว ส่วนของ MV บุรินทร์ได้ทำงานร่วมกับ Frank Knitty - อาร์ตไดเรกเตอร์ / แอนิเมเตอร์ ชาวฮอลแลนด์ ที่เคยได้ผลิตผลงานให้กับแบรนด์แฟชั่นระดับโลกมาแล้ว ซึ่งสำหรับ MV เพลงสปอตไลท์นี้ Frank ได้บินมาประเทศไทยเพื่อกำกับการถ่ายด้วยตัวเอง และยังได้ "แพทริเซีย กู๊ด" มาร่วมแสดงการตอบรับชาร์ต</doc>
