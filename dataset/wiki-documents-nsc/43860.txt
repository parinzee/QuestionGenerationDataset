<doc id="43860" url="https://th.wikipedia.org/wiki?curid=43860" title="เฉลิมสวรรค์ ไพบูลย์พันธ์">เฉลิมสวรรค์ ไพบูลย์พันธ์ เฉลิมสวรรค์ ไพบูลย์พันธ์ หรือ ฟิลิป เป็นนักมายากลชาวไทยที่มีชื่อเสียง ผู้ก่อตั้งโรงเรียนสอนวิทยากลฟิลิป และได้รับการยกย่องเป็นราชามายากลเมืองไทยประวัติ ประวัติ. ฟิลิปมีภูมิลำเนาเดิมอยู่ที่จังหวัดพัทลุง เกิดเมื่อวันที่30 มกราคม พ.ศ.2498 โดยชื่อ"ฟิลิป"ของเขานั้นนำมาจากชื่อของเจ้าชายฟิลิป แต่เดิมฟิลิปเป็นครูสอนลีลาศ จนกระทั่งเขาเริ่มสนใจมายากล ตั้งแต่ พ.ศ. 2525 โดยมีแรงบัลดาลใจจาก การแสดงมายากลในชุดรถไฟปีศาจ ของเดวิด คอปเปอร์ฟิลด์ ในภายหลังเขาได้รับทุนการศึกษามายากลระดับโลกที่ประเทศญี่ปุ่น เป็นระยะเวลา 6 เดือน โดยเมื่อกลับมาเมืองไทยก็ได้ตั้งคณะมายากลจนมีชื่อเสียงโด่งดังในช่วงทศวรรษ2530 ฟิลิปมีเดวิด คอปเปอร์ฟิลด์เป็นไอดอล โดยมีคู่ขวัญที่เล่นมายากลด้วยกันคือลิซ่า ไปรพิศซึ่งต่อมาทั้งคู่ได้สมรสกัน ในพ.ศ. 2554 เขาได้มีส่วนร่วมในการประสานงานเผยแพร่ตำรามายากลเก่าแก่ ของสมัยรัชกาลที่ 6 ที่เพิ่งถูกค้นพบ ซึ่งมีอายุกว่า 100 ปี โดยตีพิมพ์ตั้งแต่ พ.ศ. 2461-2492 โดยมีอยู่ทั้งหมด 12 เล่ม ซึ่งเป็นผลงานเขียนของศาสตราจารย์ชิโอลา โดยเขาได้เปิดเผยว่าเป็นเรื่องน่ายินดี และได้เตรียมจัดพิมพ์เผยแพร่ให้คนไทยได้ศึกษา รวมทั้งถือได้ว่าเป็นประวัติศาสตร์มายากลของประเทศไทยอีกฉบับหนึ่งผลงานผลงาน. - พ.ศ. 2529 - 2530 ได้รางวัลชนะเลิศการแข่งขันมายากลจากชมรมนักแสดงมายากล ประเภทมายากลอาชีพ 2 ปีซ้อน - พ.ศ. 2530 เป็นตัวแทนของเอเชียเข้าร่วมแข่งขัน เมจิกโอลิมปิก ที่ประเทศญี่ปุ่น โดยการสวมชุดไทยใส่ชฎาแสดงมายากล - 14 ธันวาคม พ.ศ. 2538 เปิดโรงเรียนสอนวิทยากลฟิลิป ซึ่งเป็นโรงเรียนมายากลแห่งแรกที่ได้รับการรับรองจากกระทรวงศึกษาธิการ ปัจจุบันตั้งอยู่บริเวณถนนประชาราษฎร์บำเพ็ญ เขตห้วยขวาง กรุงเทพมหานคร - 5 ธันวาคม พ.ศ. 2552 ไดัร่วมแสดงในภาพยนตร์องค์บาก 2 ในบทของครูสอนมายากลและครูสอนมีดคู่</doc>
