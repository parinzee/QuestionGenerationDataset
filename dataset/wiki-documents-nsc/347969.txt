<doc id="347969" url="https://th.wikipedia.org/wiki?curid=347969" title="ไคม์">ไคม์ ในปิศาจวิทยา ไคม์() หรือที่บางครั้งเรียกว่าคามิโอ () เป็นประธานแห่งนรกผู้มีอสูรใต้บังคับบัญชา 30 กองและเป็นปิศาจตนที่ 53 ในบท อาร์สโกเอเทีย จากหนังสือกุญแจย่อยของโซโลมอน เมื่อปรากฏกายนั้น ไคม์จะเป็นนกสีดำขนาดใหญ่ แต่จะแปลงร่างเป็นมนุษย์ถือดาบได้ บางครั้งไคม์จะปรากฏร่างเป็นมนุษย์ผู้แต่งกายหรูหราและมีปีกเหมือนนก ไคม์นั้นมีความสามารถในด้านโต้เถียงกับผู้อื่น และมีอำนาจที่ทำให้ผู้อัญเชิญสามารถเข้าใจความหมายของเสียงร้องของสัตว์ต่างๆและเสียงของน้ำได้ นอกจากนั้นยังสามารถตอบคำถามของสิ่งที่จะเกิดขึ้นในอนาคตได้อย่างแม่นยำ เมื่อตอบคำถามนั้น ไคม์จะยืนอยู่บนขี้เถ้าของถ่านหิน ที่มาของชื่อของไคม์นั้นไม่แน่ชัดนัก เชื่อว่ามาจาก เคน() ฆาตกรคนแรกตามความเชื่อของศาสนาคริสต์ หรือ คามุส () /คามอส () ซึ่งหมายถึงบาอัลพีออร์ หรือ ไคอุม () ซึ่งเป็นภาษาฮิบรูที่ใช้เรียกเทพของชาวอัสซีเรียและบาบิโลน ตามความเชื่อของอารยธรรมเคลต์นั้น ไคม์เป็นชื่อของวิญญาณที่คุ้มครองมนุษย์ เมื่อรับศาสนาคริสต์เข้ามาแล้วจึงได้กลายเป็นชื่อของบทสวดขอความคุ้มครองแทน</doc>
