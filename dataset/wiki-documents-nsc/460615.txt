<doc id="460615" url="https://th.wikipedia.org/wiki?curid=460615" title="โดราเอมอน ตอน โนบิตะผจญภัยในเกาะมหัศจรรย์">โดราเอมอน ตอน โนบิตะผจญภัยในเกาะมหัศจรรย์ โดราเอมอน ตอน โนบิตะผจญภัยในเกาะมหัศจรรย์ () เป็นโดราเอมอนฉบับภาพยนตร์การ์ตูนเรื่องยาว ผลงานของ ฟูจิโกะ เอฟ. ฟูจิโอะ ภาพยนตร์ชุดนี้ถือเป็นตอนที่ 32 ของโดราเอมอนฉบับภาพยนตร์ โดยได้ออกฉายในโรงภาพยนตร์เมื่อวันที่ 3 มีนาคม ค.ศ. 2012 (พ.ศ. 2555) และถือเป็นการครบ 100 ปีก่อนวันเกิดของโดราเอมอน ซึ่งเกิดในวันที่ 3 กันยายน ค.ศ. 2112 (พ.ศ. 2655) รวมถึงได้รับการผลิตเป็นวิดีโอเกมสำหรับระบบ นินเทนโด ทรีดีเอส เข้าฉายในประเทศไทยในวันที่ 18 ตุลาคม พ.ศ. 2555 โดยฉายไปได้ 5 สัปดาห์ รายได้รวมที่ฉายในประเทศไทย $354,767 (ซึ่งเป็นรายได้ที่มากกว่าของ 2 ตอนที่ผ่านมา)เรื่องย่อ เรื่องย่อ. โดราเอมอน โนบิตะและผองเพื่อนได้หลุดเข้าไปในเกาะลึกลับ แสนมหัศจรรย์ซึ่งเต็มไปสิงสาราสัตว์ยุคโบราณที่ใกล้สูญพันธุ์อาทิ นกอีมู, เสือเขี้ยวดาบ, นกโดโด เป็นต้น และเหตุการณ์ก็เริ่มวุ่นวายเมื่อ โนบิตะ พบกับเด็กหนุ่มชาวพื้นเมืองที่มีรูปร่างหน้าตาเหมือนโนบิตะ พวกเขาจึงพบว่าดินแดนแห่งนี้มีความลับอันน่าทึ่ง ด้วยพลังธรรมชาติซ่อนเร้นอยู่ และแน่นอนว่ามีศัตรูที่หมายปองพลังเหล่านั้นกำลังปรากฏอยู่ด้วย จนนำไปสู่การต่อสู้บทใหม่ที่พิสูจน์มิตรภาพของพวกเขาผู้พากย์</doc>
