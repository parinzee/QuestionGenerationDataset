<doc id="602220" url="https://th.wikipedia.org/wiki?curid=602220" title="ไซคิหนุ่มพลังจิตอลเวง">ไซคิหนุ่มพลังจิตอลเวง ไซคิหนุ่มพลังจิตอลเวง () เป็นการ์ตูนญี่ปุ่น แต่งเรื่องและเขียนภาพโดย ชูอิจิ อาโซ เริ่มลงตีพิมพ์ในนิตยสารโชเน็นจัมป์ ของสำนักพิมพ์ชูเอฉะ ตั้งแต่วันที่ 14 พฤษภาคม พ.ศ. 2555 และลงตีพิมพ์อย่างต่อเนื่องจนถึงปัจจุบัน เป็นเรื่องราวเกี่ยวกับไซคิ คุสึโอะ นักเรียนมัธยมปลายผู้มีพลังจิตติดตัวมาแต่กำเนิด แต่พยายามใช้ชีวิตให้เหมือนคนปกติโดยปกปิดความสามารถไม่ให้คนภายนอกได้รู้ แต่ก็ต้องเจอกับเรื่องราววุ่นๆไม่เว้นแต่ละวัน ในประเทศไทย ไซคิหนุ่มพลังจิตอลเวงได้รับลิขสิทธิ์หนังสือการ์ตูนโดยสำนักพิมพ์เนชั่น เอ็ดดูเทนเมนท์ ตีพิมพ์รายสัปดาห์ในนิตยสารการ์ตูนบูม ตั้งแต่วันที่ 24 กันยายน พ.ศ. 2556 จนกระทั่งนิตยสารบูมวางจำหน่ายฉบับสุดท้ายเมื่อวันที่ 25 มีนาคม พ.ศ. 2557 และตีพิมพ์เป็นหนังสือการ์ตูนรวมเล่มเล่มที่ 1 เมื่อวันที่ 21 มกราคม พ.ศ. 2558เนื้อเรื่องตัวละคร ตัวละคร. ไซคิ คุสึโอะ () เป็นตัวละครเอกของเรื่อง นักเรียนมัธยมที่โรงเรียนมัธยม PK ปี 2 ห้อง 巛 (3) เป็นผู้มีพลังจิตติดตัวแต่กำเนิด มีความสามารถทางด้านพลังจิตสารพัดอย่าง พยายามปิดกั้นพลังจิตของตนเพื่อไม่ให้เป็นที่สะดุดตาและพยายามไม่ยุ่งเกี่ยวกับคนอื่น เน็นโด ริกิ () เป็นเพื่อนร่วมชั้นของคุสึโอะ เป็นคนเพียงคนเดียวที่คุสึโอะไม่สามารถอ่านใจ มีหน้าตาเหมือนนักเลง และไว้ผมทรงโมฮีแกน แต่เป็นคนที่บ้าๆบอๆแบบเหนือความคาดหมาย มักชอบชวนคุสึโอะไปร้านราเม็งอยู่เสมอ ไคโด ชุน () เป็นเพื่อนร่วมชั้นของคุสึโอะ มีลักษณะเป็นโรคเกรียนม.ต้นกำเริบคือชอบจินตนาการว่าตนเองเป็นคนพิเศษและมีคำพูดกับการกระทำแบบเพี้ยนๆ ไคโดชอบเรียกตัวเองว่าเป็น "ปีกทมิฬ" มีผ้าพันแผลผูกที่มือขวาโดยอ้างว่าเป็นการผนึกพลัง ไฮโระ คิเนชิ () เป็นเพื่อนร่วมชั้นของคุสึโอะและเป็นหัวหน้าห้องปี 2 ห้อง ห้อง 巛 (3) เป็นคนที่มีทักษะด้านกีฬาสูง และเป็นคนไฟแรง เป็นที่เชื่อมั่นและชื่นชมของเพื่อนร่วมชั้นมาก เทรุฮาชิ โคโคมิ () เป็นเพื่อนร่วมชั้นของคุสึโอะ เป็นนักเรียนหญิงที่เนื้อหอมในหมู่หนุ่มๆมากที่สุดในโรงเรียน แต่แอบสนใจคุสึโอะ ยูเมฮาระ จิโยะ () เป็นเพื่อนร่วมชั้นของคุสึโอะ เคยแอบชอบคุสึโอะ และพยายามเข้าใกล้ แต่คุสึโอะก็พยายามตีห่าง จนต้องถอดใจไปเอง โทริซึกะ เรย์ตะ () เป็นผู้มีพลังของการมองเห็นวิญญาณมาแต่กำเนิด ได้รู้ตัวตนที่แท้จริงของคุสึโอะว่าเป็นมนุษย์พลังจิต จึงได้มาขอตัวเป็นศิษย์ให้สอนพลังจิตแต่ถูกปฏิเสธ ต่อมาได้เข้าเรียนที่โรงเรียน PK ในห้องข้างๆกับห้องของคุสึโอะ ทาคาฮาชิ () เป็นเพื่อนร่วมชั้นของคุสึโอะ มักถูกถือว่าเป็นหนึ่งในตัวประกอบรูปแบบต่างๆหนังสือการ์ตูน รูปแบบต่างๆ. หนังสือการ์ตูน. การ์ตูนเรื่องไซคิหนุ่มพลังจิตอลเวงเริ่มลงตีพิมพ์ในนิตยสารโชเน็นจัมป์ ของสำนักพิมพ์ชูเอฉะ ตั้งแต่วันที่ 14 พฤษภาคม พ.ศ. 2555 ในนิตยสารโชเน็นจัมป์ฉบับที่ 24 ประจำปี พ.ศ. 2555 และตีพิมพ์ในรูปแบบหนังสือการ์ตูนรวมเล่มเล่มที่ 1 ออกจำหน่ายเมื่อวันที่ 4 กันยายน พ.ศ. 2555 ปัจจุบันตีพิมพ์ถึงเล่มที่ 11 วางจำหน่ายเมื่อวันที่ 4 ธันวาคม พ.ศ. 2557 ในประเทศไทย ไซคิหนุ่มพลังจิตอลเวงได้ลิขสิทธิ์โดยสำนักพิมพ์เนชั่น เอ็ดดูเทนเมนท์ ตีพิมพ์รายสัปดาห์ในนิตยสารการ์ตูนบูม โดยตีพิมพ์ครั้งแรกในนิตยสารฉบับที่ 43 ประจำปี พ.ศ. 2556 ซึ่งวางจำหน่ายในวันที่ 24 กันยายน พ.ศ. 2556 และตีพิมพ์ครั้งสุดท้ายในนิตยสารฉบับที่ 16 ประจำปี พ.ศ. 2557 ซึ่งวางจำหน่ายฉบับในวันที่ 25 มีนาคม พ.ศ. 2557 เนื่องจากนิตยสารบูมยุติการวางจำหน่าย และตีพิมพ์ในรูปแบบหนังสือการ์ตูนรวมเล่มมาแล้ว 1 เล่มเมื่อวันที่ 21 มกราคม พ.ศ. 2558VOMICแอนิเมชันแฟลช</doc>
