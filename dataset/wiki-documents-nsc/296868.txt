<doc id="296868" url="https://th.wikipedia.org/wiki?curid=296868" title="วิทยาลัยชุมชนสระแก้ว">วิทยาลัยชุมชนสระแก้ว วิทยาลัยชุมชนสระแก้ว เป็นสถาบันอุดมศึกษาของรัฐในกลุ่มสถาบันวิทยาลัยชุมชน ในสังกัดสำนักงานคณะกรรมการการอุดมศึกษา กระทรวงศึกษาธิการ จัดตั้งขึ้นตามนโยบายการกระจายการศึกษาไปยังจังหวัดที่ไม่มีสถาบันอุดมศึกษา โดยการคัดเลือกศูนย์ฝึกและพัฒนาอาชีพราษฎรไทยบริเวณชายแดนจังหวัดสระแก้ว ให้ทำหน้าที่วิทยาลัยชุมชนควบคู่ไปกับภารกิจเดิมประวัติ ประวัติ. วิทยาลัยชุมชนสระแก้ว เป็นหนึ่งในสิบวิทยาลัยชุมชน ที่จัดตั้งขึ้นตามนโยบายของกระทรวงศึกษาธิการ โดยในระยะแรกได้ใช้สถานที่ของ "ศูนย์ฝึกและพัฒนาอาชีพราษฎรไทยบริเวณชายแดนจังหวัดสระแก้ว" เริ่มเปิดทำการเรียนการสอนครั้งแรกในภาคเรียนที่ 1 ปีการศึกษา 2545 ในปี พ.ศ. 2547 วิทยาลัยชุมชนสระแก้ว ได้แยกการดำเนินการออกจากศูนย์ฝึกฯ โดยการแบ่งเนื้อที่ให้กับวิทยาลัยชุมชนฯ จำนวน 43 ไร่ 1 งาน 74 ตารางวา พร้อมอาคารเรียน 3 หลัง ห้องน้ำ และบ้านพักข้าราชการ 11 หลัง กระทั่งเดือนตุลาคม พ.ศ. 2547 ได้มีการแต่งตั้งผู้อำนวยการ ข้าราชการครู และบุคลากร เข้าปฏิบัติหน้าที่ในวิทยาลัยอย่างสมบูรณ์สถานที่จัดการศึกษาสถานที่จัดการศึกษา. - วิทยาลัยชุมชนสระแก้ว อ.เมืองสระแก้ว - โรงเรียนวัดคลองตาสูตรสามัคคี อ.วังน้ำเย็น - องค์การบริหารส่วนตำบลคลองหาด อ.คลองหาด - ศูนย์บริการการศึกษานอกโรงเรียนและการศึกษาตามอัธยาศัยอำเภอตาพระยา (ก.ศ.น. อำเภอตาพระยา) - ที่ว่าการอำเภอวังน้ำเย็นหลักสูตรที่เปิดสอน หลักสูตรที่เปิดสอน. วิทยาลัยชุมชนสระแก้ว เปิดทำการเรียนการสอน 3 ระดับ คือ ระดับอนุปริญญา ระดับประกาศนียบัตร และหลักสูตรระยะสั้น ได้แก่อนุปริญญาอนุปริญญา. - เกษตรอินทรีย์ - คอมพิวเตอร์ธุรกิจ - การจัดการทั่วไป - การจัดการโลจิสติกส์และการค้าชายแดน - การบัญชี - การปกครองท้องถิ่น - การศึกษาปฐมวัย - สาธารณสุขชุมชนประกาศนียบัตรหลักสูตรระยะสั้น หลักสูตรระยะสั้น. วิทยาลัยชุมชนสระแก้ว เปิดสอนหลักสูตรระยะสั้นตามความต้องการของชุมชน อาทิเช่น หลักสูตรการนวดแผนไทย การจัดรายการวิทยุกระจายเสียง การจัดทำบัญชีสหกรณ์ การเขียนเว็บไซต์เพื่อการค้า การค้าชายแดน การองรมเชิงเกษตรอินทรีย์ และหลักสูตรอื่นๆ อีกจำนวนมาก</doc>
