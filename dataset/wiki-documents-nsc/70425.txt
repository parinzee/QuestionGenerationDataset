<doc id="70425" url="https://th.wikipedia.org/wiki?curid=70425" title="พิษณุ นิ่มสกุล">พิษณุ นิ่มสกุล พิษณุ นิ่มสกุล (เกิด 10 สิงหาคม พ.ศ. 2521) ชื่อเล่น บอย เป็นนักร้อง นักแสดง และพิธีกรชาวไทย มีชื่อเสียงจากรายการเรียลลิตีโชว์ ทรู อะคาเดมี่ แฟนเทเชีย ซีซั่นที่ 2 โดยได้ตำแหน่งรองชนะเลิศ อันดับที่ 2 โดยมีผลงานเพลงที่สร้างชื่อคือเพลง "อยากบอกเธอเหลือเกิน" ด้านการแสดง เขาได้รับรางวัลจากการแสดงรางวัลสุพรรณหงส์ทองคำ, รางวัลชมรมวิจารณ์บันเทิง และรางวัลแฮมเบอร์เกอร์อวอร์ดในสาขานักแสดงสมทบชายยอดเยี่ยม จากภาพยนตร์เรื่อง รักที่รอคอยประวัติ ประวัติ. พิษณุ นิ่มสกุล เกิดที่จังหวัดแม่ฮ่องสอน จบการศึกษาระดับประถมศึกษาจากโรงเรียนบ้านบางกะปิ ระดับมัธยมศึกษาจากโรงเรียนสาธิตมหาวิทยาลัยรามคำแหง อาชีวศึกษาจากแผนกช่างพิมพ์ สถาบันเทคโนโลยีราชมงคล วิทยาเขตเทคนิคกรุงเทพ พิษณุเข้าสู่วงการบันเทิงจากการประกวดรายการ ทรู อะคาเดมี่ แฟนเทเชีย ซีซั่นที่ 2 ในรหัส V8 ได้รับรางวัลรองชนะเลิศอันดับ 2 หลังจบการแข่งขัน เขามีอัลบั้มเพลงออกมาภายในสังกัด UBC Fantasia ซึ่งปัจจุบันคือ True Fantasia อัลบั้มเดี่ยว Boy to Play, Boyster, about a boy, ซิงเกิลอื่นๆ ได้แก่เพลง "ความรักอยู่ไหน", "ความมืด", "สิ่งที่เธอไม่รู้", "ทำใจลำบาก" เป็นต้น พิษณุมีผลงานทั้งละครเวที, ละครโทรทัศน์ และอัลบั้มรวมกับเพื่อนๆ เอเอฟ รวมถึงการเป็นพรีเซ็นเตอร์ ตลอดจนโฆษณาตามสื่อต่างๆ ในปี พ.ศ. 2552 บอยได้แสดงภาพยนตร์เรื่อง รักที่รอคอย ภาพยนตร์แนวโรแมนติกดราม่า ซึ่งเขาเองรอคอยในการเล่นหนังแนวดราม่ามาตลอด ทั้งๆ ที่ผ่านมามีคนเสนอและหยิบยื่นบทต่างๆ มาให้มากมาย แต่หลังจากที่อ่านบทเรื่องนี้ ก็ตอบตกลงรับเล่นทันที เพราะประทับใจในบท และรู้สึกอินมากที่จะได้รับบท "ลิ้ม" เด็กหนุ่มลูกครึ่งจีน ที่เพียรพยายามจะทำความดีเพื่อชนะใจหญิงสาวที่เขารัก ในขณะที่เธอมอบหัวใจให้ชายอื่นไปแล้ว จากผลงานการแสดงภาพยนตร์เรื่องนี้ทำให้เขาได้รับรางวัลในสาขานักแสดงสมทบชายยอดเยี่ยมจาก 3 สถาบันรางวัลผลงานผลงานเพลงเพลงพิเศษมิวสิกวิดีโอผลงาน. มิวสิกวิดีโอ. - เพลง ปั่นจักรยาน (Bike for Dad) - เพลง ขี้เกียจฟังถ้ายังแอบคุย - พลอย พรทิพย์คอนเสิร์ตละครโทรทัศน์ภาพยนตร์ภาพยนตร์. - รักที่รอคอย รับบทเป็น ลิ้ม (2552 ) - เลิฟอะรูมิไลค์ รักอะไรไม่รู้ รับบทเป็น ผู้กองเก้ง (2558)ละครเวทีพิธีกรรางวัล</doc>
