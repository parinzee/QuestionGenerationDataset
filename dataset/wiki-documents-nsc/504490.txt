<doc id="504490" url="https://th.wikipedia.org/wiki?curid=504490" title="ดินดอนสามเหลี่ยมปากแม่น้ำโอคาวังโก">ดินดอนสามเหลี่ยมปากแม่น้ำโอคาวังโก ดินดอนสามเหลี่ยมปากแม่น้ำโอคาวังโก หรือ สามเหลี่ยมปากแม่น้ำโอคาวังโก () เป็นดินดอนสามเหลี่ยมปากแม่น้ำขนาดใหญ่แห่งหนึ่งในทวีปแอฟริกา ตั้งอยู่ในเขตของประเทศบอตสวานา แอฟริกาใต้ ดินดอนสามเหลี่ยมปากแม่น้ำโอคาวังโก ได้รับสมญาว่าเป็น "รัตนะแห่งคาลาฮารี" เป็นเสมือนโอเอซิสของทะเลทรายคาลาฮารีที่แห้งแล้งของแอฟริกาใต้ เมื่อมองจากอวกาศ พื้นที่บริเวณนี้มีลักษณะคล้ายรอยเท้าของนกเป็นเขาวงกตประกอบด้วยทะเลสาบและแหล่งน้ำเล็ก ๆ ที่ซ่อนตัวอยู่ท่ามกลางดงกกและปาปิรุส นับเป็นที่ดินดอนสามเหลี่ยมปากแม่น้ำในแผ่นดินหรือพื้นที่ชุ่มน้ำที่ใหญ่ที่สุดในโลก (ไม่ติดทะเล) ครอบคลุมพื้นที่กว่า 15,000 ตารางกิโลเมตร ดินดอนสามเหลี่ยมปากแม่น้ำโอคาวังโกนับเป็นปากแม่น้ำโอคาวังโก น้ำที่นี่จะระเหยหายไปโดยไม่ไหลลงสู่ทะเลหรือมหาสมุทรใด ๆ เพราะเป็นพื้นที่รับน้ำจากแม่น้ำหลายสายของแองโกลาและแทนซาเนีย แต่ในช่วงต้นปีของทุกปี ราวเดือนมกราคม-กุมภาพันธ์ จะเป็นฤดูน้ำหลากที่น้ำท่วม น้ำจะใส เกิดเป็นเกาะแก่งและทะเลสาบต่าง ๆ รวมถึงแอ่งน้ำต่าง ๆ ทำให้สภาพพื้นที่เปลี่ยนไป เป็นแหล่งที่ปลาชุกชุม มีปลาต่าง ๆ มากมายหลายชนิดมารวมกัน เช่น ปลาไทเกอร์, ปลาหนัง รวมทั้งสัตว์ป่าแอฟริกาหลายชนิด เช่น เสือดาว, สิงโต, แอนทิโลป, ช้างแอฟริกัน, ควายป่าแอฟริกัน รวมแล้วประมาณ 4,000 ชนิด และเป็นแหล่งยังชีพของชาวพื้นเมืองที่จับปลาเป็นอาชีพ</doc>
