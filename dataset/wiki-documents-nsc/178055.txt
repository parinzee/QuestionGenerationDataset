<doc id="178055" url="https://th.wikipedia.org/wiki?curid=178055" title="อี.อาร์.เอ. หนุมาน">อี.อาร์.เอ. หนุมาน หนุมาน (Hanuman) เป็นชื่อที่ใช้เรียกรถแข่ง ยี่ห้อ อี.อาร์.เอ. (English Racing Automobiles - ERA) รหัส R12B/C ที่พระวรวงศ์เธอ พระองค์เจ้าพีรพงศ์ภาณุเดช ใช้ขับแข่งในช่วงปี พ.ศ. 2481 เป็นรถ อี.อาร์.เอ. คันที่สามในสังกัด คอกหนูขาว (White Mouse team) ต่อจาก รอมิวลุส และ รีมุส รถคันนี้ สร้างขึ้นในปี พ.ศ. 2479 เดิมมีรหัส R12B ใช้เครื่องยนต์ขนาด 2,000 ซีซี ต่อมาได้เปลี่ยนเครื่องยนต์ใหม่เป็น 1,500 ซีซี ในปี พ.ศ. 2480 พระเจ้าวรวงศ์เธอ พระองค์เจ้าจุลจักรพงษ์ ทรงซื้อมาในปี พ.ศ. 2481 เพื่อทดแทน อี.อาร์.เอ. รีมุส ที่ขายออกไป โดยพ่นตัวถังเป็นสีฟ้าพีระ วงล้อและชาสซีเป็นสีเหลือง ตามสีสัญลักษณ์ของราชยานยนต์สมาคมแห่งสยาม พระวรวงศ์เธอ พระองค์เจ้าพีรพงศ์ภาณุเดช ทรงขับรถรีมุส เข้าแข่งขันทั้งสิ้น 7 รายการ ได้รางวัลชนะเลิศ 4 รายการ ที่สอง 1 รายการ ต่อมารถคันนี้เกิดอุบัติเหตุเสียหายหนัก จนต้องปรับปรุงใหม่ทั้งคันโดยใช้อะไหล่จากรถคันอื่น และมีการเปลี่ยนมืออีกหลายครั้ง ได้ร่วมแข่งขัน กรุงเทพกรังด์ปรีซ์ 2531 โดยบิล มอร์ริสสถิติการแข่งขัน</doc>
