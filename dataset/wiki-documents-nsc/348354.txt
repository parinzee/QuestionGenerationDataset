<doc id="348354" url="https://th.wikipedia.org/wiki?curid=348354" title="สกุลปลาหัวโต">สกุลปลาหัวโต สกุลปลาหัวโต (; ) เป็นชื่อสกุลของปลาน้ำจืด 3 ชนิด ในวงศ์ปลาตะเพียน (Cyprinidae) เป็นปลาที่ต้นกำเนิดอยู่ในประเทศจีนแถบแม่น้ำฮวงโหและแม่น้ำสาขา ได้แก่- Hypophthalmichthys harmandi - Hypophthalmichthys molitrix - Hypophthalmichthys nobilis เป็นปลาที่มีลักษณะโดยร่วมคือ มีส่วนหัวโต ตาเล็กอยู่ต่ำกว่ามุมปาก ปากและข้างแก้มกว้าง ครีบหลังเล็กอยู่ประมาณกึ่งกลางลำตัว ครีบก้นเล็ก ครีบหางเว้าลึก เกล็ดเล็กแบบขอบเรียบ ตัวมีสีเงินคล้ำที่ด้านหลัง และสีเงินแวววาวที่ด้านท้อง หัวมีสีคล้ำอมแดงหรือสีเนื้อ ครีบมีลักษณะสีจาง ด้านท้องจะแคบหรือกลมมนขึ้นอยู่กับชนิด เป็นปลาที่ปัจจุบันได้มีการเลี้ยงและเพาะขยายพันธุ์ไปทั่วโลก ในประเทศไทย ในชนิด H. molitrix ได้ถูกนำเข้ามาโดยชาวจีนโดยเรือสำเภาจากเมืองซัวเถา ในราวปี พ.ศ. 2465 ต่อมาในปี พ.ศ. 2509 กรมประมงสามารถเพาะขยายพันธุ์ได้สำเร็จเป็นครั้งแรกด้วยการผสมเทียม ปัจจุบัน กลายเป็นปลาเศรษฐกิจและชนิดพันธุ์ต่างถิ่นในประเทศไทย โดยพบมากในชนิด H. molitrix และ H. nobilis ซึ่งถูกเรียกเป็นชื่อภาษาไทยรวม ๆ กันว่า "ปลาจีน" หรือ "ปลาหัวโต" ร่วมกับปลาไน (Cyprinus carpio), ปลาเฉา (Ctenopharyngodon idella)</doc>
