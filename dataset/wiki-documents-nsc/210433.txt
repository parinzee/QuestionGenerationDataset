<doc id="210433" url="https://th.wikipedia.org/wiki?curid=210433" title="โยชิโกะ นากายามะ">โยชิโกะ นากายามะ โยชิโกะ นากายามะ (; เกิด: 16 มกราคม พ.ศ. 2379 — ตาย: 5 ตุลาคม พ.ศ. 2450) เป็นนางสนองพระโอษฐ์ และพระสนมเอกในจักรพรรดิโคเม และเป็นพระราชชนนีในจักรพรรดิเมจิประวัติ ประวัติ. โยชิโกะ นากายามะ เป็นบุตรสาวของทาดายาซุ นากายามะ () เสนาบดีฝ่ายขวา () ทั้งเป็นว่านเครือของตระกูลฟุจิวะระ ส่วนมารดาชื่อไอโกะ มัตสึระ () บุตรสาวคนที่สิบเอ็ดของเซซัง มัตสึระ () ผู้เป็นไดเมียวแห่งฮิระโดะ โยชิโกะมีพี่ชายร่วมบิดามารดาสองคนคือ ชูไอ () และทาดามิตสึ () โยชิโกะเกิดในเกียวโต เริ่มถวายตัวสนองพระเดชพระคุณขณะมีอายุได้ 16 ปี และรับราชการเป็นพระสนมในจักรพรรดิโคเมเมื่อวันที่ 22 กันยายน พ.ศ. 2395 โดยให้ประสูติกาลพระราชโอรสพระองค์ใหญ่นามเจ้าชายมุตสึฮิโตะ () ณ นิวาสถานเดิมของบิดานอกพระราชวังเกียวโต ที่กาลต่อมาพระโอรสพระองค์นั้นได้สืบราชสมบัติเป็นจักรพรรดิเมจิ () ห้าปีหลังให้ประสูติกาล พระสนมโยชิโกะจึงได้เข้าไปพำนักในพระราชวังร่วมกับพระราชโอรส หลังการปฏิรูปเมจิ พระสนมโยชิโกะได้ย้ายมายังโตเกียวเมืองหลวงใหม่เมื่อปี พ.ศ. 2413 ตามพระราชประสงค์ พระสนมโยชิโกะเสียชีวิตลงเมื่อวันที่ 5 ตุลาคม พ.ศ. 2450 สิริอายุ 71 ปี มีการปลงศพ ณ ป่าช้าโทชิมางาโอกะ เขตบุงเกียว กรุงโตเกียวเครื่องราชอิสริยาภรณ์เครื่องราชอิสริยาภรณ์. - พ.ศ. 2443 — เครื่องราชอิสริยาภรณ์รัตนมงกุฎ ชั้นที่ 1</doc>
