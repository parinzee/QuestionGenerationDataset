<doc id="867699" url="https://th.wikipedia.org/wiki?curid=867699" title="สแทร์เวย์ทูเฮฟเวิน">สแทร์เวย์ทูเฮฟเวิน สแทร์เวย์ทูเฮฟเวิน () เป็นเพลงจากวงร็อกสัญชาติอังกฤษ เลด เซพเพลิน วางจำหน่ายในช่วงปลาย ค.ศ. 1971 เพลงได้แต่งขึ้นโดยจิมมี เพจ มือกีตาร์เอกของวง และโรเบิร์ต แพลนต์ นักร้องนำวง ในอัลบั้ม The untitled fourth studio หรือที่มักเรียกกันว่า Led Zeppelin IV เพลงได้รับยกย่องให้เป็นหนึ่งในเพลงร็อกที่ยิ่งใหญ่ที่สุดตลอดกาล และถือเป็นหนึ่งในเพลงประจำวง (Signature song) เลด เซพเพลิน อีกด้วย โครงสร้างของเพลงประกอบด้วยสามส่วนหลัก ส่วนแรกเป็นจังหวะบรรเลงกีตาร์อคูสติกในจังหวะช้า ๆ แล้วค่อย ๆ ไล่ระดับเสียงและจังหวะให้เร็วขึ้นเรื่อย ๆ ด้วยน้ำเสียงของกีตาร์ไฟฟ้า ในส่วนสุดท้ายเป็นทำนองที่หนักขึ้น ด้วยน้ำเสียงโซโล่กีตาร์แบบฮาร์ดร็อก ซึ่งมีทั้งการโซโล่ของเพจผสานกับเสียงร้องของแพลนต์ ก่อนจะจบเพลงด้วยประโยคที่ว่า "And she's buying a stairway to heaven" "Stairway to Heaven" ได้รับการโหวตอันดับสาม ในปี ค.ศ. 2000 บนหัวข้อ 100 เพลงร็อกที่ยิ่งใหญ่ที่สุดตลอดกาล จากนิตยสาร วีเอช1 และอันดับ 31 บนหัวข้อ 500 เพลงที่ยิ่งใหญ่ที่สุดตลอดกาล จากนิตยสารโรลลิงสโตน "Stairway to Heaven" ยังเป็นเพลงที่ถูกขอจากสถานีวิทยุมากที่สุดของสหรัฐอเมริกาในช่วงทศวรรษที่ 1970 แม้ว่าเพลงจะไม่ประสบความสำเร็จด้านยอดจำหน่ายเท่าที่ควร ในเดือนพฤศจิกายน ค.ศ. 2007 "Stairway to Heaven" ผ่านการโปรโมตและจัดจำหน่ายทางอินเทอร์เน็ตในอัลบั้ม Mothership ก็ได้ติดชาร์ตที่ 37 บนชาร์ตซิงเกิลแห่งสหราชอาณาจักรชาร์ตดิจิตอลดาวน์โหลด ชาร์ต. ดิจิตอลดาวน์โหลด. !ชาร์ต (2007) ! style="text-align:center;"|อันดับ</doc>
