<doc id="110002" url="https://th.wikipedia.org/wiki?curid=110002" title="ลือชัย นฤนาท">ลือชัย นฤนาท พิชัย จิตรีขันธ์ เป็นที่รู้จักในชื่อ ลือชัย นฤนาท (30 มิถุนายน พ.ศ. 2475 – 10 มิถุนายน พ.ศ. 2560) ชื่อเล่น เล็ก เป็นนักแสดงชาวไทย และป็นพระเอกภาพยนตร์ไทยคนแรกที่ได้รับรางวัลนักแสดงนำยอดเยี่ยม ในการประกาศผลรางวัลตุ๊กตาทอง ครั้งที่ 1 ประจำปี พ.ศ. 2500 เมื่อวันที่ 3 สิงหาคม พ.ศ. 2500 และยังเป็นพระเอกขวัญใจของประชาชน ที่มีบุคลิกทำคอเอียง คาบบุหรี่มุมปาก ทำท่าทางยียวน จนเป็นแบบอย่างให้ผู้ชายในยุคนั้นนิยมเลียนแบบประวัติ ประวัติ. ลือชัยเกิดเมื่อวันที่ 30 มิถุนายน พ.ศ. 2475 ที่อำเภอท่าเรือ จังหวัดพระนครศรีอยุธยา บิดาชื่อพร มารดาชื่อ ชุ่ม มีผลงานที่เป็นที่รู้จักกันดี จากบท ชีพ ชูชัย ในภาพยนตร์สืบสวนแนวเจมส์ บอนด์ เรื่อง เล็บครุฑ สร้างจากผลงานประพันธ์ของ พนมเทียน กำกับโดย สุพรรณ พราหมณ์พันธุ์ คู่กับ อมรา อัศวนนท์ และมีผลงานตามมาอีกหลายเรื่องเช่น มังกรแดง คู่กับนางเอกคนเดียวกัน, การะเกด กับ สองฝั่งฟ้า คู่กับ พิศมัย วิไลศักดิ์ และ ชนะ ศรีอุบล รวมทั้ง พรายดำ คู่กับเพชรา เชาวราษฎร์ และมีนางงามจักรวาลของไทย อาภัสรา หงสกุล ร่วมแสดง แสดงประกบ มิตร ชัยบัญชา ในภาพยนตร์บู๊เรื่องยิ่งใหญ่ของสามผู้กำกับไทย เพชรตัดเพชร พ.ศ. 2509 และ ภาพยนตร์ไทย-ฮ่องกง จอมดาบพิชัยยุทธ ร่วมกับ สุทิศา พัฒนุช และ ชาติ ชัยภูมิ (ผู้มีรูปร่างหน้าตาคล้ายมิตรซึ่งเสียชีวิตจากอุบัติเหตุขณะถ่ายทำฉากจบของ อินทรีทอง) พ.ศ. 2514 อีกทั้งยังได้แสดงประกบกับสมบัติ เมทะนี ในเรื่อง ขุนตาล ในปี พ.ศ. 2512 ปัจจุบันยังมีผลงานเด่น คุณภาพฟิล์มก๊อบปี้ที่เหลืออยู่ ในรูปแบบวีซีดีและวีดิทัศน์ เรื่อง เพชรตัดเพชร จัดทำโดย ทีมพันธมิตร เมื่อ พ.ศ. 2546 ทายาทอยู่ในวงการชื่อ สิริยา นฤนาท, อรุโณทัย นฤนาท สองอดีตนางเอกดัง และจุลินทิพย์ จิตรีขันธ์ ดาราช่อง 7 ค่ายดาราวีดีโอ ลือชัย นฤนาท เสียชีวิตเมื่อวันที่ 10 มิถุนายน พ.ศ. 2560 ด้วยโรคชราที่โรงพยาบาลภูมิพล อาคารคุ้มเกล้า สิริอายุได้ 84 ปีผลงานภาพยนตร์ผลงาน. ภาพยนตร์. - บ้านทรายทอง (2499) - เล็บครุฑ (2500) - มังกรแดง (2501) - แววมยุรา (2501) - ดอกฟ้าในมือโจร (2501) - การะเกด (2501) - ฝ่ามรสุม (2502) - ภูติเหลือง (2502) - มัจจุราชประกาศิต (2502) - มือเหล็ก (2502) - รอยเสือ (2502) - ไอ้แก่น (2502) - กงกรรม (2503) - ทูตนรก (2503) - เสือเฒ่า (2503) - สองฝั่งฟ้า (2503) - คมแสนคม (2550) - ยอดรักพยัคฆ์ร้าย (2550) - พรายดำ (2550) - ค่ายบางระจัน (2508) - รอยร้าว (2551) - ชาติกระทิง (2552) - น้ำค้าง (2552) - เพชรตัดเพชร (2509) - สิงห์สันติภาพ (2552) - อ้ายค่อม (2552) - เจ้าแม่ปานทอง (2553) - พรายพิฆาต (2553) - น้ำฝน (2553) - ชาตินักสู้ (2554) - ขุนตาล (2512) - 2 สิงห์จ้าวพยัคฆ์ (2556) - คมแฝก (2513) - ไอ้เบี้ยว (2513) - จอมดาบพิชัยยุทธ (2514) - นักร้องจ้าวนักเลง (2514) - อรุณรุ่งฟ้า (2514) - 11 มม. (2515) - ครรภ์ผี (2518) - ชุมทางผี (2518) - 5 แผ่นดินเพลิง (2519) - เขาใหญ่ (2521) - เลือดบ้า (2522)</doc>
