<doc id="511847" url="https://th.wikipedia.org/wiki?curid=511847" title="อูว์นีดรัว">อูว์นีดรัว อูว์นีดรัว (; ) ชื่อเต็มว่า สถาบันระหว่างประเทศเพื่อสร้างเอกภาพให้แก่กฎหมายเอกชน (; ) เป็นองค์การระหว่างประเทศซึ่งมุ่งสร้างเอกภาพให้แก่กฎหมายระหว่างประเทศแผนกคดีบุคคล (กฎหมายเอกชนระหว่างประเทศ) มีชื่อจากการร่างสนธิสัญญาและจัดทำกฎหมายแม่แบบ (model law) อูว์นีดรัวสถาปนาขึ้นเมื่อ ค.ศ. 1926 และนับแต่ ค.ศ. 2014 มีรัฐสมาชิกทั้งสิ้น 63 รัฐความเป็นมา ความเป็นมา. อูว์นีดรัวสถาปนาขึ้นเป็นแผนกของสันนิบาตชาติ (League of Nations) เมื่อ ค.ศ. 1926 มีวัตถุประสงค์เพื่อปฏิรูปกฎหมายเอกชนให้เป็นหนึ่งเดียว เมื่อสิ้นสงครามโลกครั้งที่สองแล้ว อูว์นีดรัวก็เลิกล้มไปพร้อมกับการสิ้นสุดลงของสันนิบาตชาติ แต่มีการจัดตั้งอูว์นีดรัวขึ้นใหม่ใน ค.ศ. 1940 ด้วยสนธิสัญญาซึ่งเรียก "ธรรมนูญประมวลบทแก้ไขเพิ่มเติมข้อ 6 (1)" (Statue Incorporating the Amendment to Article 6(1)) หรือมักเรียกกันว่า "ธรรมนูญอูว์นีดรัว" ( Statute)สำนัก สำนัก. อูว์นีดรัวมีสำนักอยู่ ณ ใจกลางกรุงโรม ประเทศอิตาลี บางโอกาสจึงมีผู้ออกนามสถาบันนี้ว่า "สถาบันกรุงโรม" (Rome Institute) อาคารอูว์นีดรัวนั้น คือ วิลลาอัลโดบรันดีนี (Villa Aldobrandini) คฤหาสน์อันสร้างขึ้นในคริสต์ศตวรรษที่ 17 อยู่ทางเหนือของสันตะมหาวิทยาลัยนักบุญทอมัส อะไควนัส (Pontifical University of Saint Thomas Aquinas)สมาชิก สมาชิก. รัฐเข้าเป็นสมาชิกอูว์นีดรัวได้โดยภาคยานุวัติธรรมนูญอูว์นีดรัว ปัจจุบัน อูว์นีดรัวมีสมาชิกดังนี้อนุสัญญา อนุสัญญา. ตลอดหลายปีที่ผ่านมา อูว์นีดรัวได้ร่างความตกลงระหว่างประเทศดังต่อไปนี้ขึ้น ซึ่งได้ตกลงรับกันในการประชุมทางทูตของสมาชิกอูว์นีดรัว อนึ่ง อูว์นีดรัวยังเป็นผู้รับฝากอนุสัญญาสองฉบับในอนุสัญญาข้างต้น คือ อนุสัญญาเคปทาวน์พร้อมด้วยพิธีสารแนบท้ายทั้งสามฉบับ และอนุสัญญาหลักทรัพย์เจนีวา</doc>
