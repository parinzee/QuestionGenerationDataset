<doc id="779831" url="https://th.wikipedia.org/wiki?curid=779831" title="ฌูล กอตาร์">ฌูล กอตาร์ ฌูล กอตาร์ (; 1 มิถุนายน ค.ศ. 1840 – 19 สิงหาคม ค.ศ. 1889) เป็นประสาทแพทย์ชาวฝรั่งเศส เกิดที่เมืองอีซูเดิง เรียนวิชาแพทย์ที่กรุงปารีสก่อนจะทำงานที่โรงพยาบาลปีตีเย-ซาลแปทรีแยร์ ที่นั่นกอตาร์ได้ร่วมงานกับฌ็อง-มาร์แต็ง ชาร์โก แพทย์ผู้บุกเบิกการศึกษาโรคทางระบบประสาท กอตาร์ทำงานที่นี่จนถึงปี ค.ศ. 1869 และทำงานเป็นศัลยแพทย์ในกองทัพฝรั่งเศสช่วงสงครามฝรั่งเศส-ปรัสเซีย หลังจากนั้นเขาย้ายไปอยู่ที่เมืองว็องฟว์ ในปี ค.ศ. 1880 กอตาร์กล่าวถึงความผิดปกติทางจิตที่เรียกว่า "อาการเพ้อปฏิเสธ" () ซึ่งมีอาการตั้งแต่ซึมเศร้าไปจนถึงหลงผิดว่าตนเองเสียชีวิตแล้ว กอตาร์ศึกษากรณีของผู้ป่วยที่มีนามแฝงว่า "นางสาว X" () ที่ปฏิเสธการรับประทานอาหารและการมีอยู่ของร่างกายเธอ นางสาว X เชื่อว่าตนถูกสาปไม่ให้เสียชีวิตตามธรรมชาติ และท้ายที่สุดเธอเสียชีวิตจากความอดอยาก ต่อมาความผิดปกตินี้เรียกว่า "อาการหลงผิดกอตาร์" กอตาร์เสียชีวิตในปี ค.ศ. 1889 ด้วยโรคคอตีบที่ติดมาจากลูกสาว</doc>
