<doc id="192005" url="https://th.wikipedia.org/wiki?curid=192005" title="โกปปาอีตาเลีย">โกปปาอีตาเลีย โกปปาอีตาเลีย () หรือ อิตาลีคัพ () มีชื่ออย่างเป็นทางการคือ ทิม คัพ (TIM Cup) ตามชื่อของสปอนเซอร์ เป็นการแข่งขันฟุตบอลถ้วยภายในของประเทศอิตาลี เริ่มทำการแข่งขันครั้งแรก เมื่อปี ค.ศ. 1922 แต่ได้เว้นว่างไปนาน จนกระทั่งกลับมาแข่งขันกันอีกครั้งในปี ค.ศ. 1935 หลังจากนั้นก็ได้หยุดทำการแข่งขันอีกครั้ง เนื่องจากเกิดสงครามโลกครั้งที่ 2 ในปี ค.ศ. 1943 และได้กลับมาทำการแข่งขันกันอีกครั้งหนึ่ง ในปี ค.ศ. 1958 โดยที่ในปัจจุบัน ยูเวนตุสครองแชมป์รายการนี้มากที่สุดที่ 10 สมัย รองลงมาเป็นโรมา ที่คว้าแชมป์ได้ 9 สมัย โดยโรมาเข้าถึงรอบชิงชนะเลิศมากที่สุด 16 ครั้ง รองลงมาเป็นยูเวนตุส ที่เข้าชิงชนะเลิศ 14 ครั้ง ซึ่งแชมป์ของรายการนี้ ในอดีตจะได้เข้าร่วมแข่งขันในฟุตบอลสโมสรยุโรป รายการยูฟ่าคัพวินเนอร์สคัพในฤดูกาลถัดไปโดยอัตโนมัติ แต่หลังจากที่รายการคัพวินเนอร์สคัพ ได้ถูกผนวกรวมเข้ากับรายการยูฟ่าคัพ ทีมที่ได้แชมป์รายการนี้ จึงได้สิทธิ์เข้าร่วมแข่งขันในศึกยูฟ่า คัพแทน และตั้งแต่ฤดูกาล 2009-10 เป็นต้นไป ทีมแชมป์ของรายการนี้ จะได้สิทธิ์เข้าแข่งขันในรอบเพลย์-ออฟ ของรายการยูฟ่ายูโรปาลีกหรือยูฟ่าคัพเดิมนั่นเอง โดยสโมสรที่คว้าแชมป์ได้ทุกๆ 10 สมัย จะได้รับสัญลักษณ์ดาวสีเงินติดอยู่ด้านบนของสัญลักษณ์ทีมบนเสื้อ 1 ดวง ซึ่งก็คล้ายกับที่จะได้สัญลักษณ์ดาวสีทอง เมื่อคว้าแชมป์เซเรีย อา ครบ 10 สมัย อย่างไรก็ดี ในขณะนี้มีเฉพาะยูเวนตุสเท่านั้นที่ได้รับสัญลักษณ์ดาวสีเงิน แต่โรมาก็กำลังจะได้เช่นกัน การแข่งขันรายการนี้เป็นที่รู้กันดีว่ามีจำนวนผู้เข้าชมการแข่งขันในสนามน้อยมาก ทีมส่วนใหญ่มักจะไม่ค่อยให้ความสำคัญกับรายการนี้ และมักจะไม่ส่งตัวผู้เล่นที่ดีที่สุดของทีมลงสนามระบบการแข่งขันและการประกบคู่ ระบบการแข่งขันและการประกบคู่. ตั้งแต่ฤดูกาล 2008–09 มีทีมเข้าร่วมแข่งขันในรายการนี้ 78 ทีม จากเดิม 42 ทีม เมื่อฤดูกาลก่อน ที่มีแค่ 20 ทีม จากเซเรีย อา และ 22 ทีม จากเซเรีย เบ โดยได้เพิ่มอีก 18 ทีมจากเลกาโปรปรีมาดีวีซีโอเน (เซเรีย เซ 1 เดิม), 9 ทีม จากเลกาโปรเซกอนดาดีวีซีโอเน (เซเรีย เซ 2 เดิม) และ 9 ทีมจากเซเรีย เด โดยที่ในทุกรอบการแข่งขัน (ยกเว้นในรอบรองชนะเลิศ) จะทำการแข่งขันเพียงแค่นัดเดียวเท่านั้น ในบ้านของผู้ชนะในการจับสลาก ส่วนในรอบรองชนะเลิศ จะทำการแข่งขันแบบเหย้า-เยือน ขณะที่ในรอบชิงชนะเลิศจะจัดขึ้นที่สตาดีโอโอลิมปีโกในกรุงโรม- ขั้นแรก: แข่งขันกันนัดเดียว- รอบแรก: 18 ทีม จากเลกาโปรปรีมาดีวีซีโอเน, 9 ทีม จากเลกาโปรเซกอนดาดีวีซีโอเน และ 9 ทีม จากเซเรีย เด จะถูกนำมาจับสลากประกบคู่ทำการแข่งขันกัน - รอบที่สอง: ทั้ง 22 ทีม จากเซเรีย เบ จะถูกนำมาจับสลากประกบคู่ทำการแข่งขันกับ 18 ทีม ผู้ชนะจากรอบแรก - รอบที่สาม: ทีมอันดับ 9–20 จากเซเรีย อา จะถูกนำมาจับสลากประกบคู่ทำการแข่งขันกับ 20 ทีม ผู้ชนะจากรอบที่สอง - รอบที่สี่: 16 ทีม ผู้ชนะจากรอบที่สาม จะถูกนำมาจับสลากประกบคู่ทำการแข่งขันกัน- ขั้นที่สอง: แข่งขันกันนัดเดียว (ยกเว้นรอบรองชนะเลิศ)- รอบ 16 ทีมสุดท้าย: ทีมอันดับที่ 1-8 จากเซเรีย อา จะถูกนำมาจับสลากประกบคู่ทำการแข่งขันกับ 8 ทีม ผู้ชนะจากรอบที่สี่ - รอบ 8 ทีมสุดท้าย: ทีมผู้ชนะจากรอบ 16 ทีมสุดท้าย จะถูกนำมาจับสลากประกบคู่ทำการแข่งขันกัน - รอบรองชนะเลิศ: ทีมผู้ชนะจากรอบ 8 ทีมสุดท้าย จะถูกนำมาจับสลากประกบคู่ทำการแข่งขันกัน 2 นัด เหย้า-เยือน - รอบชิงชนะเลิศ: แข่งขันกันนัดเดียวที่สตาดีโอโอลิมปีโกทำเนียบแชมป์แชมป์-แยกตามสโมสรผลงานของแต่ละสโมสรเข้ารอบชิงชนะเลิศผ่านเข้ารอบรองชนะเลิศ</doc>
