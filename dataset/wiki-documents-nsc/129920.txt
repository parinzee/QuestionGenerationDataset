<doc id="129920" url="https://th.wikipedia.org/wiki?curid=129920" title="ศิริลักษณ์ ผ่องโชค">ศิริลักษณ์ ผ่องโชค ศิริลักษณ์ ผ่องโชค ชื่อเล่น จอย นักแสดงและนักร้องชาวไทย เป็นนักแสดงที่มีชื่อเสียงคนหนึ่งในวงการบันเทิงไทย ที่มีผลงานละครสร้างชื่อเสียง ได้แก่ รักเดียวของเจนจิรา, สาวน้อยคาเฟ่, ราชินีหมอลำ, เสน่ห์นางงิ้ว เป็นต้นประวัติ ประวัติ. ศิริลักษณ์ ผ่องโชค ชื่อเล่น จอย เกิดเมื่อวันเสาร์ที่ 3 ธันวาคม พ.ศ. 2520 ที่โรงพยาบาลรามาธิบดี โดยเป็นบุตรสาวของนายสมคิด (พนักงานการไฟฟ้าฝ่ายผลิตแห่งประเทศไทย) (ปัจจุบันเสียชีวิต) และนางปิยะอร ผ่องโชค ศิริลักษณ์เข้าสู่วงการบันเทิงตั้งแต่อายุ 7 ขวบ เข้าร่วมกิจกรรมของรายการสโมสรผึ้งน้อย ด้วยการมีผลงานเพลงชุด "โบว์สีชมพู" ชุดที่ 1-2 และ เคยเป็นผู้ประกาศข่าว เกี่ยวกับเด็กในรายการ "จิ๋วแจ๋วเจาะโลก" เป็นดีเจรายการ "เนชั่นจูเนียร์สุดสัปดาห์" และเคยแสดงละครช่อง 7 เรื่อง "ขมิ้นกับปูน" รับบทเป็น ปัทมา (ตอนเด็ก) จากนั้น นพพล โกมารชุน แห่งบริษัท ยูม่า กำลังมองหาคนที่จะมาแสดงบท เจ้าจ้อย ในละครโทรทัศน์ทางช่อง 3 เรื่อง "โสมส่องแสง" จึงได้มอบบท เจ้าจ้อย ให้เธอ และทำให้มีชื่อเสียงมาตั้งแต่บัดนั้น จอย ศิริลักษณ์ ถือเป็นนักแสดงคนหนึ่งที่ได้แสดงบทบาทที่หลากหลาย ทั้งร้องงิ้วใน(เสน่ห์นางงงิ้ว) ร้องลูกทุ่ง(สาวน้อยคาเฟ่) ร้องหมอลำ(ราชินีหมอลำ) ร้องลำตัด (เรือนรัก เรือนทาส) และพลิกบทบาทครั้งสำคัญในละครเรื่อง ตลาดอารมณ์ ในบทร้ายครั้งแรก จนคว้ารางวัลเมขลา ครั้งที่ 24 สาขา นักแสดงสมทบหญิงยอดเยี่ยมไปครอง ในปีพ.ศ. 2539 ศิริลักษณ์ได้มีโอกาสออกอัลบั้มแนวเพลงสตริง ภายใต้สังกัด POLYGRAM คืออัลบั้ม "JOY TAKE# 1 (จอย เทค#วัน)" โดยมีเพลงที่คุ้นหูคือเพลง ความรัก อีกทั้งยังเคยออกอัลบั้มแนวเพลงลูกทุ่งกับค่าย U2 Record ในปีพ.ศ. 2548 โดยมีเพลงสร้างชื่อเสียงได้แก่เพลง โสดไม่ได้ตั้งใจ และเพลง คนในหางตาการศึกษาการศึกษา. - อนุบาล 1- ป.6 : โรงเรียนสุจิณณ์วดี - ม.1- ม.3 : โรงเรียนวัดเขมาภิรตาราม - ม.4 - ม.6 : โรงเรียนสามเสนวิทยาลัย - ปริญญาตรี : มหาวิทยาลัยศรีนครินทรวิโรฒ (เอกการแสดงและกำกับการแสดง) เข้ารับพระราชทานปริญญาบัตร เมื่อวันที่ 25 ธันวาคม พ.ศ. 2543 - ปริญญาโท : สาขาอาชญาวิทยาและการบริหารงานยุติธรรม คณะสังคมสงเคราะห์ศาสตร์ มหาวิทยาลัยธรรมศาสตร์ - ปริญญาเอก : สาขาอาชญาวิทยา การบริหารงานยุติธรรมและสังคม คณะสังคมศาสตร์และมนุษยศาสตร์ มหาวิทยาลัยมหิดลวิทยากรพิเศษวิทยากรพิเศษ. - คณะศิลปกรรมศาสตร์ มหาวิทยาลัยศรีนครินทรวิโรฒ - วิทยาลัยนวัตกรรมสื่อสารสังคมมหาวิทยาลัยศรีนครินทรวิโรฒ - โรงเรียนจิตรลดาผลงานงานเพลงผลงาน. งานเพลง. - อัลบั้ม "โบว์สีชมพู" - อัลบั้ม "JOY TAKE# 1" - อัลบั้ม "รวมเพลงประกอบภาพยนตร์ คู่กรรม 2" - อัลบั้ม "สาวน้อยคาเฟ่ Vol.1" - อัลบั้ม "สาวน้อยคาเฟ่ Vol.2" จะมาไหว..มั๊ยพี่ - อัลบั้ม "สาวน้อยคาเฟ่ รีมิกซ์" - อัลบั้ม "สาวน้อยคาเฟ่.. ชุด สวยไปหมด" - อัลบั้ม "โสด..ไม่ได้ตั้งใจ" (19 พฤศจิกายน 2547) - อัลบั้ม เพลงประกอบละคร "ราชินีหมอลำ" - อัลบั้ม "H.M.BLUES"ละครโทรทัศน์ภาพยนตร์ภาพยนตร์. - "เพราะว่าฉันรักเธอ" นำแสดงโดย ลลิตา ปัญโญภาส กับ เสกสรร ชัยเจริญ รับบทเป็น ลูกศิษย์ของ หมิว ลลิตา ซึ่งมาสอนพิเศษ จอย ที่บ้าน เข้าฉายปี พ.ศ. 2531 - "หยุดไม่ได้ถ้าหัวใจจะซิ่ง" เข้าฉายเมื่อวันที่ 23 ธันวาคม พ.ศ. 2538 - "คู่กรรม 2" รับบท ศราวณี นักศึกษาสาวที่เรียกร้องประชาธิปไตยในเหตุการณ์ 14 ตุลา กับภาพยนตร์เรื่อง "คู่กรรม 2" เข้าฉายเมื่อ 27 กันยายน พ.ศ. 2539โฆษณาโฆษณา. - "ซุปไก่สกัดตราสก๊อต" - โฟมล้างหน้า "ไบโอนิคเจนเทิล" - ยาสระผม “คลินิก" ปี พ.ศ. 2536 - รถจักรยานยนต์ "SUZUKI FD110 LOVE # Wonder Love" ปี พ.ศ. 2538 - นมเปรี้ยว "ดัชมิลค์" ปี พ.ศ. 2543 - "ผงซักฟอก เปา" กันยายน พ.ศ. 2544 คู่กับหนุ่ม ศรราม เทพพิทักษ์พิธีกรพิธีกร. - รายการเกี่ยวกับเด็ก "จิ๋วแจ๋วเจาะโลก" - รายการ "ไซเบอร์เกม" คู่กับ วรุฒ วรธรรม ต่อมาเปลี่ยนเป็น ดนัย จิรา ออกอากาศทุกวันเสาร์ เริ่ม 4 มกราคม 2540 - ต้นปี พ.ศ. 2541 รายการไซเบอร์เกม เปลี่ยนรูปแบบรายการใหม่และ เปลี่ยนชื่อรายการเป็น "ขอบคุณครับ" คู่กับ โจ จิรายุส วรรธนะสิน ออกอากาศทุกวันเสาร์ จนถึงต้นปี พ.ศ. 2542 - รายการ ฝันที่เป็นจริง - รายการ มิติมืด - รายการ ท้าพิสูจน์ - เป็นพิธีกรรายการ "ลุ้นรหัสลับ" - รายการ "ผู้หญิงถึงผู้หญิงสวย" เป็นรายการสด ออกอากาศทุกวันเสาร์-อาทิตย์ จอยเป็นพิธีกรเฉพาะวันเสาร์ เวลา 8.30 - 10.30 น. ทำรายการครั้งแรกวันที่ 11 มิถุนายน พ.ศ. 2548งานเขียนงานเขียน. - ปี พ.ศ. 2538 หนังสือกลอนเล่มแรก ชื่อว่า "เจ็บไม่เท่าไหร่ หายได้ก็ล่ะกัน" ใช้นามปากกาว่า"วัคซีน" * 24 กันยายน 2543...คลอดหนังสือ กลอนเล่ม 2 ออกมาอีกภายใต้ชื่อว่า "เขียนความทรงจำ ตอกย้ำใครบางคน" - เคยเขียนเรื่องสั้น "เล่าเรื่องรัก" ให้กับนิตยสาร ผู้หญิงวันนี้พากย์เสียงพากย์เสียง. - พากย์หนังการ์ตูนเรื่อง "ปีเตอร์แพน" ของวอลดิสนีย์ - เรื่อง "EVER AFTER" พากย์เป็นแดเนียล นำแสดงโดย ดรูว์ แบร์รีมอร์ - พากย์เป็นเด็กหญิงตัวเดินของภาพยนตร์ IMAX เรื่อง "T-REX" - พากย์เสียง "ราชินีอมิดาลา แสดงโดยนาตาลี พอร์ตแมน กับสาวใช้ แพตเม่" ในภาพยนตร์ฮอลลีวู้ดเรื่อง ""The Mask Singer หน้ากากนักร้อง The Mask Singer หน้ากากนักร้อง. จอย ศิริลักษณ์ ได้เข้าร่วมแข่งขันในรายการ The Mask Singer หน้ากากนักร้อง ซีซั่นที่ 2 ในนาม "หน้ากากหงส์ดำ" โดยได้ร้องเพลงไปทั้งหมด 2 เพลง ดังนี้- รอบ First Round เพลง ควักหัวใจ ชนะหน้ากากน้อยหน้า (คะนึงนิจ จักรสมิทธานนท์) - รอบ Semi-Final เพลง There You'll Be แพ้หน้ากากอีกาเผือก (นิภาภรณ์ ฐิติธนการ)บทบาททางการเมือง บทบาททางการเมือง. จอย ศิริลักษณ์ ผ่องโชค ได้เข้าร่วมชุมนุมกับทางกลุ่มพันธมิตรประชาชนเพื่อประชาธิปไตยมาตั้งแต่ ปี พ.ศ. 2549 แต่มิได้เปิดเผยตัวต่อสาธารณะ จนกระทั่งการชุมนุมในปี พ.ศ. 2551 ในคืนวันอาทิตย์ที่ 1 มิถุนายน ก็ได้เปิดตัวบนเวทีด้วยการขึ้นร้องเพลง สยามเมืองยิ้ม และหลังจากนั้นก็ได้ขึ้นเวทีร้องเพลงอีกหลายต่อหลายครั้งรางวัลที่ได้รับรางวัลที่ได้รับ. - รางวัลพระสุรัสวดี (ตุ๊กตาทอง) ครั้งที่ 20 ประจำปี พ.ศ. 2539 จากเรื่อง "คู่กรรม 2" - RVS CHART 93.5 สาขา นักแสดงนำหญิงยอดนิยม ประจำเดือนธันวาคม พ.ศ. 2546 จากละครโทรทัศน์เรื่อง "ใยเสน่หา" - รางวัลเทพทอง ของสมาคมนักวิทยุและโทรทัศน์แห่งประเทศไทย ในพระบรมราชูประถัมภ์ สาขาบุคคลดีเด่นด้านวิทยุโทรทัศน์ ปี พ.ศ. 2548 โดยเข้ารับพระราชทางรางวัล "เทพทอง" ครั้งที่ 7 เมื่อวันอังคารที่ 14 มีนาคม พ.ศ. 2549 ณ ศาลาสหทัยสมาคม พระบรมมหาราชวัง - รางวัลโทรทัศน์ทองคำ สาขานักแสดงนำหญิงดีเด่นจากละครโทรทัศน์ เรื่อง "ราชินีหมอลำ" งานประกาศผล รางวัลโทรทัศน์ทองคำ ครั้งที่ 20 ประจำปี 2548 เมื่อวันที่ 18 กุมภาพันธ์ พ.ศ. 2549 - รางวัลพระกินรี คนดี คิดดี สังคมดี ตามรอยพระยุคลบาท งานประกาศผล พระกินรี ครั้งที่2 ประจำปี 2555 เมื่อ วันที่ 31 มกราคม 2555 ที่กรมประชาสัมพันธ์ - รางวัลเมขลามหานิยมแห่งปี สาขาดาราสมทบหญิงดีเด่นยอดนิยม จากละครโทรทัศน์ เรื่อง "ตลาดอารมณ์" จากงานประกาศรางวัลเมขลา ครั้งที่ 24 ประจำปี พ.ศ. 2554 เมื่อ วันที่ 10 มีนาคม 2555 ที่มหาวิทยาลัยเทคโนโลยีพระนคร</doc>
