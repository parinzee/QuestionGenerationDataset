<doc id="791383" url="https://th.wikipedia.org/wiki?curid=791383" title="ปริศนารัตติกาลทมิฬ">ปริศนารัตติกาลทมิฬ ปริศนารัตติกาลทมิฬ () เป็นภาพยนตร์อะนิเมะญี่ปุ่นซึ่งโคบุง ชิซุโนะ (Kōbun Shizuno) กำกับ และเผยแพร่เมื่อวันที่ 16 เมษายน 2016 จัดเป็นลำดับที่ 20 ในภาพยนตร์ชุดโคนันซึ่งอ้างอิงอะนิเมะและมังงะชื่อเดียวกันเนื้อเรื่อง เนื้อเรื่อง. เกิดการลอบสังหารบุคคลทั่วโลก ผู้ต้องสงสัยเป็นสายลับคนหนึ่งซึ่งพยายามเข้าถึงแฟ้มข้อมูลลับหลายรายการ สายลับรายนี้บุกเข้ากองบัญชาการตำรวจญี่ปุ่น เพื่อเอาแฟ้มข้อมูลเกี่ยวกับเจ้าหน้าที่ที่หน่วยสืบราชการลับหลายแห่งส่งเข้าไปแฝงตัวในองค์กรชุดดำ แต่ก่อนที่สายลับผู้บุกรุกจะชิงเอาแฟ้มข้อมูลไปได้ เร ฟุรุยะ (Rei Furuya) หรือเบอร์เบิน (Bourbon) สมาชิกองค์กรชุดดำ ก็ปรากฏตัวขึ้นพร้อมกองกำลังตำรวจลับ สายลับคนนั้นจึงหนีไปด้วยรถที่ชิงมา แต่เรขับรถของตนตามไปทัน รถทั้งสองเบียดเสียดกันอยู่บนทางหลวงจนเกือบคว่ำ ทันใด ชูอิจิ อากาอิ (Shuichi Akai) เจ้าหน้าที่เอฟบีไอ ก็ยิงรถสายลับคว่ำตกถนนจนระเบิด วันถัดมา โคนันและผองเพื่อนไปเยือนพิพิธภัณฑ์สัตว์น้ำโทโตะ (Tohto Aquarium) ที่เปิดใหม่ ได้พบหญิงคนหนึ่ง ณ ชิงช้าสวรรค์ หญิงคนนั้นมีนัยน์ตาสองสี (heterochromia) และความจำเสื่อม ลืมเลือนชื่อเสียงเรียงนามของตนไปทั้งสิ้น โคนันกับพวกจึงช่วยนางฟื้นความจำ หารู้ไม่ว่า หญิงนั้นคือ คูราโซ (Curaçao) สมาชิกคนใหม่ขององค์กรชุดดำ เวลานั้น เบลม็อท (Vermouth) สมาชิกองค์กรชุดดำ ทราบเรื่องแล้วก็รายงานสหายร่วมองค์กรว่า "เป็นไปตามแผน ยิน" ("It's as planned, Gin.")การผลิต การผลิต. ฉบับภาษาไทย พิชญ์นาฏ สาขากร พากย์เป็นคูราโซรายได้ รายได้. ตลอดสัปดาห์แรกที่เข้าฉาย ภาพยนตร์นี้ได้รับความนิยมเป็นอันดับหนึ่ง มีรายได้รวม 11.1 ล้านดอลลาร์สหรัฐ และมีผู้เข้าชมรวม 934,000 คน ตลอดสามสัปดาห์แรกแห่งการเข้าฉาย ภาพยนตร์มีรายได้รวม 47 ล้านดอลลาร์สหรัฐ ซึ่งมากกว่าภาพยนตร์ชุดที่แล้ว คือ ปริศนาทานตะวันมรณะ จึงนับเป็นภาพยนตร์ชุดโคนันที่มีรายได้มากที่สุด</doc>
