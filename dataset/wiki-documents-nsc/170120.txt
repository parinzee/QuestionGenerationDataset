<doc id="170120" url="https://th.wikipedia.org/wiki?curid=170120" title="ยอด นครนายก">ยอด นครนายก ยอด นครนายก เป็นนักแสดงตลกชาวไทยซึ่งเอกลักษณ์ประจำตัวคือหัวล้าน มีชื่อจริงว่า สมัคร ผลประเสริฐ เกิดเมื่อปี พ.ศ. 2492 ที่จังหวัดนครนายก จบการศึกษาจากการศึกษานอกโรงเรียน และมหาวิทยาลัยปทุมธานี เข้าสู่วงการปี 2507 โดยอยู่วงดนตรีลูกทุ่ง และ เริ่มเล่นตลกคาเฟ่จากคณะสี่ดาว สมาชิกประกอบด้วย แดน บุรีรัมย์ ยอด นครนายก ตุ๊ยตุ๋ย น้ำเชื่อมหยด และ ศรีแพร ต่อมาตั้งคณะรวมดาว ประมาณปี 2530 ประกอบด้วย ยอด ตุ๊ยตุ๋ย ยาว ดาร์กี้ โย่ง อยู่ด้วยกันได้ 3 ปี ยาว โย่ง ไปตั้งคณะ จึงเปลี่ยนเป็นคณะ ยอด นครนายก และ มีผลงานการแสดงต่าง ๆ มากมาย รวมถึงเคยเป็นอาสาสมัครของมูลนิธิป่อเต็กตึ๊งนานถึง 20 ปีด้วย ชีวิตส่วนตัว เคยผ่านมาสมรสมาแล้วถึง 2 ครั้ง มีบุตรทั้งหมด 4 คน ภรรยาคนปัจจุบัน ชื่อ วรรณทิพย์ ขุนทิพย์แสง เป็นข้าราชการระดับ 6 ของเทศบาลเมืองคูคต โดยทำพิธีสมรสไปเมื่อต้นปี พ.ศ. 2552 นอกจากนี้แล้ว ยังเป็นนักการเมืองในท้องถิ่นของจังหวัดปทุมธานี ด้วยการเป็นรองนายกเทศมนตรีเมืองคูคต อำเภอลำลูกกา มาแล้ว 5 สมัย และในการเลือกตั้งทั่วไปในวันที่ 3 กรกฎาคม พ.ศ. 2554 ได้ลงรับสมัครเลือกตั้งเป็น ส.ส. ในเขต 6 จังหวัดปทุมธานี สังกัดพรรคประชาธิปัตย์ด้วย แต่ไม่ได้รับการเลือกตั้ง และเป็นพิธีกรในรายการ "สน.อาสา" ทางบลูสกายแชนแนล คู่กับมัลลิกา บุญมีตระกูล เป็นบางครั้ง ปัจจุบันเป็นพิธีในรายการ "ข่าวบ่ายคลายเครียด" ทางฟ้าวันใหม่ คู่กับ หยอง ลูกหยี และกล้วย เชิญยิ้มผลงานภาพยนตร์ผลงาน. ภาพยนตร์. - 2549 กระสือวาเลนไทน์ - 2534 ปอบผีฟ้า - 2533 พรายคะนอง - 2531 ดาวอาถรรพ์ - 2530 แม่นาค30 - 2530 โลงแตก - 2528 นางนาค ภาคพิสดาร - 2528 ครูข้าวเหนียว - 2527 ผีเอ๊าะ เอ๊าะ - 2527 สาวใจแตก - 2527 เดชผีดิบ - 2527 เสน่ห์สาวใช้ - 2527 เสน่ห์นางพราย - 2527 สาวน้อยร้อยรัก - 2527 7 ทโมนละครโทรทัศน์ผลงานละครชุดวิดีโอ ซีดี ภาพยนตร์วิดีโอ ซีดี ภาพยนตร์. - คุ้งตะเคียน - ฮาอย่าทำข้อย</doc>
