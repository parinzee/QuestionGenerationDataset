<doc id="19833" url="https://th.wikipedia.org/wiki?curid=19833" title="จตุรมิตรสามัคคี">จตุรมิตรสามัคคี การแข่งขันฟุตบอลประเพณีจตุรมิตรสามัคคี เป็นการแข่งขันฟุตบอลประเพณีระดับมัธยมศึกษาระหว่างโรงเรียนชายล้วนเก่าแก่สี่โรง ประกอบด้วยโรงเรียนสวนกุหลาบวิทยาลัย, โรงเรียนเทพศิรินทร์, โรงเรียนอัสสัมชัญ และโรงเรียนกรุงเทพคริสเตียนวิทยาลัย จัดขึ้นเป็นประจำทุก 2 ปี ณ สนามศุภชลาศัย กรีฑาสถานแห่งชาติ สำหรับการแข่งขันจตุรมิตรสามัคคี ครั้งที่ 28 โรงเรียนกรุงเทพคริสเตียนวิทยาลัย เป็นเจ้าภาพในปีพ.ศ. 2560 แต่เนื่องจากอยู่ระหว่างการถวายความอาลัยแด่พระบาทสมเด็จพระปรมินทรมหาภูมิพลอดุลยเดช จึงมีมติเลื่อนการแข่งขันออกไป 1 ปี โดยกำหนดจัดแข่งขันในวันที่ 11-18 พฤศจิกายน พ.ศ. 2560 ส่วนการแข่งขันจตุรมิตรสามัคคี ครั้งที่ 29 โรงเรียนสวนกุหลาบวิทยาลัย เป็นเจ้าภาพในปี พ.ศ. 2562ประวัติและรายการ ประวัติและรายการ. การแข่งขันฟุตบอลประเพณีจตุรมิตรสามัคคีเป็นความคิดริเริ่มของโปร่ง ส่งแสงเติม อาจารย์ใหญ่โรงเรียนสวนกุหลาบวิทยาลัย กับอารีย์ เสมประสาท อาจารย์ใหญ่โรงเรียนกรุงเทพคริสเตียนวิทยาลัย ทั้งสองท่านได้มาขอความร่วมมือบุญอวบ บูรณะบุตร อาจารย์ใหญ่โรงเรียนเทพศิรินทร์ และบรรณา ชโนดม อาจารย์ใหญ่โรงเรียนอัสสัมชัญ ให้ร่วมกันจัดการแข่งขันฟุตบอลระหว่างสี่สถาบัน เพื่อเชื่อมความสามัคคีของครูอาจารย์และนักเรียนทุกฝ่าย ซึ่งอาจารย์ทั้งสี่มีความเห็นพ้องกัน การแข่งขันฟุตบอลประเพณีจตุรมิตรสามัคคีมีในปี พ.ศ. 2507 เป็นปีแรก โดยลำดับการแข่งขันและการเป็นเจ้าภาพ ดังนี้ หมายเหตุ ในหนังสือ "จตุรมิตรสามัคคีครั้งที่ 27 50 ปี สี่พี่น้องต่างปองรักกัน" ได้ระบุว่า จตุรมิตรสามัคคีครั้งที่ 7 เป็นความผิดพลาดในการบันทึกข้อมูลอันดับแชมป์จตุรมิตรสามัคคีอาวุโส จตุรมิตรสามัคคีอาวุโส. การแข่งขันฟุตบอลประเพณีจตุรมิตรสามัคคีอาวุโส เริ่มจัดการแข่งขันอย่างเป็นทางการเมื่อปีพ.ศ. 2540 โดยมีจุดประสงค์เพื่อความสนุกสนาน สามัคคี เสริมสร้างความสัมพันธ์อันดีระหว่าง 4 สถาบันเสมือนญาติมิตร และแสดงออกถึงความมีน้ำใจนักกีฬาของชาวจตุรมิตร อันเป็นแบบอย่างที่ดีในวงการกีฬาและสังคมไทย โดยแต่ละสถาบันจะผลัดเปลี่ยนกันเป็นเจ้าภาพ สถาบันละ 2 ปีประเพณีชาวจตุรมิตร ประเพณีชาวจตุรมิตร. ทุกๆ วันสำคัญของราชการในทุกๆปี ชาวจตุรมิตรมีกิจกรรมที่สำคัญ จึงมีการนัดหมายกันทุกครั้ง และถือเป็นประเพณีที่ 4 สถาบันได้ร่วมใจกันปฏิบัติมาช้านาน กิจกรรมเหล่านั้นได้แก่1. วันที่ 28 กรกฎาคม ถวายพระพรเนื่องในวโรกาสวันเฉลิมพระชนมพรรษาสมเด็จพระเจ้าอยู่หัวมหาวชิราลงกรณ บดินทรเทพยวรางกูร 2. วันที่ 12 สิงหาคม ถวายพระพรเนื่องในวโรกาสวันเฉลิมพระชนมพรรษาสมเด็จพระนางเจ้าสิริกิติ์ พระบรมราชินีนาถ ในรัชกาลที่ 9 3. วันที่ 23 ตุลาคม ถวายบังคมเนื่องในวันปิยมหาราช 4. วันที่ 25 พฤศจิกายน ถวายบังคมเนื่องในวันมหาธีรราชเจ้า 5. วันที่ 10 ธันวาคม วันพระราชทานรัฐธรรมนูญ</doc>
