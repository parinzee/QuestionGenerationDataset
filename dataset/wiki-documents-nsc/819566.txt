<doc id="819566" url="https://th.wikipedia.org/wiki?curid=819566" title="รักไร้เสียง">รักไร้เสียง รักไร้เสียง (; ) เป็นมังงะจากประเทศญี่ปุ่นที่เขียนและวาดภาพประกอบโดยโยะชิโทะกิ โออิมะ ผลงานชุดนี้ได้รับการตีพิมพ์ครั้งแรกแบบจบในตอนประจำฉบับเดือนกุมภาพันธ์ ค.ศ. 2011 ของเบสซะสึโชเน็งแมกกาซีน และต่อมาเริ่มเป็นซีรีส์เต็มรูปแบบของโชเน็นแม็กกาซีนรายสัปดาห์ ในเดือนสิงหาคม ค.ศ. 2013 โดยฉบับมังงะจบในวันที่ 19 พฤศจิกายน ค.ศ. 2014 ซึ่งได้รับการตีพิมพ์แบบทังโกบงจำนวนเจ็ดเล่มโดยสำนักพิมพ์โคดันชะในประเทศญี่ปุ่น มังงะชุดนี้ได้รับการเปิดตัวในแบบดิจิตอลโดยครันชีโรลมังงะและได้รับอนุญาตจากโคดันชะคอมิก ยูเอสเอ สำหรับการจัดพิมพ์ฉบับภาษาอังกฤษ ส่วนในฉบับภาพยนตร์อะนิเมะดัดแปลงได้รับการผลิตโดยเกียวโตแอนิเมชัน ซึ่งได้รับการเปิดตัว ณ วันที่ 17 กันยายน ค.ศ. 2016รายชื่อตอนในมังงะการตอบรับ การตอบรับ. รักไร้เสียง ได้รับรางวัล"มังงะหน้าใหม่ยอดเยี่ยม"ในปี ค.ศ. 2008 เนื้อหาเรื่องนี้มีความยากสำหรับการตีพิมพ์ในนิตยสารมังงะใด ๆ กระทั่งได้รับการรวบรวมหลังจากที่มีการระงับข้อพิพาททางกฎหมายโดยฉบับเดือนกุมภาพันธ์ของเบสซะสึโชเน็งแมกกาซีน ซึ่งผลงานชุดนี้ได้รับรางวัลในอันดับหนึ่ง เนื่องด้วยเนื้อเรื่อง ที่เป็นตอนต่อเนื่องนี้ได้รับการตรวจสอบและการสนับสนุนจากสหพันธ์คนหูหนวกแห่งประเทศญี่ปุ่น ผลงานฉบับแรกทำยอดจำหน่ายได้ 31,714 เล่มภายในสัปดาห์แรกของการเปิดตัว โดยอยู่ในอันดับ 19 ของตารางมังงะออริคอน ส่วนในฉบับที่สองติดอันดับ 12 ด้วยยอดจำหน่าย 60,975 เล่มในสัปดาห์แรก ณ เดือนมีนาคม ค.ศ. 2014 ได้มีการวางจำหน่ายฉบับที่สาม 700,000 เล่ม นอกจากนั้น ผลงานนี้ได้รับการเสนอชื่อเข้าชิงรางวัลมังงะไทโชครั้งที่ 8 ในเดือนกุมภาพันธ์ ค.ศ. 2015 ทางอะซะฮิชิมบุนได้ประกาศว่ารักไร้เสียงเป็นหนึ่งในเก้าผลงานที่ได้รับการเสนอชื่อเข้าชิงรางวัลวัฒนธรรมเทะซึกะ โอะซะมุ ประจำปีที่สิบเก้า โดยมังงะชุดนี้ได้รับรางวัลผู้สร้างใหม่ ส่วนในเดือนเมษายน ค.ศ. 2016 ได้มีการประกาศว่ารักไร้เสียง ได้รับการเสนอชื่อเข้าชิงรางวัลฉบับสหรัฐอเมริกายอดเยี่ยมสำหรับผลงานเอเชียนานาชาติ จากการมอบรางวัลไอส์เนอร์ 2016</doc>
