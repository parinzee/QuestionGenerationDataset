<doc id="126028" url="https://th.wikipedia.org/wiki?curid=126028" title="โพธิพงษ์ ล่ำซำ">โพธิพงษ์ ล่ำซำ นายโพธิพงษ์ ล่ำซำ กรรมการที่ปรึกษาพรรคประชาธิปัตย์ นักธุรกิจอดีตผู้บริหารกิจการกลุ่มประกันชีวิต-ประกันภัยของตระกูลล่ำซำ อดีตรัฐมนตรีช่วยว่าการกระทรวงพาณิชย์ประวัติ ประวัติ. นายโพธิพงษ์ เกิดวันที่ 8 กรกฎาคม พ.ศ. 2477 สมรสกับนางยุพา ล่ำซำ มีบุตรสาว 2 คนคือ นวลพรรณ ล่ำซำ กรรมการผู้จัดการ บริษัท เมืองไทยประกันภัย จำกัด (มหาชน) ที่กำลังก้าวเข้าสู่วงการเมืองตามรอยนายโพธิพงษ์ และ นางวรรณพร พรประภา (ล่ำซำ) สถาปนิกและภูมิสถาปนิกเจ้าของสำนักงานออกแบบ PLA และบุตรชายคือ นายสาระ ล่ำซำ กรรมการผู้จัดการและประธานเจ้าหน้าที่บริหาร บริษัท เมืองไทยประกันชีวิต จำกัด (มหาชน) นายโพธิพงษ์ จบการศึกษาระดับปริญญาตรีจากมหาวิทยาลัยนอร์ทแคโรไลนาสเตต สหรัฐอเมริกา ในปี พ.ศ. 2500 และปริญญาโท จากมหาวิทยาลัยเทมเพิล ในปี พ.ศ. 2503การเมือง การเมือง. นายโพธิพงษ์ เข้าสู่วงการเมืองโดยได้รับแต่งตั้งเป็นสมาชิกวุฒิสภา ในปี พ.ศ. 2539 ต่อมาได้เริ่มทำงานการเมืองในสังกัดพรรคประชาธิปัตย์จากการชักชวนของ นายพิเชษฐ พันธุ์วิชาติกุล ที่เคยรู้จักมักคุ้นรู้ฝีมือกันมาก่อน สมัยที่นายพิเชษฐทำงานในกระทรวงเศรษฐกิจ และนายโพธิพงษ์อยู่ที่ สภาหอการค้า ในที่สุดนายโพธิพงษ์ได้ขึ้นดำรงตำแหน่ง รัฐมนตรีช่วยว่าการกระทรวงพาณิชย์ ในรัฐบาลชวน 2 หลังวิกฤตเศรษฐกิจ ปี พ.ศ. 2540 เนื่องจากสามารถประสานงานกับหอการค้าได้ทั่วประเทศ นอกจากฝีมือและเครือข่ายในการทำงาน นายโพธิพงษ์ยังเป็นหนึ่งในแหล่งเงินทุนสำคัญ ของพรรคประชาธิปัตย์ ด้วยยอดบริจาคระดับ 10 ล้านบาท ในการเลือกตั้ง พ.ศ. 2544 ได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ สังกัดพรรคประชาธิปัตย์ ในเดือนกุมภาพันธ์ พ.ศ. 2551 พรรคประชาธิปัตย์ได้จัดตั้ง คณะรัฐมนตรีเงา หรือ ครม.เงา ขึ้นเป็นครั้งแรก นายโพธิพงษ์ ล่ำซำ ได้รับเลือกจากที่ประชุมพรรคประชาธิปัตย์ ให้ทำหน้าที่ รองนายกรัฐมนตรีเงา ดูแลตรวจสอบ กระทรวงพาณิชย์ กระทรวงอุตสาหกรรม กระทรวงเกษตรและสหกรณ์กรรมการต่าง ๆกรรมการต่าง ๆ. - กรรมการผู้จัดการเมืองไทยประกันชีวิต - กรรมการ ประธานกรรมการตัดสินผลงาน A B C Fruits - ประธานกรรมการเมืองไทยประกันชีวิต - ประธานกรรมการเมืองไทยประกันภัย - กรรมการเมืองไทยประกันชีวิต - กรรมการอิสระธนาคารกสิกรไทย - กรรมการไทยไพบูลย์ประกันภัย - กรรมการการศึกษาแห่งชาติ - กรรมการการปิโตรเลียมแห่งประเทศไทย - กรรมการเมืองไทยประกันภัยเครื่องราชอิสริยาภรณ์เครื่องราชอิสริยาภรณ์. - พ.ศ. 2541 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2540 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
