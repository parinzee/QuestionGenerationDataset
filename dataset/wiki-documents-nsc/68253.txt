<doc id="68253" url="https://th.wikipedia.org/wiki?curid=68253" title="นิชิ คันอิจิ">นิชิ คันอิจิ นิชิ คันอิจิ () เป็นหนึ่งในตัวละครสำคัญจากเรื่อง "โจ สิงห์สังเวียน" เป็นเพื่อนสนิทคนสำคัญของยาบุกิ โจ ที่ร่วมเคียงบ่าเคียงไหล่กันมาตั้งแต่สมัยอยู่ค่ายกักกัน จนกระทั่งตกกระไดพลอยโจนมาอยู่ค่ายทันเกะยิมกับโจ และกลายเป็นนักมวยไปโดยปริยาย ชื่อในการชกของเขาคือ "แมมมอธ นิชิ" ในช่วงแรกของการเข้าสู่มวยอาชีพของเขานั้น นิชิแพ้ติดต่อกันถึง 3 นัด จนเกือบจะเลิกชกมวย แต่หลังจากนั้นก็ชนะติดต่อกันมาเรื่อยๆ จนกลายเป็นนักชกที่มีฝีมือคนนึง แต่เนื่องจากมีอาการบาดเจ็บที่มือ ก็ทำให้ต้องเลิกชกมวย แต่ก็ยังทำงานอยู่ที่ทันเกะยิม ในฐานะพี่เลี้ยง และคนที่เข้าใจโจมากที่สุดอีกคนหนึ่ง นิชิ เป็นคนที่มีลักษณะค่อนข้าง แข็งนอกอ่อนใน คือเป็นคนรูปร่างสูงใหญ่แข็งแรง (แม้ว่าบางทีอาจจะโดนโจต่อยจนร่วงไปบ้างก็ตาม) มีฝีมือการชกที่ทรงพลัง แต่เรามักจะเห็นนิชิร้องไห้บ่อยมาก และเรามักจะเห็นเขาบ่นเรื่องอยากจะเลิกชกมวยอยู่บ่อยครั้ง แต่เรื่องที่ทำให้เขาหนักใจมากที่สุด ก็คงเป็นเรื่องที่แอบชอบโนริโกะอยู่ แต่เธอกลับมีใจให้กับโจ แต่สุดท้ายนิชิและโนริโกะก็ได้แต่งงานกัน อาชีพหลักของนิชิคือ ทำงานอยู่ที่ร้านขายของที่ครอบครัวของโนริโกะดำเนินกิจการอยู่ พอหลังจากเลิกชกมวยแล้วก็มาทำงานที่นี่เต็มตัว และก็ยังมาช่วยทำงานที่ทันเกะยิมอยู่เป็นประจำ สถิติของแมมมอธ นิชิ ก่อนเลิกชกมวยคือ ชนะ 10 แพ้ 3 ชนะน็อก 10 ครั้งด้วยกัน ในโจสิงห์สังเวียนฉบับเก่า กับฉบับรีเมก นิชิจะมีหน้าตาที่แตกต่างกัน โดยฉบับเก่านิชิหน้าตาจะเหมือนกับลิง แต่ในฉบับรีเมกหน้าตาจะดูเป็นผู้เป็นคนมากกว่า</doc>
