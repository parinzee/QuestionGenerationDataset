<doc id="857830" url="https://th.wikipedia.org/wiki?curid=857830" title="คิม จี-ว็อน (นักแสดง)">คิม จี-ว็อน (นักแสดง) คิม จี-ว็อน (; เกิด 19 ตุลาคม ค.ศ. 1992) เป็นนักแสดงชาวเกาหลีใต้ เธอเป็นที่รู้จักอย่างดีในละครเรื่อง สลับขั้วมาปิ๊งรัก (2012), หยุดหัวใจ นายไฮโซ (2013), ชีวิตเพื่อชาติ รักนี้เพื่อเธอ (2016) และ ไฟต์ฟอร์มายเวย์ (2017)อาชีพการงาน2008–2011: จุดเริ่มต้น อาชีพการงาน. 2008–2011: จุดเริ่มต้น. คิมเริ่มเข้าสู่วงการบันเทิงตั้งแต่อายุ 16 ปี โดยเริ่มจากงานถ่ายโฆษณาและถ่ายมิวสิกวิดีโอเพลง "กอสซิปบอย" ของยุนฮา เธอเริ่มงานแสดงในละครเรื่อง Mrs. Saigon ออกอากาศทางช่องเคเอ็นเอ็น ตั้งแต่ปี ค.ศ. 2010 เธอได้ปรากฏตัวในงานโฆษณาโทรศัพท์โลลีป็อป 2 ร่วมกับวงบิกแบง และเป็นพรีเซ็นเตอร์ให้กับซัมซุง และขนมปังตูเลชู ร่วมกับวอน บิน คิมได้รับความสนใจหลังจากนำแสดงในละครซิตคอมปี 2011 เรื่อง เจ้าพ่อขาสั้นขอเอาคืน ทางช่องเอ็มบีซี ซึ่งนำไปสู่การเซ็นสัญญากับค่ายเอเว็กซ์กรุป ในฐานะนักร้องเพื่อเข้าสู่ตลาดญี่ปุ่น โดยก่อนหน้านี้ เธอใช้เวลาไปกับเรียนภาษาญี่ปุ่นนานกว่าสองปี ในปีเดียวกันนั้น เธอได้แสดงภาพยนตร์ในเรื่อง Romantic Heaven ประกบกับคิม ซู-โรและคิม ดง-อุก2012–ปัจจุบัน: ความนิยมที่เพิ่มขึ้น 2012–ปัจจุบัน: ความนิยมที่เพิ่มขึ้น. ในปี ค.ศ. 2012 เธอร่วมแสดงในละครเรื่อง สลับขั้วมาปิ๊งรัก และภาพยนตร์สยองขวัญเรื่อง Horror Stories ปีถัดมา คิมได้รับบทสำคัญในละครเรื่อง หยุดหัวใจ นายไฮโซ ในบทบาทหญิงสาวผู้เย็นชา ความนิยมของละครเรื่องนี้ทำให้เธอเริ่มเป็นที่รู้จัก สำหรับการแสดงในละครเรื่องนี้คิมได้รับรางวัลดาวรุ่งหน้าใหม่ จากงานเอสบีเอสดราม่าอะวอดส์ และเสนอชื่อเข้าชิงรางวัลเอเชียเรนโบว์ทีวีอะวอดส์ในสาขานักแสดงสมทบหญิงยอดเยี่ยม ในปี ค.ศ. 2014 เธอรับบทเป็น มา จี-อูล ในละครเรื่อง กั๊บดง ถอดรหัสฆ่า ทางช่องทีวีเอ็น ต่อมาในเดือนธันวาคม คิมเซ็นสัญญาใหม่กับคิงคองเอนเตอร์เทนเมนต์ ในปีเดียวกัน เธอแสดงคู่กับโซ จี-ซ็อบ ในละครเว็บเรื่อง One Sunny Day ในปี ค.ศ. 2016 เธอได้แสดงในละครเรื่อง ชีวิตเพื่อชาติ รักนี้เพื่อเธอ รับบทเป็นแพทย์ทหาร ยุน มย็อง-จู ออกอากาศทางช่องเคบีเอส2 ความสำเร็จของละครเรื่องนี้ทำให้เธอเป็นที่รู้จักในต่างประเทศ และได้รับรางวัลหลายสถาบันสำหรับการรับบทนี้อีกด้วย ปีถัดมา เธอรับบทนำในละครโรแมนติกเรื่อง ไฟต์ฟอร์มายเวย์ ทางช่องเคบีเอส2 ร่วมกับพัก ซอ-จุน</doc>
