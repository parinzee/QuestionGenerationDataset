<doc id="198175" url="https://th.wikipedia.org/wiki?curid=198175" title="พันธุ์ร็อกหน้าย่น">พันธุ์ร็อกหน้าย่น พันธุ์ร็อกหน้าย่น () ภาพยนตร์ไทยในแนวเพลงและตลกในปี พ.ศ. 2546 นำแสดงโดย เทพ โพธิ์งาม, อนันต์ บุนนาค, ทูน หิรัญทรัพย์, ปฐมพงศ์ สมบัติพิบูลย์, เพ็ญพักตร์ ศิริกุล, วงศ์วรุตม์ ตันตระกูล, มนัสนันท์ พันเลิศวงศ์สกุล กำกับโดย พิสุทธิ์ แพร่แสงเอี่ยม อำนวยการสร้างโดย อาร์เอสฟิล์มเนื้อเรื่อง เนื้อเรื่อง. เรื่องราวของกลุ่มนักดนตรีวงร็อกแอนด์โรล ระดับซูเปอร์สตาร์ ที่มีประวัติโด่งดังยาวนานในอดีตวงหนึ่ง แม้ปัจจุบันแต่ละคนต่างเข้าสู่วัยทอง และแยกวงกันไปนานเกือบ 30 ปี แต่ด้วยความรักและความผูกพัน ในสิ่งที่ตัวเองยึดมั่นในดนตรีร็อก ที่อัดแน่นอยู่เต็มหัวใจ ทำให้กลุ่มนักดนตรีร็อกวงนี้ อยากที่จะกลับมารวมตัวกันอีกครั้ง เพื่อประกาศศักดาร็อกเกอร์ ที่ชื่อว่า "เดอะดีโน่ แบนด์" ให้ทุกคนได้ประจักษ์ ในคอนเสิร์ตรวมพลวงร็อก ครั้งยิ่งใหญ่ของเมืองไทย หากแต่การร้างราเวที ที่ยาวนานกว่า 3 ทศวรรษ ได้สร้างปัญหาแก่พวกเขามากมาย ไม่ว่าจะเป็น.. สังขารของแต่ละคน ที่น่าจะกลับไปเลี้ยงหลานอยู่ที่บ้าน มากกว่าที่จะไปยืนอยู่บนเวที หรืออุปสรรคนานัปการ ที่จะทำให้กลับมาเป็นที่ยอมรับ จากแฟนเพลงร็อกยุคใหม่ได้หรือไม่.. รวมไปถึงปัญหาส่วนตัว ที่นัวเนียกันไม่จบ แต่ความปรารถนาที่จะกลับมาทำ ในสิ่งที่พวกเขารักอีกครั้ง กับ "โอกาส" ซึ่งเหลือเพียงไม่มาก ในระยะเวลาช่วงปลายชีวิตครั้งนี้ พวกเขาก็พร้อมที่จะพิสูจน์ตัวเองอีกครั้ง ด้วยความเชื่อมั่นในคำว่า Rock Never Die แต่ถ้าจะต้องตาย ก็ขอวาดลวดลายอีกสักครั้งตัวละครตัวละคร. - เทพ โพธิ์งาม...เหลียง ซานตาน่า (เบส) - อนันต์ บุนนาค...นิค สแตนเลส (กีตาร์) - ทูน หิรัญทรัพย์...ทาโร คาสโนว่า (ร้องนำ) - ปฐมพงษ์ สมบัติพิบูลย์...วู้ดดี้ ดิคาปริโอ (คีย์บอร์ด)เพลงประกอบ เพลงประกอบ. โดย อาร์เอส- ร็อกหน้าย่น - ซูเปอร์สตาร์ - ตีนกาพาเพลิน - ดีโน่แบนด์ - คนดนตรี - กว่าจะถึงวันนั้น - คนเจ้าชู้ - ร็อกหน้าย่น (3 ช่า)เบื้องหลัง เบื้องหลัง. พันธุ์ร็อกหน้าย่น เป็นผลงานภาพยนตร์ในแนวเพลงและตลก โดย อาวอง บริษัทในสังกัดอาร์เอสฟิล์ม ของอาร์เอส โดยมี พิสุทธิ์ แพร่แสงเอี่ยม ทำหน้าที่ผู้กำกับและเขียนบทภาพยนตร์ โดยมี เทพ โพธิ์งาม รับบทเป็น เหลียง ซานตาน่า มือเบสของวง ที่เป็นตัวสร้างสีสันและชูโรง, อนันต์ บุนนาค รับบท นิค สแตนเลส มือกีตาร์ที่เป็นตัวตั้งตัวตีในการรวมวงอีกครั้ง, ทูน หิรัญทรัพย์ รับบท ทาโร คาสโนว่า นักร้องนำรูปหล่อของวง ขวัญใจแฟน ๆ โดยเฉพาะผู้หญิง และปฐมพงษ์ สมบัติพิบูลย์ หรือ โป่ง หิน เหล็ก ไฟ ซึ่งเป็นนักดนตรีตัวจริง รับบท วู้ดดี้ ดิคาปริโอ มือคีย์บอร์ด และยังได้ เพ็ญพักตร์ ศิริกุล รับบท สร้อย (โซอี้) ศิริกุล ผู้บริหารบริษัทเทปเพลงยักษ์ใหญ่ และเป็นผู้จัดงานคอนเสิร์ตรำลึกวงร็อกขึ้นมา และทำทุกวิถีทาง ที่จะไม่ให้วงร็อกรุ่นเดอะกลุ่มนี้ ได้มีโอกาสขึ้นเวทีอีกครั้ง, มนัสนันท์ พันเลิศวงศ์สกุล รวมถึงได้มีนักร้องและนักดนตรีตัวจริงระดับมืออาชีพมากมาย ร่วมงานด้วย เช่น แหลม มอริสัน, ช.อ้น ณ บางช้าง, ฉันทนา กิติยพันธ์ , เอ็ดเวิร์ด แวนโซ่</doc>
