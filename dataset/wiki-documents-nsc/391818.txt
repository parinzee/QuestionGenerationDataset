<doc id="391818" url="https://th.wikipedia.org/wiki?curid=391818" title="ยูเอสเอส แบร์รี (ดีดีจี-52)">ยูเอสเอส แบร์รี (ดีดีจี-52) ยูเอสเอส แบร์รี (ดีดีจี-52) เป็นเรือพิฆาตขีปนาวุธนำวิถีชั้นอาร์เลห์เบิร์ค (Arleigh Burke) เข้าประจำการใน พ.ศ. 2535 แบร์รีเป็นเรือกองทัพเรือสหรัฐอเมริกาลำที่สี่ ได้ชื่อตาม "บิดาแห่งกองทัพเรือสหรัฐ" พลเรือจัตวา จอห์น แบร์รี (2288-2346) แบร์รีมีจุดแวะพักหลัก (homeport) ที่สถานีนาวิกนอร์ฟอล์ก รัฐเวอร์จิเนีย เรือลำดังกล่าวมีพัฒนาการเหนือกว่าเรือประจัญบานลำอื่นในชั้นอาร์เลห์เบิร์ค ซึ่งรวมไปถึงขีดความสามารถในการเติมเชื้อเพลิงเฮลิคอปเตอร์และพัฒนาการเล็กน้อยอื่น ๆ แบร์รีได้รับหลายรางวัล รวมทั้งแบทเทนเบิร์กคัพ ปี พ.ศ. 2537, 2539 และ 2541 ทำให้แบร์รีเป็นหนึ่งในเรือเพียงสามลำ (จนถึง พ.ศ. 2551) ที่เคยได้รับรางวัลอันทรงเกียรตินี้ถึงสามครั้ง และเป็นเรือประจัญบานเอจิสเพียงลำเดียวที่เคยได้รับรางวัลนี้จนถึงปัจจุบัน กระทั่งได้รับสมญานาม "บัทเทนเบิร์กแบร์รี" ในปลายคริสต์ทศวรรษ 1990 นอกจากนี้ยังเคยได้รับรางวัลแบทเทิลอี 4 ครั้ง และได้รับรางวัลสมอทองและสมอเงินเป็นที่ระลึก ล่าสุด ใน พ.ศ. 2547 แบร์รีได้รับถ้วยรางวัลกองเรืออาร์เลห์เบิร์คที่เป็นเรือที่มีการพัฒนาที่สุดในกองเรือแอตแลนติก วันที่ 1 มีนาคม พ.ศ. 2554 แบร์รีถูกส่งไปยังทะเลเมดิเตอร์เรเนียน เพื่อตอบสนองต่อการก่อการกำเริบในลิเบีย วันที่ 19 มีนาคม พ.ศ. 2554 กองทัพเรือรายงานว่า แบร์รียิงขีปนาวุธร่อนโทมาฮอว์ก 55 ลูกเพื่อยับยั้งระบบการป้องกันทางอากาศของลิเบียในการสนับสนุนข้อมติคณะมนตรีความมั่นคงแห่งสหประชาชาติที่ 1973 วันที่ 28 มีนาคม แบร์รีสู้รบกับยามฝั่งลิเบียซึ่งกำลังยิงใส่เรือพาณิชย์</doc>
