<doc id="115173" url="https://th.wikipedia.org/wiki?curid=115173" title="มนตรี ศรียงค์">มนตรี ศรียงค์ มนตรี ศรียงค์ หรือที่รู้จักกันในฉายา กวีหมี่เป็ด เป็นนักประพันธ์ไทยได้รับรางวัลซีไรต์ ปีพ.ศ. 2550 จากผลงาน บทกวีร่วมสมัยโลกในดวงตาข้าพเจ้าประวัติ ประวัติ. มนตรี ศรียงค์เกิดวันที่ 6 มีนาคม พ.ศ. 2511 ที่อำเภอหาดใหญ่ จังหวัดสงขลา อาศัยอยู่ย่านใจกลางเมือง (กิมหยง) เริ่มเขียนบทกวีในช่วงพฤษภาทมิฬ และเป็นที่รู้จักจากผลงานในหน้ากวีของนิตยสารการเมืองรายสัปดาห์ ไม่ว่าจะเป็น สยามรัฐรายสัปดาห์ หรือ นิตยสารอาทิตย์รายสัปดาห์ ที่มาของฉายา กวีหมี่เป็ด เพราะเปิดร้านขายก๋วยเตี๋ยว-หมี่เป็ดเป็นอาชีพหลัก ชื่อ ร้านหมี่เป็ดศิริวัฒน์ ริมถนนละม้ายสงเคราะห์ กลางเมืองหาดใหญ่ จ.สงขลา บ้านเกิด โดยเขานวดแป้งทำเส้นหมี่ด้วยตนเอง มีวลีที่ชอบใช้บ่อยคือ "ผมหล่อ!!" เป็นนักเขียนหนึ่งในขุนพลหลุดโลกบอร์ดการศึกษาการศึกษา. - ระดับมัธยมศึกษาตอนต้นที่ โรงเรียนหาดใหญ่อำนวยวิทย์ - มัธยมศึกษาตอนปลายที่ โรงเรียนมหาวชิราวุธ จังหวัดสงขลา โปรแกรมพลานามัยแต่ไม่ได้ดีในแวดวงกีฬา - พ.ศ. 2529 ศึกษาต่อที่ คณะมนุษยศาสตร์ มหาวิทยาลัยรามคำแหง เอกภาษาไทย ทั้งที่รักการอ่านการเขียนแต่กลับสอบตกซ้ำซากวิชาร้อยกรอง-วรรณวิจารณ์เลยตัดสินใจเปลี่ยนคณะมาที่ คณะรัฐศาสตร์ มหาวิทยาลัยรามคำแหง เอกการปกครอง ทำท่าจะไปได้ดี 3 ปีแรกทำได้ 84 หน่วยกิต (ทั้งที่เข้าเรียนน้อยถึงน้อยที่สุด) แต่เรียนไม่จบ เพราะช่วงนั้นแม่เรียกกลับบ้าน มาช่วยกิจการหมี่เป็ดที่ร้านศิริวัฒน์ฯ ถนนละม้ายสงเคราะห์ หาดใหญ่ ที่ขายดิบขายดีมาจนถึงวันนี้ผลงานผลงาน. 1. ดอกฝัน : ฤดูฝนที่แสนธรรมดา (รวมบทกวี) (พ.ศ. 2541) โดยแพรวสำนักพิมพ์ 2. การพังทลายของทางช้างเผือก (รวมบทกวีทำมือ) (พ.ศ. 2549) รางวัลพิเศษ เซเว่นบุ๊คอะวอร์ด 3. ดอกตะ​แบกเริ่มบาน​ (รวมบทกวี) (พ.ศ. 2550) 4. THE DUCKDUCK”S MANIFESTO! : ​มา​จาก​ร้านหมี่​เป็ดศิริวัฒน์​ (​รวมเรื่องสั้น) (พ.ศ. 2550) 5. โลกในดวงตาข้าพเจ้า (กวีนิพนธ์รวมเล่ม) (พ.ศ. 2550) 6. รุสนี (นวนิยาย) (พ.ศ. 2555) เข้ารอบลองลิสต์รางวัลซีไรต์</doc>
