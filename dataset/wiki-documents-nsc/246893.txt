<doc id="246893" url="https://th.wikipedia.org/wiki?curid=246893" title="จักรพรรดิก็อมมอดุส">จักรพรรดิก็อมมอดุส จักรพรรดิก็อมมอดุส เป็นพระราชโอรสในจักรพรรดิมาร์คัส ออเรลิอัส ประสูติเมื่อวันที่ 31 สิงหาคม ค.ศ. 161 เมื่อพระชนมายุได้เพียง 15 ชันสา ก็ทรงครองจักรวรรดิโรมันร่วมกับพระราชบิดาในปี ค.ศ. 176 หลังจากครองราชย์ร่วมกันได้เพียง 4 ปีจักรพรรดิมาร์คัส ออเรลิอัส ก็สวรรคตในปี ค.ศ. 180 จักรพรรดิก็อมมอดุสก็ทรงครองราชย์ด้วยพระองค์เองสวรรคตด้วยการถูกวางยาพิษในพระกระยาหารเมื่อวันที่ 31 ธันวาคม ค.ศ. 192 ขณะพระชนมายุได้เพียง 31 ชันสา ยุคสมัยของจักรพรรดิก็อมมอดุส นักประวัติศาสตร์จัดว่าเป็นจุดเริ่มต้นของความเสื่อมของอาณาจักรโรมันจนนำไปสู่การล่มสลายในที่สุด ซึ่งในวัฒนธรรมร่วมสมัย เช่น ภาพยนตร์ฮอลลีวู้ด จักรพรรดิก็อมมอดุสถูกอ้างอิงถึงโดยเป็นตัวละครในเรื่องที่บ่งบอกถึงความล่มสลายของโรมัน เช่น The Fall Of The Roman Empire ในปี ค.ศ. 1964 และ Gladiator ในปี ค.ศ. 2000</doc>
