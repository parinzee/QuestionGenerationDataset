<doc id="292173" url="https://th.wikipedia.org/wiki?curid=292173" title="ปานามา (วงดนตรี)">ปานามา (วงดนตรี) ปานามา คือชื่อกลุ่มนักร้องสัญชาติไทยที่มีสมาชิกเป็นชาย 2 คน หญิง 1 คน ประกอบด้วย แหม่ม ปาริฉัตร(จรินทร์ธร ชนะธีรโรจน์), ต๊อก นารา (ประพฤติ ปูรณันท์) และ จิ้งเหลน มาธุสร ภายใต้การสนับสนุนของ นิธิทัศน์ โปรโมชั่น โดยเริ่มปรากฏตัวบนเวทีทัวร์คอนเสิร์ตใจประสานใจ จึงมีผลงานอัลบั้มเพลงออกมา 2 ชุด ภายในปี พ.ศ. 2534-พ.ศ. 2535 มี ต๊ะ สมถะเป็นโปรดิวเซอร์ โดยสมาชิกบางส่วนจากวงกะท้อน และสมาชิกในวงเองยังได้ร่วมแต่งเพลงไว้หลายเพลงอีกด้วย ปานามา มีเพลงที่สร้างชื่อเสียงโด่งดัง คือ "โธ่เอ๊ย" และ "ไม่อยากเป็นแปรงสีฟัน" ซึ่งติดใจคนฟังทุกยุคสมัย จนมีนักร้องคนอื่นนำไปแปลงเนื้อร้อง เช่น ปฤษณา วงศ์ศิริ และ บุญโทน คนหนุ่ม นอกจากนี้ยังมีเพลง ความรัก, พูดผิดพูดใหม่, หัวใจย่ำต๊อก และ เชิญ เอ้า เชิญ ดนตรีของวงปานามาออกจังหวะสนุกสนานผสมผสานความเป็นไทยและสากล การแสดงบนเวทีของสมาชิกวงจะร้องเพลงและเต้นรำอย่างมีลีลา ปัจจุบัน สมาชิกวงปานามาแยกย้ายกันไปโดยไม่ปรากฏตัวอีกเลย เหลือเพียง แหม่ม ที่ยังคงมีผลงานเพลงของตนเองอยู่ โดยต๊อก นารา ถึงแก่กรรมไปเมื่อวันที่ 27 มิถุนายน พ.ศ. 2559 ซึ่งถือว่าเป็นคนที่สองของวง หลังจากจิ้งเหลน มาธุสร ได้เสียชีวิตไปก่อนแล้ว ทำให้สมาชิกปานามาเหลือเพียงแหม่มเพียงคนเดียวผลงานเพลงผลงานเพลง. - อัลบั้ม โธ่เอ๊ย พ.ศ. 2534- โปรดิวเซอร์ : ต๊ะ สมถะ, มิกซ์เสียง : สนอง โสตถิลักษณ์, บันทึกเสียง : มิกซ์ สตูดิโอ - เพลง "เชิญ เอ้า เชิญ" บรรจุอยู่ในอัลบั้มชุดนี้ เดิมเป็นเพลงส่งเสริมการเลือกตั้งภายหลังมีการทำขึ้นอีกเวอร์ชัน โดยคงทำนองและดนตรีเดิม แต่เปลี่ยนเนื้อร้องให้มีเนื้อหาส่งเสริมการท่องเที่ยว - อัลบั้ม พูดผิดพูดใหม่ พ.ศ. 2535- โปรดิวเซอร์ : มิวสิกดีไซน์, มิกซ์เสียง : ทนงศักดิ์ อาภรณ์ศิริ, บันทึกเสียง : นิธิทัศน์ สตูดิโอ, มิกซ์ สตูดิโอเชิงอรรถและอ้างอิง</doc>
