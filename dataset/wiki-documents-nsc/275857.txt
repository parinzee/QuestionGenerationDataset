<doc id="275857" url="https://th.wikipedia.org/wiki?curid=275857" title="อะห์มัด จามัล">อะห์มัด จามัล อะห์มัด จามัล () นักเปียโนและคีย์บอร์ดแจ๊สชาวอเมริกัน มีสไตล์การเล่นที่โดดเด่น เป็นที่ประทับใจของไมล์ส เดวิส ในช่วง ค.ศ. 1955 ถึง 1958 ซึ่งขณะนั้นกำลังฟอร์มวงควินเท็ตร่วมกับ จอห์น โคลเทรน (อัลโตแซกโซโฟน) เรด การ์แลนด์ (เปียโน) พอล แชมเบอร์ส (เบส) และฟิลลี โจ โจนส์ (กลอง) ในการบันทึกเสียงอัลบั้ม Kind of Blue ในปี 1959 ไมล์ส ถึงกับกำชับนักเปียโนว่าให้ "เล่นแบบอะห์มัด จามัล" ดนตรีของอะห์มัด จามัล ยังมีอิทธิพลต่อการเล่นของนักดนตรีรุ่นหลังหลายคน เช่น แรนดี เวสตัน คีท จาร์เร็ต แจ็ก ดีจอห์นเน็ต และแกรี พีค็อก เพลงที่อะห์มัด จามัลแต่ง ยังเป็นที่ชื่นชอบของคลินต์ อีสต์วูด จนนำไปบรรจุเป็นดนตรีประกอบภาพยนตร์ The Bridges of Madison County ในปี 1995 จำนวนสองเพลง ปัจจุบันอะห์มัด จามัล ยังคงแสดงดนตรีในแบบวงทริโอร่วมกับเจมส์ คอมแม็ก (เบส) และอิดริส มูฮัมมัด (กลอง) บางครั้งมีจอร์จ โคลแมน (แซกโซโฟน) ร่วมวงเป็นครั้งคราว</doc>
