<doc id="238286" url="https://th.wikipedia.org/wiki?curid=238286" title="จอห์นนี แคช">จอห์นนี แคช จอห์นนี แคช () (26 กุมภาพันธ์ ค.ศ. 1932 – 12 กันยายน ค.ศ. 2003) เป็นนักร้อง-นักแต่งเพลงชาวอเมริกัน และเป็นหนึ่งในนักดนตรีที่มีอิทธิพลมากที่สุดในศตวรรษที่ 20 โดยหลักแล้วเป็นศิลปินในแนวคันทรี เพลงและดนตรีของเขามีหลากหลายแนวเพลง อย่างร็อกอะบิลลี และร็อกแอนด์โรล (โดยเฉพาะในช่วงเริ่มแรกของอาชีพเขา) เช่นเดียวกับแนวบลูส์, โฟล์ก และกอสเปล แคชเป็นที่รู้จักในเรื่อง มีนำเสียงเด่นชัดในโทนเบส-แบริโทน และเสียงขบวนรถไฟจากวงแบ็กอัปของเขาที่ชื่อ เทนเนสซีทรี เขามักแต่งกายสีเข้ม โดยเขามีชื่อลำลองว่า "ผู้ชายในชุดดำ" เขามักจะเริ่มต้นแนะนำตัวเองในคอนเสิร์ตด้วยคำว่า "เฮลโล, ผมจอห์นนี แคช" เพลงโดยมากของแคช โดยเฉพาะในยุคหลัง จะสะท้อนถึงความเศร้าโศก ความทุกข์ของจิตใจและการไถ่บาป เพลงประจำตัวของเขาเช่น "I Walk the Line", "Folsom Prison Blues", "Ring of Fire", "Get Rhythm" และ "Man in Black" เขายังมีเพลงตลกขบขันอย่าง "One Piece at a Time" และ "A Boy Named Sue" และเพลงเกี่ยวกับรถไฟอย่าง "Hey Porter" และ "Rock Island Line"</doc>
