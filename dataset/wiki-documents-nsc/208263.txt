<doc id="208263" url="https://th.wikipedia.org/wiki?curid=208263" title="แวมาฮาดี แวดาโอะ">แวมาฮาดี แวดาโอะ นายแพทย์ แวมาฮาดี แวดาโอะ หรือที่รู้จักกันดีในชื่อ หมอแว (16 มิถุนายน พ.ศ. 2505 - ) อดีตสมาชิกสภาผู้แทนราษฎร จังหวัดนราธิวาส อดีตรองหัวหน้าพรรคเพื่อแผ่นดิน อดีตผู้ต้องหาคดีก่อการร้ายสากล ต่อมาได้รับเลือกตั้งเป็นสมาชิกวุฒิสภา พ.ศ. 2549 และได้รับการแต่งตั้งเป็นสภานิติบัญญัติแห่งชาติ พ.ศ. 2549ประวัติ ประวัติ. นายแพทย์ แวมาฮาดี เป็นชาวจังหวัดนราธิวาส จบการศึกษาปริญญาตรี จากคณะแพทยศาสตร์ มหาวิทยาลัยสงขลานครินทร์ เมื่อ พ.ศ. 2529 เริ่มทำงานที่โรงพยาบาลนราธิวาสราชนครินทร์ ก่อนลาออกไปเปิดคลินิก และขยายกิจการเป็นโรงพยาบาล และเป็นทำงานพัฒนาชุมชนร่วมกับองค์กรรัฐและอาสาสมัครจากชุมชนต่างๆ นายแพทย์ แวมาฮาดีถูกเจ้าหน้าที่ตำรวจจับกุมที่บ้านพัก เมื่อวันที่ 10 มิถุนายน พ.ศ. 2546 เนื่องจากถูกซัดทอดจากนายอาราฟิน บิน อาลี หรือบังริดวน ชาวสิงคโปร์ สมาชิกกลุ่มก่อการร้ายเจมาห์ อิสลามิยาห์ (เจไอ) ว่าเป็นหนึ่งในสมาชิกที่ร่วมวางแผนก่อวินาศกรรมระเบิดสถานทูต 5 แห่งในกรุงเทพ ในช่วงการประชุมเอเปค นายแพทย์แวมาฮาดีถูกคุมขังที่เรือนจำพิเศษกรุงเทพมหานครเป็นเวลาถึง 2 ปี จากนั้นก็ได้รับการปล่อยตัวในวันที่ 2 มิถุนายน พ.ศ. 2548 เนื่องจากศาลชั้นต้นพิพากษายกฟ้อง และพนักงานอัยการไม่ยื่นอุทธรณ์ หลังได้รับอิสรภาพ นายแพทย์ แวมาฮาดีลงสมัครรับเลือกตั้งสมาชิกวุฒิสภาจังหวัดนราธิวาส เมื่อวันที่ 19 เมษายน พ.ศ. 2549 ได้คะแนนเป็นอันดับ 1 และเมื่อวุฒิสภาสิ้นสภาพลงหลังการรัฐประหาร 19 กันยายน พ.ศ. 2549 ก็ได้รับการแต่งตั้งให้เป็นสมาชิกสภานิติบัญญัติแห่งชาติ นายแพทย์ แวมาฮาดี สมัครเป็นสมาชิกพรรคเพื่อแผ่นดิน และได้รับการเลือกตั้งเป็นสมาชิกสภาผู้แทนราษฎร จังหวัดนราธิวาส เป็นหัวหน้ากลุ่มสัจจานุภาพ ต่อมาได้เข้าร่วมกิจกรรมทางการเมืองกับพรรคมาตุภูมิ แต่ในการเลือกตั้ง พ.ศ. 2554 ได้สมัครเข้าร่วมกิจกรรมทางการเมืองกับพรรคแทนคุณแผ่นดิน โดยลงรับสมัครแบบบัญชีรายชื่อลำดับที่ 1 แต่ไม่ได้รับการเลือกตั้ง (ได้คะแนน 57,801 คะแนน คิดเป็นร้อยละ 0.22)เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.)</doc>
