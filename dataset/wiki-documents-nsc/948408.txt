<doc id="948408" url="https://th.wikipedia.org/wiki?curid=948408" title="ดีทรอยต์: บีคัมฮิวแมน">ดีทรอยต์: บีคัมฮิวแมน ดีทรอยต์: บีคัมฮิวแมน () เป็นเกมแนวผจญภัยที่พัฒนาขึ้นโดย ควอนติกดรีม และจัดจำหน่ายโดย โซนี่อินเตอร์แอ็กทีฟเอ็นเตอร์เทนเมนต์ สำหรับเครื่องเล่นเพลย์สเตชัน 4 ตัวเกมวางจำหน่ายทั่วโลกในวันที่ 25 พฤษภาคม พ.ศ. 2561 โดยเค้าโครงเรื่องอยู่ระหว่างแอนดรอยด์ทั้งสามตัวได้แก่ คารา (Kara) ผู้หลบหนีจากเจ้าของของเธอซึ่งเธอได้ค้นพบว่าตัวเองมีความรู้สึกและต้องปกป้องเด็กสาว, คอนเนอร์ (Connor) ผู้มีภารกิจต้องตามล่าแอนดรอยด์ที่มีความรู้สึกนึกคิด และมาร์คัส (Markus) ผู้อุทิศตนเองกับการปลดปล่อยแอนดรอยด์ตัวอื่น ๆ ให้พ้นจากการเป็นทาส พวกเขาทั้งสามจะรอดหรือไม่ก็ขึ้นอยู่กับการเลือกข้อความที่จะทำให้เรื่องราวแตกต่างออกไปตามที่ผู้เล่นเลือก ดีทรอยต์: บีคัมฮิวเมน แต่เดิมเป็นเพียงตัวทดสอบเทคโนโลยีของควอนติกดรีมในปี พ.ศ. 2555 ที่ชื่อว่า คารา และได้ วาโลรี เคอร์รี กลับมารับบทเป็นคาราอีกครั้ง ในการศึกษาลักษณะที่ตั้งของเกม ผู้พัฒนาเกมได้ไปยังเมืองดีทรอยต์ ในรัฐมิชิแกน พวกเขาสร้างเอนจินขึ้นมาใหม่เพื่อปรับปรุงเกมให้ดีขึ้นและได้คัดเลือกนักแสดงจากลอสแอนเจลิส ลอนดอน และ ปารีส ก่อนที่จะเข้าสู่ขั้นตอนการถ่ายทำและทำแอนิเมชัน บทของเกมมีมากกว่าหลายพันหน้าทำให้ผู้เขียนและผู้กำกับอย่าง เดวิด เคจ ต้องใช้เวลาไปถึงสองปีที่จะเขียนเสร็จ ฟิลิป เชปเพิร์ด, นิมา แฟกฮรารา และจอห์น แพซาโน ได้ประพันธ์เพลงประกอบให้แก่ คารา คอนเนอร์ และมาร์คัส ตามลำดับ</doc>
