<doc id="43805" url="https://th.wikipedia.org/wiki?curid=43805" title="คณะวนศาสตร์ มหาวิทยาลัยเกษตรศาสตร์">คณะวนศาสตร์ มหาวิทยาลัยเกษตรศาสตร์ คณะวนศาสตร์ มหาวิทยาลัยเกษตรศาสตร์ เป็นหนึ่งในสี่คณะเริ่มแรกตั้งของมหาวิทยาลัย โดยมีวิวัฒนาการมาจาก "โรงเรียนการป่าไม้" เปิดสอนในสาขาวิชาเกี่ยวกับการบริหารจัดการ การอนุรักษ์ป่าไม้ รวมถึง การจัดการลุ่มน้ำ โดยทั้งในระดับปริญญาตรี โท และเอกประวัติ ประวัติ. คณะวนศาสตร์ วิวัฒนาการมาจาก "โรงเรียนการป่าไม้" ของ กรมป่าไม้ กระทรวงเกษตราธิการ เปิดสอนเป็นครั้งแรกเมื่อวันที่ 1 พฤษภาคม พ.ศ. 2479 ที่จังหวัดแพร่ โดยในระยะแรกได้ใช้หลักสูตรการศึกษา 2 ปี ผู้ที่เรียนจบตามหลักสูตรจะได้รับประกาศนียบัตรการป่าไม้ ต่อมา เมื่อปี พ.ศ. 2482 ได้โอนมาอยู่ในสังกัด "วิทยาลัยเกษตรศาสตร์" พร้อมทั้งเปลี่ยนชื่อจาก "โรงเรียนการป่าไม้" เป็น "โรงเรียนวนศาสตร์" โดยจะรับนิสิตเฉพาะผู้ที่สำเร็จจาก "โรงเรียนเตรียมวิทยาลัยเกษตรศาสตร์ แม่โจ้"เท่านั้น นอกจากนี้ ยังได้ปรับปรุงหลักสูตรจาก 2 ปี เป็น 3 ปี โดยผู้ที่สำเร็จการศึกษาจะได้รับอนุปริญญาวนศาสตร์ และได้เปลี่ยนชื่ออีกครั้งเป็น "วิทยาลัยวนศาสตร์" โดยรับนิสิตผู้สำเร็จการศึกษาจากโรงเรียนเตรียมอุดมศึกษาโดยทั่วไปเข้าศึกษาด้วย ในปี พ.ศ. 2486 ได้มีการจัดตั้ง "มหาวิทยาลัยเกษตรศาสตร์" ขึ้น วิทยาลัยวนศาสตร์จึงได้เปลี่ยนเป็น "คณะวนศาสตร์" และได้ย้ายมาอยู่ในสังกัดมหาวิทยาลัยเกษตรศาสตร์ แต่คณะวนศาสตร์ยังคงเปิดการเรียนการสอนอยู่ที่จังหวัดแพร่ และได้ย้ายมาอยู่ในบริเวณมหาวิทยาลัยเกษตรศาสตร์ (บางเขน) เมื่อปี พ.ศ. 2499 พร้อมทั้งปรับปรุงหลักสูตรโดยผู้สำเร็จการศึกษาจะได้รับปริญญาวนศาสตรบัณฑิต และเริ่มเปิดสอนในระดับบัณฑิตศึกษาเมื่อปี พ.ศ. 2510 โดยที่โรงเรียนการป่าไม้ จังหวัดแพร่ ยังเปิดทำการเรียนการสอนตามเดิม ตั้งแต่ปี พ.ศ. 2499 จนถึงปี พ.ศ. 2536หน่วยงาน หน่วยงาน. ภาควิชา สำนัก สถาบัน และศูนย์ ภายในคณะวนศาสตร์- สำนักเลขานุการ - ภาควิชาการจัดการป่าไม้ - ภาควิชาชีววิทยาป่าไม้ - ภาควิชาวนผลิตภัณฑ์ - ภาควิชาวนวัฒนวิทยา - ภาควิชาวิศวกรรมป่าไม้ - ภาควิชาอนุรักษ์วิทยา- ศูนย์วิจัยป่าไม้ - สถานีฝึกหัดนิสิต - สถานีวิจัยวนศาสตร์พังงา - ศูนย์วิทยาศาสตร์และเทคโนโลยีทางไม้ - ศูนย์คอมพิวเตอร์อำนวยคอวนิช - สำนักงานประกันคุณภาพการศึกษาหลักสูตรทำเนียบคณบดีทำเนียบคณบดี. - ทำเนียบผู้วางรากฐานการศึกษาวนศาสตร์และผู้บริหารนับตั้งแต่เป็นโรงเรียนป่าไม้แพร่ กรมป่าไม้ จนมาเป็นคณะวนศาสตร์ มหาวิทยาลัยเกษตรศาสตร์ ในปัจจุบัน หมายเหตุ คำนำหน้าพระนามและนามของผู้ดำรงตำแหน่งคณบดี เป็นคำนำหน้าพระนามและนามตามตำแหน่งทางวิชาการในขณะนั้นบุคคลที่มีชื่อเสียงบุคคลที่มีชื่อเสียง. - ศ.ดร.เต็ม สมิตินันทน์ (ศิษย์เก่า) อดีตราชบัณฑิต ได้รับเกียรติตั้งชื่อระบุชนิดกล้วยไม้ ว่า Smitinand (ii) ในกล้วยไม้ Bulbophyllum smitinandii (สิงโตอาจารย์เต็ม) - ศ.ดร.ธวัชชัย สันติสุข (ศิษย์เก่า) ราชบัณฑิต สาขาพฤกษศาสตร์ - ศ.โอภาส ขอบเขตต์ (อดีตบุคลากร) อดีตราชบัณฑิตสาขาปักษีวิทยา - ศ.สนิท อักษรแก้ว (บุคลากร) นักวิจัยดีเด่นแห่งชาติ ปี พ.ศ. 2542 - สืบ นาคะเสถียร (ศิษย์เก่า) นักอนุรักษ์และนักวิชาการด้านทรัพยากรธรรมชาติ - ประพัฒน์ ปัญญาชาติรักษ์ (ศิษย์เก่า) อดีตรัฐมนตรีช่วยว่าการกระทรวงเกษตรและสหกรณ์ - ชัยวัฒน์ ลิ้มลิขิตอักษร หัวหน้าอุทยานแห่งชาติ ศิษย์เก่า - ผศ.ดร.จงรัก ปรีชานนท์ อดีตอธิการบดี มหาวืทยาลัยเกษตรศาสตร์ - ศ.ดร.นิวัต เรืองพานิช. นายกสภามหาวิทยาลัยเกษตรศาสตร์</doc>
