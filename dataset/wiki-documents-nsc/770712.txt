<doc id="770712" url="https://th.wikipedia.org/wiki?curid=770712" title="วีอาร์เอกซ์">วีอาร์เอกซ์ วีอาร์เอกซ์ ( ชื่อไทย: เราคือเอ็กซ์) เป็นภาพยนตร์สารคดี ที่ออกฉายในปี พ.ศ. 2559 โดยเป็นเรื่องเกี่ยวกับวงดนตรีเฮฟวีเมทัลของญี่ปุ่น เอกซ์เจแปน และเรื่องราวของโยะชิกิ ฮะยะชิ ผู้ร่วมก่อตั้ง, หัวหน้าวง และมือกลอง กำกับโดย สตีเฟน คิเจก (Stephen Kijak) ฉายครั้งแรกเมื่อวันที่ 23 มกราคม พ.ศ. 2559 ที่เทศกาลภาพยนตร์ซันแดนซ์เรื่องย่อ เรื่องย่อ. เรื่องราวของเอกซ์เจแปนถูกเล่าผ่านชีวิตของโยะชิกิ ก่อนที่จะมีการแสดงของเขาที่เมดิสันสแควร์การ์เดน เมื่อวันที่ 11 ตุลาคม พ.ศ. 2557 เรื่องน่าเศร้าต่าง ๆ ได้แก่ พ่อของเขาฆ่าตัวตายเมื่อตอนที่เขายังเป็นเด็ก, โทะชิมิสึ เดะยะมะ ซึ่งเป็นเพื่อนในวัยเด็กของโยะชิกิ และนักร้องนำผู้ร่วมก่อตั้งวง ได้ถูกลัทธิหนึ่ง "ล้างสมอง" ซึ่งนำไปสู่การแยกวงในปี พ.ศ. 2540, 5 เดือนต่อมา ฮิเดะโตะ มะสึโมะโตะ มือกีตาร์ ก็ได้เสียชีวิตลง และเมื่อหลังจากกลับมารวมวงอีกครั้ง 11 เดือน ซะวะดะ ไทจิ มือเบส ก็ได้เสียชีวิตลงอีก</doc>
