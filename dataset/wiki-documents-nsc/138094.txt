<doc id="138094" url="https://th.wikipedia.org/wiki?curid=138094" title="สมเด็จอัครมหาเสนาบดีเดโช ฮุน เซน">สมเด็จอัครมหาเสนาบดีเดโช ฮุน เซน จอมพล สมเด็จอัคคมหาเสนาบดีเดโช ฮุน เซน ( สมฺเตจอคฺคมหาเสนาบตีเตโช หุน แสน ออกเสียง ฮุน แซน , 4 เมษายน พ.ศ. 2494 - ) เป็นนายกรัฐมนตรีแห่งราชอาณาจักรกัมพูชา ดำรงตำแหน่งนายกรัฐมนตรีหลายสมัย สมเด็จฮุน เซน นั้นเข้าดำรงตำแหน่งนายกรัฐมนตรีกัมพูชาครั้งแรก ตั้งแต่อายุ 33 ปี ในยุคสาธารณรัฐประชาชนกัมพูชานับเป็นนายกรัฐมนตรีที่มีอายุน้อยที่สุดของกัมพูชาการศึกษา การศึกษา. ฮุน เซน ได้รับการศึกษาในระบบน้อยมาก เพราะเติบโตมาในท่ามกลางสงคราม เรียนชั้นประถมศึกษาที่บ้านเกิด ปี พ.ศ. 2508 เข้ากรุงพนมเปญ เรียนต่อชั้นประถมปลายที่โรงเรียนอินทราเทวี (Indra Devi) ที่วัดนาควาน (Neakvoan) เป็นเด็กวัด ภายใต้การดูแลของสมภารที่ชื่อ “มง ฤทธี” ต่อมาปี พ.ศ. 2513 ฮุน เซน วัย 18 ปี ได้เข้าร่วมกับขบวนการต่อสู้กับจักรวรรดินิยม ตามคำเรียกร้องของ เจ้านโรดมสีหนุ อดีตนายกรัฐมนตรีกัมพูชา หลังถูกโค่นล้มโดยนายพลลอน นอล (Lon Nol) ซึ่งองค์การซีไอเอ (CIA) ของสหรัฐอเมริกา หนุนอยู่เบื้องหลัง ฮุน เซน สำเร็จปริญญาตรีด้านรัฐศาสตร์ จากสถาบันการศึกษาแห่งหนึ่งในประเทศ และมีสถาบันการศึกษาต่างๆ มอบปริญญาดุษฎีบัณฑิตกิตติมศักดิ์รวมทั้งสิ้น 10 ปริญญา ได้แก่- 1991 Ph.D. (รัฐศาสตร์) - National Political Academy of Hanoi - 1995 Ph.D. (รัฐศาสตร์) - มหาวิทยาลัยเซาเทิร์นแคลิฟอร์เนีย - 1996 Ph.D. (นิติศาสตร์) - IOWA Wesleyan College, USA - 2001 Ph.D. (รัฐศาสตร์) - Dankook University, South Korea - 2001 Ph.D. (รัฐศาสตร์) - มหาวิทยาลัยรามคำแหง - 2004 Ph.D. (รัฐศาสตร์) - Irish International University of Europa - 2004 Ph.D. (รัฐศาสตร์) - มหาวิทยาลัยกัมพูชา () - 2006 Ph.D. (รัฐศาสตร์) - Soon Chun Hyang University, Seoul, South Korea - 2006 Ph.D. (การศึกษา) - มหาวิทยาลัยราชภัฏบ้านสมเด็จเจ้าพระยา - 2007 Ph.D. (การศึกษา) - มหาวิทยาลัยแห่งชาติกรุงฮานอยชีวิตส่วนตัว ชีวิตส่วนตัว. ปัจจุบันได้แต่งงานกับ นางบุน รานี ( บุน ราเน็ย) มีบุตรทั้งหมดรวม 5 คน เป็นชาย 3 คน หญิง 2 คน แต่ทั้งสองได้รับลูกสาวบุญธรรมมาเลี้ยงอีก 1 คน ขณะที่เธออายุได้เพียง 18 วัน และให้ใช้นามสกุล "ฮุน" เหมือนลูกแท้ๆ ของตน มีลูกชาย 1 ใน 3 จบจากโรงเรียนนายร้อยเวสต์พอยต์ สถาบันการทหารอันดับ 1 ของสหรัฐฯ ลูกชายของท่านฮุน เซน ที่เอ่ยถึงมีชื่อว่า พล.ต.ฮุน มาเนต รองผบ.ทบ.กัมพูชา ซึ่งอาจจะมีบทบาทสำคัญในการเมืองของกัมพูชา ในอนาคตสถาปนาบรรดาศักดิ์ สถาปนาบรรดาศักดิ์. ฮุน เซนได้รับพระราชทานบรรดาศักดิ์ จากพระบาทสมเด็จพระ นโรดม สีหนุ เป็น สมเด็จอัครมหาเสนาบดีเดโช ฮุน เซน เมื่อ พ.ศ. 2536 นอกจากนั้น ยังมีบุคคลที่สำคัญกัมพูชาได้รับการสถาปนาบรรดาศักดิ์อีก 2 ท่าน คือ สมเด็จอัครมหาธรรมโพธิศาล เจีย ซีม ประธานพฤฒสภากัมพูชา (วุฒิสภา) และสมเด็จอัครมหาพญาจักรี เฮง สัมริน ประธานรัฐสภากัมพูชา พร้อมกับดำรงตำแหน่งจอมพลแห่งกองทัพกัมพูชาเครื่องราชอิสริยาภรณ์</doc>
