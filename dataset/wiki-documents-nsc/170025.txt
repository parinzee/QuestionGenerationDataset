<doc id="170025" url="https://th.wikipedia.org/wiki?curid=170025" title="เฟค โกหกทั้งเพ">เฟค โกหกทั้งเพ fake โกหกทั้งเพ (Fake) หรือ ผู้ชายปัจจัย 4 เป็นภาพยนตร์ไทย ผลงานการกำกับโดย ธนกร พงษ์สุวรรณ ออกฉายในวันที่ 18 เมษายน ปี พ.ศ. 2546 ใน ประเทศไทยเรื่องย่อ เรื่องย่อ. เบ โป้ และ ซุง เป็นชายหนุ่มวัยยี่สิบต้นๆ ชีวิตจึงอยู่ในวัยเริ่มต้นและแสวงหา ทั้ง 3 คน พักอยู่ด้วยกัน แม้จะเป็นเพื่อนสนิทแต่ต่างคนก็มีวิถีชีวิตเป็นของตนเอง หนังเล่าเรื่องของตัวละครทีละตัว โดยเริ่มจากเบ ที่เพิ่งผิดหวังจากการงานและเรื่องรัก ซึ่งอย่างหลังดูจะมีอิทธิพลต่อชีวิตพวกเขามาก หลังจากที่เบถูกคนรักทอดทิ้ง เขาก็เอาแต่เฝ้ารอคอยการติดต่อกลับมาจากแฟนเก่า โดยไม่เป็นอันทำอะไร โป้และซุงจึงส่ง 10 วิธี ที่จะทำให้หายอกหัก มาให้เบปฏิบัติ ซึ่งเบจะประสบความสำเร็จในเรื่องนี้หรือไม่ คงอยู่ที่ ใจ ล้วนๆ โป้ เพลย์บอยหนุ่ม ที่มีผู้หญิงติดตอมมากหน้า หลังจากผ่านชีวิตแบบนี้มาจนโชกโชน โป้เริ่มตั้งคำถามระหว่างเรื่อง "เซ็กส์กับความรัก" พร้อมกับที่สงสัยตัวเองว่า เขารักใครเป็นหรือไม่ และเมื่อไหร่เขาจึงจะพบกับ คนที่ใช่ สักที แล้ววันหนึ่งโป้ก็ได้พบกับเธอคนหนึ่ง ซึ่งมีแนวโน้มว่าจะใช่ แล้วในที่สุด เธอก็เป็น คนที่ใช่ สำหรับเขาจริงๆ แต่ทว่าโป้จะเป็น คนที่ใช่ สำหรับเธอหรือเปล่าก็ไม่รู้ ซุง ชายหนุ่มที่โหยหาความรักมาโดยตลอด และก็ค้นหาตัวเองมาโดยตลอดเช่นกัน ซุงทดลองทำงานทุกชนิด เพราะไม่รู้ว่าตัวเองเหมาะกับอะไรกันแน่หน้าที่การงานพาซุงมาพบกับปวีณา นายจ้างชั่วคราวที่ซุงมารับทำงานให้ หลังจากที่ซุงพบกับเธอ เขาก็มั่นใจว่า คนนี้สิเนื้อคู่! ว่าแล้วซุงก็จัดการฝันหวานถึงความรักระหว่างเขากับเธอ แต่ว่าผลบั้นปลายเป็น แห้ว เหมือนทุกคราวหรือเปล่าก็ไม่รู้นักแสดงนักแสดง. - เรย์ แมคโดนัลด์ ... ซุง - พุฒิพงศ์ ศรีวัฒน์ ... โป้ - เผ่าพล เทพหัสดิน ณ อยุธยา ... เบ - พัชราภา ไชยเชื้อ ... ปวีณา,นา - คะนึงนิจ จักรสมิทธานนท์ ... เปรียว</doc>
