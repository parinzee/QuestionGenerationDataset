<doc id="704307" url="https://th.wikipedia.org/wiki?curid=704307" title="เอ็ดมันตัน">เอ็ดมันตัน เอ็ดมันตัน () เป็นเมืองหลวงของรัฐแอลเบอร์ตา ประเทศแคนาดา ตั้งอยู่ริมฝั่งแม่น้ำนอร์ทซัสแคตเชวัน เมืองมีประชากร 877,926 คนในปี ค.ศ. 2014 ทำให้เป็นเมืองใหญ่เป็นอันดับสองของรัฐแอลเบอร์ตา และเป็นเทศบาลที่ใหญ่เป็นอันดับ 5 ของประเทศ เอ็ดมันตันเป็นเมืองศูนย์กลางด้านวัฒนธรรม การปกครองและการศึกษา ได้รับฉายาว่าเป็นเมืองเทศกาลของแคนาดา เป็นที่ตั้งของศูนย์การค้าที่ใหญ่ที่สุดในอเมริกาเหนือ คือ เวสต์เอ็ดมันตันมอลล์ (เป็นศูนย์การค้าที่ใหญ่ที่สุดในโลกระหว่างปี ค.ศ. 1981 ถึง 2004) และฟอร์ตเอ็ดมันตันพาร์ก ที่ถือเป็นพิพิธภัณฑ์มีชีวิตทางประวัติศาสตร์</doc>
