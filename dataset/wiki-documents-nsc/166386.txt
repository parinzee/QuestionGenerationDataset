<doc id="166386" url="https://th.wikipedia.org/wiki?curid=166386" title="ปริญญา อินทชัย">ปริญญา อินทชัย ปริญญา อินทชัย ชื่อเล่น เวย์ (10 มกราคม พ.ศ. 2524) หรือฉายาว่า PCESS และ Daboyway สัญชาติไทย-อเมริกัน เป็นแร็ปเปอร์สมาชิกวงไทยเทเนี่ยมประวัติ ประวัติ. เวย์เกิดที่แพเทอร์สัน รัฐนิวเจอร์ซีย์ คุณพ่อชื่อ กาย และคุณแม่ชื่อ ชมาพร อินทชัย เป็นลูกชายคนที่สองของครอบครัว เขาใช้ชีวิตวัยเด็กที่บรู๊กลิน นิวยอร์ก พออายุได้ 16 ต้องตามพ่อกับแม่กลับมาที่ประเทศไทย มีผลงานออกอัลบั้มกับกลุ่มศิลปิน ทีนเอจเกรดเอ ซึ่งเวย์ก็มองย้อนถึงภาพตอนนั้นว่า "ไม่ใช่ตัวเราเลย" เคยมีผลงาน ละครเรื่อง วัยอลวนทางช่อง 3 และต่อมาได้แสดงภาพยนตร์เรื่องแรกคือเรื่อง 303 กลัว กล้า อาฆาต ซึ่งก็ทำให้เห็นบรรยากาศการทำงานกองถ่ายทำให้ชื่นชอบในการแสดง จึงกลับไปนิวยอร์กหาโอกาสเรียนการแสดงเพิ่มที่โรงเรียน Black Nexus และในช่วงนั้นได้อาศัยอยู่กับขันเงิน เนื้อนวล ได้ทำเพลงตามหมู่เพื่อนฝูง จนได้มีผลงานในปี 2000 ก็มีผลงานวงฮิปฮอปในนาม ไทยเทเนี่ยม 2 อัลบั้มแรกของพวกเขาคือ AA และ Thai Riders และเคยได้รับการเสนอชื่อเข้าชิงเอ็มทีวี เอเชีย อวอร์ดส 2006 ทางด้านงานเพลง นอกเหนือจากวงไทยเทเนี่ยมแล้ว ยังจะออกวงใหม่ที่ชื่อว่า Money Exchange Movement (M.E.M.) ร่วมกับ Big Calo และ Dandee โดยจะเป็นเพลงสากลทั้งอัลบั้ม เวย์เคยได้รับตำแหน่ง The Sexiest Bachelor จากการประกวด 50 Most Eligible Bachelors 2005 ของนิตยสารคลีโอ ของสะสมของเวย์ คือ รองเท้า ปัจจุบันมีร่วมกว่า 70 คู่ (ข้อมูล กรกฎาคม 2551) เวย์ยังมีแบรนด์เสื้อผ้าคือ Never Say ร่วมกับดีเจบุดด้า และแบรนด์ Reven นอกจากนี้ยังมีร้านตัดผมชื่อ Never Say Cutz อยู่ริมถนนสุขุมวิท 49 และ 51 ปริญญาสมรสกับไรบีนา ตันวิมล นักแข่งรถ ดีเจ และพิธีกรหญิงเมื่อวันที่ 25 กรกฎาคม พ.ศ. 2553 ณ โรงแรมโอเรียนเต็ล โดยทำพิธีแบบไทย, จีน และอิสลาม โดยมีพิธีหมั้นแบบไทยในช่วงเช้า และมีงานสมรสในค่ำวันเดียวกัน ซึ่งในการนี้มีการเข้ารับช่อดอกไม้จากผู้แทนพระองค์ในทูลกระหม่อมหญิงอุบลรัตนราชกัญญา สิริวัฒนาพรรณวดี ทั้งสองมีบุตร-ธิดาเป็นฝาแฝด คือบีน่า (ญ.) และบรู๊คลิน กาย (ช.)ผลงานละครโทรทัศน์ผลงาน. ละครโทรทัศน์. - ละครซีรีส์ "รักทีนเอจต้องเกรดเอ" (แสดงร่วมกับศิลปินวง ทีนเอจเกรดเอ) ออกอากาศทางช่อง 5 (พ.ศ. 2541) - ละครโทรทัศน์ "วัยอลวน อลวนหนนี้...ไม่มีถอย" ออกอากาศทางช่อง 3 คู่กับ อัจฉรา เคิร์ก (พ.ศ. 2542)ภาพยนตร์ภาพยนตร์. - 303 กลัว กล้า อาฆาต (พ.ศ. 2541) - จังหวัด 77 (พ.ศ. 2545) - From an Objective Point of View (พ.ศ. 2545) - Rhythm of the Saints (พ.ศ. 2546) - Spit (พ.ศ. 2548) - History (พ.ศ. 2550) - Word on the Street (พ.ศ. 2551) - Just Another Hustle (พ.ศ. 2552) - The Prince and Me 4 (พ.ศ. 2552) - มายเบสต์บอดีการ์ด (พ.ศ. 2553) - Mindfulness and Murder สติ สืบ ศพ (พ.ศ. 2553) - Choice คู่ซี้ดีแต่ฝัน (พ.ศ. 2556)ผลงานเพลงอัลบั้มเพลงผลงานเพลง. อัลบั้มเพลง. - Teen 8 Grade A (กับวง Teen 8 Grade A) - AA (2000) (กับวง ไทยเทเนี่ยม) - Thai Riders (2002) (กับวง ไทยเทเนี่ยม) - P77 (2003) (กับวง ไทยเทเนี่ยม) - R.A.S. (Resisting Against da System) (2004) (กับวง ไทยเทเนี่ยม) - Thailand's Most Wanted (2006) (กับวง ไทยเทเนี่ยม) - Thaitanium Limited Edition (2008) (กับวง ไทยเทเนี่ยม)ซิงเกิลซิงเกิลรับเชิญ</doc>
