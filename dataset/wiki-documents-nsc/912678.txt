<doc id="912678" url="https://th.wikipedia.org/wiki?curid=912678" title="เคอนิชส์เซ">เคอนิชส์เซ เคอนิชส์เซ () เป็นทะเลสาบในอุทยานแห่งชาติแบร์ชเทิสกาเดินในรัฐบาวาเรีย ประเทศเยอรมนี ที่ด้านเหนือของทะเลสาบเป็นที่ตั้งของเมืองเชอเนา อัม เคอนิชส์เซ ทะเลสาบแห่งตั้งอยู่ในหุบเขาซึ่งรายล้อมด้วยภูเขาสูงไม่ต่ำกว่า 1,200 เมตร ทะเลสาบนี้เกิดขึ้นจากการละลายของธารน้ำแข็งในยุคน้ำแข็งครั้งล่าสุดเมื่อราวหมื่นกว่าปีที่แล้ว ทะเลสาบมีความกว้างชายฝั่ง 1.7 กิโลเมตรและความยาวชายฝั่ง 7.7 กิโลเมตร คำว่า "เคอนิช" ในภาษาเยอรมันมีความหมายว่ากษัตริย์ ทำให้ทะเลสาบแห่งนี้มักถูกแปลว่า "ทะเลสาบของกษัตริย์" แต่แท้จริงแล้วชื่อเคอนิชของทะเลสาบแห่งนี้เพี้ยนมาจากขุนนางท้องถิ่นในศตวรรษที่ 12 นามว่า "คูโน" (Kuno) ทำให้ในอดีต ทะเลสาบแห่งนี้ถูกเรียกว่า "ทะเลสาบคูนิช"</doc>
