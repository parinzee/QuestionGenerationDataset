<doc id="748511" url="https://th.wikipedia.org/wiki?curid=748511" title="พระธรรมวโรดม (บุญมา คุณสมฺปนฺโน)">พระธรรมวโรดม (บุญมา คุณสมฺปนฺโน) พระธรรมวโรดม (บุญมา คุณสมฺปนฺโน) เป็นพระราชาคณะเจ้าคณะรองฝ่ายมหานิกาย อดีตเจ้าคณะภาค 6 และอดีตผู้ช่วยเจ้าอาวาสวัดเบญจมบพิตรดุสิตวนารามราชวรวิหารประวัติกำเนิด ประวัติ. กำเนิด. พระธรรมวโรดม มีนามเดิมว่า บุญมา นามสกุล เขียวเพกา เกิดเมื่อวันจันทร์ที่ 13 พฤษภาคม พ.ศ. 2472 ตรงกับขึ้น 6 ค่ำ เดือน 6 ปีมะเส็ง เป็นบุตรคนที่ 2 ในบรรดาบุตรทั้งหมด 6 คนของนายเภากับนางหนู (สกุลเดิม ภู่โคกหวาย) ภูมิลำเนาอยู่บ้านหมู่ 9 ตำบลศาลายา อำเภอนครชัยศรี จังหวัดนครปฐม ต่อมาได้เข้าเรียนชั้นประถมศึกษาที่โรงเรียนบ้านกระทุ่มล้ม อำเภอสามพราน จังหวัดนครปฐมอุปสมบท อุปสมบท. วันที่ 25 พฤษภาคม พ.ศ. 2486 ท่านได้บรรพชาเป็นสามเณรที่วัดท่าพูด ตำบลบางกระทึก อำเภอสามพราน พระครูไพศาลธรรมวาที วัดหอมเกร็ด ตำบลหอมเกร็ด จังหวัดนครปฐม เป็นพระอุปัชฌาย์ จากนั้นย้ายไปศึกษากับพระขั้ว เขมธมฺโม ที่วัดนครชื่นชุ่ม ตั้งแต่ พ.ศ. 2486 - 2490 จนสอบได้นักธรรมชั้นเอก จากนั้นย้ายไปอยู่วัดหลักสี่ราษฎร์สโมสร อำเภอบ้านแพ้ว จังหวัดสมุทรสาคร 1 พรรษา ถึงปี พ.ศ. 2491 ย้ายไปศึกษาภาษาบาลีที่วัดปากน้ำ ภาษีเจริญ วันที่ 19 มีนาคม พ.ศ. 2492 เวลา 14.00 น. ท่านได้อุปสมบทเป็นพระภิกษุที่วัดปุรณาวาส โดยพระครูทิวากรคุณ วัดตลิ่งชัน เป็นพระอุปัชฌาย์การศึกษาปริยัติธรรมการศึกษาปริยัติธรรม. - พ.ศ. 2494 สอบได้เปรียญธรรม 3 ประโยค - พ.ศ. 2495 สอบได้เปรียญธรรม 4 ประโยค - พ.ศ. 2496 สอบได้เปรียญธรรม 5 ประโยค - พ.ศ. 2497 สอบได้เปรียญธรรม 6 ประโยค - พ.ศ. 2498 สอบได้เปรียญธรรม 7 ประโยค - พ.ศ. 2499 สอบได้เปรียญธรรม 8 ประโยค - พ.ศ. 2500 สอบได้เปรียญธรรม 9 ประโยคลำดับสมณศักดิ์ลำดับสมณศักดิ์. - 5 ธันวาคม พ.ศ. 2501 เป็นพระราชาคณะชั้นสามัญที่ พระศรีวิสุทธิวงศ์ - 5 ธันวาคม พ.ศ. 2508 เป็นพระราชาคณะชั้นราชที่ พระราชวิสุทธิเวที ศรีปริยัติคุณาลังการวิภูษิต ตรีปิฎกบัณฑิต ยติคณิสสร บวรสังฆาราม คามวาสี - 5 ธันวาคม พ.ศ. 2519 เป็นพระราชาคณะชั้นเทพที่ พระเทพวิมลโมลี ศรีธรรมปริยัติดิลก ตรีปิฎกบัณฑิต มหาคณิสสร บวรสังฆาราม คามวาสี - 5 ธันวาคม พ.ศ. 2528 เป็นพระราชาคณะชั้นธรรมที่ พระธรรมวิมลโมลี ศรีกิตติโสภณ โกศลปาพจนดิลก ตรีปิฎกบัณฑิต มหาคณิสสร บวรสังฆาราม คามวาสี - 5 ธันวาคม พ.ศ. 2535 เป็นพระราชาคณะเจ้าคณะรองที่ พระธรรมวโรดม บรมญาณอดุล สุนทรวรนายก ดิลกกิจจานุกิจ ตรีปิฎกบัณฑิต มหาคณิสสร บวรสังฆาราม คามวาสีผลงานผลงาน. - งานเผยแผ่ - พ.ศ. 2498 ได้เป็นตัวแทนคณะสงฆ์ไทยไปร่วมการทำฉัฏฐสังคายนา ณ ประเทศพม่า - พ.ศ. 2508-2519 เป็นกรรมการพระธรรมจาริก เพื่อพัฒนาชาวเขา - พ.ศ. 2534 เป็นผู้แทนสมเด็จพระพุฒาจารย์ (เกี่ยว อุปเสโณ) ไปตรวจเยี่ยมพระธรรมทูตในสหรัฐอเมริกาทั้ง 50 รัฐ- งานประพันธ์ - ทำเนียบสมณศักดิ์ ฉบับสมบูรณ์ - ระเบียบปฏิบัติของชาวพุทธ - ระเบียบปฏิบัติของพระสงฆ์- คู่มือพระอุปัชฌาย์ - คู่มือสากลทาน - พุทธพยากรณ์มรณภาพ มรณภาพ. พระธรรมวโรดม (บุญมา คุณสมฺปนฺโน) มรณภาพด้วยโรคหัวใจล้มเหลว ณ โรงพยาบาลมิชชั่น เมื่อวันศุกร์ที่ 26 มกราคม พ.ศ. 2550 เวลา 08.05 น. ตั้งศพบำเพ็ญกุศล ณ ศาลาร้อยปี วัดเบญจมบิตรฯ ได้รับพระราชทานโกศแปดเหลี่ยม เบญจาตั้งประดับ มีพระพิธีธรรมสวดพระอภิธรรมตอนกลางคืนตลอด 7 คืน และได้รับพระราชทานเพลิงศพ ณ เมรุหลวงหน้าพลับพลาอิสริยาภรณ์ วัดเทพศิรินทราวาส เมื่อวันอังคารที่ 29 พฤษภาคม พ.ศ. 2550 เวลา 17.00 น.</doc>
