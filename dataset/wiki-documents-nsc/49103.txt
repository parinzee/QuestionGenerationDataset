<doc id="49103" url="https://th.wikipedia.org/wiki?curid=49103" title="ลี เอสโคปิโด">ลี เอสโคปิโด ลี เอสโคปิโด (Lee Escobido) หรือ เรมี กอนซากา นักมวยสากลชาวฟิลิปปินส์ เกิดเมื่อ 9 พฤษภาคม พ.ศ. 2517 สถิติการชก 69 ครั้ง ชนะ 31 (น็อค 16 เสมอ 2 แพ้ 36ประวัติ ประวัติ. เอสโคปิโดขึ้นชกมวยสากลครั้งแรกเมื่อ 27 กันยายน พ.ศ. 2535 ชนะน็อค เอลิซัลเด อาตีบากอส ยก 1 ที่ ฟิลิปปินส์ จากนั้น ขึ้นชกชนะเป็นส่วนใหญ่ ได้มาชกในไทยในพ.ศ. 2537 ชนะน็อค ฤทธิชัย เกียรติประภัสร์ ยก 3 แพ้คะแนน ยอดชิงชัย ศรทองยิม จ้าวสิงห์ทอง เฉลิมศรี ต่อมา ได้ชิงแชมป์โลกรุ่นฟลายเวท WBU เมื่อ 5 สิงหาคม พ.ศ. 2538 แพ้น็อค ยอดชิงชัย ศรทองยิม ยก 6 จากนั้น ได้ครองแชมป์ฟิลิปปินส์รุ่นฟลายเวทเมื่อ 21 ตุลาคม พ.ศ. 2538 ชนะน็อค โนเอล ทูนาเกา ยก 2 แล้วมาชิงแชมป์ OPBF รุ่นฟลายเวทเมื่อ 18 พฤศจิกายน พ.ศ. 2538 แพ้น็อค โชคชัย โชควิวัฒน์ ยก 11 จากนั้นก็เสียแชมป์ฟิลิปปินส์ แพ้คะแนน เมลวิน มากราโมไปเมื่อ 17 กุมภาพันธ์ พ.ศ. 2539 ใน พ.ศ. 2539 เอสโคปิโดยังมาชกในไทยอีกหลายครั้ง แพ้น็อค ศรพิชัย พิษณุราชันย์ ยก 3 แพ้คะแนน สุวัจชัย นครหลวงโปรโมชั่น ดัทช์บอย ดัทช์บอยยิม และชนะน็อค ยอดชิงชัย ศรทองยิมคู่ปรับเก่า ยก 2 จากนั้น ขึ้นชิงแชมป์ฟิลิปปินส์กับมากราโมอีกครั้งตอนปลายปี พ.ศ. 2539 แต่เป็นฝ่ายแพ้น็อคในยกที่ 7 เอสโคปิโดหยุดชกไปปีครึ่ง กลับมาชกอีกใน พ.ศ. 2541 และได้มาชกในไทย แพ้คะแนน โผน แสงมรกต พนมทอง ธ.แสงแก้ว แล้วได้ชิงแชมป์ PABA รุ่นแบนตัมเวทเมื่อ 16 เมษายน พ.ศ. 2542 ที่ กัมพูชา แพ้น็อค เสาหิน ศรีไทยคอนโด ยก 6 ในช่วง พ.ศ. 2543-2544 เอสโคปิโดยังมาชกในไทยอีกหลายครั้ง แพ้คะแนน เสาหิน ศรีไทยคอนโด อนุรักษ์ เกียรตินิวัฒน์ ศรพิชัย กระทิงแดงยิม แพ้น็อค นภาพล เกียรติศักดิ์โชคชัย ยก 7 แล้วได้ชิงแชมป์ PABA รุ่นแบนตัมเวทเมื่อ 12 ตุลาคม พ.ศ. 2544 แพ้คะแนน พูนสวัสดิ์ กระทิงแดงยิม เอสโคปิโดยังคงชกมวยต่อมา และเคยมาชกในไทยแพ้ หยกไท ศิษย์ อ. คมฤทธิ์ 3เคแบตเตอรี่ เขามีโอกาสได้ชิงแชมป์อีกครั้งเมื่อ 26 กรกฎาคม พ.ศ. 2546 โดยไปชิงแชมป์ PABA เฉพาะกาลรุ่นแบนตัมเวทที่เกาหลีใต้ แพ้น็อค แช เซืองซุก ยก 6 ไม่ได้แชมป์ จากนั้นขึ้นชกอีกเพียงครั้งเดียวเมื่อ 12 ตุลาคม พ.ศ. 2546 ชนะคะแนน โจวี โอราซิออน แล้วก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นฟลายเวท (2538 – 2539) - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBU เมื่อ 5 สิงหาคม 2538 แพ้น็อค ยอดชิงชัย ศรทองยิม ยก 6 ที่ กทม. - ชิงแชมป์ OPBF รุ่นฟลายเวทเมื่อ 18 พฤศจิกายน 2538 แพ้น็อค โชคชัย โชควิวัฒน์ ยก 11 ที่ กทม. - ชิงแชมป์ PABA รุ่นแบนตัมเวทเมื่อ 16 เมษายน 2542 แพ้น็อค เสาหิน ศรีไทยคอนโด ยก 6 ที่ กัมพูชา - ชิงแชมป์ PABA รุ่นแบนตัมเวทเมื่อ 12 ตุลาคม 2544 แพ้คะแนน พูนสวัสดิ์ กระทิงแดงยิม ที่ กทม. - ชิงแชมป์ PABA เฉพาะกาลรุ่นแบนตัมเวทเมื่อ 26 กรกฎาคม 2546 แพ้น็อค แช เซืองซุก ยก 6 ที่ เกาหลีใต้ - ชิงแชมป์ ABCO รุ่นฟลายเวทเมื่อ 26 พฤศจิกายน 2547 แพ้น็อค พนมรุ้งเล็ก กระทิงแดงยิม ยก 4 ที่ เชียงราย - ชิงแชมป์ ABCO รุ่นซูเปอร์ฟลายเวทเมื่อ 14 มกราคม 2548 แพ้น็อค เม็ดเงิน กระทิงแดงยิม ยก 6 ที่ พิษณุโลก</doc>
