<doc id="918114" url="https://th.wikipedia.org/wiki?curid=918114" title="จังหวัดตีโมกอีโลโคส">จังหวัดตีโมกอีโลโคส จังหวัดตีโมกอีโลโคส (อีโลกาโน: Makin-abagatan nga Ilocos) เป็นจังหวัดหนึ่งของเขตอีโลโคส เกาะลูซอน ประเทศฟิลิปปินส์ มีเมืองหลักคือเมืองวีกัน ซึ่งตั้งอยู่ปากแม่น้ำเมสตีโซ จังหวัดตีโมกอีโลโคสมีอาณาเขตติดต่อกับจังหวัดฮีลากังอีโลโคสและอาบราทางทิศเหนือ, ติดกับจังหวัดเมาน์เทนทางทิศตะวันออก, ติดกับจังหวัดลาอูนีโยนและเบงแกตทางทิศใต้ และติดกับทะเลจีนใต้ทางทิศตะวันตก จังหวัดตีโมกอีโลโคส ก่อตั้งโดยชาวสเปนนามว่า Juan de Salcedo ในปี ค.ศ. 1572 โดยแยกออกจากส่วนเหนือ (ซึ่งก็คือจังหวัดฮีลากังอีโลโคสในปัจจุบัน) ในช่วงนั้น จังหวัดได้ครอบคลุมพื้นที่บางส่วนของจังหวัดอาบราและจังหวัดลาอูนีโยนในปัจจุบันเข้าไปด้วย เขตแดนของจังหวัดนี้ได้ถูกกำหนดขึ้นอย่างชัดเจนในเดือนมีนาคม ค.ศ. 1917 จังหวัดเป็นที่ตั้งของแหล่งมรดกโลก 2 แห่ง ได้แก่ เมืองมรดกวีกัน และโบสถ์ซานตามาเรียภูมิศาสตร์ ภูมิศาสตร์. ครอบคลุมพื้นที่ทางตอนกลางของเขตอีโลโคส ซึ่งเป็นเขตทางตอนเหนือของเกาะลูซอน จังหวัดมีพื้นที่ 2,596.00 ตารางกิโลเมตร คิดเป็นร้อยละ 20.11 ของพื้นที่เขตอีโลโคส ภูมิประเทศเป็นที่ราบลูกฟูก มีความสูงตั้งแต่ เหนือระดับน้ำทะเลภูมิอากาศ ภูมิอากาศ. สภาพภูมิอากาศค่อนข้างแล้งในช่วงเดือนตุลาคมถึงพฤษภาคม แต่ในจุดใต้สุดอย่างเซอร์วานเตส มีฝนตกและความชื้นแทบตลอดทั้งปี ในขณะที่จุดตะวันออกเฉียงใต้สุดนั้น จะแห้งกว่า เดือนที่มีฝนตกมากที่สุดคือสิงหาคม ส่วนเดือนที่มีฝนตกน้อยที่สุดคือมกราคมและกุมภาพันธ์ อุณหภูมิโดยเฉลี่ยอยู่ที่การแบ่งเขตการปกครอง การแบ่งเขตการปกครอง. ประกอบด้วย 32 เทศบาล, 2 นคร และ 768 บารังไกย์- นครในจังหวัดตีโมกอีโลโคส</doc>
