<doc id="748226" url="https://th.wikipedia.org/wiki?curid=748226" title="รายชื่อพายุถูกปลดของฟิลิปปินส์">รายชื่อพายุถูกปลดของฟิลิปปินส์ ตั้งแต่ปี พ.ศ. 2506 เป็นต้นมา มีสามหน่วยงานที่ตั้งชื่อพายุหมุนเขตร้อนภายในมหาสมุทรแปซิฟิกตะวันตกเฉียงเหนือ เป็นผลให้บ่อยครั้งที่พายุหมุนมักจะมีสองชื่อในเวลาเดียวกัน ซึ่งในช่วง พ.ศ. 2488 ถึง 2543 กองทัพเรือแห่งสหรัฐอเมริกาในนามศูนย์เตือนไต้ฝุ่นร่วม ได้รับมอบหมายให้เป็นผู้ตั้งชื่อพายุหมุนเขตร้อน ก่อนที่สำนักอุตุนิยมวิทยาญี่ปุ่น จะเข้ามารับช่วงต่อในปี พ.ศ. 2543 ซึ่งทั้งสองหน่วยงานจะใช้ชื่อที่ตั้งไว้กับพายุ ก็ต่อเมื่อพายุหมุนมีการทวีกำลังแรงสู่ระดับพายุโซนร้อน ส่วนสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) จะตั้งชื่อให้กับพายุตั้งแต่ พ.ศ. 2506 โดยจะทำการตั้งชื่อให้กับระบบพายุหมุนเขตร้อนที่เคลื่อนตัวเข้าสู่ หรือพายุดีเปรสชันเขตร้อนใด ๆ ที่ก่อตัวภายในพื้นที่รับผิดชอบของตน ซึ่งมีอาณาเขตระหว่างละติจูด 135°ตะวันออก ถึง 115°ตะวันออก และระหว่างลองจิจูด 5°เหนือ ถึง 25°เหนือ แม้ว่าพายุลูกนั้น ๆ จะมีชื่อที่ถูกกำหนดไว้อยู่แล้วก็ตาม ทั้งสามหน่วยงานที่มีการตั้งชื่อให้กับพายุหมุนเขตร้อนในมหาสมุทรแปซิฟิกตะวันตก จะมีการปลดเกษียณชื่อของพายุหมุนเขตร้อนอย่างมีนัยสำคัญ ซึ่งสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ จะปลดเกษียณชื่อพายุหมุนของตนเมื่อพายุลูกนั้น ๆ ก่อให้เกิดความเสียหายอย่างน้อย 1 พันล้านเปโซฟิลิปปินส์ และ/หรือ เป็นเหตุให้เกิดการสูญเสียชีวิตของประชาชนอย่างน้อย 300 รายในฟิลิปปินส์ ตั้งแต่ พ.ศ. 2506 เป็นต้นมา มีการตั้งชื่อเพื่อปรับปรุงรายการในปี พ.ศ. 2522, 2528, 2544 และ 2548 ด้วยเหตุผลต่าง ๆ กันไป รวมถึงเพื่อช่วยลดความสบสันในการบันทึกทางประวัติศาสตร์ และ การนำชื่อที่อาจมีความสัมพันธ์ในเชิงลบกับบุคคลที่มีตัวตนจริง ภายในรายการข้อมูลนี้ทั้งหมดเกี่ยวข้องกับความรุนแรงที่เกิดขึ้นภายในพื้นที่รับผิดชอบของฟิลิปปินส์ โดยการเก็บข้อมูลของสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ มากกว่าการเก็บข้อมูลของสำนักอุตุนิยมวิทยาญี่ปุ่น หรือ ศูนย์เตือนไต้ฝุ่นร่วมก่อน พ.ศ. 2540 ก่อน พ.ศ. 2540. การรวบรวมข้อมูลของความเร็วลมเฉลี่ยภายใน 10 นาที เริ่มต้นในฤดูพายุไต้ฝุ่นแปซิฟิก พ.ศ. 2521ยุค พ.ศ. 2540ยุค พ.ศ. 2550บันทึก</doc>
