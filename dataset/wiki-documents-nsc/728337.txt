<doc id="728337" url="https://th.wikipedia.org/wiki?curid=728337" title="วลาดีมีร์ โคมารอฟ">วลาดีมีร์ โคมารอฟ วลาดีมีร์ มีคายโลวิช โคมารอฟ () เป็นนักบินทดสอบ, วิศวกรอวกาศยาน และ นักบินอวกาศ ของสหภาพโซเวียต เขาเป็นนักบินอวกาศรุ่นแรกของสหภาพโซเวียต ภารกิจ โซยูส 1 ทำให้เขากลายเป็นนักบินอวกาศคนแรกของโลกที่เดินทางไปอวกาศมากกว่าหนึ่งครั้ง และกลายเป็นมนุษย์คนแรกที่เสียชีวิตระหว่างปฏิบัติภารกิจด้านอวกาศ (ที่ได้รับการเปิดเผย) เขาเสียชีวิตระหว่างที่ยาน โซยูส 1 เดินทางกลับมายังโลก ในวันที่ 24 มีนาคม 1967 ระบบเกิดความผิดพลาดบางอย่างทำให้ร่มชูชีพไม่ทำงาน ทำให้กระสวยอวกาศของเขาพุ่งกระแทกพื้นโลกอย่างรุนแรง และทำให้เขาเสียชีวิตในทันที ซึ่งนั่นเองทำให้ไม่ถือว่าเขาเป็นมนุษย์คนแรกที่ตายในอวกาศ ในวันที่ 26 เมษายน 1967 รัฐบาลได้จัดรัฐพิธีศพให้แก่โคมารอฟในมอสโก และเถ้าอังคารของเขาก็ถูกฝังไว้ที่สุสานกำแพงเครมลิน บริเวณจัตุรัสแดง ในการนี้ นักบินอวกาศของสหรัฐอเมริกาได้ขอเป็นผู้แทนเข้าร่วมรัฐพิธีศพด้วย แต่ได้รับการปฏิเสธจากโซเวียต ภารกิจสุดท้ายบนดวงจันทร์ของ นีล อาร์มสตรอง ในโครงการ อะพอลโล 11 ก่อนที่จะกลับโลก อาร์มสตรองได้วางแผ่นเหล็กเพื่อเป็นอนุสรณ์และเกียรติยศไว้บนผืนดวงจันทร์ บนแผ่นเหล็กนั้นจารึกชื่อนักบินอวกาศโซเวียตคือ ยูริ กาการิน, วลาดิมีร์ โคมารอฟ และนักบินอวกาศของอะพอลโล 1 ได้แก่ เวิร์จิล กริสซัม, เอ็ดวาร์ด ไวท์ และ โรเจอร์ แคฟฟี</doc>
