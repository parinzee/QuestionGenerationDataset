<doc id="619806" url="https://th.wikipedia.org/wiki?curid=619806" title="หม่อมราชวงศ์กุลปราโมทย์ จิรประวัติ">หม่อมราชวงศ์กุลปราโมทย์ จิรประวัติ หม่อมราชวงศ์กุลปราโมทย์ จิรประวัติ (ราชสกุลเดิม: สวัสดิกุล; เกิด: 2 มิถุนายน พ.ศ. 2458 — ตาย: 30 กรกฎาคม พ.ศ. 2528) เป็นหม่อมในพระเจ้าวรวงศ์เธอ พระองค์เจ้าเฉลิมพลฑิฆัมพร พระโอรสในสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์กับพระเจ้าวรวงศ์เธอ พระองค์เจ้าเฉลิมเขตรมงคล และต่อมาเป็นหม่อมในหม่อมเจ้าขจรจิรพันธ์ จิรประวัติ พระโอรสในพระเจ้าบรมวงศ์เธอ พระองค์เจ้าจิรประวัติวรเดช กรมหลวงนครไชยศรีสุรเดชกับหม่อมเจ้าสุมนมาลย์ จิรประวัติประวัติ ประวัติ. หม่อมราชวงศ์กุลปราโมทย์ สวัสดิกุล เป็นธิดาของหม่อมเจ้าวิบูลย์สวัสดิ์วงศ์ สวัสดิกุล หม่อมเกื้อ สวัสดิกุล ณ อยุธยา (สกุลเดิม:ณ ระนอง) เกิดเมื่อวันที่ 2 มิถุนายน พ.ศ. 2458 ต่อมาเสกสมรสเป็นหม่อมคนแรกของพระเจ้าวรวงศ์เธอ พระองค์เจ้าเฉลิมพลฑิฆัมพรเมื่อ พ.ศ. 2475 ได้ประสูติพระธิดา 1 พระองค์ ต่อมาทรงหย่ากับพระองค์เจ้าเฉลิมพลฑิฆัมพร และเสกสมรสใหม่กับหม่อมเจ้าขจรจิรพันธ์ จิรประวัติเมื่อ พ.ศ. 2482 และพำนักที่วังหม่อมเจ้าขจรจิรพันธ์ตราบจนถึงแก่กรรม หม่อมราชวงศ์กุลปราโมทย์ สวัสดิกุล ถึงแก่กรรมเมื่อวันที่ 30 กรกฎาคม พ.ศ. 2528 สิริอายุ 70 ปีสมรส สมรส. หม่อมราชวงศ์กุลปราโมทย์ สวัสดิกุล สมรสครั้งแรกกับพระเจ้าวรวงศ์เธอ พระองค์เจ้าเฉลิมพลฑิฆัมพร พระโอรสในสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์กับพระเจ้าวรวงศ์เธอ พระองค์เจ้าเฉลิมเขตรมงคล เมื่อ พ.ศ. 2475 มีพระธิดา 1 พระองค์ คือ- หม่อมเจ้าจามเทพี ยุคล (23 ธันวาคม พ.ศ. 2476 - 26 มกราคม พ.ศ. 2485) ต่อมาสมรสใหม่กับหม่อมเจ้าขจรจิรพันธ์ จิรประวัติพระโอรสในพระเจ้าบรมวงศ์เธอ พระองค์เจ้าจิรประวัติวรเดช กรมหลวงนครไชยศรีสุรเดชกับหม่อมเจ้าสุมนมาลย์ จิรประวัติ พ.ศ. 2482 มีธิดา 1 คน- หม่อมราชวงศ์หญิงสุรภี จิรประวัติ สมรสกับ หม่อมราชวงศ์วุฒิสวัสดิ์ สวัสดิวัตน์- หม่อมหลวงหญิงเสาวรส สวัสดิวัตน์ - หม่อมหลวงหญิงกุลยา สวัสดิวัตน์สาแหรก</doc>
