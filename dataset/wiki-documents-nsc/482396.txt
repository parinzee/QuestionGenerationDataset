<doc id="482396" url="https://th.wikipedia.org/wiki?curid=482396" title="มายา ลอว์เรนซ์">มายา ลอว์เรนซ์ มายา ลอว์เรนซ์ (; 17 กรกฎาคม ค.ศ. 1980 — ) เป็นนักกีฬาฟันดาบสากลชาวอเมริกันผู้ซึ่งเป็นส่วนหนึ่งของทีมชาติสหรัฐอเมริกาในโอลิมปิกฤดูร้อน 2012 ที่กรุงลอนดอน โดยเธอได้เข้าแข่งขันในรายการเอเป้ในประเภทบุคคลและทีมของการแข่งขันฟันดาบ เธอได้รับรางวัลเหรียญทองแดงในเอเป้ทีมหญิง ร่วมกับ คอร์ทนีย์ เฮอร์ลีย์, เคลลี เฮอร์ลีย์ และ ซูซี สกันแลน ลอว์เรนซ์เติบโตขึ้นในทีเนก รัฐนิวเจอร์ซีย์ และเข้าศึกษาในโรงเรียนมัธยมทีเนก ที่ซึ่งเธอได้เริ่มฟันดาบเมื่อเป็นนักเรียนชั้นปีที่สอง พ่อแม่ของเธอคือ แพท ลอว์เรนซ์ ซึ่งเป็นโค้ชฟันดาบของโรงเรียนมัธยมทีเนก และ เรจินัลด์ ลอว์เรนซ์ ผู้ซึ่งเป็นเจ้าหน้าที่กีฬาในรัฐนิวเจอร์ซีย์ ใน ค.ศ. 2002 ลอว์เรนซ์สำเร็จการศึกษาด้วยเกียรตินิยมจากมหาวิทยาลัยพรินซ์ตันในสองวิชาเอก ซึ่งได้แก่ รัฐศาสตร์ และแอฟริกันอเมริกันศึกษา ในฐานะสมาชิกคนหนึ่งของทีมฟันดาบพรินซ์ตัน เธอได้รับเลือกตำแหน่งออลอเมริกันและได้รับเกียรติไอวีลีกตลอดช่วงระยะเวลาสี่ปีในการมีส่วนร่วมของเธอ เธอยังได้รับปริญญาโทในการศึกษาภาษาอังกฤษในฐานะภาษาที่สองใน ค.ศ. 2007 จากวิทยาลัยครู มหาวิทยาลัยโคลัมเบีย</doc>
