<doc id="623127" url="https://th.wikipedia.org/wiki?curid=623127" title="คณะรักษาความสงบแห่งชาติ">คณะรักษาความสงบแห่งชาติ คณะรัฐประหารในนามคณะรักษาความสงบแห่งชาติ หรือ คสช. ( เดิมใช้ชื่อ National Peace and Order Maintaining Council (NPOMC) ) เป็นคณะผู้ยึดอำนาจการปกครอง โดยรัฐประหารยึดอำนาจการปกครอง เมื่อวันที่ 22 พฤษภาคม พ.ศ. 2557 ตั้งแต่เวลา 16:30 น. หลังเมื่อวันที่ 20 พฤษภาคม ประกาศกฎอัยการศึกทั่วราชอาณาจักร พร้อมทั้งจัดตั้งกองอำนวยการรักษาความสงบเรียบร้อย (กอ.รส.) ได้สองวัน และมีพลเอกประยุทธ์ จันทร์โอชาเป็นหัวหน้าคณะ อย่างไรก็ตามโครงสร้างของคณะรักษาความสงบแห่งชาติมีการเปลี่ยนแปลงอย่างต่อเนื่องตั้งแต่วันที่ 22 พฤษภาคม พ.ศ. 2557 จนถึงปัจจุบัน คณะรักษาความสงบแห่งชาติยังเป็นคณะที่ออกประกาศคำสั่งมากที่สุดตั้งแต่มีการรัฐประหารในประเทศไทย นอกจากประกาศและคำสั่ง คสช.แล้วยังมีคำสั่งหัวหน้าคณะรักษาความสงบแห่งชาติ หรือคำสั่งของ พลเอก ประยุทธ์ จันทร์โอชาอีกด้วย คณะรัฐประหารคณะนี้ครองอำนาจเป็นระยะเวลายาวนานเป็นอันดับ 3 รองจาก จอมพลสฤษดิ์ ธนะรัชต์ จอมพลถนอม กิตติขจรสาเหตุ สาเหตุ. วันที่ 21-22 พฤษภาคม พ.ศ. 2557 พลเอกประยุทธ์ จันทร์โอชา ผู้อำนวยการรักษาความสงบเรียบร้อย (ผอ.รส.) เรียกประชุมผู้แทนรัฐบาล, วุฒิสภา, คณะกรรมการการเลือกตั้ง, พรรคเพื่อไทย, พรรคประชาธิปัตย์, นปช. และ กปปส. ที่สโมสรทหารบก ถนนวิภาวดีรังสิต เพื่อหาข้อสรุปในการก้าวผ่านวิกฤตการณ์ทางการเมือง แต่ไม่อาจหาข้อสรุปได้ พลเอก ประยุทธ์ จันทร์โอชา และผู้บัญชาการเหล่าทัพ จึงประกาศกระทำรัฐประหารในที่ประชุม และควบคุมตัวผู้เข้าร่วมประชุม ยกเว้นตัวแทนวุฒิสภา และคณะกรรมการการเลือกตั้ง โดยนำตัวไปยังกรมทหารราบที่ 1 มหาดเล็กรักษาพระองค์ ซึ่งใช้เป็นกองบัญชาการของคณะรักษาความสงบแห่งชาติ วันที่ 2 มิถุนายน พ.ศ. 2557 ทหารแจกใบปลิวให้ประชาชนที่สัญจรย่านอนุสาวรีย์ชัยสมรภูมิ เนื้อหาระบุเหตุผลที่ คสช. ยึดอำนาจว่า1. มีความขัดแย้งทางความคิดการเมืองอย่างรุนแรง หยั่งลึกจากระดับประเทศไปถึงระดับครอบครัวคนไทย 2. การใช้อำนาจการปกครองที่กระทำอยู่เดิม ไม่สามารถแก้ไขปัญหาความขัดแย้ง ความแตกแยก และการกระทำผิดของกลุ่มต่าง ๆ ได้อีกต่อไป 3. แนวทางการเลือกตั้งในรูปแบบเดิมมีการต่อต้านอย่างกว้างขวาง ถ้าเลือกตั้งต่อไปในสถานการณ์เช่นนี้ อาจเกิดปัญหาความวุ่นวายไม่จบสิ้น 4. การชุมนุมทางการเมืองที่มีต่อเนื่องมาถึง 6 เดือน ซึ่งมีสาเหตุมาจากความขัดแย้งทางความคิด และการแก่งแย่งผลประโยชน์ทางการเมือง ตลอดระยะเวลา 9 ปีที่ผ่านมา (วิกฤตการณ์การเมืองไทย พ.ศ. 2548–2553 และ พ.ศ. 2556–2557) ส่งผลกระทบต่อการใช้ชีวิตของประชาชนทุกหมู่เหล่า ทำให้ประชาชนแตกความสามัคคี จนไม่อาจปรองดองกันได้ 5. ปัญหาทุจริต มีคดีความจำนวนมากอยู่ในชั้นศาล และยังรอกระบวนการยุติธรรมตัดสิน 6. การบังคับใช้กฎหมายปกติต่อปัญหาข้างต้น บังคับใช้ไม่ได้ทุกกลุ่ม ทำให้เกิดความหวาดระแวง เกลียดชังกันในหมู่ประชาชนเป็นวงกว้าง ความเคลื่อนไหวของทุกฝ่าย โดยเฉพาะแกนนำที่มีความผิด ตามกระบวนการยุติธรรม นำไปสู่การยุยงปลุกปั่นแนวร่วมของฝ่ายตน ให้พร้อมที่จะกระทำการใด ๆ ต่อฝ่ายตรงข้ามด้วยความรุนแรง 7. การบริหารราชการแผ่นดินในห้วงที่ผ่านมาไม่สามารถกระทำได้ ส่งผลกระทบต่อเศรษฐกิจของชาติ และก่อปัญหาความเดือดร้อนต่อประชาชนทุกระดับจนถึงรากหญ้า 8. มีการล่วงละเมิดสถาบันกษัตริย์ตามมาตรา 112 ทั้งทางลับและเปิดเผย สร้างความไม่พอใจและเกลียดชังของประชาชนโดยรวม ที่มีความจงรักภักดีต่อสถาบันฯ 9. การปลุกระดมมวลชนที่มุ่งเอาชนะฝ่ายตรงข้ามโดยไม่คำนึงถึงผลประโยชน์ของคนส่วนใหญ่ทวีความรุนแรงและเป็นไปอย่างกว้างขวางทั่วประเทศ 10. ปรากฏชัดว่ามีการจัดตั้งและใช้กองกำลังติดอาวุธรวมถึงการตระเวนอาวุธสงครามจำนวนมาก เพื่อปฏิบัติการอย่างรุนแรงต่อฝ่ายตรงข้ามของตน โดยไม่คำนึงถึงความปลอดภัยของประชาชนผู้บริสุทธิ์ ซึ่งกองทัพจะยอมให้เกิดขึ้นในประเทศชาติไม่ได้โดยเด็ดขาดโครงสร้างค่าตอบแทน ค่าตอบแทน. วันที่ 2 สิงหาคม พ.ศ. 2557 มีการออกกฎหมายกำหนดเงินเดือนและประโยชน์ทางการเงินอื่นแก่สมาชิก คสช. พลเอกประยุทธ์ได้รวม 125,590 บาทต่อเดือน ขณะที่สมาชิก คสช. คนอื่นได้รับรวม 119,920 บาทต่อเดือน ประโยชน์เหล่านี้เพิ่มเติมจากประโยชน์ที่ได้รับจากตำแหน่งในกองทัพ วันที่ 10 พฤศจิกายน พ.ศ. 2557 หัวหน้าคณะรักษาความสงบแห่งชาติได้เงินประจำตำแหน่งเพิ่มเป็น 175,590 บาท (เพิ่มขึ้น 50,000 บาท) ผู้ดำรงตำแหน่งอื่นในคณะรักษาความสงบแห่งชาติมีเงินประจำตำแหน่งเดือนละ 174,420 บาท (เพิ่มขึ้น 54,500 บาท) มีบุคคลที่ดำรงตำแหน่ง รองเลขาธิการคณะรักษาความสงบแห่งชาติ ดังต่อไปนี้ พลเอก กัมปนาท รุดดิษฐ์ พลเอก พิสิทธิ์ สิทธิสาร พลเอก เทพพงศ์ ทิพยจันทร์ แต่บุคคลที่ได้รับการแต่งตั้งอย่างเป็นทางการตามประกาศคณะรักษาความสงบแห่งชาติ ฉบับที่ 22/2557 ให้ดำรงตำแหน่งรองเลขาธิการคณะรักษาความสงบแห่งชาติได้แก่ พลเอก ชาตอุดม ติตถะสิริ เพียงบุคคลเดียวในส่วนของพลเอก กัมปนาท รุดดิษฐ์ พ้นจากตำแหน่งเมื่อวันที่ 1 ตุลาคม พ.ศ. 2559 เนื่องจากเกษียณอายุราชการคณะกรรมการที่ยังปฏิบัติงานอยู่ คณะกรรมการที่ยังปฏิบัติงานอยู่. คณะกรรมการตามประกาศคณะรักษาความสงบแห่งชาติ 6 คณะ คณะกรรมการตามคำสั่งคณะรักษาความสงบแห่งชาติ 30 คณะ คณะกรรมการตามคำสั่งคณะรักษาความสงบแห่งชาติ (เฉพาะ) 2 คณะ คณะกรรมการตามคำสั่งหัวหน้าคณะรักษาความสงบแห่งชาติ 4 คณะ มีจำนวนทั้งหมด 45 คณะ คณะอนุกรรมการตามคำสั่งคณะรักษาความสงบแห่งชาติจำนวน 8 คณะ ได้แก่1. คณะอนุกรรมการพิจารณามาตรการด้านการผลิตและการตลาดสินค้าข้าว ตามคำสั่งคณะรักษาความสงบแห่งชาติ ที่ 173/2557 2. คณะอนุกรรมการพิจารณาระบายข้าว ตามคำสั่งคณะรักษาความสงบแห่งชาติ ที่ 175/2557 3. คณะอนุกรรมการจัดทำบัญชีข้าวคงเหลือของรัฐ ตามคำสั่งคณะรักษาความสงบแห่งชาติ ที่ 176/2557 4. คณะอนุกรรมการตรวจสอบปริมาณและคุณภาพข้าวคงเหลือของรัฐ ตามคำสั่งคณะรักษาความสงบแห่งชาติ ที่ 177/2557 5. คณะอนุกรรมการประสานงานการจัดการปัญหาแรงงานต่างด้าวและการค้ามนุษย์ ตามคำสั่งคณะรักษาความสงบแห่งชาติ ที่ 74/2557 6. คณะอนุกรรมการพิจารณาระบายผลิตภัณฑ์มันสำปะหลัง ตามคำสั่งคณะรักษาความสงบแห่งชาติ ที่ 106/2557 7. คณะอนุกรรมการร่วมจัดทำยุทธศาสตร์สินค้าเกษตรเป็นรายพืชเศรษฐกิจ 4 สินค้า (Roadmap) คือ ข้าวโพดเลี้ยงสัตว์ มันสำปะหลัง ปาล์มน้ำมัน และอ้อยตามคำสั่งคณะรักษาความสงบแห่งชาติ ที่ 116/2557 8. คณะอนุกรรมการการสร้างความรู้ ความเข้าใจ และรับทราบความคิดเห็นเกี่ยวกับสถานการณ์พลังงานไฟฟ้าในพื้นที่ภาคใต้ ตามคำสั่งคณะรักษาความสงบแห่งชาติ ที่ 5/2560ศูนย์ปฏิบัติการคณะรักษาความสงบแห่งชาติ ศูนย์ปฏิบัติการคณะรักษาความสงบแห่งชาติ. จัดตั้งขึ้นตามคำสั่งคณะรักษาความสงบแห่งชาติที่ 51/2557 โดยมีพลเอก ประยุทธ์ จันทร์โอชา เป็นผู้บัญชาการศูนย์ปฏิบัติการคณะรักษาความสงบแห่งชาติ และ พลเอก สกล ชื่นตระกูล เป็นหัวหน้าฝ่ายติดตามและประสานงาน สถานที่ในการปฏิบัติงาน ณ ศูนย์ปฏิบัติการกองทัพบก ในกองบัญชาการกองทัพบกและตึกไทยคู่ฟ้า ทำเนียบรัฐบาลพล.ต.วิจารณ์ จดแตง หัวหน้าส่วนปฏิบัติการคณะทำงานด้านกฎหมาย คณะรักษาความสงบแห่งชาติ พ.อ.บุรินทร์ ทองประไพ นายทหารปฏิบัติการ ประจำกองบัญชาการกองทัพบก ปฏิบัติหน้าที่ฝ่ายกฎหมาย คณะรักษาความสงบแห่งชาติ(คสช.) พล.ต.ปิยพงศ์ กลิ่นพันธุ์ พันเอก วินธัย สุวารี เป็นโฆษกในคณะรักษาความสงบแห่งชาติสมาชิกคณะรักษาความสงบแห่งชาติในปัจจุบัน สมาชิกคณะรักษาความสงบแห่งชาติในปัจจุบัน. ประกาศคณะรักษาความสงบแห่งชาติที่ 2/2560 แต่งตั้งผู้ดำรงตำหน่งคณะรักษาความสงบแห่งชาติ- พลเอก ประยุทธ์ จันทร์โอชา เป็นหัวคณะรักษาความสงบแห่งชาติ - พลเอก ประวิตร วงษ์สุวรรณ เป็นรองหัวหน้าคณะรักษาความสงบแห่งชาติ - พลเอก ดร. ธนะศักดิ์ ปฏิมาประกร เป็นรองหัวหน้าคณะรักษาความสงบแห่งชาติ - พลเรือเอก ณรงค์ พิพัฒนาศัย เป็นรองหัวหน้าคณะรักษาความสงบแห่งชาติ - พลอากาศเอก ดร. ประจิน จั่นตอง เป็นรองหัวหน้าคณะรักษาความสงบแห่งชาติ - พลตำรวจเอก อดุลย์ แสงสิงแก้ว เป็นรองหัวหน้าคณะรักษาความสงบแห่งชาติ - พลเอก อุดมเดช สีตบุตร เป็นสมาชิกคณะรักษาความสงบแห่งชาติ - พลเอก อนุพงษ์ เผ่าจินดา เป็นสมาชิกคณะรักษาความสงบแห่งชาติ - พลเอก เทพพงศ์ ทิพยจันทร์ เป็นสมาชิกคณะรักษาความสงบแห่งชาติ - พลเอก ธารไชยยันต์ ศรีสุวรรณ เป็นสมาชิกคณะรักษาความสงบแห่งชาติ - พลเรือเอก นริส ประทุมสุวรรณ เป็นสมาชิกคณะรักษาความสงบแห่งชาติ - พลอากาศเอก จอม รุ่งสว่าง เป็นสมาชิกคณะรักษาความสงบแห่งชาติ - พลตำรวจเอก จักรทิพย์ ชัยจินดา เป็นสมาชิกคณะรักษาความสงบแห่งชาติ - นาย มีชัย ฤชุพันธุ์ เป็นสมาชิกคณะรักษาความสงบแห่งชาติ - พลเอก เฉลิมชัย สิทธิสาท เป็นสมาชิกคณะรักษาความสงบแห่งชาติคณะที่ปรึกษาคณะรักษาความสงบแห่งชาติ คณะที่ปรึกษาคณะรักษาความสงบแห่งชาติ. คำสั่งคณะรักษาความสงบแห่งชาติฉบับที่ 1 /2559 แต่งตั้งบุคคลทำหน้าที่เป็นที่ปรึกษาของคณะรักษาความสงบแห่งชาติทั้งสิ้น 8 ราย ดังรายนามต่อไปนี้ ต่อมาได้มีการเปลี่ยนแปลงคณะที่ปรึกษาของคณะรักษาความสงบแห่งชาติตามคำสั่งคณะรักษาความสงบแห่งชาติ ที่ ๗/๒๕๕๙ โดยได้ให้พลเอกนพดล อินทปัญญารับตำแหน่งเลขานุการของคณะที่ปรึกษาอีกตำแหน่งหนึ่ง จึงเหลือคณะที่ปรึกษา 7 ราย ตั้งแต่วันที่ 6 ธันวาคม พ.ศ. 2559 เป็นต้นไป- ประธาน : พลเอก ประวิตร วงษ์สุวรรณ - รองประธาน : พลเอก อนุพงษ์ เผ่าจินดา - ที่ปรึกษา : รองศาสตราจารย์ ดร. สมคิด จาตุศรีพิทักษ์ - ที่ปรึกษา : ศาสตราจารย์กิตติคุณ ดร. วิษณุ เครืองาม - ที่ปรึกษา : อำนวย ปะติเส - ที่ปรึกษา : พลอากาศเอก อิทธพร ศุภวงศ์ - ที่ปรึกษาและเลขานุการ : พลเอก นพดล อินทปัญญาผู้ปฏิบัติงานดำรงตำแหน่งในคณะรักษาความสงบแห่งชาติ ผู้ปฏิบัติงานดำรงตำแหน่งในคณะรักษาความสงบแห่งชาติ. ตามคำสั่งคณะรักษาความสงบแห่งชาติที่ 1/2561 เรื่อง เปลี่ยนแปลงรายชื่อผู้ปฏิบัติงานในคณะรักษาความสงบแห่งชาติ ,คำสั่งคณะรักษาความสงบแห่งชาติที่ 6/2560 เรื่อง แต่งตั้งผู้ปฏิบัติงานในคณะรักษาความสงบแห่งชาติและคำสั่งคณะรักษาความสงบแห่งชาติที่ 7/2560 เรื่อง เปลี่ยนแปลงรายชื่อผู้ปฏิบัติงานในคณะรักษาความสงบแห่งชาติ- พลเอก อาทร โลหิตกุล (รองเลขาธิการ ฯ พลเอก ประวิตร วงษ์สุวรรณ) - พลเรือเอก อิทธิคมน์ ภมรสูต (รองเลขาธิการ ฯ พลเอก ดร.ธนะศักดิ์ ปฏิมาประกร) - พลเรือเอก บรรจบ ปรีชา (รองเลขาธิการ ฯ พลเรือเอก ณรงค์ พิพัฒนาศัย) - พลอากาศโท สุรศักดิ์ หมู่พยัคฆ์ (รองเลขาธิการ ฯ พลอากาศเอก ดร. ประจิน จั่นตอง) - พลเอก มงคล เผ่าพงษ์คล้าย (รองเลขาธิการ ฯ พลตำรวจเอก อดุลย์ แสงสิงแก้ว) - พลเอก สถิต แจ่มจำรัส (รองเลขาธิการ ฯ พลเอก อุดมเดช สีตบุตร) - พลเอก วลิต โรจนภักดี (รองเลขาธิการ ฯ พลเอก อนุพงษ์ เผ่าจินดา) - พลเอกนิรันดร สมุทรสาคร (รองเลขาธิการ ฯ พลเอก เทพพงศ์ ทิพยจันทร์) - พลโท ปริญญา ขุนนาศร (รองเลขาธิการ ฯ พลเอก ธารไชยยันต์ ศรีสุวรรณ) - พลเรือเอก พัชระ พุ่มพิเชฏฐ์ (รองเลขาธิการ ฯ พลเรือเอก นริส ประทุมสุวรรณ) - พลอากาศเอก อนันตศักดิ์ อะดุงเดชจรูญ (รองเลขาธิการ ฯ พลอากาศเอก จอม รุ่งสว่าง) - พันตำรวจเอก รุ่งโรจน์ สายันประเสริฐ (รองเลขาธิการ ฯ พลตำรวจเอก จักรทิพย์ ชัยจินดา) - นาง มยุระ ช่วงโชติ (รองเลขาธิการ ฯ นาย มีชัย ฤชุพันธุ์) - พลเอก โกญจนาท ศุกระเศรณี (รองเลขาธิการ ฯ พลเอก เฉลิมชัย สิทธิสาท)ที่ปรึกษาประจำผู้ดำรงตำแหน่งในคณะรักษาความสงบแห่งชาติ ที่ปรึกษาประจำผู้ดำรงตำแหน่งในคณะรักษาความสงบแห่งชาติ. ตามคำสั่งคณะรักษาความสงบแห่งชาติที่ 1/2561 เรื่อง เปลี่ยนแปลงรายชื่อผู้ปฏิบัติงานในคณะรักษาความสงบแห่งชาติ,คำสั่งคณะรักษาความสงบแห่งชาติ ที่ 6/2560 เรื่อง แต่งตั้งผู้ปฏิบัติงานในคณะรักษาความสงบแห่งชาติ และคำสั่งคณะรักษาความสงบแห่งชาติที่ 7/2560 เรื่อง เปลี่ยนแปลงรายชื่อผู้ปฏิบัติงานในคณะรักษาความสงบแห่งชาติ- พลเอก อมรฤทธิ์ แพทย์เจริญ (ที่ปรึกษา ฯ พลเอก ประวิตร วงษ์สุวรรณ) - พลตรี อนุศิษฐ์ ศุภธนิต (ที่ปรึกษา ฯ พลเอก ดร.ธนะศักดิ์ ปฏิมาประกร) - พลเรือเอก มานิตย์ สูนนาดำ (ที่ปรึกษา ฯ พลเรือเอก ณรงค์ พิพัฒนาศัย) - พลอากาศเอก วิโรจน์ นิสยันต์ (ที่ปรึกษา ฯ พลอากาศเอก ดร.ประจิน จั่นตอง) - พลตำรวจตรี เกรียงศักดิ์ อรุณศรีโสภณ (ที่ปรึกษา ฯ พลตำรวจเอก อดุลย์ แสงสิงแก้ว) - พลเอก ระพีศักดิ์ ธนะพัฒน์ (ที่ปรึกษา ฯ พลเอก อุดมเดช สีตบุตร) - พลเอก กิตติทัศน์ บำเหน็จพันธุ์ (ที่ปรึกษา ฯ พลเอก อนุพงษ์ เผ่าจินดา) - พลโท เถลิงศักดิ์ พูลสุวรรณ (ที่ปรึกษา ฯ พลเอก เทพพงศ์ ทิพยจันทร์) - พลโท ณตฐพล บุญงาม (ที่ปรึกษา ฯ พลเอก ธารไชยยันต์ ศรีสุวรรณ) - พลเรือโท ปัญจวัชร์ วิสุทธิทรัพย์ (ที่ปรึกษา ฯ พลเรือเอก นริส ประทุมสุวรรณ) - พลอากาศเอก ฌเณศ ชลิตภิรัติ (ที่ปรึกษา ฯ พลอากาศเอก จอม รุ่งสว่าง) - พลตำรวจเอก อชิรวิทย์ สุพรรณเภสัช (ที่ปรึกษา ฯ พลตำรวจเอก จักรทิพย์ ชัยจินดา) - พลตำรวจโท ไพศาล เชื้อรอต (ที่ปรึกษา ฯ นายมีชัย ฤชุพันธุ์) - พลเอก สุรชัย สินไชย (ที่ปรึกษา ฯ พลเอก เฉลิมชัย สิทธิสาท) - พันเอก วินธัย สุวารี เป็น โฆษกประจำคณะรักษาความสงบแห่งชาติ - พันเอกหญิง ศิริจันทร์ งาทอง เป็น รองโฆษกประจำคณะรักษาความสงบแห่งชาติ - พลตรี วิระ โรจนวาศ เป็น ประจำคณะรักษาความสงบแห่งชาติ - พลตรี ปิยพงศ์ กลิ่นพันธุ์ เป็น ประจำคณะรักษาความสงบแห่งชาติ - อาจารย์ ดร. คนันท์ ชัยชนะ เป็น ประจำคณะรักษาความสงบแห่งชาติ - นางสาว ณัชฐานันท์ รูปขจร เป็น ประจำคณะรักษาความสงบแห่งชาติ</doc>
