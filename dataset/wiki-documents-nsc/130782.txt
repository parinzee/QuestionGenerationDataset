<doc id="130782" url="https://th.wikipedia.org/wiki?curid=130782" title="อำเภอแกดำ">อำเภอแกดำ แกดำ เป็นอำเภอหนึ่งของจังหวัดมหาสารคาม มีพื้นที่ใหญ่เป็นอันดับ 12 ของจังหวัดและมีประชากรมากเป็นอันดับ 12 ของจังหวัด เช่นกันประวัติ ประวัติ. อำเภอแกดำ จังหวัดมหาสารคาม ได้ก่อตั้งเป็นกิ่งอำเภอแกดำขึ้น เมื่อวันที่ 3 มกราคม พ.ศ. 2520 โดยแยกออกจากอำเภอเมืองมหาสารคาม เนื่องจากมีสภาพทุรกันดาร ห่างจากตัวเมืองมหาสารคาม การเดินทางคมนาคมไม่สะดวก ในครั้งแรกกิ่งอำเภอแกดำประกอบด้วย 3 ตำบล คือ ตำบลแกดำ ตำบลหนองกุง ตำบลมิตรภาพต่อมาได้ขยายออกอีก 2 ตำบล คือ ตำบลวังแสง แยกออกจากตำบลแกดำ และตำบลโนนภิบาล แยกออกจากตำบลหนองกุงรวมเป็น 5 ตำบล กิ่งอำเภอแกดำได้ยกฐานะเป็นอำเภอแกดำ เมื่อวันที่ 1 มกราคม พ.ศ. 2531ที่ตั้งและอาณาเขต ที่ตั้งและอาณาเขต. อำเภอแกดำมีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอเมืองมหาสารคาม - ทิศตะวันออก ติดต่อกับอำเภอศรีสมเด็จ (จังหวัดร้อยเอ็ด) - ทิศใต้ ติดต่อกับอำเภอวาปีปทุม - ทิศตะวันตก ติดต่อกับอำเภอเมืองมหาสารคามการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอแกดำแบ่งพื้นที่การปกครองออกเป็น 5 ตำบล 89 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอแกดำประกอบด้วยองค์กรปกครองส่วนท้องถิ่น 6 แห่ง ได้แก่- เทศบาลตำบลแกดำ ครอบคลุมพื้นที่บางส่วนของตำบลแกดำ - เทศบาลตำบลมิตรภาพ ครอบคลุมพื้นที่ตำบลมิตรภาพทั้งตำบล - องค์การบริหารส่วนตำบลแกดำ ครอบคลุมพื้นที่ตำบลแกดำ (เฉพาะนอกเขตเทศบาลตำบลแกดำ) - องค์การบริหารส่วนตำบลวังแสง ครอบคลุมพื้นที่ตำบลวังแสงทั้งตำบล - องค์การบริหารส่วนตำบลหนองกุง ครอบคลุมพื้นที่ตำบลหนองกุงทั้งตำบล - องค์การบริหารส่วนตำบลโนนภิบาล ครอบคลุมพื้นที่ตำบลโนนภิบาลทั้งตำบลประเพณีและวัฒนธรรม ประเพณีและวัฒนธรรม. อำเภอแกดำได้ถือเอาขนบธรรมเนียมประเพณีตามฮีตสิบสอง ประเพณีทำบุญสิบสองเดือนไทอีสาน ดังนี้1. เดือนอ้าย บุญข้าวกรรม 2. เดือนยี่ ประเพณีบุญคูณลาน 3. เดือนสาม บุญข้าวจี่ 4. เดือนสี่ บุญพระเวส หรือ บุญมหาชาติ (เทศมหาชาติ) 5. เดือนห้า ประเพณีบุญสงกรานต์ 6. เดือนหก ประเพณีบุญบั้งไฟ 7. เดือนเจ็ด ประเพณีบุญซำฮะ (บุญเบิกฟ้า) 8. เดือนแปด บุญเข้าพรรษา 9. เดือนเก้า บุญข้าวประดับดิน 10. เดือนสิบ บุญข้าวสากหรือสลากภัต 11. เดือนสิบเอ็ด บุญออกพรรษา 12. เดือนสิบสอง บุญกฐินสถานที่สำคัญสถานที่สำคัญ. - 1. อนุสรณ์สถานดอนหลวงปู่จ้อย - 2. อ่างเก็บน้ำแกดำ (หนองแกดำ) - 3. วัดดาวดึงส์แกดำ - 4. สะพานไม้แกดำ (ขัว)</doc>
