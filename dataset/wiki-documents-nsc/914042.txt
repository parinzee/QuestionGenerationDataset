<doc id="914042" url="https://th.wikipedia.org/wiki?curid=914042" title="พระครูวิสุทธิกิจจาทร (ชม กสโร)">พระครูวิสุทธิกิจจาทร (ชม กสโร) พระครูวิสุทธิกิจจาทร (หลวงพ่อชม กสโร) อดีตเจ้าอาวาสวัดนพทองดีศรีพฤฒาราม (วัดโป่ง) เกจิดังของตำบลโป่ง อำเภอบางละมุง จังหวัดชลบุรี สังขารท่านไม่เน่าเปื่อยและยังอยู่ในโรงแก้วจนถึงปัจจุบันสถานะเดิม สถานะเดิม. พระครูวิสุทธิกิจจาทร ท่านมีนามเดิมว่า " ชม " นามสกุล " คงเมือง " เกิดที่บ้านโป่ง หมู่ 2 ตำบลโป่ง อำเภอบางละมุง จังหวัดชลบุรี เมื่อวันอาทิตย์ ขึ้น 15 ค่ำ เดือน 12 ปีวอก ตรงกับวันที่ 8 เดือนพฤศจิกายน พ.ศ. 2451 เป็นบุตรคนที่ 5 ของคุณพ่อพงษ์ กับคุณแม่พิมพ์ คงเมือง มีพี่น้องเกิดร่วมบิดามารดาเดียวกัน 10 คน คืออุปสมบท อุปสมบท. เมื่อเยาว์วัยบิดามารดาได้พามาฝากวัดอยู่กับลูกของลุง เริ่มเรียน ก. กา กับพระที่วัดโป่งจนสามารถอ่านออกเขียนได้ และอยู่วัดปรนนิบัตพระอาจารย์อยู่ระยะหนึ่ง แล้วก็ออกมาช่วยบิดามารดาทำมาหากิน ด้วยความขยันขันแข็ง เมื่ออายุครบ 21 ปี ได้เข้ารับราชการทหารเป็นเวลา 2 ปี เมื่อออกจากราชการแล้ว ได้อุปสมทบเป็นพระภิกษุในพระพุทธศาสนา ณ วัดนพทองดีศรีพฤฒาราม (โป่ง) เมื่อวันที่ 13 กรกฎาคม พ.ศ. 2474 ได้รับฉายาทางธรรมว่า " กสโร " เมื่อได้อุปสมบทเป็นพระภิกษุแล้ว ท่านได้ศึกษาบ่นสาธยายมนต์ จนมีความคล่องแคล่วในพระสูตรต่างๆ ท่านก็ได้ออกจากวัดนพทองดีศรีพฤฒาราม (วัดโป่ง) เพื่อไปแสวงหาความรู้เพิ่มเติมในสำนักต่างๆ ทั้งทางด้านกัมฐาน และวิปัสสนา ตลอดจนทางด้านไสยศาสตร์ ส่วนเรื่องการเรียนคาถาอาคมนั้น ท่านได้ไปเรียนหลายสำนัก หลวงอาจารย์ เช่น พระครูวิจิตรธรรมานุวัติ (หลวงพ่อวงศ์) วัดบ้านค่าย ระยอง , หลวงพ่ออี๋ วัดสัตหีบ ชลบุรี , พระครูโกวิทสมุทรคุณ (หลวงพ่อเนื่อง โกวิโท) วัดจุฬามณี สมุทรสงคราม , หลวงปู่คง วัดบางกะพ้อม สมุทรสงคราม , หลวงพ่อแช่ม วัดฉลอง สมุทรสาคร , หลวงปู่ศุข วัดปากคลองมะขามเฒ่า ชัยนาท , และท่านยังได้ไปศึกษาอีกหลายๆ แห่ง เช่น วัดระฆังฯ กรุงเทพฯ , วัดเกตุไชโย , วัดสุทัศนฯ กรุงเทพฯ เมื่อท่านได้ศึกษาเล่าเรียนจากครูบาอาจารย์เหล่านั้นจนมีความแตกฉานชำนาญแล้ว ท่านได้กลับมาประจำอยู่ที่วัดนพทองดีศรีพฤฒาราม (วัดโป่ง) ตามเดิมงานปกครองงานปกครอง. - พ.ศ. 2486 อายุ 35 พรรษาที่ 12 เป็นเจ้าอาวาสวัดนพทองดีศรีพฤฒาราม (วัดโป่ง) - พ.ศ. - เป็นพระกรรมวาจาจารย์ - พ.ศ. - เป็นพระอุปัชฌาย์สมณศักดิ์สมณศักดิ์. - พ.ศ. 2523 ให้พระอธิการชม เป็น " พระครูวิสุทธิกิจจาทร " (ว.5 ธันวาคม 2523) - พ.ศ. 2533 ได้รับเลื่อนชั้นพระสังฆาธิการจากตรี เป็นโท ในราชทินนามเดิมว่า " พระครูวิสุทธิกิจจาทร (ชม) " (ว.5 ธันวาคม 2533)งานพัฒนางานพัฒนา. - พ.ศ. - ก่อสร้างพระอุโบสถวัดนพทองดีศรีพฤฒาราม (วัดโป่ง) - พ.ศ. 2509 ได้ริเริ่มก่อสร้างอาคารเรียนขึ้นภายในวัดชื่ออาคารเรียนว่า " ชมศิริอนุสรณ์ " ณ โรงเรียนวัดโป่ง ก่อสร้างแล้วเสร็จ ปี 2516 (ปัจจุบันยุติการเรียนการสอนในวัดแล้ว ย้ายตัวโรงเรียนไปยังสถานที่ใหม่)มรณภาพ มรณภาพ. เมื่อวันที่ 17 กุมภาพันธ์ พ.ศ. 2539 หลวงพ่อชม กสโร ได้มรณภาพลง ณ โรงพยาบาลชลบุรี สิริอายุได้ 87 ปี พรรษาที่ 65 ปรากฏต่อมาภายหลังสังขารของท่านไม่เน่าเปื่อย และยังคงเก็บรักษาสังขารหลวงพ่อไว้ในโลงแก้วที่วัดนพทองดีศรีพฤฒาราม (วัดโป่ง) จนถึงปัจจุบันนี้</doc>
