<doc id="643787" url="https://th.wikipedia.org/wiki?curid=643787" title="เอมีล เฮสกีย์">เอมีล เฮสกีย์ เอมิล เฮสกี้ย์ () นักฟุตบอลอาชีพผิวสีชาวอังกฤษเชื้อสาย แอนติก้าและบาร์บูด้า เป็นอดีตกองหน้าทีมชาติอังกฤษ เคยเล่นในระดับพรีเมียร์ลีกกับสโมสร เลสเตอร์ ซิตี้, ลิเวอร์พูล, เบอร์มิ่งแฮม ซิตี้, วีแกน แอธเลติก, แอสตัน วิลล่า ก่อนจะไปเล่นฟุตบอลที่ประเทศออสเตรเลียกับสโมสรนิวคาสเซิล เจ็ทส์ ปัจจุบันเฮสกี้ย์ ในวัย 37 ปี กลับมาเล่นฟุตบอลที่ประเทศอังกฤษกับสโมสร โบลตัน วันเดอเร่อส์ ในระดับ เดอะแชมเปี้ยนชิพประวัติ ประวัติ. เอมิล เฮสกี้ย์ มีชื่อเต็มว่า เอมิล วิลเลี่ยม อีวานโฮ เฮสกี้ย์ (Emile William Ivanhoe Heskey) เกิดเมื่อวันที่ 11 มกราคม ค.ศ. 1978 ที่เมืองเลสเตอร์ ครอบครัวของเขาเป็นชาวแอนติกาและบาร์บูดา และเริ่มมีชื่อเสียงขึ้นมากับ เลสเตอร์ ซิตี้ ในสมัยที่ยังคงเล่นในพรีเมียร์ลีก ก่อนจะย้ายมายังสโมสรที่ใหญ่กว่า คือ ลิเวอร์พูล โดยลงเล่นให้กับลิเวอร์พูลเป็นระยะเวลา 4 ปี ลงเล่นไปทั้งสิ้น 150 นัด ยิงประตูได้ 39 ลูก ก่อนจะย้ายไปอีกหลายสโมสร ในระดับทีมชาติเฮสกี เคยติดทีมชาติอังกฤษ 62 นัด ยิงประตูได้ 7 ประตู ได้ลงเล่นในรายการสำคัญทั้งฟุตบอลโลก 2002, ฟุตบอลยูโร 2004, ฟุตบอลยูโร 2008 และฟุตบอลโลก 2010 เฮสกี้ย์ ได้ย้ายไปเล่นกับ นิวคาสเซิลเจตส์ ในเอ-ลีกของออสเตรเลีย โดยเล่นเป็นระยะเวลา 2 ปี และหมดสัญญาในปี ค.ศ. 2014 ทำให้เฮสกี้ย์กลายเป็นนักฟุตบอลอิสระอยู่ช่วงหนึ่ง ก่อนที่จะเซ็นสัญญากับ โบลตัน วันเดอเร่อส์ ในระดับ เดอะแชมเปี้ยนชิพ ด้วยสัญญาระยะสั้นจนกว่าจะสิ้นสุดฤดูกาล ในปลายปีเดียวกัน เมื่อครั้งยังโด่งดังมีชื่อเสียง เฮสกี้ย์ถูกเปรียบเทียบว่ามีใบหน้าคล้ายคลึงกับ แฟร้งค์ บรูโน่ นักมวยสากลอาชีพรุ่นเฮฟวี่เวตชาวอังกฤษ ที่เคยเป็นแชมป์โลกชีวิตส่วนตัว ชีวิตส่วนตัว. เอมิล เฮสกี้ย์ เคยคบหากับ ไคลี พินเซนต์ โดยทั้งคู่มีลูกด้วยกัน 3 คน ก่อนจะเลิกรากันไป และในปัจจุบันเขาสมรสกับแชนเทลล์ ทาโก สตรีชาวกานา และมีลูกชายกับแชนเทลล์ 2 คน คือ เรย์แกน และ จาเดน เฮสกี้ย์เกียรติยศ เกียรติยศ. เลสเตอร์ซิตี- ฟุตบอลลีกดิวิชันแรกเพลย์-ออฟส์: 1995–96 - ฟุตบอลลีกคัพ: 1996–97, 1999–2000 ลิเวอร์พูล- เอฟเอคัพ: 2000–01 - ฟุตบอลลีกคัพ: 2000–01, 2002–03 - เอฟเอ แชร์ริตี้ชิลด์: 2001 - ยูโรป้า ลีก: 2000–01 - ยูฟ่าซูเปอร์คัพ: 2001</doc>
