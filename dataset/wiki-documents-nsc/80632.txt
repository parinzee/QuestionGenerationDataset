<doc id="80632" url="https://th.wikipedia.org/wiki?curid=80632" title="โดโลเรส โอริออร์แดน">โดโลเรส โอริออร์แดน โดโลเรส แมรี ไอลีน โอริออร์แดน (; 6 กันยายน ค.ศ. 1971 – 15 มกราคม ค.ศ. 2018) เป็นนักร้อง นักแต่งเพลงชาวไอริชเป็นอดีตนักร้องนำวงเดอะแครนเบอร์รีส์ นานถึงสิบสามปีก่อนที่ทางวงจะทำการหยุดพักลงในปี 2003 อัลบัมเดี่ยวชุดแรกของเธอ Are You Listening? ออกวางตลาดในเดือนพฤษภาคม 2007ประวัติปี 1989-2003: The Cranberries ประวัติ. ปี 1989-2003: The Cranberries. ในปี 1990 โอริออร์แดนไปร่วมคัดตัวและเป็นผู้ชนะในการคว้าตำแหน่งนักร้องนำของวงดนตรีที่มีชื่อว่า The Cranberry Saw Us (ภายหลัง เปลี่ยนชื่อเป็น The Cranberries) ทางวงออกอัลบัมมาห้าชุด Everybody Else Is Doing It, So Why Can't We? (1993), No Need to Argue (1994), To the Faithful Departed (1996), Bury the Hatchet (1999) และ Wake Up and Smell the Coffee (2001) ส่วนอัลบัมรวมเพลงฮิต Stars - The Best of 1992 - 2002 ออกวางตลาดในปี 2002 ก่อนที่พวกเขาจะแยกวงกันไป โอริออร์แดนนั้นเป็นที่จดจำจากการที่เธอเปลี่ยนทรงผมอยู่เสมอ ตั้งแต่ผมยาวประบ่าไปเป็นผมสั้นกุด และเปลี่ยนสีสันอยู่บ่อยครั้ง แต่สิ่งที่โดดเด่นที่สุดของเธอคือฝีมือในการแต่งเพลงและเอกลักษณ์ในการร้องเพลงที่ทำให้เธอเป็นที่รู้จักไปทั่วโลก ซึ่งรูปแบบการร้องเพลงของเธอนั้นได้รับความนิยมเป็นอย่างมาก (โดยเฉพาะจากเพลง Zombie)2003-2008: ศิลปินเดี่ยว 2003-2008: ศิลปินเดี่ยว. ในปี 2003 โอ’ริออร์แดนควรจะมีส่วนร่วมในซาวน์ดแทร็กเรื่อง Spider-Man 2 ในเพลง "Black Widow" แต่เพลงนี้ถูกตัดออกไปจากในหนัง ตอนนี้ เพลงนี้จึงถูกนำมารวมไว้ในอัลบัมเดี่ยว "Are You Listening" ในปี 2004 โอ’ริออร์แดนไปร่วมงานกับนักร้องชาวอิตาเลียน ซักเชโร ในอัลบัม Zu & Co. ในเพลง "Pure Love" อัลบัมนี้รวมศิลปินชั้นนำไว้มากมาย อาทิเช่น สติง, เชอรีล โครว์, ลูเชียโน พาวารอตติ, ไมเคิล โบลตัน และอีริค แคลปตัน ปีเดียวกันนั้น เธอร่วมงานกับนักประพันธ์ แองเจโล บาดาลาเมนติ ในซาวน์ดแทร็ก Evilenko โดยที่เธอร้องให้ในหลายๆ เพลง รวมทั้งเพลงธีมของหนัง "Angels Go The Heaven" ในปี 2005 เธอไปเป็นนักร้องรับเชิญในอัลบัม Tripomatic Fairytales 3003 ของ Jam & Spoon โดยร้องในเพลง "Mirror Lover" โอ’ริออร์แดนยังไปแสดงรับเชิญในภาพยนตร์ตลก Click ของอดัม แซนด์เลอร์ ที่ออกฉายตอนกลางปี 2006 โดยที่เธออยู่ในฉากที่เธอร้องเพลง “Linger” ของเธอเองในเวอร์ชันที่ช้าและนุ่มนวลยิ่งขึ้น อัลบัมเดี่ยวชุดแรกของเธอออกวางตลาดในเดือนพฤษภาคม 2007 โดยมี "Ordinary Day" ตัดเป็นซิงเกิลแรกชีวิตส่วนตัว ชีวิตส่วนตัว. 6 กันยายน 1971: โดโลเรส โอริออร์แดน เกิดที่บอลลีบริกเก็น, ไลม์ริก ประเทศไอร์แลนด์ เป็นน้องคนเล็กในทั้งหมดเจ็ดคน 1990: โดโลเรส โอ’ริออร์แดน เข้าร่วมวง the Cranberry Saw Us 18 กรกฎาคม 1994: โอ’ริออร์แดนแต่งงานกับ ดอน เบอร์ตัน อดีตผู้จัดการทัวร์ของ ดูแรน ดูแรน ลูกคนแรก เทย์เลอร์ เกิดเมื่อ 23 พฤศจิกายน 1997 ในช่วงพักระหว่างอัลบัม To the Faithful Departed และ Bury the Hatchet ลูกคนที่สอง มอลลี เกิดเมื่อ 27 มกราคม 2001 (ตรงกับวันเกิดของสามีเธอโดยบังเอิญ) 10 เมษายน 2005 โดโลเรส โอ’ริออร์แดน ให้กำเนิดลูกสาว ดาโกตา เรน ปัจจุบัน เธอใช้ชีวิตอยู่ในฮาวธ์, ดับลิน และยังมีกระท่อมอยู่ในออนตาริโอ แคนาดา และบ้านพักตากอากาศในเบนิสซา ประเทศสเปน เธอยังเป็นเจ้าของฟาร์มขนาด 150 เอเคอร์ ที่มีชื่อว่า Riversfield Stud ตั้งอยู่ในคิลมัลล็อก, ไลม์ริก ซึ่งเธอเป็นเจ้าของมาตั้งแต่ปี 1998 และตั้งใจที่จะสร้างบ้านและคอกม้าขึ้นที่นั่นด้วยเสียชีวิต เสียชีวิต. 15 มกราคม 2018 โดโลเรส โอริออร์แดน เสียชีวิตในห้องพักโรงแรมที่กรุงลอนดอน ประเทศอังกฤษ ระหว่างการเดินทางไปบันทึกเสียงผลงานเพลง โดยสาเหตุการเสียชีวิตนั้นยังไม่มีการเปิดเผย</doc>
