<doc id="556811" url="https://th.wikipedia.org/wiki?curid=556811" title="โซยู">โซยู คัง จี-ฮย็อน (; เกิด 12 กุมภาพันธ์ พ.ศ. 2535) หรือชื่อที่ในวงการคือ โซยู (소유) เป็นนักร้องชาวเกาหลีใต้ รู้จักกันในฐานะนักร้องนำของวงดนตรีเคป็อปจากเกาหลีใต้ ซิสตาร์ ที่ก่อตั้งโดยค่ายสตาร์ชิพเอนเตอร์เทนเมนต์ชีวิตช่วงแรก ชีวิตช่วงแรก. โซยู เกิดเมื่อวันที่ 12 กุมภาพันธ์ พ.ศ. 2535 ในจังหวัดเชจู ประเทศเกาหลีใต้ ก่อนจะเปิดตัวกับวงซิสตาร์นั้น โซยูเคยเป็นศิลปินฝึกหัดของค่ายคิวบ์เอนเตอร์เทนเมนต์ และเกือบเปิดตัวเป็นสมาชิกวงโฟร์มินิต แต่เนื่องจากเธอขาดความพร้อมในหลายประการ ภายหลังโซยูผ่านการคัดเลือกจากค่ายสตาร์ชิพเอนเตอร์เทนเมนต์โดยการร้องเพลง "ออนเดอะโรด" ของนาวี และได้เปิดตัวเป็นสมาชิกของวงซิสตาร์ในปี พ.ศ. 2553 ก่อนได้เปิดตัวนั้น เธอยังได้รับใบอนุญาตช่างเสริมสวยและทำงานในร้านทำผมด้วยอาชีพซิสตาร์และความสำเร็จ อาชีพ. ซิสตาร์และความสำเร็จ. ในเดือนมิถุนายน พ.ศ. 2553 โซยูเปิดตัวเป็นสมาชิกของวงซิสตาร์ ด้วยซิงเกิลแรกชื่อ "พุชพุช" เพลงขึ้นสูงสุดอันดับที่ 9 บนแกออนชาร์ต และทำให้วงเข้าชิงรางวัลเอ็มเน็ตเอเชียนมิวสิกอะวอดส์สาขาศิลปินหญิงหน้าใหม่ยอดเยี่ยม ซิงเกิลที่สองคือ "เชดีเกิร์ล" วางจำหน่ายเมื่อวันที่ 25 สิงหาคม พ.ศ. 2553 โดยมีคิม ฮี-ช็อล จากวงซูเปอร์จูเนียร์ร่วมแสดงมิวสิกวิดีโอ ในเดือนธันวาคม ปีเดียวกัน พวกเธอได้รับรางวัลในรายการ มิวสิกแบงก์ ครั้งแรก ด้วยซิงเกิลที่สาม "ฮาวแดร์ยู" ในปีต่อมา ซิงเกิลที่สี่ "โซคูล" จากอัลบั้มชุดแรกในชื่อเดียวกัน เปิดตัวที่อันดับที่หนึ่งบนแกออนชาร์ต อัลบั้ม โซคูล ทำให้ซิสตาร์ได้รับรางวัลโกลเดนดิสก์อะวอดส์และโซลมิวสิกอะวอดส์สาขาดิจิทัลบนซังด้วย ซิงเกิลที่ห้า "อะโลน" ออกจำหน่ายเมื่อวันที่ 11 เมษายน พ.ศ. 2555 ซิงเกิลประสบความสำเร็จอย่างสูง ขายได้มากกว่า 3 ล้านชุด และกลายเป็นซิงเกิลดิจิทัลที่ขายดีที่สุดเป็นอันดับที่ 7 ในเกาหลีใต้ ในปีเดียวกัน ซิสตาร์ได้รับรางวัลเอ็มเน็ตเอเชียนมิวสิกอะวอดส์รางวัลแรก สาขาศิลปินกลุ่มหญิงยอดเยี่ยม รวมถึงได้เข้าชิงรางวัลศิลปินแห่งปี เพลงแห่งปี และการแสดงประเภทเต้นหญิงกลุ่มยอดเยี่ยม จากเพลง "อะโลน" ในปีเดียวกัน ซิสตาร์ได้จัดคอนเสิร์ตเดี่ยวครั้งแรกในชื่อ ฟามฟาเตล โดยจัดการแสดงในวันที่ 15 กันยายน พ.ศ. 2555 ที่อุทยานโอลิมปิกโซล ในปี พ.ศ. 2556 วงออกอัลบั้มชุดที่สอง กิฟอิตทูมี โดยมีเพลงชื่อ "กิฟอิตทูมี" เป็นซิงเกิลโปรโมต เพลงเปิดตัวที่อันดับที่ 1 ในเกาหลีใต้ และอันดับที่ 6 บนชาร์ต บิลบอร์ด เวิลด์ดิจิทัลซองส์ ของสหรัฐ และได้รับรางวัลในรายการเพลงถึง 11 ครั้ง ซึ่งเป็นสถิติที่มากที่สุดของวง รวมถึงได้รับรางวัลดิจิทัลบนซัง จากงานประกาศรางวัลโกลเดนดิสก์อะวอดส์ครั้งที่ 28 ในวันที่ 21 กรกฏาคม พ.ศ. 2557 วงได้ออกอีพีชุดที่สาม ทัชเอนมูฟ พร้อมกับซิงเกิลนำ "ทัชมายบอดี" และออกอีพีชุดที่สี่ สวีตแอนด์เซาเออร์ หลังจากโปรโมตเพลง "ทัชมายบอดี" ได้หนึ่งเดือน ในวันที่ 22 มิถุนายน พ.ศ. 2558 ซิสตาร์ออกอีพีชุดที่ห้า เชกอิต พร้อมกับเพลงที่มีชื่อเดียวกัน อีพีเปิดตัวที่อันดับที่ 3 ในเกาหลีใต้ โดยขายได้ 19,396 ชุดภายในปีนั้น วงยังได้แสดงในงานเคคอน 2015 ที่ลอสแอนเจลิส รัฐแคลิฟอร์เนีย เมื่อวันที่ 1 สิงหาคม ปีถัดมา วงออกอีพีชุดที่หก อินเซนเลิฟ กับซิงเกิลนำ "ไอไลก์แดต" เพลงเปิดตัวที่อันดับที่ 1 บนแกออนชาร์ต ด้วยยอด 222,392 ดาวน์โหลด และตกลงมาอันดับที่ 3 ในสัปดาห์ต่อมา ในเดือนพฤษภาคม พ.ศ. 2560 ซิสตาร์ประกาศยุบวงหลังจากเซ็นสัญญา 7 ปีกับค่ายสตาร์ชิพเอนเตอร์เทนเมนต์ และปล่อยซิงเกิลสุดท้าย "โลนลี" เมื่อวันที่ 31 พฤษภาคมโซโล่เดี่ยว โซโล่เดี่ยว. ในเดือนสิงหาคม พ.ศ. 2553 โซยูได้ร่วมงานกับอูในเพลง "อิตส์โอเค" สำหรับประกอบละครเรื่อง กลอเรีย ในเดือนกันยายน เธอยังได้ร้องเพลง "ชูดไอคอนแฟสส์" สำหรับประกอบละครทางช่องเอ็มบีซีเรื่อง จุ๊บหลอกๆ อยากบอกว่ารัก ในเดือนพฤศจิกายน พ.ศ. 2555 โซยูร้องเพลงร่วมกับนักร้องแนวฮิปฮอป กีกส์ ในเพลง "ออฟฟิเชียลลีมิสซิงยู, ทู" เป็นเพลงของนักร้องชาวแคนาดา ทาเมีย ที่นำมาร้องใหม่ โดยเป็นเพลงส่วนหนึ่งจากอัลบั้ม รี;โค้ด ของกีกส์ "ออฟฟิเชียลลีมิสซิงยู, ทู" ขึ้นสูงสุดที่อันดับที่ 2 บนแกออนชาร์ตและโคเรียเคป็อปฮอต 100 โดยขายได้ 2,605,971 ดาวน์โหลดในปี พ.ศ. 2555 นอกจากนี้เธอยังได้ร่วมงานกับศิลปินชายร่วมสังกัดอย่างเค.วิลและช็องมิน จากวงบอยเฟรนด์ ในเพลง "ไวต์เลิฟ" ซึ่งเป็นโปรเจกต์พิเศษของค่ายสตาร์ชิพที่ชื่อ สตาร์ชิพแพลนเน็ต ในวันที่ 15 กรกฎาคม พ.ศ. 2556 มีการเปิดเผยว่าโซยูจะเข้าร่วมในรายการ สตาร์สปริงโชว์สแปลช ทางช่องเอ็มบีซี ร่วมกับยูรี จากวงเกิลส์เจเนอเรชัน และมินโฮ จากวงชายนี แต่รายการก็ถูกยกเลิกไปเนื่องจากมีผู้แข่งขันได้รับบาดเจ็บ ในเดือนเมษายน เธอร้องร่วมกับฮง แด-กวังในเพลง "กูดบาย" ต่อมาโซยูกับเมดคราวน์ออกซิงเกิล "สติวปิดอินเลิฟ" เมื่อวันที่ 10 กันยายน เพลงเปิดตัวที่อันดับที่ 1 ในเกาหลีใต้ ด้วยยอด 257,989 ดาวน์โหลดในสัปดาห์แรก และตกลงมาอันดับที่ 2 ด้วยยอด 195,738 ดาวน์โหลดในสัปดาห์ต่อมา ในปี พ.ศ. 2557 โซยูร้องเพลง "วันส์มอร์" ประกอบละครเรื่อง กีซึงนัง จอมนางสองแผ่นดิน ทางช่องเอ็มบีซี ในวันที่ 4 กุมภาพันธ์ เธอร้องเพลงร่วมกับจุงกีโกในเพลง "ซัม" โดยมีกีกส์เป็นนักร้องรับเชิญ เพลงเปิดตัวที่อันดับที่สามบนแกออนดิจิทัลชาร์ตในสัปดาห์แรก ต่อมาเพลงขึ้นสูงสุดอันดับที่หนึ่ง ด้วยยอด 333,575 ดาวน์โหลดในสัปดาห์ต่อมา เพลงยังได้รับรางวัลโคเรียมิวสิกอะวอดส์สาขาเพลงแห่งปีและเพลงป็อปยอดเยี่ยม รางวัลเอ็มเน็ตเอเชียนมิวสิกอะวอดส์สาขาการทำงานร่วมกันยอดเยี่ยม รางวัลโซลมิวสิกอะวอดส์สาขาเทรนด์แห่งปี รางวัลโกลเดนดิสก์อะวอดส์สาขาบันทึกเสียงแห่งปี และรางวัลเอสบีเอสกาโยแดจุนอะวอดส์สาขาเพลงยอดเยี่ยม ในเดือนกันยายน โซยูร้องเพลง "เดอะสเปซบีตวีน" ร่วมกับกว็อน ซุน-อิลและพัก ยง-อิน จากวงเออร์บันซาคาปา ปลายปี พ.ศ. 2557 เธอร้องเพลง "เดอะโชว์ควีน" ฉบับภาษาเกาหลี ประกอบภาพยนตร์แอนิเมชันเรื่อง สงครามราชินีหิมะ ภาค 2 ในปี พ.ศ. 2558 โซยูร้องเพลง "ลีนออนมี" ร่วมกับกว็อน ช็อง-ย็อล จากวงเท็นซีเอ็ม และได้เข้าชิงรางวัลเอ็มเน็ตเอเชียนมิวสิกอะวอดส์สาขาการทำงานร่วมกันยอดเยี่ยมและเพลงแห่งปี เธอร้องร่วมกับบราเธอร์ ซู ในเพลง "ยูโดนต์โนว์มี" ประกอบละครเรื่อง รักสุดใจ ยัยลูกเป็ดขี้เหร่ ทางช่องเอ็มบีซี โซยูร้องเพลง "พิลโลว์" กับกีรีบอย โดยมีกีฮย็อนจากวงมอนสตาเอ็กซ์ เป็นนักร้องรับเชิญ นอกจากร้องเพลง โซยูเป็นพิธีกรร่วมกับอี โฮนีย์และคิม จ็อง-มินในรายการ เก็ตอิตบิวที ทางช่องออนสไตล์ด้วย ปีถัดมา โซยูร้องร่วมกับยู ซึง-อู ในเพลง "โนสลีป" ประกอบละครเรื่อง รักเราพระจันทร์เป็นใจ ในวันที่ 13 ตุลาคม เธอร้องเพลง "รันนิง" ร่วมกับเฮนรี หนึ่งในเพลงโปรเจ็กต์ของเอสเอ็มสเตชัน และกลับมาร่วมงานกับจุงกีโกอีกครั้ง ในเพลง "แดร์เลิฟอิสวันมอร์แดนแฟร์เวลล์" จากอัลบั้ม อินกีกาโย มิวสิกครัชพาร์ต.3 ปลายปี พ.ศ. 2559 เธอร้องเพลง "ไอมิสยู" ประกอบละครเรื่อง ก็อบลิน คำสาปรักผู้พิทักษ์วิญญาณ ในเดือนกุมภาพันธ์ พ.ศ. 2560 โซยูและแบ็กฮย็อน จากวงเอ็กโซ ออกเพลงร่วมกันที่มีชื่อว่า "เรน" เพลงเปิดตัวที่อันดับที่ 2 บนแกออนดิจิทัลชาร์ต ด้วยยอด 206,084 ดาวน์โหลดผลงานเพลงเพลงประกอบและโซโล่เดี่ยวซิงเกิล</doc>
