<doc id="336339" url="https://th.wikipedia.org/wiki?curid=336339" title="สถานีขนส่งผู้โดยสารกรุงเทพ (ไฟฉาย)">สถานีขนส่งผู้โดยสารกรุงเทพ (ไฟฉาย) สถานีขนส่งผู้โดยสารกรุงเทพฯ (ไฟฉาย)เป็นสถานีขนส่งที่ใช้รับส่งผู้โดยสารจากภาคใต้ ภาคตะวันตกและภาคกลาง เปิดทำการเมื่อวันที่ 1 มกราคม พ.ศ. 2503 โดยสถานีขนส่งสายใต้แห่งนี้ ตั้งอยู่บน ถ.จรัญสนิทวงศ์ แบ่งออกเป็นสองส่วน คือ ทิศเหนือของสามแยกไฟฉาย ตั้งอยู่บริเวณโรงพยาบาลศรีวิชัย เป็นสถานีรถปรับอากาศ และยังเป็นสถานีที่เปิดทำการจนถึงปัจจุบัน ทิศใต้ของสามแยกไฟฉาย ตั้งอยู่ตรงข้ามศูนย์การค้านครหลวง เป็นสถานีรถธรรมดา ปัจจุบันไม่เหลือร่องรอยของสถานีรถธรรมดาแล้ว เนื่องจากในสมัยก่อน ทำเลที่ตั้งของสถานีขนส่งแห่งนี้มีความเหมาะสม กล่าวคือ เมื่อลงจากรถโดยสารแล้ว สามารถต่อรถไปยังท่าน้ำพรานนก เพื่อขึ้นเรือข้ามฟากไปยังสนามหลวงได้ทันที ในเวลาต่อมา ชุมชนได้ขยายตัวมากขึ้น ทำให้สถานีขนส่งสายใต้(ไฟฉาย)จากที่เคยตั้งอยู่ชานเมือง เป็นสถานีขนส่งที่ตั้งอยู่ในเมือง เมื่อมีรถโดยสารขนาดใหญ่เข้ามาที่สถานีขนส่งเป็นจำนวนมาก ทำให้การจราจรบน ถ.จรัญสนิทวงศ์ และถนนใกล้เคียงติดขัด ในปี พ.ศ. 2532 จึงได้ย้ายสถานีขนส่งสายใต้ ไปที่สถานีขนส่งกรุงเทพฯ (สายใต้แห่งใหม่)สถานีขนส่งผู้โดยสารกรุงเทพฯ (ไฟฉาย) ในปัจจุบัน สถานีขนส่งผู้โดยสารกรุงเทพฯ (ไฟฉาย) ในปัจจุบัน. ในปัจจุบัน แม้ว่าสถานีขนส่งสายใต้แห่งนี้ รถโดยสารจะย้ายออกไปที่ใหม่เมื่อปี พ.ศ. 2532 แต่สถานีรถปรับอากาศยังคงอยู่ โดยเปลี่ยนจาก สถานีเดินรถปรับอากาศภาคใต้ เป็น สถานีเดินรถภาคใต้ ส่วนสถานีรถธรรมดา ซึ่งเป็นที่เช่าของเอกชน จึงไม่มีร่องรอยของสถานีหลงเหลือแล้ว รถโดยสารบางสายยังคงจอดรับส่งอยู่ที่สถานีขนส่งกรุงเทพ (ไฟฉาย) อยู่ปกติสายรถโดยสารที่จอดในสถานีขนส่งผู้โดยสารกรุงเทพฯ (ไฟฉาย)สายรถโดยสารที่จอดในสถานีขนส่งผู้โดยสารกรุงเทพฯ (ไฟฉาย). - 76 กรุงเทพฯ - ราชบุรี (สายเก่า) รถปรับอากาศชั้น 2 - 80 กรุงเทพฯ - กำแพงแสน - บางลี่ (สายเก่า) รถตู้ - 83 กรุงเทพฯ - นครปฐม (สายเก่า) รถปรับอากาศชั้น 2 - 997 กรุงเทพฯ - นครปฐม (สายใหม่) รถปรับอากาศชั้น 1</doc>
