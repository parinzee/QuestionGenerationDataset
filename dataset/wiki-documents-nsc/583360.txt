<doc id="583360" url="https://th.wikipedia.org/wiki?curid=583360" title="กระชายสยาม">กระชายสยาม กระชายสยาม เป็นพืชในสกุลกระชาย วงศ์ Zingiberaceae มีเหง้าขนาดเล็กอยู่ใต้ดิน รากสะสมอาหารเป็นทรงกระบอก ใบรูปใบหอก 2-3 ใบ ส่วนเหนือดินจะเหี่ยวแห้งช่วงฤดูแล้งแทงช่อดอกขึ้นมาในเดือนเมษายน โดยจะเกิดช่อดอกก่อนเกิดใบ เมื่อดอกเหี่ยวแห้งไปแล้วจึงจะเกิดใบขึ้นมา พบครั้งแรกในประเทศไทยเมื่อพ.ศ. 2489 ที่จังหวัดกาญจนบุรี โดย G. Den Hoed ชาวเนเธอร์แลนด์ บนเขาหินปูน ชื่อสปีชีส์ตั้งเป็นเกียรติแก่ประเทศไทย</doc>
