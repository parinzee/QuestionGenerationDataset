<doc id="531714" url="https://th.wikipedia.org/wiki?curid=531714" title="โรงเรียนนครระยองวิทยาคม (วัดโขดใต้)">โรงเรียนนครระยองวิทยาคม (วัดโขดใต้) โรงเรียนนครระยองวิทยาคม (วัดโขดใต้) เป็นโรงเรียนในระดับชั้นมัธยมศึกษา สังกัด กองการศึกษา เทศบาลนครระยองประวัติโรงเรียน ประวัติโรงเรียน. โรงเรียนนครระยองวิทยาคม (วัดโขดใต้) เกิดจากแนวความคิดของชุมชนร่วมกับนายกเทศมนตรีนครระยอง นายวรวิทย์ ศุภโชคชัย ในการจัดการศึกษาให้มีคุณภาพและจัดการศึกษาหลากหลายรูปแบบให้นักเรียนและผู้ปกครองมีโอกาสเลือกเรียนตามความสามารถของตนเอง อีกทั้งเป็นการรองรับนักเรียนในเขตเทศบาลนครระยองและนักเรียนที่จบการศึกษาชั้นประถมศึกษาปีที่ 6 ของโรงเรียนสังกัดเทศบาลนครระยองให้มีที่เรียน เป็นการจัดการศึกษาเพื่อบรรเทาความเดือดร้อนและเป็นทางเลือกของผู้ปกครองในการหาสถานที่ศึกษาต่อให้กับบุตรหลานในชั้นมัธยมศึกษาปีที่ 1 ถึงชั้นมัธยมศึกษาปีที่ 6 เทศบาลนครระยองจึงดำเนินการขอจัดตั้งโรงเรียนต่อกรมส่งเสริมการปกครองท้องถิ่น ในปี พ.ศ. 2551 และเริ่มดำเนินการจัดการศึกษาในปีการศึกษา 2552 เป็นปีแรก ตั้งแต่ 1 เมษายน 2552 โดยใช้พื้นที่ส่วนหนึ่งของโรงเรียนเทศบาลวัดลุ่มมหาชัยชุมพล โดยมี นายบุญสืบ เจริญรัตน์ ที่ปรึกษานายกเทศมนตรีนครระยอง อดีตผู้อำนวยการโรงเรียนเทศบาลวัดโขดทิมทาราม เป็นประธานกรรมการสถานศึกษาขั้นพื้นฐาน และมอบหมายให้ นายชณินทร์ บรรจงอักษร รองผู้อำนวยการโรงเรียนเทศบาลวัดโขดทิมทาราม ไปปฏิบัติหน้าที่ผู้อำนวยการ มีการจัดการเรียนการสอน 3 หลักสูตร คือ วิทย์– คณิต (สสวท.) สองภาษา (EIT) และทั่วไป วันที่ 25 ธันวาคม โรงเรียนได้ย้ายมาเปิดทำการเรียนการสอนในบริเวณวัดโขดใต้ (คลายกังวล) ตำบลเนินพระ อำเภอเมือง จังหวัดระยอง ซึ่งแต่เดิมโรงเรียนเทศบาลวัดโขดทิมทารามได้ใช้เป็นสถานที่จัดการเรียนการสอนให้กับนักเรียนระดับชั้นประถมศึกษาปีที่ 5 และชั้นประถมศึกษาปีที่ 6 เทศบาลนครระยองได้สร้างอาคารเรียนเพิ่มอีก 2 อาคาร คือ อาคารสีฟ้า (อาคาร 3) และอาคารวิสุทธิ์คุณากร ในปีการศึกษา 2555 โรงเรียนนครระยองวิทยาคม (วัดโขดใต้) ได้ขยายชั้นเรียนไปจนถึงระดับชั้นมัธยมศึกษาปีที่ 4 ในปีการศึกษา 2556 ได้ขยายชั้นเรียนไปจนถึงระดับชั้นมัธยมศึกษาปีที่ 5 และในปีการศึกษา 2557 ได้ขยายชั้นเรียนไปจนถึงระดับชั้นมัธยมศึกษาปีที่ 6อาคารสถานที่ในโรงเรียนอาคารสถานที่ในโรงเรียน. - อาคารวิสุทธิ์คุณากร ด้านบนเป็นหอประชุมวิสุทธิ์คุณากร ด้านล่างเป็นห้องพยาบาล- อาคาร 1 เป็นอาคารเรียน 4 ชั้น 12 ห้องเรียน- อาคาร 2 เป็นอาคารเรียน 4 ชั้น 12 ห้องเรียน- อาคาร 3 เป็นอาคารเรียน 4 ชั้น 9 ห้องเรียน- อาคาร 4 เป็นอาคารสูงสี่ชั้น- อาคาร 5 เป็นอาคารเรียน 4 ชั้น 12 ห้องเรียนการเรียนการสอน การเรียนการสอน. ระดับมัธยมศึกษาตอนต้น ได้มีการเปิดการสอน ดังนี้ ระดับมัธยมศึกษาตอนปลาย ได้มีการเปิดการสอน ดังนี้- ห้องเรียนวิทย์-คณิต-ภาษา จำนวน 1 ห้อง (4/1) - ห้องเรียนวิทย์-คณิต-เทคโน จำนวน 1 ห้อง (4/2) - ห้องเรียนวิชาชีพ-คหกรรม จำนวน 1 ห้อง (4/3) - ห้องเรียนดนตรี-นาฏศิลป์-ศิลปะ-กีฬา จำนวน 1 ห้อง (4/4)- ห้องเรียนวิทย์-คณิต-ภาษา จำนวน 1 ห้อง (5/1) - ห้องเรียนวิทย์-คณิต-เทคโน จำนวน 1 ห้อง (5/2) - ห้องเรียนวิชาชีพ-คหกรรม จำนวน 1 ห้อง (5/3)- ห้องเรียนวิทย์-คณิต-ภาษา จำนวน 1 ห้อง (6/1) - ห้องเรียนวิทย์-คณิต-เทคโน จำนวน 1 ห้อง (6/2) - ห้องเรียนวิชาชีพ-คหกรรม จำนวน 1 ห้อง (6/3)รายนามผู้อำนวยการ</doc>
