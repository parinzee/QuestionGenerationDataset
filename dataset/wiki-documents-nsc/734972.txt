<doc id="734972" url="https://th.wikipedia.org/wiki?curid=734972" title="พรรคเงินเดือนประชาชน">พรรคเงินเดือนประชาชน พรรคเงินเดือนประชาชน (อักษรย่อ:งดช. ) พรรคการเมืองขนาดเล็กที่ก่อตั้งขึ้นตาม รัฐธรรมนูญแห่งราชอาณาจักรไทย พุทธศักราช 2550ประวัติ ประวัติ. พรรคเงินเดือนประชาชนได้ยื่นจดทะเบียนก่อตั้งพรรคต่อประธาน คณะกรรมการการเลือกตั้ง ในฐานะนายทะเบียนพรรคการเมืองเมื่อวันที่ 16 มกราคม 2552 เป็นลำดับที่ 1/2552 โดยมีนาย อิ่นแก้ว กานต์แก้ว เป็นหัวหน้าพรรคและนาย บุญถิ่น กานต์แก้ว เป็นเลขาธิการพรรค ซึ่งทั้งคู่เป็นญาติของพันตำรวจโท กานต์ เทียนแก้ว อดีตหัวหน้าพรรคและผู้ก่อตั้ง พรรคพลังประชาชน พรรคเงินเดือนประชาชนได้ถูกยุบตามคำสั่งนายทะเบียนพรรคการเมือง ฉบับที่ 4/2553 ลงวันที่ 25 กุมภาพันธ์ พ.ศ. 2553ฟื้นฟูพรรค ฟื้นฟูพรรค. ในวันที่ 25 ธันวาคม 2556 พันตำรวจเอก กานต์ เทียนแก้ว อดีตหัวหน้า พรรคพลังประชาชน ซึ่งเพิ่งพ้นโทษจากการถูกตัดสิทธิ์ทางการเมือง 5 ปี ได้ยื่นจดทะเบียนก่อตั้งพรรคเงินเดือนประชาชนขึ้นมาอีกครั้งหนึ่งต่อประธาน คณะกรรมการการเลือกตั้ง ในฐานะนายทะเบียนพรรคการเมืองเป็นลำดับที่ 26/2556 โดยมีพันตำรวจโท กานต์ เป็นหัวหน้าพรรคและมี ดร. สมยศ แสงสุวรรณ เป็นเลขาธิการพรรค มีสำนักงานตั้งอยู่ที่ 269/2 ซอย 4 ถนนบ้านดงพัฒนา ตำบลป่าแฮ้ว อำเภอเมืองลำปาง จังหวัดลำปาง 52100 ต่อมาในวันที่ 18 มิถุนายน พ.ศ. 2557 พันตำรวจเอกกานต์พร้อมกับคณะกรรมการบริหารพรรคอีก 5 คนได้ขอลาออกจากตำแหน่งการเลือกตั้ง 2 กุมภาพันธ์ 2557</doc>
