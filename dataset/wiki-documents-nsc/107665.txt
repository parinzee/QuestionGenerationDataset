<doc id="107665" url="https://th.wikipedia.org/wiki?curid=107665" title="พีรศักดิ์ วรสุนทโรสถ">พีรศักดิ์ วรสุนทโรสถ ศ.ดร.พีรศักดิ์ วรสุนทโรสถ เป็น (ประธานกรรมการกลุ่ม บริษัท พีระบราเธอร์ จํากัด)ประวัติ ประวัติ. ศ.ดร.พีรศักดิ์ วรสุนทโรสถ เป็นบุตรศาสตราจารย์ พงศ์ศักดิ์ วรสุนทโรสถและคุณหญิง สอาดจิตต์ วรสุนทโรสถ เกิดเมื่อวันที่ 15 กันยายน พ.ศ. 2491 เริ่มเรียนประถมศึกษาที่โรงเรียนผดุงดารณี และกรุงเทพคริสเตียนวิทยาลัย เข้าเรียนมัธยมศึกษาตอนต้นที่โรงเรียนสาธิตปทุมวัน ตลอดเวลาที่ศึกษามักได้รับรางวัลยอดเยี่ยมทางคณิตศาสตร์และวิทยาศาสตร์ของโรงเรียนเป็นประจำเกือบทุกปี เป็นตัวแทนของโรงเรียนเข้าแข่งขัน ได้รับรางวัลชมเชยในการแข่งขันคณิตศาสตร์ระดับชาติของ สมาคมคณิตศาสตร์แห่งประเทศไทย และได้รับรางวัลชมเชยในการแข่งขันโครงงานทางวิทยาศาสตร์ระดับชาติของ สมาคมวิทยาศาสตร์แห่งประเทศไทยในงานศิลปหัตถกรรมนักเรียน จบมัธยมศึกษาตอนปลายสายวิทยาศาสตร์จากโรงเรียนเตรียมอุดมศึกษา โดยเป็นลำดับที่ 64 ของประเทศ เข้าศึกษาที่คณะวิศวกรรมศาสตร์ จุฬาลงกรณ์มหาวิทยาลัย ในปี พ.ศ. 2510 ต่อมาได้ทุนโคลัมโบไปศึกษาต่อที่ประเทศออสเตรเลีย ได้รับปริญญาวิศวกรรมศาสตร์บัณฑิต จากมหาวิทยาลัยนิวเซาท์เวลส์ ประเทศออสเตรเลีย ปี พ.ศ. 2516 กลับมารับราชการเป็นอาจารย์ที่มหาวิทยาลัยเกษตรศาสตร์ และต่อมาย้ายไปรับราชการที่สถาบันเทคโนโลยีพระจอมเกล้าวิทยาเขตนนทบุรี-ลาดกระบัง เมื่อ พ.ศ. 2520 ได้รับทุนโคลัมโบไปศึกษาต่อ ณ ประเทศนิวซีแลนด์ และได้ข้ามขึ้นเรียนปริญญาเอกโดยไม่ต้องเรียนปริญญาโท และสามารถสำเร็จการศึกษาได้รับปริญญาเอกทางวิศวกรรมศาสตร์ สาขาไฟฟ้าได้ภายใน 2 ปี 7 เดือน สั้นกว่าเวลาขั้นต่ำที่กำหนดไว้ในหลักสูตรจากมหาวิทยาลัยแคนเธอเบอรี่ และนับเป็นคนไทยคนแรกที่จบปริญญาเอกทางวิศวกรรมศาสตร์จากประเทศนิวซีแลนด์ ในด้านการเรียนรู้ต่อเนื่องทั้งก่อนและหลังปริญญา ดร.พีรศักดิ์ ผ่านการฝึกอบรม Senior Executive Program รุ่น 7 จากสถาบันบัณฑิตบริหารธุรกิจศศินทร์ แห่งจุฬาลงกรณ์มหาวิทยาลัย Production Management Development Program จากโคคาโคลา ฐานวีโรภิกขุวัดบวรนิเวศวิหาร ครูสมาธิ รุ่น 5 จากสถาบันพลังจิตตานุภาพ อาจาริยสาสมาธิ รุ่น 1 จากสถาบันพลังจิตตานุภาพวัดธรรมมงคล และหลักสูตรวิทยาลัยป้องกันราชอาณาจักรภาครัฐร่วมเอกชน วปรอ. 4414 ฯลฯ ระหว่างปี พ.ศ. 2518-2533 ขณะที่ ดร.พีรศักดิ์ ได้รับราชการอยู่ที่สถาบันเทคโนโลยีพระจอมเกล้า เจ้าคุณทหาร-ลาดกระบัง ได้ดำรงตำแหน่งต่าง ๆ เช่น หัวหน้าภาควิชาวิศวกรรมไฟฟ้า หัวหน้าศูนย์บริการและพัฒนาวิศวกรรมศาสตร์ รองคณบดีคณะวิศวกรรมศาสตร์ ผู้ช่วยอธิการบดีฝ่ายวิชาการ รักษาการคณบดีโครงการจัดตั้งบัณฑิตวิทยาลัย และคณบดีคณะวิศวกรรมศาสตร์ (2529-2533) ในด้านงานวิจัยและพัฒนาโครงการรถไฟฟ้ายกลอยต้นแบบ ได้รับการคัดเลือกให้นำไปติดตั้งเป็นการถาวรในพิพิธภัณฑ์วิทยาศาสตร์ ท้องฟ้าจำลอง เป็นระยะเวลากว่า 10 ปี เคยได้รับรางวัลวิจัยพระราชทานเรื่องดินขับจรวดเชื้อเพลิงแข็งชนิดคอมโพสิต รางวัลสิ่งประดิษฐ์ยอดเยี่ยมจากบรรษัทเงินทุนอุตสาหกรรมแห่งประเทศไทยเรื่องเครื่องปรับแรงดันไฟฟ้าอัตโนมัติชนิดต่อเนื่อง รางวัลสิ่งประดิษฐ์จากบริษัทโตชิบาครบรอบ 20 ปี เรื่องตรวจรอยร้าวโลหะ รางวัลสิ่งประดิษฐ์จากสภาวิจัยแห่งชาติเรื่องเครื่องอัดแบตเตอรี่อัตโนมัติ ในช่วงปี พ.ศ. 2524 – 2526 ได้ประดิษฐ์รถยนต์ไฟฟ้าต้นแบบและทดสอบใช้งานจริงบนผิวจราจรจริงกว่า 20.000 กิโลเมตร เป็นครั้งแรกของประเทศไทย คณบดี ดร.พีรศักดิ์ เป็นผู้ริเริ่มและผลักดันอย่างเปิดเผยและต่อเนื่องในด้านการขาดแคลนบุคลากรทางด้านวิทยาศาสตร์และเทคโนโลยี โดยเฉพาะด้านวิศวกรรมศาสตร์ตั้งแต่ก่อน พ.ศ. 2528 เป็นผู้ริเริ่มโครงการวิศวกรช้างเผือกทางวิชาการให้แก่เยาวชนในชนบทที่ด้อยโอกาสเข้าเรียนในคณะวิศวกรรมศาสตร์ลาดกระบัง ในช่วงเวลาดังกล่าว ดร.พีรศักดิ์ ได้ก่อตั้งบริษัทที่ทำการวิจัยและพัฒนาอุปกรณ์ทางด้านไฟฟ้ากำลังขึ้น จากผลงานของนักศึกษาที่ทำปริญญานิพนธ์และวิทยานิพนธ์ ระดับบัณฑิตวิทยาลัย นับเป็นครั้งแรก ๆ ที่งานวิจัยและพัฒนาของมหาวิทยาลัยไทยมีโอกาสพัฒนาได้ครบวงจรและใช้ได้ในอุตสาหกรรมสื่อสารโทรคมนาคม และอุตสาหกรรมหนักอย่างจริงจัง ปัจจุบันเครื่องควบคุมแรงดันไฟฟ้าอัตโนมัติ เครื่องวัดแบตเตอรี่อัตโนมัติของบริษัทได้เป็นที่ยอมรับในระดับสากล และติดตั้งใช้งานแพร่หลายทั่วประเทศในรูปเครื่องหมายการค้าต่าง ๆ ทั้งทางภาครัฐบาล ภาครัฐวิสาหกิจ และภาคเอกชน หลังจากปี พ.ศ. 2533 เมื่อทำงานใช้ทุนของรัฐบาลจนหมดแล้ว ดร.พีรศักดิ์ ได้ลาออกจากราชการและเข้าทำอุตสาหกรรมในบริษัท ไทยน้ำทิพย์ จำกัด ผู้ผลิตและจำหน่ายผลิตภัณฑ์ของโคคาโคลาในประเทศไทย ในตำแหน่งผู้ช่วยกรรมการผู้จัดการ (เทคนิค) ผู้อำนวยการโรงงานรังสิต และผู้ช่วยกรรมการผู้จัดการอาวุโส ซึ่งในเวลาดังกล่าวได้มีส่วนทำให้บริษัทไทยน้ำทิพย์มีการพัฒนาทางด้านต่าง ๆ เช่น โรงงานรังสิตเป็นโรงงานแรกของระบบโคคาโคลาทั่วโลกที่ได้รับการรับรองระบบ ISO 14001 และเป็นโรงงานแรกในทวีปเอเชียทางด้านอุตสาหกรรมอาหารและเครื่องดื่มที่ได้รับการรับรองดังกล่าวด้วย ได้นำระบบการบริหาร TQM และ Benchmarking เข้ามาเป็นกรอบในการบริหารงาน ในปี พ.ศ. 2536 ถึง พ.ศ. 2538 ดำรงตำแหน่งนายกสมาคมศูนย์วิชาการไทย – ออสเตรเลีย เมื่อ 1 สิงหาคม พ.ศ. 2542 ดร.พีรศักดิ์ ได้ลาออกจากงานประจำที่บริษัท ไทยน้ำทิพย์ จำกัดเพื่อเตรียมตัวลงสมัครวุฒิสมาชิก กรุงเทพมหานคร และได้เข้ารับตำแหน่งรองอธิการบดีมหาวิทยาลัยเทคโนโลยีมหานคร ดร.พีรศักดิ์ มีความคิดว่าบุคลากรที่จะเป็นตัวแทนทางวิทยาศาสตร์และเทคโนโลยีที่มีความรอบรู้กว้างขวางยังขาดแคลนอย่างหนักในวุฒิสภา และขีดความสามารถทางวิทยาศาสตร์และเทคโนโลยีของไทยก็อยู่ในอันดับรั้งท้ายในเวทีโลก แต่ประชาชนยังไม่รู้จักและยังไม่เห็นความสำคัญของตัวแทนทางด้านวิทยาศาสตร์และเทคโนโลยีในสภาจึงไม่ได้รับคะแนนมากพอที่จะเป็นวุฒิสภาได้ ดร.พีรศักดิ์ ได้รับการคัดเลือกเข้าเป็นผู้ว่าการสถาบันวิจัยวิทยาศาสตร์และเทคโนโลยีแห่งประเทศไทย เมื่อวันที่ 8 กันยายน พ.ศ. 2543 ได้สนับสนุนงานวิจัยพัฒนาให้ครบวงจรอย่างเป็นรูปแบบ มีการเร่งจดสิทธิบัตรและทรัพย์สินทางปัญญาต่าง ๆ เป็นจำนวนมาก ในขณะที่ดร.พีรศักดิ์ เป็นผู้ว่าการฯ อยู่นั้น สถาบันมีผลงานออกสู่อุตสาหกรรมเชิงพาณิชย์เป็นจำนวนมาก เช่นโครงการแก๊สโซฮอล เครื่องกลั่นแอลกอฮอล์ขนาดเล็ก เครื่องผนึกสุญญากาศและเติมแก๊ส เครื่องทำความสะอาดอุลตราโซนิก เครื่อง Freeze Drier เป็นต้น อีกทั้งจัดทำเอกสารเผยแพร่องค์ความรู้ทางวิทยาศาสตร์และเทคโนโลยีออกสู่สังคมในวงกว้าง เป็นประโยชน์แก่นักเรียน นักศึกษา และประชาชนทั่วไป เช่น ชุดวิทยาศาสตร์สำหรับเยาวชน ชุดเทคโนโลยีชนบท ชุดการบริหารจัดการทรัพย์สินทางปัญญา ชุดเอ็นไซโคลพิเดีย ทรัพยากรพืชในภูมิภาคเอเชียตะวันออกเฉียงใต้ เป็นต้น ในปีพ.ศ. 2547 ดร.พีรศักดิ์ ได้ยื่นขอจดสิทธิบัตรในประเทศเรี่องเครื่องประหยัดพลังงานสำหรับเครื่องยนต์สันดาปภายในในนามสถาบัน โคยที่เป็นเรื่องใหม่มากและต้องการองค์ความรู้ที่ลึกทางฟิสิกส์สมัยใหม่ จึงเกิดความเห็นแตกต่างทางความคิดอย่างรุนแรงกับประธานกรรมการสถาบัน ดร.พีรศักดิ์จึงแสดงความรับชอบโดยการลาออกจากตำแหน่งผู้ว่าการ ในขณะที่สถาบันขอถอนการขอจดสิทธิบัตรในประเทศไทย ดร.พีรศักดิ์จึงตัดสินใจดำเนินการยื่นขอจดสิทธิบัตรในประเทศสหรัฐอเมริกาในนามส่วนตัวแทนเพื่อพิสูจน์ความบริสุทธิ์ใจ และทดสอบความเป็นไปได้ของสิ่งประดิษฐ์ในระดับสากล ในที่สุด ดร.พีรศักดิ์ ได้รับสิทธิบัตร US PATENT No 6990965B2 JAN 31 2006 เรื่อง COMBUSTION – ENGINE AIR – INTAKE OZONE AND AIR ION GENERATOR สำเร็จ ขณะที่ลาออกจากสถาบันในปีพ.ศ. 2547 ดร.พีรศักดิ์ ได้รับคัดเลือกให้เป็นศิษย์เก่าดีเด่นโรงเรียนสาธิตปทุมวัน ในปีต่อมา พ.ศ. 2548 ได้รับคัดเลือกให้เป็นศิษย์เก่าดีเด่นคณะศึกษาศาสตร์ มหาวิทยาลัยศรีนครินทรวิโรฒและในปี พ.ศ. 2549 สมาคมวิทยาศาสตร์แห่งประเทศไทยในพระบรมราชูปถัมภ์ได้คัดเลือกประวัติการทำงานของ ดร.พีรศักดิ์เป็นหนังสือชุด “สุดยอดนักวิทยาศาสตร์ไทย” “ยอดวิศวกรนักพัฒนา ดร. พีรศักดิ์ วรสุนทโรสถ” เป็นอันดับที่ 2 ต่อจากประวัติการทำงานของ ดร.วิโรจน์ ตันตราภรณ์ ซึ่งเป็นอันดับแรกของหนังสือชุดนี้ ระหว่างปี พ.ศ. 2547 -2549 ดร.พีรศักดิ์ เป็นกรรมการผู้จัดการบริษัทเมดโดซิน ทำการวิจัยและพัฌนาอุปกรณ์อิเล็กทรอนิกส์ ทางการแพทย์เชิงพานิชย์ ทดแทนการนำเข้าจากต่างประเทศ ในอดีต ดร.พีรศักดิ์ ได้ทำกิจกรรมรับใช้ราชการและสังคมในด้านต่าง ๆ นอกเหนือจากงานประจำอีกจำนวนมาก อาทิเช่น เคยเป็นที่ปรึกษากรมสรรพาวุธกองทัพเรือ ที่ปรึกษาศูนย์อำนวยการสร้างอาวุธกองทัพบก อนุกรรมการวิจัยและพัฒนาจรวดนำวิถีแห่งชาติ กรรมการร่างมาตรฐานอุตสาหกรรมด้านไฟฟ้าและอิเล็กทรอนิกส์ กรรมการพิจารณาการก่อตั้งมหาวิทยาลัยเทคโนโลยีสุรนารี ที่ปรึกษามหาวิทยาลัยสยาม ที่ปรึกษาคณะวิศวกรรมศาสตร์มหาวิทยาลัยรังสิต อนุกรรมการประสานกิจการสื่อสารโทรคมนาคมแห่งชาติ กรรมการผู้ทรงคุณวุฒิองค์การสื่อสารมวลชนแห่งประเทศไทย (อ.ส.ม.ท.) กรรมการพิจารณาการก่อตั้งมหาวิทยาลัยในส่วนภูมิภาค นายกสมาคมศูนย์วิชาการไทย-ออสเตรเลียน กรรมการวิชาการสาขาวิศวกรรมไฟฟ้าวิศวกรรมสถานแห่งประเทศไทย รองประธานกรรมการบริษัทIECจำกัด (มหาชน) กรรมการโครงการเยาวชนผู้พิทักษ์สิ่งแวดล้อมมูลนิธิส่งเสริมยุวเกษตรกรไทย อนุกรรมการจัดทำแผนปฏิบัติการวิทยาศาสตร์และเทคโนโลยีแห่งชาติด้านวิจัยและพัฒนา กรรมการติดตามและประเมินผลการสนับสนุนการวิจัย (สกว.) อนุกรรมการส่งเสริมทรัพย์สินทางปัญญา อนุกรรมการจัดการทำแผนปฏิบัติการวิทยาศาสตร์และเทคโนโลยีแห่งชาติด้านโครงสร้างพื้นฐาน อนุกรรมการประสานงานโครงการวิจัยวิทยาศาสตร์และเทคโนโลยีอาเซียน คณะกรรมการกำหนดนโยบายการดำเนินงานและส่งเสริมผู้มีความสามารถพิเศษทางวิทยาศาสตร์และเทคโนโลยี ที่ปรึกษาสภาการศึกษาแห่งชาติ กรรมการตัดสินรางวัลนวัตกรรมแห่งชาติ กรรมการเอทานอลแห่งชาติ กรรมการผู้ทรงคุณวุฒิสภามหาวิทยาลัยศรีปทุม นายกสมาคมไทย-รัสเซียเพื่อการพัฒนาเศรษฐกิจและเทคโนโลยี ที่ปรึกษากิตติมศักดิ์สถาบันพัฒนาอุตสาหกรรมสิ่งทอ ประธานกรรมการบริหารบริษัทเอกรัฐเจนเนอเรเตอร์ ที่ปรึกษาคณะกรรมการวิจัยและพัฒนาการทหารกระทรวงกลาโหม กรรมการผู้ทรงคุณวุฒิวิทยาลัยป้องกันราชอาณาจักร ที่ปรึกษาวิชาการสถาบันเหล็กและเหล็กกล้า กรรมการโครงหนึ่งตำบลหนึ่งผลิตภัณฑ์ กรรมการผู้ทรงคุณวุฒิมหาวิทยาลัยศรีปทุม ฯลฯ ปัจจุบันดร.พีรศักดิ์ ดำรงตำแหน่งประธานกรรมการบริหารสำนักงานส่งเสริมอุตสาหกรรมซอฟต์แวร์แห่งชาติ (องค์การมหาชน) ประธานกรรมการบริหารกลุ่มบริษัทพีระบราเธอร์ และยังทำงานให้กับสังคมอย่างต่อเนื่อง เช่น กรรมการสภาอุตสาหกรรมแห่งประเทศไทย ที่ปรึกษาคณะกรรมการการส่งเสริมการลงทุน ที่ปรึกษาสำนักงานส่งเสริมอุตสาหกรรมขนาดกลางและขนาดย่อม กรรมการผู้ทรงคุณวุฒิสำนักงานคณกรรการการศึกษาพื้นฐาน (สพฐ) กรรมการผู้ทรงคุณวุฒิสำนักงานมาตรฐานการศึกษา (องค์การมหาชน) (สพฐ) กรรมการผู้ทรงคุณวุฒิด้านงานวิจัยและพัฒนาบริษัทวิทยุการบินแห่งประเทศไทย อนุกรรมการพัฒนาประสิทภาพการทำงานของระบบราชการ (กพร.) กรรมการผู้ทรงคุณวุฒิสถาบันเทคโนโลยีแห่งอโยธยา ที่ปรึกษากิตติมศักดิ์สมาคมศูนยืวิชาการไทย- ออสเตรเลียน ที่ปรึกษากิตติมศักดิ์สมาคมนักประดิษฐ์ไทย ประธานกรรมการพิจารณาทุนด้านวิศวกรรมศาสตร์ มูลนิธิเชลล์ 100 ปี ในต่างประเทศ ดร.พีรศักดิ์ได้รับการยอมรับสากลเป็นจำนวนมากเช่น “IBC Hall of Fame” Cambridge, UK 2004, “Distinguish Professor Awards” Institute for the Advancement of Positive Global Thinking, U.S.A. 2003, “Science and Technology Promotion Awards” International Biographical Centre (IBC) Cambridge, UK 2002, Hons. Member of Russian Academy of Enclyclopedia 2001, “New World Class Awards” The New Zealand International Education Marketing Network, New Zealand 2001, “Board of Trustee: Plant Resource of South East Asia” : The Netherlands 2000-2004, “Great Asian Minds” The Baron's 500 U.S.A. 2000, “Leader for the New Century Awards” The Baron’s 500 U.S.A. 1999, “Member of World Wide Council of Manufacturing and Logistics” U.S.A. 1995-1997, “Listed in Marquis Who's Who in Finance and Industry” since 1997, “Listed in Marquis Who's Who in the World” since 1995 เป็นต้น ดร.พีรศักดิ์ สมรสกับ ดร.ดวงพร (โบสุวรรณ) มีบุตร2 คนคือ นายแพทย์จีรศักดิ์ วรสุนทโรสถ ผู้อำนวยการโรงพยาบาลแก่งกระจาน และนายฐิติศักดิ์ วรสุนทโรสถ ดร.พีรศักดิ์มีบทความวิชาการ เอกสารวิจัย ฯลฯ ตีพิมพ์ทั้งภาษาไทยและภาษาอังกฤษกว่า 500 บทความ รวมหนังสือเขียน จำนวน 20 เล่ม งานอดิเรกคือการเขียนหนังสือ อ่านหนังสือ และ สอนสมาธิประวัติโดยย่อการศึกษาการศึกษา. - ปริญญาเอก วิศวกรรมไฟฟ้า มหาวิทยาลัยแคนเธอเบอรี่ ประเทศนิวซีแลนด์ พ.ศ. 2522 - ปริญญาตรี วิศวกรรมไฟฟ้า มหาวิทยาลัยนิวเซาท์เวลส์ ประเทศออสเตรเลีย พ.ศ. 2516 - Senior Executive Program, สถาบันบัณฑิตบริหารธุรกิจศศินทร์ จุฬาลงกรณ์มหาวิทยาลัย พ.ศ. 2535 - วปรอ. 4414 วิทยาลัยป้องกันราชอาณาจักร 2544-2545 - นวกภิกขุ วัดบวรนิเวศ วรวิหาร - อาจาริยสาสมาธิ รุนที่ 1 สถาบันพลังจิตตานุภาพ วัดธรรมมงคลเครื่องราชอิสริยภรณ์เครื่องราชอิสริยภรณ์. - ตติยจุลจอมเกล้า 2524 - ประถมาภรณ์มงกุฎไทย 2545ตํแหน่งปัจจุบันตํแหน่งปัจจุบัน. - ประธานกรรมการกลุ่ม บริษัท พีระบราเธอร์ จํากัดช่วยราชการ/สังคมปัจจุบนที่สํคัญช่วยราชการ/สังคมปัจจุบนที่สํคัญ. - ประธานชมรมกล้าธรรม - กรรมการผู้ทรงคุณวุฒิวิชาการสถาบันวิจัยจุฬาภรณ์ - กรรมการผู้ทรงคุณวุฒิวิชาการสถาบันราชภัฏสวนสุนันทาประสบการณ์บริหารที่สำคัญประสบการณ์บริหารที่สำคัญ. - อดีตกรรมการผู้ทรงคุณวุฒิสถาบันเทคโนโลยีพระจอมเกล้าเจ้าคุณทหารลาดกระบัง - อดีตกรรมการผู้จดการ บริษัท เมดโดซิน จํากัด - อดีตกรรมการสภาอุตสาหกรรมแห่งประเทศไทย - อดีตประธานกรรมการส่งเสริมและพัฒนาภาคอุตสาหกรรม - อดีตกรรมการสภาอุตสาหกรรมแห่งประเทศไทย - อดีตกรรมการผู้ทรงคุณวุฒิคณะกรรมการการศึกษาพืนฐาน - อดีตกรรมการผู้ทรงคุณวุฒิศูนย์ส่งเสริมผู้มีความสามารถพิเศษแห่งชาติ (สมพช.) - อดีตที่ปรึกษากรรมาธิการวิทยาศาสตร์ เทคโนโลยีและการพลังงาน วุฒิสภา - อดีตกรรมการผู้ทรงคุณวุฒิคณะกรรมการสํนักงานมาตรฐานการศึกษา (สมศ.) - อดีตกรรมการผู้ทรงคุณวุฒิสภามหาวิทยาลัยนราธิวาสราชนครินทร์ - อดีตเป็นวิทยากรบรรยายให้จุฬาลงกรณ์มหาวิทยาลัย ธรรมศาสตร์ มหิดล NIDA วปอ ฯลฯ - อดีตที่ปรึกษาสมาคมการประดิษฐ์ไทย - อดีตประธานกรรมการพิจารณาทุนด้านวิศวกรรมศาสตร์ มูลนิธิเชลล์ 100 ปี - อดีตประธานกรรมการ สำนักงานส่งเสริมอุตสาหกรรมซอฟต์แวร์แห่งชาติ - อดีตผู้ว่าการสถาบันวิจัยวิทยาศาสตร์และเทคโนโลยีแห่งประเทศไทย - อดีตประธานกรรมการสถาบันวิจัยวิทยาศาสตร์และเทคโนโลยีแห่งประเทศไทย - อดีตประธานสภาสถาบันเทคโนโลยีแห่งอโยธยา - อดีตรองอธิการบดีมหาวิทยาลัยเทคโนโลยีมหานคร - อดีตผู้ช่วยกรรมการผู้จัดการอาวุโส บริษัท ไทยน้าทิพย์ จํกัด - อดีตรองประธานกรรมการ บริษัท IEC จํากัด (มหาชน) - อดีตคณบดีคณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหาร ลาดกระบัง - อดีตคณบดีโครงการบัณฑิตวิทยาลัย สถาบันเทคโนโลยี พระจอมเกล้าเจ้าคุณทหาร ลาดกระบัง - อดีตหัวหน้าภาควิชาวิศวกรรมไฟฟ้า คณะวิศวกรรมศาสตร์ พระจอมเกล้าเจ้าคุณทหารลาดกระบัง - อดีตผู้อํานวยการศูนย์พฒนาและบริการวิศวกรรม - อดีตกรรมการผู้ทรงคุณวุฒิ อ.ส.ม.ท. - อดีตที่ปรึกษากิตติมศักดิ์สถาบันพัฒนาอุตสาหกรรมสิ่งทอ - อดีตที่ปรึกษาศูนย์อานวยการสร้างอาวุธกองทัพบก - อดีตประธานกรรมการบริหารบริษทเอกรัฐเจนเนอเรเตอร์ - อดีตนายกสมาคมศูนย์วิชาการไทย-ออสเตรเลีย - อดีตนายกสมาคมไทย-รัสเซียเพื่อการพัฒนาเศรษฐกิจและเทคโนโลยี - อดีตคณะกรรมการติดตามและประเมินผลการสนับสนุนการวิจัย - อดีตที่ปรึกษาคณะกรรมการวิจัยและพัฒนาการทหาร กระทรวงกลาโหม - อดีตกรรมการผู้ทรงคุณวุฒวิทยาลัยป้องกันราชอาณาจักร - อดีตกรรมการผู้ทรงคุณวุฒิ สภามหาวิทยาลัยศรีปทุม - อดีตที่ปรึกษาสถาบันส่งเสริมการสอนวิทยาศาสตร์แห่งประเทศไทย สสวท.) - อดีตที่ปรึกษาวิชาการสถาบันเหล็กและเหล็กกล้า - อดีตกรรมการโครงการหนึ่งตํบลหนึ่งผลิตภัณฑ์ - อดีตกรรมการเอทานอลแห่งชาติรางวัลเกียรติยศในประเทศรางวัลเกียรติยศในประเทศ. - ปริญญาดุษฎีบัณฑิตกิตติมศักดิ์ ทางวิศวกรรมศาสตร์ มหาวิทยาลัยศรีนครินทรวิโรฒ - ศิษย์เก่าดีเด่น คณะศึกษาศาสตร์ มหาวิทยาลัยศรีนครินทรวิโรฒ - ศิษย์เก่าดีเด่นโรงเรียนสาธิตปทุมวัน - ศิษย์เก่าดีเด่นโรงเรียนกรุงเทพคริสเตียนวิทยาลัย - รางวัลวิจัยพระราชทานพระจอมเกล้าลาดกระบัง - รางวัลชมเชยสิ่งประดิษฐ์ สภาวิจัยแห่งชาติ - รางวัลยอดเยี่ยมสิงประดิษฐ์ IFCT - รางวัลสิงประดิษฐ์ โตชิบาครบรอบ 20 ปี - รางวัลโครงการวิทยาศาสตร์ สมาคมวิทยาศาสตร์แห่งประเทศไทย - รางวัลชมเชยคณิตศาสตร์ สมาคมคณิตศาสตร์แห่งประเทศไทยรางวัลเกียรติยศต่างประเทศรางวัลเกียรติยศต่างประเทศ. - “IBC Hall of Fame”, Cambridge, UK, 2004 - “Distinguish Professor Awards” Institute for the Advancement of Positive Global Thinking, U.S.A. 2003 - “Science and Technology Promotion Awards” International Biographical Centre (IBC) Cambridge, UK 2002 - “New World Class Awards” The New Zealand International Education Marketing Network, New Zealand 2001 - “Member of Academy of Russian Encyclopedia” Russian Since 2001 - “Board of Trustee : Plant Resource of South East Asia” : The Netherlands 2000-2004 - “Great Asian Minds” The Baron’s 500, U.S.A. 2000 - “Leader for the New Century Awards” The Baron’s 500, U.S.A. 1999 - “Member of World Wide Council of Manufacturing and Logistics” U.S.A. 1995-1997 - “Listed in Marquis Who’s Who in Finance and Industry” since 1997 - “Listed in Marquis Who’s Who in the World” since 1995งานสิงพิมพ์งานสิงพิมพ์. - บทความวิชาการ เอกสารการวิจย ฯลฯ ตีพิมพ์ภาษาไทยและอังกฤษกว่า 500 บทความ รวมหนังสือเขียน จำนวน 18 เล่ม</doc>
