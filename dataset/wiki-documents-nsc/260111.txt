<doc id="260111" url="https://th.wikipedia.org/wiki?curid=260111" title="พิมพ์ รัตนคุณสาสน์">พิมพ์ รัตนคุณสาสน์ นายพิมพ์ รัตนคุณสาสน์ เป็นกวีอีสาน ที่มีความสามารถในการประพันธ์กลอนลำได้ทุกรูปแบบ จนได้รับยกย่องในนาม พิมพ์กวี ศรีอีสาน และเป็นสามัญชนคนแรกที่ได้รับพระราชทานปริญญาศิลปศาสตรดุษฎีบัณฑิต สาขาวรรณกรรม จากมหาวิทยาลัยขอนแก่น จนมีคำเรียกติดปากคนทั่วไปว่า ดร.พ่อใหญ่พิมพ์ประวัติ ประวัติ. เกิดที่ อำเภอโกสุมพิสัย จังหวัดมหาสารคาม บิดาเป็นชาวอุบลราชธานี มารดาเป็นชาวร้อยเอ็ด บรรพชาเป็นสามเณรเมื่ออายุ 17 ปี ที่วัดใต้โกสุม พ.ศ. 2476 อุปสมบทเป็นพระภิกษุต่ออีก 2 พรรษา จึงลาสิกขาคุณวุฒิคุณวุฒิ. - ปริญญาเอก ศิลปศาสตรดุษฎีบัณฑิตกิตติมศักดิ์ สาขา วรรณกรรม จาก มหาวิทยาลัยขอนแก่น ในปี พ.ศ. 2529ผลงาน ผลงาน. พ.ศ. 2477 นายพิมพ์ ย้ายมาเป็นครูที่โรงเรียนบ้านหนองผือ จังหวัดขอนแก่น และได้เรียนกลอนลำ โดยใช้นามปากกาว่า "วอน วรรัตน์" ซึ่งในขณะนั้นมีอายุได้ 23 ปี นับว่าเป็นคนหนุ่มที่ประสบความสำเร็จจากอายุ 23 - 72 ปี เป็นเวลาเกือบครึ่งศตวรรษที่พ่อใหญ่พิมพ์ เป็น "ครู" ของหมอลำหลายต่อหลายคน งานประพันธ์เป็นร้อย ๆ ชิ้น ผลงานประพันธ์หลายชิ้นได้รับรางวัลที่สำคัญ ๆ เช่น- ลำเรื่องพระเวส - ลำศรีปราชญ์ - ลำกลอนเรื่อง เป้าหมาย 6 ประการของหลักพัฒนา - กลอนลำสามสถาบัน - กลอนสารภัญญ์ - บทสูดขวัญนักศึกษาใหม่มหาวิทยาลัยขอนแก่น กลอนลำทั้งลำกลอนและลำเรื่องที่เป็นผลงานของพ่อพิมพ์มีนับเป็นร้อย ๆ ชิ้น ชีวิตส่วนใหญ่ของพ่อพิมพ์คลุกคลีอยู่ในวงการหมอลำ จึงเป็นผู้รู้ที่สามารถให้คำตอบเกี่ยวกับพัฒนาการของหมอลำเป็นอย่างดี ท่านยังช่วยสอนวิชาวรรณคดีอีสานที่ คณะมนุษยศาสตร์และสังคมศาสตร์ มหาวิทยาลัยขอนแก่น และงานในตำแหน่งที่ปรึกษาด้านวัฒนธรรมและงานปริวรรตวรรณคดีโบราณของศูนย์วัฒนธรรมอีสาน มหาวิทยาลัยขอนแก่น ตลอดจนเป็นหมอสูดขวัญและผูกแขนคู่เสี่ยวในงานเทศกาลไหมและประเพณีผูกเสี่ยว จังหวัดขอนแก่นในช่วงเริ่มแรกเกียรติคุณ เกียรติคุณ. สำนักงานคณะกรรมการวัฒนธรรมแห่งชาติ ได้คัดเลือกให้เป็นศิลปินพื้นบ้านดีเด่น ปี พ.ศ. 2528 และได้เข้ารับพระราชทานโล่เชิดชูเกียรติจากสมเด็จพระเทพรัตนราชสุดาฯ เมื่อวันที่ 8 สิงหาคม 2529</doc>
