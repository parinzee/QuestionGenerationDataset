<doc id="235723" url="https://th.wikipedia.org/wiki?curid=235723" title="พระเจ้าฟิลิปที่ 2 แห่งฝรั่งเศส">พระเจ้าฟิลิปที่ 2 แห่งฝรั่งเศส พระเจ้าฟิลิปที่ 2 แห่งฝรั่งเศส ( หรือ ) (21 สิงหาคม ค.ศ. 1165 - 14 กรกฎาคม ค.ศ. 1223) ทรงเป็นพระมหากษัตริย์แห่งฝรั่งเศสแห่งราชวงศ์กาเปเตียง ผู้ทรงครองราชบัลลังก์ฝรั่งเศสระหว่างวันที่ 1 พฤศจิกายน ค.ศ. 1179 จนเสด็จสวรรคตเมื่อวันที่ 14 กรกฎาคม ค.ศ. 1223 รัชสมัยของพระองค์เป็นรัชสมัยของ พระเจ้าฟิลิปที่ 2 เสด็จพระราชสมภพเมื่อวันที่ 21 สิงหาคม ค.ศ. 1165 ที่ Gonesse ในประเทศฝรั่งเศส เป็นพระราชโอรสในพระเจ้าหลุยส์ที่ 7 แห่งฝรั่งเศส และพระอัครมเหสีองค์ที่สามพระราชินีอเดเล ฟิลิปมีพระนามเล่นว่า “Dieudonné”—“ของขวัญจากพระเจ้า”—เพราะทรงพระราชโอรสที่เกิดเมื่อพระราชบิดามีพระชนมายุมากแล้ว พระเจ้าฟิลิปเป็นพระมหากษัตริย์ผู้ทรงมีความสามารถมากที่สุดพระองค์หนึ่งในสมัยกลางในการขยายดินแดนและในการเพิ่มพูนอำนาจของพระมหากษัตริย์ ทรงแยกตัวจากจักรวรรดิอองชู และทรงได้รับชัยชนะต่อกลุ่มพันธมิตรของฝ่ายที่เป็นปฏิปักษ์ต่อพระองค์ที่รวมทั้งเยอรมนี, เฟล็มมิช และอังกฤษในยุทธการบูวีนส์ (Battle of Bouvines) ในปี ค.ศ. 1214 ในด้านการปกครองพระองค์ก็ทรงจัดระเบียบแบบแผนการปกครองของรัฐบาลใหม่, สร้างความมั่นคงทางการคลังให้แก่ราชอาณาจักรที่ทำให้ฝรั่งเศสเกิดความมั่งคั่งขึ้นอย่างรวดเร็ว นอกจากนั้นแล้วก็ยังเป็นพระมหากษัตริย์ที่เป็นที่นิยมของประชาชนโดยทั่วไป เพราะทรงควบคุมอำนาจของขุนนางและผ่านอำนาจนั้นไปยังชนชั้นกลาง พระเจ้าฟิลิปทรงเสกสมรสสามครั้ง ครั้งแรกกับอิสซาเบลลาแห่งเอโนลท์ ครั้งที่สองกับอิงเกอร์บอร์กแห่งเดนมาร์ก และครั้งสุดท้ายกับแอ็กเนสแห่งเมราเนีย</doc>
