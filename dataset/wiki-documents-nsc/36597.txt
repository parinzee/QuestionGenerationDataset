<doc id="36597" url="https://th.wikipedia.org/wiki?curid=36597" title="กระทรวงมหาดไทย (ประเทศไทย)">กระทรวงมหาดไทย (ประเทศไทย) กระทรวงมหาดไทย มีอำนาจหน้าที่เกี่ยวกับการบำบัดทุกข์บำรุงสุข การรักษาความสงบเรียบร้อยของประชาชน การอำนวยความเป็นธรรมของสังคม การส่งเสริมและพัฒนาการเมืองการปกครอง การพัฒนาการบริหารราชการส่วนภูมิภาค การปกครองท้องที่ การส่งเสริมการปกครองท้องถิ่นและพัฒนาชุมชน การทะเบียนราษฎร ความมั่นคงภายใน กิจการสาธารณภัย และการพัฒนาเมืองและราชการอื่นตามที่มีกฎหมายกำหนดให้เป็นอำนาจหน้าที่ของกระทรวงมหาดไทยหรือส่วนราชการที่สังกัดกระทรวงมหาดไทยหน่วยงานในกระทรวง หน่วยงานในกระทรวง. หัวหน้ากระทรวงนั้น จะดำรงตำแหน่ง รัฐมนตรีว่าการกระทรวงมหาดไทย โดย พระมหากษัตริย์ จะทรงโปรดเกล้าฯ แต่งตั้งให้ดำรงตำแหน่ง ผ่านคำแนะนำของ นายกรัฐมนตรี โดยมีปลัดกระทรวงมหาดไทยเป็นหัวหน้าข้าราชการของกระทรวง โดยในปัจจุบัน กระทรวงมหาดไทยแบ่งส่วนราชการออกเป็น 8 กรม และมีหน่วยงานภายใต้การกำกับดูแล 5 รัฐวิสาหกิจ ดังนี้:กรม (หรือเทียบเท่า กรม)กรม (หรือเทียบเท่า กรม). - สำนักงานรัฐมนตรี - สำนักงานปลัดกระทรวงมหาดไทย (สป.มท.) - กรมการปกครอง (ปค.) - กรมส่งเสริมการปกครองท้องถิ่น (สถ.) - กรมที่ดิน (ทด.) - กรมการพัฒนาชุมชน (พช.) - กรมโยธาธิการและผังเมือง (ยผ.) - กรมป้องกันและบรรเทาสาธารณภัย (ปภ.)รัฐวิสาหกิจรัฐวิสาหกิจ. - การไฟฟ้านครหลวง - การไฟฟ้าส่วนภูมิภาค - การประปานครหลวง - การประปาส่วนภูมิภาค - องค์การตลาดหน้าที่ หน้าที่. ภารกิจและอำนาจหน้าที่ของกระทรวงมหาดไทย หลักๆ มีดังนี้- ด้านการเมืองการปกครอง - รับผิดชอบเกี่ยวกับการอำนวยการเลือกตั้งองค์กรปกครองส่วนท้องถิ่น ส่งเสริมให้ประชาชนมีส่วนร่วมทางการเมืองทุกระดับ ส่งเสริมการปกครองระบอบประชาธิปไตยอันมีพระมหากษัตริย์เป็นประมุข การปกครอง และการบริหาร หน่วยราชการส่วนภูมิภาค ส่วนท้องถิ่น และการรักษาความมั่นคงของชาติ - ด้านเศรษฐกิจ - รับผิดชอบเกี่ยวกับการส่งเสริมอาชีพและความเป็นอยู่ของประชาชน ซึ่งจะต้องประสานกับส่วนราชการต่างๆ ของกระทรวง ทบวง กรมต่าง ๆ นอกจากนี้ยังรับผิดชอบการจัดตั้งกลุ่มเกษตรกร - ด้านสังคม - รับผิดชอบเกี่ยวกับการพัฒนาเยาวชน และการรักษาความสงบเรียบร้อยของสังคม - ด้านการพัฒนาทางกายภาพ - รับผิดชอบเกี่ยวกับการจัดชุมชนการจัดที่ดิน การให้บริการขั้นพื้นฐานในชนบท การจัดผังเมืองรวม ผังเมืองเฉพาะ และการให้บริการสาธารณูปโภคในเขตเมืองประวัติกระทรวงราชการมหาดไทยก่อนปฏิรูป ประวัติกระทรวง. ราชการมหาดไทยก่อนปฏิรูป. ราชการมหาดไทย เริ่มปรากฏครั้งแรกตั้งแต่สมัย กรุงสุโขทัย เป็นราชธานี โดยเป็นในรูปแบบ จตุสดมภ์ โดยให้กรมเมือง มีหน้าที่ในการปกครองท้องที่ รักษาสันติสุข บังคับบัญชาบรรดาพลเรือน ตราบจนถึงรัชสมัยของ สมเด็จพระบรมไตรโลกนาถ ราวในปี พ.ศ. 2006 ได้กำหนดให้มีกรมมหาดไทย ดูแลบริหารราชการฝ่ายพลเรือนสืบทอดมาจึนถึงยุคกรุงรัตนโกสินทร์ตอนต้นก่อตั้งกระทรวงมหาดไทย ก่อตั้งกระทรวงมหาดไทย. จนมาถึง รัชสมัย พระบาทสมเด็จพระจุลจอมเกล้าเจ้าอยู่หัว ได้มีพระบรมราชโองการตั้งกระทรวงมหาดไทยเมื่อวันที่ 1 เมษายน พ.ศ. 2435 และได้ทรงมอบหมายให้ สมเด็จกรมพระยาดำรงราชานุภาพ เป็นองค์ปฐมเสนาบดีกระทรวงมหาดไทย งานของกระทรวงมหาดไทยในระยะเริ่มต้น จัดแบ่งเป็น 3 กรม คือ กรมมหาดไทยกลาง มีหน้าที่ทั่วไป กรมมหาดไทยฝ่ายเหนือ มีหน้าที่ปราบปรามโจรผู้ร้าย และงานด้านอัยการ กรมพลัมภัง มีหน้าที่เกี่ยวกับการปกครองท้องที่ ต่อมาในปีเดียวกันนี้เอง สมเด็จฯ กรมพระยาดำรงราชานุภาพ ได้ทรงจัดระบบการบริหารราชการในส่วนภูมิภาคขึ้นใหม่ เรียกว่า เทศาภิบาล โดยแบ่งการปกครองเป็น มณฑล, เมือง และ อำเภอ ต่อมาได้มีพระราชบัญญัติว่าด้วยระเบียบราชการบริหารแห่งราชอาณาจักรไทย พ.ศ. 2476 แบ่งโครงสร้างการบริหารราชการแผ่นดินเป็นส่วนกลาง ส่วนภูมิภาค และส่วนท้องถิ่น กระทรวงมหาดไทยจึงมีโครงสร้างตามพระราชบัญญัติจัดตั้งกระทรวง ทบวง กรม พ.ศ. 2476โดยมี ผู้ว่าราชการจังหวัด (ข้าหลวง) และนายอำเภอเป็นข้าราชการสังกัดกระทรวงมหาดไทย ทั้งนี้ในส่วนท้องถิ่นซึ่งได้กำหนดให้มีการปกครองตนเองในรูปต่างๆ นั้น ก็อยู่ในความดูแลของกระทรวงมหาดไทยด้วย โดยมี รัฐมนตรีว่าการกระทรวงมหาดไทย เป็นผู้บริหารกระทรวง โดยมีปลัดกระทรวงมหาดไทยเป็นหัวหน้าข้าราชการของกระทรวงอำนาจหน้าที่ของกระทรวงมหาดไทยนับตั้งแต่ก่อตั้ง อำนาจหน้าที่ของกระทรวงมหาดไทยนับตั้งแต่ก่อตั้ง. อำนาจหน้าที่ของกระทรวงมหาดไทยนับตั้งแต่เริ่มก่อตั้งในปี พ.ศ. 2435 มีดังนี้:- พ.ศ. 2435 กระทรวงมีอำนาจหน้าที่หลัก ดังนี้:- การปกครองหัวเมือง - งานรักษาความสงบเรียบร้อย (งานตำรวจ, รักษาความสะอาด) - งานอัยการ - งานพยาบาลและสาธารณสุข - งานป่าไม้ - งานสำรวจเหมืองแร่ - การเก็บภาษีอากร - พ.ศ. 2458 โอนย้าย: งานเก็บภาษีอากร (อยู่ในความรับผิดชอบของ กระทรวงการคลัง) - ไม่ทราบปี โอนย้าย: งานสำรวจเหมืองแร่ (อยู่ในความรับผิดชอบของ กระทรวงการคลัง)- พ.ศ. 2476 กระทรวงมีอำนาจหน้าที่หลักตาม พ.ร.บ. จัดตั้งกระทรวงและกรม พ.ศ. 2476 ดังนี้:- การปกครองหัวเมือง - งานรักษาความสงบเรียบร้อย (งานตำรวจ, รักษาความสะอาด) - งานอัยการและราชทัณฑ์ - งานพยาบาลและสาธารณสุข - พ.ศ. 2476 รับหน้าที่: งานราชทัณฑ์ (จาก กระทรวงยุติธรรม)- พ.ศ. 2484 กระทรวงมีอำนาจหน้าที่หลักตาม พ.ร.บ. ปรับปรุงกระทรวงและกรม พ.ศ. 2484 ดังนี้:- การปกครองหัวเมือง - งานรักษาความสงบเรียบร้อย (งานตำรวจ, รักษาความสะอาด) - งานอัยการและราชทัณฑ์ - งานพยาบาล สาธารณสุข และประชาสงเคราะห์ - งานที่ดิน - พ.ศ. 2485 โอนย้าย: งานประชาสงเคราะห์และสาธารณสุข (ตั้งเป็น กระทรวงสาธารณสุข)- พ.ศ. 2487 กระทรวงมีอำนาจหน้าที่หลักตาม พ.ร.บ. ปรับปรุงกระทรวงและกรม พ.ศ. 2487 ดังนี้:- การปกครองส่วนท้องถิ่น - งานรักษาความสงบเรียบร้อย (งานตำรวจและสาธารณูปการ) - งานอัยการและราชทัณฑ์ - งานประชาสงเคราะห์ - งานที่ดิน - การป้องกันภัยทางอากาศ - พ.ศ. 2487 รับหน้าที่: งานประชาสงเคราะห์ (จาก กระทรวงสาธารณสุข) - พ.ศ. 2487 โอนย้าย: งานโยธาเทศบาล (อยู่ในความรับผิดชอบของ สำนักนายกรัฐมนตรี) - พ.ศ. 2487 รับหน้าที่: งานป้องกันภัยทางอากาศ- พ.ศ. 2496 กระทรวงมีอำนาจหน้าที่หลักตาม พ.ร.บ. ปรับปรุงกระทรวงและกรม พ.ศ. 2496 ดังนี้:- การปกครองส่วนท้องถิ่น - งานรักษาความสงบเรียบร้อย (งานตำรวจ, ป้องกันสาธารณภัย) - งานอัยการและราชทัณฑ์ - งานประชาสงเคราะห์ - งานที่ดิน- พ.ศ. 2506 กระทรวงมีอำนาจหน้าที่หลักตาม พ.ร.บ. ปรับปรุงกระทรวงและกรม พ.ศ. 2506 ดังนี้:- การปกครองส่วนท้องถิ่น - งานที่ดินและผังเมือง - งานรักษาความสงบเรียบร้อย (งานตำรวจ, ป้องกันสาธารณภัย) - งานอัยการและราชทัณฑ์ - งานประชาสงเคราะห์ - งานพัฒนาชุมชน - พ.ศ. 2508 รับหน้าที่: งานพัฒนาแรงงาน- พ.ศ. 2516 กระทรวงมีอำนาจหน้าที่หลักตาม พ.ร.บ. ปรับปรุงกระทรวงและกรม พ.ศ. 2516 ดังนี้:- การปกครองส่วนท้องถิ่น - งานโยธาธิการและผังเมือง - งานรักษาความสงบเรียบร้อย (งานตำรวจ, ป้องกันสาธารณภัย) - งานอัยการและราชทัณฑ์ - งานประชาสงเคราะห์ - งานพัฒนาชนบท - งานแรงงาน - พ.ศ. 2534 โอนย้าย: งานอัยการ (ตั้งเป็น สำนักงานอัยการสูงสุด) - พ.ศ. 2534 รับหน้าที่: งานประกันสังคม- พ.ศ. 2534 กระทรวงมีอำนาจหน้าที่หลักตาม พ.ร.บ. ปรับปรุงกระทรวงและกรม พ.ศ. 2534 ดังนี้:- การปกครองส่วนท้องถิ่น - การส่งเสริมและพัฒนาการเมือง - งานรักษาความสงบเรียบร้อย (งานตำรวจ, ป้องกันสาธารณภัย, ราชทัณฑ์ และ ประชาสงเคราะห์) - งานโยธาธิการและผังเมือง - งานพัฒนาชนบท - งานแรงงานและประกันสังคม - พ.ศ. 2536 โอนย้าย: งานแรงงาน ประกันสังคม และ ประชาสงเคราะห์ (ตั้งเป็น กระทรวงแรงงานและสวัสดิการสังคม)- พ.ศ. 2545 กระทรวงมีอำนาจหน้าที่หลักตาม พ.ร.บ. ปรับปรุงกระทรวงและกรม พ.ศ. 2545 ดังนี้:- การปกครองส่วนท้องถิ่น - งานทะเบียนราษฏร์ - การส่งเสริมและพัฒนาการเมือง - งานป้องกันสาธารณภัยและโยธาธิการ - พ.ศ. 2545 โอนย้าย: งานราชทัณฑ์ (อยู่ในความรับผิดชอบของ กระทรวงยุติธรรม) - พ.ศ. 2547 โอนย้าย: งานตำรวจ (ตั้งเป็น สำนักงานตำรวจแห่งชาติ)</doc>
