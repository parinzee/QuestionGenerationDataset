<doc id="825134" url="https://th.wikipedia.org/wiki?curid=825134" title="มหัศจรรย์เรียกอสูร">มหัศจรรย์เรียกอสูร มหัศจรรย์เรียกอสูร () เป็นภาพยนตร์แฟนตาซีที่ออกฉายในปี พ.ศ. 2559 กำกับโดย เจ. เอ. บาโยนา และเขียนเรื่องโดย แพทริก เนส โดยภาพยนตร์เรื่องนี้สร้างเรื่องจากนวนิยายเรื่องมหัศจรรย์เรียกอสูรที่เขาเขียนขึ้นเอง มีนักแสดงนำ คือ ซิกัวร์นีย์ วีเวอร์ เฟลิซิตี โจนส์ โทบี เคบเบล เลวิส แมคดูแกล และเลียม นีสัน ภาพยนตร์เรื่องนี้ถูกฉายรอบปฐมทัศน์เมื่อวันที่ 10 กันยายน พ.ศ. 2559 ที่งานมหกรรมภาพยนตร์นานาชาติโตรอนโต พ.ศ. 2559 หลังจากนั้นก็ได้ออกฉายในประเทศสเปนเมื่อวันที่ 7 ตุลาคม พ.ศ. 2559 และจะออกฉายในสหรัฐอเมริกาในวันที่ 23 ธันวาคม พ.ศ. 2559 โดยโฟกัส ฟีเจอรส์ และในสหราชอาณาจักรในวันขึ้นปีใหม่โดยเอ็นเตอร์เทนเมนท์ วันเนื้อเรื่อง เนื้อเรื่อง. คอเนอร์ โอมัลลีย์ (เลวิส แมคดูแกล) เป็นเด็กผู้ชายที่พยายามรักษาอาการป่วยไข้ของแม่ของเขา (เฟลิซิตี โจนส์) และมักถูกแฮร์รี่ (James Melville) เพื่อนที่อยู่โรงเรียนเดียวกับคอเนอร์กลั่นแกล้ง คืนหนึ่ง คอเนอร์พบกับ "มอนสเตอร์" (เลียม นีสัน) ซึ่งมีลักษณะเป็นต้นไม้ยิวขนาดยักษ์ที่มีรูปร่างเหมือนคนมาเล่านิทานให้คอเนอร์ฟัง และหลังจากนั้น ก็ได้ช่วยคอเนอร์แก้ไขปัญหาชีวิตต่างๆ ของเขานักแสดงนักแสดง. - เลวิส แมคดูแกล แสดงเป็น คอเนอร์ โอมัลลีย์ - ซิกัวร์นีย์ วีเวอร์ แสดงเป็นยายของคอเนอร์ ผู้ซึ่งไม่ต้องการให้สิ่งของในบ้านซึ่งมีค่าสำหรับเธอถูกทำลาย - เฟลิซิตี โจนส์ แสดงเป็น ลิซซี โอมัลลีย์ แม่ของคอเนอร์ ผู้ซึ่งป่วยไข้ระยะสุดท้าย - โทบี เคบเบล แสดงเป็นพ่อของคอเนอร์ ผู้ซึ่งอยู่ห่างไกลจากคอเนอร์และลิซซี - เลียม นีสัน พากย์เสียงของ "มอนสเตอร์" ทอม ฮอลแลนด์ ผู้ซึ่งออกงานร่วมกับบาโยนาในภาพยนตร์เรื่อง 2004 สึนามิ ภูเก็ต และแสดงเป็นตัวแทนของมอนสเตอร์ระหว่างการถ่ายทำ - เจมส์ เมลวิลล์ แสดงเป็น แฮร์รี่ เพื่อนโรงเรียนเดียวกับคอเนอร์ที่ชอบกลั่นแกล้งคอเนอร์เป็นประจำ - ลิลลี-โรส อาสลานดอกดู แสดงเป็น ลิลลี เพื่อนร่วมห้องของคอเนอร์ - เจรัลดิน แชปลิน แสดงเป็น ครูใหญ่การผลิต การผลิต. โฟกัส ฟีเจอร์ได้ซื้อลิขสิทธิ์ของหนังสือนวนิยายที่มีชื่อเหมือนกับภาพยนตร์เรื่องนี้เมื่อเดือนทีนาคม พ.ศ. 2557 แพทริก เนส เจ้าของหนังสือได้ทำหน้าที่เป็นผู้แต่งเนื้อเรื่องพร้อมกับเจ. เอ. บาโยนา ซึ่บทำหน้าที่เป็นผู้กำกับ เมื่อวันที่ 23 เมษายน พ.ศ. 2557 เฟลิซิตี โจนส์ ได้ร่วมแสดงในภาพยนตร์เรื่องนี้ โดยแสดงเป็นแม่ของคอเนอร์ เมื่อวันที่ 8 พฤษภาคม ปีเดียวกัน เลียม นีสัน ได้ร่วมพากย์เสียงของมอนสเตอร์ เมื่อวันที่ 18 สิงหาคม ซิกัวร์นีย์ วีเวอร์ ได้ร่วมแสดงในภาพยนตร์เรื่องนี้ โดยแสดงเป็นยายของคอเนอร์ เมื่อวันที่ 19 สิงหาคม โทบี เคบเบล ก็ได้ร่วมแสดงในภาพยนตร์เรื่องนี้ เมื่อวันที่ 3 กันยายน เนส ผู้เขียนเรื่อง ได้โพสต์ข้อความลงในทวิตเตอร์ของเขาว่า จะให้ เลวิส แมคดูแกล แสดงนำในภาพยนตร์เรื่องนี้ เมื่อวันที่ 30 กันยายน เจรัลดิน แชปลิน ได้ร่วมแสดงในภาพยนตร์เรื่องนี้การถ่ายทำการออกฉายรายการอ้างอิง</doc>
