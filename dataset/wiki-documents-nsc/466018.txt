<doc id="466018" url="https://th.wikipedia.org/wiki?curid=466018" title="ทีโอฟิโล สตีเวนสัน">ทีโอฟิโล สตีเวนสัน ทีโอฟิโล สตีเวนสัน (Teófilo Stevenson ) นักมวยสากลสมัครเล่นชาวคิวบา เกิดเมื่อ 29 มีนาคม พ.ศ. 2495 เป็นนักมวยสากลสมัครเล่นที่คว้าเหรียญทองรุ่นเฮฟวี่เวทในกีฬาโอลิมปิกถึงสามสมัยซ้อน คือใน พ.ศ. 2515 ที่มิวนิก ประเทศเยอรมัน พ.ศ. 2519 ที่ ทอนทรีออล ประเทศแคนาดา และ พ.ศ. 2523 ที่ มอสโก สหภาพโซเวียต และพลาดโอกาสคว้าเหรียญทองสมัยที่สี่อย่างน่าเสียดายเมื่อคิวบาคว่ำบาตรการแข่งขันกีฬาโอลิมปิก พ.ศ. 2527 ที่ ลอสแอนเจลิส สหรัฐอเมริกา สตีเวนสันเป็นผู้จงรักภักดีกับระบอบคอมมิวนิสต์และประธานาธิบดีฟิเดล คาสโตรมาก โดยปฏิเสธการชกมวยสากลอาชีพซึ่งเป็นสิ่งผิดกฎหมายในคิวบา เมื่อเขาเลิกชกมวยสากลสมัครเล่นใน พ.ศ. 2529 เขาได้ไปเป็นผู้ฝึกสอนในสหพันธ์มวยคิวบา และสามารถสร้างนักมวยรุ่นน้องคือเฟลิกซ์ ชาวอน ที่ได้เหรียญทองกีฬาโอลิมปิกสามสมัยซ้อนคือ พ.ศ. 2535 ที่บาร์เซโลนา ประเทศสเปน พ.ศ. 2536 ที่ แอตแลนตา สหรัฐ และ พ.ศ. 2543 ที่ซิดนีย์ ออสเตรเลีย จนกระทั่งเสียชีวิตด้วยอาการหัวใจวายเมื่อ 11 มิถุนายน พ.ศ. 2555 รวมอายุได้ 60 ปี</doc>
