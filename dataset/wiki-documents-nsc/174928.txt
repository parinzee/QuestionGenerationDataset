<doc id="174928" url="https://th.wikipedia.org/wiki?curid=174928" title="โจหอง">โจหอง โจหอง (; ) เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ในยุคสามก๊ก เป็นขุนพลคนสำคัญของโจโฉ เป็นน้องชายของโจหยิน มีนิสัยกล้าหาญบ้าบิ่น มีความจงรักภักดี อารมณ์ร้อน เมื่อโจโฉป่าวประกาศระดมพลเพื่อกำจัดตั๋งโต๊ะ โจหองและโจหยินผู้พี่ได้คุมกำลังพันเศษมาเข้าร่วมกับโจโฉที่เมืองตันลิว นับแต่นั้นทั้งสองพี่พี่น้องก็ได้ร่วมมือกับโจโฉตั้งตนเป็นใหญ่ในแผ่นดิน โจหองได้รบให้โจโฉในตำแหน่งแม่ทัพใหญ่หลายครั้ง โจหองเคยช่วยชีวิตโจโฉมาแล้ว 2 ครั้ง ครั้งแรก โจโฉตามตีท้ายทัพตั๋งโต๊ะ แต่เสียที ตัวโจโฉหลบหนี ซีเอ๋งทหารตั๋งโต๊ะยิงเกาทัณฑ์ถูกโจโฉได้รับบาดเจ็บและม้าของโจโฉถูกหอกของข้าศึกล้มลง โจหองได้มาช่วยชีวิตโจโฉไว้ได้ และขอให้โจโฉขึ้นมา แต่โจโฉปฏิเสธ โจหองจึงพูดไว้ว่า "แผ่นดินนี้โจหองตายไม่เป็นไร แต่ท่านตายไม่ได้" ก่อนจะพาหนีมาและพบกับซีเอ๋งที่ดักรออยู่ แต่ แฮหัวตุ้น และ แฮหัวเอี๋ยน สองนายทหารเอกเข้ามาช่วยทันและ แฮหัวตุ้น ก็สังหารซีเอ๋ง ณ ที่นั้น โจโฉจึงรอดตายได้อย่างหวุดหวิด ... ครั้งที่ 2 โจโฉเสียทีให้กับม้าเฉียวจนต้องตัดหนวดหนีตาย หลบคมทวนของม้าเฉียวเกือบจะถูกม้าเฉียวสังหารอยู่แล้ว โชคดีที่โจหองกับ แฮหัวเอี๋ยน มาช่วยชีวิตไว้ได้ทัน โจโฉซาบซึ้งในบุญคุณของโจหองจึงบำเหน็จรางวัลให้อย่างงาม ...ส่วนเรื่องการตายของโจหองถูกบันทึกไว้ว่า "แก่ตาย"ครอบครัวครอบครัว. - โจหยิน พี่ชายรายชื่อบุคคลที่ถูกสังหารโดยโจหองรายชื่อบุคคลที่ถูกสังหารโดยโจหอง. - โฮปัน โจรโพกผ้าเหลือง - อ้วนถำ บุตรชายตนโตของอ้วนเสี้ยว - งิมเอ๋ง ทหารจ๊กก๊กในสังกัดม้าเฉียว - เจาปิด</doc>
