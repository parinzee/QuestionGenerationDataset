<doc id="584207" url="https://th.wikipedia.org/wiki?curid=584207" title="ลัมโบร์กีนี เซสโต เอเลเมนโต">ลัมโบร์กีนี เซสโต เอเลเมนโต ลัมโบร์กีนี เซสโต เอเลเมนโต () เป็นรถยนต์นั่งสมรรถนะสูง เครื่องยนตร์กลางลำหลัง ขับเคลื่อนสี่ล้อหลัง (AWD) 2 ประตู 2 ที่นั่ง ผลิตโดยบริษัทรถยนต์สัญชาติอิตาลี ลัมโบร์กีนี เปิดตัวครั้งแรกที่งาน ปารีส มอเตอร์ โชว์ ปี ค.ศ. 2010 และเริ่มผลิตในปี ค.ศ. 2011 ในจำนวนจำกัดเพียง 20 คันเท่านั้น โดยแต่ละคันมีราคาจำหน่ายระหว่าง 2.2 - 2.9 ล้านดอลลาร์ ซึ่งปัจจุบันรถทั้ง 20 คันก็ได้ถูกจำหน่ายออกไปหมดแล้ว เซสโต เอเลเมนโต ได้รับการออกแบบโดย ทราวิส มาร์ช (Travis Marsh) มีจุดเด่นตรงที่ เป็นรถที่มีน้ำเบากว่ารถทั่ว ๆ ไป ด้วยน้ำหนักเพียง 999 กิโลกรัมเท่านั้น (2,202 lb) ซึ่งมีน้ำหนักน้อยกว่า ฮอนด้า แจ๊ซ เสียอีก จึงทำให้เป็นรถลัมโบร์กีนีที่มีน้ำหนักน้อยที่สุดเท่าที่เคยมีมา ซึ่งเป็นผลมาจากการใช้วัสดุจำพวก คาร์บอนไฟเบอร์ เซสโต เอเลเมนโต ใช้เครื่องยนต์ขนาด 5.2 ลิตร V10 ซึ่งนำมาจาก ลัมโบร์กินี กัลลาร์โด ซึ่งให้กำลังที่ 578 PS (425 kW; 570 hp) และแรงบิดสูงสุดถึง 540 N·m (400 lbf·ft) ระบบล้อเป็นแบบขับเคลื่อนทุกล้อ ( All wheel drive ) ใช้ระบบเกียร์กึ่งอัตโนมัติ 6 จังหวะ ( Semi-automatic transmission ) เซสโต เอเลเมนโต สามารถทำความเร็ว 0-100 กม./ชม. ในเวลาเพียง 2.5 วินาที สำหรับคำว่า "เซสโต เอเลเมนโต " ในภาษาอิตาลี หมายถึง ธาตุทั้ง 6 และยังอ้างอิงถึง จำนวนเลขอะตอมของคาร์บอน อีกด้วย</doc>
