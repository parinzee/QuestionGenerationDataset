<doc id="879334" url="https://th.wikipedia.org/wiki?curid=879334" title="หลี่จิ้ง (ขุนศึก)">หลี่จิ้ง (ขุนศึก) หลี่จิ้ง ( , 1114 – 2 กรกฎาคม 1192) ขุนศึกที่มีชีวิตอยู่ในช่วงต้น ราชวงศ์ถัง และทรงอิทธิพลถึงขีดสุดในรัชสมัย จักรพรรดิถังไท่จง หลี่จิ้งเกิดเมื่อ พ.ศ. 1114 ในช่วงปลายยุค ราชวงศ์โจวเหนือ โดยปู่ของเขา หลี่ฉงยี่ (Li Chongyi) รับราชการเป็นผู้ว่าการมณฑลในยุค ราชวงศ์เว่ยเหนือ ขณะที่พ่อของเขา หลี่กวน (Li Quan) รับราชการเป็นผู้ว่าการในสมัย ราชวงศ์สุย ในวัยเด็กหลี่จิ้งมีรูปร่างที่องอาจสง่าผ่าเผยและมีความสามารถในด้านบทกวีและด้านการทหารกระทั่งช่วงปลายยุคราชวงศ์สุยหลี่จิ้งได้เข้ารับราชการกับ หลี่หยวน ผู้ว่าการเมือง ไท่หยวน ต่อมาหลี่จิ้งได้ทราบแผนการก่อกบฏของหลี่หยวนก็พยายามที่จะส่งข่าวไปรายงานแก่จักรพรรดิสุยหยางที่ เจียงตู แต่ไม่สำเร็จเพราะถูกจับได้เสียก่อนและถูกคุมขังไว้ในคุก ใน พ.ศ. 1160 หลี่หยวนก่อกบฏขึ้นที่ไท่หยวนและบุกเข้ายึด ฉางอัน เมืองหลวงของราชวงศ์สุยพร้อมกับสถาปนาพระราชนัดดาของ จักรพรรดิสุยหยาง คือ หยางยู่ ขึ้นเป็น จักรพรรดิสุยกง โดยตัวของหลี่หยวนเองได้เป็น ผู้สำเร็จราชการ ซึ่งหลี่จิ้งเองก็พยายามรายงานเรื่องนี้ไปยังจักรพรรดิสุยหยางเป็นครั้งที่ 2 แต่ก็ถูกจับได้อีกทำให้หลี่หยวนไม่พอใจสั่งประหารหลี่จิ้งแต่ หลี่ซื่อหมิน บุตรชายคนรองของหลี่หยวนขอทำหน้าที่เกลี้ยกล่อมจนหลี่จิ้งยอมกลับมารับใช้หลี่หยวนได้สำเร็จโดยหลี่หยวนให้หลี่จิ้งเป็นคนสนิทของหลี่ซื่อหมิน ต่อมาใน พ.ศ. 1161 ภายหลังจากข่าวที่จักรพรรดิสุยหยางถูกปลงพระชนม์โดยขุนศึกของเขา อี้เหวินฮ่วยจี๋ มาถึงฉางอันหลี่หยวนก็ได้บีบบังคับให้จักรพรรดิสุยกงสละราชบัลลังก์ให้กับเขาและสถาปนาราชวงศ์ถังขึ้นหลี่จื้งก็ยังคงรับใช้ราชวงศ์ใหม่และสร้างวีรกรรมความกล้าหาญในการรบไว้หลายครั้งกระทั่งถึงแก่อสัญกรรมเมื่อวันที่ 2 กรกฎาคม พ.ศ. 1192 หรือก่อนที่จักรพรรดิไท่จงจะสวรรคตได้ไม่นานโดยหลี่จิ้งได้รับเกียรติอย่างสูงในการฝังศพที่สุสานของเขาที่ตั้งอยู่ใกล้สุสานหลวงของจักรพรรดิไท่จง</doc>
