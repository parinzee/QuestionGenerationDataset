<doc id="478190" url="https://th.wikipedia.org/wiki?curid=478190" title="โดราเอมอน ตอน โนบิตะล่าโจรปริศนาในพิพิธภัณฑ์ของวิเศษ">โดราเอมอน ตอน โนบิตะล่าโจรปริศนาในพิพิธภัณฑ์ของวิเศษ โดราเอมอน เดอะ มูฟวี่ ตอน โนบิตะล่าโจรปริศนาในพิพิธภัณฑ์ของวิเศษ () เป็นโดราเอมอนฉบับภาพยนตร์การ์ตูนเรื่องยาว ผลงานของ ฟูจิโกะ เอฟ. ฟูจิโอะ และเป็นภาพยนตร์ชุดนี้ถือเป็นตอนที่ 33 ของโดราเอมอนฉบับภาพยนตร์ โดยได้ออกฉายในโรงภาพยนตร์เมื่อวันที่ 9 มีนาคม ค.ศ. 2013 (พ.ศ. 2556) และเข้าฉายในประเทศไทยวันที่ 17 ตุลาคม พ.ศ. 2556เรื่องย่อ เรื่องย่อ. เรื่องราวนี้เกิดขึ้นวันหนึ่งในขณะที่โดราเอมอนกำลังนอนหลับ ได้มีชายลึกลับที่มีชื่อว่าจอมโจรดีลักซ์ได้แอบมาขโมยกระดิ่งห้อยคอของโดราเอมอน โนบิตะจึงได้ใช้ "ชุดอุปกรณ์เชอร์ล็อกโฮมส์" ทำการค้นหาจนพบร่องรอยว่ากระดิ่งห้อยคอของโดราเอมอนน่าจะอยู่ที่พิพิธภัณฑ์ของวิเศษในโลกอนาคต พวกโนบิตะจึงพากันมุ่งหน้าไปที่นั่นทันที โดยได้รับความช่วยเหลือจากโดเรมี ที่พิพิธภัณฑ์ของวิเศษในโลกอนาคตแห่งนี้เป็นสถานที่ซึ่งเก็บรวบรวมของวิเคษตั้งแต่ในอดีตจนถึงปัจจุบันไว้หมดทุกอย่างและจอมโจรดีลักซ์ก็หมายตาของวิเศษของที่นี่อยู่เหมือนกัน พวกโนบิตะจึงได้ร่วมมือกับ สารวัตมัสตาร์ด เพื่อค้นหากระดิ่งห้อยคอของโดราเอมอนโดยมี เคิร์ต เด็กหนุ่มผู้มีความมุ่งมั่นอยากเป็นช่างฝีมือทำของวิเศษ เป็นคนนำทางสำรวจตรวจสอบดูในพิพิธภัณฑ์ พวกโนบิตะจะได้กระดิ่งห้อยคอของโดราเอมอนกลับคืนมาหรือไม่ และตัวจริงของจอมโจรดีลักซ์เป็นใคร แล้วเขามีจุดประสงค์อะไรถึงได้ขโมยกระดิ่งห้อยคอของโดราเอมอนกันแน่ผู้พากย์การตอบรับ การตอบรับ. ภาพยนตร์เรื่องนี้ออกฉายในโรงภาพยนตร์เมื่อวันที่ 9 มีนาคม ค.ศ. 2013 (พ.ศ. 2556) และเว็บไซต์สถานีโทรทัศน์เอ็นเอชเคของญี่ปุ่น รายงานว่า ภาพยนตร์การ์ตูนเรื่อง "โดราเอมอน" กลายเป็นภาพยนตร์ภาคต่อที่มีผู้ชมมากที่สุดในญี่ปุ่น โดยมีผู้ชมในโรงภาพยนตร์กว่า 100 ล้านคน นับตั้งแต่เปิดตัวภาคแรกในปี 1980 ด้าน "โตโฮ" บริษัทผู้ผลิตและจัดจำหน่ายภาพยนตร์ประกาศ (25 มี.ค. 56) ว่า การ์ตูนโดราเอมอน ที่เล่าถึงหุ่นยนต์แมวสีฟ้าที่เดินทางข้ามเวลา ตอนที่ 33 ซึ่งมีชื่อตอนว่า "พิพิธภัณฑ์ของวิเศษของโนบิตะ" (Nobita′s Secret Gadget Museum) มีผู้ชมถึง 1.56 ล้านคน ภายในเวลา 2 สัปดาห์ นับตั้งแต่เปิดตัวเมื่อต้นเดือนมีนาคม ทำให้ยอดรวมผู้ชมภาพยนตร์การ์ตูนเรื่องนี้สูงกว่า 100 ล้านคน</doc>
