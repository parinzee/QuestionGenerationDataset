<doc id="477717" url="https://th.wikipedia.org/wiki?curid=477717" title="แกะรอยรัก">แกะรอยรัก แกะรอยรัก หรือ “Trace of Love” ละครแนวพิศวาสฆาตกรรม ดัดแปลงจากบทประพันธ์ของ "กิ่งฉัตร" ได้ถูกนำมาสร้างเป็นละครโทรทัศน์ เมื่อปี พ.ศ. 2551 ผลิตโดย บริษัท บีอีซี-เทโร เอนเตอร์เทนเม้นท์ จำกัด มหาชน โดย บริษัท บางกอกดราม่า ผู้กำกับ พี่เต๋ ฉัตรชัย นาคสุริยะ ออกอากาศครั้งแรกเมื่อวันที่ 2 สิงหาคม พ.ศ. 2551 ทางสถานีวิทยุโทรทัศน์ไทยทีวีสีช่อง 3เรื่องย่อโดยสังเขป เรื่องย่อโดยสังเขป. “แกะรอยรัก” เป็นเรื่องราวของตำหนักเปลี่ยนฟ้า ที่มีชื่อเสียงโด่งดังในเรื่องทำนาย อนาคตแม่นยำราวกับตาเห็น เมื่อนักร้องซูเปอร์สตาร์ชื่อดัง “แอนนี่” ที่ได้พา "ทรงรบ" ผู้บริหารฮาร์ทซอง เจ้าของค่ายเพลงยักษ์ใหญ่ กับ "ทรงต้น" อดีตนักร้องซุปเปอร์สตาร์ พี่ชายทรงรบ มารับฟังคำทำนายด้วยกัน เนื่องจากเธอฝันร้าย พอได้รับคำทำนายที่ทำนายไปทิศทางเดียวกันว่าแอนนี่จะประสบเคราะห์กรรมจนถึงกับชีวิตขอให้รีบทำบุญโดยด่วน ทำให้ "ชมเดือน" ตกใจเป็นอย่างมาก เพราะชมเดือนเป็นแฟนพันธ์แท้ของแอนนี่ และในอาทิตย์ต่อมา มีเหตุทำให้แอนนี่ ต้องตกลงมาจากดาดฟ้า บริษัท ฮาร์ทซอง เสียชีวิตโดยตำรวจสรุปว่าเป็นอุบัติเหตุ แต่ "เพลินพิศ" ไม่เชื่อ และ บอกว่าเป็นการฆาตกรรมอย่างแน่นอน เลยคิดว่าสองพี่น้อง ทรงต้น ทรงรบ เป็นผู้ต้องสงสัย เพราะเกิดปัญหารักสามเศร้าขึ้นมา และตกลงกันไม่ได้ จีงเกิดโศกนาฏกรรมเกิดขึ้นรายนามนักแสดงคาแร็คเตอร์ตัวละคร รายนามนักแสดง. คาแร็คเตอร์ตัวละคร. ทรงรบ (รับบทโดย โฬม-พัชฏะ นามปาน) หนุ่มหล่อเคร่งขรึมมาดนิ่ง ผู้บริหารบริษัทสื่อบันเทิงยักษ์ใหญ่อย่าง “ฮาร์ทซอง” ภายนอกดูหยาบคายแข็งกระด้าง แต่ภายในอ่อนโยน จริงใจและจริงจัง มุทะลุดุดัน จนบางครั้งถึงขนาดกล้าแลกชื่อเสียงเกียรติยศ เพื่อปกป้อง “ทรงต้น” พี่ชายคนเดียวที่เขารัก ทรงรบ เป็นหนึ่งในผู้ต้องสงสัยว่าอยู่เบื้องหลังการเสียชีวิตของแอนนี่ นักร้องดังในค่ายที่ตกจากดาดฟ้าลงมาตายอย่างปริศนา เพราะทรงรบ คือหนึ่งในชายที่เข้ามาติดพันแอนนี่ ชมเดือน (รับบทโดย ริต้า-ศรีริต้า เจนเซ่น) หญิงสาวกะโปโล น่ารัก มีน้ำใจ แต่ทว่าช่างสงสัย อยากรู้อยากเห็น จนนำพาตัวเองไปสู่การไขความลับเรื่องราวฆาตกรรมชื่อดัง อย่างคดีของ แอนนี่ ชมเดือนเป็นเลือดเนื้อเชื้อไขของ “ตำหนักเปลี่ยนฟ้า” อันเป็นตระกูลนักพยากรณ์ แต่ตนเองกลับเป็นคนเดียวในครอบครัวที่เป็นคนธรรมดา ไม่มีความสามารถพิเศษใดๆ ในการหยั่งรู้อนาคตเลย ชมเดือนปลื้มในตัวของไดอาน่า หรือ แอนนี่ นักร้องสาวซูเปอร์สตาร์เป็นอย่างมาก เมื่อแอนนี่เสียชีวิตอย่างมีเงื่อนงำ ชมเดือนจึงไม่ลังเลที่จะเข้ามาสืบหาฆาตกรด้วยตนเองเมื่อมีโอกาส แต่สืบไปสืบมา ชมเดือนกลับตกหลุมรักคนที่เธอคิดว่าเป็นฆาตกร อย่าง “ทรงรบ” ไปเสียนี่ ทรงต้น (รับบทโดย บอย-พิษณุ นิ่มสกุล) อดีตซูเปอร์สตาร์ชื่อดัง ที่ผันตัวมาเป็นเจ้าของบริษัทบันเทิงยักษ์ใหญ่ “ฮาร์ทซอง" ทรงต้นเป็นพี่ชายคนเดียวของทรงรบ แต่นิสัยของทรงต้นนั้นกลับแตกต่างจากทรงรบโดยสิ้นเชิง ทรงต้นเป็นหนุ่มรูปหล่อเจ้าสำราญ เพลย์บอย มีเสน่ห์หาตัวจับยาก พูดเพราะ ปากหวาน จึงเป็นที่หลงใหลของสาวๆ มากหน้าหลายตา รวมทั้ง แอนนี่ และ จิลลี่ สองพี่น้องนักร้องชื่อดัง ดาวเด่นภายใต้สังกัดเทปของเขาเอง ดังนั้น เมื่อเกิดเหตุการตกจากดาดฟ้าตายอย่างปริศนาของแอนนี่ ทรงต้นจึงตกเป็นผู้ต้องสงสัยรายแรกๆ เพราะเขาคือชายหนุ่มที่พัวพัน และกำลังมีปัญหาความรักกับแอนนี่ ก่อนเธอจะเสียชีวิต เจนนิเฟอร์ หรือ จิลลี่ (รับบทโดย มะปราง-วิรากานต์ เสณีตันติกุล) สาวน้อยร่าเริง แจ่มใส แต่เจ้าอารมณ์ เอาแต่ใจตัวเอง เพราะเป็นน้องคนเล็กที่มีพี่สาวคอยเอาอกเอาใจทุกอย่าง จิลลี่ ก้าวขึ้นมาเป็นนักร้องชื่อดัง ตาม ไดอาน่า หรือ แอนนี่ พี่สาวที่เป็นซูเปอร์สตาร์โด่งดังในวงการบันเทิงอยู่ก่อนแล้ว ทำให้เธอรู้สึกกดดันเสมอมาว่าจะเป็นได้แค่เพียงเงาของแอนนี่ในทุกๆ ทาง ทั้งด้านการงาน และหัวใจ เพราะทั้งสองพี่น้องต่างก็ทุ่มเทความรักให้กับชายหนุ่มคนเดียวกัน นั่นก็คือ “ทรงต้น” ในท้ายที่สุด แม้ว่าดูเหมือนเธอจะสามารถพิชิตใจของทรงต้นมาจากแอนนี่ได้ แต่เหตุการณ์นี้ก็ก่อให้เกิดความบาดหมางรุนแรงระหว่างพี่น้อง เมื่อแอนนี่ตาย จิลลี่จึงเป็นอีกหนึ่งผู้ต้องสงสัย เพราะสนิทใกล้ชิดกับแอนนี่ที่สุด โดยมีกระแสข่าวยืนยันว่า ถ้าแอนนี่ไม่ตาย จิลลี่จะไม่มีทางได้เกิดในวงการ แอนนี่จึงต้องพิสูจน์ตัวเอง และเอาชนะคำปรามาสจากทุกคนให้ได้ ว่าเธอไม่ใช่เงาของแอนนี่ โดยเฉพาะอย่างยิ่ง ... ในสายตาของ ทรงต้น ชายที่เธอรักที่สุด ไดอาน่า หรือ แอนนี่ (แสดงโดย มิ้ม-อัมราภัสร์ จุลกะเศียน) หญิงสาวสวยเซ็กซี่ นักร้องชื่อดัง ภายนอกดูเข้มแข็ง อดทน แต่ภายใน แอนนี่เป็นหญิงสาวที่น่าสงสาร เก็บกด เพราะมารดาใช้ความเป็นศิลปินโด่งดังบังคับเธอให้ขายตัวกับเหล่าผู้หลักผู้ใหญ่ จนแอนนี่ต้องหันเข้าหายาเสพติดเพื่อระบายความเครียด แอนนี่รักน้องสาว คือ จิลลี่ มาก เสียสละได้ทุกสิ่งเพื่อน้อง และอดทนกับความรักที่ให้กับ "ทรงต้น" อย่างมากมาย แต่ท้ายที่สุดแล้วเธอกลับต้องพบกับจุดจบที่น่าเศร้า ความตาย...ที่กระทั่งวินาทีที่หมดลมหายใจ เธอยังไม่อาจเข้าใจได้ว่า เหตุใดสิ่งนี้จึงเกิดขึ้นกับเธอ เปลี่ยนฟ้า (รับบทโดย เก้า-จิรายุ ละอองมณี) น้องชายคนเดียวของชมเดือน เป็นเด็กหนุ่มหน้าตาดี เฉลียวฉลาด สดใส แต่เคร่งขรึมในบางครั้ง เขามีความสามารถพิเศษสามารถมองเห็นอนาคตได้ จึงเป็นเหตุให้เปลี่ยนฟ้า และคนในตำหนักต้องมาพัวพันกับคดีดังของแอนนี่ เพราะเปลี่ยนฟ้าเกิดนิมิตเห็นภาพของฆาตกรรายชื่อเพลงประกอบละครรายชื่อเพลงประกอบละคร. - เพลง ความรักอยู่ไหน (ศิลปิน พิษณุ นิ่มสกุล) - เพลง คนโง่ในกระจก (ศิลปิน พิษณุ นิ่มสกุล) - เพลง คนโง่ในกระจก (ศิลปิน มาลีน่า) - เพลง คนโง่ในกระจก (ศิลปิน พิษณุ นิ่มสกุล) & มาลีน่า)</doc>
