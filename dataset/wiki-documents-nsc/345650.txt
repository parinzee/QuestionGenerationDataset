<doc id="345650" url="https://th.wikipedia.org/wiki?curid=345650" title="ปริญญาตรี">ปริญญาตรี ปริญญาตรี หรือ ปริญญาบัณฑิต เป็นระดับการศึกษาย่อยในการอุดมศึกษา ต่อเนื่องจากชั้นมัธยมศึกษา คำว่า ตรี หมายถึง ชั้นที่สาม (ใช้เกี่ยวกับลำดับชั้นหรือขั้นของยศตำแหน่ง คุณภาพ หรือ วิทยฐานะ ต่ำกว่า โท สูงกว่า จัตวา) ระดับปริญญาตรี โดยทั่วไปเวลาสี่ปี แต่สามารถช่วง 2-6 ปีขึ้นอยู่กับภูมิภาคของโลกปริญญาตรีในประเทศไทย ปริญญาตรีในประเทศไทย. การจัดการศึกษาปริญญาตรีในประเทศไทย โดยส่วนใหญ่จะกำหนดระยะเวลาของหลักสูตรไว้ 4 หรือ 5 ปี และ 2 หรือ 3 ปี ในหลักสูตรต่อเนื่องจากอนุปริญญา มีจุดมุ่งหมายที่จะพัฒนาให้บุคคลมีความรู้ ความสามารถ ดังนี้1. มีความรู้และทักษะพื้นฐานในการประกอบอาชีพได้เป็นอย่างดี 2. มีความรู้ทันสมัย ใฝ่รู้ และพัฒนาตนเอง 3. มีความสามารถในการจัดระบบความคิด คิดวิเคราะห์ สังเคราะห์และประเมินผล 4. มีความคิดริเริ่มสร้างสรรค์ ประยุกต์ใช้ความรู้และสร้างผลงานใหม่ได้ 5. มีความสามารถในการบริหารจัดการและการทำงานเป็นทีม 6. มีความสามารถในการใช้ภาษาในการสื่อสารและใช้เทคโนโลยีได้ดี 7. มีคุณธรรมจริยธรรมในการดำรงชีวิตและประกอบวิชาชีพ สำหรับผู้ที่สำเร็จการศึกษาระดับปริญญาตรีในประเทศไทย จะมีคำเรียกว่า “บัณฑิต” หมายถึง ผู้ทรงความรู้ ผู้มีปัญญา นักปราชญ์ เช่น วิทยาศาสตรบัณฑิต แพทยศาสตรบัณฑิต บัญชีบัณฑิต เป็นต้น</doc>
