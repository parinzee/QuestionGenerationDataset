<doc id="203503" url="https://th.wikipedia.org/wiki?curid=203503" title="เพอร์โซนา 4">เพอร์โซนา 4 เพอร์โซนา 4 () เป็นเกมเล่นตามบทบาทสำหรับเครื่องเพลย์สเตชัน 2 เพอร์โซนา 4 เป็นภาคหนึ่งในชุด เพอร์โซนา ซึ่งเป็นชุดย่อยของเมกามิเทนเซย์ พัฒนาโดยบริษัทแอตลัส ออกวางจำหน่ายในญี่ปุ่นเดือน กรกฎาคม พ.ศ. 2551 ก่อนจะจำหน่ายในอเมริกาเหนือ ในเดือน ธันวาคม ปีเดียวกัน โดยใช้ชื่อว่า Shin Megami Tensei: Persona 4 (ชินเมกามิเทนเซย์ เพอร์โซนา4) และเดือนมีนาคม พ.ศ. 2552ในภาคพื้นยุโรป ภาคภาษาอังกฤษซึ่งจำหน่ายในอเมริกาเหนือยังแถมอาร์ตบุคและซาวแทร็คซีดีของเกมพร้อมกับเกมเช่นเดียวกับเพอร์โซนา 3 และเพอร์โซนา 4 ก็ได้รับคำวิจารณ์ในด้านบวกอย่างมากมายเช่นเดียวกัน ตัวละครในเกมนั้นได้รับการออกแบบโดยชิเงโนริ โซเอะจิมะ ยกเว้นเพอร์โซนาที่เป็นปิศาจจากเมกามิเทนเซย์ภาคก่อนๆซึ่งออกแบบโดยคาซึมะ คาเนโกะ ในวันที่ 12 เมษายน พ.ศ. 2554 ได้เปิดตัวเว็บไซต์ Persona 4 the Animationซึ่งเป็นเว็บไซต์ของภาคอะนิเมะ และออกฉายในญี่ปุ่นครั้งแรกในวันที่ 6ตุลาคม พ.ศ. 2554 ทั้งหมด 26ตอน(ตอนที่ 26 คือตอนจบแบบ True ending) และหลังจากนั้นมีการพัฒนาเกมส์ Persona 4 Arena เกมต่อสู้ 2D ที่พัฒนาโดย Arc System Works ภายใต้การควบคุมโดย Atlus เนื้อเรื่องหลังจากจบเนื้อเรื่องของเพอร์โซนา4 โดยมีตัวละครจากเพอร์โซนา 3เข้ามามีบทบาทสมทบ ตัวเกมส์พัฒนาลงเกมตู้เมื่อวันที่ 1 มีนาคม 2012 ยังได้พัฒนาสำหรับเครื่อง เพลย์สเตชัน 3 และ Xbox 360 โดยวางจำหน่ายในญี่ปุ่นวันที่ 26 กรกฎาคม 2012 และได้วางจำหน่ายภาคเสริมต่อมาในชื่อ Persona 4 Arena Ultimax โดยวางจำหน่ายในญี่ปุ่นวันที่ 28 สิงหาคม 2014เนื้อหาของเกม เนื้อหาของเกม. เพอร์โซนา 4 ยังคงรูปแบบการเล่นไว้เช่นเดียวกับเพอร์โซนา 3 ซึ่งผสมลักษณะของเกมวิชวลโนเวลเข้ากับการฝ่าดันเจี้ยนแบบเกมอาร์พีจีทั่วๆไป โดยผู้เล่นจะควบคุมการใช้ชีวิตของตัวเอกในแต่ละวัน แต่ได้ปรับรายละเอียดและเนื้อหาของอีเวนต์ให้หลากหลายมากกว่าเดิม กิจกรรมในแต่ละวันของตัวเอกนั้นจะมีผลกับค่าสถานะทั้งห้าของตัวเอก คือ ความรู้ ความอดทน ความเข้าใจ การแสดงออก และ ความกล้าหาญ ค่าสถานะทั้งห้านี้ไม่มีผลกับการต่อสู้ แต่จะมีผลต่อการทำอีเวนต์ต่างๆในแต่ละวัน ซึ่งรวมถึงการทำงานพิเศษหรือสร้างความสัมพันธ์ทางสังคมกับตัวละครต่างๆ เรียกว่าโซเชียลลิงก์ (Social Link ฉบับภาษาญี่ปุ่นจะเรียกว่า คอมมิว () ซึ่งย่อมาจาก คอมมิวนิตี) ซึ่งตัวละครที่เป็นโซเชียลลิงก์นี้จะแยกตามอาร์คานาต่างๆและตัวละครแต่ละตัวก็จะมีเนื้อเรื่องย่อยของตัวเองซึ่งค่อยๆเปิดเผยเมื่อผู้เล่นสนิทสนมกับตัวละครนั้นมากขึ้น ในส่วนของการต่อสู้นั้น ตัวเอกสามารถนำสมาชิกร่วมกลุ่มได้สูงสุดสามคน นอกจากจะโจมตีศัตรูโดยการใช้อาวุธแล้ว ตัวละครยังสามารถเรียก เพอร์โซนา ซึ่งมีรูปลักษณ์เป็นสิ่งต่างๆในตำนานและความเชื่อ ระดับความสามารถของตัวละครนั้นจะขึ้นอยู่กับเพอร์โซนาที่ใช้ ตัวเอกเป็นตัวละครตัวเดียวที่ผุ้เล่นสามารถเปลี่ยนเพอร์โซนาในการต่อสู้ได้ ผู้เล่นยังสามารถผสมเพอร์โซนาของตัวเอกเพื่อให้ได้เพอร์โซนาใหม่ได้คล้ายกับปิศาจในเมกามิเทนเซย์ภาคอื่นๆ เพอร์โซนาแต่ละตนนั้นจะแบ่งเป็นกลุ่มต่างๆตามอาร์คานา และความสนิทสนมระหว่างตัวเอกกับตัวละครโซเชียลลิงก์จะทำให้เพอร์โซนาในอาร์คานาเดียวกันที่ได้จากการผสมแข็งแกร่งขึ้นตามไปด้วย ระหว่างการต่อสู้นั้นผู้เล่นเลือกที่จะควบคุมตัวละครทุกตัวหรือควบคุมตัวเอกเพียงคนเดียว โดยปล่อยให้ตัวละครอื่นๆจะทำการต่อสู้โดยอัตโนมัติตามรูปแบบคร่าวๆที่กำหนดไว้เช่นเดียวกับภาค 3 ก็ได้ เพอร์โซนา 4 นี้ ดันเจี้ยนต่างๆจะอยู่ในโลกแห่งโทรทัศน์ซึ่งเรียกว่า สถานีเที่ยงคืน โดยในแต่ละเดือน ผู้เล่นจะต้องเข้าไปในดันเจี้ยนใหม่ๆเพื่อช่วยเหลือคนที่ติดอยู่ในสถานีเที่ยงคืนซึ่งมีลักษณะต่างๆกัน โดยต้องต่อสู้กับศัตรูที่เรียกว่า ชาโดว์ ในแต่ละชั้นของดันเจี้ยนจะทำการสุ่มขึ้นเมื่อตัวเอกทำการสำรวจ โดยชั้นของดันเจี้ยนที่สำรวจแล้วจะอยู่ในสภาพเดิมจนกว่าตัวเอกจะกลับไปยังทางเข้าของโลกแห่งโทรทัศน์ โดยในสถานีเที่ยงคืนแต่ละแห่งจะมีบอสอยู่ ซึ่งถ้าผู้เล่นไม่สามารถเอาชนะบอสได้ในวันที่กำหนดไว้ในเกมก็จะทำให้เกมจบลงทันที เพอร์โซนา 4 ยังได้เพิ่มสภาพอากาศในแต่ละวัน ซึ่งจะมีผลต่ออีเวนต์ต่างๆและพฤติกรรมของชาโดว์ในโลกแห่งโทรทัศน์เนื้อเรื่อง เนื้อเรื่อง. การดำเนินเกมของเพอร์โซนา 4 นั้นมีระยะเวลาประมาณหนึ่งปีการศึกษาของญี่ปุ่น และเป็นเหตุการสองปีหลังจากเพอร์โซนา 3 ตัวเอกย้ายมาอาศัยกับครอบครัวโดจิมะซึ่งเป็นญาติฝ่ายแม่ของตนในเมืองชนบท อินาบะ เนื่องจากพ่อและแม่ต้องไปทำงานต่างประเทศ หลังจากเข้าเรียนในโรงเรียนยาโซกามิ ตัวเอกได้เป็นเพื่อนกับโยสุเกะ ฮานามุระและจิเอะ ซาโตะนากะ หลังจากคดีฆาตกรรมประหลาดในเมืองอินาบะ จิเอะได้เล่าข่าวลือของ สถานีเที่ยงคืน (Midnight Channel) ว่าถ้ามองดูจอโทรทัศน์ที่ปิดไว้ในยามเที่ยงคืนซึ่งฝนตกก็จะเห็นหน้าเนื้อคู่ของตน ตัวเอกพบว่าตนมีความสามารถในการเข้าไปในโทรทัศน์ และได้พาจิเอะกับโยสุเกะไปยังโลกแห่งโทรทัศน์ด้วยความบังเอิญ ก่อนที่จะถูกคุมะ สิ่งมีชีวิตในชุดหมีส่งกลับมา เมื่อตัวเอกเห็นภาพรุ่นพี่ที่โรงเรียนถูกฆ่าตายในสถานีเที่ยงคืนจึงได้ลองสำรวจในโลกแห่งโทรทัศน์ และเรียกเพอร์โซนาออกมาเมื่อถูกชาโดว์โจมตี พวกตัวเอกทราบว่ามีฆาตกรในอินาบะที่ผลักคนเข้าไปในโลกแห่งโทรทัศน์เพื่อให้ถูกชาโดว์ฆ่าและสถานีเที่ยงคืนจะบอกถึงคนที่จะตกเป็นเหยื่อรายต่อไป พวกตัวเอกต้องช่วยเหลือคนที่ติดอยู่ในโลกแห่งโทรทัศน์ก่อนที่จะถูกชาโดว์ฆ่าตาย และขณะเดียวกันก็ต้องสืบหาฆาตกรด้วยเช่นกัน สัญลักษณ์ของภาคนี้ก็คือแว่นตาสวมเมื่อสำรวจในโลกโทรทัศน์เพื่อใช้มองทะลุหมอกแห่งความลวง ตัวละครผู้เล่นสามารถควบคุมได้ทุกคนยกเว้นคุมะ ตัวละครในภาคนี้จะเรียกเพอร์โซนาโดยการเรียกไพ่อาร์คานาแล้วใช้อาวุธทำลาย ยกเว้นตัวเอกซึ่งจะใช้มือขยี้ไพ่โซเชียลลิงก์ โซเชียลลิงก์. โซเชียลลิงก์เป็นระดับความสัมพันธ์ของตัวเอกและตัวละครต่างๆ โดยมีทั้งโซเชียลลิงก์ที่พัฒนาไปเองตามเนื้อเรื่องและโซเชียลลิงก์ที่ผู้เล่นต้องทำอีเวนท์คล้ายกับเกมจีบสาว ซึ่งโซเชียลลิงก์ประเภทหลังนั้นจะมีเนื้อเรื่องย่อยของตัวละครนั้นๆที่ไม่เกี่ยวกับเนื้อเรื่องหลักอยู่ ถ้าผู้เล่นละเลยโซเชียลลิงก์ประเภทหลังนานเกินไปหรือเลือกคำตอบที่ไม่ถูกต้องก็จะกลายเป็น รีเวิร์ส (Reverse) ซึ่งทำให้การผสมเพอร์โซนาของอาร์คานานั้นไม่ได้รับเลเวล และในกรณีของตัวละครหญิงซึ่งเป็นคู่รักของตัวเอกนั้น โซเชียลลิงก์อาจจะกลายเป็น โบรกเคน (Broken) ซึ่งทำให้ผู้เล่นไม่สามารถเรียกเพอร์โซนาในอาร์คานานั้นได้เลย โซเชียลลิงก์ที่อยู่ในสภาพรีเวิร์สและโบรกเคนจะอยู่ในสภาพนั้นจนกว่าจะปรับความเข้าใจกันได้ โซเชียลลิงก์แบบอีเวนท์ส่วนใหญ่จะต้องใช้เวลาในการพัฒนาความสนิทสนมโดยการทำกิจกรรมร่วมกับตัวละครนั้นๆเพื่อเพิ่มความสนิทสนมในแต่ละเลเวล เมื่อโซเชียลลิงก์ใดๆพัฒนาจนเต็มที่แล้ว ผู้เล่นก็จะสามารถสร้างเพอร์โซนาสูงสุดของอาร์คานานั้นๆได้ โซเชียลลิงก์ก็พัฒนาจนเต็มแล้วนี้จะไม่กลายเป็นรีเวิร์สหรือโบรกเคนอีก ตัวละครโซเชียลลิงก์ที่เป็นพวกของตัวเอกยังจะมีความสามารถมากขึ้นตามระดับของโซเชียลลิงก์ โดยตัวละครจะมีสามารถช่วยเหลือในขณะต่อสู้มากขึ้น เช่น ช่วยโจมตีหรือสามารถรับการโจมตีที่ทำให้ถึงตายแทนตัวเอกได้ และเมื่อโซเชียลลิงก์ของตัวละครใดพัฒนาจนเต็มที่แล้ว เพอร์โซนาของตัวละครนั้นก็จะกลายร่างเป็นเพอร์โซนาใหม่ที่แข็งแกร่งขึ้น- ฟูล พวกตัวเอก เป็นโซเชียลลิงก์ที่พัฒนาไปเองตามเรื่อง เพอร์โซนาสูงสุดคือโลกิ - แมจิกเชียน โยสุเกะ ฮานามุระ เพอร์โซนาสูงสุดคือ มาดา อสูรในเรื่องมหาภารตะ - พริสเทส ยูกิโกะ อามางิ เพอร์โซนาสูงสุดคือสคาแทค ราชินีแห่งแดนเงาในตำนานของเคลต์ - เอมเพรส มากาเร็ต อาร์คานาเอมเพรสไม่ใช้ระบบอีเวนต์ แต่ผู้เล่นจะต้องทำเควสต์ย่อยโดยสร้างเพอร์โซนาตามที่มากาเร็ตต้องการ เอมเพรสเป็นโซเชียลลิงก์เพียงหนึ่งเดียวที่สามารถพัฒนาจนสมบูรณ์ได้ในวันเดียว เพอร์โซนาสูงสุดคือไอสิส - เอมเพอเรอ คันจิ ทัตสึมิ เพอร์โซนาสูงสุดคือโอดิน - ไฮโรแฟนท์ เรียวทาโร่ โดจิมะ เพอร์โซนาสูงสุดคือมังกรทองโคริว - เลิฟเวอร์ ริเสะ คุจิคาวะ ระดับโซเชียลลิงก์ที่เพิ่มขึ้นจะทำให้เธอมีความสามารถในการสแกนเพื่อช่วยเหลือขณะต่อสู้และสำรวจดันเจี้ยนได้ เพอร์โซนาสูงสุดคืออิชตาร์ เทพีแห่งความรักในตำนานของบาบิโลน - แชเรียต จิเอะ ซาโตะนากะ เพอร์โซนาสูงสุดคือ ฟุตซึนุชิ เทพแห่งดาบและสายฟ้าในตำนานของญี่ปุ่น - จัสติส นานาโกะ โดจิมะ เพอร์โซนาสูงสุดคือ สโรชา เทวทูตในศาสนาโซโรอัสเตอร์ - เฮอร์มิท จิ้งจอก อาร์คานาเฮอร์มิทไม่ใช้ระบบอีเวนต์ แต่ผู้เล่นต้องทำเควสต์ย่อยที่ได้รับมาจากจิ้งจอกเพื่อให้โซเชียลลิงก์พัฒนา และระดับของโซเชียลลิงก์ยังมีผลให้ค่าบริการในการฟื้นพลังเวทมนตร์ลดลงด้วย เพอร์โซนาสูงสุดคือยักษ์องเกียวกิ ของญี่ปุ่น - ฟอร์จูน นาโอโตะ ชิโรงาเนะ เพอร์โซนาสูงสุดคือนอร์น สามพี่น้องแห่งชะตากรรมในตำนานเทพเจ้าสแกนดิเนเวีย - สเตรนท์ โค อิชิโจ และ ไดสุเกะ นางาเซะ เพอร์โซนาสูงสุดคือ ซาโอกอนเกน เทพพิทักษ์ของศาสนาพุทธนิการมหายานในญี่ปุ่น - แฮงด์แมน นาโอกิ โคนิชิ เพอร์โซนาสูงสุดคือ แอตติส คู่ของพระแม่ธรณีในตำนานของฟริเจีย - เดธ ฮิสะโนะ คุโรดะ เพอร์โซนาสูงสุดคือ มหากาฬ - เทมเพอแรนซ์ เอริ มินามิ เพอร์โซนาสูงสุดคือพระวิษณุ - เดวิล ซาโยโกะ อุเอฮาระ เพอร์โซนาสูงสุดคือ เบลเซบับ - ทาวเวอร์ ชู นาคาจิมะ เพอร์โซนาสูงสุดคือ พระศิวะ - สตาร์ คุมะ เป็นโซเชียลลิงก์ที่พัฒนาไปเองตามเรื่อง เพอร์โซนาสูงสุดคือร่างเทวทูตของลูซิเฟอร์ - มูน ไอ เอบิฮาระ เพอร์โซนาสูงสุดคือ เทวทูตซันดาลฟอนของศาสนายูดาย - ซัน ยุมิ โอซาวะ หรือ อายาเนะ มัตสึนากะ เพอร์โซนาสูงสุดคือ อสูรในศาสนาพราหมณ์-ฮินดู - จัดจ์เมนท์ พวกตัวเอก เป็นโซเชียลลิงก์ที่จะพัฒนาหลังจากที่โซเชียลลิงก์ ฟูล ขึ้นถึงขั้นสูงสุดหลังจากที่ตัวเอกเริ่มรู้ถึงตัวจริงของฆาตกร เป็นโซเชียลลิงก์ที่พัฒนาไปเองตามเรื่องและจะพัฒนาเต็มที่เมื่อล้มอาเมะโนซากิริได้ เพอร์โซนาสูงสุดคือร่างมารของลูซิเฟอร์ - เวิร์ลด์ เป็นอาร์คานาเดียวที่ไม่มีโซเชียลลิงก์ มีเพอร์โซนาเพียงตนเดียวคือ อิซะนะงิ โนะ โอกามิ (มหาเทพอิซะนะงิ) ซึ่งเป็นเพอร์โซนาที่แข็งแกร่งที่สุดและสามารถสร้างได้หลังจากที่ผู้เล่นจบเกมโดยสมบูรณ์แล้วอย่างน้อยรอบหนึ่งเท่านั้น และยังเป็นเพอร์โซนาที่ผู้เล่นไม่สามารถบันทึกข้อมูลได้ตัวละครตัวละครที่ควบคุมได้ ตัวละคร. ตัวละครที่ควบคุมได้. กลุ่มวัยรุ่นที่มีความสามารถในการใช้เพอร์โซนา ซึ่งเป็นร่างของจิตใจ นอกจากตัวเอกซึ่งมีความสามารถตั้งแต่วันแรกที่มาถึงอินาบะแล้ว ตัวละครอื่นๆล้วนแต่ได้พบกับชาโดว์ซึ่งเป็นจิตใจด้านมืดที่ตนไม่ยอมรับ แต่หลังจากที่ตัวเอกโค่นชาโดว์ก็สามารถตั้งสติและยอมรับความจริง ทำให้ชาโดว์นั้นอยู่ในการควบคุมและกลายเป็นเพอร์โซนา ตัวละครเกือบทั้งหมดยกเว้นคุมะเป็นนักเรียนมัทธยมปลายยาโซกามิ เพอร์โซนาเริ่มต้นของตัวละครทั้งหมดในภาค 4 ล่วนแต่มีที่มาจากตำนานของญี่ปุ่น- ตัวเอก () (ในมังงะใช้ชื่อว่าโซจิ เซตะ () ส่วนภาคอะนิเมะนั้นใช้ชื่อว่ายู นารุคามิ () ) เพอร์โซนาประจำตัว อิซะนะงิ, อิซะนะงิ โอกามิ, อื่นๆ พากษ์เสียงโดยไดสุเกะ นามิคาวะในภาคภาษาญี่ปุ่น และ จอนนี ยอง บอชในภาคภาษาอังกฤษ ตัวละครที่เป็นเหมือนตัวแทนของผู้เล่น พ่อแม่ของตัวเอกนั้นต้องเปลี่ยนงานบ่อยครั้ง ซึ่งทำให้เขาต้องย้ายมาเรียนปีสองที่อินาบะตลอดปีนี้ ตัวเอกนั้นเรียกเพอร์โซนา อิซะนะงิ ออกมาด้วยตัวเองเมื่อถูกชาโดว์โจมตีแม้จะไม่เคยพบกับชาโดว์ของตนก็ตาม ตัวเอกเป็นตัวละครเพียงตัวเดียวที่สามารถเปลี่ยนเพอร์โซนาได้ในการต่อสู้ และสามารถเข้าไปยัง"ห้องกำมะหยี่" (Velvet Room) เพื่อรับความช่วยเหลือจากอิกอร์ในกาสร้างเพอร์โซนาได้ ใช้ดาบสองมือเป็นอาวุธ บุคลิกของตัวเอกนั้นไม่มีรายละเอียดตายตัวมากนัก เนื่องจากเป็นตัวละครแบบตัวเอกเงียบ (Silent Protagonist) ซึ่งผู้เล่นสามารถกำหนดการกระทำได้หลากหลาย- โยสุเกะ ฮานามุระ () เพอร์โซนาประจำตัว จิไรยะ, ซุซะโนะโอะ พากษ์เสียงโดยโชทาโร่ โมริคุโบะในภาคภาษาญี่ปุ่น และ ยูริ โลเวนธัลในภาคภาษาอังกฤษ เพื่อนร่วมชั้นของตัวเอก โยสุเกะเป็นลูกชายของผู้จัดการห้างสรรพสินค้า จูเนส โยสุเกะเป็นคนที่มีนิสัยสบายๆ ซุ่มซ่าม ทะลึ่ง และขี้เล่น ผลการเรียนไม่ดีนัก ตัวเขานั้นคิดว่าเมืองชนบทอย่างอินาบะนั้นน่าเบื่อและหวังว่าจะมีเรื่องที่ทำให้ชีวิตของเขาตื่นเต้นขึ้นมาบ้าง เมื่อซากิ โคนิชิ รุ่นพี่ซึ่งทำงานพิเศษอยู่ที่จูเนสถูกฆ่าตาย โยสุเกะได้ชวนให้ตัวเอกสืบเรื่องนี้โดยเข้าไปในโลกแห่งโทรทัศน์ เมื่อคุมะพาทั้งคู่ไปยังทีวีรัตติกาล ย่านการค้า โยสุเกะได้เจอกับชาโดว์ของตน ซึ่งเยาะเย้ยว่าตัวเขาเองเอาการตายของซากิมาอ้างเพื่อจะได้ผจญภัยเท่านั้น โยสุเกะใช้อาวุธเป็นมีดคู่ เพอร์โซนาของโยสุเกะใช้เวทมนตร์ลมและมีความสามารถที่สมดุล โยสุเกะเป็นโซเชียลลิงก์ของอาร์คานา แมจิกเชียน เนื่องจากเป็นเป็นลูกชายของผู้จัดการจูเนสซึ่งทำให้ร้านค้าจำนวนมากต้องเลิกกิจการ ทำให้เขาไม่เป็นที่รักของชาวเมืองอินาบะสักเท่าไหร่ นอกจากนั้นพวกนักเรียนที่ทำงานพิเศษยังมักพยายามใช้เส้นสายผ่านเขาอีกด้วย การคบหากับตัวเอกทำให้โยสุเกะรู้สึกตัวว่าเขาเห็นซากิเป็นคนสำคัญจริงๆและเมืองอินาบะก็เป็นสิ่งสำคัญของเขา การที่เขาสืบเรื่องการฆาตกรรมนี้จึงไม่ใช่แค่การหาเรื่องตื่นเต้นอย่างที่ชาโดว์บอกเท่านั้น- จิเอะ ซาโตะนากะ () เพอร์โซนาประจำตัว โทโมเอะ, สุซุกะ กอนเกน พากษ์เสียงโดยยูอิ โฮริเอะในภาคภาษาญี่ปุ่น และ เทรซี รูนนีย์ในภาคภาษาอังกฤษ เพื่อนร่วมชั้นของตัวเอก มีนิสัยร่าเริง ชอบช่วยเหลือผู้อื่น เธอคลั่งไคล้ภาพยนตร์แนวกังฟูและชื่นชมเฉินหลงกับบรูซ ลีอย่างมาก และเธอยังฝึกท่าเลียนแบบในหนังจนสามารถใช้ต่อสู้ได้จริงอีกด้วย เธอสนิทสนมกับโยสุเกะและยูกิโกะมาก ผลการเรียนค่อนข้างอ่อน เมื่อยูกิโกะหายตัวไป จิเอะจึงร่วมกับตัวเอกและโยสุเกะออกตามหาเธอแม้ว่าจะไม่มีพลังเพอร์โซนา ในสถานีเที่ยงคืน ปราสาทเจ้าชาย ที่นี่เธอได้พบกับชาโดว์ของตัวเองที่บอกว่าเธอเองช่วยเหลือยูกิโกะเพราะว่าจริงๆแล้วเธอนั้นอิจฉายูกิโกะซึ่งเป็นกุลสตรีและสวยกว่ามาก การที่ยูกิโกะมักพึ่งพาเธอเสมอนั้นทำให้เธอรู้สึกว่าตนเหนือกว่ายูกิโกะ จิเอะใช้อาวุธเป็นรองเท้าสำหรับเตะศัตรู เพอร์โซนาของจิเอะใช้เวทมนตร์น้ำแข็งแต่เน้นที่ท่าโจมตีทางกายภาพมากกว่า ลักษณะเด่นของเธอก็คือท่าโจมตีสนับสนุนที่จะเตะศัตรูจนกระเด็นหายไปบนท้องฟ้าทำให้ตายทันที จิเอะเป็นโซเชียลลิงก์ของอาร์คานา แชริออต เมื่อก่อนนั้นเธอชอบเล่นเป็นผู้พิทักษ์ความยุติธรรมจนถูกเพื่อนๆล้อเลียนเสมอ ในที่สุดจิเอะจึงเข้าใจว่าความรู้สึกที่ว่าเธอช่วยเหลือยูกิโกะเพื่อให้ตนเหนือกว่านั้นเป็นเพียงความรู้สึกชั่วแล่น จริงๆนั้นเธอเองก็ชอบช่วยเหลือคนอื่นๆอยู่แล้ว- ยูกิโกะ อามางิ () เพอร์โซนาประจำตัว โคโนะฮานะ ซาคุยะ, อะมะเตะระสุ พากษ์เสียงโดยอามิ โคชิมิซุในภาคภาษาญี่ปุ่น และ อแมนดา วินน์ ลีในภาคภาษาอังกฤษ เพื่อนร่วมชั้นของตัวเอก เป็นคนเรียนเก่งและสวยมาก เพียงแต่เข้าใจอะไรผิดบ่อยๆ ในช่วงเริ่มเกมนั้นเธอเป็นคนเงียบขรึม แต่จริงๆแล้วเป็นคนเส้นตื้นที่ถ้าถูกใจมุขตลกใดๆแล้วจะหยุดหัวเราะไม่ได้ ลึกๆแล้วเป็นคนเจ้าคิดเจ้าแค้นพอสมควรและฝีมือทำอาหารไม่ได้เรื่อง เธอเป็นลูกสาวของโรงแรมที่มีชื่อเสียงในอินาบะซึ่งมายูมิ ยามาโนะ เหยื่อรายแรกพักอยู่ก่อนตาย เธอถูกนาเมทาเมะผลักเข้าไปในโลกแห่งโทรทัศน์หลังจากที่รายการโทรทัศน์ได้สัมภาษณ์เธอ ยูกิโกะรู้สึกกดดันที่จะต้องสืบทอดกิจการของโรงแรมในอนาคตและหวังว่าจะมีใครมาช่วยเธอให้พ้นจากความกดดันนี้ ความต้องการของเธอทำให้เกิดเป็นสถานีเที่ยงคืนซึ่งเป็นปราสาทยุโรปและชาโดว์ของเธอก็เล่นตามหา "เจ้าชายรูปงาม" ในปราสาทนี้ ยูกิโกะใช้อาวุธเป็นพัดและมีเพอร์โซนาซึ่งใช้เวทมนตร์ไฟกับคาถาฟื้นพลังเป็นหลัก ยูกิโกะเป็นโซเชียลลิงก์ของอาร์คานา พริสเทส ยูกิโกะนั้นหาทางใช้ชีวิตด้วยตัวเองเพื่อที่จะไปจากอินาบะแทนที่จะรอให้ใครมาช่วย แต่เหตุการณ์ต่างๆทำให้เธอรู้สึกว่าโรงแรมเป็นสิ่งสำคัญของเธอเช่นกัน ในที่สุดแล้วยูกิโกะจึงล้มเลิกความตั้งใจที่จะไปใช้ชีวิตอิสระและพยายามศึกษาเพื่อจะได้สืบทอดกิจการของครอบครัวในอนาคต- คันจิ ทัตสึมิ () เพอร์โซนาประจำตัว ทาเคะมิคาซุจิ, โรคุเทนมาโอ พากษ์เสียงโดยโทโมคาสึ เซกิในภาคภาษาญี่ปุ่น และ ทรอย เบเกอร์ในภาคภาษาอังกฤษ รุ่นน้องของตัวเอก คันจิเป็นคนกล้าหาญ แต่อ่อนโยนและชอบงานประดิษฐ์โดยเฉพาะเย็บปักถักร้อย รวมทั้งยังชอบของน่ารักต่างๆ ซึ่งเรื่องนี้ทำให้คันจิมีความกังวลว่าตัวเองอาจจะเป็นพวกรักร่วมเพศและพยายามแสดงพฤติกรรมก้าวร้าวเพราะคิดว่าเป็นพฤติกรรมของลูกผู้ชาย การที่เขาพบกับนาโอโตะซึ่งดูคล้ายเด็กผู้ชายยิ่งทำให้จิตใจของเขาสับสนเข้าไปอีก เรียนไม่เก่ง คันจิถูกนาเมทาเมะผลักเข้าไปในโทรทัศน์หลังจากที่ถูกรายการโทรทัศน์บันทึกภาพขณะที่เขาล้มแก๊งมอเตอร์ไซค์กวนเมืองด้วยตัวคนเดียวและเข้าใจผิดว่าเขาเป็นหัวหน้าแก๊ง ความรู้สึกที่คันจิต้องการให้ผู้คนยอมรับเขาโดยไม่สนใจเรื่องรสนิยมทางเพศทำให้เกิดเป็นสถานีเที่ยงคืนซึ่งเป็นโรงอาบน้ำแบบซาวน่าสำหรับชายล้วนและชาโดว์ก็แสดงท่าทีเป็นเกย์อย่างชัดเจน คันจิใช้วัตถุต่างๆ เช่น เก้าอี้ โต๊ะ แผ่นกระดานเป็นอาวุธฟาด เพอร์โซนาของเขาใช้เวทมนตร์สายฟ้ากับการโจมตีทางกายภาพ คันจิเป็นโซเชียลลิงก์ของอาร์คานา เอมเพอเรอ ซึ่งคันจิค่อยๆเรียนรู้ว่าทำตัวให้สมเป็นผู้ชายนั้นไม่จำเป็นต้องก้าวร้าวเสมอไป- ริเสะ คุจิคาวะ () เพอร์โซนาประจำตัว ฮิมิโกะ, คันเซอง พากษ์เสียงโดยริเอะ คุกิมิยะในภาคภาษาญี่ปุ่น และ ลอรา ไบเลย์ในภาคภาษาอังกฤษ รุ่นน้องของตัวเอก เธอเป็นอดีตไอดอลที่มีชื่อเสียงโด่งดังแต่ได้พักงานบันเทิงและกลับมาช่วยงานร้านเต้าหู้ที่บ้านในอินาบะ ในช่วงแรกนั้นเธอพยายามทำตัวเงียบๆ แต่จริงๆแล้วเป็นคนร่าเริงและแสดงท่าทางชอบตัวเอกอย่างชัดเจน ผลการเรียนปานกลาง ชอบทำอาหารรสเผ็ดจัด เธอถูกนาเมทาเมะผลักเข้าไปในโลกแห่งโทรทัศน์หลังจากที่กลับมาอินาบะได้ไม่นานนัก เธอรู้สึกว่าตัวตนที่เธอแสดงออกในขณะที่เป็นไอดอลและทุกคนรู้จักนั้นไม่ใช่ตัวจริงของเธอและอยากให้คนอื่นรู้จักเธออย่างที่เธอเป็นมากกว่า ความต้องการของเธอทำให้เกิดเป็นสถานีเที่ยงคืนซึ่งเป็นคลับเปลื้องผ้าและชาโดว์ของเธอก็แสดงท่าทียั่วยวนกับทุกคน ริเสะไม่ได้ต่อสู้ แต่จะทำหน้าที่บันทึกจุดอ่อนและการป้องกันรวมถึงสแกนความสามารถของศัตรู ริเสะเป็นโซเชียลลิงก์ของอาร์คานา เลิฟเวอร์ ริเสะนั้นตั้งใจว่าจะไม่กลับไปเป็นไอดอลอีก แต่การที่มีไอดอลคนใหม่ขึ้นมาและจดหมายเรียกร้องจากแฟนตัวยงของเธอทำให้เธอเริ่มรู้สึกตัวว่าเธอรักงานการแสดงจริงๆและตัวตนที่เธอปฏิเสธนั้นก็เป็นส่วนหนึ่งของเธออยู่ดี เธอจึงตัดสินใจว่าจะกลับไปเป็นไอดอลอีกในอนาคต ลักษณะของริเสะนั้นคล้ายกับนีน่า ทรินิตี้ซึ่งริเอะ คุกิมิยะเป็นผู้พากษ์เสียงในกันดั้มดับเบิ้ลโอ- คุมะ () เพอร์โซนาประจำตัว คินโทกิ โดจิ, คามุย พากษ์เสียงโดยคัปเป ยามางุจิในภาคภาษาญี่ปุ่น และ เดฟ วิทเทนเบิร์กในภาคภาษาอังกฤษ ในฉบับภาษาอังกฤษ ถูกเปลี่ยนชื่อเป็นเท็ดดี้ - Teddie ชุดหมีประหลาดซึ่งตัวเอกพบในโลกแห่งโทรทัศน์และสามารถสร้างทางออกไปจากที่นั่นได้ คุมะไม่รู้ว่าตัวเองเป็นใคร ภายในชุดหมีของเขาเป็นแค่ความว่างเปล่าเท่านั้น คุมะยังเป็นคนทำแว่นสำหรับมองทะลุหมอกในโลกแห่งโทรทัศน์ให้ทุกคนอีกด้วย เขามักสงสัยว่าตัวเองเป็นอะไรกันแน่ถึงได้อยู่ในโลกแห่งโทรทัศน์ มีนิสัยเจ้าชู้ หลงตัวเอง ชอบของหวาน และชอบปล่อยมุขฝืดๆซึ่งเป็นการเล่นคำกับคำว่าหมี (คุมะ ในภาษาญี่ปุ่น และ แบร์ ในภาษาอังกฤษ) ในช่วงเริ่มเกมนั้น คุมะทำหน้าที่บันทึกจุดอ่อนและการป้องกันของศัตรู ในการต่อสู้กับชาโดว์ของริเสะซึ่งสามารถสแกนความสามารถของทุกคนได้ คุมะได้ระเบิดพลังออกมาจนตัวเองแบนแฟบแต่ก็ล้มชาโดว์ของริเสะได้ แต่ความสับสนในตัวตนของเขาก็ทำให้เกิดชาโดว์ที่เข้าโจมตีทุกคน หลังจากที่ได้เพอร์โซนามาแล้ว คุมะยังได้ร่างมนุษย์ซึ่งเป็นเด็กหนุ่มรูปงามที่อยู่ในชุดหมีของเขา คุมะได้ออกมาจากโลกแห่งโทรทัศน์และพักอยู่กับโยสุเกะโดยทำงานเป็นพนักงานพิเศษที่จูเนสในฐานะแมสคอตของห้าง คุมะต่อสู้โดยใช้กงเล็บเป็นอาวุธ และมีเพอร์โซนาซึ่งใช้เวทมนตร์น้ำแข็งกับคาถารักษาต่างๆเป็นหลัก ในที่สุด คุมะได้รู้ว่าตนก็เป็นชาโดว์แต่เป็นชาโดว์ที่อยากเป็นมิตรกับมนุษย์จึงใช้ร่างที่ดูน่ารัก ถ้าผู้เล่นจบเกมแบบแย่ คุมะก็จะกลับไปยังโลกโทรทัศน์โดยไม่กลับมาอีก ในฉากจบแบบธรรมดานั้นเขาจะพักอยู่ในโลกมนุษย์กับโยสุเกะเป็นการถาวร ส่วนในฉากจบอย่างสมบูรณ์ คุมะจะทำหน้าที่ปกป้องโลกแห่งโทรทัศน์ที่กลับเป็นดินแดนอันสวยงามหลังจากที่อิซะนะมิถูกทำลายไปแล้ว คุมะเป็นโซเชียลลิงก์ของอาร์คานา สตาร์ ซึ่งเป็นโซเชียลลิงก์ที่จะพัฒนาไปเองตามเนื้อเรื่อง- นาโอโตะ ชิโรงาเนะ () เพอร์โซนาประจำตัว สุคุนะ ฮิโคนะ, ยามาโตะ ทาเครุ พากษ์เสียงโดยโรมิ ปาคุในภาคภาษาญี่ปุ่น และ ซูซาน ดาเลียนในภาคภาษาอังกฤษ รุ่นน้องของตัวเอก เป็นผู้สืบเชื้อสายของตระกูลชิโรงาเนะซึ่งเป็นตระกูลนักสืบชื่อดัง เรียนเก่งและฉลาด ภายหลังชาโดว์ของนาโอโตะได้เปิดเผยว่าจริงๆแล้วนาโอโตะเป็นเด็กผู้หญิง แต่ชอบแต่งกายแบบผู้ชาย เพราะเธอต้องทำงานในสถานที่ที่มีผู้ชายทำงานเสียส่วนใหญ่ จึงทำให้มีนักเรียนที่ชอบเธอมากมายทั้งชายและหญิง กรมตำรวจของญี่ปุ่นได้ส่งเธอมาช่วยสืบคดีฆาตกรรมลึกลับในอินาบะ เธอเป็นคนแรกนอกจากพวกตัวเอกที่สามารถโยงการหายตัวไปของยูกิโกะกับคดีฆาตกรรมได้ เมื่อตำรวจจับมิตซึโอะ คุโบได้ เธอรู้ว่าการฆาตกรรมโมโรกะนั้นเป็นเพียงคดีเลียนแบบและได้จงใจให้สัมภาษณ์ทางโทรทัศน์จนถูกนาเมทาเมะผลักเข้าไปในโทรทัศน์เพราะรู้ว่าพวกตัวเอกมีส่วนเกี่ยวข้องกับคดีนี้ ความรู้สึกไม่พอใจที่ตนเป็นเด็กและเป็นผู้หญิงนั้นได้กลายเป็นสถานีเที่ยงคืนซึ่งมีลักษณะคล้ายกับฐานลับขององค์การร้ายในภาพยนตร์สำหรับเด็ก ชาโดว์ของนาโอโตะนั้นมีบุคลิกสลับกันระหว่างเด็กขี้แยกับนักวิทยาศาสตร์ที่ยุให้นาโอโตะทำการผ่าตัดเปลี่ยนร่างกาย นาโอโตะใช้ปืนพกเป็นอาวุธและมีเพอร์โซนาซึ่งเน้นด้านการโจมตีทั้งทางกายภาพและเวทมนตร์แสงกับความมืด นาโอโตะเป็นโซเชียลลิงก์ของอาร์คานา ฟอร์จูน คนรับใช้ในบ้านของเธอนั้นได้จัดฉากคดีขึ้นมาซึ่งนาโอโตะและตัวเอกได้ช่วยกันไขปริศนา การไขคดีนี้ทำให้เธอรู้สึกว่าตัวเธอเองรักงานนักสืบขนาดไหนและตัดสินใจจะมุ่งมั่นเป็นนักสืบโดยไม่สนใจความแตกต่างทางเพศตัวละครสำคัญอื่นๆตัวละครสำคัญอื่นๆ. - เรียวทาโร่ โดจิมะ () พากษ์เสียงโดยอันโช อิชิซึกะในภาคภาษาญี่ปุ่น- นานาโกะ โดจิมะ () พากษ์เสียงโดยอาเคมิ คันดะในภาคภาษาญี่ปุ่น และ แคเรน สตราสแมนในภาคภาษาอังกฤษ- อิกอร์ () พากษ์เสียงโดยอิซามุ ทาโนะนากะในภาคภาษาญี่ปุ่น และ แดน วอเรนในภาคภาษาอังกฤษ ชายจมูกยาวผู้ลึกลับที่อยู่ในห้องกำมะหยี่เพื่อช่วยเหลือผู้ใช้เพอร์โซนาซึ่งมีชะตากรรมอันยิ่งใหญ่ โดยอิกอร์จะเป็นผู้ทำหน้าที่ผสมเพอร์โซนาให้ อิกอร์เป็นตัวละครที่ปรากฏตัวในเกมชุดเพอร์โซนาทุกภาค รวมถึงอะนิเมะ เพอร์โซนา ทรินิตีโซลด้วย- มากาเร็ต () พากษ์เสียงโดยซายากะ โอฮาระในภาคภาษาญี่ปุ่น และ มิเชล แอนน์ ดุนฟีในภาคภาษาอังกฤษ ผู้ช่วยของอิกอร์ซึ่งอยู่ในห้องกำมะหยี่ เป็นพี่น้องกับเอลิซาเบทในภาค 3 มากาเร็ตทำหน้าที่บันทึกข้อมูลเพอร์โซนาเพื่อให้ผู้เล่นสามารถเรียกได้ในภายหลัง นิสัยอย่างหนึ่งของเธอก็คือการที่ชอบเล่าเรื่องตลกซึ่งแสนฝืด มากาเร็ตยังปรากฏตัวเป็นบอสพิเศษซึ่งแข็งแกร่งที่สุดในเกมอีกด้วย มากาเร็ตเป็นโซเชียลลิงก์ของอาร์คานา เอมเพรส- จิ้งจอก () สุนัขจิ้งจอกที่อาศัยอยู่ในศาลเจ้าและรู้ภาษามนุษย์ จิ้งจอกนั้นได้ตามตัวเอกเข้าไปในโลกแห่งโทรทัศน์ แม้จะไม่ได้ช่วยต่อสู้ แต่จิ้งจอกจะช่วยฟื้นพลังเวทมนตร์ให้โดยที่ตัวเอกต้องจ่ายเงินเป็นค่าสมุนไพร จิ้งจอกเป็นโซเชียลลิงก์ของอาร์คานา เฮอร์มิท จิ้งจอกนั้นพยายามสะสมเงินบริจาคเพื่อบูรณะศาลเจ้า และการที่ตัวเอกช่วยทำให้คำอธิษฐานของผู้คนเป็นจริงก็ทำให้ผู้คนเอาใจใส่ศาลเจ้ามากขึ้น- คินชิโร่ โมโรกะ () พากษ์เสียงโดยโอซามุ ริวทานิในภาคภาษาญี่ปุ่น และ เคิร์ก ธอนตันในภาคภาษาอังกฤษ อาจารย์ประจำชั้นของตัวเอก มีนิสัยหัวโบราณ ปากเสียและชอบดูถูกคนอื่นๆ จึงได้รับฉายาจากนักเรียนว่า โมโรคิน หรือ คิงโมรอน (King Moron) โมโรกะถูกมิตซึโอ คุโบฆาตกรรมเลียนแบบคดีลึกลับ- มายุมิ ยามาโนะ () พากษ์เสียงโดยคานาเอะ อิโตในภาคภาษาญี่ปุ่น ผู้ประกาศข่าวโทรทัศน์ซึ่งมีเรื่องในด้านชู้สาวกับนาเมทาเมะ เธอถูกอะดาจิผลักเข้าไปในโทรทัศน์กลางดึกขณะที่พักในโรงแรมของยูกิโกะและเสียชีวิตในเวลาต่อมา- ซากิ โคนิชิ () รุ่นพี่ของตัวเอก เป็นลูกสาวของร้านขายสุราแต่ทำงานพิเศษที่จูเนส เธอเป็นคนแรกซึ่งพบศพของยามาโนะและนับเป็นพยานสำคัญ แต่เธอก็ถูกอะดาจิผลักเข้าไปในโทรทัศน์ระหว่างการสอบปากคำและเสียชีวิต โดยก่อนตายนั้นจิตของเธอได้สร้างเป็นสถานีเที่ยงคืน ที่มีลักษณะเป็นย่านการค้าอินาบะขึ้นมา ซึ่งเป็นเพราะซากินั้นมักถูกชาวบ้านครรหาที่เธอทำงานกับจูเนสทั้งที่บ้านของเธอได้รับผลกระทบทางธุรกิจจากห้างสรรพสินค้านั้น- มิตซึโอะ คุโบ () นักเรียนจากโรงเรียนอื่น เขาเป็นคนฆ่าโมโรกะเลียนแบบคดีลึกลับและเข้ามอบตัวโดยอ้างว่าเป็นคนก่อคดีทั้งหมดเพื่อเรียกร้องความสนใจจากสังคม อะดาจิได้ผลักมิตซึโอะเข้าไปในโทรทัศน์ ซึ่งกลายเป็นสถานีเที่ยงคืน Void's Quest ซึ่งมีลักษณะคล้ายกับดราก้อนเควสต์ภาคเก่าๆ ชาโดว์ของมิตซึโอะยืนยันว่าเขาเป็นเพียงคนที่ว่างเปล่าและไม่มีอะไร เมื่อพวกตัวเอกล้มชาโดว์ของมิตซึดอะได้แล้วจึงพาเขาออกจากโลกแห่งโทรทัศน์และเรียกตำรวจมาจับกุม- เมื่อชาโดว์ของมิตซึโอะโจมตีในร่างแรกนั้น หน้าจอจะแสดงอินเตอร์เฟซซึ่งมีลักษณะคล้ายกับฉากต่อสู้ในเมกามิเทนเซย์ภาคเก่าๆมาก- ทาโร่ นาเมทาเมะ () พากษ์เสียงโดยโคจิ คารานามิในภาคภาษาญี่ปุ่น และ เจ. บี. บลังค์ในภาคภาษาอังกฤษ อดีตเสมียนซึ่งออกจากงานหลังจากที่มีข่าวด้านชู้สาวกับมายุมิ ยามาโนะ นาเมทาเมะนั้นทำงานเป็นพนักงานส่งของในอินาบะและเป็นหนึ่งในผู้ถูกเลือกจากอิซะนะมิ หลังจากที่เขาเห็นมายุมิในสถานีเที่ยงคืนและเสียชีวิตในเวลาต่อมา เขาก็เข้าใจผิดว่าคนที่เขาเห็นในสถานีเที่ยงคืนนั้นกำลังจะตาย นาเมทาเมพยายามเตือนซากิ โคนิชิแต่เธอไม่เชื่อเขา หลังจากนั้นเขาจึงถูกอะดาจิหลอกให้ผลักคนอื่นๆเข้าไปในโทรทัศน์ เมื่อนาเมทาเมะผลักยูกิโกะเข้าไปในโลกแห่งโทรทัศน์และเห็นเธอรอดตายจึงคิดว่าเป็นวิธีการที่จะช่วยชีวิตทุกคนได้และใช้วิธีเดิมๆต่อมา จนกระทั่งถึงคราวของนานาโกะ เขาได้หนีเข้าไปในโลกแห่งโทรทัศน์ตามนานาโกะและได้ทราบความจริงว่าที่นั่นเป็นอันตรายแค่ไหน นาเมทาเมะได้เริ่มเสียสติและถูกชาโดว์ควบคุมร่างกลายเป็นคุนิโนะซากิริ (เทพหมอกแห่งพิภพ) เมื่อผู้เล่นล้มคุนิโนะซากิริได้ นาเมทาเมะก็ถูกพาออกจากโลกแห่งโทรทัศน์และส่งไปโรงพยาบาลพร้อมนานาโกะ ถ้าผู้เล่นเลือกตัวเลือกที่ถูกต้อง ตัวเอกก็จะทราบว่านาเมทาเมะไม่ใช่ฆาตกร ซึ่งเมื่อเขาสามารถสงบจิตใจได้ก็ทราบว่าตนได้ทำผิดใหญ่หลวงไปและยอมรับความผิดในคดีลักพาตัวที่ผ่านมา- โทรุ อะดาจิ () เพอร์โซนาประจำตัว มากัตสึ อิซะนะงิ พากษ์เสียงโดยมิตซึอากิ มาโดโนะในภาคภาษาญี่ปุ่น และ จอนนี ยอง บอชในภาคภาษาอังกฤษ คู่หูของเรียวทาโร่ อะดาจิเป็นนักสืบผู้ขี้ขลาดและซุ่มซ่าม เขามักหลุดปากเล่ารายละเอียดของคดีให้ตัวเอกรู้ จริงๆแล้วอะดาจิก็คือฆาตกรผู้อยู่เบื้องหลังเรื่องทั้งหมด เขาโทษสังคมนี้ที่ทำให้เขาถูกย้ายมายังชนบทอย่างอินาบะ หลังได้รับพลังจากอิซะนะมิ เขาได้ผลักมายุมิ ยามาโนะเข้าไปในโลกแห่งโทรทัศน์โดยบังเอิญและตัดสินใจใช้พลังนั้นเพื่อให้ตัวเองได้สนุกอย่างเต็มที่ โดยเขาได้ผลักซากิ โคนิชิเข้าไปในโทรทัศน์และหลอกให้นาเมทาเมะผลักคนอื่นๆ การที่เขาหลุดปากเล่ารายละเอียดของคดีให้ตัวเอกก็เพราะคิดว่าการกระทำของนาเมทาเมะและตัวเอกนั้นน่าตลกดีเท่านั้น เขาได้ส่งจดหมายขู่ไปให้ตัวเอกโดยจงใจให้เรียวทาโร่เห็นเพื่อให้นาเมทาเมะมีโอกาสลักพาตัวนานาโกะได้ เมื่อพวกตัวเอกสามารถจับพิรุธของอะดาจิได้ เขาหนีเข้าไปในโลกแห่งโทรทัศน์และสร้างสถานีเที่ยงคืน มากัตสึอินาบะ และได้ทำให้หมอกแห่งการลวงเริ่มปกคลุมอินาบะ โดยอะดาจินั้นอยากให้โลกนี้กลายเป็นโลกของชาโดว์ เมื่อพวกตัวเอกได้พบกับอะดาจิ เขาได้กลายเป็นหนึ่งเดียวกับชาโดว์และต่อสู้กับพวกตัวเอกโดยเรียกเพอร์โซนา มากัตสึ อิซะนะงิ เมื่อตัวเอกล้มอะดาจิได้แล้ว เขาก็รวมร่างกับอาเมะโนะซากิริ (เทพหมอกแห่งสวรรค์) ซึ่งเป็นผู้สร้างหมอกแห่งการลวง อาเมะโนะซากิรินั้นอ้างว่าตนทำตามความต้องการของมนุษย์ชาติที่อยากใช้ชีวิตอย่างมีความสุขและสบายมากกว่าจะสนใจตามหาความจริง ขณะเดียวกันก็อยากปลดปล่อยจิตใจด้านมืดออกมาโดยที่ไม่มีใครเห็น เมื่ออาเมะโนะซากิริถูกทำลายและอะดาจิถูกจับ เขาได้ยอมแพ้และสารภาพว่าเป็นผู้ฆาตกรรมมายุมิ ยามาโนะ และ ซากิ โคนิชิ- อิซะนะมิ () เทพธิดาแห่งความตายของญี่ปุ่น เธอปลอมตัวเป็นพนักงานของปั๊มน้ำมันในวันที่ฝนตกและได้กระตุ้นมอบความสามารถในการใช้เพอร์โซนากับการเข้าไปสู่โลกแห่งโทรทัศน์ให้อะดาจิ นาเมทาเมะ และ ตัวเอก เธอยังเป็นผู้ให้กำเนิดอาเมะโนะซากิริและเปลี่ยนโลกแห่งโทรทัศน์เป็นสถานีเที่ยงคืน ดินแดนแห่งจิตใต้สำนึก เธอยังคิดว่ามนุษย์ชาติต้องการที่จะใช้ชีวิตอย่างมีความสุขโดยไม่ต้องรับรู้ความจริง เมื่อเข้าต่อสู้กับตัวเอก อิซะนะมิใช้ร่างซึ่งดูคล้ายกับเทพเจ้า แต่ร่างที่แท้จริงของเธอ อิซะนะมิ โนะ โอกามิ (มหาเทวีอิซะนะมิ) นั้นเป็นซากศพขนาดมหึมา ในที่สุดเธอได้ใช้คำสาปซึ่งปลิดชีพมนุษย์กับพวกตัวเอก แต่ด้วยความช่วยเหลือจากอิกอร์ซึ่งใช้ความสัมพันธ์ของตัวเอกกับทุกคน เปลี่ยนเพอร์โซนาอิซะนะงิ เป็น อิซะนะงิ โนะ โอกามิ (มหาเทพอิซะนะงิ) ซึ่งมีพลังทำลายอิซะนะมิได้ ก่อนที่จะสลายไปนั้น อิซะนะมิได้ชื่นชมที่ตัวเอกสามารถสร้างพลังอันเหนือกว่าความต้องการของมวลมนุษย์ได้ตัวละครโซเชียลลิงก์ตัวละครโซเชียลลิงก์. - โค อิชิโจ () สมาชิกชมรมบาสเกตบอล เป็นโซเชียลลิงก์ของอาร์คานา สเตรนท์ เป็นเพื่อนสนิทของไดสุเกะ เป็นคนสบายๆและเจ้าชู้ ถ้าตัวเอกเลือกเข้าชมรมบาสเก็ตบอล เรื่องจะเปิดเผยว่าโคนั้นเป็นลูกบุญธรรมของตระกูลที่ร่ำรวยและเขากังวลกับการที่ต้องแบกรับชื่อเสียงของตระกูล แต่เมื่อพ่อและแม่บุญธรรมของโคมีลูกของตนเอง โคก็เริ่มตั้งคำถามถึงเป้าหมายในชีวิตของตนซึ่งไม่ต้องรับผิดชอบเรื่องในตระกูลแล้ว จริงๆแล้วเขาแอบชอบจิเอะอยู่ - ไดสุเกะ นางาเสะ () สมาชิกชมรมฟุตบอล เป็นโซเชียลลิงก์ของอาร์คานา สเตรนท์ เป็นเพื่อนสนิทของโค เป็นคนเอาจริงเอาจังและออกจะทึ่ม ถ้าตัวเอกเลือกเข้าชมรมฟุตบอล เรื่องจะเปิดเผยว่าไดสุเกะนั้นเป็นพวกขี้อายกับเพศตรงข้าม ซึ่งเป็นผลมาจากการที่เขาเคยอกหักในสมัยมัทธยมต้นและทำให้เขาไม่กล้าเริ่มความสัมพันธ์ใหม่อีก - นาโอกิ โคนิชิ () น้องชายของซากิ โคนิชิ สมาชิกของฝ่ายพยาบาล เป็นโซเชียลลิงก์ของอาร์คานา แฮงด์แมน นาโอกินั้นรู้สึกว่าการปฏิบัติที่ทุกคนมีต่อครอบครัวเขานั้นเป็นเพียงความสมเพชและสงสัยว่าตัวเขาเองสามารถทำอะไรให้กับที่บ้านได้บ้าง - ฮิสะโนะ คุโรดะ () หญิงม่ายวัยชราซึ่งตัวเอกพบขณะทำงานพิเศษที่โรงพยาบาล เป็นโซเชียลลิงก์ของอาร์คานา เดธ ก่อนหน้าที่สามีของฮิสะโนะจะตายนั้นได้ป่วยเป็นโรคอัลไซเมอร์และเธอก็หวังว่าเขาจะตายไปให้พ้นทุกข์เสีย เมื่อสามีตายไปจริงๆแล้วเธอจึงรู้สึกผิดอย่างมาก ตัวเอกได้เข้ามาปลอบใจเธอ ทำให้เธอมีกำลังใจที่จะมีชีวิตอยู่ต่อไป - เอริ มินามิ () แม่เลี้ยงของยูตะเด็กชายที่ตัวเอกดูแลขณะทำงานพิเศษที่สถานเลี้ยงเด็ก เป็นโซเชียลลิงก์ของอาร์คานา เทมเพอแรนซ์ เนื่องจากสามีของเธอได้ย้ายไปทำงานในประเทศจีนหลังจากแต่งงานไม่นานนัก เธอจึงไม่สามารถเข้ากับลูกเลี้ยงได้ แต่การได้เจอกับตัวเอกทำให้เธอเข้าใจยูตะมากขึ้น และรู้ว่ายูตะก็รักเธอเหมือนกัน แต่ไม่กล้าแสดงออก - ซาโยโกะ อุเอฮาระ () นางพยาบาลซึ่งตัวเอกรู้จักขณะทำงานพิเศษที่โรงพยาบาล ซาโยโกะมักแสดงท่าทียั่วยวนกับตัวเอกและไม่ใส่ใจงานของตัวเองนักเพราะรู้สึกว่าผู้ป่วยทุกคนที่หายแล้วก็ไม่มีใครสนใจเธออีก แต่เมื่อเธอทราบว่าผุ้ป่วยซึ่งเธอเคยดูแลในโรงพยาบาลเดิมก่อนจะย้ายมาได้เสียชีวิต เธอจึงรู้สึกผิดอย่างมาก ต่อมาเธอได้ย้ายไปประจำที่แอฟริกา เพื่อช่วยเหลือผู้ยากไร้ - ชู นาคาจิมะ () นักเรียนที่ตัวเอกรับงานสอนพิเศษให้ เป็นโซเชียลลิงก์ของอาร์คานา ทาวเวอร์ ชูได้รับความกดดันจากแม่ซึ่งตั้งความหวังกับเขาไว้มาก เมื่อมีนักเรียนใหม่ที่ย้ายมาจากเมืองใหญ่ ชูจึงรู้สึกว่าตนอาจเรียนสู้ไม่ได้ เมื่อถึงวันสอบ เขาได้โกงข้อสอบ เพราะกลัวแม่ผิดหวัง ทำให้แม่ของเขาโกรธมาก แต่เพราะคำแนะนำของตัวเอก เขาจึงกล้าไปขอโทษแม่ และขอเวลาว่างแก่เขา - ไอ เอบิฮาระ () ผู้จัดการของชมรมกีฬาที่ตัวเอกเป็นสมาชิก เป็นโซเชียลลิงก์ของอาร์คานา มูน ไอเป็นคนสวย บ้านมีฐานะ เอาแต่ใจและเป็นพวกวัตถุนิยม เธอเป็นผู้จัดการชมรมกีฬาเพราะต้องการคะแนนกิจกรรมมาเสริมให้ส่วนที่ขาดเรียนเท่านั้น เธอหลงรักโค แต่โคชอบจิเอะ เธอจึงคิดที่จะฆ่าตัวตาย แต่ตัวเอกมาห้ามไว้ เธอจึงขอคบกับตัวเอกเพื่อให้ลืมโค แท้จริงแล้วเธอเคยเป็นคนอ้วนและผิดหวังในความรักมาก่อน และจริงๆแล้วเธอก็อยากมีใครสักคนที่ชอบเธอด้วยใจจริง - ยูมิ โอซาวะ () สมาชิกชมรมละครเวที เป็นโซเชียลลิงก์ของอาร์คานา ซัน ถ้าผู้เล่นเลือกเข้าชมรมละครเวที ยูมิเป็นนักแสดงที่ทุ่มเทอย่างมาก เธอยังรู้สึกว่าคนอื่นๆในชมรมไม่ได้ทุ่มเทให้กับการแสดงเท่าที่ควร จริงๆแล้วยูมิมีปัญหาที่พ่อทิ้งเธอกับแม่ไปและใช้การแสดงเพื่อหนีจากความจริง เมื่อพ่อของเธอล้มป่วย เธอเอาโกรธแม่ที่ไปดูแลพ่อที่ทิ้งตนไป แต่การเข้ามาของตัวเอก ทำให้เธอเข้าใจความรู้สึกพ่อของเธอมากขึ้น เธอจึงดูแลพ่อจนกระทั่งพ่อจากไปอย่างสงบ - อายาเนะ มัตสึนากะ () สมาชิกชมรมดนตรี เป็นโซเชียลลิงก์ของอาร์คานา ซัน ถ้าผู้เล่นเลือกเข้าชมรมดนตรี เป็นคนที่ดูเด็กกว่าอายุจริงและขี้อายมาก อายาเนะนั้นขาดความมั่นใจในตัวเองและยอมคนอื่นไปทุกเรื่อง เธอเป็นผู้เล่นทรอมโบนทั้งที่จริงๆแล้วชอบขลุ่ยซึ่งเหมาะกับเธอที่ตัวเล็กมากกว่าตัวละครประกอบอื่นๆตัวละครประกอบอื่นๆ. - โนริโกะ คาชิวากิ () พากษ์เสียงโดย ซายากะ โอฮาระ ในภาคภาษาญี่ปุ่น และ แมรี เอลิซาเบท แมคกลีนน์ ในภาคภาษาอังกฤษ อาจารย์ประจำชั้นของตัวเอกที่มาแทนโมโรกะ คาชิวากิหลงตัวเองอย่างมากและมักแสดงท่าทีในทำนองยั่วยวนกับนักเรียนแม้จะอายุสี่สิบปลายๆเข้าไปแล้ว ไม่ชอบริเสะ เธอถึงกับร่วมในการแข่งประกวดความงามกับนักเรียนในงานวัฒนธรรมเลยทีเดียว- จิฮิโระ ฟุชิมิ () พากษ์เสียงโดย ไอ มาเอดะ ในภาคภาษาญี่ปุ่น และ แวนดี ลี ในภาคภาษาอังกฤษ ตัวแทนของโรงเรียนเกคโคคันซึ่งกล่าวต้อนรับพวกตัวเอกขณะทัศนศึกษาที่เกาะพอร์ทไอส์แลนด์ เป็นคนสวยและมีท่าทางมั่นใจในตัวเองอย่างมาก แต่เธอบอกว่าเมื่อก่อนนั้นเธอเคยกลัวผู้คนมาก่อน- จิฮิโระปรากฏตัวครั้งแรกโดยเป็นตัวละครโซเชียลลิงก์ในภาคเพอร์โซนา 3สื่ออื่นๆ สื่ออื่นๆ. ภาคมังงะของเพอร์โซนา 4 ซึ่งวาดโดยชูจิ โซกาเบะนั้นตีพิมพ์ในนิตยสารเด็งเกคิมาโอ รายเดือน นอกจากนั้นยังมีไลท์โนเวลคือ เพอร์โซนา 4 คิริโนะแอมเนเซีย ที่ตีพิมพ์ในฟามิตซือบุงโกะ ภาคอะนิเมะนั้นผลิตโดยAIC A.S.T.Aและกำกับโดยเซย์จิ คิชิ ซึ่งเคยกำกับเรื่องแองเจิ้ล บีทส์!และแร็กนาร็อก เดอะแอนิเมชั่น นักพากษ์เท่าที่เปิดเผยแล้วนั้นยังใช้ชุดเดิมจากภาคเกม</doc>
