<doc id="769215" url="https://th.wikipedia.org/wiki?curid=769215" title="เหงา เหงา">เหงา เหงา "เหงา เหงา" () เป็นซิงเกิลเพลงของวรันธร เปานิล ผู้ประพันธ์คำร้องและทำนอง คือ เพิ่มศักดิ์ พิสิษฐ์สังฆการ, สุดเขต จึงเจริญ, และอนันต์ ดาบเพ็ชรธิกรณ์ ผู้เรียบเรียง คือ เพิ่มศักดิ์ พิศิษฐ์สังฆการ เพลงนี้ออกจำหน่ายในวันที่ 9 กุมภาพันธ์ พ.ศ. 2559 เพลงนี้เป็นแนวอิเล็กทรอนิกส์และซินธ์ป๊อป ว่าด้วยคนเหงา คิดถึงแต่คนรักเก่า เมื่อความโกรธหรือความไม่เข้าใจต่าง ๆ ผ่านพ้นไป ความรู้สึกเหงาก็เข้ามาแทนที่ เน้นสร้างอารมณ์แห่งความคิดถึง โดยไม่มีคำว่า "คิดถึง" อยู่ในเพลง แต่ใช้คำถามว่า จะรู้สึกเหมือนกันหรือไม่ ผู้กำกับมิวสิกวิดีโอเพลงนี้ คือ คงเดช จาตุรนต์รัศมี ซึ่งเคยทำงานกับวรันธรในภาพยนตร์เรื่อง สแน็ป... แค่ได้คิดถึง นอกจากนี้ กันต์ ชุณหวัตร ยังร่วมเล่นมิวสิกวิดีโอการตอบรับ การตอบรับ. จากการจัดอันดับของซี้ดเอฟเอ็ม เพลง "เหงา เหงา" อยู่อันดับ 4 ในผังดนตรีเพลงยอดนิยม 20 เพลงประจำวันที่ 20 มีนาคม พ.ศ. 2559 ซึ่งวัดจากการออกอากาศของคลื่นวิทยุในกรุงเทพมหานครและปริมณฑลจำนวน 40 สถานีชาร์ต</doc>
