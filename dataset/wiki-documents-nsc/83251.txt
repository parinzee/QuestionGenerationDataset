<doc id="83251" url="https://th.wikipedia.org/wiki?curid=83251" title="อ่าวบอทเนีย">อ่าวบอทเนีย อ่าวบอทเนีย (; ; ) อยู่ทางตอนเหนือของทะเลบอลติก ขนาบข้างด้วยประเทศสวีเดนทางทิศตะวันตกกับประเทศฟินแลนด์ทางทิศตะวันออก อ่าวบอทเนียมีพื้นที่ราว 117,000 ตารางกิโลเมตร ความยาวในแนวเหนือ-ใต้ประมาณ 725 กิโลเมตร ความกว้างในแนวตะวันออก-ตะวันตกประมาณ 240 กิโลเมตร มีความลึกเฉลี่ยเพียง 60 เมตร จุดที่ลึกที่สุด (295 เมตร) อยู่ทางทิศตะวันตกของอ่าว อ่าวบอทเนียได้รับน้ำจืดจากแม่น้ำหลายสาย เช่น แม่น้ำแองเจอร์แมน อูเม ลูเล ทอร์เน เกมิ และแม่น้ำโอวลุ ทำให้น้ำทะเลในอ่าวมีความเค็มต่ำมากจนสามารถจับตัวเป็นน้ำแข็งได้นานประมาณ 5 เดือนในแต่ละปี ภายในอ่าวมีเกาะขนาดเล็กหลายแห่งทำให้การเดินเรือทำใด้ยาก เมืองท่าที่สำคัญในอ่าวบอทเนีย ได้แก่ โปริ วาซา และโอวลุในประเทศฟินแลนด์ รวมไปถึงลูเล่ว(Luleå) แฮร์เนอแซนด์ ซุนด์สวอน(Sundsvall) และเยฟเล (Gävle) ในสวีเดน</doc>
