<doc id="45464" url="https://th.wikipedia.org/wiki?curid=45464" title="ลาสต์.เอฟเอ็ม">ลาสต์.เอฟเอ็ม ลาสต์.เอฟเอ็ม (Last.fm สามารถอ่านเป็น ลาสต์เอฟเอ็ม หรือ ลาสต์ดอตเอฟเอ็ม) เป็นสถานีวิทยุบนอินเทอร์เน็ตของสหราชอาณาจักร และเว็บไซต์ชุมชนคนสร้างสรรค์ดนตรี ก่อตั้งเมื่อ พ.ศ. 2545 ปัจจุบันมีผู้ใช้จากทั่วโลก 200 ประเทศกว่า 30 ล้านคน เมื่อวันที่ 30 พฤษภาคม พ.ศ. 2550 ซีบีเอสอินเทอแร็กทีฟถือครองกรรมสิทธิ์ ลาสต์.เอฟเอ็ม ในราคา 140 ล้านปอนด์ (ประมาณ 280 ล้านดอลลาร์สหรัฐ) ลาสต์.เอฟเอ็ม มีระบบแนะนำเพลงที่เรียกว่า Audioscrobbler ซึ่งช่วยให้รายละเอียดของผู้ใช้แต่ละคนว่ามีรสนิยมทางดนตรีเป็นอย่างไร โดยการเก็บข้อมูลเพลงทั้งหมดที่ผู้ใช้นั้นเคยฟัง ไม่ว่าจะมาจากสถานีวิทยุ หรือรายการเพลงจากเครื่องเล่นพกพาหลายชนิด ข้อมูลนี้ถูกส่งผ่าน (scrobble) ไปยังฐานข้อมูลของลาสต์.เอฟเอ็ม ผ่านทางปลั๊กอินที่ติดตั้งไว้ในโปรแกรมเล่นเสียง รายละเอียดของผู้ใช้ก็จะแสดงในหน้าข้อมูลส่วนตัว เว็บไซต์นี้ยังมีคุณลักษณะของเครือข่ายสังคม และสามารถแนะนำเพลงและศิลปินที่ผู้ใช้นั้นชื่นชอบ</doc>
