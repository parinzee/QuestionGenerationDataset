<doc id="754652" url="https://th.wikipedia.org/wiki?curid=754652" title="แหลมตาริฟา">แหลมตาริฟา แหลมตาริฟา () หรือ แหลมโมร็อกโก () เป็นจุดที่อยู่ทางทิศใต้สุดของคาบสมุทรไอบีเรียและยุโรปภาคพื้นทวีป ตั้งอยู่ริมช่องแคบยิบรอลตาร์ในเขตเทศบาลเมืองตาริฟา จังหวัดกาดิซ แคว้นปกครองตนเองอันดาลูซิอา ประเทศสเปน เราสามารถมองเห็นชายฝั่งประเทศโมร็อกโกได้จากจุดนี้ แหลมตาริฟาเป็นปลายด้านตะวันออกเฉียงใต้ของอดีตเกาะตาริฟาหรืออิสลาเดลัสปาโลมัส (Isla de Las Palomas) ซึ่งตั้งอยู่นอกชายฝั่งและเชื่อมต่อกับแผ่นดินใหญ่ของสเปนด้วยทางเชื่อม เกาะนี้เคยเป็นที่ตั้งของค่ายทหารค่ายหนึ่งระหว่างคริสต์ทศวรรษ 1930 ถึง ค.ศ. 2001 ทั้งเกาะและเทศบาลตาริฟาได้ชื่อมาจากเฏาะรีฟ อิบน์ มาลิก () หัวหน้าทัพชาวเบอร์เบอร์ซึ่งเริ่มต้นการพิชิตฮิสปาเนียจากบริเวณนี้ในเดือนกรกฎาคม ค.ศ. 710</doc>
