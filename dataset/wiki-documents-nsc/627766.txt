<doc id="627766" url="https://th.wikipedia.org/wiki?curid=627766" title="พีระศักดิ์ พอจิต">พีระศักดิ์ พอจิต พีระศักดิ์ พอจิต (เกิด 5 พฤษภาคม พ.ศ. 2503) เป็นรองประธานสภานิติบัญญัติแห่งชาติคนที่ 2 และกรรมการในคณะกรรมการเตรียมการปฏิรูปประเทศ กรรมการในคณะกรรมการเตรียมการยุทธศาสตร์ชาติ กรรมการในคณะกรรมการเตรียมการเพื่อสร้างความสามัคคีปรองดองตาม คำสั่งหัวหน้าคณะรักษาความสงบแห่งชาติ ที่ 3/2560 อัยการพิเศษประจำกรมช่วยราชการสำนักงานอัยการจังหวัดอุตรดิตถ์ นายกองค์การบริหารส่วนจังหวัดอุตรดิตถ์ นักกฎหมายชาวไทย เนติบัณฑิตไทยประวัติ ประวัติ. นายพีระศักดิ์ พอจิต ชื่อเล่น "อ๋อง" สำเร็จการศึกษาระดับชั้นมัธยมศึกษาที่โรงเรียนสูงแม่นชนูปถัมภ์ จังหวัดแพร่ จบการศึกษาจากคณะนิติศาสตร์ มหาวิทยาลัยรามคำแหง, เนติบัณฑิต สำนักอบรมศึกษากฎหมายแห่งเนติบัณฑิตยสภา, คณะศิลปศาสตร์ (ปริญญาโทสาขารัฐศาสตร์) มหาวิทยาลัยรามคำแหง ในอดีตทำงานเป็นอัยการพิเศษประจำกรมช่วยราชการสำนักงานอัยการจังหวัดอุตรดิตถ์ ประชาชนในพื้นที่จึงมักเรียกว่า “อัยการอ๋อง” ต่อมาลาออกมาลงสมัคร ส.ว. อุตรดิตถ์ เมื่อปี พ.ศ. 2549 และได้รับชัยชนะ แต่การเลือก ส.ว.ครั้งนั้นล้มเลิกไปเนื่องจากการรัฐประหาร 19 กันยายน พ.ศ. 2549 จึงไปลงสมัครเป็นนักการเมืองท้องถิ่น และได้รับเลือกตั้งเป็นนายกองค์การบริหารส่วนจังหวัด (อบจ.) ช่วงปี พ.ศ. 2551-2555 ต่อมาเขาได้ลงสมัครเป็น สว. อุตรดิตถ์ เมื่อ 30 มีนาคม พ.ศ. 2557 โดยได้รับเลือกด้วยคะแนน 101,895 คะแนน และได้รับการเลือกให้ดำรงตำแหน่งรองประธานวุฒิสภาคนที่ 2 เอาชนะ นายจองชัย เที่ยงธรรม ส.ว. สุพรรณบุรี ด้วยคะแนน 89 : 57 เสียง ในวันเดียวกับที่นายสุรชัย เลี้ยงบุญเลิศชัย ได้รับเลือกเป็นประธานวุฒิสภา ในเดือนกรกฎาคม พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติ และเมื่อวันที่ 8 สิงหาคม พ.ศ. 2557 นายพีระศักดิ์ได้รับเลือกตั้งให้เป็นรองประธานสภานิติบัญญัติแห่งชาติ คนที่ 2 เมื่อวันที่ 15 พฤษภาคม พ.ศ. 2559 นางสาว สายพิณ นนท์ปฏิมากุล เป็นข้าราชการรัฐสภาฝ่ายการเมือง ตำแหน่งผู้ช่วยเลขานุการ รองประธานสภานิติบัญญัติแห่งชาติ คนที่สองโดยพ้นจากตำแหน่งเมื่อวันที่ 1 มกราคม พ.ศ. 2560 เมื่อวันที่ 1 มกราคม พ.ศ. 2560 ได้มี ประกาศสภานิติบัญญัติแห่งชาติแต่งตั้ง นาย มนตรี ธนภรรคภวิน เป็นข้าราชการรัฐสภาฝ่ายการเมือง ตำแหน่งผู้ช่วยเลขานุการรองประธาน สภานิติบัญญัติแห่งชาติ คนที่สอง นายพีระศักดิ์ มีความชื่นชอบส่วนตัวคือ ชอบกีฬาฟุตบอลมาก โดยมีตำแหน่งเป็นนายกสมาคมกีฬาจังหวัดอุตรดิถ์ และประธานสโมสรฟุตบอลจังหวัดอุตรดิตถ์ ในระดับดิวิชัน 2 โซนภาคเหนือ และเป็นผู้สนับสนุนนอตทิงแฮมฟอเรสต์ สโมสรฟุตบอลที่มีชื่อเสียงและเกียรติประวัติยาวนานของอังกฤษ โดยมักจะสวมชุดแข่งของนอตทิงแฮมฟอเรสต์ลงแข่งเสมอ ๆ ในการแข่งขันที่เจ้าตัวเข้าร่วม โดยสนับสนุนมาตั้งแต่ยุคทศวรรษที่ 70 ซึ่งเป็นช่วงที่สโมสรประสำเร็จประสบการณ์ประสบการณ์. - อัยการพิเศษประจำกรม สำนักงานอัยการ จังหวัดอุตรดิตถ์ - นายกองค์การบริหารส่วนจังหวัดอุตรดิตถ์ พ.ศ. 2551-2555 - สมาชิกวุฒิสภาจังหวัดอุตรดิตถ์ พ.ศ. 2549, 2557 - สมาชิกสภานิติบัญญัติแห่งชาติ - รองประธานสภานิติบัญญัติแห่งชาติ คนที่ 2 - นายกสมาคมกีฬาจังหวัดอุตรดิตถ์ - คณะกรรมการสภาผู้ทรงคุณวุฒิมหาวิทยาลัยราชภัฏอุตรดิตถ์เครื่องราชอิสริยาภรณ์</doc>
