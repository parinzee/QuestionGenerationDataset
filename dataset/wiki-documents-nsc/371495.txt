<doc id="371495" url="https://th.wikipedia.org/wiki?curid=371495" title="แจ็ก คอลลิสัน">แจ็ก คอลลิสัน แจ็ก เดวิด คอลลิสัน () เกิดเมื่อวันที่ 2 ตุลาคม ค.ศ. 1988 เป็นนักฟุตบอลทีมชาติเวลส์ของสโมสรฟุตบอลปีเตอร์โบโร ยูไนเต็ด ในฟุตบอลลีกวัน คอลลิสันเคยเล่นในระดับพรีเมียร์ลีกให้กับเวสต์แฮม ยูไนเต็ดในตำแหน่งกองกลาง ก่อนจะย้ายลงไปเล่นในลีกเดอะ แชมเปียนชิพกับวีแกน แอธเลติกในช่วงท้ายของฤดูกาล 2013-2014 ด้วยสัญญายืมตัว จากนั้นได้เซ็นสัญญากับสโมสร อิปสวิช ทาวน์ในปี 2014 และปีเตอร์โบโร ยูไนเต็ด ในปี 2015 คอลลิสันเป็นผลผลิตจากสถาบันเยาวชนของเวสต์แฮมที่มีความก้าวหน้าอย่างรวดเร็ว จากนักฟุตบอลฝึกหัดก้าวสู่ทีมชุดใหญ่ เล่นในพรีเมียร์ลีก เมื่อเขาอายุได้เพียง 16 ปี เขาเล่นได้หลายตำแหน่งในแผงกองกลาง</doc>
