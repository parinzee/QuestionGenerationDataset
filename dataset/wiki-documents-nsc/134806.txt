<doc id="134806" url="https://th.wikipedia.org/wiki?curid=134806" title="ระเบิดเถิดเทิง">ระเบิดเถิดเทิง ระเบิดเถิดเทิง เป็นรายการซิตคอมควบคู่กับเกมโชว์ ซึ่งผลิตโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) ออกอากาศทางสถานีวิทยุโทรทัศน์กองทัพบกทุกวันอาทิตย์ โดยในระยะแรกมีรูปแบบเป็นรายการวาไรตี้ อีก 3 เดือนต่อมาได้เปลี่ยนรูปแบบมาเป็นละครซิตคอม ควบคู่กับเกมโชว์ อันเป็นรูปแบบปัจจุบันของรายการ รายการระเบิดเถิดเทิงออกอากาศครั้งแรกเมื่อวันที่ 7 มกราคม พ.ศ. 2539 ตลอดระยะเวลาที่ระเบิดเถิดเทิงออกอากาศจนถึงปัจจุบัน ช่วงซิตคอมระเบิดเถิดเทิงยุคแรกและยุคต่อๆมา (2553-ปัจจุบัน)ได้มีการปรับเปลี่ยนเนื้อหา และตัวละครอยู่เรื่อย ๆ นับว่าเป็นซิตคอมที่มีการออกอากาศยาวนานที่สุดในประเทศไทยชื่อรายการ ชื่อรายการ. ระเบิดเถิดเทิงมีการเปลี่ยนชื่อรายการถึง 8 ครั้ง และยังคงชื่อ ระเบิดเถิดเทิง ไว้เสมอ (ยกเว้น ระเบิดเที่ยงแถวตรง)- ระเบิดเถิดเทิง (7 มกราคม 2539 - 27 กันยายน 2552) - ระเบิดเถิดเทิง รุ่น 3 (4 ตุลาคม 2552 - 1 สิงหาคม 2553) - ระเบิดเถิดเทิง ลั่นทุ่ง (8 สิงหาคม 2553 - 1 กรกฎาคม 2555) - ระเบิดเที่ยงแถวตรง (8 กรกฎาคม 2555 - 25 มกราคม 2558) - ระเบิดเถิดเทิงสิงโตทอง (1 กุมภาพันธ์ 2558 - 31 มกราคม 2559) - ระเบิดเถิดเทิงแดนเซอร์ทะลวงไส้ (7 กุมภาพันธ์ 2559 - 26 กุมภาพันธ์ 2560) - ระเบิดเถิดเทิงแดร็กคูล่าหารัก (5 มีนาคม 2560 - 28 มกราคม 2561) - ระเบิดเถิดเทิงซอยข้าใครอย่าแตะ (4 กุมภาพันธ์ 2561 - ปัจจุบัน)โลโก้รายการระยะเวลาในการออกอากาศการออกอากาศซ้ำ (ระเบิดเถิดเทิง Classic)รูปแบบรายการวาไรตี้โชว์ รูปแบบรายการ. วาไรตี้โชว์. ในระยะเริ่มแรก ระเบิดเถิดเทิงมีรูปแบบเป็นรายการวาไรตี้ ซึ่งออกอากาศระหว่างวันที่ 7 มกราคม พ.ศ. 2539 ถึง 31 มีนาคม พ.ศ. 2539 มีพิธีกรหลักคือ มยุรา เศวตศิลา และ หนู คลองเตย (ภายหลัง ได้เพิ่ม หม่ำ จ๊กมก เป็นพิธีกรหลักด้วย จากเดิมที่เป็นเพียงพิธีกรประจำช่วง ฮาระเบิด) มีช่วงต่าง ๆ ดังนี้- ฮาระเบิด เป็นการแสดงตลกของคณะตลก ซึ่งมีคณะตลกหลักเป็นคณะของหม่ำ จ๊กมก ที่นอกจากจะเล่นตลกในช่วงนี้แล้ว ยังมีหน้าที่เป็นพิธีกรประจำช่วงด้วย- ดังระเบิด เป็นการแสดงดนตรีของวงดนตรี หรือเป็นการแสดงจากดาราซึ่งเป็นระเบิดรับเชิญในสัปดาห์นั้น ช่วงแรกนี้ มีธงชัย ประสงค์สันติ และวงสามโทน เป็นพิธีกรประจำช่วง- ระเบิดรับเชิญ เป็นช่วงการสัมภาษณ์แขกรับเชิญที่ร่วมเล่นละครในแต่ละสัปดาห์ พร้อมกับตอบจดหมายจากทางบ้าน โดยจะปรากฏหลังจากละครได้เล่นจบตอนลงซิทคอมเกมโชว์ ซิทคอมเกมโชว์. เมื่อรายการระเบิดเถิดเทิงออกอากาศได้เพียงระยะเวลา 3 เดือน ระเบิดเถิดเทิงได้เปลี่ยนรูปแบบมาเป็นละครซิตคอม ควบคู่ไปกับเกมโชว์ในช่วงท้ายรายการ ซึ่งถือเป็นรูปแบบของระเบิดเถิดเทิงในยุคนี้และต่อๆมา โดยพิธีกรหลักนั้น เป็นมยุรา เศวตศิลาเพียงคนเดียว แต่หนู คลองเตย และหม่ำ จ๊กมก ได้เปลี่ยนมาทำหน้าที่เป็นผู้เล่นละครซิตคอม และร่วมเล่นเกมโชว์ด้วยนั่นเอง (ทว่ามยุราก็ได้ร่วมเล่นละครซิตคอมด้วย แต่เป็นเพียงบทสมทบเท่านั้น) ซึ่งเริ่มออกอากาศเป็นครั้งแรกเมื่อวันที่ 7 เมษายน พ.ศ. 2539 จนถึงระเบิดเถิดเทิงในยุคปัจจุบันต่อๆมา สำหรับช่วงซิตคอมนั้น มีเนื้อหาเกี่ยวกับชุมชนของคนในซอยเถิดเทิง ชุมชนแห่งหนึ่งในประเทศไทย ที่มีเท่งกับโหน่ง เป็นนักเลงคุมซอย (ยุคแรกมีทุ้ย ,ทึ้ง และเท่ง เป็นนักเลงคุมซอย) และตัวละครต่างๆ เช่นเจ๊หม่ำ ,อาโกว ,คุณนายสะอาด ,พ่อมหา ,ตุ่ม และนักแสดงคนอื่นๆที่เข้ามาร่วมแสดงในภายหลังอีก โดยทุกสัปดาห์จะมีเนื้อหาของแต่ละตอนที่ไม่ซ้ำกัน คือแบบตอนเดียวจบ (ยกเว้นบางตอน ที่อาจมีระยะเวลาออกอากาศมากกว่า 1 เทป และในช่วงหลังของระเบิดเถิดเทิง จะมีเนื้อหาที่ต่อเนื่องกัน) และในแต่ละตอนจะมีดารารับเชิญมาร่วมแสดงกับนักแสดงประจำ และมาร่วมเล่นเกมในช่วงท้าย ซึ่งดารารับเชิญคนแรกของระเบิดเถิดเทิงก็คือ สมบัติ เมทะนี ทั้งนี้ ตลอดระยะเวลาที่ระเบิดเถิดเทิงออกอากาศถึงปัจจุบัน ช่วงซิตคอมได้มีการปรับเปลี่ยนเนื้อหา และตัวละครอยู่เรื่อยๆ ตามแต่สภาพในยุคนั้นๆ (ในระเบิดเทียงแถวตรง จนถึงระเบิดเถิดเทิงแดร็กคูล่าหารัก มีเนื้อหาที่ไม่ต่อเนื่องหรือไม่เกี่ยวข้องกับเท่งโหน่ง และซอยเถิดเทิง)ซิทคอม ซิทคอม. ตั้งแต่ 7 มกราคม 2561 เป็นต้นไป ได้เปลี่ยนรูปแบบมาเป็นละครซิทคอมอย่างเดียว ช่วงเกมระเบิดและเกมตู้ระเบิดสิ้นสุดลงในวันที่ 31 ธันวาคม 2560 ทำให้ระเบิดเถิดเทิงแดร็กคูล่าหารัก ตั้งแต่ตอนที่ 42 เป็นต้นไปไม่มีช่วงเกมระเบิด จนกระทั่ง 4 กุมภาพันธ์ 2561 ได้ปรับเปลี่ยนเป็น ระเบิดเถิดเทิงซอยข้าใครอย่าแตะ เป็นยุคที่ออกอากาศเป็นซิทคอมเพียงอย่างเดียว และการกลับมาของซอยเถิดเทิงตัวละคร ตัวละคร. ดูบทความที่ รายชื่อตัวละครในระเบิดเถิดเทิง12 ปี ระเบิดเถิดเทิง 12 ปี ระเบิดเถิดเทิง. ฉลองครบรอบ 12 ปี ของรายการระเบิดเถิดเทิงด้วยความพิเศษ คือ มี 12 นางเอกมาร่วมแสดงในแต่ละตอน เริ่ม 1 กุมภาพันธ์ 2552 และสิ้นสุดในวันที่ 12 เมษายน 2552 โดยในแต่ละตอนจะมี 1 นางเอก มาร่วมรายการ แต่มีตอน ท้องสองสองท้อง เพียงตอนเดียว ที่มีถึง 2 นางเอก และตั้งแต่วันที่ 26 เมษายน ได้เพิ่มเป็น 12 หนุ่มสุดฮ็อต สิ้นสุดถึงวันที่ 12 กรกฎาคม 2552ระเบิดเถิดเทิง วันหยุด ระเบิดเถิดเทิง วันหยุด. เป็นรายการพิเศษของระเบิดเถิดเทิง ออกอากาศตั้งแต่ปี พ.ศ. 2545 - พ.ศ. 2548 โดยจะเสนอเรื่องราวในตอนพิเศษที่เพิ่มเติมจากเรื่องราวปกติ หรือ เสนอภาพเหตุการณ์ที่น่าสนใจของตอนที่ออกอากาศไปแล้วนำมาเสนออีกครั้ง และตัดช่วงเกมส์ออกพิธีกรผู้ดำเนินรายการพิธีกร. ผู้ดำเนินรายการ. - ผู้ดำเนินรายการหลัก- มยุรา เศวตศิลา (7 มกราคม พ.ศ. 2539 - 8 เมษายน 2544) - สิเรียม ภักดีดำรงฤทธิ์ (15 เมษายน พ.ศ. 2544 - 27 กันยายน 2552) - ผู้ดำเนินรายการร่วม- เท่ง เถิดเทิง (พ.ศ. 2539 ,2540 - 2552) - โหน่ง ชะชะช่า (พ.ศ. 2541 ,2542 - 2552) - หม่ำ จ๊กมก (พ.ศ. 2539 - 2546) - เกียรติ กิจเจริญ (พ.ศ. 2539 - 2540) - หนู คลองเตย (พ.ศ. 2539 - 2541) - เอกพันธ์ บรรลือฤทธิ์ (พ.ศ. 2540) - เด๋อ ดอกสะเดา (พ.ศ. 2540 - 2552) - แดนนี่ ศรีภิญโญ (พ.ศ. 2541 - 2549) - ดีใจ ดีดีดี (พ.ศ. 2545 ,2548 - 2549) - ลิซ่า ไปรพิศ (พ.ศ. 2548 - 2549) - ส้มเช้ง สามช่า (พ.ศ. 2548 - 2552) - พุฒิพงษ์ พรหมสาขา ณ สกลนคร (พ.ศ. 2549 - 2552) - สราวุฒิ พุ่มทอง (พ.ศ. 2549 - 2552) - พัน พลุแตก (พ.ศ. 2552) - ชาวซอยเถิดเทิง เป็นนักแสดงหลักและนักแสดงสมทบประจำระเบิดเถิดเทิงที่มาร่วมเล่นเกมในช่วงท้ายรายการ แต่ไม่ได้เป็นผู้ดำเนินรายการหลักหรือร่วมแต่อย่างใด ซึ่งภายหลังชาวซอยเถิดเทิงบางคน(ดีใจ , ลิซ่า , ส้มเช้ง และทีน สราวุฒิ) ได้ไปเป็นผู้ดำเนินรายการร่วมตามลำดับ- เป๋อ จ๊กมก (พ.ศ. 2546) - ดีใจ ดีดีดี (พ.ศ. 2546 - 2547) - ลิซ่า ไปรพิศ (พ.ศ. 2546 - 2547) - โชเล่ย์ ดอกกระโดน (พ.ศ. 2541 ,2546 - 2548) - กอบโชค คล้ายสำริด (พ.ศ. 2546 - 2549) - ส้มเช้ง สามช่า (พ.ศ. 2546 - 2547) - ทอมมี่ เถิดเทิง (พ.ศ. 2541 ,2546 - 2549) - พัณณ์ชิตา เรืองเศวตนันท์ (พ.ศ. 2546 - 2547) - นัทธมน เฉลิมวงศ์พันธ์ (พ.ศ. 2546 - 2547) - ถนอม สามโทน (พ.ศ. 2548) - เก่ง ชะชะช่า (พ.ศ. 2548 -2549) - สราวุฒิ พุ่มทอง (พ.ศ. 2549) มาแทน เด๋อ ดอกสะเดาเกมโชว์ เกมโชว์. ภายหลังช่วงซิทคอมจบ ดารารับเชิญที่แสดงในช่วงซิทคอมตอนนั้นๆ จะต้องมาเล่นเกมในช่วงท้ายของรายการวางระเบิด (6 ตุลาคม 2539 - 13 กันยายน 2552) วางระเบิด (6 ตุลาคม 2539 - 13 กันยายน 2552). มีกติตาการเล่นอยู่ 2 รูปแบบหลักๆ- รูปแบบแรก เป็นรูปแบบของเกมวางระเบิด ที่ใช้ในรายการมาตลอด คือจะมีแผ่นป้ายลูกระเบิด ซึ่งจำนวนแผ่นป้ายทั้งหมดขึ้นอยู่กับจำนวนของผู้เล่นคือแขกรับเชิญ และพิธีกรร่วม (ยกเว้นพิธีกรหลัก) แต่ละแผ่นป้ายจะมีลูกระเบิดแตกต่างกันไป (2539 – 2540 มี 4 แผ่นป้าย ,2540 – 2542 มี 5 แผ่นป้าย ,2542– 2546 มี 6 แผ่นป้าย ,2548 – 2552 มี 8 แผ่นป้าย )เมื่อนำจำนวนลูกระเบิดทุกป้ายกับจำนวนลูกระเบิดของพิธีกรหลัก (1 ลูก) มารวมกัน ก็จะได้เท่ากับจำนวนแผ่นป้าย (ลูกระเบิด) ทั้งหมดในรอบเกมถอดสลักระเบิด คือ 18 ลูก(ปี 2541 – 2542 มีเพียง 15 ลูก) จะมีกติกาการเลือกโดยดารารับเชิญ จะต้องเลือกแผ่นป้ายให้กับตัวเอง และพิธีกรร่วมทั้งหมด ยกเว้นพิธีกรหลักซึ่งลูกระเบิดอยู่แล้ว 1 ลูก (ในยุคแรกๆคือช่วงวันที่ 7 เมษายน – 10 พฤษจิกายน 2539 พิธีกรหลักคือมยุราจะไม่มีลูกระเบิด ) เมื่อเลือกได้ครบทุกคนแล้วจะทำการเปิดดูแต่ละแผ่นป้ายซึ่งเป็นป้ายดึงแบบยางยึด(ในช่วงวันที่ 5 กรกฎาคม - 26 ตุลาคม 2540 ได้เปลี่ยนรูปแบบจากการเปิดป้ายยางยืดมาเป็นดึงแท่นระเบิดหรือที่เรียกกันว่าคลังแสงระเบิดแทนชั่วคราว) เพื่อดูว่ามีลูกระเบิดที่ซ่อนไว้ทั้งหมดกี่ลูก (จำนวนลูกระเบิดเท่ากับจำนวนแผ่นป้ายในรอบถอดสลักระเบิด) และในวันที่ 7 มกราคม 2550 - 13 กันยายน 2552 ได้ดัดแปลงกติกาเล็กน้อยคือถ้าดารารับเชิญเลือกแผ่นป้ายให้พิธีกรร่วมและตัวเองหมดแล้ว จะเหลืออยู่ 1 แผ่นป้าย โดยแผ่นป้ายนั้นจะเป็นบอมหมู่คือผู้เล่นทุกคนจะเข้าโดมระเบิดทั้งหมด ยกเว้นพิธีกรหลัก ซึ่งเกมวางระเบิดรูปแบบนี้ ได้กลับมาใช้อีกครั้งใน ระเบิดเที่ยงแถวตรงยุคหลัง และระเบิดเถิดเทิงสิงโตทองยุคแรก แต่ได้เปลี่ยนชื่อช่วงเป็น เกมลุ้นระเบิด- รูปแบบที่สอง รูปแบบนี้ใช้เล่นก่อนเกมแคปซูลระเบิด ซึ่งมาแทนช่วงถอดสลักระเบิดเป็นการชั่วคราว ในรอบนี้จะมีแผ่นป้ายทั้งหมด 6 แผ่นป้าย ด้านหลังจะมีระเบิด 1 ลูก 2 แผ่นป้าย และระเบิด 2-5 ลูกอย่างละ 1 แผ่นป้าย ทั้งนี้ แผ่นป้ายแต่ละป้ายจะมีค่าเป็นจำนวนแคปซูลที่จะระเบิดในรอบถัดไป (เช่นเปิดได้ 1 ลูก แคปซูลจะระเบิด 1 แคปซูล) รูปแบบนี้ใช้ในช่วงวันที่ 2 กุมภาพันธ์ 2546 - 26 ธันวาคม 2547 ในช่วงปี 2539-2541 จะมีการหลอกป้ายระเบิดเช่นผู้ที่เลือกป้ายแล้วได้ระเบิด 1-2 ลูกแต่พิธีกรผิดสังเกตว่าลูกระเบิดทั้งหมดยังไม่ครบจำนวนและพิธีกรตรวจดูและปรากฏว่าภายในแผ่นป้ายมีสติ๊กเกอร์ติดอยู่ซึ่งจะมีลูกระเบิดที่มีจำนวนมากเช่นผู้ที่เล่นเกมได้ 1 ลูกเมื่อพิธีกรเปิดสติ๊กเกอร์เจอลูกระเบิดทั้ง 11 ลูกหมายความว่าผู้ที่เล่นเกมได้จำนวนระเบิดถึง 12 ลูกนั่นเอง แต่ในบางครั้งจะใช้โลโก้สัญลักษณ์ของรายการครึ่งรูปเป็นลูกระเบิดหลอกด้วย ในวันที่ 1 กุมภาพันธ์ ถึง 12 กรกฎาคม 2552 ในช่วง 12 ปีระเบิดเถิดเทิง พิธีกรในรายการ (สิเรียม) จำเป็นจะต้องเลือกแผ่นป้ายด้วย (ในแผ่นป้ายทั้ง 8 แผ่นป้ายจะมีลูกระเบิดอยู่ทั้งหมด 18 ลูก) และได้ตามจำนวนระเบิดในแผ่นป้ายนั้น (จากเดิมมี 1 ลูกแน่นอน) รวมถึงมีรูปภาพของคุณสิเรียมในแผ่นป้ายบอมหมู่ด้วย แต่อย่างไรก็ตามกฎกติกายังคงเดิมอยู่ถอดสลักระเบิด (7 เมษายน 2539 - 26 มกราคม 2546) (2 มกราคม 2548 - 20 กันยายน 2552) ถอดสลักระเบิด (7 เมษายน 2539 - 26 มกราคม 2546) (2 มกราคม 2548 - 20 กันยายน 2552). เกมถอดสลักระเบิดนี้จะมีแผ่นป้ายทั้งหมด 18 แผ่นป้าย(ปี 2541-2542 มีเพียง 15 แผ่นป้าย) โดยในยุคแรกจะแบ่งแผ่นป้ายให้ดารารับเชิญ 9 แผ่นป้าย และพิธีกรร่วม(หม่ำ หนู กิ๊ก) คนละ 3 แผ่นป้าย โดยที่พิธีกรหลัก(มยุรา) ไม่มีแผ่นป้าย ตั้งแต่วันที่ 6 ตุลาคม 2539 เป็นต้นมา เริ่มมีเกมวางระเบิดก่อนช่วงเกมถอดสลัก ซึ่งจะแบ่งลูกระเบิดแตกต่างกันไปก่อนแล้ว จึงเปลี่ยนการแบ่งแผ่นป้ายใหม่ คือมีแผ่นป้ายทั้งหมด 18 แผ่นป้าย ซึ่งในแต่ละแผ่นป้ายจะเป็น รูปภาพของผู้เล่นเกมคนนั้นๆตามจำนวนลูกระเบิดที่แต่ละคนสะสมไว้ในเกมวางระเบิดเช่น พิธีกร มีระเบิด 1 ลูก จะมี 1 แผ่นป้าย, ดารารับเชิญมีระเบิด 2 ลูก จะมี 2 แผ่นป้าย เป็นต้น กติกาในรอบถอดสลักระเบิดคือ จะให้ดารารับเชิญเลือก 1 แผ่นป้าย แล้วเมื่อเปิดป้ายแล้วเป็นรูปหน้าของใคร คนนั้นจะต้องเข้าไปภายในตู้หรือโดมระเบิด และภายในตู้จะมีสลักระเบิดทั้งหมด 5 สลัก(ปี 2552 ลดสลักระเบิดเหลือเพียง 3 สลัก) ให้ดารารับเชิญเลือกมา 1 สลักระบิด เพื่อทำการถอดหรือดึงสลักออกมา หากไม่ระเบิด(คือไม่มีอะไรเกิดขึ้น หรือมีดอกไม้ กระดาษร่วงลงมา) เกมก็จะดำเนินในลักษณะเดียวกันต่อไป จนกว่าผู้เล่นคนสุดท้ายในตู้จะโดนระเบิด(ผู้เล่นภายในตู้จะถูกควันขาวพ่นใส่พร้อมกับแป้งที่ร่วงลงมาโดนตัวผู้เล่นคนนั้น) เป็นอันจบเกม ซึ่งการเปิดแผ่นป้ายนั้นจะมีสัญลักษณ์และเคริ่องหมายดังนี้- หากดารารับเชิญเลือกแผ่นป้ายแล้วเปิดออกมาเป็นรูปหน้าผู้เล่นพร้อมกับเครื่องหมายบวก “+” (ในปี 2539-2541 จะมีโลโก้ทเวลพลัสมาด้วย) ดารารับเชิญก็จะต้องเลือกอีก 1 แผ่นป้าย เมื่อเปิดมาเจอรูปหน้าของใคร คนนั้นจะต้องเข้าในตู้ระเบิดอีกคน เมื่อเปิดมาเจอบวกอีกดารารับเชิญก็จะเลือกแผ่นป้ายไปอีก จนกว่าจะเจอรูปผู้เล่นที่ไม่มีเครื่องหมายบวก หลังจากนั้น ก็จะเข้าไปในตู้ตามจำนวนคนที่ถูกเปิดแผ่นป้ายที่มีเครื่องหมายบวกติดต่อกัน ทั้งนี้ หากเปิดได้แผ่นป้ายผู้เล่นที่มีเครื่องหมายบวก แล้วแผ่นป้ายต่อมายังเป็นผู้เล่นเกมคนเดิม ผู้เล่นเกมคนนั้นจะเข้าตู้ระเบิดคนเดียว ไม่ว่าจะเปิดได้บวกรูปตัวเองกี่ครั้งก็ตาม ซึ่งแผ่นป้ายเครื่องหมายบวกจะมีอยู่ในแผ่นป้ายของผู้เล่นเกมทุกคน คนละ 1 แผ่นป้ายแน่นอน ต่อมา(2542) ได้เปลี่ยนให้มีแผ่นป้ายเครื่องหมายบวกให้ผู้เล่นที่มีลูกระเบิด 2 ลูกขึ้นไป กติกานี้ใช้ในช่วงวันที่ 1 กันยายน 2539 - 26 มกราคม 2546 เมื่อมีการนำเกมถอดสลักระเบิดกลับมาใช้อีกครั้งในปี 2548 เมื่อเปิดป้ายเจอผู้เล่นที่มีเครื่องหมายบวก แขกรับเชิญจะต้องเลือก 1 ใน 6 แผ่นป้ายรูปโลโก้ระเบิดเถิดเทิงอีกฝั่งหนึ่ง ซึ่งแผ่นป้ายนั้นจะมีรูปใบหน้าของนักแสดงชาวซอยเถิดเทิง (ทอมมี่ , กอบโชค , ถนอม ,ทีน(ต่อมาได้ไปเป็นพิธีกรร่วม) ,เก่ง) เพื่อให้เข้าไปในโดมระเบิดพร้อมกับผู้เล่นที่ถูกเปิดป้ายเจอก่อนหน้า กติกานี้ใช้ในวันที่ 2 มกราคม 2548 - 31 ธันวาคม 2549- หากดารารับเชิญเลือกแผ่นป้ายแล้วเปิดออกมาเป็นป้ายบอมบ์หมู่ คือในป้ายจะมีรูปของผู้เล่นทั้งหมดยกเว้นพิธีกรหลักดารารับเชิญและพิธีกรร่วมทุกคน(ยกเว้นพิธีกรหลัก)จะต้องเข้าไปในตู้ระเบิด ซึ่งป้ายบอมบ์หมู่นั้นเป็น 1 ในลูกระเบิดของดารารับเชิญเพียงเท่านั้น กติกานี้ใช้ในวันที่ 3 ตุลาคม 2542 - 8 เมษายน 2544 ต่อมาเมื่อมีการนำป้ายบอมบ์หมู่กลับมาใช้อีกครั้งในปี 2550 จำนวนของป้ายบอมบ์หมู่จะขึ้นนั้นอยู่กับ ลูกระเบิดที่สะสมไว้ในช่วงวางระเบิด (หากสะสมได้ 2 ลูก ก็จะมีป้ายบอมบ์หมู่ 2 ป้าย) กติกานี้ใช้ในวันที่ 7 มกราคม 2550 - 20 กันยายน 2552- หากดารารับเชิญเลือกแผ่นป้ายแล้วเปิดออกมาเป็นรูปดารารับเชิญพร้อมกับรูปเงาสีดำและมีเครื่องหมายคำถาม ดารารับเชิญจะสามารถเลือกพิธีกรเพื่อเข้าไปในตู้ระเบิดด้วยได้อีก 1 คนตามใจชอบไม่เว้นแม้แต่พิธีกรหลัก โดยไม่ต้องเลือกแผ่นป้ายเหมือนเครื่องหมายบวก กติกานี้ใช้ใน 3 ตุลาคม 2542 - 26 มกราคม 2546 หากดารารับเชิญหากดารารับเชิญเลือกแผ่นป้ายแล้วเปิดออกมาเป็นรูปหน้าของตัวเองก็จะต้องเข้าไปในตู้ระเบิดเช่นกัน หากเข้าไปแล้วไม่ระเบิด จะได้รับทองคำ 1 บาท(ต่อมาเปลี่ยนเป็นทองคำมูลค่า 10,000 บาทแทน)ทุกครั้งที่ดารารับเชิญเข้าไปในตู้ระเบิด ยกเว้นในช่วงแรกเริ่ม (7 เมษายน - 29 กันยายน 2539) ที่ไม่มีการทองคำ หรือถ้าดารารับเชิญไม่โดนระเบิด ไม่ว่าจะเข้าไปแล้วหรือไม่ก็ตาม ก็จะได้รับรางวัลพิเศษ เช่น บัตรที่พักรีสอร์ท หรือไม่ก็เป็นเครื่องใช้ไฟฟ้าไป แต่ถ้าดารารับเชิญโดนระเบิด ก็จะไม่ได้รางวัลพิเศษอะไรไป นอกจากนี้ทางรายการได้เปิดให้ผู้ชมทางบ้านส่งไปรษณียบัตรทายผลว่าดารารับเชิญหรือพิธีกรคนใดจะโดนระเบิดเช่นกัน โดยมีเงื่อนไขว่าคนที่ทายนั้น"จะต้องโดนระเบิดคนเดียว"(หากเข้าไปหลายคนเพราะป้ายบวกหรือบอมหมู่ แล้วโดนระเบิดจะถือว่าไม่ได้รางวัล Jackpot) หากทายถูกจะได้รับเงินรางวัล 500,000 บาท หากทายไม่ถูกจะได้รับเงินรางวัล 10,000 บาทแทน(ในช่วงแรกจะมอบทองคำหนัก 1 บาท และถ้าทายผลถูกต้อง จะได้รับทองคำหนัก 12 บาท) (กติกานี้ใช้ในปี 2539 - 2544) แต่ในช่วง 12 ปีระเบิดเถิดเทิงนั้น ทางรายการอนุโลมให้การที่บอมหมู่โดนระเบิดนั้นถือว่าทายถูกด้วย (ซึ่งก็มีเพียงครั้งเดียวเท่านั้นในช่วง 12 ปี ระเบิดเถิดเทิง ที่ทางบ้านทายผลได้ถูกต้อง ซึ่งครั้งนั้นบอมหมู่ก็โดนระเบิดด้วย) (กติกานี้ใช้ในปี 2552) สำหรับในช่วง 12 ปีระเบิดเถิดเทิง (1 กุมภาพันธ์ 2552 - 12 กรกฎาคม 2552) จะให้พิธีกรเลือกแผ่นป้ายกันเองในลักษณะ เปิดต่อกัน คนที่มีลูกระเบิดสะสมมากที่สุดจะได้เลือกก่อน จากนั้นคนที่ออกมาจากตู้จะเป็นคนเลือกคนถัดไปสถิติในช่วงถอดสลักระเบิดสถิติในช่วงถอดสลักระเบิด. - สลักระเบิดที่ระเบิดบ่อยครั้งที่สุด: หมายเลข 1 - สลักระเบิดที่ระเบิดน้อยครั้งที่สุด: หมายเลข 4 (ยุคที่มี 5 สลัก)สถิติแห่งปี 2539สถิติแห่งปี 2540 สถิติแห่งปี 2540. [https://www.youtube.com/watch?v=31KX3HoA69k&t=318s [1]]สถิติแห่งปี 2541 สถิติแห่งปี 2541. [https://www.youtube.com/watch?v=RTzWxJHtuNs [2]]สถิติแห่งปี 2542 - 2544สถิติแห่งปี 2545สถิติแห่งปี 2548 - 2549สถิติแห่งปี 2550สถิติแห่งปี 2551สถิติแห่งปี 2552 สถิติแห่งปี 2552. ไม่ได้มีการสรุปออกมาแคปซูลระเบิด ( 2 กุมภาพันธ์ 2546 - 26 ธันวาคม 2547) แคปซูลระเบิด ( 2 กุมภาพันธ์ 2546 - 26 ธันวาคม 2547). รูปแบบเกมนี้ได้ใช้แทนเกมถอดสลักระเบิดชั่วคราว โดยในรอบนี้จะมีแผ่นป้ายทั้งหมด 18 แผ่นป้าย ซึ่งจะมีรูปภาพใบหน้าของพิธีกร,ดารารับเชิญ รวมไปถึงนักแสดงชาวซอยเถิดเทิง (เป๋อ ,ทอมมี่ ,กอบโชค ,ผัดไท ,ลิซ่า ,โชเล่ย์ ,ส้มเช้ง ,กี่เพ้า ,อุ๋ย) โดยดารารับเชิญจะต้องเลือกแผ่นป้ายทั้งหมด 6 แผ่นป้ายเพื่อให้เลือกคนเข้าไปในแคปซูล จากทั้งหมด 6 ตู้ โดยแผ่นป้ายแรกจะเข้าแคปซูลแรก แผ่นป้ายที่ 2 จะเข้าแคปซูลที่ 2 ไปเรื่อยๆจนครบ 6 แผ่นป้าย หลังจากเลือกแผ่นป้ายเสร็จแล้ว พิธีกรหรือผู้เล่นเกมจะสับคัตเอาท์ที่อยู่กลางเวที และแคปซูลจะระเบิดตามที่ได้มีการวางระเบิดในช่วงก่อนหน้านี้ ถ้าดารารับเชิญเปิดเจอรูปภาพของตัวเอง ก็ต้องเข้าไปอยู่ในแคปซูล และถ้าหากแคปซูลไม่ระเบิดจะได้รับทองคำหนัก 1 บาท และจะได้รับของรางวัลเป็นเครื่องซักผ้าจากอีฟ แต่ถ้าหากโดนระเบิด จะไม่ได้รับรางวัลพิเศษใดๆเลย (หากดารารับเชิญไม่ได้เข้าไปอยู่ในแคปซูล จะได้รับเครื่องซักผ้าโดยอัตโนมัติ แต่ไม่ได้ทองคำหนัก 1 บาท ถ้าไม่ได้เข้าแคปซูลระเบิด)สถิติการเข้าแคปซูลระเบิด (2546-2547) สถิติการเข้าแคปซูลระเบิด (2546-2547). สถิติที่ปรากฏนี้ได้สรุปมาจากวิดิโอบางเทปของระเบิดเถิดเทิงช่วงปี 2546-2547 ที่ได้โพสต์บนเว็ปไซต์ youtube[https://www.youtube.com/playlist?list=PLIHcGGpOfVvki_p7t_v6RcNIkzqSrF8I2 [1]] และข้อมูลก่อนใน วิกิพีเดีย[https://th.wikipedia.org/w/index.php?title=%E0%B8%A3%E0%B8%B0%E0%B9%80%E0%B8%9A%E0%B8%B4%E0%B8%94%E0%B9%80%E0%B8%96%E0%B8%B4%E0%B8%94%E0%B9%80%E0%B8%97%E0%B8%B4%E0%B8%87&oldid=4521159#.E0.B8.AA.E0.B8.96.E0.B8.B4.E0.B8.95.E0.B8.B4.E0.B9.83.E0.B8.99.E0.B8.8A.E0.B9.88.E0.B8.A7.E0.B8.87.E0.B8.96.E0.B8.AD.E0.B8.94.E0.B8.AA.E0.B8.A5.E0.B8.B1.E0.B8.81.E0.B8.A3.E0.B8.B0.E0.B9.80.E0.B8.9A.E0.B8.B4.E0.B8.94 [2]]- หมายเหตุ- หม่ำ จ๊กมก และเป๋อ จ๊กมก ได้ลาออกจากระเบิดเถิดเทิงไปก่อนเถิดเทิงอวอร์ด เถิดเทิงอวอร์ด. เป็นช่วงที่เปลี่ยนมาจาก ระเบิดรับเชิญ ตั้งแต่ปี 2541 โดยเป็นการร่วมสนุกโดยให้ผู้ชมทางบ้านเขียนชื่อนักแสดงรับเชิญและชื่อตอนที่ชื่นชอบ ลงบนไปรษณียบัตรพร้อมสโลแกนของนมสดยี่ห้อหนองโพ โดยจะแบ่งการจับรางวัลเป็น 3 แบบ- แบบที่ 1 จับรางวัลทุกสัปดาห์จะเป็นการจับราวัลเพื่อรับผลิตภัณฑ์ - แบบที่ 2 จับราวัลทุกสิ้นเดือน เพื่อรับรางวัลทองคำมูลค่า 1 บาท - แบบที่ 3 จับรางวัลทุก 6 เดือน โดยจะนำกล่องเปล่าที่เขียนรายชื่อนักแสดงและชื่อตอน มารวบรวมและแบ่งประเภทตามชื่อนักแสดงที่โหวต โดยดารารับเชิญที่มีคะแนนโหวตสูงสุดจะ ทำการจับรางวัล ซึ่งดาราที่ได้รับการโหวต และผู้โชคดีที่ร่วมโหวตจะได้รับเงินรางวัล 100,000 บาท อย่างไรก็ดี รางวัลเถิดเทิงอวอร์ด ได้เปลี่ยนการมอบรางวัล เป็นเงินรางวัล 10,000 บาท ให้กับผู้โชคดีในทุกสัปดาห์แทน และผู้โชคดีที่ได้รับเงินรางวัล 100,000 บาท อาจจะไม่ได้โหวตเรื่องที่ได้คะแนนสูงที่สุดเสมอไป และในช่วงครึ่งปีหลังของปีพ.ศ. 2550 ได้เปลี่ยนชื่อช่วงเป็น "เถิดเทิงโดนใจ สไตล์กาแฟมอคโคน่า ทรีโอ" โดยให้ให้ผู้ชมทางบ้านเขียนชื่อนักแสดงรับเชิญและชื่อตอนที่ชื่นชอบ ลงบนไปรษณียบัตรพร้อมสโลแกนของกาแฟมอคโคน่า ทรีโอ โดยจะจับรางวัลทุกสัปดาห์ ผู้โชคดีจะได้รับทองคำมูลค่า 10,000 บาทพร้อมกิ๊ฟเซตจากผลิตภัณฑ์ เมื่อครบ 6 เดือนจะทำการประกาศผล และมอบรางวัลทองคำมูลค่า 100,000 บาทให้กับดาราที่ได้การโหวตสูงสุด และผู้โชคดีทางบ้าน ซึ่งหลังจากประกาศผลการโหวตในปี 2550 ก็ไม่มีช่วงการโหวตเถิดเทิงอวอร์ตอีกเลยละครซิตคอมสั้นในรายการ ละครซิตคอมสั้นในรายการ. เป็นซิทคอมสั้นคั่นเวลาของรายการ หลังช่วงซิทคอมระเบิดเถิดเทิงในตอนนั้นจบลง หรือเป็นช่วงต่อจากเกมวางระเบิด เริ่มออกอากาศครั้งแรกเมื่อปี พ.ศ. 2545 ซิทคอมสั้นช่วงแรกของระเบิดเถิดเทิง มีชื่อว่า วอลล์ เพื่อนกัน อะไรเอ่ย โดยออกอากาศจนถึงยุคระเบิดเที่ยงแถวตรง พอย้ายมาช่องเวิร์คพอยท์ก็ไม่มีการออกอากาศซิตคอมสั้นอีกเลยช่วงมุขหลุด ช่วงมุขหลุด. เป็นช่วงสุดท้ายของรายการหลังจากช่วงถอดสลักระเบิด เป็นการรวมเบื้องหลังมุขหลุดๆ ที่ไม่ได้ออกอากาศในเทปนั้นๆ มาให้ชมกันท้ายรายการ เริ่มออกอากาศตั้งแต่ ปี พ.ศ. 2548 จนถึง พ.ศ. 2555ในรายการอื่นๆ ในรายการอื่นๆ. นอกจากรายการระเบิดเถิดเทิงแล้ว รายการอื่นๆ ในเครือก็นำรูปแบบของรายการไปทำในรูปแบบต่างๆ เช่น ชิงร้อยชิงล้าน ชะชะช่า(2544,2546,2553),ว้าว ว้าว ว้าว (8 ตุลาคม 2560)ในช่วงละคร และ 20 ปี แก๊ง 3 ช่า (31 มีนาคม 2556) ทั้งละครและถอดสลักรูปแบบฉากและแผ่นป้ายฉากช่วงซิทคอม รูปแบบฉากและแผ่นป้าย. ฉากช่วงซิทคอม. ฉากในช่วงซิทคอมระเบิดเถิดเทิง ได้สร้างขึ้นภายในสตูดิโอที่ถ่ายทำ ฉากช่วงซิทคอมนี้เป็นการจำลองถึงบรรยากาศของซอยเถิดเทิง ชุมชนแห่งหนึ่งในประเทศไทย มีลักษณะเป็นซอย มีทั้งบ้านเช่า ตึกแถว ร้านค้าต่างๆ ซึ่งภายหลังทางรายการได้ปรับเปลี่ยนฉากและเพิ่มฉากใหม่เพิ่ม ทั้งยังให้มีชาวบ้านหรือบุคคลต่างๆ รวมไปถึงนักแสดงสมทบ เดินไปเดินมาหรือมาขายของอยู่บริเวณฉากเพื่อเพิ่มความสมจริง ซึ่งฉากของระเบิดเถิดเทิงในยุคนี้(2539-2552) มีฉากต่างๆ ดังเช่น- ฉากบริเวณปากซอยเถิดเทิง(2539-2552) เป็นฉากแรกที่ใช้ถ่ายทำ เป็นฉากหลักๆ ที่ทำให้เกิดเหตุการณ์และตอนต่างๆของระเบิดเถิดเทิงขึ้น มีส่วนประกอบเช่น- ร้านเจ๊หม่ำ(2539-2552) เป็นร้านขายของชำ ขายก๋วยเตี๋ยวและโอเลี้ยง มีเจ๊หม่ำและอาโกวเป็นเจ้าของร้าน ต่อมาเมื่อเจ๊หม่ำและอาโกวออกจากซอยเถิดเทิงไป เพื่อไปเที่ยวรอบโลก หงส์หลานสาวของเจ๊หม่ำก็มาดูแลกิจการร้านแทน(ภายหลังแก้วก็มาเป็นลูกจ้างของหงส์) ภายหลังที่หงส์แต่งงานกับเฮียเล้ง ก็ได้ออกจากซอยไปทั้งคู่ เฮียซ้งก็ได้มาเช่าร้านเจ๊หม่ำต่อ ปัจจุบันแก้วเป็นเจ้าของร้านเจ๊หม่ำ และในปัจจุบัน(ระเบิดเถิดเทิง รุ่น 3)ร้านเจ๊หม่ำเดิมซึ่งเป็นอาคารไม้ได้ถูกรื้อลง เพื่อสร้างเป็นร้านแบบสมัยใหม่และเปลี่ยนมาเป็นร้านกาแฟโดยมีแก้วเป็นเจ้าของร้าน - ร้านของเฉื่อย(2542-2552) มีเฉื่อยเป็นเจ้าของร้าน ตอนแรกเฉื่อยทำร้านขายหนังสือจำพวกนิตยสาร หนังสือพิมพ์รายวันวางแผงขาย ตั้งอยู่หน้าร้านตัดผมของโหน่ง ข้างร้านมหายาดองของพ่อมหา เฉื่อยมีความสามารถในเรื่องการช่าง ซ่อมอุปกรณ์ เครื่องมือ เครื่องใช้ไฟฟ้าต่างๆซึ่งเฉื่อยซ่อมอยู่หน้าร้านหนังสือของตัวเอง จนของที่ซ่อมเยอะเกลื่อนซอย จึงเปลี่ยนร้านตัดผมของโหน่ง(ขณะนั้นโหน่งเลิกทำร้านตัดผมแล้ว)เป็นร้านซ่อมของชื่อว่าร้านเฉื่อยการช่าง ควบคู่กับทำร้านขายหนังสือ ต่อมาได้ย้ายร้านของเฉื่อยมาอยู่ข้างร้านเจ๊หม่ำบริเวณบ้านเช่าเดิม ปัจจุบัน(ระเบิดเถิดเทิง รุ่น 3)ร้านของเฉื่อยได้เปลี่ยนมาเปิดร้านขายของชำควบคู่กับการรับซ่อมเครื่องใช้ไฟฟ้า - ร้านมหายาดอง(2540-2549) ตั้งอยู่ข้างคลองภายในซอยเถิดเทิง(บริเวณสะพานไม้) ต่อมาได้ย้ายมายังหน้าร้านตัดผมของโหน่ง(ร้านเฉื่อยการช่างในปัจจุบัน) มีพ่อมหาเป็นเจ้าของร้าน ขายเกี่ยวกับยาดองประเภทต่างๆ - ตึกไม้หลังหนึ่ง(2541-2552) เป็นตึกเช่าสองชั้นทาสีฟ้าและสีชมพู(ภายหลังทาสีชมพูล้วน) ชั้นล่างของตึก เริ่มแรกเป็นร้านตัดผมของโหน่งชื่อว่า ตุ่มบาร์เบอร์ ต่อมาโหน่งได้เลิกตัดผมเพราะถูกหวยล็อตเตอรี่ จึงเปลี่ยนมาเป็นร้านเฉื่อยการช่าง หลังจากร้านเฉื่อยการช่างได้ย้ายไปอยู่ข้างร้านเจ๊หม่ำ จึงเปลี่ยนมาเป็นบ้านของจ่าพัน ปัจจุบัน(ระเบิดเถิดเทิง รุ่น 3)ตึกไม้ดังกล่าวได้ถูกรื้อลงและสร้างเป็นร้านมินิมาร์ทแล้ว - รถเข็นขายกล้วยทอดของยายชา(2541-2552) อยู่หน้าบ้านเช่าหลังหนึ่ง(ต่อมาเปลี่ยนเป็นร้านเฉื่อย)ข้างร้านของเจ๊หม่ำ - บ้านเช่าหลังหนึ่ง(2541-2549) อยู่ระหว่างร้านเจ๊หม่ำกับตึกไม้ซึ่งเป็นร้านของโหน่งและเฉื่อย เป็นบ้านไม้ยกใต้ถุนครึ่งปูนครึ่งไม้ ทำรั้วและประตูล้อมรอบ ตรงประตูมีป้ายบอกบ้านเลขที่ 25/1 มีบันใดขึ้นไปประตูบ้านเมื่อเปิดประตู ก็จะมีโปสเตอร์รูปดาราสาวติดอยู่หลังประตู สามารถเข้าไปภายในบ้านได้ เป็นบ้านที่มีคนมาเช่าอยู่ต่อกันหลายคน รวมไปถึงครูน้ำหวาน ครูโรงเรียนเถิดเทิงวิทยา และบริเวณหลังบ้านดังกล่าวจะเป็นบ้านสังกะสีในรั้วเดียวกันอีกหลัง ซึ่งอาจจะเป็นบ้านของยายชา ปัจจุบันบ้านทั้งสองหลังนี้ถูกรื้อและกลายเป็นร้านเฉื่อยการช่างแล้ว ส่วนบริเวณหลังร้านเจ๊หม่ำและร้านของเฉื่อยเดิมเป็นฉากหลังบ้านไม้รั้วสังกะสีธรรมดาๆ ต่อมา(2548) ได้ปรับบริเวณดังกล่าวเป็นตึกแถวร้านมินิมาร์ท ร้านขายมอเตอร์ไซด์ ร้านซักอบรีด ร้านของผู้สนับสนุนรายการ ณ ขณะนั้น และยังให้ชาวบ้านไปอยู่บนชั้นสองของบ้านไม้หลังฉาก(ท้ายซอยเถิดเทิง)แล้วหันหน้าบริเวณหลังหน้าต่างซึ่งเปิดออกมา เพื่อให้รับกับมุมกล้องและทำให้ฉากสมจริงมากขึ้น- ฉากสะพานไม้ข้ามคลอง(2539-2541) มีฝั่งทั้งสองฝั่งเและหลังฉากเป็นบ้านเรือนไม้ รั้วสังกะสี ฝั่งทางด้านซ้ายของสะพานเป็นร้านมหายาดองของพ่อมหา- ฉากบ้านคุณนายสะอาด (2540-2541) เป็นบ้านที่อยู่อาศัยของคุณนายสะอาดเมื่อยังอยู่ในซอยเถิดเทิง- ฉากร้านเต่าซาลอน(2543-2552) เป็นบ้านเช่าของพ่อมหา เปิดเป็นร้านเสริมสวยประจำซอยเถิดเทิง มีตุ่มและต่า เป็นเจ้าของร้าน มีแจ๊ซและนิ่มเป็นลูกจ้างร้าน(ต่อมาได้ลาออกทั้งคู่) และยังเปิดเป็นร้านขายเครื่องสำอาง เป็นสถานที่ที่รวมคนในซอยเมื่อมีงานสังสรรค์หรือมีเรื่องเมาท์ต่างๆ ต่อมาแก้วได้มาเฝ้าร้านเต่าซาลอน เพราะตุ่มและเต่าออกจากซอยไปอยู่ต่างประเทศ เมื่อแก้วและโหน่งแต่งงานกันแล้วจึงได้เปลี่ยนแปลงจากร้านซาลอนมาเป็นหอพักชื่อว่าหอพักคู่รักใหม่ ต่อมาเฮียซ้งได้มายึดหอพักคู่รักใหม่ของแก้วและโหน่ง เพราะโหน่งกู้เงินกับเฮียซ้งแล้วไม่เอาเงินมาคืน และหมดสัญญาเช่าร้านเจ๊หม่ำ หอพักนั้นจึงเปลี่ยนมาเป็นร้านขายชำ(ต่อมาทำร้านอินเทอร์เน็ตควบคู่กับขายของชำ)- ฉากบ้านพ่อมหาและเท่ง(2548-2552) ตั้งอยู่ตรงข้ามกับวัดเถิดเทิง วัดประจำซอยเถิดเทิง ข้างบ้านจะเป็นสะพานไม้ข้ามคลอง(ปัจจุบันเปลี่ยนเป็นสถานีรถไฟฟ้าเถิดเทิง) เดิมเคยเป็นร้านตัดผม บุญยอดเกษา ของยอด ต่อมาเปลี่ยนเป็นค่ายมวย ศ. เถิดเทิง แล้วเปลี่ยนเป็นเป็นร้านทำกรอบพระ และเป็นที่อยู่อาศัยของพ่อมหา เท่ง(เดิมพักอยู่ที่ร้านเต่าซาลอนตอนแต่งงานอยู่กับตุ่ม) และลูกเกลี้ยงลูกชายคนเดียวของเท่งและตุ่ม ต่อมาโหน่งได้มาอาศัยอยู่ด้วยเพราะเลิกกับแก้ว ปัจจุบันบ้านหลังนี้เป็นที่อยู่อาศัยของบัวและบูมซึ่งพ่อมหาได้ฝากให้ดูแลก่อนที่จะไปแสวงบุญที่อินเดีย แต่เดิมทีสตูดิโอในการถ่ายทำระเบิดเถิดเทิงนั้นจะมีคนดูในสตูดิโอ(คล้ายๆเป็นโชว์การแสดง เหมือนละครสามช่าในชิงร้อยชิงล้าน) และในช่วงถอดสลักระเบิด พิธีกรที่จะเข้าตู้ระเบิดยังดึงเอาผู้ชมในห้องส่งบางคนเข้าไปในตู้ระเบิดด้วย แต่ภายหลังนั้นจะไม่มีคนดูในห้องส่งเนื่องจากเพื่อไม่ให้รู้เรื่องความลับเกี่ยวกับเนื้อหา และการบันทึกถ่ายทำเทปรายการซึ่งอาจจะใช้เวลานาน จึงมีการเปลื่ยนจากเสียงหัวเราะของผู้ชมในสตูดิโอมาเป็นเสียงซาวด์หัวเราะซึ่งได้ตัดต่อเพิ่มหลังการถ่ายทำเทปนั้นเสร็จ และในช่วงปี 2539 - 2547 จะมีเสียงดนตรีสดประกอบในช่วงซิทคอม เพื่อส่งมุขตลกต่างๆ และสร้างสีสันให้ผู้ชมในช่วงนั้นอีกด้วยรูปแบบของโดมหรือตู้ระเบิดรูปแบบของโดมหรือตู้ระเบิด. - แบบแรก เป็นรูปแบบตู้เหลี่ยมๆใสคล้ายกับตู้โทรศัพท์ มีประตูดึงเปิดปิดอยู่ทางข้างซ้ายของตู้ ภายในมีสลักระเบิดเป็นทรงกระบอกใสมีหมายเลขสลักกำกับอยู่ มี 5 สลัก บนเพดานตู้ระเบิดมีรูสี่เหลี่ยมสำหรับเทแป้งและมีเครื่องพ่นควันภายในตู้อีกด้วย(ใช้พ่นใส่ผู้ที่โดนระเบิดพร้อมกับเทแป้งลงไปพร้อมกันเพื่อให้แป้งกระจายทั่วตัวผู้ที่โดนระเบิด และเป็นวิธีที่ใช้มาตลอดจนถึงระเบิดเถิดเทิง ยุคปัจจุบัน) ตรงด้านบนโดมจะเป็นโลโก้ผู้สนับสนุนหลักของรายการ(ทเวลฟ์ พลัส)(ตอนแรกไม่มีโลโก้) ตู้ระเบิดแบบแรกใช้มาตั้งแต่ 7 เมษายน 2539 - 9 พฤษภาคม 2541 - แบบที่สอง เนื่องจากตู้ระเบิดรูปแบบแรกมีลักษณะที่คับแคบ ไม่เหมาะสำหรับเข้าไปในตู้หลายคน จึงได้เปลี่ยนมาเป็นโดมกระจกทรงกลมรอบทิศทาง ภายในมีสลักระเบิด 5 สลักคล้ายกับสลักรูปแบบเดิมแต่ยาวกว่า และเพิ่มถังออกซิเจนเพื่อไม่ให้คนที่ถูกระเบิดแป้งหายใจไม่ออก มีประตูเลื่อนเปิดปิดอยู่ทางข้างซ้ายของโดม และด้านบนของโดมจะเป็นโลโก้ผู้สนับสนุนหลักของรายการ(2541-2542 -ทเวลฟ์ พลัส ,2542-2546 -ไอศกรีมวอลล์) ในระยะแรก(16 พ.ค. - 13 มิ.ย. 2541)โดมสามารถหมุนได้และมีสลักระเบิดรอบตัวผู้ที่เข้าตู้ โดมรูปแบบที่สอง ใช้ตั้งแต่ 16 พฤษภาคม 2541 - 26 มกราคม 2546 - แบบที่สาม จะเป็นรูปวงกลมสีน้ำเงินมีหนาม คล้ายกับโลโก้รายการ มีประตูเลื่อนเปิดปิดอยู่ทางข้างขวาของโดมและเพิ่มการล้มลุกด้วย ใช้ตั้งแต่ 2 มกราคม 2548 - 27 กันยายน 2552 (โดยในแบบที่สามนี้ในปลายปี 2552 คือในยุคระเบิดเถิดเทิง รุ่น 3 ได้ดัดแปลงโดมดังกล่าวให้เปลี่ยนลักษณะคล้ายเรือดำน้ำ และในยุคระเบิดเที่ยงแถวตรงได้ดัดแปลงเป็นลวดลายพรางทหาร และใช้จนถึงต้นปี 2558) - ส่วนแคปซูลระเบิดนั้นจะเป็นลักษณะเป็นตู้รูปร่างคล้ายกับจรวดมีจำนวน 6 แคปซูลเรียงกันฝั่งละ 3 แคปซูลโดยมีป้ายผู้สนับสนุนหลักของรายการอยู่ตรงกลางระหว่างแคปซูล(2546 -ไอศกรีมวอลล์ ,2547 -น้ำผลไม้ Qoo) มีบันได 3 ขั้นขึ้นไปยังประตูซึ่งอยู่หน้าแคปซูล และด้านบนประตูจะมีเลขกำกับของแต่ละแคปซูล ใช้ตั้งแต่วันที่ 2 กุมภาพันธ์ 2546 - 26 ธันวาคม 2547 - แบบสิงโตทอง จะเป็นลักษณะเป็นหัวสิงโตเชิด อยู่ตรงด้านบนตู้และตรงปากสิงโตจะเห็นหน้าของผู้ที่อยู่ในตู้ ส่วนตัวตู้จะมีลักษณะเป็นสีทองมีทางเดินเข้าประตูตู้อยู่ด้านขวา และตอนที่โดนระเบิดช่วงที่เป็นบทลงโทษจะมีทีมงานนำถังที่ใส่บทลงโทษต่างๆมาเทใส่คนที่อยู่ในตู้(คล้ายกับยุทธการขยับเหงือกและยุทธการสะท้านตับ) ภายหลังที่เปลี่ยนเป็นแป้ง ตอนระเบิดจะมีควันทะลักออกมานอกตู้(คล้ายๆกับในปี 39-45) - แบบแดนเซอร์ทะลวงใส้ จะเป็นลักษณะคล้ายไมโครโฟนมีทางเดินประตูตู้อยู่ด้านขวา - แบบแดร็กคูล่าหารัก ตู้จะเป็นแบบลักษณะคล้ายคลึงกับโบสถ์เพื่อให้เข้าธีมรายการ โดยประตูตู้จะอยู่ด้านซ้ายข้างในจะมีคันโยกและมีสัญลักษณ์ของคันโยกกำกับอยู่ตรงคันโยก และจะมีโบสถ์อีก 2 อยู่ข้างๆกันทั้งด้านซ้ายและขวา ด้านหน้าตู้จะมีที่วางป้ายเพื่อให้สำหรับคนที่เข้าตู้นั้นไม่สับคันโยกผิด และให้คนนอกได้บอกไว้ว่าได้เลือกคันโยกไหนเอาไว้ ซึ่งผู้ที่เข้าตู้จะไม่เห็นสัญลักษณ์ของคันโยกอยู่แล้วรูปแบบของแผ่นป้ายแผ่นป้ายในช่วงเกมวางระเบิดรูปแบบของแผ่นป้าย. แผ่นป้ายในช่วงเกมวางระเบิด. - แบบแรก เป็นแผ่นป้ายแบบยางยืดดึง ลูกระเบิดในแผ่นป้ายจะเป็นแบบรูปจรวด ,ปลาฉลาม และเปลี่ยนมาเป็นโลโก้รายการแทน เป็นแบบที่ใช้มาตลอดรายการ แต่ในปี2546-2547 จะเป็นแบบเปิดป้ายธรรมดา ภายในแผ่นป้ายจะเป็นรูปจำนวนของจรวด ซึ่งหมายถึงแคปซูลระเบิดที่จะระเบิดตามจำนวนในแผ่นป้ายนั้น และในปี2548 ก็ได้ใช้แบบเดียวกันต่อแต่เปลี่ยนรูปจรวดเป็นรูปโลโก้ของรายการแทน ในระเบิดเที่ยงแถวตรงจะใช้รูประเบิดซึ่งมีหน้าแบบการ์ตูนอยู่ในลูกระเบิด ส่วนสิงโตทองจะใช้เป็นรูปประทัด - แบบสอง เป็นแบบแท่นระเบิด ซึ่งแท่นระเบิดนั้นจะเรียกว่าคลังแสงระเบิด มีลูกบอลสีดำ ที่เปรียบเสมือนลูกระเบิดอยู่ แต่ในบางครั้ง ในแท่นระเบิดอาจจะมีลูกระเบิดหลอก ซึ่งเป็นลูกที่ไม่ได้เป็นทรงกลมเต็ม แต่เป็นลูกที่มีรอยแตก(ใช้เป็นบางเทปในปี 2540)แผ่นป้ายในช่วงเกมถอดสลักระเบิดแผ่นป้ายในช่วงเกมถอดสลักระเบิด. - แบบแรก จะเป็นแผ่นป้ายสีขาว มีโลโก้ของรายการแบบแรกอยู่ตรงกลางและมีรูปใบหน้าของผู้เล่นเกมซ้อนทับโลโก้รายการ ใช้ครั้งแรกเมื่อวันที่7 เมษายน พ.ศ. 2539 - แบบที่สอง แผ่นป้ายจะมีรูปแบบคล้ายกับฉากหลังของภาพถ่ายบัตรประจำตัวประชาชน ส่วนรูปของผู้เล่นเกมจะเป็นรูปครึ่งตัว (หากเป็นป้ายบวก จะมีเครื่องหมายบวกสีแดงทางขวาของแผ่นป้าย พร้อมกับคำว่า "ทเวลฟ์ พลัส" ซึ่งเป็นผู้สนับสนุนหลักในช่วงนั้น คาดทับตัวผู้เล่นเกม) ใช้ครั้งแรก กลางปี พ.ศ. 2539 - 9 พ.ค. 2541 - แบบที่สาม จะเป็นแผ่นป้ายสีขาว พร้อมกับลูกระเบิดสามลูกทางขวา และรูปผู้เล่นเกมครึ่งตัว (หากเป็นป้ายบวก จะมีลูกระเบิดสองลูกและเครื่องหมายบวกสีแดงอยู่ในวงกลมสีน้ำเงินที่ตำแหน่งล่างสุด โดยในสมัยที่ ทเวลฟ์ พลัส เป็นผู้สนับสนุนหลักอยู่นั้น จะมีคำว่า "ทเวลฟ์ พลัส" อยู่ใต้รูปผู้เล่นเกม)(ใช้ครั้งแรก 16 พ.ค. 2541 - กลางปี 2542) (จะสังเกตว่าป้ายมยุราของปี 2541 จะมีผมสั้นและปี 2542 จะผมยาวแต่ลูกระเบิดคงเดิม(3 ลูก)) - แบบที่สี่ จะเป็นแผ่นป้ายสีขาว พร้อมคำว่า BOOM! ด้านบน และตัวการ์ตูนด้านล่าง โดยรูปผู้เล่นเกมจะเหลือเพียงแค่ใบหน้าเท่านั้น (หากเป็นป้ายบวก จะมีเครื่องหมายบวกสีม่วงพร้อมตัวอักษรคำว่า PLUS สีขาวอยู่ทางขวาของแผ่นป้าย) (แต่ในกรณีบอมหมู่ จะมีรูปตัวการ์ตูนของดารารับเชิญอยู่ด้านล่างโดยมีรูปพิธีกรร่วมทุกคน ยกเว้นพิธีกรหลัก ล้อมรอบอยู่ครึ่งบน) เริ่มใช้ครั้งแรกเมื่อช่วงปลายปีพ.ศ. 2542 และป้ายบอมหมู่ถูกเปิดเจอครั้งแรกเมื่อช่วงปลายปี 2542 - แบบที่ห้า จะเป็นแผ่นป้ายสีส้มสลับขาว พร้อมคำว่า "BOOM!" ด้านบน และตัวการ์ตูนด้านล่าง โดยรูปผู้เล่นเกมจะเหลือเพียงแค่ใบหน้าเท่านั้น (หากเป็นป้ายบวก จะมีเครื่องหมายบวกสีขาวและคำว่า PLUS สีแดงอยู่ด้านหน้าสัญลักษณ์ของรายการแบบที่ 2 ซึ่งจะอยู่มุมล่างซ้ายของแผ่น) (สำหรับกรณีป้ายบอมหมู่นั้น รูปแบบการวางรูปนั้นถูกปรับเปลี่ยนหลายครั้ง แต่ในทุกรูปแบบจะมีรูปหน้าพิธีกรและดารารับเชิญ ยกเว้นพิธีกรหลัก อยู่ป้ายเดียวกันในลักษณะของวงกลมกระจายอยู่เต็มแผ่นป้าย โดยจะมีเพียงรูปของดารารับเชิญเท่านั้นที่เป็นวงกลมเต็มวง ส่วนพิธีกรคนอื่นๆ จะไม่เต็มวง) ใช้ครั้งแรกเมื่อปีพ.ศ. 2546 (แคปซูลระเบิด) ส่วนป้ายบอมหมู่ใช้ครั้งแรกเมื่อวันที่19 พฤศจิกายน พ.ศ. 2549 และป้ายบอมหมู่ถูกเปิดเจอครั้งแรกเมื่อวันที่26 พฤศจิกายน พ.ศ. 2549 - แบบที่หก จะเหมือนกับแบบที่สี่ แต่มีการเพิ่มทรงผม (แอฟโฟร,ผมยาว,ทรงผมของเอลวิส เพรสลี่ย์,ทรงผมสไตล์เกาหลี) เพื่อหลอกคุณสีเรียม (เนื่องจากในช่วงนั้นมีเพียงรูปคุณสีเรียมเท่านั้นที่มีผมโผล่ออกมาก่อนใบหน้า) โดยทรงผมดังกล่าวจะไม่มีการใส่ทรงผมในรูปของคุณสีเรียมและดารารับเชิญ (แต่ในกรณีบอมหมู่ จะมีรูปหน้าพิธีกรและดารารับเชิญ ยกเว้นพิธีกรหลัก อยู่ป้ายเดียวกันในลักษณะของวงกลมกระจายอยู่เต็มแผ่นป้ายแต่เปลี่ยนทรงผมของพิธีกร) ใช้ครั้งแรกเมื่อวันที่22 มิถุนายน พ.ศ. 2551 ส่วนแผ่นป้ายบอมหมู่ที่ถูกเปลี่ยนทรงผมนั้น ถูกเปิดเจอครั้งแรกเมื่อวันที่31 สิงหาคม พ.ศ. 2551 - แบบที่เจ็ด(ระเบิดเที่ยงแถวตรง) จะเป็นป้ายพื้นหลังสีขาวมีรูปเอฟเฟคระเบิด และมีใบหน้าของผู้เล่นซ้อนทับเอฟเฟคนั้น ใช้ครั้งแรกเมื่อวันที่ 14 เมษายน พ.ศ. 2556 ต่อมามีการหลอกผู้เล่นในบางป้ายเพื่อหลอกผู้เล่นที่เป็นผู้หญิง โดยจะเป็นการตัดต่อใบหน้าเพื่อให้มีให้ลุ้นมากขึ้นและเรียกเสียงฮาให้ผู้ชม(เช่นแง้มมาเป็นผมของส้ม มารี แต่เปิดมาเป็นหน้าเท่งหรือโหน่ง) หากเป็นป้ายบวก จะมีเครื่องหมายบวกอยู่ในลายทหารอยู่ตรงมุมล่างซ้ายของป้าย - แบบที่แปด(สิงโตทอง) รูปแบบป้ายจะเป็นพื้นหลังสีขาวพร้อมกับเอฟเฟคระเบิดและจะมีลายขอบแบบจีน และมีหน้าของผู้เล่นซ้อนทับเอฟเฟค ถ้าเป็นป้ายอาญาสิทธิ์ จะมีรูปหัวสิงโตพร้อมกับสายฟ้าพื้นหลัง พร้อมกับมีข้อความกำกับอยู่ด้านบน ถ้าเป็นซูเปอร์อาญาสิทธิ์ จะมีพื้นหลังเป็นสีส้ม มีรูปหัวสิงโตและสายฟ้าพื้นหลัง พร้อมมีข้อความกำกับอยู่ด้านบน - แบบสุดท้าย(แดนเซอร์ทะลวงใส้) รูปแบบป้ายจะเป็นขอบสีแดงสลับสีขาวมีสีน้ำเงินอยู่ตรงกลางของขอบ พื้นหลังป้ายจะเป็นสีแดงกับสีน้ำเงิน และมีเอฟเฟคระเบิด และมีหน้าผู้เล่นซ้อนทับเอฟเฟค กรณีเป็นป้ายบวกจะมีเครื่องหมายบวกสีแดงสีขาวสีน้ำเงินสลับกันในวงกลมสีขาว ส่วนหมัดฮุกจะมีรูปนวมพร้อมข้อความกำกับด้านล่าง ส่วนหมัดน็อกจะคล้ายๆกับหมัดฮุกแต่พื้นหลังจะเป็นสีทอง</doc>
