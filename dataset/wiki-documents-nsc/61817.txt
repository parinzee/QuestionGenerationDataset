<doc id="61817" url="https://th.wikipedia.org/wiki?curid=61817" title="ไฟติง ฮะระดะ">ไฟติง ฮะระดะ มะซะฮิโกะ ฮะระดะ () ฉายา ไฟติง มักถูกเรียกว่า ไฟติง ฮะระดะ () นักมวยสากลชาวญี่ปุ่น เกิดเมื่อ 5 เมษายน พ.ศ. 2486 สถิติการชก 62 ครั้ง ชนะ 55 (น็อค 22) แพ้ 7 เป็นนักมวยที่มีลีลาการชกบุกตะลุยตลอด ไม่มีถอยหลัง และได้รับฉายาจากแฟนมวยชาวไทยว่า "ไอ้กระทิงเผือก"ประวัติ ประวัติ. ฮาราด้าขึ้นชิงแชมป์โลกครั้งแรกเมื่อวันที่ 10 ตุลาคม พ.ศ. 2505 กับโผน กิ่งเพชร ซึ่งก่อนการชก โผนเป็นฝ่ายได้เปรียบทั้งในด้านจังหวะฝีมือและประสบการณ์ แต่เมื่อชกกันจริงๆ ปรากฏว่าฮะระดะใช้ความหนุ่มแน่น บุกตะลุยเข้าชกตั้งแต่ยกแรกจนโผนตั้งตัวไม่ติด จนอ่อนแรงและแพ้น็อคฮาราด้าไปในยกที่ 11 อย่างเหลือเชื่อ เมื่อฮะระดะเปิดโอกาสให้โผนแก้มืออีกครั้งที่กรุงเทพฯ ฮะระดะยังคงเดินหน้าบุกตะลุยเข้าชกในแบบเดิม ส่วนโผนใช้เชิงชกที่เหนือกว่าและใช้หมัดแย็บเก็บคะแนนไปเรื่อยๆ ฮะระดะบุกตะลุยจนโผนอ่อนแรงยืนเท้าตาย หนีไม่ออก ขณะนั้น พระบาทสมเด็จพระเจ้าอยู่หัวเสด็จมาถึงสนามมวยพอดี เมื่อโผนทราบว่าพระองค์ท่านเสด็จมาถึงแล้วเกิดกำลังใจกลับมาชกในแบบเดิม ใช้จังหวะฝีมือจนฮะระดะเข้าไม่ติด และแพ้คะแนนไปเมื่อครบ 15 ยก หลังจากเสียแชมป์ให้โผน ฮะระดะเลื่อนขึ้นไปชกรุ่นแบนตัมเวท จนมีโอกาสได้ชิงแชมป์โลกรุ่นแบนตัมเวท ชนะคะแนน เอเดอร์ โฮเฟร ชาวบราซิล ป้องกันตำแหน่งได้ 4 ครั้ง ก่อนจะเสียตำแหน่งให้ ลีโอเนล โรเซ่ หลังจากนั้น ฮาราด้าเลื่อนขึ้นไปชกรุ่นเฟเธอร์เวท เพื่อสร้างประวัติศาสตร์เป็นแชมป์โลก 3 รุ่นคนแรกของญี่ปุ่น ขึ้นชิงแชมป์โลกอีก 2 ครั้ง ไม่สำเร็จจึงแขวนนวมไปในที่สุด หลังแขวนนวมแล้ว ไฟติ้ง ฮะระดะได้มีชื่อบรรจุอยู่ในหอเกียรติยศ (Hall of Fame) ของสมาคมมวยโลก (WBA) และทางญี่ปุ่นถือว่าเป็นนักมวยที่เก่งกาจที่สุดคนหนึ่งของญี่ปุ่นเท่าที่เคยมีมาเกียรติประวัติเกียรติประวัติ. - แชมป์โลกรุ่นฟลายเวท WBA (2505 - 2506)- ชิง, 10 ตุลาคม 2505 ชนะน็อค โผน กิ่งเพชร ยก 11 ที่ ญี่ปุ่น - เสียแชมป์, 12 มกราคม 2506 แพ้คะแนน โผน กิ่งเพชรที่ กรุงเทพฯ - แชมป์โลกรุ่นแบนตัมเวท WBA, WBC (2508 – 2511)- ชิง, 18 พฤษภาคม 2508 ชนะคะแนน เอเดอร์ โฮเฟร ที่ ญี่ปุ่น - ป้องกันครั้งที่1, 30 พฤศจิกายน 2508 ชนะคะแนน อลัน รุดกิน ที่ ญี่ปุ่น - ป้องกันครั้งที่2, 31 พฤษภาคม 2509 ชนะคะแนน เอเดอร์ โฮเฟร ที่ ญี่ปุ่น - ป้องกันครั้งที่3, 3 มกราคม 2510 ชนะคะแนน โฮเซ่ เมเดล ที่ ญี่ปุ่น - ป้องกันครั้งที่4, 4 กรกฎาคม 2510 ชนะคะแนน เบอร์นาโด คาราบัลโล ที่ ญี่ปุ่น - เสียแชมป์, 27 กุมภาพันธ์ 2511 แพ้คะแนน ลีโอเนล โรเซ่ ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นเฟเธอร์เวท WBC 28 กรกฎาคม 2512 แพ้คะแนน จอห์นนี่ ฟาเมซอน ที่ ออสเตรเลีย - ชิงแชมป์โลกรุ่นเฟเธอร์เวทWBC 6 มกราคม 2513 แพ้น็อค จอห์นนี่ ฟาเมซอน ยก 4 ที่ ญี่ปุ่น</doc>
