<doc id="700931" url="https://th.wikipedia.org/wiki?curid=700931" title="เยอรมันวิงส์ เที่ยวบินที่ 9525">เยอรมันวิงส์ เที่ยวบินที่ 9525 เยอรมันวิงส์ เที่ยวบินที่ 9525 (4U9525/GWI18G) เป็นเที่ยวบินโดยสารระหว่างประเทศ เส้นทางการบินจากเมืองบาร์เซโลนา ประเทศสเปน ไปประเทศเยอรมัน ปฏิบัติการโดยอากาศยานแอร์บัส เอ320-200 ของเยอรมันวิงส์ ทะเบียน D-AIPX ที่ตก เมื่อวันที่ 24 มีนาคม พ.ศ. 2558 บริเวณกลางเทือกเขาแอลป์ ทางตอนใต้ของประเทศฝรั่งเศส ในบนเครื่องมีผู้โดยสาร 144 คน ลูกเรือ 6 คน จากการสืบสวนเบื้องต้นพบว่า เหตุการณ์นี้เป็นการเจตนาทำลายเครื่องบินลำนี้ของผู้ช่วยนักบิน อันเดรียส ลูบิตซ์ ที่ปรับลดระดับการบินเป็นผลทำให้เครื่องตก ซึ่งการกระทำดังกล่าวชัดเจนว่าเป็นไปโดยเจตนา ขณะที่หอควบคุมการบินพยายามติดต่อมายังห้องนักบินรายละเอียดเหตุการณ์ รายละเอียดเหตุการณ์. เยอรมันวิงส์ เที่ยวบินที่ 9525 ออกเดินทางจากท่าอากาศยานบาร์เซโลนาเอล-แพรต บาร์เซโลนา ที่รันเวย์ เวลา 10.01 น. เพื่อเดินทางสู่ ท่าอากาศยานนานาชาติดึสเซลดอร์ฟ ประเทศเยอรมัน หลังออกเดินทาง ราว 52 นาที ได้ส่งสัญญาณฉุกเฉินกลับมายังหอควบคุมการบินในเมืองมาร์กเซย์ จากระดับความสูง 6,800 ฟิต โดยแจ้งขอลดระดับฉุกเฉิน โดยเครื่องบินลดระดับลงอย่างรวดเร็ว จากความสูง 38,000 ฟุต ลงเหลือ 5,000 ฟุต ภายในระยะเวลาเพียง 8 นาที โดยไม่ทราบสาเหตุ จนกระทั่งเครื่องบินดิ่งลงชนเทือกเขาแอลป์สในที่สุด โดยหอควบคุมการบินได้รับการติดต่อครั้งสุดท้ายเมื่อเวลา 10.53 น. จากนั้นก็ไม่มีเสียงตอบรับใด ๆ จากห้องนักบินอีกเลย อัยการบริซ โรแบง อัยการเมืองมาร์กเซย์ ฝรั่งเศส ได้แถลงในอีก 2 วันให้หลังจากอุบัติเหตุ โดยเปิดเผยข้อมูลจากกล่องบันทึกเสียงในห้องนักบินว่า อันเดรียส ลูบิตซ์ ชาวเยอรมัน นักบินผู้ช่วย เป็นผู้ควบคุมเครื่องบินในช่วงที่เกิดเหตุ และเจตนาทำลายเครื่องบินลำนี้ โดยไม่ยอมเปิดประตูให้กัปตันที่ถูกล็อกอยู่ด้านนอกห้องนักบิน คาดว่ากัปตันอาจออกไปเข้าห้องน้ำ ขณะที่ผู้ช่วยนักบินไม่ปริปากพูดแม้แต่คำเดียว หลังจากที่กัปตันออกไป ส่วนผู้โดยสารรู้ตัวในนาทีสุดท้าย เพราะได้ยินเสียงกรีดร้องเครื่องบิน เครื่องบิน. เครื่องบินที่ประสบอุบัติเหตุ คือเครื่องบินแอร์บัส เอ320-200 ทะเบียน D-AIPX, หมายเลขผลิต 147. เริ่มปฏิบัติการบินครั้งแรกเมื่อวันที่ 29 พฤศจิกายน พ.ศ. 2533 และรับมอบสู่สายการบิน ลุฟต์ฮันซา เมื่อวันที่ 5 กุมภาพันธ์ พ.ศ. 2534 ต่อมาได้รับมอบสู่สายการบิน เยอรมันวิงส์ เมื่อวันที่ 31 มกราคม พ.ศ. 2557 มีอายุการใช้งาน 24 ปีผู้โดยสารและลูกเรือ ผู้โดยสารและลูกเรือ. มีผู้โดยสารทั้งหมด 144 คน และ ลูกเรืออีก 6 คน แบ่งตามสัญชาติอีก 18 ชาติ ส่วนใหญ่เป็นชาวสเปนและเยอรมนี ซึ่งมีผู้โดยสารเป็นชาวสเปน 51 คน ชาวเยอรมนี 70 คน และมีสัญชาติอื่น ๆ เช่น อาร์เจนตินา, คาซัคสถาน, สหราชอาณาจักร, สหรัฐอเมริกา เป็นต้น รวมทั้งมีนักเรียนชั้นมัธยมปลาย 16 คน และครู 2 คนจากโรงเรียนมัธยมโจเซฟ-โคนิง ในเมืองฮาลเติร์น ทางภาคตะวันตกเฉียงเหนือของประเทศ รวมถึงทารก 2 คน รวมอยู่ด้วย</doc>
