<doc id="314424" url="https://th.wikipedia.org/wiki?curid=314424" title="ดยุกแห่งคอนน็อตและสแตรธเอิร์น">ดยุกแห่งคอนน็อตและสแตรธเอิร์น ดยุกแห่งคอนน็อตและสแตรธเอิร์น () เป็นบรรดาศักดิ์ประกอบพระอิสริยยศซึ่งสถาปนาโดยสมเด็จพระราชินีนาถวิกตอเรียแห่งสหราชอาณาจักรบริเตนใหญ่และไอร์แลนด์ ให้แก่เจ้าชายอาร์เธอร์ พระราชโอรสพระองค์ที่สามประวัติ ประวัติ. ตามราชประเพณี สมาชิกในพระราชวงศ์ของพระมหากษัตริย์จะได้รับการสถาปนาพระอิสริยยศที่เกี่ยวข้องกับประเทศอังกฤษ สก็อตแลนด์ ไอร์แลนด์ และเวลส์ สามราชอาณาจักรและหนึ่งนครรัฐซึ่งรวมกันเป็นสหราชอาณาจักร พระอิสริยยศดยุกแห่งคอนน็อตและสแตรธเอิร์นได้ตั้งตามหนึ่งในสี่มณฑลของประเทศไอร์แลนด์ ซึ่งในปัจจุบันเป็นที่รู้จักในตัวสะกดตามภาษาไอริชว่า "Connacht" หากพระอิสริยยศดังกล่าวไม่มีผู้ใดถือครองจะพระราชทานให้แก่พระราชโอรสพระองค์ที่สามของพระมหากษัตริย์ โดยพระราชโอรสพระองค์ใหญ่จะได้รับพระราชทานพระอิสริยยศ ดยุกแห่งคอร์นวอลล์ (ในประเทศอังกฤษ) กับดยุกแห่งโรธเซย์ (ในประเทศสก็อตแลนด์) และจะได้รับการสถาปนาเป็นเจ้าชายแห่งเวลส์ในช่วงเวลาหนึ่ง ในขณะที่พระราชโอรสพระองค์ที่สองจะได้รับการสถาปนาเป็นดยุกแห่งยอร์ก หากพระอิสริยยศยังไม่มีผู้ใดถือครอง ภายหลังจากที่การแยกตัวเป็นอิสระของเสรีรัฐไอริชออกจากสหราชอาณาจักรในปีค.ศ. 1922 บรรดาศักดิ์ที่เกี่ยวข้องกับเมืองหรือมณฑลภายในเสรีรัฐไอริชซึ่งต่อมากลายเป็นสาธารณรัฐไอร์แลนด์นั้นได้มีการระงับการพระราชทาน ส่วนบรรดาศักดิ์ที่เกี่ยวข้องกับไอร์แลนด์เหนือนั้นยังมีการพระราชทานอยู่ตามปกติ หลังจากที่เจ้าชายอาร์เธอร์สิ้นพระชนม์ลงในปีค.ศ. 1942 บรรดาศักดิ์นี้ได้สืบตระกูลไปยังหลานชายคนโต คือ อลัสแตร์ วินด์เซอร์ ซึ่งอีก 15 เดือนต่อมาได้ถึงแก่กรรมลงโดยปราศจากทายาท ทำให้ถือว่าบรรดาศักดิ์ดยุกแห่งคอนน็อตและสแตรธเอิร์นสิ้นสุดลงโดยปริยาย</doc>
