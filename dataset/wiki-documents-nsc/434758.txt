<doc id="434758" url="https://th.wikipedia.org/wiki?curid=434758" title="อันดับปลาฉลามครีบดำ">อันดับปลาฉลามครีบดำ อันดับปลาฉลามครีบดำ () เป็นอันดับของปลากระดูกอ่อนในชั้นย่อยปลาฉลาม ใช้ชื่ออันดับว่า Carcharhiniformes มีลักษณะโดยรวม คือ มีครีบหลังสองตอน ไม่มีหนามแข็งหน้าครีบหลัง มีช่องเปิดเหงือกห้าช่องอยู่ทางด้านข้างของส่วนหัว ส่วนใหญ่มีช่องรับน้ำขนาดเล็กอยู่หลังตา หรือบางชนิดไม่มี ไม่มีหนวดที่จมูก ไม่มีร่องเชื่อมระหว่างจมูกและปาก ไม่มีแผ่นหนังบริเวณมุมปาก ปากมีขนาดใหญ่ กว้าง โค้งแบบพระจันทร์เสี้ยว ฟันมีหลายรูปแบบด้านหน้าเป็นแบบฟันเขี้ยวแหลมคมทางตอนท้ายมักเป็นฟันบด ช่องที่ 3-5 มักอยู่เหนือฐานครีบอก ไม่มีซี่กรองเหงือก ตามีหนังหุ้ม ลำไส้เป็นแบบบันไดวน หรือ แบบม้วน สามารถแบ่งออกได้เป็น 8 วงศ์ คือ- Carcharhinidae - Hemigaleidae - Leptochariidae - Proscylliidae - Pseudotriakidae - Scyliorhinidae - Sphyrnidae - Triakidae โดยปลาฉลามที่อยู่ในอันดับ เป็นปลาฉลามส่วนใหญ่ที่รับรู้และรู้จักกันดี อาทิ ปลาฉลามครีบดำ (Carcharhinus melanopterus), ปลาฉลามหัวค้อน (Sphyrna spp.), ปลาฉลามแม่น้ำ (Glyphis spp.) เป็นต้น</doc>
