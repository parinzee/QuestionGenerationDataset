<doc id="323469" url="https://th.wikipedia.org/wiki?curid=323469" title="หย่งชุน หมัดสั้นสะท้านบู๊ลิ้ม">หย่งชุน หมัดสั้นสะท้านบู๊ลิ้ม หย่งชุน หมัดสั้นสะท้านบู๊ลิ้ม (อังกฤษ: Wing Chun, อักษรจีนตัวเต็ม: 詠春) เป็นภาพยนตร์กำลังภายในและตลกสัญชาติฮ่องกง ในปี ค.ศ. 1994 นำแสดงโดย หยาง จื่อฉยง, เจิ้น จื่อตัน และ ฉี เส้าเฉียน กำกับการแสดงโดย หยวน หวูปิงเนื้อเรื่อง เนื้อเรื่อง. หย่งชุน (หยาง จื่อฉยง) เป็นแม่ค้าขายเต้าหู้ที่เคยมีอดีตรักที่ไม่สมหวังกับ เหลียง ปอกเชา (เจิ้น จื่อตัน) พ่อค้าขายเกลือ หย่งชุนอาศัยอยู่ในหมู่บ้านริมเขาไทซาน ต่อมาด้วยความสวย หย่งชุนถูกอันธพาลรังแกและข่มขู่ให้แต่งงานด้วย เธอจึงหนีขึ้นเขาและได้พบกับแม่ชีอู่เหม่ย ผู้ซึ่งสอนกังฟูให้เธอจนช่ำชอง และเป็นที่มาของเพลงมวยหย่งชุนเบื้องหลัง เบื้องหลัง. Wing Chun เป็นภาพยนตร์ในการกำกับเรื่องที่ 23 ของหยวน หวูปิง ผู้กำกับภาพยนตร์แอ็คชั่นชาวจีนที่มีชื่อเสียงและประสบความสำเร็จมากที่สุดคนหนึ่ง เนื้อเรื่องดัดแปลงมาจากตำนานของจอมยุทธหญิงในยุคราชวงศ์ชิงที่ชื่อ เหยียน หย่งชุน หรือ หยิม หวิ่งชุน ผู้ที่ได้รับการกล่าวขานว่าเป็นต้นแบบของมวยหย่งชุน สำหรับเรื่องนี้ถือเป็นภาพยนตร์ตลกด้วย ที่กระทั่งจบก็ไม่มีตัวละครตัวไหนตายเลย นำแสดงโดย หยาง จื่อฉยง นักแสดงกังฟูหญิงชาวมาเลเซีย ที่นับเป็นการแสดงนำเป็นเรื่องที่ 2 ในภาพยนตร์ของหยวน หวูปิง ต่อจาก Tai Chi Master ภาพยนตร์เรื่องก่อนหน้านั้นเพียงเรื่องเดียวในปี ค.ศ. 1993 ในเว็บไซต์IMDbได้ให้คะแนนภาพยนตร์เรื่องนี้ 7 ดาวจากทั้งหมด 10 คะแนนเต็ม ในประเทศไทยเมื่อเข้าฉายในโรงภาพยนตร์ใช้ชื่อภาษาไทยว่า หย่งชุน หมัดสั้นสะท้านบู๊ลิ้ม แต่เมื่อออกเป็นดีวีดีใช้ชื่อว่า พยัคฆ์สาวหมัดหย่งชุน ต่อมาในฮ่องกงได้มีการสร้างต่อเป็นซีรีส์ในชื่อเดียวกัน ออกอากาศตั้งแต่ปี ค.ศ. 2004-2007 ความยาว 40 ตอน นำแสดงโดย หยวนเปียว, เซียะ ถิงฟง และหง จินเป่า (ชื่อภาษาไทยว่า "หย่งชุน พยัคฆ์แค้นเลือดมังกร")</doc>
