<doc id="164528" url="https://th.wikipedia.org/wiki?curid=164528" title="ยุคห้าชนเผ่าสิบหกแคว้น">ยุคห้าชนเผ่าสิบหกแคว้นเริ่มต้น เริ่มต้น. หลังจากที่สิ้นสุดระยะเวลา 5 ปี ของกบฏ 8 อ๋อง แล้ว ราชวงศ์จิ้นตะวันตก ได้อ่อนแอลง ชนเผ่าทั้ง 5 ซึ่งประกอบด้วย เผ่าซองหนู (匈奴) เผ่าตี(氐)เผ่าเซียง(羌) เผ่าเซียนเป่ย(鲜卑) และเผ่าเจี๋ย(羯) ได้ฉวยโอกาสสถาปนาอาณาจักรต่าง ๆ ขึ้นมาการล่มสลายของจิ้นตะวันตก การล่มสลายของจิ้นตะวันตก. แม่ทัพสือเล่อ แห่งอาณาจักรฮั่นจ้าว ได้นำทัพปิดล้อมเมืองหลวงลัวหยางในปี พ.ศ. 851 และเข้ายึดเมืองลั่วหยางได้ในปีต่อมา จับตัวฮ่องเต้ สุมาซื่อ กลับเมืองหลวงผิงหยาง ขุนนางจิ้นตะวันตกที่เหลือได้สถาปนา สุมาเย่ เป็นฮ่องเต้แทน และย้ายเมืองหลวงไปอยู่ทีฉางอาน แต่ได้ถูกทัพฮั่นจ้าว ตามตีจนยอมจำนน ในปี พ.ศ. 859 สิ้นสุดอาณาจักรจิ้นตะวันตกเฉียนฉินรวมแผ่นดิน เฉียนฉินรวมแผ่นดิน. ฝูเจียนแห่งแคว้นเฉียนฉิน ได้ทำการจัดระเบียบการปกครองใหม่ และได้ขุนนางสำคัญคือ หวางเหมง ซึ่งมาช่วยในการวางแผนจัดระเบียบสังคมและปฏิรูปการปกครอง ลดค่าใช้จ่าย ลดภาระประชาชน จนอาณาจักรเฉียนฉินกลายเป็นประเทศมหาอำนาจแห่งยุค ได้รวบรวมแผ่นดินทางตอนเหนือของชนเผ่าต่าง ๆ เข้ามารวมกันอีกครั้งยุทธการเฝยสุ่ย ยุทธการเฝยสุ่ย. หลังจากมหาอุปราชหวางเหมิ่งเสียชีวิตในปี พ.ศ. 918 เป็นเวลาแปดปี ฝูเจียนได้นำทัพใหญ่บุกลงใต้เพื่อปราบ ราชวงศ์จิ้นตะวันออก ทัพใหญ่กว่าแปดแสนนายของฝูเจียนได้พ่ายต่อทัพเพียงแปดหมื่นนายของกองพลเป๋ยฝู่ แห่งราชวงศ์จิ้นตะวันออกอวสานแห่งห้าชนเผ่าสิบหกประเทศ อวสานแห่งห้าชนเผ่าสิบหกประเทศ. หลังจากสิ้นสุดยุทธการเฝยสุ่ย แผ่นดินตอนเหนือก็แยกเป็นหลายอาณาจักรอีกครั้งจนกระทั่ง ทัวป๋ากุ๋ย ได้สถาปนาอาณาจักรวุ่ยเหนือ และรวมแผ่นดินตอนเหนือได้สำเร็จ ส่วนตอนใต้ หลิวอวี่ แห่งกองพลเป๋ยฝู่ ได้สถาปนาอาณาจักร หลิวซ่ง เข้าสู่ยุคราชวงศ์เหนือ-ใต้</doc>
