<doc id="734751" url="https://th.wikipedia.org/wiki?curid=734751" title="ชุมแสงน้ำ">ชุมแสงน้ำ ชุมแสงน้ำ () เป็นพืชในวงศ์ต่างไก่ป่า (Polygalaceae) กระจายพันธุ์ในเอเชียตะวันออกเฉียงใต้ เป็นไม้ยืนต้น สูง 15-30 เมตร เรือนยอดเป็นพุ่มทรงสูง ลำต้นตรง เปลือกค่อนข้างบางเรียบ หรือมีริ้วตื้น ๆ ตามยาว สีเทาแกมน้ำตาลอ่อน เปลือกชั้นในสีเหลืองอ่อน ผิวเปลือกสีเขียว แผ่นใบรูปหอก รูปรีถึงรูปไข่ กว้าง 2-6 เซนติเมตร ยาว 5-12 เซนติเมตร ผิวใบเกลี้ยง ปลายใบเป็นติ่งเรียวแหลม โคนใบสอบแหลม เส้นแขนงใบ 4-8 คู่ เส้นย่อยเป็นรูปตาข่ายชัดเจนทั้งสองด้านของแผ่นใบ ก้านใบยาว 0.3-0.5 เซนติเมตร ดอกเล็กสีขาวนวลถึงเหลืองอ่อน ออกเป็นช่อตามง่ามใบและปลายกิ่ง ผลกลม เส้นผ่านศูนย์กลางประมาณ 2 เซนติเมตร สุกสีเหลืองส้ม มี 1 เมล็ด</doc>
