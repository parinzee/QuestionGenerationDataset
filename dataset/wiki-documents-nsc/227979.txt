<doc id="227979" url="https://th.wikipedia.org/wiki?curid=227979" title="เสียดาย">เสียดาย เสียดาย (Daughter) ภาพยนตร์ไทยในปี พ.ศ. 2537 นำแสดงโดย นุศรา ประวันณา, เขมสรณ์ หนูขาว, วิจิตรา ตริยะกุล, กาญจนา ขึ้นนกคุ้ม, วยุลี กิติอาภรณ์ชัย ร่วมด้วย จอนนี่ แอนโฟเน่, สรพงษ์ ชาตรี, ธัญญา โสภณ, รณ ฤทธิชัย, จีรุตน์ ณ นคร, กาญจนาพร ปลอดภัย, จักรกฤษณ์ คชรัตน์ บทภาพยนตร์และกำกับการแสดงโดย หม่อมเจ้าชาตรีเฉลิม ยุคลเนื้อเรื่อง เนื้อเรื่อง. เด็กวัยรุ่นมัธยมหญิง 4 คน คือ ปู (เขมสรณ์ หนูขาว) แป๋ม (วิจิตรา ตริยะกุล) เดือน (กาญจนา ขึ้นนกคุ้ม) และเงาะ (นุศรา ประวันณา) ที่แต่ละคนมีปัญหาขาดความรักและความอบอุ่นจากครอบครัว ปูถูกพ่อเลี้ยงข่มขืน แป๋มเป็นลูกสาวตำรวจ (ไกรลาศ เกรียงไกร) แต่ติดผงขาวและขายตัว เดือนมีแม่เป็นนักร้องขายตัวและตัวเองก็มีชะตากรรมไม่ต่างจากแม่ ขณะที่เงาะมีครอบครัวที่มีฐานะ แต่มีพ่อขี้เหล้า (สรพงษ์ ชาตรี) และตบตีแม่เป็นประจำ จนวันหนึ่งทั้ง 4 คนได้หนีออกจากบ้านและมารวมกันที่แฟลตของปู เพื่อเผชิญชะตาชีวิตร่วมกัน โดยพวกเธอเลือกที่จะใช้ยาเสพย์ติดในการแก้ปัญหา ในที่สุด ก็พบว่าทุกคนต่าง "เสียดาย" กับช่วงเวลาชีวิตอันสดใส ที่ต้องสูญเสียไปกับสิ่งเลวร้าย บทสรุปของเรื่องนี้มีทั้งที่ต้องเสียน้ำตา แลกกับบทเรียนครั้งยิ่งใหญ่ และแลกด้วยชีวิตนักแสดงนักแสดง. - จอนนี่ แอนโฟเน่ รับบท แฟรงค์ - นุศรา ประวันณา รับบท เงาะ - จีรุตม์ ณ นคร รับบท หลุยส์ - เขมสรณ์ หนูขาว รับบท ปู - วิจิตรา ตริยะกุล รับบท แป๋ม - กาญจนา ขึ้นนกคุ้ม รับบท เดือน - วยุลี กิติอาภรณ์ชัย รับบท หน่อย - อัจฉราพร ผาเจริญ รับบท เก๋ - สรพงษ์ ชาตรี รับบท พ่อของเงาะ - กาญจนาพร ปลอดภัย รับบท แม่ของเงาะ - ภัคจีรา วรรณสุทธิ์ รับบท น้องสาวของเงาะ - รณ ฤทธิชัย รับบท พ่อของปู - จรัล พันธุ์ชื่น รับบท พ่อเลี้ยงของปู - ธัญญา โสภณ รับบท ดวงใจ (แม่ของปู) - สุรชัย บุญวิริยะลัย รับบท - ทัศน์วรรณ เสนีย์วงศ์ ณ อยุธยา รับบท - ไกรลาศ เกรียงไกร รับบท พ่อของแป๋ม - ณัฐนี สิทธิสมาน รับบท แม่ของแป๋ม - ชลิต เฟื่องอารมย์ รับบท พ่อของเดือน - สินาภรณ์ พิไลลักษณ์ รับบท แม่ของเดือนเบื้องหลังและคำวิจารณ์ เบื้องหลังและคำวิจารณ์. เสียดาย เป็นผลงานการกำกับและเขียนบทภาพยนตร์ของ ม.จ.ชาตรีเฉลิม ยุคล หรือ ท่านมุ้ย เมื่อเข้าฉายภาพยนตร์ได้รับความสนใจอย่างมากของสังคม เพราะเป็นภาพยนตร์ที่สะท้อนให้เห็นถึงปัญหาสังคมในเรื่องยาเสพย์ติดและปัญหาทางเพศของวัยรุ่น อีกทั้งภาพยนตร์ยังดำเนินเรื่องในลักษณะของสารคดี บางช่วงจะตัดสลับกับการให้สัมภาษณ์ของตัวละครต่าง ๆ ในเรื่อง นักแสดงนำตัวหลักในเรื่อง เป็นการแสดงครั้งแรก แต่ได้รับการวิจารณ์ว่าแสดงได้ดีมาก โดยเฉพาะ วิจิตรา ตริยะกุล มีหลากฉากที่สะเทือนอารมณ์ เช่น ฉากที่ต้องเปลือยกายยืนเกาะลูกกรงอยู่บนดาดฟ้าตึกแถว เป็นต้น แต่เสียงบางส่วนก็วิจารณ์ว่า หลายส่วนในเรื่องยังหลวมอยู่ เช่น บทบาทของ จอนนี่ แอนโฟนี่ ที่ดูเหมือนคนใจบุญเข้ามาช่วยเหลือเด็ก ๆ แต่เอาเข้าจริง ๆ แล้วก็เหมือนผู้ใหญ่ที่หลอกฟันเด็กคนนึง หรือในฉากจบที่ให้เด็ก ๆ เดินเล่นบนหาดทรายชายทะเล แล้วรำลึกถึงเหตุการณ์ที่ผ่านมา และพูดกันว่า "เสียดาย" เป็นการจบที่ไม่สวย เป็นต้น แต่กระนั้น ภาพยนตร์ก็ยังได้รับรางวัลตุ๊กตาทองประจำปี พ.ศ. 2537 ไปถึง 7 รางวัลด้วยกัน รวมทั้งภาพยนตร์ยอดเยี่ยมด้วย และทำรายได้ถึง 52 ล้านบาท โดยเปิดฉายสัปดาห์แรกก็สามารถทำรายได้ถึง 30 ล้านบาทด้วยกันเพลงประกอบภาพยนตร์เพลงประกอบภาพยนตร์. - ชีวิตหนี้ : เสือ ธนพล - 18 ฝน : เสือ ธนพล - รมณ์บ่จอย : ลิฟท์กับออย - ขอมัน : ลิฟท์กับออย - เป็นอย่างนี้อีกนานไหม : ลิฟท์กับออย - แบเบอร์ : แซ้งค์ ปฏิวัติ - ไปตามดวง : ร็อกอำพัน - ม้าเหล็ก : อำพล ลำพูน - ความดันทุรังสูง : มาช่า วัฒนพานิช - นี่แหละเพื่อน : ยูเอชที - เฟอะฟะ : มอส ปฏิภาณ - คอขาดบาดตาย : นันทนา บุญหลง - อยู่ตรงไหน : นันทนา บุญหลง - ขุมทรัพย์สุดหัวใจ : จิ๊บ วสุ - เสียดาย (1) : โซเฟีย วงศ์ศิริเดช - เสียดาย (2) : สุรชัย จันทิมาธร ละครโทรทัศน์ ละครโทรทัศน์. เสียดาย เป็นละครโทรทัศน์แนวสะท้อนปัญหาสังคมของท่านมุ้ย บทประพันธ์ของ หม่อมเจ้าชาตรีเฉลิม ยุคล บทโทรทัศน์โดย ก้องเกียรติ โขมศิริ, คุณากร เศรษฐี, ฐิติพงศ์ ใช้สติ, ยศพงษ์ ผลทรัพย์, ปรียาภรณ์ บุญภา กำกับการแสดงโดย หม่อมราชวงศ์ศรีคำรุ้ง ยุคล ผลิตโดย บริษัท ศรีคำรุ้ง โปรดักชั่น จำกัด ออกอากาศทุกวัน– เวลา 21.50 - 23.20 น. ทางช่องพีพีทีวี นำแสดงโดย และนักแสดงชั้นนำอีกมากมาย เริ่มตอนแรกวันที่ พ.ศ. 2560–พ.ศ. 2560 ล่าสุดทางช่อง พีพีทีวี ยุติการผลิตละครและปรับนโยบายของสถานีไปเน้นรายการกีฬาและภาพยนตร์ต่างประเทศ เรื่องนี้จึงรอออกอากาศ ทางไลน์ทีวี แทน เร็วๆนี้รายชื่อนักแสดงและการสร้างเพลงประกอบละครเพลงประกอบละคร. - เพลง (เพลงเปิด) - ขับร้องโดย - เพลง (เพลงปิด) - ขับร้องโดย</doc>
