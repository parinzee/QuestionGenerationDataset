<doc id="470621" url="https://th.wikipedia.org/wiki?curid=470621" title="สกุลทิลาเพีย">สกุลทิลาเพีย สกุลทิลาเพีย เป็นสกุลของปลาน้ำจืด ในวงศ์ปลาหมอสี (Cichildae) สกุลหนึ่ง ใช้ชื่อวิทยาศาสตร์ว่า Tilapia (/ทิลาเพีย/)ประวัติ ประวัติ. ปลาสกุลนี้เป็นสกุลใหญ่ พบกระจายพันธุ์เฉพาะทวีปแอฟริกา เดิมถูกตั้งชื่อโดยแอนดรูว์ สมิท ในปี ค.ศ. 1840 ต่อมาในปี ค.ศ. 1915 จอร์จ อัลเบิร์ต บุลเลเยอร์ ได้ทำการปรับปรุงขึ้นมาใหม่ โดยรวมปลาชนิดอื่น ๆ เข้ามารวมกัน แต่ต่อมาได้มีการแยกเป็นสกุลต่าง ๆ ออกมาใหม่ โดย อีเทลเวนน์ เทรวาวาส ในปี ค.ศ. 1983 ปลาในสกุลนี้มีลักษณะคล้ายคลึงกับปลาในสกุล Oreochromis หรือปลานิล และSarotherodon และมีลักษณะทางโครโมโซมและพันธุกรรมคล้ายคลึงกันมาก ต่างกันตรงที่สกุล Tilapia เป็นปลาที่วางไข่ติดกับวัสดุในน้ำเป็นกลุ่มรวมกัน มีการสร้างรัง แต่ไม่มีพฤติกรรมการอมไข่และดูแลลูกปลาเหมือนปลาในสองสกุลนั้นการจำแนก การจำแนก. เดิมทีปลาในสกุลนี้ได้ถูกจำแนกไว้มากมาย โดยมีชื่อเรียกสามัญรวม ๆ กันว่า "ปลาทิลาเพีย" (ซึ่งรวมถึงสกุล Oreochromis และSarotherodon) แต่ปัจจุบันนี้ได้มีการแยกออกจากกันเมื่อปี ค.ศ. 2013 ทำให้ปลาในสกุลทิลาเพียเหลือเพียงแค่ 4 ชนิด ดังนี้- Tilapia baloni - Tilapia guinasana - Tilapia ruweti - Tilapia sparrmanii และที่ยังคงไว้ในสกุลนี้อยู่ แต่อาจเป็นไปได้ว่าอยู่ในสกุลอื่น:- "Tilapia" brevimanus – ใกล้เคียงกับ "Steatocranus" irvinei (โดยไม่เกี่ยวกับชนิดอื่นของ Steatocranus) และ Gobiocichla - "Tilapia" busumana – ใกล้เคียงกับ "Steatocranus" irvinei (โดยไม่เกี่ยวกับชนิดอื่นของ Steatocranus) และ Gobiocichla - "Tilapia" pra – ใกล้เคียงกับ "Steatocranus" irvinei (โดยไม่เกี่ยวกับชนิดอื่นของ Steatocranus) และ Gobiocichla</doc>
