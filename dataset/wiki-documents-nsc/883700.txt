<doc id="883700" url="https://th.wikipedia.org/wiki?curid=883700" title="กวีญามันน์">กวีญามันน์ กวีญามันน์ () เป็นขนมชนิดหนึ่งของชาวเบรอตง (Breton) ในประเทศฝรั่งเศส มีลักษณะเป็นเค้กรูปร่างกลมแบน ผิวกรอบ ทำจากแป้งโดที่นวดแล้วรีดให้เป็นแผ่น วางเนยและโรยน้ำตาลสลับกันเป็นชั้น ๆ แล้วม้วนพับเข้าไปในลักษณะคล้ายกับแป้งพายชั้น (puff pastry) แต่มีจำนวนชั้นน้อยกว่า จากนั้นนำไปอบอย่างช้า ๆ จนกระทั่งเนยดันแป้งออกมา (ทำให้ขนมมีลักษณะเป็นชั้น) และน้ำตาลกลายเป็นน้ำเชื่อมเหนียวข้น ชื่อกวีญามันน์แผลงมาจากคำในภาษาเบรอตงว่า "กวิญ" () แปลว่าเค้ก และ "อามันน์" () แปลว่าเนย ขนมชนิดนี้ขนมที่มีชื่อเสียงของเมืองดัวร์เนอเน (Douarnenez) ในจังหวัดฟีนิสแตร์ แคว้นเบรอตาญ ที่ซึ่งขนมชนิดนี้ถือกำเนิดขึ้นเมื่อราวปี ค.ศ. 1860</doc>
