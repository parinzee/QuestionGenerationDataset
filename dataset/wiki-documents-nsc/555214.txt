<doc id="555214" url="https://th.wikipedia.org/wiki?curid=555214" title="แหยมยโสธร 3">แหยมยโสธร 3 แหยมยโสธร 3 เป็น ภาพยนตร์ไทยแนวตลกสนุกสนาน เป็นภาคต่อของ แหยมยโสธร 2 ออกฉายเมื่อวันที่ 8 สิงหาคม พ.ศ. 2556 กำกับและนำแสดงโดย เพ็ชรทาย วงษ์คำเหลา และร่วมแสดงโดย นงนุช สมบูรณ์, แวววาว วงษ์คำเหลา, อนุวัติ ทาระพันธุ์, เพทาย วงษ์คำเหลา, ลิขิต บุตรพรม, อิงฟ้า เกตุคำ, รัตติยาภรณ์ ภักดีล้น, จิตรลดาพร กันหาวรรค และเฉิน เชิญยิ้ม ภาพยนตร์ทำรายได้ 64 ล้านบาทเรื่องย่อ เรื่องย่อ. เวลาแห่งความสุขก็ได้ล่วงเลยผ่านฝน ผ่านหนาว ผ่านร้อนมาอีกหลายฤดู “บักแหยม” (หม่ำ จ๊กม๊ก) ผู้มีรักจริงกับ “เจ้ย” (เจเน็ต เขียว) สาวผู้รักมั่นคงมิเคยเสื่อมคลาย ลูกๆ ก็โตจนเรียนจบหรือไม่ก็ออกเรือนกันไปหมด เหลือแค่เพียง “คำผาน” (เพทาย วงษ์คำเหลา) ที่ยังเรียนไม่จบ ซ้ำชั้น ม.ศ.5 มาสามปี สร้างความระทึกใจให้กับกำนันแหยมและเจ้ยเรื่อยมา จนกระทั่ง “คฑาเทพ” (ลิขิต บุตรพรม) ลูกชายอีกคนของกำนันแหยมกำลังจะเรียนจบกฎหมาย กลับมาเยี่ยมบ้านช่วงปิดเทอม ในระหว่างเดินทางกลับบ้านนั้นคฑาเทพก็ได้พบกับ “รำพัน” (อิงฟ้า เกตุคำ) หญิงสาวที่เดินทางกลับมาพร้อมกันโดยบังเอิญ และทั้งคู่ก็ตกหลุมรักกันตั้งแต่แรกเห็น ความรักของทั้งคู่คงจะผลิบานอย่างที่ควรจะเป็น หากแต่ว่า...รำพันดันเป็นลูกสาวคนโตของ “กำนันปอย” (เฉิน เชิญยิ้ม) เพื่อนรักเพื่อนแค้นในอดีตที่ไปแย่งแฟนเก่าของแหยมมา นั่นคือ “รำพึง” (เอ็นดู วงษ์คำเหลา) ซึ่งยังมี “รำเพย” (รัตติยาภรณ์ ภักดีล้น) ลูกสาวอีกคนที่เป็นถึงดาวประจำโรงเรียนที่คำผานดันตกหลุมรักเข้าให้อีก แล้วมีหรือที่คำผานจะพลาดการชิงชัยรักนี้นักแสดงนักแสดง. - เพ็ชรทาย วงษ์คำเหลา รับบท กำนันแหยม - นงนุช สมบูรณ์ รับบท คุณนายเจ้ย - เพทาย วงษ์คำเหลา รับบท คำผาน - ลิขิต บุตรพรม รับบท คฑาเทพ - อิงฟ้า เกตุคำ รับบท รำพัน - เฉิน เชิญยิ้ม รับบท กำนันปอย - เอ็นดู วงษ์คำเหลา รับบท รำพึง - รัตติยาภรณ์ ภักดีล้น รับบท รำเพย - พงษ์ศักดิ์ พงษ์สุวรรณ รับบท "เท่ง เถิดเทิง"</doc>
