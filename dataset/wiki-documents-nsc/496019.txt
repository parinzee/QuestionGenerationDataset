<doc id="496019" url="https://th.wikipedia.org/wiki?curid=496019" title="กฤษณ์ กาญจนกุญชร">กฤษณ์ กาญจนกุญชร กฤษณ์ กาญจนกุญชร (เกิด 14 ตุลาคม พ.ศ. 2491) กรรมการในคณะกรรมการมูลนิธิโรงพยาบาลสมเด็จพระยุพราช อธิบดีกรมราชเลขานุการในพระองค์ อดีตราชเลขาธิการในพระองค์พระบาทสมเด็จพระเจ้าอยู่หัว กรรมการทรัพย์สินส่วนพระมหากษัตริย์ สำนักงานทรัพย์สินส่วนพระมหากษัตริย์ อดีตปลัดกระทรวงการต่างประเทศ และอดีตสมาชิกสภานิติบัญญัติแห่งชาติ พ.ศ. 2549ประวัติ ประวัติ. กฤษณ์ กาญจนกุญชร หรือที่รู้จักกันในนาม ดร.กฤษณ์ กาญจนกุญชร เกิดเมื่อวันที่ 14 ตุลาคม 2491 สำเร็จการศึกษาระดับปริญญาตรีด้านกฎหมายจากควีนส์ คอลเลจ มหาวิทยาลัยออกซ์ฟอร์ด ประกาศนียบัตรกฎหมายระหว่างประเทศ และปริญญาเอกสาขาเดียวกัน มหาวิทยาลัยแมนเชสเตอร์ สหราชอาณาจักร ทั้งผ่านหลักสูตรวปอ.รุ่น 37การทำงาน การทำงาน. ดร.กฤษณ์ กาญจนกุญชร เริ่มเข้ารับราชการเป็นเลขานุการตรี กรมสนธิสัญญาและกฎหมาย ,ผู้อำนวยการกองส่งเสริมเศรษฐกิจสัมพันธ์และความร่วมมือ กรมเศรษฐกิจ รองอธิบดีกรมสนธิสัญญาและกฎหมาย ,ปี 2532 เป็นอัครราชทูต สถานเอกอัคราชทูต ณ กรุงวอชิงตัน ,เอกอัครราชทูตประจำกระทรวง ,อธิบดีกรมสนธิสัญญาและกฎหมาย ,ปีพ.ศ. 2538 ดำรงตำแหน่งเอกอัครราชทูตประจำสำนักงานสหประชาชาติ ณ นครเจนีวา ,อธิบดีกรมสนธิสัญญาและกฎหมาย ครั้งที 2 ,อธิบดีกรมเอเชียตะวันออก ,รองปลัดกระทรวงการต่างประเทศ ,เอกอัครราชทูต ณ กรุงปารีส ,ปี 2547 เป็นปลัดกระทรวงการต่างประเทศ ,มีนาคม ปี 2550 เป็นเอกอัครราชทูต ณ กรุงวอชิงตัน สหรัฐอเมริกา ต่อมา ปี พ.ศ. 2551 มีพระบรมราชโองการแต่งตั้งเป็นรองราชเลขาธิการ สำนักราชเลขาธิการ ในอดีต ดร.กฤษณ์ กาญจนกุญชร เป็นอดีตกรรมการธนาคาร กรุงไทย จำกัด (มหาชน) และสมาชิกสภานิติบัญญัติแห่งชาติ ระหว่างวันที่ 12 ตุลาคม 2549-1 เมษายน 2550 และปัจจุบัน กฤษณ์ กาญจนกุญชร ปฏิบัติหน้าที่ตำแหน่งราชเลขาธิการ สำนักราชเลขาธิการ ตามพระบรมราชโองการแต่งตั้ง สืบต่อจากอาสา สารสิน เมื่อวันที่ 1 ตุลาคม 2555 และรวมทั้งเป็นกรรมการทรัพย์สินส่วนพระมหากษัตริย์ สำนักงานทรัพย์สินส่วนพระมหากษัตริย์ ในปี พ.ศ. 2560 มีการเปลี่ยนแปลงสถานะของสำนักราชเลขาธิการ ไปจัดตั้งเป็นกรมราชเลขานุการในพระองค์ สังกัดสำนักพระราชวัง สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเก้าฯ แต่งตั้งเขาเป็นอธิบดีกรมราชเลขานุการในพระองค์ ระดับ 11 เทียบเท่าราชเลขาธิการพระราชวัง ตั้งแต่วันที่ 4 มิถุนายน พ.ศ. 2560เครื่องราชอิสริยาภรณ์ เครื่องราชอิสริยาภรณ์. (ฝ่ายหน้า)- เหรียญจักรพรรดิมาลา (ร.จ.พ.)</doc>
