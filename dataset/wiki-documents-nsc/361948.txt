<doc id="361948" url="https://th.wikipedia.org/wiki?curid=361948" title="เจ้าหญิงเบเนดิกเทอแห่งเดนมาร์ก">เจ้าหญิงเบเนดิกเทอแห่งเดนมาร์ก เจ้าหญิงเบเนดิกเทอ อัสตริด อิงเงบอร์ก อิงกริดแห่งเดนมาร์ก เจ้าหญิงแห่งไซน์-วิตเกนชไตน์-เบอร์เลบวร์ค (; 29 เมษายน พ.ศ. 2487) เป็นพระราชธิดาพระองค์กลางในสมเด็จพระราชาธิบดีเฟรเดริคที่ 9 แห่งเดนมาร์กกับสมเด็จพระราชินีอิงกริดแห่งเดนมาร์ก ทั้งเป็นพระราชขนิษฐาของสมเด็จพระราชินีนาถมาร์เกรเธอที่ 2 แห่งเดนมาร์ก และเป็นพระเชษฐภคินีในสมเด็จพระราชินีอันเนอ-มารีแห่งกรีซ เจ้าหญิงเบเนดิกเทอเสกสมรสกับเจ้าชายริชาร์ดแห่งไซน์-วิตเกนชไตน์-เบอร์เลบวร์คที่ 6 เมื่อวันที่ 3 กุมภาพันธ์ พ.ศ. 2511 ณ โบสถ์ภายในพระราชวังเฟรเดินสบอร์ก ทั้งสองพระองค์มีพระโอรส-ธิดาด้วยกัน 3 พระองค์ ได้แก่1. เจ้าชายกุสตาฟ รัชทายาทแห่งไซน์-วิตเกนสไตน์-เบอร์เลบวร์ค (12 มกราคม 2512) 2. เจ้าหญิงอเล็กซันดราแห่งไซน์-วิตเกนสไตน์-เบอร์เลบวร์ค (20 พฤศจิกายน 2513) เสกสมรสกับเจอเฟอร์สัน ฟอน ไฟล์ อุนด์ ไคลน์-เอลกูท มีบุตรสองคน 3. เจ้าหญิงนาตาลีแห่งไซน์-วิตเกนสไตน์-เบอร์เลบวร์ค (2 พฤษภาคม 2518) เสกสมรสกับอเล็กซันเดอร์ โยฮันสมันน์ มีบุตรสองคน อนึ่งการเสกสมรสของเจ้าหญิงเบเนดิกเทอกับเจ้าชายริชาร์ดแห่งไซน์-วิตต์เกนชไตน์-เบอร์เลบวร์ค ซึ่งเป็นเจ้านายต่างฐานันดรนั้น มีเงื่อนไขว่าพระโอรสหรือพระธิดาของเจ้าหญิงจะไม่มีสิทธิ์ในการสืบราชสันตติวงศ์พระอิสริยยศพระอิสริยยศ. - รอยัลไฮนิส เจ้าหญิงเบเนดิกเทอแห่งเดนมาร์ก (29 เมษายน 2487 – 3 กุมภาพันธ์ 2511) - รอยัลไฮนิส เจ้าหญิงเบเนดิกเทอแห่งเดนมาร์ก เจ้าหญิงรัชทายาทแห่งไซน์-วิตเกนชไตน์-เบอร์เลบวร์ค (3 กุมภาพันธ์ 2511 – 29 พฤศจิกายน 2512) - รอยัลไฮนิส เจ้าหญิงเบเนดิกเทอแห่งเดนมาร์ก เจ้าหญิงแห่งไซน์-วิตเกนชไตน์-เบอร์เลบวร์ค (29 พฤศจิกายน 2512 – ปัจจุบัน)เครื่องราชอิสริยาภรณ์เครื่องราชอิสริยาภรณ์. - เหรียญรัตนาภรณ์ รัชกาลที่ 9 ชั้นที่ 1</doc>
