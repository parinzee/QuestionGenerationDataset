<doc id="175827" url="https://th.wikipedia.org/wiki?curid=175827" title="วัลลภ พลเสน">วัลลภ พลเสน วัลลภ พลเสน หรือ ไก่ แมลงสาบ เป็นนักดนตรีเพื่อชีวิตอิสระ เป็นผู้ประสานงานเครือข่ายศิลปินเพื่อชีวิต ซึ่งมีบทบาทในการร้องเพลงในการชุมนุม ร่วมกับพันธมิตรประชาชนเพื่อประชาธิปไตย เมื่อ พ.ศ. 2549 และ พ.ศ. 2551 และเป็นผู้ที่ร่วมชุมนุมในเหตุการณ์พฤษภาทมิฬด้วยประวัติ ประวัติ. วัลลภ พลเสน เป็นชาวจังหวัดชลบุรี จบการศึกษาจากมหาวิทยาลัยรามคำแหง เริ่มเล่นดนตรีเข้าประกวด ตั้งแต่สมัยเรียนมหาวิทยาลัย และได้รับรางวัลชนะเลิศ ปัจจุบันสมรสกับ รุ่งสุริยา พลเสน (ศิริจันทร์พร) ข้าราชการสาธารณสุข อำเภอพานทอง จังหวัดชลบุรี มีบุตร 2 คน ผลงานเพลงร่วมกับนักแต่งเพลงสมัครเล่นแห่งกรมทางฯ : บทเพลง ชุด 10 ปี แมลงสาบ ถึง เสบียง ชุดที่ 2 ปี 2544 วัลลภ พลเสน หรือไก่ แมลงสาบ ได้ทำดนตรี และเรียบเรียงเสียงประสานให้กับ ครรชิต เหลืองบำรุงรักษ์ ซึ่งเป็นผู้แต่งคำร้องและทำนองจำนวน 9 เพลง คือ วัคซีนใจ ขับร้องโดย ติ๊ก ชุมแพ, แอบรัก ขับร้องโดย จ่าหลอย เฮนรี่, ครูชาวนา, ยิ้มยิ้มสู้, สามรัก, ขับร้องโดย ไก่ แมลงสาบ, พี่ขอโทษ ขับร้องโดย สุริยา ช้างเผือก, รักนิรันดร ขับร้องโดย เอ้ เสบียง, รำวงปรัชญาชีวิต ขับร้องโดย รวมศิลปิน, ยอดรัก ขับร้องโดย น้องดาว, ส่วนเพลง จากวันนั้นสู่วันนี้ ไก่ แมลงสาบ เป็นผู้แต่งทำนอง ดนตรีและขับร้อง ผู้แต่งคำร้องคือ ศุภนาศ โขนแจ่ม ทั้งนี้เพื่อหารายได้ช่วยเหลือเด็กด้อยโอกาส และเยาวชนรักบ้านเกิด รายละเอียดเสียงเพลงสามารถฟังได้ที่งานการเมือง งานการเมือง. วัลลภ พลเสน เคยเข้าร่วมการชุมนุมในเหตุการณ์พฤษภาทมิฬ เมื่อปี พ.ศ. 2535 และเป็นผู้ประสานงานเครือข่ายศิลปินเพื่อชีวิต เข้าร่วมการชุมนุมกับกลุ่มพันธมิตรประชาชนเพื่อประชาธิปไตย ในปี พ.ศ. 2549 และพ.ศ. 2551 นอกจากนั้นแล้วยังมีตำแหน่งเป็นกรรมการบริหารพรรคศิลปิน อีกด้วย ปัจจุบันทำงานเป็นศิลปินอิสระ ช่วยเหลือกิจกรรมทางสังคมอยู่ตลอดเวลา จนหลายคนสงสัยว่า เขาหายไปไหน ซึ่งได้มีการรวบรวมกิจกรรมความเคลื่อนไหวของไก่ แมลงสาบไว้ในหัวข้อ</doc>
