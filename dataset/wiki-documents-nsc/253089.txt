<doc id="253089" url="https://th.wikipedia.org/wiki?curid=253089" title="ว่านขมิ้นขาว">ว่านขมิ้นขาว ว่านขมิ้นขาวเสน่ห์ เป็นพืชมงคลของไทย เป็นพืชที่บ่งบอกว่าเป็นความหวังที่ดี ว่านขมิ้นขาวเสน่ห์นั้นมีลักษณะต้นเหมือนกับต้นขมิ้น มีหัวใต้ดินเป็นไหล ไม่มีแง่ง ใบแทงขึ้นจากหัวใต้ดิน เป็นใบเดี่ยวลักษณะใบเป็นรูปหอกหรือรูปรี ปลายและโคนใบแหลม โคนก้านใบเป็นกาบหุ้มลำต้น เส้นกลางใบเป็นสีเลือดหมู ใบสีเขียวลักษณะดอก ลักษณะดอก. ดอกของว่านขมิ้นขาวเสน่ห์จะแทงขึ้นจากหัวเป็นช่อตั้งขึ้น มีกลีบเลี้ยงหรืออาจเรียกว่ากาบหุ้มดอกเป็นรูปรีเกือบกลม มีสีขาวนวล เนื้อกลีบแข็ง ออกเรียงสลับซ้อนกันเป็นชั้นๆ โดยในส่วนปลายของช่อดอกจะมีกลีบเลี้ยงรูปปากเป็ดจำนวน 2 กลีบ ยาวและใหญ่กว่ากลีบเลี้ยงสีขาวนวล เป็นสีชมพูอมม่วงตัดกันชัดเจนการขยายพันธุ์ และ การดูแลรักษา การขยายพันธุ์ และ การดูแลรักษา. นิยมให้ส่วนหัวเพื่อขยายพันธุ์ สะดวกและง่าย ช่วงเวลาออกดอกคือ ฤดูร้อนจนถึงฤดูฝนของทุกปี หัวพันธุ์ที่เอามาต้องอยู่ในภาวะที่สมบูรณ์ด้วย จากนั้นใส่ ดินร่วนปนทราย ขี้เถ้าแกลบ และกาบมะพร้าวสับละเอียด คลุกเคล้าให้เข้ากันเป็นอย่างดี เจาะรูขนาดเท่าหัวว่าน ใส่หัวว่านลงไป กดดินบริเวณนั้นแต่พอแน่น ปักไม้เพื่อใช้ยึดกับต้นว่าน เพื่อป้องกันการโอนเอนของต้นว่าน แล้วรดน้ำแต่พอชุ่ม อย่าให้โชก นำไปวางในที่ร่ม หรือที่ที่มีแสงแดดส่องผ่านเพียงรำไร รดน้ำเวลาประมาณ 4 โมงเช้า ในแต่ละวันจะเป็นการดีที่สุด เมื่อเริ่มแตกใบใหม่ จึงนำมาให้พบกับแสงแดดมากขึ้น เพื่อเร่งให้ว่านได้ใช้แสงแดดสังเคราะห์อาหารได้มากขึ้นประโยชน์ ประโยชน์. ตามความเชื่อของคนโบราณ ว่านขมิ้นขาวเสน่ห์ เป็นพืชที่มีศิริมงคล จัดอยู่ในประเภทว่านเมตตามหานิยมดอกมีลักษณะสวยงาม และมีความเชื่อที่ดีเกี่ยวกับพืชชนิดนี้ นิยมปลูกไว้ในกระถาง ตั้งไว้หน้าบ้าน หรือบริษัทร้านค้า โดยเชื่อว่าจะมีผู้คนไปมาหาสู่ไม่ขาดสาย ความเชื่ออีกอย่างหนึ่งคือถ้าตัดว่านขมิ้นขาวเสน่ห์ติดตัวไว้ จะเป็นเสน่ห์ชั้นยอด จึงเป็นที่นิยมของชายโบราณ ดังนั้นจึงไม่แปลกที่ปัจจุบันว่านขมิ้นขาวเสน่ห์นี้จะถูกนำมาใช้ประโยชน์ในทางพานิชย์ โดยมีการซื้อ-ขายกันอยู่ทั่วไปตามท้องตลาด ราคาสูงถึงหลักพันบาท</doc>
