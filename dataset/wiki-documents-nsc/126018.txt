<doc id="126018" url="https://th.wikipedia.org/wiki?curid=126018" title="เดวิด ลีน">เดวิด ลีน เดวิด ลีน () (25 เมษายน ค.ศ. 1908-16 เมษายน ค.ศ. 1991) ผู้กำกับภาพยนตร์ชื่อดังชาวอังกฤษที่มีผลงานภาพยนตร์มหากาพย์ชื่อดังอย่าง The Bridge on the River Kwai และ Lawrence of Arabia เดวิด ลีน ได้รับการยกย่องจาก BFI (British Film Institute) ให้เป็นหนึ่งสิบผู้กำกับภาพยนตร์ยอดเยี่ยมตลอดกาล เดวิด ลีน เกิดเมื่อวันที่ 25 เมษายน ค.ศ. 1908 ที่นครลอนดอน ประเทศอังกฤษ เขาเริ่มต้นเข้าสู่วงการภาพยนตร์จากการเป็นเจ้าหน้าที่ตัดต่อ (Editor) และต่อมาได้กำกับภาพยนตร์เป็นครั้งแรกในเรื่อง In Which We Serve ร่วมกับ Noel Coward นักแสดงชื่อดังชาวอังกฤษ และได้กำกับภาพยนตร์ต่อมาอีกหลายเรื่อง โดยเรื่องที่ทำให้เขาโด่งดัง และได้รับรางวัลจากการประกวดภาพยนตร์มากมายคือ The Bridge on The River Kwai (สะพานข้ามแม่น้ำแคว) เรื่องราวการสร้างทางรถไฟสายมรณะในประเทศไทยในช่วงสงครามโลกครั้งที่ 2 โดยภาพยนตร์เรื่องนี้ได้รับรางวัลออสการ์ถึง 7 รางวัล รวมถึงรางวัลผู้กำกับยอดเยี่ยม รางวัลภาพยนตร์ยอดเยี่ยม และรางวัลกำกับภาพยอดเยี่ยม เช่นเดียวกับภาพยนตร์เรื่องต่อมาของเขา Lawarence of Arabia ที่ได้รับรางวัลออสการ์ ถึง 7 รางวัลเช่นกัน</doc>
