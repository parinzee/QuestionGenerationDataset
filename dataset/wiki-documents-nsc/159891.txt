<doc id="159891" url="https://th.wikipedia.org/wiki?curid=159891" title="กล้ามเนื้อโปรเนเตอร์ เทเรส">กล้ามเนื้อโปรเนเตอร์ เทเรส กล้ามเนื้อโปรเนเตอร์ เทเรส () เป็นกล้ามเนื้อที่ส่วนใหญ่อยู่บริเวณปลายแขน (forearm) ของร่างกายมนุษย์ ทำหน้าที่คว่ำปลายแขนร่วมกับกล้ามเนื้อโปรเนเตอร์ ควอดราตัส (pronator quadratus)โครงสร้าง โครงสร้าง. กล้ามเนื้อโปรเนเตอร์ เทเรส มีจุดเกาะต้นอยู่ 2 อัน ได้แก่ ปลายจุดเกาะด้านกระดูกต้นแขน และปลายจุดเกาะด้านกระดูกอัลนา- ปลายจุดเกาะด้านกระดูกต้นแขน (humeral head) มีขนาดใหญ่กว่าและอยู่ตื้นกว่า เกาะมาจากส่วนบนของปุ่มมีเดียล อีพิคอนไดล์ของกระดูกต้นแขน (medial epicondyle of the humerus) และจากเอ็นกล้ามเนื้อคอมมอนเฟลกเซอร์ (common flexor tendon) - ปลายจุดเกาะด้านกระดูกอัลนา (ulnar head) เป็นแผ่นบางๆ เกาะจากด้านใกล้กลาง (medial side) ของโคโรนอยด์ โพรเซส (coronoid process) ของกระดูกอัลนา และเชื่อมกับปลายจุดเกาะด้านกระดูกต้นแขนเป็นมุมแหลม โดยมีเส้นประสาทมีเดียน (median nerve) ผ่านเข้าสู่ปลายแขนระหว่างปลายจุดเกาะทั้งสองของกล้ามเนื้อนี้ และแยกจากหลอดเลือดอัลนา (ulnar artery) โดยปลายจุดเกาะด้านกระดูกอัลนา กล้ามเนื้อนี้จะทอดตัวเฉียงข้ามปลายแขน และสิ้นสุดลงเป็นเอ็นกล้ามเนื้อแบนๆ ซึ่งเข้าเกาะปลายที่รอยประทับขรุขระที่ตรงกลางของพื้นผิวด้านข้างของตัวกระดูกเรเดียส (body of the radius) ใต้ต่อจุดเกาะปลายของกล้ามเนื้อสุพิเนเตอร์ (supinator) ขอบด้านข้างของกล้ามเนื้อนี้เกิดเป็นขอบเขตด้านใกล้กลาง (medial boundary) ของแอ่งแขนพับ (cubital fossa) ซึ่งตั้งอยู่ด้านหน้าของข้อศอกเส้นประสาทที่เลี้ยง เส้นประสาทที่เลี้ยง. กล้ามเนื้อโปรเนเตอร์ เทเรส ถูกเลี้ยงโดยเส้นประสาทมีเดียน (median nerve)ความแปรผัน ความแปรผัน. ในบางครั้งอาจไม่พบปลายจุดเกาะด้านกระดูกอัลนา หรืออาจมีแผ่นส่วนเกินที่มาจากผนังกั้นมีเดียล อินเตอร์มัสคิวลาร์ (medial intermuscular septum) , จากกล้ามเนื้อไบเซ็ปส์ เบรกิไอ (biceps brachii) และจากกล้ามเนื้อเบรเคียลิส (brachialis)ความสำคัญทางคลินิก ความสำคัญทางคลินิก. กลุ่มอาการโปรเนเตอร์ เทเรส (Pronator teres syndrome) เป็นสาเหตุที่พบบ่อยอย่างหนึ่งของอาการปวดข้อมือ</doc>
