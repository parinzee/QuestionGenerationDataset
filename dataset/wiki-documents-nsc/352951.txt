<doc id="352951" url="https://th.wikipedia.org/wiki?curid=352951" title="เอิร์ธไรซ์">เอิร์ธไรซ์ เอิร์ธไรซ์ () เป็นชื่อของภาพถ่ายโลกที่ถ่ายโดยนักบินอวกาศ วิลเลียม แอนเดอร์ส ระหว่างภารกิจอะพอลโล 8 ใน 100 ภาพถ่ายที่เปลี่ยนโลกของนิตยสารไลฟ์ ช่างถ่ายภาพถิ่นทุรกันดาร กาเลน โรเวลล์ เรียกภาพนี้ว่า "ภาพถ่ายธรรมชาติที่ทรงอิทธิพลที่สุดเท่าที่เคยมีมา"รายละเอียด รายละเอียด. เอิร์ธไรซ์เป็นชื่อที่ตั้งให้แก่ภาพนาซา เอเอส 8-14-2383 ถ่ายโดยนักบินอวกาศวิลเลียม แอนเดอร์ส ระหว่างภารกิจอะพอลโล 8 เที่ยวบินที่มีมนุษย์โดยสารเที่ยวบินแรกที่ถูกส่งไปโคจรรอบดวงจันทร์ ในตอนแรก ก่อนหน้าที่แอนเดอร์สจะพบฟิลม์สี 70 มม. ที่เหมาะสม ผู้บัญชาการภารกิจ แฟรงก์ บอร์แทน ได้ถ่ายภาพขาวดำของฉากเดียวกัน โดยเส้นแบ่งกลางวันและกลางคืนของโลกสัมผัสเส้นขอบฟ้าพอดี โดยตำแหน่งส่วนใหญ่ของพื้นดินและรูปแบบเมฆในภาพดังกล่าวเหมือนกันกับภาพถ่ายเอิร์ธไรซ์ ภาพถ่ายดังกล่าวถ่ายจากวงโคตรรอบดวงจันทร์เมื่อวันที่ 24 ธันวาคม ค.ศ. 1968 ด้วยกล้องแฮสเซลแบลด นอกจากนี้ ยังมีการบันทึกเสียงของเหตุการณ์ดังกล่าว พร้อมทั้งการถอดเสียง ซึ่งทำให้เหตุการณ์ดังกล่าวสามารถติดตามได้โดยข้อความที่คัดมาอย่างใกล้ชิด: มินิซีรีส์ทางโทรทัศน์ ฟรอมดิเอิร์ธทูเดอะมูน โดยสร้างจากหนังสือ อะแมนออนเดอะมูน โดย แอนดรูว์ ไชกิน ได้มีความเห็นเกี่ยวกับคำกล่าว "มันไม่ได้อยู่ในกำหนดการ" ของบอร์แมน (ในตอนที่สี่ "1968" ที่เวลา 41' 57") อย่างไรก็ตาม สิ่งบ่งชี้ต่อแอนเดอร์สชัดเจนจากบันทึกเสียง อันที่จริงแล้ว หากบอร์แมนในฐานะผู้บังคับการภารกิจได้กล่าวเช่นนั้น ภาพถ่ายสีก็จะไม่มีโอกาสได้เกิดขึ้นเลย มีภาพถ่ายหลายภาพที่ได้ถ่าย ณ จุดนั้น เทปเสียงภารกิจได้ระบุว่ามีการถ่ายภาพหลายครั้งตามคำสั่งของบอร์แทน โดยได้รับความเห็นด้วยอย่างกระตือรือร้นจากทั้งโลเวลล์และแอนเดอร์ส แอนเดอร์สถ่ายภาพสีช็อตแรก จากนั้นเป็นโลเวลล์ผู้ซึ่งบันทึกค่าเป็น 1/250 ของวินาทีที่อัตราส่วนโฟกัส f/11) ตามด้วยแอนเดอร์สซึ่งถ่ายอีกสองภาพในมุมมองแสงที่แตกต่างกัน ภาพที่ได้รับการถ่ายโดยแฟรงก์ บอร์แมนเกือบจะอยู่ในตำแหน่งเดียวกันกับความสัมพันธ์ต่อแนวขอบฟ้า โดยที่ปกติมักมีคนระบุว่าเป็นภาพถ่ายของแอนเดอร์สเช่นกัน แต่ภาพดังกล่าวอาจเป็นไปได้ที่จะถ่ายจากวงโคจรที่ต่างตำแหน่งกัน เพราะรูปแบบเมฆมีความแตกต่างอย่างมากเมื่อเทียบกับภาพเอิร์ธไรซ์สี การทำซ้ำภาพของบอร์แมนแบบขาวดำขนาดเกือบเต็มหน้าสามารถพบได้ในหน้า 164 ของอัตชีวประวัติของเขาที่ได้รับการตีพิมพ์ใน ค.ศ. 1988 โดยมีคำบรรยายใต้ภาพว่า: "หนึ่งในภาพที่มีชื่อเสียงที่สุดในประวัติการถ่ายภาพ - ถ่ายหลังจากผมฉวยกล้องไปจากบิล แอนเดอร์ส" บอร์แมนเป็นผู้บัญชาการภารกิจและหมายเหตุ (หน้า 212) ว่านี่เป็นภาพที่ "บริการไปรษณีย์ใช้ในแสตมป์ และมีภาพถ่ายอื่นเพียงส่วนน้อยเท่านั้นที่มีการทำซ้ำมากกว่าภาพนี้" ภาพถ่ายในฉบับสแตมป์ได้ทำซ้ำเมฆ สี และรูปแบบของปล่องภูเขาไฟจากภาพของแอนเดอร์ส แอนเดอร์สได้รับการอธิบายโดยบอร์แมน (ในหน้า 193) ว่าสำเร็จ "ปริญญาโทด้านวิศวกรรมนิวเคลียร์" จึงได้รับมอบหมายให้เป็น "สมาชิกลูกเรือทางวิทยาศาสตร์ ... นอกจากนี้ยังมีภารกิจด้านการถ่ายภาพซึ่งจะมีความสำคัญต่อลูกเรืออะพอลโลผู้ซึ่งลงจอดบนดวงจันทร์อย่างแท้จริง"</doc>
