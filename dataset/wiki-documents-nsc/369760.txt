<doc id="369760" url="https://th.wikipedia.org/wiki?curid=369760" title="คอนเสิร์ตปิดทองหลังพระ">คอนเสิร์ตปิดทองหลังพระ คอนเสิร์ตปิดทองหลังพระ เป็นคอนเสิร์ตใหญ่ของวง คาราบาว จัดขึ้นเพื่อปิดการโปรโมตอัลบั้ม 15 ปี คาราบาว หากหัวใจยังรักควาย ซึ่งเป็นอัลบั้มที่สมาชิกของวงทั้ง 7 คนในยุคคลาสสิกไลน์อัพกลับมารวมตัวกันทำงานเพื่อออกอัลบั้มอีกครั้ง และถือเป็นอัลบั้มพิเศษที่ออกมาพร้อมกันถึง 2 ชุด มีเพลงทั้งหมด 20 เพลง ที่ออกมาในปลายปี พ.ศ. 2538 คอนเสิร์ตครั้งนี้จัดขึ้นเมื่อวันเสาร์ที่ 25 พฤษภาคม พ.ศ. 2539 ที่ อินดอร์ สเตเดียม ภายในสนามกีฬาหัวหมาก ของการกีฬาแห่งประเทศไทย โดยก่อนหน้านั้น แอ๊ด - ยืนยง โอภากุล นักร้องนำและหัวหน้าวงได้เดินทางไปยังวัดบ้านไร่ อำเภอด่านขุนทด จังหวัดนครราชสีมา เพื่อนำเงินรายได้จากการจัดคอนเสิร์ตสมทบทุนสร้างโรงพยาบาล มอบให้แด่ พระเทพวิทยาคม (คูณ ปริสุทฺโธ) เจ้าอาวาสวัด ซึ่งก่อนเริ่มการแสดงมีการถ่ายทอดสดการให้พรของพระเทพวิทยาคมจากวัดบ้านไร่ผ่านดาวเทียม พร้อมกับมีการโปรยน้ำมนต์ที่ผ่านการปลุกเสกแล้วจากพระเทพวิทยาคมให้แก่ผู้ชม เพื่อเป็นสิริมงคลอีกด้วย ในคอนเสิร์ตมีพิธีกร คือ วินิจ เลิศรัตนชัย และ สาลินี ปันยารชุน โดยการแสดงแบ่งออกเป็น 2 ช่วงใหญ่ ๆ ช่วงแรกเป็นช่วงของศิลปินรับเชิญมากมาย ที่ออกมาร้องเพลงของคาราบาวในอัลบั้มต่าง ๆ ในสไตล์ของตนเอง อาทิ บิลลี่ โอแกน, ติ๊ก ชีโร่, ทอม ดันดี, กษาปณ์ จำปาดิบ, ออดี้, สไมล์บัฟฟาโล่, สุกัญญา มิเกล, เดอะ มัสต์ ช่วงที่ 2 เป็นการแสดงของคาราบาว ที่เป็นการมาพร้อมครบของสมาชิกในยุคคลาสสิกไลน์อัพทั้ง 7 คน โดยเปิดการแสดงด้วยเพลง หลวงพ่อคูณ ที่อยู่ในอัลบั้ม รุ่นคนสร้างชาติ โดยในช่วงกลางแสดง มีศิลปินรับเชิญ 2 คน คือ นก - สินจัย เปล่งพานิช ซึ่งเป็นผู้เข้าชมขึ้นมาร้องเพลงร่วมกับแอ๊ดในเพลง เดือนเพ็ญ และ แหลม มอริสัน ที่มาโซโล่กีตาร์ ร่วมกับ เล็ก - ปรีชา ชนะภัย ในเพลง กีตาร์คิงส์ ซึ่งเป็นเพลงที่บอกเล่าถึงชีวิตของแหลมเอง ในอัลบั้ม 15 ปี คาราบาว หากหัวใจยังรักควาย เพลงสุดท้ายในการแสดง คือ การร่วมร้องเพลงของศิลปินรับเชิญทั้งหมดกับคาราบาวและ พยัพ คำพันธุ์ เซียนพระมือหนึ่งของไทยในเพลง หลวงพ่อคูณ ซึ่งเป็นเพลงเดียวกับเพลงที่เริ่มต้นการแสดง พร้อมกับมีการโปรยน้ำมนต์อีกครั้งเพื่อเป็นสิริมงคลก่อนปิดการแสดง ต่อมาในเดือน สิงหาคม พ.ศ. 2547 ได้มีการผลิตเทปและวีซีดีบันทึกการแสดงสดออกมาจำหน่ายโดยบริษัทกระบือแอนด์โค แต่ทว่ามีข้อผิดพลาดในการผลิต เนื่องจากอักษรตัวนูนที่หน้าปกวีซีดีชุดนี้ ได้ระบุข้อความถึงสถานที่จัดคอนเสิร์ตครั้งนี้ผิดพลาด โดยระบุว่าจัดที่สนามราชมังคลากีฬาสถาน และในปี พ.ศ. 2553 วอร์นเนอร์ มิวสิก ไทยแลนด์ ต้นสังกัดของวงในปัจจุบัน ได้นำวิดีโอบันทึกการแสดงสดครั้งนี้มาจัดจำหน่ายใหม่อีกครั้งในรูปแบบ วีซีดี และ ดีวีดี ในโอกาสครบรอบ 30 ปี ของวงคาราบาวสมาชิกวงคาราบาวในคอนเสิร์ตสมาชิกวงคาราบาวในคอนเสิร์ต. 1. ยืนยง โอภากุล (แอ๊ด) : ร้องนำ , กีต้าร์ 2. กีรติ พรหมสาขา ณ สกลนคร (เขียว) : ร้องนำ , เพอร์คัสชั่น , กีต้าร์ 3. ปรีชา ชนะภัย (เล็ก) : ร้องนำ , ร้องประสาน , กีต้าร์ 4. เทียรี่ เมฆวัฒนา : ร้องนำ , กีต้าร์ , ร้องประสาน 5. อนุพงษ์ ประถมปัทมะ (อ๊อด) : เบส , ร้องประสาน 6. อ.ธนิสร์ ศรีกลิ่นดี : ขลุ่ย , แซกโซโฟน , คีย์บอร์ด , ร้องประสาน 7. อำนาจ ลูกจันทร์ (เป้า) : กลองศิลปินรับเชิญศิลปินรับเชิญ. 1. อายลายเนอร์ 2. เดอะ มัสท์ 3. ออดี้ 4. ฟอร์ด สบชัย 5. สไมล์บัฟฟาโล่ 6. ฮานส์ คอรัส 7. สินจัย เปล่งพานิช 8. แหลม มอริสัน 9. บุ๋มบิ่ม สามโทน 10. ติ๊ก ชีโร่ 11. กษาปณ์ จำปาดิบ 12. ทอม ดันดี 13. สุกัญญา มิเกล 14. บิลลี่ โอแกน 15. พยัพ คำพันธุ์ 16. เบิร์ดกะฮาร์ท (ไม่ได้อยู่แผ่นคอนเสิร์ต)รายชื่อเพลงรายชื่อเพลง. 1. ท.ทหารอดทน - อาย ลายเนอร์ 2. มรดกเฮงซวย - เดอะ มัสท์ 3. บ้า - ออดี้ 4. รักคุณเท่าฟ้า - ฟอร์ด สบชัย 5. ลูกแก้ว - สไมล์บัฟฟาโล่ 6. เสียงเพลงแห่งเสรีภาพ - ฮานส์ คอรัส 7. มนต์เพลงคาราบาว - ฮานส์ คอรัส 8. หลวงพ่อคูณ - คาราบาว 9. ลุงขี้เมา - คาราบาว 10. กัญชา - คาราบาว 11. เจ้าตาก - คาราบาว 12. เรฟูจี - คาราบาว 13. แม่สาย - คาราบาว 14. บาปบริสุทธิ์ - คาราบาว 15. สัญญาหน้าฝน - คาราบาว 16. ควายกว่า - คาราบาว 17. 40 ปี - คาราบาว 18. ขุนเขายะเยือก - คาราบาว 19. เดือนเพ็ญ - สินจัย เปล่งพานิช , คาราบาว 20. อองซานซูจี - คาราบาว 21. ลูกรอ - คาราบาว 22. สามช่าคาราบาว - คาราบาว 23. กีตาร์คิงส์ - แหลม มอริสัน , คาราบาว 24. หลงวัฒน์ - คาราบาว 25. คนไทยรักกัน - บุ๋มบิ่ม สามโทน , ติ๊ก ชิโร่ 26. เมด อิน ไทยแลนด์ - ติ๊ก ชิโร่ 27. วณิพก - กษาปณ์ จำปาดิบ , ทอม ดันดี 28. หำเทียม - สุกัญญา มิเกล 29. ราชาเงินผ่อน - บิลลี่ โอแกน 30. ส้มตำ - คาราบาว 31. เต้าหู้ยี้ - คาราบาว 32. คนหนังเหนียว - คาราบาว 33. หลวงพ่อคูณ - รวมศิลปิน และ พยัพ คำพันธุ์หมายเหตุหมายเหตุ. - คาราบาวยังเคยจัดคอนเสิร์ตอีกครั้งหนึ่ง ใช้ชื่อว่า ปิดทองหลังพระ เช่นเดียวกัน โดยคอนเสิร์ตปิดทองหลังพระครั้งนี้ จัดขึ้นเมื่อวันพุธที่ 1 พฤษภาคม พ.ศ. 2545 ภายในมหาวิทยาลัยสยาม โดยก่อนการแสดงมีการเทศนาโดย พระราชธรรมนิเทศ (พยอม กลฺยาโณ) ซึ่งคอนเสิร์ตครั้งนี้เองที่แอ๊ดได้นำไปเขียนเป็นความในใจที่ปรากฏอยู่ในปกอัลบั้ม นักสู้ผู้ยิ่งใหญ่ ซึ่งเป็นอัลบั้มชุดที่ 23 ของวง ที่ออกมาในปลายปีเดียวกันด้วย - หลังจากคอนเสิร์ตปิดทองหลังพระ ติ๊ก ชีโร่, ฟอร์ด สบชัย และ บิลลี่ โอแกน ก็ได้กลับมาร่วมงานกับคาราบาวอีกครั้งในโปรเจกต์พิเศษครบรอบ 25 ปี คาราบาว มนต์เพลงคาราบาว 25 ปี เมื่อ พ.ศ. 2550</doc>
