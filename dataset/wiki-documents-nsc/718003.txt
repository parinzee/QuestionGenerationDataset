<doc id="718003" url="https://th.wikipedia.org/wiki?curid=718003" title="โยะชิฮะรุ ฮะบุ">โยะชิฮะรุ ฮะบุ โยะชิฮะรุ ฮะบุ, เอฟเอ็ม (; ; 27 กันยายน ค.ศ. 1970 — ) เป็นผู้เล่นหมากรุกญี่ปุ่นระดับอาชีพ และเป็นผู้เล่นหมากรุกสากลระดับมาสเตอร์ เขาเรียนหมากรุกญี่ปุ่นภายใต้การฝึกสอนโดยทะสึยะ ฟุตะกะมิ (二上達也)ชีวิตในวัยเด็ก ชีวิตในวัยเด็ก. โยะชิฮะรุ ฮะบุ เกิดในโทะโกะโระซะวะ จังหวัดไซตะมะ ในปี ค.ศ. 1970 และได้ย้ายไปฮะชิโอจิ กรุงโตเกียว ก่อนที่จะเข้าโรงเรียนอนุบาล ฮะบุได้พบกับหมากรุกญี่ปุ่นเป็นครั้งแรกในปีแรกของโรงเรียนประถมศึกษา เมื่อเพื่อนของเขาได้สอนวิธีการเดินหมากแต่ละตัว เขาเริ่มหลงไหลในเกมนี้โดยแม่ของเขาได้ส่งเข้าแข่งขันหมากรุกญี่ปุ่น ซึ่งจัดขึ้นที่สโมสรหมากรุกญี่ปุ่นฮะชิโอจิในฤดูร้อนเมื่อปี ค.ศ. 1978 แม้ว่าฮะบุจะเป็นฝ่ายตกรอบอุ่นเครื่องด้วยผลการแข่ง ชนะ 1 แพ้ 2 แต่พ่อแม่ของเขาก็พาไปยังสโมสรหมากรุกญี่ปุ่นทุกสุดสัปดาห์นับตั้งแต่เดือนตุลาคม ค.ศ. 1978 ฮะบุสามารถพัฒนาฝีมือให้ดีขึ้นได้อย่างรวดเร็ว จนเขาได้รับการเลื่อนตำแหน่งเป็นมือสมัครเล่น 5 ดั้งในเดือนตุลาคม ค.ศ. 1981 ขณะที่มีอายุได้ 11 ปี ในระหว่างวันที่โรงเรียนประถมศึกษาของเขา ฮะบุได้มีส่วนร่วมในการแข่งขันหมากรุกญี่ปุ่นระดับภูมิภาคและระดับประเทศอย่างสม่ำเสมอของรุ่นเด็กเป็นส่วนใหญ่ ในการแข่งขันเหล่านี้ ฮะบุได้แข่งกับเด็กวัยเดียวกันหลายคนที่จะกลายเป็นผู้เล่นระดับอาชีพในภายหลัง ซึ่งประกอบด้วย โทะชิยุกิ โมะริอุจิ (森内俊之), ยะซุมิสึ ซะโต (佐藤康光) และมะนะบุ เซ็นซะกิ (先崎学) โดยผู้เล่นที่เกิดในช่วงปี ค.ศ. 1970 เหล่านั้น เป็นที่รู้จักกันในฐานะ "รุ่นฮะบุ" ไม่เพียงเพราะพวกเขาเกิดในปีเดียวกัน หากแต่พวกเขายังเป็นผู้เล่นที่ประสบความสำเร็จอย่างโดดเด่น ในเดือนในกรกฎาคม ค.ศ. 1981 ฮะบุผ่านการคัดเลือกเข้าสู่การแข่งขันเมจินมือสมัครเล่น ในฐานะที่เป็นผู้แข่งขันที่อายุน้อยที่สุดเท่าที่เคยมีมาของตัวแทนชานเมืองโตเกียว และชนะการแข่งขันสำหรับนักเรียนชั้นประถมสี่รายการในเดือนสิงหาคมตามมา ส่วนในเดือนเมษายน ค.ศ. 1982 ฮะบุชนะการแข่งขันเมจินโรงเรียนประถม ครั้งที่ 7 (小学生将棋名人戦) เขาได้แสดงถึงความปรารถนาของเขาที่จะเป็นผู้เล่นมืออาชีพ และขอคำแนะนำจากคะสึยะซุ นะกะจิมะ ผู้เป็นเจ้าของชมรมหมากรุกญี่ปุ่นฮะชิโอจิและเป็นนักเรียนของทะสึยะ ฟุตะกะมิ โดยฮะบุได้สมัครเรียนที่โรงเรียนฝึกอบรมเด็กฝึกงานมืออาชีพ (奨励会) ในฐานะเป็นนักเรียนของฟุตะกะมิ และได้รับการยอมรับในฐานะสมาชิกคนต่อมาในปี ค.ศ. 1982ชีวิตส่วนตัว ชีวิตส่วนตัว. ในเดือนมีนาคม ค.ศ. 1996 ฮะบุได้แต่งงานกับนักแสดงและนักร้องหญิงที่ชื่อริเอะ ฮะทะดะ (畠田理恵) ที่ศาลเจ้าฮะโตะโนะโมะริฮะจิมัง ในเซ็นดะงะยะ กรุงโตเกียว ซึ่งอยู่ไม่ไกลจากสำนักงานใหญ่ของสมาคมหมากรุกญี่ปุ่นแห่งประเทศญี่ปุ่น ทั้งสองได้พบกันครั้งแรกในเดือนกันยายน ค.ศ. 1994 และประกาศหมั้นอย่างเป็นทางการในเดือนกรกฎาคม ค.ศ. 1995 มีรายงานว่ามีเจ้าหน้าที่ตำรวจถึง 80 นายได้รับมอบหมายให้คุ้มกันพิธี เนื่องจากทั้งสองเป็นบุคคลที่มีชื่อเสียง ครั้นในปี ค.ศ. 2012 พวกเขาก็มีลูกสาวด้วยกันสองคน นอกจากนี้ เขายังเป็นหนึ่งในผู้เล่นหมากรุกสากลที่ดีที่สุดในประเทศญี่ปุ่น กับระดับอีโลที่ระดับ 2,415 (ในเดือนกุมภาพันธ์ ค.ศ. 2014)วิดีโอเกมวิดีโอเกม. - ฮะบุเมจินโนะโอะโมะชิโระโชงิ - วิดีโอเกมซูเปอร์ฟามิคอม - ไซเคียวฮะบุโชงิ - วิดีโอเกมนินเท็นโด 64 - - วิดีโอเกมนินเท็นโด ดีเอส - ไอฮะบุโชงิ - ไอโฟน/ไอพอด</doc>
