<doc id="586532" url="https://th.wikipedia.org/wiki?curid=586532" title="เมชาโด">เมชาโด เมชาโด (สเปนและ) เป็นอาหารฟิลิปปินส์ที่ปรุงด้วยเนื้อวัว (หรือบางสูตรใช้ลิ้นวัว) การเติมซอสถั่วเหลืองและน้ำมะปี๊ดลงไปในน้ำหมักนั้นทำให้อาหารชนิดนี้มีลักษณะเฉพาะที่แตกต่างไปจากอาหารสเปนต้นกำเนิดและการปรุง ต้นกำเนิดและการปรุง. วิธีการปรุงเมชาโดแบบดั้งเดิมใช้เทคนิคการปรุงแบบสเปน โดยเจาะชิ้นหรือก้อนเนื้อวัวหนา ๆ ซึ่งไม่มีมัน แล้วยัดแถบมันหมูเข้าไปเพื่อให้เนื้อวัวนุ่มและไม่แห้งกระด้าง [คำว่าเมชาโด ("ยัดไส้") จึงแผลงมาจากคำว่า เมชา () ซึ่งในภาษาสเปนแปลว่า ไส้เทียน] จากนั้นนำเนื้อวัวที่ยัดมันหมูแล้วไปหมักกับน้ำส้มสายชู ซอสถั่วเหลือง น้ำมะปี๊ด กระเทียมสับหรือบด พริกไทยดำ ใบกระวาน ผัดเนื้อกับหัวหอมในน้ำมัน (หรือผัดกับมันหมู) ให้ด้านนอกพอสุกเป็นสีน้ำตาล แล้วนำไปเคี่ยวด้วยไฟอ่อน ๆ พร้อมกับซอสหมัก โดยเติมน้ำสต๊อกและมะเขือเทศบดลงไป จนกระทั่งเนื้อนุ่มและน้ำแกงงวดลงเป็นซอสข้น เมื่อเวลาผ่านไป ชื่ออาหารชนิดนี้ก็ถูกนำไปใช้เรียกแกงตุ๋นที่ใช้เนื้อแล่บาง ๆ หรือเนื้อติดกระดูก โดยตัดขั้นตอนการยัดมันหมูออกไป เมชาโดในปัจจุบันจึงมีลักษณะใกล้เคียงกับสตูเนื้อวัวทั่วไปมากขึ้น</doc>
