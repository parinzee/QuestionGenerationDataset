<doc id="954911" url="https://th.wikipedia.org/wiki?curid=954911" title="จะห่วยจะชุ่ย พี่ขอลุยด้วยใจ">จะห่วยจะชุ่ย พี่ขอลุยด้วยใจ จะห่วยจะชุ่ย พี่ขอลุยด้วยใจ () เป็นภาพยนตร์อเมริกันแนวชีวประวัติสุขนาฏกรรม-ชีวิตกำกับและผลิตโดยทิม เบอร์ตันและนำแสดงโดยจอห์นนี่ เดปป์ในบทเอ็ด วูด ผู้กำกับภาพยนตร์เกินวิสัย ภาพยนตร์นี้เกี่ยวข้องกับช่วงชีวิตของวูดที่เขาได้ผลิตภาพยนตร์ที่เป็นที่รู้จักดีที่สุดรวมถึงความสัมพันธ์กับนักแสดง เบลา ลูโกซี รับบทโดยมาร์ติน แลนเดา นอกจากนี้ ซาราห์ เจสสิกา พาร์กเกอร์ แพททรีเซีย อาร์เคว็ตต์ เจฟฟรีย์ โจนส์ และ บิล เมอร์เรย์ รับบทเป็นเป็นหนึ่งในตัวละครรองของเรื่อง บทภาพยนตร์ถูกเขียนโดยสก็อตต์ อเล็กซานเดอร์ และ แลร์รี คาราสซิอวสกีเมื่อพวกเขาเป็นนักศึกษาที่สำนักวิชาศิลปะภาพยนตร์ยูเอสซี อเล็กซานเดอร์และคาราสซิอวสกีได้ตกลงกับเบอร์ตันและเดนีส ดี โนวีเพื่อผลิตภาพยนตร์ชีวประวัติของเอ็ด วูด และไมเคิล เลห์แมนน์เป็นผู้กำกับ เนื่องจากมีกำหนดการซ้ำซ้อนกับภาพยนตร์มนต์ร็อคหัวโจกตัวแสบทำให้เลห์แมนน์ต้องพ้นจากตำแหน่งผู้กำกับซึ่งได้รับการสานต่อโดยเบอร์ตัน จะห่วยจะชุ่ย พี่ขอลุยด้วยใจ แต่เดิมได้รับการพัฒนาโดยโคลัมเบียพิกเจอส์ แต่สตูดิโอได้ยกเลิกจากการตัดสินใจของที่เบอร์ตันที่จะถ่ายทำในรูปแบบภาพยนตร์ขาวดำ ภาพยนตร์ถูกรับช่วงต่อโดยเดอะวอลต์ดิสนีย์สตูดิโอส์โดยสตูดิโอของทัชสโตนพิกเจอส์ซึ่งเป็นบริษัทลูกเป็นผู้ผลิตภาพยนตร์ ภาพยนตร์ประสบความสำเร็จในเชิงวิจารณ์แต่ล้มเหลวทางรายได้โดยทำรายได้เพียง 5.9 ล้านเหรียญสหรัฐ จากงบประมาณ 18 ล้านเหรียญสหรัฐ ภาพยนตร์ได้รับรางวัลอะแคเดมีสองรางวัลโดยแลนเดาได้รับรางวัลนักแสดงสมทบชายยอดเยี่ยม และ ริก เบเคอร์ (ผู้ออกแบบการแต่งหน้าด้วยเทคนิคพิเศษของแลนเดา) วี นีล และยอลันดา ทูซซิเอง ได้รับรางวัลแต่งหน้ายอดเยี่ยม</doc>
