<doc id="80518" url="https://th.wikipedia.org/wiki?curid=80518" title="ปฏิทรรศน์">ปฏิทรรศน์ ปฏิทรรศน์ หรือ พาราด็อกซ์ () คือ ประโยคหรือกลุ่มของประโยคที่เป็นจริงอย่างชัดเจน แต่นำไปสู่ความขัดแย้งในตัวเอง หรือสถานการณ์ที่อยู่นอกความคิดทั่วไป โดยทั่วไปแล้วอาจเป็นไปได้ว่า ประโยคดังกล่าวนี้แท้จริงแล้วอาจไม่ได้นำไปสู่สภาวะขัดแย้ง ผลลัพธ์ที่ได้อาจไม่ใช่ข้อขัดแย้งจริง ๆ หรือข้อกำหนดในตอนต้นอาจไม่จริงหรือไม่สามารถเป็นจริงพร้อม ๆ กันได้ คำว่าปฏิทรรศน์หรือพาราด็อกซ์มักถูกใช้แทนที่ไปมากับคำว่าข้อขัดแย้ง อย่างไรก็ตามแนวคิดทั้งสองนั้นไม่เหมือนกันเสียทีเดียว ในขณะที่ข้อขัดแย้งประกาศสิ่งที่ตรงกันข้ามกับตัวเองหลาย ๆ ปฏิทรรศน์กลับมีทางออกหรือคำอธิบายปฏิทรรศน์ในทางปรัชญาและตรรกะปฏิทรรศน์ในทางปรัชญาและตรรกะ. - ปฏิทรรศน์แห่งความอิสระ (Paradox of free will) ถ้าพระเจ้ารู้ว่ามนุษย์จะทำอะไรตอนที่สร้างมนุษย์ขึ้นมา แสดงว่ามนุษย์นั้นไม่มีอิสระ- ปฏิทรรศน์คุณปู่ (Grandfather paradox) ถ้าคุณเดินทางย้อนเวลากลับไปฆ่าปู่ของคุณ จะทำให้พ่อของคุณไม่สามารถถือกำเนิดมาได้ ซึ่งนั่นจะทำให้คุณไม่สามารถเกิดมาได้ด้วยเช่นกัน ซึ่งในเมื่อถ้าคุณไม่ได้เกิดมา คุณก็ไม่สามารถย้อนเวลากลับไปฆ่าปู่ของคุณได้- ปฏิทรรศน์ช่างตัดผม (Barber paradox) ช่างตัดผมมีหน้าที่ตัดผมให้คนทั่วไป เพราะคนทั่วไปไม่สามารถตัดผมของตนเองได้ แล้วช่างตัดผมสามารถตัดผมของตัวเองได้หรือปฏิทรรศน์ในทางคณิตศาสตร์และสถิติศาสตร์ปฏิทรรศน์ในทางคณิตศาสตร์และสถิติศาสตร์. - ปฏิทรรศน์ของซีโน (Zeno's paradox) เราไม่สามารถวิ่งแข่งแซงเต่าได้ โดยต่อให้เต่าอยู่ในตำแหน่งข้างหน้า เพราะเมื่อเราเดินทางไปอยู่ที่ตำแหน่งเดิมของเต่า เต่าก็เปลี่ยนตำแหน่งไปข้างหน้าเสียแล้ว- โคมไฟของทอมสัน (Thomson's lamp) ถ้าเราเปิด-ปิดไฟไปเรื่อย ๆ เป็นอนันต์ครั้ง แล้วไฟจะเปิดหรือปิด- ปฏิทรรศน์ของรัสเซิลล์ (Russell's paradox) M เป็นเซตของเซตทุกเซตที่ไม่บรรจุตัวเองเป็นสมาชิก ดังนั้น A จะเป็นสมาชิกของ M ก็ต่อเมื่อ A ไม่เป็นสมาชิกของ Aปฏิทรรศน์ในทางเศรษฐศาสตร์ปฏิทรรศน์ในทางเศรษฐศาสตร์. - ปฏิทรรศน์ของลอนตีฟ (Leontief's paradox) ประเทศที่อุดมด้วยปัจจัยทุน แต่มีการส่งออกสินค้าที่ใช้แรงงานเป็นหลัก- ปฏิทรรศน์ของกีฟเฟน (Giffen's paradox) การเพิ่มราคาของสินค้าบางอย่าง ทำให้คนอยากซื้อมากขึ้น- ปฏิทรรศน์มูลค่า (Paradox of value) หรือ ปฏิทรรศน์เพชรและน้ำ (Diamond-water paradox) น้ำมีประโยชน์มากกว่าเพชร แต่ราคาถูกกว่า</doc>
