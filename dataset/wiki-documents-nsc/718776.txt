<doc id="718776" url="https://th.wikipedia.org/wiki?curid=718776" title="อาหารอีโปะฮ์">อาหารอีโปะฮ์ อาหารในเมืองอีโปะฮ์เป็นอาหารที่มีชื่อเสียงในมาเลเซีย เมืองอีโปะฮ์เป็นเมืองหลวงของรัฐเประก์และมีอาหารที่เป็นเอกลักษณ์ วัฒนธรรมอาหารของเมืองนี้ส่วนใหญ่เป็นอาหารของชาวจีนที่มีเชื้อสายกวางตุ้งและฮากกา มีอาหารมลายูและอินเดียที่มีชื่อเสียงในอีโปะฮ์ เช่น นาซิกันดาร์ กาแฟขาวอีโปะฮ์เป็นเครื่องดื่มที่มีชื่อเสียงตัวอย่างอาหารที่มีชื่อเสียงของอีโปะฮ์อาหารคาวตัวอย่างอาหารที่มีชื่อเสียงของอีโปะฮ์. อาหารคาว. - ไก่ถั่วงอก (ภาษาจีน: 芽菜雞) เป็นเนื้อไก่ กินกับถั่วงอก น้ำจิ้มเป็นซีอิ๊วและน้ำมันงา เป็นอาหารยอดนิยมในอีโปะฮ์ - หมี่เนื้อวัว (ภาษาจีน: 牛腩面) เป็นเส้นหมี่กับซอสสีเข้ม กินกับซุปเนื้อวัว ปรุงแบบกวางตุ้ง - ก๋วยเตี๋ยวหลอด (ภาษาจีนกวางตุ้ง: 豬腸粉) เป็นอาหารเช้าที่เป็นที่นิยม ทำจากหมี่เส้นแบนทำจากข้าว ม้วนกินกับซอสรสหวานหรือรสเปรี้ยว เสิร์ฟกับหมูสับบดและซอสเห็ด พริกดอง หัวหอมทอด และงา - ข้าวไก่หม้อดิน (ภาษาจีน : 瓦煲鸡饭) เป็นข้าวและไก่ เสิร์ฟในหม้อดิน หุงด้วยเตาถ่าน กินกับปลาเค็ม - ขนมปังแกงไก่ (ภาษาจีน: 咖喱面包鸡) เป็นขนมปังใส่ไส้แกงกะหรี่ไก่ - หมี่แกง (ภาษาจีน: 咖喱面) เป็นหมี่เหลืองหรือบีหุน กินกับน้ำแกงรสเผ็ด ใส่กะทิ โรยเต้าหู้ กุ้ง ปลาดุก ไก่ ถั่วฝักยาว ใบสะระแหน่ และกินกันซัมบัล - ติ่มซำ (ภาษาจีน : 点心）ติ่มซำแบบกวางตุ้งเป็นที่นิยมในอีโปะฮ์ - หมี่แกงแห้ง (ภาษาจีน : 干捞咖喱面) เป็นเส้นหมี่คลุกซีอิ๊ว กินกับน้ำแกงราดที่เป็นแกงข้น อาจใส่เนื้อไก่ - หมี่ลูกชิ้นปลา (ภาษาจีน : 鱼丸面) เป็นเส้นหมี่กินกับลูกชิ้นปลา ใส่น้ำซุป บางครั้งเพิ่มปลาดุก หมูปั้นก้อน และฟองเต้าหู้ - หมี่ฮากกา (ภาษาจีน: 客家面）เป็นอาหารทำจากเส้นหมี่ ราดหน้าด้วยเกรวี่หมูสับ มีมี่มาจากอาหารฮากกาเดิมคือตาปูเมียน (ภาษาจีน : 大埔面) - ข้าวมันไก่ (ภาษาจีน: 海南雞饭) พบได้ทั่วไปในอีโปะฮ์ - กายาโทสต์ เป็นขนมปังแบบโทสต์ทาด้วยเนยหรือสังขยา นิยมกินเป็นอาหารเช้า หรือกินกับน้ำชาในช่วงบ่าย - ละก์ซาอีโปะฮ์ คล้ายกับละก์ซาปีนัง ต่างกันที่ใส่เครื่องปรุงต่างกัน - เรินดัง ในเประก์มีเรินดังเป็นเอกลักษณ์ของตนเองเรียกเรินดังตก โดยจะใส่เครื่องเทศบดแห้ง และน้ำแห้งกว่าเรินดังแบบอื่นในมาเลเซีย นิยมปรุงกับเนื้อวัว - ไก่อบเกลือ (ภาษาจีน: 盐锔鸡）เป็นอาหารพื้นเมืองแบบฮากกา โดยนำไก่เคล้าเกลือ ใส่สมุนไพรจีนห่อด้วยกระดาษแล้วนำไปอบ - ซาร์ฮอฟุน (ภาษาจีน : 沙河粉) เป็นก๋วยเตี๋ยวที่มีชื่อเสียงในอีโปะฮ์ มีสองแบบคือแบบใส่ไก่และน้ำซุปกุ้ง และแบบผัดซึ่งจะผัดดับน้ำซอสสีเข้มกว่าก๋วยเตี๋ยวผัดปีนัง - สะเต๊ะ เป็นเนื้อย่างกินกับซอสถั่วลิสง สะเต๊ะในอีโปะฮ์คล้ายกับสะเต๊ะที่พบทั่วไปในมาเลเซีย มีรสหวานกว่าและมักทำจากหมู เพราะมีชาวจีนอยู่เป็นจำนวนมาก - โซตงกังกง (ภาษาจีน : 魷魚蕹菜) เป็นปลาดุกปรุงกับผักบุ้ง ราดด้วยซอสหวานและเปรี้ยว - เติมโปยัก เป็นอาหารมาเลเซียที่เป็นที่นิยม ทำจากทุเรียนหมักกินกับพริกและอาหารอื่น หรือใช้ปรุงรสฆูไลหรือสตูว์ - หมี่เกี๊ยว (ภาษาจีน : 雲吞面) เป็นเส้นหมี่ผสมไข่แบบบาง ใส่เกี๊ยว ซีอิ๊ว และพริก กินกับน้ำซุป - อิ้วจาก้วย (ภาษาจีน : 油炸鬼) หรือที่ไทยเรียกปาท่องโก๋ เป็นขนมแบบดั้งเดิมของจีน ปั้นทอดเป็นคู่คล้ายตะเกียบ นิยมรับประทานเป็นอาหารเช้า กินกับกาแฟ เนย สังขยา หรือโรยหน้าโจ๊ก - ยงเลียง (ภาษาจีน : 酿料) หรือยงโต้วฝู่ (ภาษาจีน : 酿豆腐) เครื่องปรุงสำคัญเป็นกระเจี๊ยบเขียว มะเขือ เต้าหู้ ฟองเต้าหู้ มะระ พริก ยัดไส้หมูหรือปลาบด นำไปทอดหรือต้ม กินกับน้ำซุปของหวานของหวาน. - คาราเมลคัสตาร์ด เป็นของหวานแบบดั้งเดิมที่เป็นที่นิยมในอีโปะฮ์ - บิสกิตไก่ หรือไกซายเป็ง (ภาษาจีน : 雞仔餅) อาหารนี้แบบดั้งเดิมไม่ใส่ไก่ ทำจากแป้งสาลี แตงหวาน หมูหั่นสี่เหลี่ยม งา โมลาส และไข่ - ทาร์ตไข่ (ภาษาจีน: 蛋挞) เป็นทาร์ตใส่ไส้คสตาร์ดแบบกวางตุ้ง - เฮืองเปี๊ยะ (ภาษาจีน : 香餅) เป็นขนมที่มีชื่อเสียงของอีโปะฮ์ เป็นขนมกรอบยัดไส้รสหวาน - กาจังปูติห์ หรือกาจังปูเตะห์ เป็นอาหารว่างแบบอินเดีย ทำจากถั่วนัตหรือแป้งใส่เครื่องเทศหลายชนิด นำไปทอดหรืออบให้เหลือง - กายาพัฟฟ์ เป็นแพสตรีใส่ไส้สังขยา - ตงซุย (ภาษาจีน: 糖水) เป็นขนมแบบน้ำรสหวาน ใส่ถั่วดำ มะพร้าว กลอย มันเทศ ลำไย หรืออื่นๆ - ส้มโอ เป็นผลไม้ที่มีชื่อเสียงของอีโปะฮ์ นอกเหนือจากฝรั่งไร้เมล็ด จำปาดะ และทุเรียน - เตาฟูฟะห์ (ภาษาจีน : 豆腐花 หรือ 豆花) เป็นพุดดิ้งที่เป็นเต้าหู้แบบนิ่ม ปรุงรสด้วยน้ำตาลมะพร้าว - เลิมเปง ปีซง เป็นแพนเค้กแบบมลายู ทำจากกล้วยและมะพร้าว ห่อด้วยใบตองและเอาไปย่าง - ก้วยห์ ลีมัส หรือก้วยห์ เตอปุง เปลีตา เป็นขนมนึ่งห่อในใบตองมี 2 ชั้น ชั้นบนเป็นส่วนผสมข้นของมะพร้าว แป้งและเกลือ ชั้นล่างเป็นส่วนผสมของใบเตย แป้งและน้ำตาล</doc>
