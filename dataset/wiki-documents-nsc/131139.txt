<doc id="131139" url="https://th.wikipedia.org/wiki?curid=131139" title="ค่ายกักกัน">ค่ายกักกัน ค่ายกักกัน () คือสถานที่ที่รัฐใช้คุมขังนักโทษหรือกักกันบุคคลเฉพาะกลุ่มด้วยเหตุผลทางการเมือง นักโทษทางการเมือง ชนกลุ่มน้อย บุคคลที่เป็นปฏิปักษ์ต่อรัฐบาลหรือพลเมืองเชื้อชาติใดเชื้อชาติหนึ่ง นักโทษเหล่านี้จะถูกจับโดยไม่มีการสอบสวนตามกระบวนยุติธรรม และไม่มีกำหนดเวลาปล่อยตัว ทั้งยังถูกจำกัดสิทธิขั้นพื้นฐานของมนุษยชนด้วย ในแง่ประวัติศาสตร์ ค่ายกักกันที่เป็นที่รู้จักกันดีคือ ค่ายกักกันของพรรคนาซีในเยอรมันและค่ายกักกันแรงงานในสหภาพโซเวียต ค่ายกักกันมีขึ้นเป็นครั้งแรกเมื่อเกิดสงครามบัวร์ในแอฟริกาใต้ โดยทั่วไปค่ายกักกันจะประกอบด้วยโรงทหารกระท่อมหรือกระโจมที่พักและบริเวณรอบ ๆ ค่ายจะมีป้อมยามและลวดหนามล้อมรอบ ผู้คุมค่ายและยามรักษาการณ์มีอำนาจเหนือชีวิตนักโทษและจะปกครองอย่างเข้มงวด ค่ายกักกันที่สำคัญ ๆ ได้แก่- ค่ายกักกันที่ดาเคา (Dachau) - ค่ายกักกันเอาชวิทซ์ (Auschwitz) - ค่ายกักกันเคล์มนอ (Chełmno) - ค่ายมรณะเบวเชตซ์ (Bełżec) - ค่ายกักกันที่ไมดาเนก (Majdanek) - ค่ายมรณะโซบีบอร์ (Sobibor) - ค่ายกักกันเทรบลิงคา (Treblinka) - ค่ายกักกันบูเคนวัลด์ (Buchenwald) - ค่ายกักกันบอกดานอฟกา (Bogdanovka) - ค่ายกักกันดามานอฟกา (Damanovka) - ค่ายกักกันอัคเนเซตคา (Aknecetka)</doc>
