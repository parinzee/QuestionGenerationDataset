<doc id="368543" url="https://th.wikipedia.org/wiki?curid=368543" title="เสน่ห์บางกอก">เสน่ห์บางกอก เสน่ห์บางกอก เป็นภาพยนตร์ไทย ที่ออกฉายเมื่อปี พ.ศ. 2509 ในระบบ 16 มม. พากย์สด บทประพันธ์ของ อาจินต์ ปัญจพรรค์ ที่เป็นบทละครวิทยุ สร้างโดย แหลมทอง ภาพยนตร์ กำกับโดย วิจิตร คุณาวุฒิ อำนวยการสร้างโดย ทองปอนด์ คุณาวุฒิ นำแสดงโดย ภาวนา ชนะจิต, พร ภิรมย์, พยงค์ มุกดา, จิราวรรณ รุทธศิริ ฉายครั้งแรกต้อนรับตรุษจีนปี 2509 ได้รับรางวัลตุ๊กตาทองในสาขา ผู้กำกับการแสดงยอดเยี่ยม บทภาพยนตร์ยอดเยี่ยม และรางวัลตุ๊กตาเงินในสาขารางวัลพิเศษในการแสดงบทตลกในตัว ในพิธีมอบ รางวัลตุ๊กตาทอง ครั้งที่ 8 ประจำปี พ.ศ. 2508 เมื่อวันที่ 3 พฤษภาคม พ.ศ. 2509 ปัจจุบัน ตัดเหลือแค่ชั่วโมงครึ่ง ฉากเพลงก็หายไปด้วย (ต้นฉบับยาวประมาณสองชั่วโมงครึ่ง) สร้างใหม่ในปี พ.ศ. 2524 โดย พีแอนค์ซันส์ โปรดักชั่น นำแสดงโดย สรพงษ์ ชาตรี และ เนาวรัตน์ ยุกตะนันท์ บทภาพยนตร์โดย คุณาวุฒิ อำนวยการสร้างโดย พิศมัย เล็กประเสริฐ กำกับการแสดงโดย ภราดร เล็กประเสริฐ ในปี พ.ศ. 2539 เป็นละครโทรทัศน์ทาง ช่อง 3 นำแสดงโดย ศรัณย์ สาครสิน และ นุศรา ประวันณา ในปี พ.ศ. 2554 ทาง ช่อง 7 สี นำแสดงโดย ศรัณย์ ศิริลักษณ์ และ ป่านทอง บุญทอง ร่วมด้วย ณัฎฐ์ ทิวไผ่งาม, ธันย์ชนก ฤทธินาคา กำกับการแสดง พนม นพพร และ ชัยวุฒิ เทพวงษ์ ผลิตโดย นพพรโปรโมชั่น แอนด์ พิคเจอร์เรื่องย่อ ภาพยนตร์ พ.ศ. 2509 เรื่องย่อ ภาพยนตร์ พ.ศ. 2509. แพร (พร ภิรมย์) หนุ่มบ้านศาลาเกวียนหลงใหลความเจริญของเมืองบางกอกถึงขนาดหนีการบวชทดแทนพระคุณพ่อแม่คือกำนันปลั่ง (พยงค์ มุกดา) หนีที่จะต้องแต่งงานกับ สไบ (ภาวนา ชนะจิต) สาวบ้านนาที่พ่อแม่เลือกให้ไปเมืองบางกอก แต่แล้วเมืองบางกอก ก็ทำให้แพรผิดหวังเพราะเจอแต่คนแล้งน้ำใจ ไม่ว่าจะเป็นสาวบางกอกที่แพรคิดจะรักก็ไม่ใยดี ซ้ำต้องเผชิญกับนักเลงหัวไม้แย่งชิงพระพุทธรูปที่แพรนำติดตัวมาจนแพรต้องไปเป็นนักมวย ฝ่ายพ่อแม่ก็ออกตามหาตัวแพรกันจ้าละหวั่น แต่แล้วในที่สุดแพรก็หันหลังให้กับเมืองบางกอก กลับบ้านนอกมาพร้อมๆ กับพ่อแม่และสไบที่ออกตามหาด้วยความเป็นห่วงเรื่องย่อ ละครโทรทัศน์ พ.ศ. 2554 เรื่องย่อ ละครโทรทัศน์ พ.ศ. 2554. แพร พนมพร มีความไฝ่ฝันอยากเป็นนักร้อง แต่พ่อตนเองซึ่งเป็นกำนันอยากให้เป็นปลัดอำเภอ แต่แพรก็พยายามที่จะไปสมัครเป็นนักร้อง สไบ จึงไปฟ้องกำนัน กำนันโกรธมากเมื่อรู้ว่าแพรหนีไปร้องเพลง แพรจึงโกรธแค้นสไบมากที่มาทำลายโอกาส กำนันอยากให้แพรแต่งงานกับสไบ แพรจึงตัดสินใจหนีเข้ากรุงเทพพร้อมขบวนของวงลูกทุ่ง เมื่อกำนันรู้ว่าแพรหนีมากรุงเทพก็เป็นห่วงมากชวนผึ่ง เพื่อนรักของแพร เข้ากรุงเทพเพื่อตามหาแพร เมื่อมาถึงกรุงเทพ แพรได้ไปร้องเพลง จนมีคนสนนใจให้ตัวแพร แต่กำนันจะพาแพรกลับบ้าน แพรไม่ยอมกลับ แพรอยากเป็นนักร้อง กำนันจึงอนุญาตให้แพรได้เป็นนักร้อง กำนันจึงขอสัญญาแลกเปลี่ยนว่า หลังจากเป็นนักร้องแล้ว แพรกับสไบต้องแต่งงานกัน แก้วทิพย์จึงมาออดอ้อนแพรต่างๆนานาให้ยอมมาเป็นนักร้องในค่ายของแก้วทิพย์ และสร้างสถานการณ์ให้เกิดการเข้าใจผิดกับสไบและกำนัน จนแพรยอมยกเลิกสัญญากับค่ายเดิมไปอยู่กับแก้วทิพย์ สไบเสียใจมาก ศักดิ์ชายทำเพลงให้แพร เพื่อหลอกล่อให้แพรอยู่กับเขาและจะให้แพรแจ้งเกิดเป็นนักร้องลูกทุ่ง สไบสงสารกำนันจึงแอบไปหาแพรเตือนสติให้แพรตาสว่าง แต่กลับถูกแพรด่าว่าสไบขัดขวางความฝันของเขาและไล่สไบกลับบ้านอีก สไบเสียใจมาก แก้วทิพย์รู้ว่าสไบมาหาแพรก็ไม่พอใจเลยสั่งลูกน้องสั่งสอนสไบโดยจับสไบมาข่มขืน ขณะที่แพรรอเวลาจะขึ้นคอนเสิร์ต เขาได้ยินแก้วทิพย์คุยเรื่องให้ไปจับสไบ แพรตกใจจึงรีบออกจากหลังเวทีเพื่อที่จะไปช่วยสไบ เกิดการต่อสู้กันแพรพลาดท่าถูกแทง แพรปกปิดบาดแผลของตัวเองไว้แล้วขึ้นเวทีร้องเพลงบนเวทีคอนเสิร์ต จนจบเพลงแล้วล้มลง ทุกคนจึงรีบนำแพรส่งโรงพยาบาล แก้วทิพย์และลูกน้องถูกตำรวจจับ แพรต้องนอนโรงพยาบาลอยู่หลายวันโดยมีสไบคอยดูแลอย่างใกล้ชิด ต่อมา แพรได้หายดี จึงตัดสินใจกลับบ้านและไปขอสไบแต่งงาน กำนันส่งสไบไปเรียนมหาวิทยาลัยจนจบรัฐศาสตร์และกลายเป็นปลัดอำเภอหญิงคนแรกของหมู่บ้าน เป็นที่ภาคภูมิใจของทุกคน แพรก็กลายเป็นนักร้องลูกทุ่งชื่อดังเพลงประกอบ เพลงประกอบ. จำนวน 8 เพลง โดยวงดนตรี พยงค์ มุกดา ประกอบเพลง ได้แก่- เพลง โอ้บางกอก ร้องโดย พร ภิรมย์ - เพลง เหนื่อย ร้องโดย พร ภิรมย์ - เพลง กระดูกลั่น ร้องโดย เพชร พนมรุ้ง - เพลง โสน-สะเดา ร้องโดย พร ภิรมย์-ภาวนา ชนะจิต - เพลง แหล่ทำขวัญนาค ร้องโดย ขุนแผน ลูกปราจีน - เพลง เกลียดบางกอก ร้องโดย พร ภิรมย์-ผ่องศรี วรนุช - เพลง นักมวย ร้องโดย วินัย แก้วส่งศรี - เพลง หญิงใด ใจเดียว ร้องโดย ชัยชนะ บุญยะโชตินักแสดง</doc>
