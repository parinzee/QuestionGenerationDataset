<doc id="750870" url="https://th.wikipedia.org/wiki?curid=750870" title="กระเชา">กระเชา กระเชา เป็นชื่อไม้ต้นผลัดใบขนาดใหญ่ชนิด Holoptelea integrifolia ในวงศ์ Ulmaceae สูง 15-30 เมตร ขึ้นอยู่ตามป่าเบญจพรรณและป่าทุ่งบนที่ราบหรือตามเชิงเขาที่ไม่สูงจากระดับน้ำทะเลมากนัก พบในอินเดีย พม่า ไทย และภูมิภาคอินโดจีน กระเชาเป็นไม้ที่โตเร็วและทนไฟป่าได้ดี เนื้อไม้สดมีสีเหลืองอ่อนหรือเหลืองมะนาว เมื่อแห้งเป็นสีนวล แข็งพอประมาณ ใช้ในการก่อสร้างที่ไม่ต้องรับนํ้าหนักมากนัก ทำเครื่องเรือน เครื่องกลึง แกนร่ม ก้านและกล่องไม้ขีดไฟชื่อเรียกตามท้องถิ่นชื่อเรียกตามท้องถิ่น. - ขจาว, ขจาวแจง, ขเจา, ฮังคาว (ภาคเหนือ)- ฮ้างคาว (เชียงราย) - ภาคตะวันออกเฉียงเหนือ- พูคาว (นครพนม) - มหาเหนียว (นครราชสีมา) - ฮ้างคาว (ชัยภูมิ, อุดรธานี) - กระเจา, กระเจ้า, กระเชา (ภาคกลาง)- กระเช้า (กาญจนบุรี) - กระเชาะ (ราชบุรี) - กาซาว (เพชรบูรณ์) - กระเจาะ, ขจาว, ขเจา (ภาคใต้)บรรณานุกรมบรรณานุกรม. - ราชบัณฑิตยสถาน. พจนานุกรม ฉบับราชบัณฑิตยสถาน พ.ศ. ๒๕๕๔ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสพระราชพิธีมหามงคลเฉลิมพระชนมพรรษา ๗ รอบ ๕ ธันวาคม ๒๕๕๔. กรุงเทพฯ : ราชบัณฑิตยสถาน, 2556, หน้า 28. - ราชบัณฑิตยสถาน. หนังสืออนุกรมวิธานพืช อักษร ก. พิมพ์ครั้งที่ 2. กรุงเทพฯ : ราชบัณฑิตยสถาน, 2547, หน้า 29.</doc>
