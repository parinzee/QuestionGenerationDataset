<doc id="130240" url="https://th.wikipedia.org/wiki?curid=130240" title="ดาวรุ่ง ชูวัฒนะ">ดาวรุ่ง ชูวัฒนะ ดาวรุ่ง ชูวัฒนะ มีชื่อจริงว่า สุพล สีแดงน้อย เกิดวันที่ 1 เมษายน พ.ศ. 2512 ที่ อำเภอน้ำปาด จังหวัดอุตรดิตถ์ สถิติการชกทั้งหมด 71 ครั้ง ชนะ 61 (น็อค 36) เสมอ 3 แพ้ 7ประวัติ ประวัติ. ดาวรุ่ง เป็นนักมวยที่ธรรมดา ๆ ไม่ได้มีฝีไม้ลายมืออะไรที่โดดเด่น แม้จะเคยเป็นแชมป์ OPBF โดยได้แชมป์มาจากประเทศเกาหลีใต้ก็ตาม จนกระทั่งในปี พ.ศ. 2537 ดาวรุ่งมีโอกาสได้ชิงแชมป์โลกรุ่นแบนตั้มเวท ของ WBA กับ จอห์น ไมเคิล จอห์นสัน แชมป์โลกชาวอเมริกัน เนื่องจากดาวรุ่งเป็นรองแชมป์อันดับหนึ่ง ซึ่งผลการชกจบลงอย่างรวดเร็ว เมื่อดาวรุ่งชนะแตกไปในยกแรกเท่านั้นเอง จากนั้นดาวรุ่งจึงได้ป้องกันแชมป์โลกอีก 2 ครั้ง กับ นักมวยชาวเกาหลีใต้ และเสมอกับหลักหิน ซีพียิม นักมวยชาวไทยด้วยกันเอง ดาวรุ่งป้องกันตำแหน่งครั้งที่ 3 กับ วีระพล นครหลวงโปรโมชั่น นักมวยไทยด้วยกันเองอีกครั้งหนึ่ง ซึ่งครั้งหนึ่งในสมัยยังชกมวยไทย ทั้งดาวรุ่งและวีระพลเคยมีผู้จัดการคนเดียวกัน คือ ชูเจริญ ระวีอร่วมวงศ์ ผลการชกดาวรุ่งเป็นฝ่ายเดินหน้าบุกตลอดทั้ง 12 ยก แต่ตกเป็นฝ่ายแพ้คะแนนวีระพลซึ่งในขณะนั้นขึ้นชกมวยสากลอาชีพได้เพียงแค่ 4 ครั้งเท่านั้นเอง (รวมการชกในครั้งนี้ด้วย) เมื่อวีระพลได้เสียแชมป์โลกแก่ นานา คอนาดู นักมวยชาวกานาในต้นปี พ.ศ. 2539 ดาวรุ่งในครั้งนี้ซึ่งมีนายชัยภักดิ์ ศิริวัฒน์ เป็นผู้สนับสนุน จึงได้มีโอกาสชิงแชมป์โลกอีกครั้งในครั้งที่สอง และก็เป็นฝ่ายเอาชนะคอนาดูไปได้ จากนั้นจึงได้ป้องกันตำแหน่งไว้ครั้งหนึ่งอย่างจืดชืด ที่จังหวัดสตูล และเมื่อเดินทางไปป้องกันตำแหน่งแชมป์โลกกับ นานา คอนาดู คู่ปรับเก่าที่สหรัฐอเมริกา ก็แพ้น็อกไปในยกที่ 7 อย่างหมดท่า ชนิดที่โดนชกหน้าคว่ำลงกองกับพื้นเวที หลังแขวนนวม ดาวรุ่งไม่ได้กลับขึ้นเวทีมาชกมวยหรือยุ่งเกี่ยวกับวงการมวยอีกเลยเหมือนอดีตแชมป์โลกหลายคน โดยได้รับราชการเป็นทหารอากาศชั้นประทวน ในตำแหน่งพลขับและช่างเครื่อง สังกัดหน่วยบัญชาการทหารพัฒนา กองบัญชาการกองทัพไทย โดยมียศสูงสุดเป็น พันจ่าอากาศเอก (พ.อ.อ.) ปัจจุบันได้ลาออกจากราชการ เป็นเจ้าหน้าที่ประจำเทศบาลจังหวัดอุตรดิตถ์ชื่อในการชกมวยชื่ออื่น ๆชื่อในการชกมวยชื่ออื่น ๆ. - ดาวรุ่ง เอ็มพีปิโตรเลี่ยม (แชมป์โลกสมัยแรก) - ดาวรุ่ง ช.ศิริวัฒน์ (แชมป์โลกสมัยที่สอง)เกียรติประวัติเกียรติประวัติ. - แชมป์ประเทศไทยรุ่นฟลายเวท- ชิง 8 มกราคม 2531 ชนะน็อค ยก 3แชมป์ เกียรติเพชร - สละแชมป์ - แชมป์ประเทศไทยรุ่นแบนตัมเวท- ชิง 27 พฤศจิกายน 2532 ชนะคะแนน ชูเชิด เอื้อสัมพันธ์ - ป้องกันแชมป์ครั้งที่ 1, 26 กันยายน 2533 เสมอกับ ชูเชิด เอื้อสัมพันธ์ - ป้องกันแชมป์ครั้งที่ 2, 21 มีนาคม 2534 ชนะคะแนน นักรบ ส.พญาไท - ป้องกันแชมป์ครั้งที่ 3, 11 ธันวาคม 2534 ชนะน็อค ยก 1 อนันตเดช เกียรติประสานชัย - สละแชมป์ - แชมป์ OPBF รุ่นแบนตัมเวท- ชิง 5 ตุลาคม 2534 ชนะน็อค ยก 8 มิน ยองชุน () ที่ อินชอนยิมเนเซียม อินชอน - ป้องกันแชมป์ครั้งที่ 1, 27 พฤษภาคม 2535 ชนะคะแนน นาห์ ชิโฮ (เกาหลีใต้) ที่ จ.ปทุมธานี - ป้องกันแชมป์ครั้งที่ 2, 3 พฤษภาคม 2536 ชนะแตก ยก 5 อากุส เอกาชายา () ที่ เวทีลุมพินี - มีนาคม พ.ศ. 2537 สละแชมป์ - แชมป์โลกรุ่นแบนตัมเวท WBA- ชิง 16 กรกฎาคม 2537 ชนะแตก จอห์น ไมเคิล จอห์นสัน () ที่ สนามกีฬากลาง จ.อุตรดิตถ์ - ป้องกันแชมป์ครั้งที่ 1, 20 พฤศจิกายน 2537 ชนะคะแนน โกะห์ อินซิก (เกาหลีใต้) ที่ จ.เชียงราย - ป้องกันแชมป์ครั้งที่ 2, 27 พฤษภาคม 2538 เสมอกับ หลักหิน ซีพียิม ที่ จ.นครศรีธรรมราช - เสียแชมป์, 17 กันยายน 2538 แพ้คะแนน วีรพล นครหลวงโปรโมชั่น ที่ จ.นนทบุรี - แชมป์โลกรุ่นแบนตัมเวท WBA- ชิง 27 ตุลาคม 2539 ชนะคะแนน 10 ยก นานา คอนาดู () ที่ อ.ลับแล จ.อุตรดิตถ์ - ป้องกันแชมป์ครั้งที่ 1, 15 มีนาคม 2540 ชนะคะแนน เฟลิกซ์ มาชาโด () ที่ สนามกีฬากลาง จ.สตูล - เสียแชมป์ 22 มิถุนายน 2540 แพ้น็อค ยก 7 นานา คอนาดู (กานา) ที่ ซันโดม เมืองแทมป้า รัฐฟลอริดา</doc>
