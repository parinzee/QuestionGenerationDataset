<doc id="842368" url="https://th.wikipedia.org/wiki?curid=842368" title="เต๊งไก๋">เต๊งไก๋ เต๊งไก๋ ( , ?— ค.ศ. 199) ผู้ตรวจการแห่งเฉงจิ๋วซึ่งรับใช้ กองซุนจ้าน ขุนศึกที่มีชื่อเสียงแห่ง ยุคสามก๊ก ในช่วงปลายยุค ราชวงศ์ฮั่นตะวันออก เมื่ออ้วนเสี้ยวได้ก่อตั้งกองทัพพันธมิตร 18 หัวเมืองเพื่อปราบตั๋งโต๊ะที่เข้ายึดอำนาจจากราชสำนักฮั่นซึ่งกองซุนจ้านก็เป็นหนึ่งในแม่ทัพใหญ่ที่ได้เข้าร่วมเต๊งไก๋จึงได้ติดตามกองซุนจ้านเข้าทำศึกในครั้งนี้ด้วย หลังจากที่กองทัพพันธมิตร 18 หัวเมืองได้สลายตัวไปใน ค.ศ. 190 ในปีต่อมาคือ ค.ศ. 191 กองซุนจ้านได้เปิดศึกกับคู่อริที่มาจากทางใต้คืออ้วนเสี้ยวผู้ตรวจการแห่งกิจิ๋วกองซุนจ้านจึงส่งเต๊งไก๋เข้าโจมตีเฉงจิ๋วเมืองในการปกครองของอ้วนเสี้ยวและกองซุนจ้านได้แต่งตั้งให้เต๊งไก๋เป็นผู้ตรวจการที่เฉงจิ๋ว ใน ค.ศ. 194 โตเกี๋ยม ผู้ตรวจการแห่งชีจิ๋วกำลังถูกโจมตีอย่างหนักจากกองทัพของ โจโฉ โตเกี๋ยมขอความช่วยเหลือจากเต๊งไก๋เขาจึงส่งทหารในสังกัดคือ เล่าปี่ กวนอู และ เตียวหุย พร้อมกับทหารอีกหลายพันคนมาช่วยรบซึ่งโตเกี๋ยมได้ให้ทหารในสังกัดของตนมาร่วมรบกับทหารในสังกัดของเต๊งไก๋และเมื่อสงครามครั้งนี้สิ้นสุดลงโตเกี๋ยมได้ถึงแก่กรรมแต่ก่อนสิ้นใจเขาได้ขอร้องให้เล่าปี่มาเป็นผู้ตรวจการแห่งชีจิ๋วสืบต่อจากเขา เดือนมกราคม ค.ศ. 199 อ้วนเสี้ยวทำสงครามครั้งสุดท้ายกับกองซุนจ้านใน ยุทธการที่อี้จิง ผลปรากฎว่าเป็นฝ่ายอ้วนเสี้ยวได้ชัยชนะและสามารถยึดครองดินแดนภาคเหนือแบบเบ็ดเสร็จเด็ดขาดและเต๊งไก๋ก็ถูกฆ่าตายในสงครามครั้งนี้หลังจากนั้นกองซุนจ้านจึงตัดสินใจฆ่าเมียและลูกและฆ่าตัวตายตามไปในที่สุดตำแหน่งที่ได้รับแต่งตั้งตำแหน่งที่ได้รับแต่งตั้ง. - ผู้ตรวจการแห่งเฉงจิ๋ว (Inspector of Qing Province)</doc>
