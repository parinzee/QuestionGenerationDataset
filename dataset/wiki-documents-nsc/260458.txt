<doc id="260458" url="https://th.wikipedia.org/wiki?curid=260458" title="ไอวอนนาแดนซ์วิธซัมบอดี (ฮูเลิฟส์มี)">ไอวอนนาแดนซ์วิธซัมบอดี (ฮูเลิฟส์มี) "ไอวอนนาแดนซ์วิธซัมบอดี (ฮูเลิฟส์มี)" () เป็นซิงเกิลแรกจากผลงานสตูดิโออัลบั้มชุดที่ 2 ของวิตนีย์ ฮูสตัน ชุด Whitney มีโปรดิวเซอร์คือนาราดา ไมเคิล วอลเดน และเขียนโดยจอร์จ เมอร์ริลล์และแชนนอน รูบีแคม จากวงบอยมีตส์เกิร์ล ที่เคยแต่งเพลงอันดับ 1 ก่อนหน้านี้ของวิตนีย์ ฮูสตันคือ "ฮาววิลล์ไอโนว์" เพลงที่เรียบเรียงดั้งเดิมจะมีความเป็นคันทรีกว่าแต่ถูกดัดแปลงให้กลายเป็นเพลงเต้นรำโดยวอลเดน เพลงนี้ขึ้นอันดับ 1 บนบิลบอร์ดฮอต 100 เมื่อวันที่ 27 มิถุนายน ค.ศ. 1987 (ในวันเดียวกับที่อัลบั้ม Whitney เปิดตัวที่อันดับ 1 ถือเป็นศิลปินหญิงคนแรกที่ทำได้) เพลงติดอันดับ 1 นาน 2 สัปดาห์ และยังติดอันดับ 4 ของชาร์ตปลายปีนั้น</doc>
