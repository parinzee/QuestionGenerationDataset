<doc id="310931" url="https://th.wikipedia.org/wiki?curid=310931" title="Nepenthes burbidgeae">Nepenthes burbidgeae Nepenthes burbidgeae หรือที่รู้จักกันในชื่อ painted pitcher plant หรือ Burbidge's Pitcher-Plant, เป็นหม้อข้าวหม้อแกงลิงที่มีการกระจายพันธุ์เป็นหย่อม ๆ รอบภูเขากีนาบาลู และใกล้กับภูเขาตัมบูยูกอน (Tambuyukon) ในรัฐซาบะฮ์, เกาะบอร์เนียวลักษณะทางพฤกษศาสตร์ ลักษณะทางพฤกษศาสตร์. N. burbidgeae เป็นไม้เลื้อยเป็นเถา ลำต้นยาว 15 ม.มีเส้นผ่าศูนย์กลางถึง 18&nbsp;มม. ปล้องทรงกระบอกถึงเป็นเหลี่ยมเมื่อตัดขวาง ยาว 12 ซม. ใบคล้ายแผ่นหนัง มีก้านใบ แผ่นใบรูปขอบขนาน อาจยาวถึง 40 ซม.กว้าง 10 ซม. ปลายแหลม สอบเรียวไปทางฐาน ก้านใบเป็นปีก ยาวถึง 15 ซม. และจับไว้แน่นกับลำต้น เป็นครีบสองปีกแคบ ๆ แผ่ไปถึงลำต้น มีเส้นใบตามยาว 3-4 เส้นแต่ด้านของเส้นกลางใบ เส้นใบแบบขนนกไม่ชัด สายดิ่งอาจยาวถึง 30&nbsp;ซม. หม้อใบกระจุกและหม้อล่างรูปกลมกึ่งกรวยหรือรูปกรวย N. burbidgeae ไม่เหมือนกับหม้อข้าวหม้อแกงลิงชนิดอื่น ตรงไม่มีคอคอดตรงกึ่งกลางหม้อ หม้อล่างมีขนาดใหญ่สูงถึง 25&nbsp;ซม. กว้าง 10 ซม. มีปีกตะเข็บหนึ่งคู่ กว้าง 10 มม. วางตัวทอดยาวด้านหน้าของหม้อ มีต่อมหมวกขนาดเล็ก ปกคลุมผิวด้านในบริเวณครึ่งล่างของหม้อ ปากรูปกลมยกขึ้นไปทางด้านหลังสั้น ๆ เพอริสโตมแบนและแผ่ออก กว้าง 30 มม. ขอบในเรียบ มีฟันขนาดเล็กแยกกัน ฝารูปไข่ กว้าง 8 ซม. มีสันแยกกันและรยางค์รูปตะขอที่ผอวด้านล่าง มีเดือยเดี่ยว (ยาว ≤12&nbsp;มม.) ที่ฐานฝา หม้อบนจะคล้ายกับหม้อล่าง แม้แต่สีก็คล้ายกัน แต่มีขนาดเล็กกว่า สูงเพียง 13 ซม. กว้าง 7 ซม. เป็นรูปกรวยด้านล่างและเป็นทรงกลมในด้านบน ปีกด้านหน้าหม้อจะลดรูปลงเหลือแค่สัน N. burbidgeae มีช่อดอกแบบช่อกระจะ ก้านช่อดอกยาวถึง 25 ซม.ขณะที่แกนกลางยาว 30 ซม. หนึ่งก้านดอกอาจมี 1-2 ดอก ยาว 15 มม. กลีบเลี้ยงรูปไข่ ยาว 5 มม. เกือบทุกส่วนปกคลุมด้วยขนสั้นหร็อมแหร็ม ขอบแผ่นใบมีขนสีน้ำตาล ตรง ยาว 3 มม. N. burbidgeae มีการกระจายพันธุ์ที่แคบ จึงไม่มีหน่วยอนุกรมวิธานต่ำกว่าระดับชนิดแจกแจงไว้</doc>
