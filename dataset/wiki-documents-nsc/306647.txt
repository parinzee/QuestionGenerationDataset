<doc id="306647" url="https://th.wikipedia.org/wiki?curid=306647" title="ภพธร สุนทรญาณกิจ">ภพธร สุนทรญาณกิจ ภพธร สุนทรญาณกิจ เกิดเมื่อวันที่ 25 ธันวาคม พ.ศ. 2523 เป็นนักร้องชาวไทย เติบโตที่สหรัฐอเมริกา สนใจด้านดนตรีและศิลปะตั้งแต่ยังเล็ก เมื่ออายุ 5 ขวบ เริ่มเรียนพื้นฐานดนตรีและเรียนคีย์บอร์ดที่โรงเรียนดนตรียามาฮ่า ต่อมาได้ย้ายไปอยู่ที่สหรัฐอเมริกาตั้งแต่อายุ 14 ปี และเรียนมัธยมที่ออเรนจ์เคาน์ตี รัฐแคลิฟอร์เนีย ที่ Sonora High school จบการศึกษาจาก Academy of Entertainment สาขาคอมพิวเตอร์แอนิเมชัน จากเมืองแซนทาโมนิกา รัฐแคลิฟอร์เนีย เริ่มร้องเพลงโดยใช้ชื่อวง “Sunday school” ที่ร้านอาหารไทยที่ชื่อ “เครื่องเทศ” เป็นเวลา 3 ปี จึงได้รู้จักกับต้อย สินประยูร ซึ่งเป็นเพื่อนกับบอย โกสิยพงษ์ จากนั้นเขาได้เป็นนักร้องแบ็กอัปให้กับบอย โกสิยพงษ์ และยังได้รับการชักชวนให้มาร้องเพลงในอัลบั้ม Rhythm & Boyd E1EVEN1H ในเพลง “จะทำยังไง” (What will I do) จากนั้นได้ร่วมร้องในอัลบั้ม The Strangers กับเพลง “สักเท่าไหร่” ภพธรยังได้รับเลือกให้เป็นตัวแทนศิลปินจากประเทศไทยเพียงคนเดียว เพื่อร้องเพลง ‘It’s a small world’ ในพิธีเปิดตัวเครื่องเล่นใหม่ ‘Small World’ ของดิสนีย์แลนด์ฮ่องกง จากศิลปิน 4 ประเทศคือ ฟิลิปปินส์, มาเลเซีย, ฮ่องกงและไทย ภพธรยังได้รับตำแหน่ง The Most Chilled Guy of The Year จากเวที CLEO The Most Eligible Bachelor of the Year 2008 จากนั้นมีผลงานอัลบั้มชุดแรกที่ชื่อชุด Two กับค่ายเลิฟอีส มีเพลงดังอย่าง "คิดอะไร" และ "โปรดอย่ามาสงสาร" ต่อมาจึงได้ออกอัลบั้มชุดที่สองในปี 2557 ในชื่ออัลบั้ม Music from Another Room ซึ่งชื่อนี้ได้รับแรงบันดาลใจมาจากหนังเรื่อง Music from Another Room นอกจากผลงานเพลงแล้ว ตู่ยังมีความสามารถในด้านอื่นๆไม่ว่าจะเป็นการเล่นละคร ซีรีส์ ภาพยนตร์ พิธีกร หรือแม้กระทั่งการเป็นดีไซเนอร์เสื้อผ้าร่วมกับแบรนด์ Dapper อีกด้วยชีวิตส่วนตัว ชีวิตส่วนตัว. ภพธรคบหาดูใจกับสาวนอกวงการในตำแหน่งฝ่ายประชาสัมพันธ์ของบริษัทจีเอ็มเอ็ม แกรมมี่ จำกัด (มหาชน) มา 4 ปีกว่า ก่อนจะตัดสินใจหมั้นและจดทะเบียนสมรส เมื่อ 2 เมษายน 2558 เวลา 9.00 นาฬิกา ณ โรงแรม เดอะ สุโกศล กรุงเทพ ปัจจุบันทั้งสองคนมีบุตรสาวด้วยกัน 1 คน ชื่อ ด.ญ. ลริสา สุนทรญาณกิจผลงานเพลงสตูดิโออัลบั้มอีพีซิงเกิลในฐานะศิลปินร้องเดี่ยวในฐานะศิลปินรับเชิญโปรโมชั่นซิงเกิลเพลงอื่นๆผลงานแต่งเพลงผลงานการแสดงละครโทรทัศน์ละครวิทยุผลงานการแสดง. ละครวิทยุ. - ละครวิทยุเรื่องชีวิตผิดเลน รับบท แชมป์ (2553)ละครเวทีละครเวที. - น้ำใสใจจริง เดอะ มิวสิคัล รับบท โจม (2553) - ปริศนา เดอะมิวสิคัล รับบท ท่านชายพจน์ปรีชา (2555) - แม่นาคพระโขนง เดอะมิวสิคัล รับบท มาก (2561)รายการโทรทัศน์รายการโทรทัศน์. - โค้ชในรายการ เดอะวอยซ์ คิดส์ ไทยแลนด์ ซีซั่นที่ 1 (The Voice Kids Thailand Seasons 1) - ละครวิทยุเรื่องชีวิตผิดเลน รับบท แชมป์ (2553) - พิธีกรรายการ Cruize Weekend ออกอากาศทางช่อง True Vision 89 (2556) - แข่งขันในรายการ The Mask Singer หน้ากากนักร้อง ซีซันที่ 3 แข่งในGroup B มาในชุดของเจ้าชายกบ รอบแรกชนะ หน้ากากนาฬิกา (เกริกพล มัสยวาณิช) รอบ Semi Final Group B แพ้ หน้ากากแพนเค้กภาพยนตร์ภาพยนตร์. - ไอฟาย..แต๊งกิ้ว..เลิฟยู้ (2557) (ได้รับการเสนอชื่อเข้าชิงรางวัล ดาราสมทบชายดีเด่น จากเวทีสุพรรณหงส์ครั้งที่ 24)</doc>
