<doc id="35840" url="https://th.wikipedia.org/wiki?curid=35840" title="เสน่ห์สาวข้าวปั้น">เสน่ห์สาวข้าวปั้น เสน่ห์สาวข้าวปั้น () เป็นการ์ตูนญี่ปุ่นที่แต่งโดย นาสึกิ ทากายะ มีเนื้อหาเกี่ยวกับ ฮอนดะ โทรุ เด็กสาวกำพร้าที่ด้วยเหตุบังเอิญได้เข้าไปเป็นส่วนหนึ่งของครอบครัวโซมะ ซึ่งสมาชิกทุกคนต้องคำสาป เมื่อถูกเพศตรงข้ามกอดจะกลายร่างเป็นสัตว์ชนิดหนึ่งใน 12 นักษัตรจีน ลิขสิทธิ์ในประเทศไทยเป็นของสำนักพิมพ์สยามอินเตอร์คอมิกส์ (Siam Inter Comics) จัดพิมพ์ครั้งแรกในปี พ.ศ. 2543 เดือนพฤศจิกายน เสน่ห์สาวข้าวปั้นถูกดัดแปลงเป็นภาพยนตร์การ์ตูนฉายทางโทรทัศน์ มีจำนวนตอนทั้งหมด 26 ตอน ในประเทศไทย ออกวางจำหน่ายในรูปแบบวีซีดี-ดีวีดีลิขสิทธิ์โดยอามีโก้ และเคยฉายทางสถานีไอทีวี ในช่วงปี พ.ศ. 2547-2548 แต่ฉายไม่จบเนื้อเรื่อง เนื้อเรื่อง. มีเรื่องเล่ามาแต่โบราณเกี่ยวกับตำนาน 12 นักษัตร พระเจ้าได้เชิญสัตว์ทั้งหลายมางานเลี้ยง แต่เจ้าหนูกลับไปหลอกแมวว่างานเลี้ยงจะจัดในวันพรุ่งนี้ ในคืนนั้นสัตว์ทุกตัวไปงานเลี้ยงเจ้าหนูขี่หลังวัวไป แล้วกระโดดลงจากหลังวัวและเข้างานเลี้ยงเป็นตัวแรก ปีใน 12 นักษัตร จึงเริ่มที่ ปีหนู แล้ววัว และตามลำดับก่อนหลังไป ส่วนเจ้าแมวหลับอยู่ที่บ้านเฝ้าฝันถึงงานเลี้ยงสนุกสนานที่จะจัดกันในวันพรุ่งนี้ ซึ่งไม่มีจริง แมวจึงไม่มีอยู่ใน 12 นักษัตร แต่นั่นก็เป็นเพียงความเชื่อ... ฮอนดะ โทรุ(นางเอกของเรื่อง) เป็นหญิงสาวที่ อบอุ่น อ่อนโยน มองโลกในแง่ดี น่าแปลกที่เธอมักพูดในสิ่งที่คนอื่นต้องการฟังมากที่สุดได้อย่างน่าประหลาดใจ เธอสูญเสียแม่ผู้เป็นที่รักไปด้วยอุบัติเหตุทางรถ ทำให้เธอต้องมาอาศัยอยู่กับคุณปู่ที่เลี้ยงชีพด้วยเงินบำนาญ โทรุได้สัญญากับตัวเองว่าจะไม่เป็นภาระให้กับคุณปู่และจะหาเงินเรียนเอง คุณปู่คิดต่อเติมบ้าน โดยช่วงเวลาที่ซ่อมนั้น ได้ขอให้โทรุไปอยู่กับเพื่อนสักพัก แต่โทรุไม่อยากรบกวนใครจึงได้ไปตั้งเต็นท์ในป่า ซึ่งเป็นพื้นที่ของตระกูลโซมะ โทรุได้เจอยูกิเพื่อนร่วมห้อง และชิงูเระ แต่แล้วก็มีเหตุการณ์ที่ทำให้โทรุต้องมาอาศัยอยู่ในบ้านหลังนี้ และเคียวก็โผล่ออกมา แล้วความลับในตระกูลโซมะ เมื่อถูกเพศต่างข้ามกอดแล้วจะกลายร่างเป็น 1 ใน 12 นักษัตร ก็ถูกเปิดเผยด้วยอุบัติเหตุ จากนั้นโทรุต้องเข้าไปพัวพันกันเรื่องราวมากมายในตระกูลโซมะ โทรุได้ใช้ข้อดีของเธอคลายความเศร้าให้กับทุกๆคน และร่วมมีความสุขไปด้วยกันตัวละครตัวละคร. - ฮอนดะ โทรุ (本田 透) :นางเอกของเรื่อง พ่อของโทรุเสียชีวิตเนื่องจากไม่สบายตั้งแต่โทรุยังเด็ก ส่วนแม่ของโทรุเสียชีวิตด้วยอุบัติเหตุตอนสมัยเธออยู่ ม.ต้น จากนั้นมาเธออาศัยอยู่กับญาติมาตลอด ในตอนเริ่มเรื่อง โทรุออกจากบ้านญาติซึ่งกำลังถูกต่อเติมมากางเต้นท์อาศัยอยู่ในป่าซึ่งเป็นที่ของตระกูลโซมะ และได้รู้ความลับของคนในตระกูลโซมะโดยบังเอิญ โทรุเป็นคนใจดี ขยันขันแข็ง สู้ชีวิต อดทน ด้วยความที่เธอเอาใจคนอื่นมาใส่ใจตนและพูดให้กำลังใจคนอื่นเก่ง เธอได้ช่วยเหลือคนในครอบครัวโซมะหลายคนให้พ้นจากความทุกข์ใจ และกลับมามีความมั่นใจในตัวเองอีกครั้ง ชอบแมว- โซมะ เคียว (草摩 夾) : ผู้ถูกวิญญาณแมวสิง ทำให้สามารถกลายร่างเป็นแมวเหมียวได้เมื่อถูกตัวผู้หญิงกอด ในขณะที่ไม่ระวังตัว ไม่มีสมาธิ โดยเหตุบังเอิญ หรือยามที่ร่างกายอ่อนแอโดยเฉพาะในฤดูฝนหรือเวลาที่ถอดสร้อยข้อมือออก ไม่ได้เป็น 1 ใน 12 นักษัตร และที่ข้อมือของเคียวจะมีลูกประคำอยู่ ซึ่งสิ่งนั้นเป็นตัวที่สะกดรูปร่างที่แท้จริงของปีศาจแมวเอาไว้ ร่างจริงของปิศาจแมวน่ากลัว น่าขยะ แขยง และส่งกลิ่นเหม็น ทำให้ผู้ถูกวิญาณแมวสิง เป็นที่รังเลียดของผู้คน และจะต้องถูกขังในที่ห่างไกล และจบชีวิตอย่างโดดเดียว เคียวแอบชอบโทรุอยู่ด้วย และมีความุ่งมั่นที่จะเอาชนะยูกิ เนื่องจากความเชื่อในอดีตว่าหนูโกหกแมว ทำให้แมวไม่อยู่ในนักษัตรก็เป็นได้ มักถูกกีดกันจากอากิโตะเพราะเป็นแมว ในอดีตเคยพบและพูดคุยกับแม่ของโทรุ พบกับแม่ของโทรุตอนที่เกิดอุบัติเหตุจึงทำให้เคียวรู้สึกผิดที่ช่วยไว้ไม่ทัน แม่ของโทรุจึงฝากฝังโทรุไว้กับเคียวในวินาทีสุดท้าย มีปมตอนเด็กเพราะคนอื่นๆมักหาว่าเป็นคนทำให้แม่ของตัวเองต้องตายรวมถึงไม่ได้รับการยอมรับและให้อภัยจากพ่อแท้ๆของตัวเอง- โซมะ ยูกิ (草摩由希) : ผู้ถูกนักษัตรปีชวด (หนู) สิง ทำให้สามารถกลายร่างเป็นหนูน้อยได้เมื่อถูกผู้หญิงกอด ในขณะที่ไม่ระวังตัว ไม่มีสมาธิ โดยเหตุบังเอิญ หรือยามที่ร่างกายอ่อนแอ ใจดี เอ็นดูโทรุเสมอและคอยดูแลตลอด ไม่ค่อยลงรอยกับเคียว ใจจริงแอบอิจฉาเคียวอยู่ลึกๆ ทั้งนี้ยูกิค่อนข้างเป็นขวัญใจของสาวๆที่โรงเรียนจนถูกเรียกว่า "เจ้าชายยูกิ" ตอนเด็กๆเคยสนิทกับอากิโตะเนื่องจากถูกพ่อแม่มอบให้อากิโตะโดยจงใจเนื่องจากมักถูกกล่าวว่าหนูเป็นสัตว์ที่ใกล้ชิดกับพระเจ้ามากที่สุด จากนั้นเริ่มโดนอากิโตะทำร้ายจนเมื่อโตขึ้นเปลี่ยนเป็นความกลัว ขาดความมั่นใจในตัวเองในบางครั้ง มีปมเรื่องถูกทอดทิ้งและไม่ได้รับความรักจากแม่ จึงรักโทรุเพราะโทรุมีคุณสมบัติของความเป็นแม่ เคยเจอโทรุตอนเด็กๆเมื่อตอนที่โทรุหลงทางและพากลับมาบ้าน จากนั้นจึงมอบหมวกที่ตัวเองใส่ให้ไว้กับโทรุ (แต่ในความเป็นจริงแล้ว หมวกนั้นเป็นของเคียว) เป็นคนสุดท้ายที่คำสาปสลาย- โซมะ ชิงุเระ (草摩紫呉) : นักษัตรปีจอ (สุนัข) ใจดีกับโทรุมาก เอ็นดูโทรุเสมอ อารมณ์ขันชอบล้อเล่น แต่ก็คิดใช้โทรุไว้ต่อรองกับอากิโตะ มีด้านมืดเป็นของตัวเองไม่ต่างจากคนในตระกูลโซมะที่มักรังเกียจแมว เป็นผู้ปกครองของยูกิและเคียว ทั้งหมดจึงอยู่บ้านเดียวกันกับโทรุ มีอาชีพเป็นนักแต่งนิยาย (แต่มักจะส่งต้นฉบับช้ากว่าเวลาเสมอ) เป็นเพื่อนสนิทของ "โซมะ ฮาโตริ" และ "โซมะ อายาเมะ" เนื่องจากเรียนหนังสือด้วยกันมาตั้งแต่เด็กๆ จนจบ ม.ปลาย เป็นหนึ่งในไม่กี่นักษัตรที่ใกล้ชิดกับอากิโตะ และรู้ความลับของตระกูลโซมะ มีความสัมพันธ์อย่างลึกซึ้งกับอากิโตะ เป็นคนที่อากิโตะรักและไว้ใจมากมาตั้งแต่เด็ก เนื่องจากคล้ายกับพ่อของตัวเอง- โซมะ อากิโตะ (草摩慊人) : พระเจ้าของเหล่านักษัตร ไม่ชอบโทรุมากเพราะกลัวถูกแย่งความสำคัญไป ความจริงอากิโตะเป็นผู้หญิง แต่ถูกพ่อและแม่เลี้ยงมาเยี่ยงชายเพื่อเป็นผู้นำตระกูล ไม่ต้องการให้คำสาปสลายเนื่องจากต้องการให้ทุกคนในตระกูลโซมะมีชีวิตความเป็นอยู่แบบเดิม ต้องการให้นักษัตรทุกๆคนอยู่ด้วยกันไปตลอดกาล เป็นคนใช้วาจารุนแรงและใช้กำลังกับทุกคนที่เข้ามาขัดขวางคำสั่งของตัวเอง คอยขัดขวางไม่ให้คนในตระกูลมีความรัก ในภายหลังเป็นคนทำร้ายคุเรโนะและโทรุให้บาดเจ็บ แต่สำนึกผิดและยอมรับเรื่องคำสาปที่เริ่มสลาย และยอมให้ทุกๆคนไปใช้ชีวิตในทางของตัวเอง รักชิกุเระมาก เปลี่ยนการใช้ชีวิตเป็นผู้หญิงในที่สุด- โซมะ คางุระ (草摩楽羅) : นักษัตรปีกุน (หมู) รักเคียวมาก รักมาตั้งแต่เด็กๆ เลยพยายามทำทุกอย่างให้เคียว (แต่เคียวกับทำเป็นไม่สนใจ) เป็นสาวน้อยที่มีความรักรุนแรง มักแสดงรักต่อเคียวออกมาในรูปแบบความรุนแรง (นั่นเป็นสาเหตุที่เคียวพยายามตีตัวออกห่างเธอแบบสุดๆ)ในใจจริงก็รู้ว่าเคียวไม่ได้รัก- โซมะ ฮาโตริ (草摩はとり) : นักษัตรปีมะโรง (มังกร/ม้าน้ำ) เป็นแพทย์ประจำตระกูลโซมะ มีความสามารถในการลบความทรงจำแต่เวลากลายร่างจะเป็น ม้าน้ำ ในอดีตมีคนรัก ชื่อคันนะที่กำลังจะแต่งงานแต่ถูก"อากิโตะ"ขัดขวาง โดนขว้างแจกันใส่จนตาซ้ายบอด และภายหลังฮาโตริได้ลบความทรงจำของคู่รักไปเพื่อไม่ให้เธอต้องเจ็บปวด ภายนอกดูเย็นชาและไม่ค่อยมีอารมณ์ขัน แต่คอยเป็นห่วงและดูแลทุกๆคนในบ้านเวลาป่วย รวมถึงโทรุ- โซมะ อายาเมะ (草摩綾女) : นักษัตรปีมะเส็ง (งู) เป็นพี่ชายแท้ๆของยูกิ มีความมั่นใจในตัวเองสูงกว่าคนปกติหลายเท่าตัวจนบ้างครั้งยูกิเอือมระอา มักเปลี่ยนร่างเป็นงูในเวลาที่อากาศหนาว เคยเป็นประธานนักเรียนมาก่อนยูกิ จึงเป็นที่ยอมรับในโรงเรียน รักน้องชายมาก แต่ตอนเด็กๆ จะไม่ค่อยได้พูดคุยกันซักเท่าไรทำให้เข้ากับน้องชายไม่ค่อยได้ มีร้านรับตัดเสื้อผ้าแนวคอสเพลย์ ผมยาวเหมือนผู้หญิง- โซมะ โมมิจิ (草摩紅葉) : นักษัตรปีเถาะ (กระต่าย) เป็นลูกครึ่งเยอรมัน รักและชอบโทรุมาก นิสัยร่าเริงสุดๆ มองโลกในแง่ดี กล้าหาญคอยปกป้องโทรุ บางครั้งชอบแต่งชุดนักเรียนเป็นผู้หญิงเพราะดูดีกว่า เข้าใจอะไรมากมายกว่าสิ่งที่แสดงออก แม่ของเขาจำไม่ได้ว่าโมมิจิเป็นลูกชาย เข้าใจแต่เพียงว่าเป็นญาติคนหนึ่งในตระกูลโซมะ เนื่องจากแม่รับไม่ได้ที่มีลูกเป็นนักษัตรจึงขอให้ฮาโตริช่วยลบความทรงจำ หลังจากนั้นจึงมีลูกสาวอีกคนชื่อว่า โมโม เป็นคนที่สองที่คำสาปสลาย- โซมะ ฮัทซึฮารุ (草摩潑春) : นักษัตรปีฉลู (วัว) เป็นหนุ่มแนวร็อก จริงจัง ชอบและเป็นห่วงยูกิมาก เนื่องจากประทับใจในตัวยูกิตั้งแต่เด็ก แท้ที่จริงแล้วรักอิซูสุมากจนถึงขั้นมีความรักกันอย่างลึกซึ้ง ฮารุเป็นคนที่มี 2 บุคคลิกปกติจะเป็น"ไวท์ฮารุ" ถ้าหากโกรธ จะเปลี่ยนบุคลิกไป(ดูน่ากลัว ป่าเถื่อน) จะถูกเรียกว่า "แบล็ค ฮารุ"- โซมะ คิสะ (草摩杞紗) : นักษัตรปีขาล (เสือ) เป็นสาวน้อยที่เพิ่งอยู่ ม.ต้น ในอดีตเคยไม่ยอมพูดคุยกับใครเนื่องจากเข้ากับใครไม่ได้และไม่มีเพื่อนในโรงเรียนจนกระทั่งมาเจอกับโทรุ รักโทรุมากเพราะโทรุเคยช่วยให้คิสะมีความกล้าเผชิญปัญหาต่างๆ จนแก้ไขได้สำเร็จ เคยโดนอากิโตะทำร้าย จึงมีความกลัว- โซมะ ฮิโระ : นักษัตรปีมะแม (แพะ/แกะ) รักคิสะมากอย่างเปิดเผย แรกๆจึงไม่ชอบและคอยแกล้ง เพราะรู้สึกถูกแย่งคิสะไป แต่ภายหลังเข้าใจโทรุมากขึ้น มีน้องสาวซึ่งสามารถกอดได้เนื่องจากเป็นคนที่สามที่คำสาปสลาย- โซมะ ริทสึ (草摩 利津) : นักษัตรปีวอก (ลิง) เป็นหนุ่มหน้าหวานคล้ายผู้หญิง พ่อและแม่เขาคือ คนที่อยู่น้ำพุร้อนที่โทรุไปกับ เคียว โมมิจิ และยูกิไปด้วยกัน- โซมะ คุเรโนะ : นักษัตรปีระกา (ไก่/นก) เป็นคนที่ไม่ค่อยสนิทกับนักษัตรคนอื่น นอกจากตัวเองกับอากิโตะแล้วก็ไม่มีนักษัตรคนอื่นๆรู้ได้เลยว่าคำสาปของคุเรโนะได้สลายไปเป็นคนแรกเมื่อตอนที่เขายังเป็นเด็กมัธยมต้น คอยเก็บตัวอยู่ในบ้าน ซื่อสัตย์รับใช้อากิโตะมานาน สัญญาว่าจะอยู่เคียงข้างอากิโตะไปตลอดชีวิต มีความสัมพันธ์อย่างลึกซึ้งกับอากิโตะ เข้าใจในปมของอีกฝ่ายเป็นอย่างดี และสงสารจึงไม่อยากทอดทิ้ง สุดท้ายถูกอากิโตะแทงจนพิการที่ขา เป็นคนแรกที่ย้ายออกจากบ้านไปใช้ชีวิตอยู่ที่ชนบทหลังจากอากิโตะยอมรับเรื่องคำสาปสลาย ภายหลังยังติดต่อกับอุโอะทานิ- โซมะ อิซูสุ (草摩依鈴) : นักษัตรปีมะเมีย (ม้า) เป็นที่อยากถอนคำสาป 12 นักษัตรที่สุด เพราะอยากปลดปล่อยฮารุจากอากิโตะ แต่ไม่รู้วิธี แรกๆ ไม่ชอบโทรุ แต่หลังๆ เหมือนจะพยายามหาทางออกด้วยกันรายชื่อตอน</doc>
