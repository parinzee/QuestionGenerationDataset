<doc id="150839" url="https://th.wikipedia.org/wiki?curid=150839" title="อาร์ชดัชเชสมาเรีย คาโรลีเนอแห่งออสเตรีย">อาร์ชดัชเชสมาเรีย คาโรลีเนอแห่งออสเตรีย อาร์ชดัชเชสมารี แคโรไลน์แห่งออสเตรีย (en.: Archduchess Marie Caroline of Austria, de.: Erzherzogin Marie Karoline von Österreich) (พระนามเต็ม: มารี แคโรไลน์ เฟอร์ดินานด์ เธเรเซีย โจเซฟิน เดเมเทรีย, Marie Caroline Ferdinande Theresia Josephine Demetria von Habsburg-Lorraine (von Wettin)) ทรงเป็นอาร์ชดัชเชสแห่งออสเตรีย และทรงเป็นเจ้าฟ้าหญิงมกุฎราชกุมารีแห่งราชอาณาจักรแซ็กโซนี หลังจากการอภิเษกสมรสพระราชประวัติ พระราชประวัติ. อาร์ชดัชเชสมารี แคโรไลน์ ประสูติเมื่อวันที่ 8 เมษายน พ.ศ. 2344 เป็นพระราชธิดาองค์ที่ 6 และพระราชบุตรองค์ที่ 8 ในสมเด็จพระจักรพรรดิฟรานซ์ที่ 2 แห่งโรมันอันศักดิ์สิทธิ์ (พระราชโอรสในสมเด็จพระจักรพรรดิลีโอโพลด์ที่ 2 แห่งโรมันอันศักดิ์สิทธิ์ และเจ้ามาเรีย หลุยซ่าแห่งสเปน) และพระมเหสีองค์ที่ 2 เจ้าหญิงมาเรีย เทเรซ่าแห่งทู ซิชิลีส์ (พระราชธิดาในสมเด็จพระราชาธิบดีเฟอร์ดินานด์ที่ 1 แห่งทู ซิชิลีส์) พระองค์ได้รับพระราชทานพระนามจากพระราชบิดา ซึ่งได้มาจากพระนามของพระเชษฐภัคินีของพระองค์ อาร์ชดัชเชสมารี แคโรไลน์ ซึ่งสิ้นพระชนม์กะทันหัน เมื่อยังทรงเป็นทารกอภิเษกสมรส อภิเษกสมรส. อาร์ชดัชเชสมารี แคโรไลน์ทรงอภิเษกสมรสกับเจ้าฟ้าชายฟรีดริช ออกัสตัส มกุฎราชกุมารแห่งแซ็กโซนี พระโอรสในเจ้าชายแม็กซีมีเลียนแห่งแซ็กโซนี และเจ้าหญิงแคโรไลน์แห่งปาร์มา ทั้ง 2 พระองค์ทรงอภิเษกสมรสเมื่อวันที่ 26 กันยายน พ.ศ. 2362 ณ เมืองเดรสเดน ราชอาณาจักรแซ็กโซนี โดยหลังจากอภิเษกสมรสแล้ว พระองค์ก็ทรงได้รับการสถาปนาเป็น มกุฎราชกุมารแห่งแซ็กโซนี (Marie Caroline, The Crown Princess of Saxony, de: Kronprinzessin von Sachsen) ทั้ง 2 พระองค์ทรงไม่พระโอรสหรือพระธิดาเลยสิ้นพระชนม์ สิ้นพระชนม์. เจ้าฟ้าหญิงมารี แคโรไลน์ทรงสิ้นพระชนม์เมื่อวันที่ 22 พฤษภาคม พ.ศ. 2375 สิริพระชันษาได้เพียง 31 ชันษา พระศพของพระองค์ถูกฝังที่วิหารเดรสเดน โดยมกุฎราชกุมารพระสวามีทรงจัดการเรื่องพระราชพิธีพระศพเองทั้งหมด โดย 1 ปีต่อมา พระองค์ก็ทรงอภิเษกสมรสอีกครั้งกับ เจ้าหญิงมาเรีย แอนนาแห่งบาวาเรียราชตระกูล</doc>
