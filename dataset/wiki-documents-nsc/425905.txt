<doc id="425905" url="https://th.wikipedia.org/wiki?curid=425905" title="โลกใหม่หมายเลขหก">โลกใหม่หมายเลขหก โลกใหม่หมายเลขหก () เป็นนวนิยายที่ประพันธ์โดย อะสุโกะ อาซาโนะ และตีพิมพ์โดย สำนักพิมพ์โคดันชะ ระหว่างเดือนตุลาคม พ.ศ. 2546 ถึงเดือน มิถุนายน พ.ศ. 2554 และได้รับการเขียนเป็นมังงะ โดย ฮิโนกิ คิโนะ ตั้งแต่เดือนมิถุนายน พ.ศ. 2554 และได้ออกเป็นภาคอะนิเมะ ในเดือนกรกฎาคม พ.ศ. 2554เนื้อเรื่อง เนื้อเรื่อง. เป็นเรื่องราวหลังจากสงครามครั้งยิ่งใหญ่ของมนุษยชาติ ที่ทำให้โลกเหลือรัฐเพียง 6 รัฐ โดยจะกล่าวถึงเรื่องราวในรัฐลำดับที่ 6 หรือ No.6 ในวันที่มีพายุไต้ฝุ่นเข้า No. 6 ชิอง เด็กหนุ่มชนชั้นสูง ผู้ที่ครอบครัวได้รับสิทธิพิเศษมากมาย ได้ช่วยเหลือเนซึมิ ที่มาพร้อมกับบาดแผล จนทั้งสองกลายเป็นเพื่อนกัน ซึ่งภายหลังจึงทราบว่า เนซึมิ เป็นอาชญากรที่หลบหนีมา และรัฐบาลกำลังตามตัวอยู่ ด้วยเหตุนี้ ทำให้ครอบครัวของชิอง ได้ถูกรัฐบาลลดขั้น และถูกริบรอนสิทธิพิเศษต่างๆ หลังจากนั้นสี่ปี ชิองทำงานเป็นพนักงานควบคุมดูแลหุ่นยนต์ของสวนสาธารณะ วันหนึ่งชิองได้พบคนเสียชีวิตอยู่ในสวนสาธารณะ ในร่างการที่ซูบผอมและชราภาพ แต่เหตุการณ์ดังกล่าวได้ถูกปิดข่าวไว้ ชิองคุยกับเพื่อนร่วมงานเชิงสงสัยในรัฐบาล ตอนนั้นเอง เพื่อนร่วมงานของชิองก็มีอาการดังกล่าวและเสียชีวิตในทันที ณ ตอนนั้น ชิองเห็นผึ้งออกมาจากคอของศพเพื่อนร่วมงาน เรื่องนี้ทำให้ชิองถูกควบคุมตัวไปยังเขตทันฑสถาน ในระหว่างที่สิ้นหวังนั้นเอง เนซึมิได้ปรากฏตัวขึ้น และช่วยเหลือชิอง ออกไปนอกกำแพง No. 6 ณ ที่นั่น ทำให้ชิอง ได้พบกับความจริงตัวละครหลัก ตัวละครหลัก. ชิอง () ชิองเป็นพวกอัจริยะตั้งแต่เด็ก เขาและแม่จึงได้รับการดูแลจากรัฐบาลเป็นพิเศษ ให้ไปอาศัยอยู่ในเขตชนชั้นสูง ชีวิตของเขาอยู่อย่างสุขสบาย ไม่เคยต้องลำบากเพราะสภาพแวดล้อมที่ถูกจัดสรรมาให้อย่างดี เนซึมิ () เนซึมิเป็นอาชญากรที่หลบหนีมาจากทัฑสถาน ในวันที่พายุโหมกระหน่ำ เขาได้เข้าไปหลบอยู่ในบ้านชิองที่เปิดหน้าต่างทิ้งไว้ แต่เพราะชิองให้ความช่วยเหลือ ทั้งสองคนจึงกลายเป็นเพื่อนกันในที่สุด ซาฟุ () เพื่อนสมัยเด็กของชิอง ถือเป็นเด็กหัวกะทิ และเป็นคนที่มีความมั่นใจในตัวเองสูง ไม่มีญาติเหลืออยู่นอกจากคุณยาย อินุคาชิ () เจ้าของโรงแรมแห่งหนึ่งนอก NO. 6 รับงานด้านข่าวกรอง ด้วยเป็นเด็กกำพร้าถูกเลี้ยงดูโดยสุนัขจึงมีสุนัขเป็นเพื่อน ริคิกะ () นักธุรกิจนอก NO. 6 รับงานด้านข่าวกรองเช่นเดียวกับอินุคาชิ เขามักจะจัดหาหญิงสาวให้ผู้บริหารของ NO. 6 จนมีฐานะร่ำรวย อดีตเคยรู้จักกับแม่ของชิอง คาเรน () แม่ของชิอง หลังจากที่โดนลดชั้น เธอจึงหันมาเปิดร้านเบเกอรี่ อดีตเคยรู้จักกับคณะนักวิจัยผู้ก่อตั้ง NO. 6</doc>
