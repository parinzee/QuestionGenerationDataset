<doc id="228186" url="https://th.wikipedia.org/wiki?curid=228186" title="แพ็ก-แมน">แพ็ก-แมน แพ็ก-แมน () เป็นเกมอาร์เคด ที่ได้รับการพัฒนาโดยนัมโค และมีลิขสิทธิ์ในการเผยแพร่ในสหรัฐอเมริกาโดย มิดเวย์ ออกวางจำหน่ายครั้งแรกในประเทศญี่ปุ่นเมื่อวันที่ 22 พฤษภาคม ค.ศ. 1980 ได้รับความนิยมอย่างมากในสหรัฐอเมริกา ตั้งแต่เมื่อครั้งออกวางจำหน่ายครั้งแรกจนถึงปัจจุบัน แพ็ก-แมน ถือเป็นวิดีโอที่จัดได้ว่าคลาสสิก ถือเป็นสัญลักษณ์ของวัฒนธรรมสมัยนิยมในทศวรรษ 1980 ตั้งแต่ออกขาย ก็ถือได้ว่าเป็นปรากฏการณ์ทางสังคม ที่มียอดขายสินค้ารวมถึงเป็นต้นแบบให้กับหลาย ๆ สิ่ง อย่างรายการแอนิเมชันทางโทรทัศน์และดนตรี เมื่อแพ็ก-แมน ออกขาย วิดีโอเกมอาร์เคดส่วนใหญ่ในอเมริกาเหนือส่วนใหญ่จะเป็นเกมยิงอวกาศ อย่างเช่น Space Invaders, Defender หรือ Asteroids และบางส่วนจะเป็นเกมกีฬามาพัฒนามาจากเกม Pong แพ็ก-แมนจึงถือว่าประสบความสำเร็จในการคิดรูปแบบเกมแนวใหม่ ที่ดึงดูดทั้งเพศชายและเพศหญิง แพ็ก-แมน มักจะได้รับเครดิตว่าเป็นสัญลักษณ์ของประวัติศาสตร์วิดีโอเกม และถือเป็นเกมอาร์เคดที่มีชื่อเสียงที่สุดตลอดกาล ตัวละครในเกมยังปรากฏในเกมอื่นอย่างถูกลิขสิทธิ์อีกมากกว่า 30 เกม จากข้อมูลของ Davie-Brown Index แพ็ก-แมนถือเป็นแบรนด์ที่มีคนรู้จักมากที่สุดในบรรดาตัวละครเกมของชาวอเมริกัน มีคนรู้จักมากถึง 94 %</doc>
