<doc id="62096" url="https://th.wikipedia.org/wiki?curid=62096" title="มิชาเอล บัลลัค">มิชาเอล บัลลัค มิชาเอล บัลลัค () เกิดเมื่อวันที่ 26 กันยายน ค.ศ. 1976 เป็นอดีตนักฟุตบอลชาวเยอรมัน เริ่มต้นอาชีพค้าแข้งกับสโมสรเชมนิทซ์ ต่อมาย้ายไปอยู่กับไกเซอร์สเลาเทิร์น ได้ 2 ปี ก่อนถูกทีมไบเออร์ เลเวอร์คูเซ่น ซื้อตัวไป ถือว่าเป็นช่วงที่ประสบความสำเร็จมากที่สุด ได้เข้าถึงรอบชิงชนะเลิศ ยูฟ่า แชมเปี้ยนส์ลีก จากการลงเล่น 107 นัดทำประตูได้ 36 ประตู ต่อมาจึงถูกสโมสรอันดับ 1 ของเยอรมัน อย่าง บาเยิร์น มิวนิค ซื้อตัวไป เมื่อหลังจบฟุตบอลโลก 2006 ที่เยอรมนี บัลลัคซึ่งหมดสัญญากับบาเยิร์น ไปเซ็นสัญญากับสโมสรเชลซี ในอังกฤษ ซึ่งที่ผ่านมาทำประตูไปได้ 8 ประตูประวัติ ประวัติ. มิชาเอล บัลลัค เกิดที่เมือง Chemnitz และเริ่มต้นเล่นฟุตบอลที่โรงเรียน Chemniz ในระดับมัธยมศึกษา ก่อนจะเข้าร่วมกับทีม Karl-Marx-Stadt FC ที่ภายหลังเปลี่ยนชื่อเป็น Chemnitzer 1995-1996 เขากลายเป็นนักเตะของสโมสร Chemnitzer และลงเล่นในฐานะนักเตะดาวรุ่งของทีม และลงเล่นไปทั้งหมด 15 นัด 1996-1997 เขากลายเป็นตัวหลักของทีม และยิงประตูครั้งแรกอย่างเป็นทางการเมื่อวันที่ 1 ตุลาคม 1996 ในเกมกับทีม Dynamo Dresden ช่วยให้ทีมชนะ 1-0 โดยในฤดูกาลนี้เขาได้ลงทั้งหมด 34 นัด และทำได้ 10 ประตู ด้วยฟอร์มการเล่นในฤดูกาลนี้ของเขาทำให้ถูกเรียกตัวติดทีมชาติชุดยู-21 ของเยอรมัน 1997-1998 ด้วยฟอร์มการเล่นที่ค่อนข้างดี บัลลัค จึงถูกไกเซอร์สเลาเทิร์นทีมน้องใหม่ในบุนเดสลีก้าดึงตัวมาร่วมทีม โดยลงเล่นในบุนเดสลีก้าครั้งแรกเมื่อวันที่ 19 กันยายน 1997 ในเกมพบกับคาร์สลูห์ ซึ่งลงเล่นในฐานะตัวสำรอง รวมเบ็ดเสร็จฤดูกาลนี้ลงเล่นทั้งสิ้น 16 นัด และในปีนี้เองที่อ๊อตโต้ เรหาลเก้นเทรนเนอร์ของทีมสร้างสิ่งมหรรศจรรย์ด้วยการพาทีมไกเซอร์สเลาเทิร์น เป็นแชมป์บุนเดสลีก้าทั้งที่ทีมพึ่งจะเป็นปีแรกที่เลื่อนชั้นจากลีก้า 2 ทำให้เขามีชื่อในฐานะนักเตะทีมแชมป์บุนเดสลีก้าอีกด้วย 1998-1999 เขากลายเป็นตัวหลักของทีมในฤดูกาลนี้ และระเบิดฟอร์มได้อย่างยอดเยี่ยมมาก ซึ่งประตูแรกของเขาใน บุนเดสลีก้าเกิดจากลูกฟรีคิก ในนาทีที่ 67 ของเกมที่ปะทะ ฮันซ่า รอสต๊อค และช่วยให้ทีมเสมอไป 2-2 เมื่อวันที่ 30 ตุลาคม 1998 โดยในฤดูกาลนี้เขาจัดการซัดไป 4 ประตูจาก 30 เกม ด้วยวัยที่ยังอายุน้อย และผลงานที่ค่อนข้างดีกับ ไกเซอร์สเลาเทิร์น ทำให้เขาถูกเรียกตัวติดทีมชาติเยอรมัน และเป็นความหวังที่จะเป็นสายเลือดใหม่ของทีม เขาถูกส่งลงสนามครั้งแรกเมื่อวันที่ 28 เมษายน 1999 ในเกมพบกับสกอตแลนด์ 1999-2000 ด้วยผลงานที่โดดเด่นเหลือเกินกับ ไกเซอร์สเลาเทิร์น ทำให้ เลเวอร์คูเซ่นทีมชั้นนำของบุนเดสลีก้าดึงตัวมาร่วมทีมด้วย ค่าตัว 8 ล้านมาร์กเยอรมัน โดยในฤดูกาลนี้ลงเล่น 23 เกมในลีกและทำได้ 2 ประตู แล้วยังยิงอีก 2 ประตูในบอลยูฟ่าคัพ 2 นัดอีกด้วย และในท้ายฤดูกาลยังช่วยพาทีมทำอันดับไปเล่นยูฟ่าแชมเปี้ยนลีกส์ได้สำเร็จ ในระดับทีมชาติ มิชาเอล บัลลัค ถูกเรียกตัวติดทีมอยู่บ่อยครั้ง และได้ลงเล่นอีกหลายดนัด แต่ก็ยังไม่ได้เป็นตัวหลักของทีม และในยูโร 2000 เขาได้ลงเล่นเพียงแค่ 63 นาทีเท่านั้น 2000-2001 มิชาเอล บัลลัค ยกระดับตัวเองขึ้นสู่นักเตะชั้นแนวหน้าของเยอรมันกลายเป็นคนสำคัญของทีมโดยลงเล่นในลีก 27 นัดซัดไป 7 ประตู และอีก 1 ประตูจาก 5 เกมแชมเปี้ยนลีก กลายเป็นผู้เล่นที่ถูกจับตามองว่าจะกลายเป็นนักเตะชั้นนำของโลกได้ในไม่ช้า ในนามทีมชาติเขาก็เป็นตัวหลักของทีมชาติเยอรมัน ลงเล่นฟุตบอลโลกรอบคัดเลือกอย่างสม่ำเสมอ และทำประตูได้นัดแรกในวันที่ 28 มีนาคม 2001ในเกมกับกรีซ ด้วยลูกจุดโทษในนาทีที่ 25 เอาชนะไป 2-1 2001-2002 เป็นอีกฤดูกาลที่น่าจดจำสำหรับเขา เพราะเขาเป็นจอมทัพพาทีมเข้ารอบชิงชนะเลิศฟุตบอลถ้วยสำคัญถึง 2 รายการ คือยูฟ่าแชมเปี้ยนลีก และเดเอฟเบ โพคาล แต่ก็เป็นได้แค่รองแชมป์ทั้งสองรายการ นอกจากนี้ยังเป็นรองแชมป์บุนเดสลีก้าอีกด้วย โดยรวมเป็ดเสร็จเขาลงเล่น 29 นัดในลีก ทำได้ 17 ประตู และอีก 6 ประตูจาก 15 นัดในแชมเปี้ยนลีก กลายเป็นความทรงจำที่ไม่น่าประทับใจนักกับการเป็นรองแชมป์ถึง 3 ถ้วย เขาได้รับรางวัลนักฟุตบอลยอดเยี่ยมของเยอรมัน หรือ Germany’s Footballer of the Year และรางวัลสุดยอดมิดฟิลด์ของยุโรป จากยูฟ่าอีกด้วย ในปี 2002 มีฟุตบอลโลกที่เกาหลีใต้และญี่ปุ่น มิชาเอล บัลลัค ลงเล่นอย่างโดดเด่นและพาทีมชาติเยอรมันทะยานเข้าสูรอบชิงชนะเลิศได้สำเร็จ แต่ในเกมนัดชิงชนะเลิศเข้าไม่สามารถลงเล่นได้เพราะติดโทษแบน จึงทำให้เยอรมันขาดจอมทัพคนสำคัญไป และในที่สุดเยอรมันก็พ่ายบราซิลไป 2-0 จึงทำให้บัลลัคกลายเป็นรองแชมป์อีกครั้งหนึ่ง 2002-2003 มิชาเอล บัลลัค ถูกดึงมาร่วมทีม บาเยิร์น มิวนิค ด้วยค่าตัว 6 ล้านยูโร และหวังว่าเขาจะประสบความสำเร็จคว้าแชมป์ได้เสียที โดยเขาลงเล่นในลีก 26 นัดยิงได้ 10 ประตู และ 1 ประตูจาก 7 นัดใน แชมเปี้ยนลีก แต่ในท้ายที่สุดเขาก็สารมารถพาทีมขึ้นเป็นแชมป์บุนเดสลีก้า และแชมป์เดเอฟเบ โพคาล ได้สำเร็จ สานความฝันของเขาได้เสียที 2003-2004 ในปีนี้ มิชาเอล บัลลัค และทีมบาเยิร์น มิวนิคโชว์ฟอร์มได้ไม่ดีนัก ทำได้เพียงแค่รองแชมป์บุนเดสลีกา และไม่มีถ้วยใด ๆ ติดมือเลย โดยเขายิงได้ 7 ประตูจาก 28 นัดในลีก และลงเล่น 8 นัดในแชมเปี้ยนลีกแต่ยิงประตูไม่ได้เลย เขาถูกเรียกตัวติดทีมชาติเยอรมันเพื่อลุยยูโร 2004 ที่โปรตุเกส แต่ก็ต้องมาอยู่ร่วมสายกับ สาธารณรัฐเช็ค ฮอลแลนด์ และลัตเวีย ซึ่งเขาและทีมต้องกระเด็นตกรอบแรกหลังจากเสมอฮอลแลนด์ และลัตเวีย ตามด้วยแพ้สาธารณรัฐเช็ค สร้างความช้ำใจให้กับตัวเขาและทีมชาติเป็นอย่างมาก และหวังจะแก้ตัวให้สำเร็จในฟุตบอลโลก 2006 ที่เยอรมัน 2004-2005 เป็นอีกครั้งที่เขาพาทีมโชว์ฟอร์มได้อย่างยิ่งใหญ่ในเยอรมัน เพราะคว้าดับเบิ้ลแชมป์เยอรมันได้อีกครั้ง คือแชมป์บุนเดสลีกา และแชมป์เดเอฟเบ โพคาล โดยทำได้ 12 ประตูจาก 27 นัดในลีกและ 2 ประตูจาก 9 นัดในแชมเปี้ยนลีก เขาได้รับรางวัลนักฟุตบอลยอดเยี่ยมเยอรมัน หรือรางวัล Germany’s Footballer of the Year Winner of the "Bambi"-Award ซึ่งถือเป็นรางวัลสุดยอดนักเตะเยอรมัน และยังถูกเสนอชื่อเข้าชิง FIFA World Footballer of the Year อีกด้วย 2005-2006 คว้าดับเบิ้ลแชมป์เยอรมันได้อีกครั้ง คือแชมป์บุนเดสลีกา และแชมป์เดเอฟเบ โพคาล ซึ่งก็ทำได้อย่างสบาย ๆ โดยเขาได้รับการยกย่องว่าเป็นสุดยอดมิดฟิลด์คนหนึ่งของโลก มีความครบเครื่องทั้งเกมรุกและรับ รวมทั้งยังยิงประตูจากแถวสองได้เป็นอย่างดี เขาทำได้ 14 ประตูจาก 26 นัดในลีก 2006-2007 เป็นฤดูกาลแรกที่เขาได้ย้ายมาสู่สโมสรเชลซี หลังจากหมดสัญญากับทีมบาเยิร์น มิวนิคโดยย้ายตัวมาแบบฟรีๆ ซึ่งเขาลงเล่นลีกไปทั้งหมด 26 นัด ทำได้ 5 ประตู เอฟเอคัพ 9 นัด ทำได้ 1 ประตู และแชมเปี้ยนลีก 10 นัด ทำได้ 2 ประตู แม้จะโชว์ฟอร์มตกลงจากเดิม แต่ก็เนื่องมาจากการที่เขาต้องใช้เวลาปรับตัวกับรูปแบบเกมฟุตบอลที่เร็วและหนักหน่วงมากขึ้นในอังกฤษนั่นเอง แต่ทั้งนี้เขาก็คว้าแชมป์ได้กับเชลซีถึงสองรายการคือ เอฟเอ คัพ และ ลีกคัพในฤดูกาลแรกของเขากับสโมสรใหม่เกียรติประวัติกับทีมชาติเยอรมันเกียรติประวัติกับทีมชาติเยอรมัน. - รองแชมป์ฟุตบอลโลก ปี 2002 - อันดับ 3 ฟุตบอลโลก ปี 2006 - รองแชมป์ฟุตบอลยูโร ปี 2008เกียรติประวัติกับสโมสรไกเซอร์สเลาเทิร์นเกียรติประวัติกับสโมสร. ไกเซอร์สเลาเทิร์น. - แชมป์บุนเดสลีกา เยอรมัน ปี 1998บาเยิร์น มิวนิคบาเยิร์น มิวนิค. - แชมป์บุนเดสลีกา เยอรมัน ปี 2003, 2005, 2006 - แชมป์เดเอฟเบโพคาล ปี 2003, 2005, 2006 - ผู้เล่นยอดเยี่ยมแห่งปีขออง ซอกเกอร์ ไดเจสต์ ปี 2003 - กองกลางยอดเยี่ยมแห่งปีของยูฟ่า ปี 2003 - ผู้เล่นยอดเยี่ยมแห่งปีของเยอรมัน ปี 2002, 2003, 2005เชลซีเชลซี. - แชมป์พรีเมียร์ลีกอังกฤษ ปี 2010 - รองแชมป์พรีเมียร์ลีกอังกฤษ ปี 2007 - แชมป์ลีกคัพ ปี 2007 - แชมป์เอฟเอ คัพ ปี 2007, 2009, 2010 - แชมป์เอฟเอ คอมมิวนิตี้ ชิลด์ 2009</doc>
