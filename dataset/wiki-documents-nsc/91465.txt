<doc id="91465" url="https://th.wikipedia.org/wiki?curid=91465" title="แดน-บีม">แดน-บีม แดน-บีม เป็นศิลปินกลุ่มดูโอชาย ประกอบด้วยสมาชิก ได้แก่ แดน-วรเวช ดานุวงศ์ และ บีม-กวี ตันจรารักษ์ ออกอัลบั้มแรกในปี พ.ศ. 2548 มีผลงานเพลงอัลบั้มเต็มรวม 4 อัลบั้ม และยุบวงในปี พ.ศ. 2550 เริ่มต้นจาก ดีทูบี (D2B) ซึ่งเป็นศิลปินกลุ่มที่เปิดตัวในปี พ.ศ. 2544 ในเครือบริษัทอาร์เอส จำกัด (มหาชน) และประสบความสำเร็จอย่างท่วมท้นและรวดเร็ว จนกระทั่งอุบัติเหตุทางรถของ บิ๊ก-อภิเชษฐ์ กิตติกรเจริญ จนกลายเป็นเจ้าชายนิทรา แดนและบีมได้แยกออกมาตั้งวงใหม่ในชื่อ แดน-บีม อัลบั้มแรกของแดน-บีม คือ The Album เกิดขึ้นภายหลังที่บีมเดินทางกลับจากการเรียนภาษาที่ประเทศออสเตรเลีย อัลบั้มนี้มีการเปลี่ยนแปลงแนวเพลงไปจากดีทูบีค่อนข้างมาก โดยซิงเกิลแรกคือ คิดมาก ประสบความสำเร็จและกลายเป็นชื่อคอนเสิร์ตแรกของแดน-บีม และภายหลังคอนเสิร์ตแรกที่ได้รับการตอบรับอย่างดี คอนเสิร์ตที่สอง Unseen Concert ก็ถูกจัดขึ้นตามลำดับ อัลบั้มที่สอง คือ The Album II : Relax เป็นอัลบั้มที่ประสบความสำเร็จสูงสุดของแดน-บีม ซิงเกิลแรก ไปน่ารักไกลๆหน่อย กลายเป็นเพลงสัญลักษณ์ของแดน-บีมไปโดยปริยาย และเพลงนี้ยังถูกทำซ้ำและเรียบเรียงใหม่ด้วยศิลปินอื่นๆในค่ายอาร์เอสอย่างต่อเนื่อง นอกจากนี้ ซิงเกิลต่อมา ไม่ซื่อ ก็ได้รับความนิยมอย่างมากเช่นกัน อัลบั้มที่สาม The Album 3 - Freedom เป็นอัลบั้มที่สามของแดน-บีม ซึ่งทำให้ทั้งคู่ได้เดินทางไปทั่วโลกเพื่อถ่ายทำรายการ Dan-Beam the Series ได้เป็นพรีเซ็นเตอร์ให้กับสินค้าหลายรายการ และคอนเสิร์ต Frredom Around the World Live in Concert กลายเป็นคอนเสิร์ตใหญ่ครั้งสุดท้ายของแดน-บีม โดยอัลบั้มนี้มีเพลงที่ได้รับความนิยม คือ ซิงเกิ้ลที่สอง เพลง "เวลาไม่เคยพอ" อัลบั้มสุดท้าย DB2B - Dan Beam to Big เป็นอัลบั้มพิเศษที่ทำขึ้นเพื่อรำลึกถึงบิ๊กและมอบรายได้ส่วนหนึ่งให้แก่ครอบครัวกิตติกรเจริญ อัลบั้มนี้สร้างขึ้นเสร็จสิ้นก่อนการประกาศยุบวงของแดน-บีมในวันที่ 25 ตุลาคม พ.ศ. 2550 และนั่นถือเป็นจุดสิ้นสุดของดีทูบีด้วยเช่นกัน ถึงแม้แดนและบีมจะไม่ได้ออกอัลบั้มร่วมกันอีก แต่ทั้งคู่ยังคงมีผลงานอื่นร่วมกันอยู่เสมอ เช่น ส.ค.ส. สวีทตี้, วาเลนไทน์ สวีทตี้, คืนวันเสาร์ถึงเช้าวันจันทร์ เป็นต้นผลงานเพลงคอนเสิร์ตคอนเสิร์ตอื่นได้เข้าร่วม คอนเสิร์ต. คอนเสิร์ตอื่นได้เข้าร่วม. รวบรวมเฉพาะรายการคอนเสิร์ตที่ได้รับเชิญร่วมกันในฐานะ แดน-บีมผลงานการแสดงผลงานละครโทรทัศน์ ผลงานการแสดง. ผลงานละครโทรทัศน์. รวบรวมเฉพาะผลงานที่ได้แสดงร่วมกันผลงานภาพยนตร์ ผลงานภาพยนตร์. รวบรวมเฉพาะภาพยนตร์ที่ได้แสดงร่วมกันผลงานโฆษณา ผลงานโฆษณา. รวบรวมเฉพาะผลงานที่ได้เป็นพรีเซ็นเตอร์ร่วมกันผลงานอื่นๆพิธีกรรายการโทรทัศน์ ผลงานอื่นๆ. พิธีกรรายการโทรทัศน์. รวบรวมเฉพาะรายการที่เป็นพิธีกรร่วมด้วยกัน- รายการ "แดนบีม เดอะซีรีส์" (2550) มีความยาว 13 ตอน ออกอากาศครั้งแรกเมื่อวันที่ 7 กันยายน 2550 ทางโมเดิร์นไนน์ทีวีรางวัลและเกียรติยศ รางวัลและเกียรติยศ. รวบรวมเฉพาะรางวัลที่ได้รับร่วมกัน- พ.ศ. 2548 "แดน-บีม" ได้รับรางวัลศิลปินคุณธรรมส่งเสริมพระพุทธศาสนา ประจำปี 2548ฃ - พ.ศ. 2548 "แดน-บีม" ได้รับรางวัลศิลปินชายยอดนิยม จาก สุดสัปดาห์ยังแอนด์สมาร์ทโหวต 2005 จัดโดย นิตยสารสุดสัปดาห์ - พ.ศ. 2548 "แดน-บีม" ได้รับรางวัลเพลงไทยยอดนิยม “ตามหาหัวใจ” จากสุดสัปดาห์ยังแอนด์สมาร์ทโหวต 2005 จัดโดย นิตยสารสุดสัปดาห์ - พ.ศ. 2548 "แดน-บีม" ได้รับรางวัลนักร้องขวัญใจศิลปิน (แดน-บีม) จาก Oops Magazine - พ.ศ. 2549 "แดน-บีม" ได้รับรางวัลศิลปินกลุ่มยอดนิยม จาก นิตยสารสุดสัปดาห์ - พ.ศ. 2549 "แดน-บีม" ได้รับรางวัลศิลปินกลุ่มยอดนิยม จาก คมชัดลึก อวอร์ด ครั้งที่ 4 - 16 มิถุนายน พ.ศ. 2549 "แดน-บีม" ได้รับรางวัลมิวสิกวิดีโอยอดนิยม สาขาศิลปินไทยกลุ่มยอดนิยม จาก Channel [V] Thailand Music Video Awards 2006 (ครั้งที่ 5) - พ.ศ. 2550 "แดน-บีม" ได้รับรางวัลนักร้องกลุ่มยอดนิยม ประจำปี 2006 จาก ท็อปอวอร์ดส์ 2006 ของนิตยสารทีวีพูล - พ.ศ. 2550 "แดน-บีม" ได้รับรางวัลศิลปินกลุ่มยอดนิยม จาก นิตยสารสุดสัปดาห์ - พ.ศ. 2550 "แดน-บีม" ได้รับรางวัลศิลปินกลุ่มยอดนิยม จาก คมชัดลึก อวอร์ด ครั้งที่ 5 - พ.ศ. 2550 "แดน-บีม" ได้รับรางวัลศิลปินคู่หรือกลุ่มยอดนิยมสุดซี๊ดส์ จาก SEED AWARD ครั้งที่ 2 - พ.ศ. 2550 "แดน-บีม" ได้รับรางวัลศิลปินยอดนิยมสุดซี๊ดส์ จาก SEED AWARD ครั้งที่ 2 - พ.ศ. 2550 "ครอบครัว ตันจรารักษ์ และ ครอบครัว ดานุวงศ์" ได้รับรางวัลครอบครัวประชาธิปไตยตัวอย่าง ประจำปี 2550</doc>
