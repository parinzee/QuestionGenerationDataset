<doc id="65777" url="https://th.wikipedia.org/wiki?curid=65777" title="วัดดอกไม้ ยานนาวา">วัดดอกไม้ ยานนาวา วัดดอกไม้ ยานนาวา ตั้งอยู่ที่ ถนนพระรามที่ 3 สามารถเข้าจากซอย สาธุประดิษฐ์58 หรือจะเข้าทางซอยสาธุประดิษฐ์34ก็ได้ ภายในมีโรงเรียนประถมชื่อ โรงเรียนวัดดอกไม้ เป็นโรงเรียนในสังกัดของกรุงเทพมหานคร และศูนย์อนามัยชุมชนวัดดอกไม้ก็ตั้งอยู่ที่เดียวกัน มีสนามบาส สนามตะกร้อห่วง และโต๊ะเทเบิ้ลเทนนิส ไว้ให้บริการ วัดดอกไม้นี้มีบริเวณว่างพอสมควร ทุกวันพุธจะมีตลาดนัดขายของสดกันในบริเวณวัดมาช้านาน มีทั้งของสดพวกเนื้อสัตว์ อาหารทะเล ผักสด อาหารแห้งพวกปลาหมึก กุ้งแห้ง ปลาเค็ม รวมไปถึงสิ่งของเครื่องใช้สบู่ ยาสระผม ผงซักฟอก เครื่องครัว ถ้วยชามต่างๆ เสื้อผ้า รองเท้าก็มีเป็นแบบของพื้นๆ ไม่มีแบรนด์ ในอดีตพบว่ามีขายลูกเจี๊ยบสีต่างๆด้วย บริเวณรอบวัดเป็นชุมชนที่คนอยู่กันอย่างแออัด สมัยก่อนนานมากแล้วจะมีปัญหาเรื่องยาเสพติด แต่สมัยนี้ลดลงไปอย่างมาก และยังเคยมีเรื่องราวเล่าเกี่ยวกับสิ่งที่มองไม่เห็นว่าเคยมีในแถบนี้ด้วยเมื่อนานมาแล้ว แต่ปัจจุบันก็ไม่มีอะไร แต่ก็ไม่ดีนักถ้าจะเดินผ่านบริเวณนี้จากในซอย 58 ในตอนกลางคืนคนเดียวเนื่องจากยังเป็นที่เปลี่ยวและมืด น่ากลัวอยู่ แม้จะมีป้อมตำรวจบางโพงพางอยู่ติดกันก็ตาม ในบริเวณนี้ยังเป็นต้นสายของรถสองแถว สายที่วิ่งจาก วัดดอกไม้ ไป บางรักอีกด้วย นับเป็นสายรถสองแถวที่จอดแช่เพื่อคอยผู้โดยสารให้ขึ้นมาเต็มคันรถนานและบ่อยที่สุดในบรรดาสองแถวทุกสายในกรุงเทพมหานคร อัตราค่าบริการเมื่อก่อน 2 บาท ต่อมาเก็บ 3 บาท ต่อมา 5 บาท ปัจจุบัน 5.50 บาท วัดนี้เดิมไม่มีเมรุ แต่เพิ่งสร้างเสร็จราวปี พ.ศ. 2546 พร้อมกับศาลาหลังใหม่ ติดถนนพระรามที่ 3 มีอุโบสถเก่าแก่ ไม่ทราบว่าสร้างมาตั้งแต่สมัยใด ภายในมีพระประธานใหญ่ งานเทศกาลประเพณีในพุทธศาสนาก็มีการจัดงานในวัดเป็นประจำ ตั้งแต่การตักบาตร การเวียนเทียน เทศน์ ในวันสำคัญทางศาสนา</doc>
