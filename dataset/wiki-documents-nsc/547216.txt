<doc id="547216" url="https://th.wikipedia.org/wiki?curid=547216" title="โรช วิภัติภูมิประเทศ">โรช วิภัติภูมิประเทศ พลเรือโท โรช วิภัติภูมิประเทศ เป็นอดีตรัฐมนตรีช่วยว่าการกระทรวงกลาโหม ในรัฐบาลนายชวน หลีกภัย (ชวน 1) เป็นอดีตสมาชิกสภาผู้แทนราษฎรกรุงเทพมหานคร และสมาชิกสภาผู้แทนราษฎรจังหวัดชลบุรีประวัติ ประวัติ. พล.ร.ท.โรช เกิดเมื่อวันที่ 14 มิถุนายน พ.ศ. 2473 ที่โรงพยาบาลทหารเรือ เขตบางกอกน้อย กรุงเทพมหานคร เป็นบุตรของพลเรือจัตวา เรียง วิภัติภูมิประเทศ และนางบุญชุบ วิภัติภูมิประเทศ สำเร็จการศึกษาจากโรงเรียนอำนวยศิลป์ ระดับปริญญาตรี วิทยาศาสตรบัณฑิต จากโรงเรียนนายเรือ เมื่อปี พ.ศ. 2496 และระดับปริญญาโท สาขารัฐศาสตร์ จากมหาวิทยาลัยรามคำแหง และยังมีศักดิ์เป็นลุงของนายพลภูมิ วิภัติภูมิประเทศ อดีตสมาชิกสภาผู้แทนราษฎรกรุงเทพมหานคร พรรคเพื่อไทย พล.ร.ท.โรช ถึงแก่กรรมเมื่อวันที่ 8 มกราคม พ.ศ. 2559 ด้วยอาการหัวใจล้มเหลว รวมอายุได้ 85 ปีงานการเมือง งานการเมือง. พล.ร.ท.โรช เคยเป็นสมาชิกสภาผู้แทนราษฎรกรุงเทพมหานคร เขตเลือกตั้งที่ 10 เขตบางกอกน้อย ตลิ่งชน บางพลัด ในการเลือกตั้ง พ.ศ. 2535 (2 สมัย) สังกัดพรรคพลังธรรม และในรัฐบาลนายชวน หลีกภัย (ชวน 1) เขาได้รับแต่งตั้งเป็นรัฐมนตรีช่วยว่าการกระทรวงกลาโหม (25 ตุลาคม พ.ศ. 2537 - 19 พฤษภาคม พ.ศ. 2538) จากนั้นได้เข้าร่วมงานกับ ดร.อำนวย วีรวรรณ ในตำแหน่งรองหัวหน้าพรรคนำไทย พล.ร.ท.โรช ได้รับเลือกตั้งอีก 2 สมัย ในพื้นที่จังหวัดชลบุรี ในการเลือกตั้ง พ.ศ. 2544 และ พ.ศ. 2548เครื่องราชอิสริยาภรณ์</doc>
