<doc id="888334" url="https://th.wikipedia.org/wiki?curid=888334" title="สหพันธ์คนหูหนวกโลก">สหพันธ์คนหูหนวกโลก สหพันธ์คนหูหนวกโลก (; อักษรย่อ: WFD) เป็นองค์การนอกภาครัฐระหว่างประเทศซึ่งทำหน้าที่เป็นองค์การสูงสุดสำหรับสมาคมแห่งชาติของคนหูหนวก โดยมุ่งเน้นที่คนหูหนวกที่ใช้ภาษามือและครอบครัวรวมถึงเพื่อนของพวกเขา สหพันธ์คนหูหนวกโลกมีวัตถุประสงค์เพื่อส่งเสริมสิทธิมนุษยชนของคนหูหนวกทั่วโลก โดยทำงานอย่างใกล้ชิดกับสหประชาชาติ (ซึ่งมีสถานะเป็นที่ปรึกษา) และหน่วยงานต่าง ๆ ของสหประชาชาติ เช่น องค์การแรงงานระหว่างประเทศ (ILO) และองค์การอนามัยโลก (WHO) นอกจากนี้ สหพันธ์คนหูหนวกโลกยังเป็นสมาชิกของพันธมิตรความพิการระหว่างประเทศ (IDA) คณะกรรมการ 11 คนในปัจจุบันเป็นคนหูหนวกทั้งหมด ซึ่งมีสำนักงานตั้งอยู่ที่เมืองเฮลซิงกิ ประเทศฟินแลนด์จุดมุ่งหมายและวัตถุประสงค์ จุดมุ่งหมายและวัตถุประสงค์. ในปัจจุบัน เน้นในขอบเขตต่อไปนี้:1. ปรับปรุงสถานะภาษามือประจำชาติ 2. การศึกษาที่ดีขึ้นสำหรับคนหูหนวก 3. ปรับปรุงการเข้าถึงข้อมูลและบริการ 4. ปรับปรุงสิทธิมนุษยชนสำหรับคนหูหนวกในประเทศกำลังพัฒนา 5. ส่งเสริมการจัดตั้งองค์กรหูหนวกที่ไม่มีอยู่ในปัจจุบัน</doc>
