<doc id="708278" url="https://th.wikipedia.org/wiki?curid=708278" title="ภิญโญ สาธร">ภิญโญ สาธร ศาสตราจารย์ ดร. ภิญโญ สาธร (? - พ.ศ. 2535) อาจารย์ชาวไทย อดีตรัฐมนตรีว่าการกระทรวงศึกษาธิการในรัฐบาลนายธานินทร์ กรัยวิเชียร และอดีตคณบดีคณะครุศาสตร์ จุฬาลงกรณ์มหาวิทยาลัยประวัติ ประวัติ. ภิญโญ สาธร จบการศึกษาในระดับอุดมศึกษาจากคณะอักษรศาสตร์ จุฬาลงกรณ์มหาวิทยาลัย จากนั้นจึงรับราชการเป็นอาจารย์ในจุฬาลงกรณ์มหาวิทยาลัย จนได้รับตำแหน่งคณบดีคณะครุศาสตร์ จุฬาลงกรณ์มหาวิทยาลัย พ.ศ. 2519 ภิญโญ สาธร ได้รับตำแหน่งรัฐมนตรีว่าการกระทรวงศึกษาธิการในคณะรัฐมนตรีไทย คณะที่ 39ในรัฐบาลนายธานินทร์ กรัยวิเชียร และพ้นจากตำแหน่งเมื่อ พ.ศ. 2520 เมื่อพลเรือเอก สงัด ชลออยู่ทำรัฐประหาร ภิญโญ สาธร เคยเป็นกรรมการบริหารพรรคประชากรไทย และในการเลือกตั้งเมื่อปี พ.ศ. 2526 ได้ลงสมัครสมาชิกสภาผู้แทนราษฎรในเขต 4 กรุงเทพมหานคร แต่ไม่ได้รับเลือกตั้ง ศาสตราจารย์ ดร. ภิญโญ สาธร ถึงแก่กรรมเมื่อ พ.ศ. 2535 พระราชทานเพลิงศพเมื่อวันอาทิตย์ที่ 19 เมษายน พ.ศ. 2535 ณ วัดธาตุทอง</doc>
