<doc id="729194" url="https://th.wikipedia.org/wiki?curid=729194" title="รัตนาวดี">รัตนาวดี รัตนาวดี เป็นนวนิยายจากปลายปากกาของ ว.ณ ประมวญมารค (นามปากกาของ พระเจ้าวรวงศ์เธอ พระองค์เจ้าวิภาวดีรังสิต) โดยนวนิยายเรื่องนี้เป็นเรื่องสุดท้ายในชุดนวนิยายไตรภาคซึ่งอีก 2 เรื่องคือ ปริศนา และ เจ้าสาวของอานนท์เรื่องย่อ เรื่องย่อ. หม่อมเจ้ารัตนาวดี รัชนิกูลสูงศักดิ์ ขนิษฐาองค์เดียวของหม่อมเจ้าพจน์ปรีชาได้เสด็จประพาสยุโรปกับคุณสร้อยแม่นม ด้วยความหวังว่าจะได้รับการต้อนรับอย่างดีจากหม่อมเจ้าดนัยวัฒนา ข้าราชการหนุ่มประจำสถานทูตไทยแห่งกรุงลอนดอน ผู้เป็นเพื่อนของท่านชายพจน์ แต่เมื่อเธอก้าวลงมาจากเรือบินด้วยสีหน้าอันยิ้มแย้มกลับได้รับการต้อนรับผ่านทางจดหมายของท่านชายดนัยที่พูดขอโทษขอโพยต่างๆนาๆที่ไม่สามารถไปรับเธอได้เนื่องจากอยู่ในระหว่างฮอลิเดย์ที่ Scotland ทำให้ท่านหญิงรัตนาวดีโกรธมากและคิดจะแก้แค้นท่านชายดนัยให้สมกับที่ท่านได้ทำกับเธอเอาไว้ เมื่อท่านชายได้กลับมายังกรุงลอนดอนก่อนกำหนดเพื่อที่จะไปรับท่านหญิงรัตนาวดีไปเที่ยวนั้น ท่านชายก็ได้พบกับท่านหญิงรัตนาวดีโดยบังเอิญที่แฟลตของท่าน และได้สัมผัสถึงรสชาติแห่งความรักเมื่อเขาได้เห็นเธอ คงจะเป็นเรื่องดีทีเดียวถ้าหากท่านจะแนะนำตัวแบบแมนๆให้ท่านหญิงได้ทราบว่าเขาเป็นใคร และพาเธอกินอาหารหรูๆซักสองสามมื่้อ พาไปเที่ยวชมสถานที่ต่างๆซักสองสามแห่ง ท่านหญิงและเขาคงจะลงเอยกันได้ดีภายในไม่ช้า เพราะเขาทั้งคู่ก็สมกันดี แต่ความจริงไม่ได้สดใสเช่นนั้นนะซี ก็จะให้ทำเช่นไรละในเมื่อเทพธิดาตัวน้อยของท่านกลับคิดว่าท่านเป็นนายเล็กมหาดเล็กของท่านชายดนัยนัย จึงต้องทำให้ท่านชายตกกระไดพลอยโจนไปเป็นผู้นำท่านหญิงท่องเที่ยวในฐานะของนายเล็กซะงั้น ในระหว่างการท่องเที่ยวทั่วยุโรปความรักของท่านก็ดูไปได้ดี แถมท่านหญิงยังมีท่าทีที่ไม่รังเกียจนายเล็กคนนี้เสียด้วย ความรักอันแสนพิศวงที่เทวดาบรรจงปรุงแต่งขึ้นอย่างงดงามท่ามกลางความหนาวของยุโรปจะเป็นอย่างไร...การสร้าง การสร้าง. รัตนาวดี ถูกนำมาสร้างเป็นภาพยนตร์และละครโทรทัศน์มาแล้ว 3 ครั้ง โดยครั้งแรกในรูปแบบภาพยนตร์ในปี พ.ศ. 2528 โดย ไฟว์สตาร์โปรดักชั่น กำกับการแสดงโดย รุจน์ รณภพ นำแสดงโดย จารุณี สุขสวัสดิ์ รับบทท่านหญิงรัตนาวดี และ เกรียงไกร อุณหะนันท์ รับบทท่านชายดนัยวัฒนา ร่วมด้วย วรรษมน วัฒโรดม, กิติยา โลหะพรรณ , เอกลักษณ์ ยลระบิล , ศรินทิพย์ ศิริวรรณ ต่อมาในปี พ.ศ. 2531-32 กลับมาทำเป็นละครโทรทัศน์ทาง ช่อง 3 โดย วรายุฑ มิลินทจินดา นำแสดงโดย ขวัญฤดี กลมกล่อม รับบทท่านหญิงรัตนาวดี และ เกรียงไกร อุณหะนันท์ พระเอกจากฉบับภาพยนตร์ซึ่งได้กลับมารับบทท่านชายดนัยวัฒนาอีกครั้งและเป็นละครเรื่องแรกที่ไปถ่ายทำต่างประเทศจริงๆ โดยถ่ายทำที่ประเทศฝรั่งเศส กำกับการแสดงโดย อดุลย์ ดุลยรัตน์ และในปี พ.ศ. 2558 ศรีคำรุ้งโปรดักชั่นได้นำรัตนาวดีกลับมาสร้างเป็นละครโทรทัศน์อีกครั้ง นำแสดงโดย กรรณ สวัสดิวัตน์ ณ อยุธยา รับบทท่านชายดนัยวัฒนา และ ญีน่า ซาลาส รับบทท่านหญิงรัตนาวดี ออกอากาศทางช่อง พีพีทีวีนักแสดงเพลงประกอบละครเพลงประกอบละคร. - พ.ศ. 2531 - เพลง ไตเติ้ล รัตนวดี (เพลงเปิดเรื่อง-ปิดเรื่อง) - ขับร้องโดย- พ.ศ. 2558 - เพลง แค่คืบ (เพลงเปิดเรื่อง) - ขับร้องโดย ปราการ ไรวา, แพรวา จิรประวัติ ณ อยุธยา - เพลง รัก (เพลง ปิดเรื่อง) - ขับร้องโดย ธีร์ ไชยเดช - เพลง รักข้ามขอบฟ้า (เพลงในบท) - ขับร้องโดย นันทิดา แก้วบัวสาย - เพลง แว๊บเดียว (เพลงในบท) - ขับร้องโดย กฤษดา ภควัตสุนทรข้อมูลการออกอากาศข้อมูลการออกอากาศ. - พ.ศ. 2558</doc>
