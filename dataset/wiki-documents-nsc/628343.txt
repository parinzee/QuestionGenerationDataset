<doc id="628343" url="https://th.wikipedia.org/wiki?curid=628343" title="เลิฟซัมบอดี (เพลงมารูนไฟฟ์)">เลิฟซัมบอดี (เพลงมารูนไฟฟ์) "เลิฟซัมบอดี" () เป็นเพลงของวงดนตรีแนวป๊อปร็อก มารูนไฟฟ์ ออกจำหน่ายวันที่ 14 พฤษภาคม ค.ศ. 2013 เป็นซิงเกิลลำดับที่สี่และลำดับสุดท้ายในสตูดิโออัลบั้มชุดที่สี่ โอเวอร์เอกซ์โพสต์ (ค.ศ. 2012) เพลงเขียนขึ้นโดยแอดัม เลอวีน และนาธาเนียล มอตต์ และโปรดิวซ์โดยไรอัน เท็ดเดอร์ และโนล ซานคาเนลลา "เลิฟซัมบอดี" เป็นเพลงแนวแดนซ์ป็อปที่เนื้อหาพูดถึง "การไถ่บาปบนฟลอร์เต้นรำ" หลังจากออกจำหน่าย เพลงประสบความสำเร็จพอสมควร และเป็นซิงเกิลสิบอันดับแรกบนชาร์ตบิลบอร์ดฮอต 100 เพลงที่ 4 จากอัลบั้ม แม้ว่าเพลงประสบความสำเร็จ เพลงได้รับคำวิจารณ์คละกันจากนักวิจารณ์เพลง บางคนชื่นชมเนื้อเพลง นำไปเปรียบกับงานเพลงของโคลด์เพลย์ บางคนตำหนิเกี่ยวกับการผลิตและเสียงร้องของเลอวีน หลังจากอัลบั้มปล่อยออกมา มียอดดิจิตอลดาวน์โหลดสูง ทำให้เพลงนี้ได้ขึ้นสูงสุดที่อันดับที่เก้าบนซิงเกิลชาร์ตของเกาหลีใต้เบื้องหลังและการผลิต เบื้องหลังและการผลิต. เมื่อกลางปี ค.ศ. 2011 มารูนไฟฟ์เริ่มทำสตูดิโออัลบั้มที่สี่ เจมส์ วาเลนไทน์ หนึ่งในสมาชิกวงกล่าวกับนิตยสารบิลบอร์ดและเปิดเผยว่าอัลบั้มจะออกจำหน่ายในต้นปี ค.ศ. 2012 ในวันที่ 22 มีนาคม ค.ศ. 2012 วงโพสต์วิดีโอลงยูทูบนำเสนอฉากที่วงดนตรีบันทึกเสียงในสตูดิโอหลายฉาก ในวันที่ 26 มิถุนายน ค.ศ. 2012 อัลบั้มออกจำหน่ายในชื่อ โอเวอร์เอกซ์โพสต์ แอดัม เลอวีน นักร้องนำ ร่วมเขียนเพลง "เลิฟซัมบอดี" กับนาธาเนียล มอตต์ นักร้องวงทรีโอ!ทรี โนล ซานคาเนลลา และไรอัน เท็ดเดอร์ นักร้องนำวงวันรีพับลิก ซานคาเนลลาและเท็ดเดอร์เป็นผู้ผลิตและใช้โปรแกรมปรับแต่งเสียงและคีย์ของเพลง เขาสองคนยังร่วมเขียนและผลิตเพลง "ลักกีสไตรก์" จากอัลบั้มโอเวอร์เอกซ์โพสด์ด้วย เพลง "เลิฟซัมบอดี" ปรับแต่งเสียงโดยสมิธ คาร์ลสัน ที่แพตทริออตสตูดิโอส์ในเดนเวอร์ และโนอาห์ "เมล์บ็อกซ์" พาสโซวอย ที่คอนเวย์สตูดิโอส์ในลอสแอนเจลิส เอริก อายแลนส์รับหน้าที่เป็นผู้ช่วยวิศวกรเสียง เซอร์แบน เกเนีย ผสมเสียงเพลงที่มิกซ์สตาร์สตูดิโอในเวอร์จิเนียบีช จอห์น เฮนส์ทำหน้าที่วิศวกรเสียงสำหรับผสมเสียง ขณะที่ฟิล ซีฟอร์ดรับหน้าที่เป็นผู้ช่วยผสมเสียงการวางองค์ประกอบเพลง การวางองค์ประกอบเพลง. "เลิฟซัมบอดี" เป็นเพลงแดนซ์ป็อป ความยาวสามนาทีสี่สิบเก้าวินาที ดนตรีประกอบด้วยเปียโนและกีตาร์ ร็อบ เชฟฟิลด์จากนิตยสารโรลลิงสโตน บรรยายถึงเพลงว่าท่อนสร้อยแบบสังเคราะห์เสียงเหมือนสลายสโตนพบกับยูริธมิกส์ คริส เพน จากนิตยสารบิลบอร์ดกล่าวว่า เท็ดเดอร์และซานคาเนลลามีอิทธิพลต่อเพลงทั้งเพลงและค่อย ๆ ปรากฏทีละน้อย ๆ ตลอดทั้งท่อน "ก่อนจะมีอยู่เต็มเปี่ยมก่อนจะเข้าท่อนสร้อย" แอดัม มาร์โควิตซ์ จากเอนเตอร์เทนเมนต์วิกลีเขียนวิจารณ์อัลบั้มว่า เพลงมีท่อนประสานเสียงที่ทำได้ "อย่างเข้มข้น" เช่นเดียวกับเพลง "เดย์ไลต์" ด้านเนื้อเพลง "เลิฟซัมบอดี" เทียบความรักเหมือนกับการถึงเนื้อถึงตัวในท่อนที่เลอวีนร้องว่า "I really wanna love somebody [...] I really wanna touch somebody" เนต ชิเน็น จากเดอะนิวยอร์กไทมส์บรรยายเนื้อหาในเนื้อเพลงว่าเป็น "การร้องขอไถ่บาปบนฟลอร์เต้นรำหรือบนพื้นผิวแนวนอนอย่างอื่น"การตอบรับ การตอบรับ. ซูซาน เบิร์น จาก RTÉ.ie เขียนว่าเพลง "เลิฟซัมบอดี" "เดย์ไลต์" "เดอะแมนฮูเนเวอร์ลายด์" และ "ลักกีสไตรก์" อาจได้ออกเป็นซิงเกิล บริตทานีย์ เฟรดเดริก จากสตาร์พัลส์เรียกเพลงนี้ว่า "เอาจริงเอาจัง" (earnest) ขณะที่คาเมรอน แอดัมส์ จากหนังสือพิมพ์เฮรัลด์ซัน บรรยายเพลงนี้ว่าเป็นโคลด์เพลย์ที่ "พยายามเป็น" เคที เพร์รี คล้าย ๆ กับแอดัมส์ อีวาน ซอว์ดีย์ จากนิตยสารป็อปแมตเทอส์ เขียนว่า "เลิฟซัมบอดี" เป็น "ช่วงเวลาที่เป็นสูงสุดของโคลด์เพลย์" เจเรมี โธมัส จาก 411 มาเนีย เรียกเพลงนี้ว่าเป็นเพลงหนึ่งที่ใช้อารมณ์มากในอัลบั้มโอเวอร์เอกซ์โพสด์ และเป็น "ช่วงเวลาที่หายากซึ่งกลการผลิตที่ทำให้เพลงเปรียบเสมือนเงื้อมขึ้นผ่อนนั้นคลายลงมากพอที่จะทำให้เกิดเพลงที่ซื่อสัตย์ต่อพระเจ้าและมีอารมณ์ความรู้สึก และไม่ได้เป็นแค่ลำกล้องเลเซอร์ที่เล็งเป้าไปบนชาร์ตบิลบอร์ด" ในบทวิจารณ์อัลบั้ม เฟรเซอร์ แม็กอัลไพน์ จากบีบีซีมิวสิก เขียนว่าวงได้ทิ้ง "ความเจ้าอารมณ์ของไก่อ่อนวางมาด" (the strutting cockerel heat) อย่างเพลง "ดิสเลิฟ" ซิงเกิล ค.ศ. 2004 แต่แทนด้วย "ความสุขสมบูรณ์ชนิดอิ่มตัว" (saturated rave bliss) อย่างเพลง "เลิฟซัมบอดี" หรือ "เดอะแมนฮูเนเวอร์ลายด์" เขากล่าวว่านี่เป็นผลจากการตลาดที่พวกเขาเลือกที่จะมอบให้ คริส เพย์น จากบิลบอร์ดคิดว่าเพลงค่อย ๆ กลืนไปกับภูมิหลังของเพลงอื่น ๆ ที่เนื้อหาแรงกว่าในอัลบั้มโอเวอร์เอกซ์โพสด์ แอดัม มาร์โควิตซ์ จากเอนเตอร์เทนเมนต์วีกลี ค่อนข้างติเสียงร้องของเลอวีนในเพลง "เลิฟซัมบอดี" และเขียนว่า เสียงร้องทำออกมาเป็นเสียงครวญครางไม่น่าฟัง "เหมือนกับริอานนาเพศชาย หรือเสียงคาสตราโตหุ่นยนต์แอนดรอยด์" ซึ่งเขากล่าวว่า มันเป็นแบบอย่างที่ดีในการพิสูจน์ลักษณะทั่วไปของท่อนสร้อยเพลงป็อปบนชาร์ตเพลง บนชาร์ตเพลง. หลังจากออกจำหน่ายอัลบั้มโอเวอร์เอกซ์โพสด์ เนื่องจากยอดดาวน์โหลดสูง เพลง "เลิฟซัมบอดี" เปิดตัวบนแกออนชาร์ตของเกาหลีใต้ที่อันดับ 8 เมื่อวันที่ 24 มิถุนายน ค.ศ. 2012 ด้วยยอดขาด 35,892 ชุด ในสัปดาห์ต่อมา เพลงตกลงมาอันดับ 15 และขายได้อีก 16,752 ชุด เพลงอยู่บน 100 อันดับแรกได้นาน 8 สัปดาห์ เพลงเปิดตัวอันดับที่ 54 บนบิลบอร์ดฮอต 100 และขึ้นสูงสุดอันดับที่ 10 ทำให้อัลบั้มโอเวอร์เอกซ์โพสด์เป็นอัลบั้มแรกของมารูนไฟฟ์ที่ทำเพลงติด 10 อันดับแรกได้ถึง 4 เพลง นับถึงเดือนมิถุนายน ค.ศ. 2014 เพลงขายได้ 1,694,000 ชุดในสหรัฐอเมริกามิวสิกวิดีโอ มิวสิกวิดีโอ. มิวสิกวิดีโอออกเผยแพร่ในวีโว เมื่อวันที่ 21 พฤษภาคม ค.ศ. 2013 วิดีโอกำกับโดยริช ลี แสดงเลอวีนและเอมิลี ราไทคาวสกี รับบทเป็นคนรัก และสมาชิกวงทุกคน ถูกทาด้วยสีเทา ทีแรก เลอวีนทาสีตัวเองให้ตัดกับพื้นหลังสีขาว จากนั้นก็ทาสีตัวราไทคาวสกีที่อยู่ตรงหน้าเขา ฉากท้าย ๆ แสดงเครื่องดนตรีของสมาชิกวงพ่นสีออกมาในขณะที่พวกเขากำลังบรรเลงอย่างต่อเนื่อง มีผู้หญิงคนหนึ่งเต้นยั่วยวน และเลอวีนกอดกับคนรักด้วยความเสน่หา ทุกอย่างมีสีเทาทาทั่วตัว ในฉากสุดท้าย เลอวีนย้อนกลับสิ่งที่เขาทำ ลบรอยสีออกจากฉาก จนไม่เหลือร่องรอยของสีใด ๆผู้มีส่วนร่วมทำเพลงผู้มีส่วนร่วมทำเพลง. - การปรับแต่งเสียงและผสมเสียง - ปรับแต่งเสียงที่แพตทริออตสตูดิโอส์ เดนเวอร์ รัฐโคโลราโด และคอนเวย์สตูดิโอส์ ลอสแอนเจลิส รัฐแคลิฟอร์เนีย - ผสมเสียงที่มิกซ์สตาร์สตูดิโอส์ เวอร์จิเนียบีช- คณะทำงาน - แต่งเพลง&nbsp;– แอดัม เลอวีน ไรอัน เท็ดเดอร์, โนล ซานคาเนลลา, นาธาเนียล มอตต์ - ผลิตเพลง&nbsp;– ไรอัน เท็ดเดอร์, โนล ซานคาเนลลา, นาธาเนียล มอตต์ - ปรับแต่งเสียง&nbsp;– สมิธ คาร์ลสัน และ โนอาห์ "เมล์บ็อกซ์" พาสโซวอย - ผู้ช่วยปรับแต่งเสียง&nbsp;– เอริก อายแลนส์- ผสมเสียง&nbsp;– เซอร์แบน เกเนีย - ปรับแต่งเสียง ผสมเสียง&nbsp;– จอห์น เฮนส์ - ผู้ช่วยผสมเสียง&nbsp;– ฟิล ซีฟอร์ด - โปรแกรมและคีย์&nbsp;– ไรอัน เท็ดเดอร์, โนล ซานคาเนลลา คณะทำงานปรับปรุงจากโน้ตในอัลบั้มโอเวอร์เอกซ์โพสด์ สังกัดเอแอนด์เอ็ม/อ็อกโทนเรเคิดส์ชาร์ตและการรับรองชาร์ตประจำสัปดาห์ชาร์ตประจำปีชาร์ตประจำปีการรับรอง</doc>
