<doc id="798965" url="https://th.wikipedia.org/wiki?curid=798965" title="ชโคดรัน มุสทาฟี">ชโคดรัน มุสทาฟี ชโคดรัน มุสทาฟี (; ; เกิดเมื่อวันที่ 17 เมษายน ค.ศ. 1992) เป็นนักฟุตบอลชาวเยอรมันเชื้อสายแอลบาเนีย ปัจจุบันเล่นให้กับอาร์เซนอล และทีมชาติเยอรมนี ในตำแหน่งกองหลัง โดยครอบครัวของมุสทาฟีมีรากเหง้ามาจากเมืองกอสติวาร์ มาซิโดเนีย โดยตัวของมุสทาฟีเองสามารถพูดได้ถึง 5 ภาษา คือ ภาษาอังกฤษ, เยอรมัน, อิตาลี, สเปน และแอลบาเนีย มุสทาฟีเริ่มต้นอาชีพกับทีมระดับเยาวชนของฮัมบูร์เกอร์เอสเฟา และเอฟเวอร์ตัน ซึ่งอยู่กับสโมสรเป็นระยะเวลา 2 ปีครึ่ง ลงเล่นเพียงแค่ 1 นัดในฐานะตัวสำรอง ก่อนที่จะย้ายไปยังซัมป์โดเรีย ในเดือนมกราคม ค.ศ. 2012 ได้เซ็นสัญญากับบาเลนเซีย ในลาลีกา ของสเปน เป็นระยะเวลา 5 ปี ในเดือนสิงหาคม ค.ศ. 2014 มุสทาฟีเปิดตัวกับทีมชาติครั้งแรกในเกมที่พบกับ โปแลนด์ เมื่อวันที่ 13 พฤษภาคม ค.ศ. 2014 และเป็นหนึ่งในผู้เล่นของเยอรมนีในชุดแชมป์ฟุตบอลโลก 2014 ที่บราซิล และยังติดทีมชาติชุดฟุตบอลชิงแชมป์แห่งชาติยุโรป 2016 ที่ฝรั่งเศส โดยมุสทาฟีเป็นผู้ทำประตูให้ทีมได้ในการพบกับยูเครน ด้วยการโหม่งในนาทีที่ 19 ในการแข่งขันรอบแรกของกลุ่มซีอีกด้วย ที่สนามสตาดปีแยร์-โมรัว นับเป็นประตูแรกของการแข่งขัน ซึ่งเยอรมนีเอาชนะไปได้ 2–0 ในช่วงต้นฤดูกาล 2016–17 ที่กองหลังของอาร์เซนอลต่างได้รับบาดเจ็บไม่สามารถลงเล่นได้ อาร์เซนอลได้ซื้อตัวมุสทาฟีจากบาเลนเซียมาร่วมสโมสรด้วยค่าตัว 35 ล้านปอนด์ (ประมาณ 1.75 พันล้านบาท) โดยย้ายมาพร้อมกับ ลูคัส เปเรซ กองหน้าจากเดปอร์ตีโบเดลาโกรูญา มุสทาฟีลงเล่นให้กับอาร์เซนอลครั้งแรกในนัดที่ 4 ของฤดูกาล ที่สนามเอมิเรตส์สเตเดียม ในการพบกับเซาแทมป์ตัน พร้อมกับเปเรซทันที ด้วยการเป็นตัวจริง และอยู่จนครบเวลาการแข่งขัน โดยไม่ถูกเปลี่ยนตัวออก มุสตาฟีทำประตูแรกให้กับอาร์เซนอลได้ในนัดที่ 22 ในช่วงต้นปี ค.ศ. 2017 ในการพบกับเบิร์นลีย์ ด้วยลูกโหม่งจากการเตะมุมของเมซุท เออซิล ในนาทีที่ 59 ทำให้อาร์เซนอลขึ้นนำ 1–0 และเมื่อจบการแข่งขัน อาร์เซนอลชนะไป 2–1 โดยได้ประตูจากจุดโทษในช่วงทดเวลาเจ็บ ทำให้ขึ้นเป็นรองสโมสรนำในตารางคะแนน</doc>
