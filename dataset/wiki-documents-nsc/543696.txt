<doc id="543696" url="https://th.wikipedia.org/wiki?curid=543696" title="โมกราชินี">โมกราชินี โมกราชินี เป็นไม้ยืนต้นในวงศ์ Apocynaceae ดอกเป็นดอกช่อ มีดอกย่อย 2-6 ดอก ออกดอกช่วงเดือนมกราคม – กุมภาพันธ์ พบครั้งแรกที่เขาหินปูนในอำเภอพระพุทธบาท จังหวัดสระบุรี โดย D.J. Middleton และ ศ.ดร.ธวัชชัย สันติสุข เมื่อ 27 กุมภาพันธ์ พ.ศ. 2544 โดยมีการกระจายพันธุ์ในเขตภาคกลางตั้งแต่นครสวรรค์ สระบุรี ลพบุรี และสระแก้ว ชื่อสปีชีส์ตั้งตามพระนามาภิไธยของสมเด็จพระนางเจ้าสิริกิติ์ พระบรมราชินีนาถ</doc>
