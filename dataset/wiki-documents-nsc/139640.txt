<doc id="139640" url="https://th.wikipedia.org/wiki?curid=139640" title="คริส จอห์น">คริส จอห์น คริส จอห์น () มีชื่อเต็มว่า โยฮันเนส คริสเตียน จอห์น (Yohannes Christian John) เป็นอดีตนักมวยสากลชาวอินโดนีเซีย เกิดวันที่ 14 กันยายน พ.ศ. 2522 ที่จาการ์ตา ประเทศอินโดนีเซีย เป็นนักมวยที่ได้รับการยอมรับว่าเป็นนักมวยชาวเอเชียที่ดีที่สุดในโลกเป็นอันดับ 3 รองจากแมนนี่ ปาเกียว และโนนิโต โดแนร์ ในช่วงที่ยังชกมวยอยู่ประวัติ ประวัติ. คริส จอห์น เริ่มชกมวยตั้งแต่ยังอายุน้อย โดยมีพ่อคือ โยฮัน ยะห์ยาดี ซึ่งเคยเป็นนักมวยมาก่อนเป็นเทรนเนอร์ ก่อนจะมาชกมวยสากล จอห์นเคยเป็นนักกีฬาวูซูมาก่อน และจากการแข่งขันวูซู จอห์นเคยเป็นแชมป์วูซูของอินโดนีเซีย และเคยได้ได้เหรียญทองกีฬาซีเกมส์ครั้งที่ 19 พ.ศ. 2540 ที่ อินโดนีเซียและเหรียญทองแดงในกีฬาซีเกมส์ ครั้งที่ 21 พ.ศ. 2544 ที่ มาเลเซีย จอห์นเป็นแชมป์โลกคนที่ 3 ของอินโดนีเซีย ต่อจากเอลลี่ ปิกัลและนิกโก้ โธมัส จอห์นเริ่มชกมวยสากลอาชีพเมื่อ พ.ศ. 2540 และถูกตั้งฉายาว่า “ไอ้โย่ง” (Thin Man) ก่อนจะได้รับฉายาใหม่ภายหลังว่า “มังกร” (Dragon) ใน พ.ศ. 2548 จอห์นเปลี่ยนเทรนเนอร์มาเป็น ซูตัน รัมบิง และเข้าร่วมกับค่ายของแฮรี่ใน เพิร์ธ ออสเตรเลีย ผู้จัดการของจอห์นในตอนนี้คือ เครก คริสเตียน ใน พ.ศ. 2551 จอห์นได้ให้สัมภาษณ์กับสำนักข่าว ESPN ว่าตนเองจะชกอีก 5-6 ครั้งก็จะแขวนนวมในฐานะนักมวยรุ่นเฟเธอร์เวทที่ดีที่สุดในโลก เมื่อ 24 ตุลาคม จอห์นป้องกันแชมป์ครั้งที่ 10 ไว้ได้โดยชนะ ฮิโรยูกิ เอโนกิ ที่โตเกียว ญี่ปุ่น เมื่อ 28 กุมภาพันธ์ พ.ศ. 2552 คริส จอห์น ชกป้องกันตำแหน่งในสหรัฐอเมริกาเป็นครั้งแรกกับร็อคกี้ ฮัวเรซ ที่เท็กซัส ร่วมรายการเดียวกับฮวน มานูเอล มาร์เกวซชกกับฮวน ดิแอซ จอห์นควบคุมการชกได้ดีในช่วงยกกลาง ๆ แต่ ฮัวเรซตีตื้นขึ้นมาในยกท้าย ๆ ทำให้เสมอกัน ในวันที่ 9 พฤศจิกายน พ.ศ. 2555 คริส จอห์น ชกป้องกันตำแหน่งครั้งที่ 17 กับ ชลธาร อ.พิริยะภิญโญ นักมวยชาวไทยที่มีสถิติไม่เคยแพ้หรือเสมอใครเช่นเดียวกัน ที่บ่อนกาสิโน ในสิงคโปร์ ผลปรากฏว่าจอห์นซึ่งประสบการณ์สูงกว่า เป็นฝ่ายเอาชนะคะแนนชลธารไปได้อย่างขาดลอย ต่อมาในวันที่ 6 ธันวาคม พ.ศ. 2556 คริส จอห์น ป้องกันตำแหน่งแชมป์เป็นครั้งที่ 19 กับ ซิมพีเว่ เยทเวก้า นักมวยชาวแอฟริกาใต้ ที่เมลเบิร์น ออสเตรเลีย ปรากฏว่าจอห์นเป็นฝ่ายแพ้น็อก (ยอมแพ้) ไปในยกที่ 6 ทำให้สูญเสียตำแหน่งแชมป์โลก และทำให้สถิติการป้องกันตำแหน่งแชมป์โลกสูงสุดของนักมวยชาวเอเชียยังเป็นของ เขาทราย แกแล็คซี่ นักมวยชาวไทยในรุ่นจูเนียร์แบนตั้มเวท ที่ 19 ครั้งอยู่ และหลังจากการชกครั้งนี้ คริส จอห์น ก็ได้แขวนนวมไปเกียรติประวัติเกียรติประวัติ. - แชมป์วูซูของอินโดนีเซีย - เหรียญทองกีฬาวูซูในกีฬาซีเกมส์ครั้งที่ 19 พ.ศ. 2540 ที่ อินโดนีเซีย - เหรียญทองแดงีฬาวูซูในกีฬาซีเกมส์ ครั้งที่ 21 พ.ศ. 2544 ที่ มาเลเซีย - แชมป์มวยสากลอินโดนีเซียรุ่นเฟเธอร์เวท (2542 – 2544) - แชมป์ PABA รุ่นเฟเธอร์เวท- ชิง 9 พฤศจิกายน 2544 ชนะน็อค โซเล่ห์ ซุนดาวา ยก 7 ที่ สุราบายา อินโดนีเซีย - ป้องกันแชมป์ครั้งที่ 1, 11 มกราคม 2545 ชนะน็อค ก้องธวัช ส.กิตติ ยก 8 ที่ บันดุง อินโดนีเซีย - ป้องกันแชมป์ครั้งที่ 2, 29 มีนาคม 2545 ชนะน็อค เพชรเจริญ ว.สุรพล ยก 5 ที่ บันดุง - ป้องกันแชมป์ครั้งที่ 3, 28 มิถุนายน 2545 ชนะน็อค ลี ดองคุก ยก 1 ที่ จาการ์ตา - ป้องกันแชมป์ครั้งที่ 4, 10 มกราคม 2546 ชนะน็อค ดันเต เปาลิโน ยก 8 ที่ จาการ์ตา - ป้องกันแชมป์ครั้งที่ 5, 3 กรกฎาคม 2546 ชนะน็ออค ปาร์ค แดเคียว ยก 1 ที่ จาการ์ตา - แชมป์โลกรุ่นเฟเธอร์เวท WBA- ชิง 26 กันยายน 2546 ชนะคะแนน ออสการ์ เลออน ที่ บาหลี อินโดนีเซีย - ป้องกันแชมป์ครั้งที่ 1, 4 มิถุนายน 2547 ชนะคะแนน โอซามุ ซาโตะ ที่ โตเกียว - ป้องกันแชมป์ครั้งที่ 2, 3 ธันวาคม 2547 เสมอกับ โฮเซ โรยัส ที่ กาลิมันตันตะวันออก อินโดนีเซีย - ป้องกันแชมป์ครั้งที่ 3, 22 เมษายน 2548 ชนะคะแนน เดอริก ไกเนอร์ ที่ จาการ์ตา - ป้องกันแชมป์ครั้งที่ 4, 7 สิงหาคม 2548 ชนะน็อค ทอมมี บราวน์ ยก 10 ที่ออสเตรเลีย - ป้องกันแชมป์ครั้งที่ 5, 4 มีนาคม 2549 ชนะคะแนน ฮวน มานูเอล มาร์เกวซ ที่ อินโดนีเซีย - ป้องกันแชมป์ครั้งที่ 6, 9 กันยายน 2549 ชนะคะแนน เรนัน อากอสตา ที่ จาการ์ตา - ป้องกันแชมป์ครั้งที่ 7, 3 มีนาคม 2550 ชนะคะแนน โฮเซ่ โรยัส ที่ จาการ์ตา - ป้องกันแชมป์ครั้งที่ 8, 19 สิงหาคม 2550 ชนะน็อค ไซกิ ทาเกโมโต ยก 9 ที่ โกเบ - ป้องกันแชมป์ครั้งที่ 9, 26 มกราคม 2551 ชนะคะแนนโดยเทคนิค รอยเน็ต คาบัลเลโร ที่ อินโดนีเซีย - ป้องกันแชมป์ครั้งที่ 10, 24 ตุลาคม 2551 ชนะคะแนน ฮิโรยูกิ เอนูกิ ที่ ญี่ปุ่น - ป้องกันแชมป์ครั้งที่ 11, 28 กุมภาพันธ์ 2552 เสมอกับ ร็อคกี้ ฮัวเรซ ที่ เท็กซัส - ป้องกันแชมป์ครั้งที่ 12, 19 กันยายน 2552 ชนะคะแนน ร็อคกี้ ฮัวเรซ - ป้องกันแชมป์ครั้งที่ 13, 5 ธันวาคม 2553 ชนะคะแนน เฟอร์นันโด เดวิด เซาซีโต้ - ป้องกันแชมป์ครั้งที่ 14, 17 เมษายน 2554 ชนะคะแนน ดาอูด ซีโน ยอร์แดน - ป้องกันแชมป์ครั้งที่ 15, 30 พฤศจิกายน 2554 ชนะคะแนน สแตนลีย์ เมอร์ดอฟ ที่ออสเตรเลีย - ป้องกันแชมป์ครั้งที่ 16, 5 พฤษภาคม 2555 ชนะคะแนน โชจิ คิมูระ ที่สิงคโปร์ - ป้องกันแชมป์ครั้งที่ 17, 9 พฤศจิกายน 2555 ชนะคะแนน ชลธาร อ.พิริยะภิญโญ ที่สิงคโปร์ - ป้องกันแชมป์ครั้งที่ 18, 14 เมษายน 2556 เสมอ ซาโตชิ โฮโซโนะ ที่ อินโดนีเซีย - เสียแชมป์, 6 ธันวาคม 2556 แพ้น็อค ซิมพีเว่ เยทเวก้า ยก 6 (ยอมแพ้-เสียแชมป์โลก WBA และพลาดตำแหน่งแชมป์โลก IBO) ที่ออสเตรเลีย</doc>
