<doc id="896038" url="https://th.wikipedia.org/wiki?curid=896038" title="แองจี้ เพชรรุ่งเรือง">แองจี้ เพชรรุ่งเรือง แองจี้ เพชรรุ่งเรือง (ชื่อเล่น: แองจี้; 16 พฤษภาคม พ.ศ. 2528 — ปัจจุบัน) เป็นนักมวยไทยสาวประเภทสอง ที่มีชื่อเสียงเช่นเดียวกับน้องโรส บ้านเจริญสุข ซึ่งได้รับการผลักดันโดยปริญญา เจริญผล ทั้งนี้ แองจี้เป็นนักสู้คนแรก ที่เข้าทำศึก ณ เวทีอันทรงเกียรติแห่งสนามมวยเวทีลุมพินี ในฐานะคนข้ามเพศที่สวมสปอร์ตบราและไว้ผมยาวประวัติ ประวัติ. แองจี้ เพชรรุ่งเรือง มีชื่อจริงคือ พิริยกร แก้วมา เป็นบุคคลภูมิลำเนาจากตำบลโชคชัย อำเภอดอยหลวง จังหวัดเชียงราย จากนั้น เธอได้ย้ายมาทำงานที่เมืองพัทยา โดยเช่าหน้าร้านขายกาแฟ และในปี พ.ศ. 2558 เธอได้เข้าเรียนมวยไทยที่ค่ายเพชรรุ่งเรือง ซึ่งเป็นค่ายมวยที่มีนักมวยไทยผู้มีชื่อเสียงอยู่หลายคน ครั้นซ้อมอยู่เป็นเวลาหลายเดือน ทางวิษณุชัย เพชรรุ่งเรือง ซึ่งเป็นเจ้าของค่ายเกิดเห็นแววจึงพาไปชกตามงานวัด โดยการต่อสู้ครั้งแรกเธอเป็นฝ่ายชนะ จึงเกิดติดใจแล้วแข่งขันเรื่อยมา กระทั่งเป็นฝ่ายชนะน็อกเซียนสุ มวยตู้หูจรวด ในยกที่ 3 ที่เวทีเทพประสิทธิ์ พัทยา จากนั้น แองจี้ได้รับการทาบทามให้ปะทะกับเพชรสกล น.เด็กเซียน และเธอเป็นฝ่ายชนะ ที่สนามมวยเวทีลุมพินีชีวิตส่วนตัว ชีวิตส่วนตัว. แองจี้ มีบิดาชื่อนายคำ แก้วมา มารดาชื่อนางหลง แก้วมา ประกอบอาชีพเกษตร โดยแองจี้เป็นคนสุดท้องในจำนวนพี่น้อง 3 คน และเป็นบุคคลที่ชื่นชอบศิลปะแม่ไม้มวยไทย ทั้งนี้ เธอมีปริญญา เจริญผล เป็นบุคคลต้นแบบ รวมถึงมีนักมวยไทยที่ชื่นชอบคือบัวขาว บัญชาเมฆกระแสตอบรับ กระแสตอบรับ. แองจี้ เพชรรุ่งเรือง เป็นนักมวยไทยที่ได้รับความสนใจ เธอสามารถสร้างชื่อเสียงอย่างไม่หยุดยั้งเมื่อเป็นฝ่ายชนะน็อกเพชรสกล น.เด็กเซียน ที่เวทีมวยลุมพินี อีกทั้งมีผู้ติดตามเชียร์เป็นจำนวนมาก ซึ่งรวมถึงปริญญา เจริญผล และมักได้รับการวิเคราะห์จากนักวิจารณ์ว่าจะเป็นฝ่ายชนะการแข่ง นอกจากนี้ แองจี้ยังได้รับเชิญออกรายการโทรทัศน์หลายช่อง อาทิ รายการของ ดร. ปนัดดา วงศ์ผู้ดี และรายการอื่นอีกมาก ส่วนนิตยสารมวยสยาม ได้ขนานนามให้เธอเป็น “กะเทยเข่าโหดเมืองพัทยา”สถิติการแข่งขัน</doc>
