<doc id="129670" url="https://th.wikipedia.org/wiki?curid=129670" title="สุธรรม ระหงษ์">สุธรรม ระหงษ์ นาวาตรี สุธรรม ระหงษ์ ผู้อำนวยการ พรรคประชาธิปัตย์ เกิดวันที่ 4 เมษายน พ.ศ. 2505 ที่ ต.ท่าไม้ อ.กระทุ่มแบน จังหวัดสมุทรสาคร เป็นบุตรของ นายอุดม ระหงษ์ และนางมาลัย ระหงษ์ รับราชการเป็นทหารเรือ ต่อมาเป็นปลัดอำเภอ ก่อนจะเข้าสู่วงการเมืองโดยลงสมัคร อบจ. และ ส.ส. ตามลำดับการศึกษา การศึกษา. สุธรรม ระหงษ์ สำเร็จการศึกษาระดับปริญญาตรี สาขาบัญชีบัณฑิต จากมหาวิทยาลัยเชียงใหม่ และ รัฐศาสตร์ จากมหาวิทยาลัยรามคำแหง ต่อมาสำเร็จการศึกษาระดับปริญญาโท สาขารัฐศาสตร์ จากมหาวิทยาลัยธรรมศาสตร์การทำงาน การทำงาน. สุธรรม ระหงษ์ เข้ารับราชการเป็นทหารเรือ ในปี พ.ศ. 2528 ต่อมาโอนย้ายมาเป็นปลัดอำเภอ (เจ้าพนักงานปกครอง) สังกัดกรมการปกครอง ในปี พ.ศ. 2535 และลาออกมาลงสมัครรับเลือกตั้งเป็นสมาชิกองค์การบริหารส่วนจังหวัด ในปี พ.ศ. 2543 และเป็นสมาชิกสภาผู้แทนราษฎร จังหวัดสมุทรสาคร เขต 2 พรรคประชาธิปัตย์ ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 และในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 เขาได้ลงสมัครรับเลือกตั้งในพื้นที่เดิม แต่ไม่ได้รับการเลือกตั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2554 มหาปรมาภรณ์ช้างเผือก (ม.ป.ช.) - พ.ศ. 2551 มหาวชิรมงกฎ (ม.ว.ม)</doc>
