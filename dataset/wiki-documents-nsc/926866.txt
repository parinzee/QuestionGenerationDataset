<doc id="926866" url="https://th.wikipedia.org/wiki?curid=926866" title="จอโกโก">จอโกโก จอโกโก (; เกิด 20 ธันวาคม 1992) เป็นนักฟุตบอลชาวพม่า เล่นในตำแหน่งกองหน้าให้กับทีมชาติพม่าและสโมสรฟุตบอลเชียงราย ยูไนเต็ด โดยยืมตัวจากสโมสรฟุตบอลย่างกุ้งยูไนเต็ดด้วยสัญญา 1 ปี เขาทำได้ประตู 5 ประตูในฟุตบอลชายในซีเกมส์ 2011 ช่วยให้ทีมชาติพม่าชุดอายุไม่เกิน 23 ปี จบในอันดับ 3 และสามารถคว้าเหรียญทองแดงมาครองได้สำเร็จอาชีพ อาชีพ. จอโกโกเริ่มต้นค้าแข้งกับสโมสรในลีกบ้านเกิดชื่อเซยาชเวมเยในฐานะนักเตะเยาวชนเมื่อ ค.ศ. 2009 ก่อนจะก้าวขึ้นมาติดทีมชุดใหญ่ในปีถัดมาและได้แสดงทักษะความสามารถให้เห็นจึงถูกเรียกตัวไปติดทีมชาติพม่า โดยลงเล่นให้กับทีมชุดใหญ่ไป 2 ปี ตั้งแต่ ค.ศ. 2010–2012 ทั้งสิ้น 41 นัด ยิงได้ 18 ประตู จากนั้นใน ค.ศ. 2013 สโมสรย่างกุ้งยูไนเต็ด สโมสรชื่อดังในลีกบ้านเกิด ได้ซื้อตัวจอโกโกไปด้วยค่าตัวมหาศาล ทำให้เขากลายเป็นตัวหลักทั้งในสโมสรและทีมชาติ รวมถึงพาทีมต้นสังกัดคว้าแชมป์เมียนมาเนชันแนลลีกได้ถึง 2 สมัย และเจเนอรัลอองซานชีลด์ (General Aung San Shield) อีก 1 สมัย กระทั่งเดือนธันวาคม ค.ศ. 2017 สโมสรเชียงราย ยูไนเต็ดจากไทยลีก ได้เซ็นสัญญาดึงมาร่วมทีมในฐานะโควตาอาเซียนด้วยสัญญายืมตัว 1 ปี โดยประเดิมสนามให้กับทีมในไทยลีกนัดที่เสมอ 1– 1 กับเอสซีจี เมืองทอง ยูไนเต็ดที่เอสซีจีสเตเดียม เมื่อวันเสาร์ที่ 3 มีนาคม ค.ศ. 2018</doc>
