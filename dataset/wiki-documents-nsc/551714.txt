<doc id="551714" url="https://th.wikipedia.org/wiki?curid=551714" title="บัวขม">บัวขม บัวขม L. var. pubescens Hook.f. & Th. เป็นไม้น้ำในวงศ์ Nymphaeaceae กลุ่มเดียวกับบัวสาย มีไรโซม ดอกสีขาว เมื่ออบแห้งแล้วมีสีน้ำตาล กลีบเลี้ยง ยาว 4-5 เซนติเมตร มีกลีบดอก 19 กลีบ รูปหอกกลับ ชั้นเกสรตัวผู้มีลักษณะแบน 60 อัน เกสรตัวผู้ยาว 2 เซนติเมตร ในทางยาสมุนไพร บัวขม ถูกจัดอยู่ในพิกัดบัวพิเศษ มี 6 อย่างคือ บัวหลวงแดง บัวหลวงขาว บัวสัตตบงกชแดง บัวสัตตบงกชขาว บัวเผื่อน และบัวขม ใช้แก้ไข้อันเกิดเพื่อธาตุทั้ง 4 แก้ลม เสมหะ และโลหิต บำรุงกำลัง บำรุงหัวใจ ทำให้แช่มชื่น แก้ร้อนในกระหายน้ำ แก้ไข้ตัวร้อน และเป็นส่วนประกอบของยาหอมเทพจิตร ซึ่งใช้แก้ลมกองละเอียด ได้แก่ อาการหน้ามืด ตาลาย สวิงสวาย ใจสั่น และบำรุงดวงจิตให้ชุ่มชื่น ในฟิลิปปินส์ใช้รักษาโรคโกโนเรีย</doc>
