<doc id="751653" url="https://th.wikipedia.org/wiki?curid=751653" title="ปีแยร์-แอเมอริก โอบาเมอย็องก์">ปีแยร์-แอเมอริก โอบาเมอย็องก์ ปีแยร์-แอเมอริก เอมีลียาโน ฟร็องซัว โอบาเมอย็องก์ (; ) เกิดเมื่อวันที่ 18 มิถุนายน ค.ศ. 1989 เป็นนักฟุตบอลอาชีพชาวกาบอง ปัจจุบันเล่นให้กับอาร์เซนอล และฟุตบอลทีมชาติกาบอง ในตำแหน่งกองหน้ารวมถึงในตำแหน่งปีก โอบาเมอย็องก์เป็นที่รู้จักกันดีในเรื่องของความเร็ว ซึ่งสามารถวิ่งในระยะทาง 30 เมตร ภายในระยะเวลาแค่ 3.7 วินาที โอบาเมอย็องก์สร้างชื่อมากับโบรุสเซียดอร์ทมุนด์ ในบุนเดสลีกา เยอรมนี และย้ายมาสู่อาร์เซนอลในช่วงต้นปี ค.ศ. 2018 ด้วยค่าตัว 56 ล้านปอนด์ (ประมาณ 2,544 ล้านบาท) ด้วยสัญญา 3 ปีครึ่ง และรับค่าจ้าง 180,000 ปอนด์ (ประมาณ 8,100,000 บาท) ต่อสัปดาห์ นับเป็นสถิติค่าตัวและค่าจ้างที่สูงสุดของอาร์เซนอล แต่สถิตินี้ถูกทำลายด้วยระยะเวลาเพียงวันเดียว เมื่อเมซุต เออซิล กองกลางของสโมสรได้ต่อสัญญาไปอีก 3 ปี และได้รับค่าจ้างราว 300,000–350,000 ปอนด์ (ประมาณ 13,500,000–15,750,000 บาท) ต่อสัปดาห์ โอบาเมอย็องก์ลงเล่นให้อาร์เซนอลนัดแรก ในพรีเมียร์ลีกนัดที่ 26 พบกับเอฟเวอร์ตัน ที่สนามเอมิเรตส์สเตเดียม และสามารถยิงได้เลยในนาทีที่ 37 จากการส่งให้ของแฮนริค มะคีทาเรียน เป็นลูกที่ 4 จบการแข่งขันอาร์เซนอลชนะไป 5–1สถิติอาชีพสโมสรทีมชาติ</doc>
