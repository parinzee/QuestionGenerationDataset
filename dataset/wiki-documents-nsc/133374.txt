<doc id="133374" url="https://th.wikipedia.org/wiki?curid=133374" title="อำเภอวิหารแดง">อำเภอวิหารแดง วิหารแดง เป็นอำเภอหนึ่งใน 13อำเภอของจังหวัดสระบุรี มีภูมิประเทศส่วนใหญ่เป็นที่ราบ และมีเขตภูเขาและป่าดงดิบทางทิศเหนือและตะวันออก ประชากรส่วนใหญ่ของอำเภอประกอบอาชีพกสิกรรม โดยเฉพาะในเขตชลประทานที่มีพื้นที่เหมาะสมแก่การเพาะปลูกประวัติศาสตร์ ประวัติศาสตร์. แต่เดิมตัวอำเภอไม่ได้ตั้งอยู่ในพื้นที่ปัจจุบันนี้ แต่ตั้งอยู่ในพื้นที่ของเทศบาลตำบลหนองหมู แต่เมื่อมีการตัดถนนสุวรรณศรและเส้นทางรถไฟผ่าน จึงได้ย้ายที่ตัวอำเภอมาอยู่ ณ พื้นที่ปัจจุบันนี้ที่ตั้งและอาณาเขต ที่ตั้งและอาณาเขต. อำเภอวิหารแดงตั้งอยู่ทางทิศใต้ของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอเมืองสระบุรีและอำเภอแก่งคอย - ทิศตะวันออก ติดต่อกับอำเภอบ้านนา (จังหวัดนครนายก) - ทิศใต้ ติดต่อกับอำเภอบ้านนา (จังหวัดนครนายก) และอำเภอหนองเสือ (จังหวัดปทุมธานี) - ทิศตะวันตก ติดต่อกับอำเภอหนองแคการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอวิหารแดงแบ่งพื้นที่การปกครองออกเป็น 6 ตำบล 52 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอวิหารแดงประกอบด้วยองค์กรปกครองส่วนท้องถิ่น 8 แห่ง ได้แก่- เทศบาลตำบลวิหารแดง ครอบคลุมพื้นที่บางส่วนของตำบลบ้านลำ ตำบลคลองเรือ ตำบลวิหารแดง ตำบลหนองสรวง และตำบลเจริญธรรม - เทศบาลตำบลหนองหมู ครอบคลุมพื้นที่บางส่วนของตำบลหนองหมู ตำบลวิหารแดง และตำบลหนองสรวง - องค์การบริหารส่วนตำบลหนองหมู ครอบคลุมพื้นที่ตำบลหนองหมู (เฉพาะนอกเขตเทศบาลตำบลหนองหมู) - องค์การบริหารส่วนตำบลบ้านลำ ครอบคลุมพื้นที่ตำบลบ้านลำ (เฉพาะนอกเขตเทศบาลตำบลวิหารแดง) - องค์การบริหารส่วนตำบลคลองเรือ ครอบคลุมพื้นที่ตำบลคลองเรือ (เฉพาะนอกเขตเทศบาลตำบลวิหารแดง) - องค์การบริหารส่วนตำบลวิหารแดง ครอบคลุมพื้นที่ตำบลวิหารแดง (เฉพาะนอกเขตเทศบาลตำบลวิหารแดงและเทศบาลตำบลหนองหมู) - องค์การบริหารส่วนตำบลหนองสรวง ครอบคลุมพื้นที่ตำบลหนองสรวง (เฉพาะนอกเขตเทศบาลตำบลวิหารแดงและเทศบาลตำบลหนองหมู) - องค์การบริหารส่วนตำบลเจริญธรรม ครอบคลุมพื้นที่ตำบลเจริญธรรม (เฉพาะนอกเขตเทศบาลตำบลวิหารแดง)</doc>
