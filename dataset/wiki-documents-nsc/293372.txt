<doc id="293372" url="https://th.wikipedia.org/wiki?curid=293372" title="ประภาพันธุ์ กรโกสียกาจ">ประภาพันธุ์ กรโกสียกาจ รองศาสตราจารย์ ดร. ประภาพันธุ์ กรโกสียกาจ (3 ธันวาคม พ.ศ. 2472) เป็นพระธิดาในพระเจ้าวรวงศ์เธอ พระองค์เจ้านิพันธุ์ภาณุพงศ์ กรมหมื่นภาณุพงศ์พิริยเดช กับหม่อมมาลี ภาณุพันธุ์ ณ อยุธยา เป็นพระราชปนัดดาในพระบาทสมเด็จพระจอมเกล้าเจ้าอยู่หัว และเป็นอดีตอาจารย์มหาวิทยาลัยศรีนครินทรวิโรฒประวัติ ประวัติ. ประภาพันธุ์ กรโกสียกาจ มีนามเดิมว่า หม่อมเจ้าประภาพันธุ์ ภาณุพันธุ์ ประสูติเมื่อ 3 ธันวาคม พ.ศ. 2472 พระธิดาในพระเจ้าวรวงศ์เธอ พระองค์เจ้านิพันธุ์ภาณุพงศ์ กรมหมื่นภาณุพงศ์พิริยเดช กับหม่อมมาลี ภาณุพันธุ์ ณ อยุธยา เป็นพระนัดดาในจอมพลสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช และเป็นพระปนัดดาในพระบาทสมเด็จพระจอมเกล้าเจ้าอยู่หัว พระบิดาได้สิ้นพระชนม์เมื่อมีพระชันษาเพียง 4 ปี หม่อมเจ้าประภาพันธุ์ ทรงมีภคินีและขนิษฐา คือ หม่อมเจ้าสวรรณา หม่อมเจ้าประภาพันธุ์ หม่อมเจ้าอรุณแสงไข หม่อมเจ้าหญิงพันธุ์วโรภาส และหม่อมเจ้าอุทัยกัญญา ภาณุพันธุ์ หม่อมเจ้าประภาพันธุ์ ภาณุพันธุ์ กราบทูลลาออกจากฐานันดรศักดิ์เพื่อสมรสกับพลอากาศตรี โกสีย์ กรโกสียกาจ บุตรหลวงกรโกสียกาจ (กอน โสมนะพันธ์) กับนางอบ กรโกสียกาจ เมื่อ 16 กุมภาพันธ์ พ.ศ. 2504 มีบุตรธิดาด้วยกัน 3 คน สำเร็จการศึกษาระดับปริญญามหาบัณฑิต สาขาจิตวิทยาพัฒนาการ จากมหาวิทยาลัยศรีนครินทรวิโรฒ (เมื่อครั้งยังเป็นวิทยาลัยวิชาการศึกษา) เมื่อ พ.ศ. 2500 และเริ่มรับราชการเป็นอาจารย์ของมหาวิทยาลัยศรีนครินทรวิโรฒตั้งแต่ พ.ศ. 2499 และเกษียณอายุราชการใน พ.ศ. 2533 ในตำแหน่งรองศาสตราจารย์ระดับ 9 ปัจจุบันยังทำงานด้านสาธารณกุศล อาทิ เป็นประธานมูลนิธิหม่อมเจ้าพิจิตรจิราภา เทวกุล ในพระอุปถัมภ์สมเด็จพระเจ้าภคินีเธอ เจ้าฟ้าเพชรรัตนราชสุดา สิริโสภาพัณณวดี เพื่อมอบทุนการศึกษาให้แก่นักเรียน นิสิต นักศึกษา ที่ใฝ่เรียน แต่ขาดแคลนทุนทรัพย์เครื่องราชอิสริยาภรณ์พงศาวลี</doc>
