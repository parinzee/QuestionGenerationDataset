<doc id="267696" url="https://th.wikipedia.org/wiki?curid=267696" title="แนแธเนียล ฮอว์ธอร์น">แนแธเนียล ฮอว์ธอร์น แนแธเนียล ฮอว์ธอร์น () (4 กรกฎาคม ค.ศ. 1804 - (19 พฤษภาคม ค.ศ. 1864) แนแธเนียล ฮอว์ธอร์นเป็นนักเขียนนวนิยาย และ นักเขียนเรื่องสั้นคนสำคัญชาวอเมริกัน ที่เกิดเมื่อวันที่ 4 กรกฎาคม ค.ศ. 1804 ที่เมืองเซเลมในแมสซาชูเซตส์ ในสหรัฐอเมริกา และเสียชีวิตเมื่อวันที่ 19 พฤษภาคม ค.ศ. 1864 ที่เมืองพลิมัธในนิวแฮมป์เชียร์ ผลงานสำคัญของแนแธเนียล ฮอว์ธอร์นก็ได้แก่ The Scarlet Letter () ที่เขียนในปี ค.ศ. 1850 และ The House of the Seven Gables () ที่เขียนในปี ค.ศ. 1851 ฮอว์ธอร์นเป็นบุตรของ แนแธเนียล แฮทธอร์น (Nathaniel Hathorne) และเอลิซาเบธ คลาร์ค แมนนิง แฮทธอร์น ต่อมาฮอว์ธอร์นก็เปลี่ยนนามสกุลจาก “Hathorne” เป็น “Hawthorne” โดยเติม “w” เข้าไปในชื่อ เพื่อที่จะแยกจากครอบครัวของญาติที่รวมทั้งจอห์น แฮทธอร์น (John Hathorne) ผู้เป็นผู้พิพากษาคนหนึ่งระหว่างการพิจารณาคดีแม่มดแห่งซาเลม (Salem Witch Trials) ฮอว์ธอร์นเข้าศึกษาที่วิทยาลัยโบว์ดิน (Bowdoin College) และสำเร็จการศึกษาในปี ค.ศ. 1825 เพื่อนร่วมชั้นก็ได้แก่ผู้ที่ในอนาคตกลายมาเป็นประธานาธิบดีของสหรัฐอเมริกาแฟรงกลิน เพียร์ซ และกวีเฮนรี แวดสเวิร์ธ ลองเฟลโลว์ (Henry Wadsworth Longfellow) ในปี ค.ศ. 1828 ฮอว์ธอร์นก็ตีพิมพ์งานชิ้นแรกโดยไม่ใช้ชื่อ Fanshawe ในปี ค.ศ. 1828 ก็ตีพิมพ์เรื่องสั้นอีกหลายเรื่องในนิตยสารหลายเล่มที่มารวมเล่มในปี ค.ศ. 1837 เป็น Twice-Told Tales () ปีต่อมาฮอว์ธอร์นก็หมั้นกับโซเฟีย พีบอดี ฮอว์ธอร์นทำงานที่ด่านศุลกากรและเข้าเป็นสมาชิกของบรุคฟาร์ม (Brook Farm) ซึ่งเป็นชุมนุมของกลุ่มคตินิยมเหนือเหตุผล (Transcendentalism) ก่อนที่สมรสกับพีบอดีในปี ค.ศ. 1842 หลังจากนั้นฮอว์ธอร์นและโซเฟียก็ย้ายไปอยู่ที่บ้านเดอะโอลด์แมนส์ (The Old Manse) ที่ คองคอร์ด, แมสซาชูเซตส์, ต่อมาก็ย้ายไปยังเดอะเบิร์คเชอร์ส (The Berkshires) ในเซเลม หลังจากนั้นก็ย้ายกลับมาคองคอร์ดที่บ้านเดอะเวย์ไซด์ (The Wayside) The Scarlet Letter ได้รับการตีพิมพ์ในปี ค.ศ. 1850 ตามด้วยนวนิยายต่อมาอีกหลายเรื่อง เมื่อได้รับตำแหน่งหน้าที่ทางการเมืองฮอว์ธอร์นก็ย้ายครอบครัวไปยุโรปก่อนที่ย้ายกลับมาที่บ้านเดอะเวย์ไซด์ในปี ค.ศ. 1860 ฮอว์ธอร์นเสียชีวิตเมื่อวันที่ 19 พฤษภาคม ค.ศ. 1864 ที่เมืองพลิมัธในนิวแฮมป์เชียร์ งานของฮอว์ธอร์นส่วนใหญ่เป็นงานในบริเวณนิวอิงแลนด์ งานหลายชิ้นเป็นงานที่แฝงอุปมานิทัศน์ทางจริยธรรมจากอิทธิพลเพียวริตัน งานเขียนนวนิยายเป็นงานที่จัดอยู่ในกลุ่มขบวนการจินตนิยมในกลุ่มย่อยที่เรียกว่า dark romanticism แก่่นของเรื่องมักจะมีศูนย์กลางเกี่ยวกับความชั่วร้ายและความมีบาปของมนุษย์ และมักจะสื่อความหมายทางจริยธรรมและเต็มไปด้วยความขัดแย้งอันลึกซึ้งทางจิตวิทยา งานเขียนของก็รวมทั้งนวนิยาย เรื่องสั้น และชีวประวัติของเพื่อน แฟรงกลิน เพียร์ซงานเขียนบางชิ้นนวนิยายงานเขียนบางชิ้น. นวนิยาย. - Fanshawe (พิมพ์หลังจากที่เสียชีวิตไปแล้ว, ค.ศ. 1828) - The Scarlet Letter (ค.ศ. 1850) - The House of the Seven Gables (ค.ศ. 1851) - The Blithedale Romance (ค.ศ. 1852) - The Marble Faun (ค.ศ. 1860) - The Dolliver Romance (ค.ศ. 1863) - Septimius Felton; or the Elixir of Life (พิมพ์ในนิตยสาร Atlantic Monthly, 1872) - Doctor Grimshawe's Secret: A romance โดยบทนำที่เขียนโดยจูเลียน ฮอว์ธอร์น (ค.ศ. 1882)รวบรวมเรื่องสั้นรวบรวมเรื่องสั้น. - Twice-Told Tales (ค.ศ. 1837) - Grandfather's Chair (ค.ศ. 1840) - Mosses from an Old Manse (ค.ศ. 1846) - The Snow-Image, and Other Twice-Told Tales (ค.ศ. 1852) - A Wonder-Book for Girls and Boys (ค.ศ. 1852) - Tanglewood Tales (ค.ศ. 1853) - The Dolliver Romance and Other Pieces (ค.ศ. 1876) - The Great Stone Face and Other Tales of the White Mountains (ค.ศ. 1889) - The Celestial Railroad and Other Short Storiesเรื่องสั้นเรื่องสั้น. - "My Kinsman, Major Molineux" (ค.ศ. 1832) - "Young Goodman Brown" (ค.ศ. 1835) - "The Gray Champion" (ค.ศ. 1835) - "The White Old Maid" (ค.ศ. 1835) - "The Ambitious Guest" (ค.ศ. 1835) - "The Minister's Black Veil" (ค.ศ. 1836) - "The Man of Adamant" (ค.ศ. 1837) - "The Maypole of Merry Mount" (ค.ศ. 1837) - "The Great Carbuncle" (ค.ศ. 1837) - "Dr. Heidegger's Experiment" (ค.ศ. 1837) - "A Virtuoso's Collection" (May 1842) - "The Birth-Mark" (March 1843) - "Egotism; or, The Bosom-Serpent" (ค.ศ. 1843) - "The Artist of the Beautiful" (ค.ศ. 1844) - "Rappaccini's Daughter" (ค.ศ. 1844) - "P.'s Correspondence" (ค.ศ. 1845) - "Ethan Brand" (ค.ศ. 1850) - "Feathertop" (ค.ศ. 1854)</doc>
