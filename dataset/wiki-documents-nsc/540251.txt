<doc id="540251" url="https://th.wikipedia.org/wiki?curid=540251" title="สุณิสา เลิศภควัต">สุณิสา เลิศภควัต ร้อยโทหญิง สุณิสา เลิศภควัตหรือ สุณิสา ทิวากรดำรง (ชื่อเล่น เจิ๊ยบ) อดีตรองโฆษกประจำสำนักนายกรัฐมนตรี ในรัฐบาลของนางสาวยิ่งลักษณ์ ชินวัตร เป็นอดีตทหารประจำศูนย์ปฏิบัติการกองทัพบก อดีตนักจัดรายการวิทยุและผู้สื่อข่าวสายทหารประวัติ ประวัติ. สุณิสา เกิดเมื่อวันที่ 7 มีนาคม พ.ศ. 2518 สำเร็จการศึกษาระดับปริญญาตรี จากคณะรัฐศาสตร์ (สังคมวิทยาและมานุษยวิทยา) จุฬาลงกรณ์มหาวิทยาลัย เมื่อปี พ.ศ. 2541 สำเร็จการศึกษาระดับปริญญาโท จากคณะสังคมสงเคราะห์ มหาวิทยาลัยธรรมศาสตร์ และผ่านการฝึกอบรมจากสำนักข่าวเอพีทีเอ็น (ประเทศไทย) ได้รับทุนจากรัฐบาลญี่ปุ่นฝึกงานกับสถานีโทรทัศน์เอ็นเอชเคของญี่ปุ่น 3 เดือนการทำงาน การทำงาน. สุณิสา เริ่มรับราชการเป็นนายทหารแปลข่าวต่างประเทศ ในปี พ.ศ. 2543 สังกัดกรมสรรพาวุธ ต่อมาปี พ.ศ. 2545 ย้ายมาสังกัดศูนย์วิทยุกองทัพบก จัดรายการวิทยุโดยใช้ชื่อว่า "หมวดเจี๊ยบ" กระทั่งย้ายมาเป็นผู้สื่อข่าวสายทหาร ททบ.5 และผู้ประกาศข่าวพยากรณ์อากาศ สุณิสา เป็นที่รู้จักมากขึ้นจากการเขียนหนังสือ "ทักษิณ Where are you?" และ "ทักษิณ Are you OK?" กระทั่งในปี พ.ศ. 2550 เธอได้ลาออกจากราชการ และเข้าร่วมงานกับพรรคเพื่อไทย โดยการลงสมัครรับเลือกตั้งสมาชิกสภาผู้แทนราษฎรกรุงเทพมหานคร เขต 30 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 แต่ไม่ได้รับเลือกตั้ง โดยแพ้ให้กับอรอนงค์ คล้ายนก จากพรรคประชาธิปัตย์ สุณิสา เลิศภควัต ได้รับแต่งตั้งเป็นรองโฆษกประจำสำนักนายกรัฐมนตรี ในรัฐบาลนางสาวยิ่งลักษณ์ ชินวัตร แทนนายอนุสรณ์ เอี่ยมสะอาด เมื่อ วันที่ 12 มี.ค. ปี พ.ศ. 2556 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เธอได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 113 ภายหลังการรัฐประหารในประเทศไทย พ.ศ. 2557 เขาถูกฟ้องร้องในวันที่ 8 ธันวาคม พ.ศ. 2560 ข้อหา ผิด พ.ร.บ.คอมพิวเตอร์ และ ป.อาญา ม.116 ข้อหา ยุยงปลุกปั่นฯเครื่องราชอิสริยาภรณ์</doc>
