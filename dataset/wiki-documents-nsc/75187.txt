<doc id="75187" url="https://th.wikipedia.org/wiki?curid=75187" title="ตูโปเลฟ ตู-144">ตูโปเลฟ ตู-144 ตูโปเลฟ ตู-144 () เป็นเครื่องบินโดยสารความเร็วเหนือเสียงแบบแรกของโลก เครื่องต้นแบบ ตู-144 เครื่องต้นแบบบินครั้งแรกเมื่อวันที่ 31 ธันวาคม ค.ศ. 1968 และปรากฏต่อสาธารณชนเป็นครั้งแรก ที่อากาศยานเชเรเม็ทเยโวในกรุงมอสโก เมื่อวันที่ 21 พฤษภาคม ค.ศ. 1970 ในงานแสดงการบินที่ปารีสในปี ค.ศ. 1973 ตู-144 หมายเลข 2 ซึ่งเป็นเครื่องบินต้นแบบ ได้เกิดระเบิดต่อหน้าผู้ชมกว่า 30,000 คน ทำให้พัฒนาช้าลงไปอีกหลายปี ตู-144 เริ่มรับผู้โดยสารเป็นครั้งแรกในวันที่ 1 พฤศจิกายน ค.ศ. 1977 และเป็นคูแข่งข้นของเจ๊ตโดยสารคองคอร์ด ซึ่ง ตู-144 มีขนาดใหญ่กว่าคองคอร์ดและเร็วกว่าและได้บินเป็นครั้งแรกก่อนคองคอร์ด 2 เดือน แต่รับผู้โดยสารช้ากว่าคองคอร์ต 21 เดือน ตูโปเลฟ ตู-144 มีข้อจำกัดในการออกแบบด้านพลศาสตร์ ซึ่งส่วนหัวของเครื่องบินจะต้องเชิดขึ้น ส่งผลให้ทัศนวิสัยของนักบินไม่ดี ผู้ออกแบบได้แก้ไขโดยเพิ่มกลไกปรับส่วนหัวของเครื่องบิน ให้กดลงมา เพื่อให้นักบินมองเห็นสนามบินขณะเครื่องบินขึ้น ลงจอด และขณะอยู่บนแทกซี่เวย์ ตู-144 ต้องใช้ร่มชูชีพช่วยลดความเร็วในการลงจอดรายละเอียด ตูโปเลฟ ตู-144รายละเอียด ตูโปเลฟ ตู-144. - ผู้สร้าง (โรงงานสร้างอากาศยานแห่งสหภาพโซเวียต) ปัจจุบันคือสำนักงานตูโปเลฟ - ประเภท เจ๊ตโดยสารความเร็วเหนือเสียง อัตราผู้โดยสาร 140 ที่นั่ง เจ้าหน้าที่ 3 นาย - เครื่องยนต์ เทอร์โบแฟน คุซเน็ทซอฟ เอ็นเค-144 ให้แรงขับสถิตเครื่องละ 15,000 กิโลกรัม และ 20,000 กิโลกรัม เมื่อสันดาปท้ายจำนวน 4 เครื่อง - กางปีก 28.80 เมตร - ยาว 65.70 เมตร - สูง 12.85 เมตร - พื้นที่ปีก 438 ตารางเมตร - น้ำหนักเปล่า 85,000 กิโลกรัม - น้ำหนักบรรทุกสูงสุด 15,000 กิโลกรัม - น้ำหนักเชื้อเพลิงมากที่สุด 95,000 กิโลกรัม - น้ำหนักวิ่งขึ้นสูงสุด 180,000 กิโลกรัม - อัตราเร็วสูงสุด 2.35 มัค (2,500 กิโลเมตร/ชั่วโมง) - อัตราเร็วเดินทางปกติ 2.2 มัค (2,300 กิโลเมตร/ชั่วโมง) - อัตราเร็วเดินทางพิสัยบินไกล 1.9 มัค (2,000 กิโลเมตร/ชั่วโมง) - เพดานบินใช้งาน 16,000-18,000 เมตร - พิสัยบิน 6,500 กิโลเมตร</doc>
