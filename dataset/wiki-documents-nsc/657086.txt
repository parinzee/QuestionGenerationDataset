<doc id="657086" url="https://th.wikipedia.org/wiki?curid=657086" title="สเตฟัน เดอ ไฟร">สเตฟัน เดอ ไฟร สเตฟัน เดอ ไฟร (; เกิดเมื่อวันที่ 5 กุมภาพันธ์ ค.ศ. 1992) เป็นนักฟุตบอลอาชีพชาวดัตช์ซึ่งเล่นในตำแหน่งกองหลังตัวกลางให้กับสโมสรกีฬาลาซีโอในเซเรียอา และทีมชาติเนเธอร์แลนด์ เดอ ไฟร เริ่มต้นการเป็นนักฟุตบอลกับเฟเฟ สปิริต () ซึ่งเป็นสโมสรสมัครเล่นในบ้านเกิดของเขา ต่อมาได้ลงเล่นฟุตบอลอาชีพเป็นครั้งแรกกับไฟเยอโนร์ดขณะมีอายุได้ 17 ปี เขาเล่นในลีกเอเรอดีวีซีกับสโมสรนี้อยู่ห้าฤดูกาลโดยได้ทำหน้าที่กัปตันทีมในช่วงเวลาสั้น ๆ ก่อนจะย้ายไปยังลาซีโอในเดือนกรกฎาคม ค.ศ. 2014 ในฐานะผู้เล่นทีมชาติชุดใหญ่ตั้งแต่ปี ค.ศ. 2012 เดอ ไฟร ได้ลงเล่นให้กับเนเธอร์แลนด์มาแล้วกว่ายี่สิบนัด โดยมีส่วนร่วมในทีมชาติดัตช์ซึ่งได้อันดับที่ 3 ในฟุตบอลโลก 2014 และได้รับการคัดเลือกจากนักวิจารณ์หลายคนให้อยู่ในทีมยอดเยี่ยมประจำการแข่งขันดังกล่าว</doc>
