<doc id="393567" url="https://th.wikipedia.org/wiki?curid=393567" title="นภัสสร บุรณศิริ">นภัสสร บุรณศิริ นภัสสร บูรณศิริ (โมเม) หรือในปัจจุบันเป็นที่รู้จักกันในนาม โมเมพาเพลิน เกิดวันที่ 29 ธันวาคม พ.ศ. 2523 เคยเป็นศิลปินเดี่ยวภายใต้สังกัด อาร์เอส โปรโมชั่น ออกอัลบั้มเดี่ยวมาแล้วจำนวน 7 ชุด มีเพลงที่สร้างชื่อเสียงได้แก่ เพลง กระดุ๊ก กระดิ๊ก, แค่วันนี้, สอน, ทำไมต้องเสียใจ, สักนาที (ช่วยเป็นคนเดิม), ซา, รักภาษาอะไร เป็นต้นประวัติ ประวัติ. นภัสสร บุรณศิริ (ชื่อเล่น: โมเม) หรือในปัจจุบันเป็นที่รู้จักกันในชื่อ โมเมพาเพลิน เกิดเมื่อวันที่ 29 ธันวาคม พ.ศ. 2523 ที่กรุงเทพมหานคร เป็นนักร้อง นักแสดง และผู้เชี่ยวชาญด้านความงามชาวไทย ออกอัลบั้มในสังกัด อาร์เอส โปรโมชั่น นภัสสร เป็นบุตรสาวของ นายภัสดา บุรณศิริ และ นางสุดา ชื่นบาน และมีพี่สาวต่างบิดาซึ่งก็เป็นนักร้องเช่นกันคือ แหม่ม พัชริดา วัฒนา (อดีตนักร้องวง สาว สาว สาว) โมเมเข้าสู่วงการในช่วงอายุ 16 ปี ด้วยการร้องเพลงประกอบภาพยนตร์ "เจนนี่ กลางวันครับ กลางคืนค่ะ !" ในเพลง "ใช่เธอหรือเปล่า" (พ.ศ. 2539) ซึ่งเป็นภาพยนตร์ในเครืออาร์เอส ต่อด้วยเพลงประกอบละครเรื่อง ดอกแก้ว ในเพลง "แค่ให้ฉันรักเธอ" เมื่อปีพ.ศ. 2539 นภัสสร ออกอัลบั้มชุดแรกในสังกัดอาร์เอสเมื่อปีพ.ศ. 2541 โดยใช้ชื่ออัลบั้มว่า "Momay" ออกวางจำหน่ายเมื่อเดือน กุมภาพันธ์ พ.ศ. 2541 เปิดตัวด้วยเพลสนุกสนานอย่างเพลง "กระดุ๊ก กระดิ๊ก" ซึ่งเป็นเพลงที่สร้างชื่อเสียงให้กับเธอในเวลานั้น ต่อด้วยเพลง "แค่วันนี้", "ให้เธอ" และเพลง "โมเม (ไม่โมเม)" เป็นต้น ด้านยอดขายในอัลบั้มชุดแรกสูงสุดถึง 1,000,000 ชุด และในปีเดียวกัน ได้มีการเปลี่ยนปกอัลบั้มเพื่อฉลองความสำเร็จของโมเมในเวลานั้น คืออัลบั้ม "Momay" และเพิ่มเพลงใหม่ในอัลบั้มอีก 2 เพลง ได้แก่เพลง "ก๊อตซิลล่า" และเพลง "เต้น" ซึ่งเป็นธรรมเนียมของศิลปินสังกัดอาร์เอส หากศิลปินคนไหนประสบความสำเร็จ ไม่ว่าจะเป็นด้านยอดขาย หรือด้านงานเพลงในอัลบั้ม จะต้องมีการเปลี่ยนปก เพื่อฉลองความสำเร็จ ต่อมาในปีพ.ศ. 2543 โมเมได้ออกอัลบั้มชุดที่ 2 ในชื่อ "NATURAL MOMAY" ภายใต้การดูแลของ ณรงค์ เดชะ และ สุทธิพงษ์ วัฒนะจัง มีเพลงฮิตในอัลบั้มได้แก่ เพลง "สอน", "ทำไมต้องเสียใจ", "เธอรักฉันรู้" และเพลง "เข็มทิศ" ในปีเดียวกันโมเมออกอัลบั้มพิเศษในชื่อ "Favorite Momay" ซึ่งเป็นการนำเพลงฮิตในอัลบั้มที่ผ่านมา มารวามอยู่ในอัลบั้มชุดพิเศษนี้ โดยมีเพลงใหม่ถึง 3 เพลง ได้แก่เพลง "เธอก็รู้", "ไม่เป็นไร" และเพลง "ไม่สายไปใช่ไหม (ประกอบละคร ชื่นชีวานาวี)" นอกจากนี้ โมเมยังมีโอกาสได้และละครโทรทัศน์เรื่องแรก ซึ่งเธอรับบทเป็น เวฬุริยา (นางเอกของเรื่อง) ในละครเรื่อง "ทิพย์ดุริยางค์" ออกอากาศทางสถานีโทรทัศน์สีกองทัพบกช่อง 7 เมื่อปีพ.ศ. 2543 โดยแสดงคู่กับ "กัปตัน-ภูธเนศ หงษ์มานพ" ปีพ.ศ 2544 โมเมได้ออกอัลบั้มชุดที่ 4 ในชื่อ "Spicy Momay" โดยเปิดตัวอัลบั้มเมื่อวันที่ 5 ตุลาคม พ.ศ. 2544 ได้มีเพลงฮิตได้แก่เพลง "Bye Bye Heart", "ซา" และเพลง "อย่าหยุดขยับ" ซึ่งทั้ง3เพลงได้ถูกนำไปประกอบละครโทรทัศน์เรื่อง "ครอบครัวตัว อ." ออกอากาศทางช่อง 3 ปีพ.ศ. 2545 โมเมกลับมาออกอัลบั้มชุดสุดท้ายในนาม "โมเม" คืออัลบั้ม "Being Momay" มีเพลงฮิตได้แก่เพลง "อาย", "สักนาที (ช่วยเป็นคนเดิม)" และเพลง "คนดีที่ปวดใจ" ปีพ.ศ. 2547 โมเมกลับมาออกอัลบั้มในนามวง "I - Babie (ไอ-เบบี้)" ซึ่งเปลี่ยนแนวจากอัลบั้มชุดก่อนๆคือ เป็นเพลงร็อคที่มีเนื้อหาที่โตขึ้น โดยอัลบั้มชุดนี้มีเพลงฮิตได้แก่เพลง "รักภาษาอะไร" และเพลง "เหตุผลของคนหลายใจ" นอกจากอัลบั้มเดี่ยวแล้ว ในช่วงที่เธออยู่สังกัดอาร์เอส ก็ได้ออกอัลบั้มพิเศษ อัลบั้มเฉพาะกิจกับนักร้องในสังกัดมากมาย ไม่ว่าจะเป็นอัลบั้ม The X-Venture (ดิ เอ็กซ์-เวนเจอร์), อัลบั้ม Zodiac และอัลบั้ม RS Star﻿ Club เป็นต้น ปัจจุบันเป็นพิธีกรรายการ โมเมพาเพลิน และ Momay with you ทางช่อง Momay with you และทำงานเป็น freelance ให้กับนิตสาร L'officialชีวิตส่วนตัว ชีวิตส่วนตัว. ด้านชีวิตส่วนตัว โมเมเป็นดีเจที่ "อีซี่ เอฟ. เอ็ม. 105.5" และทำรายการ "โมเมพาเพลิน" สอนแต่งหน้าผ่านทางYoutubeและช่องจานดาวเทียม โมเมเคยคบหาดูใจกับจอห์น วิญญู วงศ์สุรวัฒน์ มาเป็นเวลา 4 ปีและเคยคบหาดูใจกับคิว เตมี คุปต์ธนโรจน์ ดีเจแห่งคลื่นซี้ดเอฟเอ็ม ซึ่งอายุน้อยกว่าโมเม 6 ปี โดยทั้งคู่ได้คบหาดูใจกันมาแค่ 3 ปี สาเหตุของการเลิกราคือ เนื่องจากทัศนคติที่ไม่ตรงกันการศึกษาการศึกษา. - มัธยมโรงเรียนบดินทรเดชา(สิงห์ สิงหเสนี) - ปริญญาตรี คณะนิเทศศาสตร์ เอกโฆษณา มหาวิทยาลัยหอการค้าไทยผลงานผลงานเพลงอัลบั้มพิเศษอัลบั้มในนาม I-Babieอัลบั้มอื่นๆผลงาน. อัลบั้มอื่นๆ. - อัลบั้ม The X-Venture (2542) - อัลบั้มพิเศษ Zodiac (2544) - อัลบั้มพิเศษ RS Star﻿ Club (2544) - ร้องเพลง "มือที่มองไม่เห็น" (รวมศิลปินอาร์เอส) (2546)เพลงประกอบละคร-ภาพยนตร์เพลงประกอบละคร-ภาพยนตร์. - ร้องเพลงประกอบละคร "ดอกแก้ว" เพลง แค่ให้ฉันรักเธอ (2539) - ร้องเพลงประกอบภาพยนตร์ "เจนนี่ฯ" เพลง ใช่เธอหรือเปล่า (2539) - ร้องเพลงประกอบละคร "ชื่นชีวานาวี" เพลง ไม่สายไปใช่ไหม (2543) - ร้องเพลงประกอบละคร "ครอบครัวตัว อ." เพลง อย่าหยุดขยับ (2544) - ร้องเพลงประกอบละคร "ครอบครัวตัว อ." เพลง ซา (2544) - ร้องเพลงประกอบละคร "แม่คุณเอ๊ย" เพลง คือเธอใช่ไหม (2546)ผลงานด้านอื่นๆละครโทรทัศน์ ผลงานด้านอื่นๆ. ละครโทรทัศน์. เรื่อง "ทิพยดุริยางค์" รับบทเป็น ไผ่/เวฬุริยา แสดงคู่กับ ภูธเนศ หงษ์มานพ ทางช่อง7 (2543)รายการวิทยุรายการวิทยุ. - 88.5 Z-POP (2545-2547) - 88.5 FM Max (2547-2548) - Mix 90 FM (2549-2550) - Eazy FM 105.5 (2550-2556)พิธีกรพิธีกร. - พรึ้ง ทุกวันจันทร์ เวลา 09.30 - 10.00น. ทางช่อง3Family - โมเมพาเพลิน ทางช่อง Momay with you ทาง youtube - Beauty S.O.S ทางช่อง L'official Thailand - Momay with you ทางช่อง Momay with you ทาง youtube - สตรีมีคลาส ทางช่อง StreeMeClass ทาง Youtubeคอนเสิร์ตคอนเสิร์ต. - คอนเสิร์ต THE X-VENTURE (2543) - คอนเสิร์ต Tack Teen Concert กระดุ๊กกระดิ๊กจับปูใส่UFO (2541) - อาร์.เอส. มิทติ้ง คอนเสิร์ต สตาร์ มิชชั่น มันส์หลุดโลก (2544) - คอนเสิร์ต RS.MEETING CONCERT SUPER SURPRISE TRILOGY (2003) - คอนเสิร์ต The Celebration concert (2545) - คอนเสิร์ต Zodiac (2545) - แขกรับเชิญคอนเสิร์ต ได้เวลา...เจมส์ (2555) - คอนเสิร์ต The Next Venture (2559)การคอรัสการคอรัส. - คอรัสเพลง "ไม่รักก็เกลียดเลย" ของ เจมส์-เรืองศักดิ์ ลอยชูศักดิ์ - คอรัสให้กับอัลบั้มตนเอง - คอรัสให้กับศิลปินต่างๆมากมายในค่าย อาร์เอสงานโฆษณางานโฆษณา. - Smooth E cream - Smooth E Cleansing Water - Maybelline Clear Smooth All In Oneรางวัลรางวัล. - รางวัลนาฏราช สาขาผู้จัดรายการบันเทิงยอดเยี่ยม ประเภทรายการวิทยุ (เสนอเข้าชิง)</doc>
