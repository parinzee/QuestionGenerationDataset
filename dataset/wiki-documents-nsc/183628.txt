<doc id="183628" url="https://th.wikipedia.org/wiki?curid=183628" title="พระอินทร์อภัย">พระอินทร์อภัย สมเด็จเจ้าฟ้าทัศไภย หรือ พระอินทร์อภัย เป็นพระราชโอรสพระองค์ที่ 14 ในสมเด็จพระเจ้าตากสินมหาราช ประสูติในกรมบริจาภักดีศรีสุดารักษ์ (เจ้าหญิงฉิม) ธิดาของเจ้าเมืองนครศรีธรรมราช (หนู) มีพระเชษฐา พระอนุชา และพระขนิษฐา ร่วมพระมารดา คือ- สมเด็จเจ้าฟ้าชายทัศพงศ์ ต้นราชสกุล "พงษ์สิน" - สมเด็จเจ้าฟ้าชายทัศไภย - สมเด็จเจ้าฟ้าชายนเรนทรราชกุมาร ต้นราชสกุล "รุ่งไพโรจน์" - สมเด็จเจ้าฟ้าหญิงปัญจปาปี เป็นพระชายาของสมเด็จพระสัมพันธวงศ์เธอ เจ้าฟ้าเกศ กรมขุนอิศรานุรักษ์ ต้นราชสกุล สมเด็จเจ้าฟ้าชายทัศพงศ์ และสมเด็จเจ้าฟ้าชายทัศไภย มีความรู้ทางการแพทย์ และได้รับราชการในราชสำนักพระบาทสมเด็จพระพุทธยอดฟ้าจุฬาโลก เป็นหม่อมราชนิกูล ที่ พระพงษ์นรินทร์ และ พระอินทร์อภัย ตามลำดับ มีตำแหน่งเข้าเฝ้าต่อจากเสนาบดี และสามารถเข้าออกในเขตพระราชฐานได้ เนื่องจากเป็นแพทย์ พระอินทร์อภัย ได้ลักลอบเป็นชู้กับเจ้าจอมในพระบาทสมเด็จพระพุทธเลิศหล้านภาลัย ไต่สวนพบว่ามีความผิดจริง และถูกประหารชีวิตเมื่อเดือน 10 ปีวอก พ.ศ. 2355พระโอรส-พระธิดา พระโอรส-พระธิดา. สมเด็จเจ้าฟ้าทัศไภยมีพระโอรส-พระธิดา ดังรายนามต่อไปนี้- หลวงมงคลรัตนราชมนตรี ( กุดั่น ) - เจ้าจอมมารดาน้อย ในรัชกาลที่ 4 เป็นพระสนมคนแรก ในพระบาทสมเด็จพระจอมเกล้าเจ้าอยู่หัว แต่ครั้งดำรงพระอิสริยยศ ที่ สมเด็จ เจ้าฟ้าชายมงกุฎ มี พระราชโอรส 2 พระองค์ ที่ประสูติก่อนเสด็จเถลิงถวัลยราชสมบัติ คือ- หม่อมเจ้านพวงศ์ ต่อมารัชกาลที่ 4 โปรดเกล้าฯ สถาปนาเป็น พระเจ้าบรมวงศ์เธอ พระองค์เจ้านพวงศ์ กรมหมื่นมเหศวรศิววิลาส ต้นราชสกุล - หม่อมเจ้าสุประดิษฐ์ ต่อมารัชกาลที่ 4 โปรดเกล้าฯ สถาปนาเป็น พระเจ้าบรมวงศ์เธอ พระองค์เจ้าสุประดิษฐ์ กรมหมื่นวิษณุนาถนิภาธร ต้นราชสกุล - คุณหญิงลูกอิน - คุณหญิงอรัญ ( หรือ หิรัญ ) - คุณชายเหรา - คุณหญิงพุ่ม - คุณหญิงไผ่ - คุณชายมังกร - คุณชายเล็ก - คุณหญิงเผือก - คุณหญิงหนู - คุณชายจุ้ย ( เป็นหลวงมงคลรัตนฯ ในรัชกาลที่ 4 ต่อจากพี่ชาย ) - คุณชายน้อย</doc>
