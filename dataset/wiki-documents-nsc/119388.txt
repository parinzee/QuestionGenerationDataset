<doc id="119388" url="https://th.wikipedia.org/wiki?curid=119388" title="สถานีอุดมสุข">สถานีอุดมสุข สถานีอุดมสุข (Udom Suk Station, รหัส E12) เป็นสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา สายสุขุมวิท ส่วนต่อขยายอ่อนนุช-แบริ่ง ยกระดับเหนือถนนสุขุมวิท กรุงเทพมหานคร บริเวณทางแยกอุดมสุข เป็นสถานีที่ 3 ของโครงการส่วนต่อขยายสายสุขุมวิท ช่วงอ่อนนุช-แบริ่ง จำนวน 5 สถานี ระยะทาง 5.52 กิโลเมตรที่ตั้ง ที่ตั้ง. ถนนสุขุมวิท ระหว่างซอยสุขุมวิท 101/3 กับถนนอุดมสุข (สุขุมวิท 103) ทางทิศเหนือของทางแยกอุดมสุขและทางแยกบางนา ในพื้นที่แขวงบางนาเหนือ เขตบางนา กรุงเทพมหานครแผนผังของสถานีโครงการในอนาคต โครงการในอนาคต. สถานีอุดมสุขจะมีการต่อขยายสถานีเพิ่มเติม เพื่อรองรับส่วนต่อขยายสายบางนา - ท่าอากาศยานสุวรรณภูมิ ด้านทิศใต้ได้ในอนาคต โดยปัจจุบันกรุงเทพมหานครได้ก่อสร้างต่อม่อรูปตัวยูคว่ำตั้งแต่แยกบางนาจนถึงซอยสุขุมวิท 70/2 รวมถึงวางรางสับหลีกก่อนเข้าสถานีอุดมสุข และรางแยกบริเวณด้านหน้าคอนโดมิเนียมเดอะสกาย สุขุมวิท และพื้นที่ก่อสร้างศูนย์การค้า Bangkok Mall เพื่อเตรียมรับการก่อสร้างเส้นทางนี้เป็นการเพิ่มเติม แผนงานเบื้องต้น รถไฟฟ้าสายนี้จะนับเป็นสายที่ 3 ของโครงการรถไฟฟ้าเฉลิมพระเกียรติฯ หรือรถไฟฟ้าบีทีเอสในปัจจุบัน มีจุดเริ่มต้นจากสถานีอุดมสุข เลี้ยวเข้าถนนบางนา-ตราด จากนั้นวิ่งต่อไปบริเวณช่องว่างระหว่างถนนบางนา-ตราดและทางคู่ขนานถนนบางนา-ตราดไปจนถึงกิโลเมตรที่ 14 จะมีสถานีแยกทางระหว่างไปสิ้นสุดที่หน้ามหาวิทยาลัยหัวเฉียวเฉลิมพระเกียรติ กับเลี้ยวซ้ายเข้าถนนเทพรัตน-สุวรรณภูมิ ผ่านหน้ามหาวิทยาลัยเกริก และสิ้นสุดที่อาคารผู้โดยสารฝั่งใต้ของท่าอากาศยานสุวรรณภูมิ เป็นอันสิ้นสุดเส้นทาง อย่างไรก็ตาม ปัจจุบันแผนการพัฒนาท่าอากาศยานสุวรรณภูมิไม่ได้เป็นไปตามแผนเนื่องจากขีดจำกัดของอาคารผู้โดยสารหลังปัจจุบัน จึงมีการเร่งการก่อสร้างในส่วนของอาคารผู้โดยสารหลังที่ 2 บริเวณปลายอาคารเทียบอากาศยาน A เพื่อรองรับจำนวนผู้โดยสารเพิ่มเติม ส่วนการพัฒนาอาคารผู้โดยสารฝั่งใต้ ปัจจุบันได้มีการออกแบบใหม่ทั้งหมด โดยเพิ่มส่วนของสถานีและชานชาลาของสถานีรถไฟฟ้าสายนี้บริเวณชั้นใต้ดินของอาคารผู้โดยสารฝั่งใต้ ในขณะที่ตัวโครงการมีข้อกังขาระหว่างกรุงเทพมหานครและกรมทางหลวงชนบทในเรื่องของการใช้พื้นที่ถนนเทพรัตนในการก่อสร้างโครงการ รวมถึงยังมีการศึกษาในการเปลี่ยนสถานีปลายทางจากอุดมสุขเป็นสถานีแห่งใหม่บริเวณด้านหน้าสำนักงานเขตบางนาและศาลจังหวัดพระโขนง และการศึกษาในการต่อขยายไปยังสถานีแม่น้ำ และยกระดับเป็นเส้นทางรถไฟฟ้ารางหนัก เพื่อลดภาระของรถไฟฟ้าเชื่อมท่าอากาศยานสุวรรณภูมิแทนรูปแบบของสถานี รูปแบบของสถานี. เป็นแบบมีชานชาลาอยู่ 2 ข้าง (Side Platform Station) ขนาดมาตรฐาน กว้างประมาณ 20 เมตร ยาวประมาณ 150 เมตร ประกอบด้วยชั้นขายบัตรโดยสาร และชานชาลา ในส่วนหลังคาชานชาลามีการออกแบบให้ป้องกันฝนสาดและแดดส่อง โดยเชื่อมปิดหลังคาทั้งหมดสัญลักษณ์ของสถานี สัญลักษณ์ของสถานี. ใช้สีเขียวตกแต่งเสาและรั้วบนชั้นชานชาลา ชั้นจำหน่ายตั๋ว ป้ายทางเข้าและบริเวณทางขึ้นสถานี เพื่อบ่งบอกว่า เป็นสถานีด้านตะวันออกสิ่งอำนวยความสะดวกสิ่งอำนวยความสะดวก. - ลิฟต์ สำหรับผู้พิการ ไปยังชั้นขายบัตรโดยสารและชานชาลา จากทางเท้าทั้ง 2 ฝั่ง - รถโดยสาร Shuttle Bus รับผู้โดยสารจากหน้าร้าน Seven Eleven ใต้ทางออกที่ 5 ไปเซ็นทรัลบางนาและวนกลับมาส่งที่หน้าร้าน Seven Eleven ใต้ทางออกที่ 5 (เอกชนเป็นผู้ให้บริการ) - รถโดยสาร Shuttle Bus รับผู้โดยสารจากหน้าร้าน Seven Eleven ใต้ทางออกที่ 5 ไปเมก้าบางนา และวนกลับมาส่งที่หน้าโชว์รูมฮอนด้า (เอกชนเป็นผู้ให้บริการ) - โครงการ Sky Walk ระหว่างสถานีอุดมสุข-ไบเทค บางนา-สถานีบางนา ข้ามสี่แยกบางนาทางเข้า-ออกทางเข้า-ออก. - 1 ซิตี้โฮม สุขุมวิท, ไอดีโอ มิกซ์ สุขุมวิท 103, ตลาดอุดมสุข - 2 ปั๊มน้ำมันเชลล์, ซอยสุขุมวิท 66 - 3 ซอยสุขุมวิท 103 (อุดมสุข) (บันไดเลื่อน) - 4 ไอดีโอ บลูโคฟ สุขุมวิท, โชว์รูมรถยนต์ฮอนด้า, ซอยสุขุมวิท 66/1 (พูนสิน) (บันไดเลื่อน) - 5 ซิตี้โฮม สุขุมวิท, ไอดีโอ มิกซ์ สุขุมวิท 103, ตลาดอุดมสุข จุดรวมพลอยู่ที่ทางออก 2 บริเวณหน้าปากซอยสุขุมวิท 66 และ ทางออก 4 หน้าป้ายรถประจำทางเวลาให้บริการรถโดยสารประจำทางรถโดยสารประจำทาง. - ถนนสุขุมวิท : สาย 2 23 25 38 45 46 48 116 132 139 180 132 507 508 511สถานที่สำคัญใกล้เคียงสถานที่สำคัญใกล้เคียง. - ตลาดอุดมสุข - โรงพยาบาลกล้วยน้ำไท 2 - ศรีวัฒนาบริหารธุรกิจและเทคโนโลยีนานาชาติ</doc>
