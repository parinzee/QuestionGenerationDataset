<doc id="884925" url="https://th.wikipedia.org/wiki?curid=884925" title="ออร์ดนุงโพลีไซ">ออร์ดนุงโพลีไซ ทบวงตำรวจรักษาความสงบ () หรือเรียกอย่างย่อว่า ออร์โพ เป็นกำลังตำรวจในเครื่องแบบของนาซีเยอรมนี ดำรงอยู่ระหว่างปีค.ศ. 1936 ถึง 1945 รัฐบาลนาซีได้ยุบตำรวจส่วนภูมิภาค (ตำรวจเมือง, ตำรวจเทศบาล, ตำรวจภูธร) ทิ้ง และจัดตั้งออร์โพขึ้นมาแทนที่ ซึ่งเป็นการรวมศูนย์อำนาจสั่งการตำรวจไว้ที่กรุงเบอร์ลิน ออร์โพเป็นหน่วยงายภายใต้กำกับของกระทรวงมหาดไทยไรช์แต่มีผู้บัญชาการเป็นบุคคลกรจากเอ็สเอ็ส จากการที่ออร์โพสวมเครื่องแบบสีเขียว ทำให้มักถูกเรียกว่า "ตำรวจเขียว" ออร์โพเป็นหน่วยงานเจ้าพนักงานฝ่ายบังคับใช้กฎหมายที่คอยลอดส่องเป็นหูเป็นตาทั่วทั้งประเทศเยอรมนี และยังทำหน้าที่เป็นหน่วยเฝ้าระวังเหตุฉุกเฉิน, หน่วยยามชายฝั่ง, หน่วยดับเพลิง, การปกป้องพลเรือนและจัดเวรยามกลางคืน นอกจากนี้ ภายหลังการบุกครองโปแลนด์ในปี 1939 ออร์โพยังทำงานรักษาความสงบร่วมกับกองทัพเยอรมันภายในเขตยึดครองโปแลนด์</doc>
