<doc id="426869" url="https://th.wikipedia.org/wiki?curid=426869" title="สุทธิ ปัญญาสกุลวงศ์">สุทธิ ปัญญาสกุลวงศ์ นายสุทธิ ปัญญาสกุลวงศ์ สมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ และนักธุรกิจชาวไทยประวัติ ประวัติ. นายสุทธิ ปัญญาสกุลวงศ์ เกิดเมื่อวันที่ 24 สิงหาคม พ.ศ. 2497 มีชื่อเล่นว่า "สอง" เป็นบุตรชายของนายลิ้มเซ็ก แซ่ตั้ง และนางเซียะฮวย แซ่โล้ว มีพี่น้องอีก 5 คน คือ นายสกุล ปัญญาสกุลวงศ์ นายธำรง ปัญญาสกุลวงศ์ นางยุพาวันต์ ปัญญาสกุลวงศ์ นางวิภา ปัญญาสกุลวงศ์ และนายยงยุทธ ปัญญาสกุลวงศ์ นายสุทธิ เริ่มเข้าเรียนครั้งแรกประถมศึกษาตอนต้นที่โรงเรียนอักษรวิทยา ประถมศึกษาตอนปลายจากโรงเรียนสายน้ำทิพย์ ชั้นมัธยมศึกษาเยนในระบบการศึกษานอกโรงเรียน โรงเรียนวชิรธรรมสาธิต ระดับปริญญาตรี เข้าศึกษาที่คณะบริหารธุรกิจ สาขาการจัดการทั่วไป มหาวิทยาลัยราชภัฏสวนดุสิต และปริญญาโท คณะบริหารธุรกิจ สาขาการจัดการทั่วไป จากมหาวิทยาลัยราชภัฎสวนดุสิต นายสุทธิ ใช้ชีวิตคู่กับนางสาวสิริพร ฐิติไชโย มีบุตรด้วยกัน 4 คน คือ นางสาวพิชามณช์ ปัญญาสกุลวงศ์, นายจักรุพัฒน์ ปัญญาสกุลวงศ์, นายเอกลักษณ์ ปัญญาสกุลวงศ์, นายธนวัฒน์ ปัญญาสกุลวงศ์การทำงาน การทำงาน. นายสุทธิเริ่มต้นการทำงานจากการขายข้าวมันไก่ที่เวิ้งนครเกษม และมาขายแก๊ส ขายข้าวสาร ขายของชำที่ตลาดบางจาก ชื่อร้านอุดมภัณฑ์ จากนั้นเริ่มประกอบธุรกิจส่วนตัวด้านอสังหาริมทรัพย์ในเครือ "นิรันดร์กรุ๊ป"งานการเมือง งานการเมือง. นายสุทธิ เคยเป็นอดีตรองประธานประสานงานและติดตามนโยบายผู้ว่าราชการกรุงเทพมหานคร เป็นสมาชิกสภาผู้แทนราษฎร กรุงเทพมหานคร เขต 8 ในการเลือกตั้ง พ.ศ. 2550 เป็นสมัยแรก ต่อมาในการเลือกตั้ง พ.ศ. 2554 ได้รับเลือกตั้งเป็นสมาชิกสภาผู้แทนราษฎร กรุงเทพมหานคร เขตพระโขนงและเขตบางนา โดยสามารถเอาชนะนายวัฒนา เซ่งไพเราะ จากพรรคเพื่อไทย ปัจจุบันดำรงตำแหน่งเป็นผู้ช่วยเลขาธิการพรรคประชาธิปัตย์ นายจุติ ไกรฤกษ์เครื่องราชอิสริยาภรณ์เครื่องราชอิสริยาภรณ์. - ประถมาภรณ์ช้างเผือก (ท.ช.) - ประถมาภรณ์มงกุฎไทย (ป.ม.)</doc>
