<doc id="287199" url="https://th.wikipedia.org/wiki?curid=287199" title="กรมสามัญศึกษา">กรมสามัญศึกษา กรมสามัญศึกษา (อังกฤษ : Department of General Education) เป็นส่วนราชการระดับกรม ในสังกัดกระทรวงศึกษาธิการ จัดตั้งขึ้นเมื่อปีพ.ศ. 2459 ในรัชกาลพระบาทสมเด็จพระมงกุฎเกล้าเจ้าอยู่หัว มีหน้าที่จัดการศึกษาสามัญ ปัจจุบันถูกยุบรวมเข้ากับสำนักงานคณะกรรมการการประถมศึกษาแห่งชาติ (สปช.) เป็น สำนักงานคณะกรรมการการศึกษาขั้นพื้นฐานประวัติ ประวัติ. เมื่อได้มีการจัดตั้งกรมสามัญศึกษาขึ้นแล้ว ต่อมาในปี พ.ศ. 2481 ได้มีพระราชบัญญัติปรับปรุงกระทรวง ทบวง กรม พ.ศ. 2481 จัดตั้งกรมสามัญศึกษาขึ้น ตั้งแต่วันที่ 1 เมษายน พ.ศ. 2482 มีหน้าที่จัดการศึกษาสายสามัญ ในปี พ.ศ. 2494 ได้มีการตราพระราชบัญญัติปรับปรุงกระทรวง ทบวง กรม พ.ศ. 2494 ขึ้นอีกครั้ง ทำให้กรมสามัญศึกษา มีหน้าที่รับผิดชอบในการจัดการมัธยมศึกษา ทั้งของรัฐและเอกชน ตลอดจนการฝึกหัดครูด้วย และในปี พ.ศ. 2495 ได้มีการตราพระราชบัญญัติปรับปรุงกระทรวง ทบวง กรม ขึ้นใหม่อีกครั้ง ให้มี "กรมวิสามัญศึกษา" ทำหน้าที่จัดการศึกษาตั้งแต่มัธยมศึกษาปีที่ 1-5 ในปี พ.ศ. 2515 มีประกาศคณะปฏิวัติ ฉบับที่ 216 217 และ 218 ได้ประกาศให้กรมสามัญศึกษากับกรมวิสามัญศึกษาเข้าด้วยกัน ให้ใช้ชื่อว่า กรมสามัญศึกษา ตั้งแต่วันที่ 1 ตุลาคม พ.ศ. 2515 ต่อมาในปี พ.ศ. 2545 ได้มีการปฏิรูปกระทรวง ทบวง กรม และยุบรวมหน่วยงานระดับกรมในสังกัดกระทรวงศึกษาธิการเข้าด้วยกัน ทำให้กรมสามัญศึกษา ถูกโอนกิจการไปยังสำนักงานคณะกรรมการการศึกษาขั้นพื้นฐาน มีหน้าที่รับผิดชอบการจัดการศึกษาขั้นพื้นฐานในระบบทั้งหมดรายนามผู้ดำรงตำแหน่งอธิบดีกรมสามัญศึกษารายนามผู้ดำรงตำแหน่งอธิบดีกรมสามัญศึกษา. 1. ดร.ก่อ สวัสดิพาณิชย์ พ.ศ. 2515- พ.ศ. 2518 2. นายสมาน แสงมลิ พ.ศ. 2518 - พ.ศ. 2519 3. นายรังสฤษดิ์ เชาวน์ศิริ พ.ศ. 2519 - พ.ศ. 2520 4. คุณหญิงบุญเลื่อน เครือตราชู พ.ศ. 2520 - พ.ศ. 2521 5. นายสุรเดช วิเศษสุรการ พ.ศ. 2521 - พ.ศ. 2525 6. ดร.เอกวิทย์ ณ ถลาง พ.ศ. 2525 - พ.ศ. 2529 7. นายพะนอม แก้วกำเนิด พ.ศ. 2529 - พ.ศ. 2531 8. ดร.โกวิท วรพิพัฒน์ พ.ศ. 2531 - พ.ศ. 2535 9. นายบรรจง พงศ์ศาสตร์ พ.ศ. 2535 - พ.ศ. 2538 10. ดร.พนม พงษ์ไพบูลย์ พ.ศ. 2538 - พ.ศ. 2539 11. คุณหญิงสมจินตนา ภักดิ์ศรีวงศ์ พ.ศ. 2539 - พ.ศ. 2540 12. นายกว้าง รอบคอบ พ.ศ. 2540 - พ.ศ. 2542 13. ดร.สุวัฒน์ เงินฉ่ำ พ.ศ. 2542 - พ.ศ. 2543 14. ดร.คุณหญิงกษมา วรวรรณ ณ อยุธยา พ.ศ. 2543 - พ.ศ. 2545</doc>
