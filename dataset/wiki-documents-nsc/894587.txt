<doc id="894587" url="https://th.wikipedia.org/wiki?curid=894587" title="กูแบร์นดากาตาลุญญา">กูแบร์นดากาตาลุญญา กูแบร์นดากาตาลุญญา (), โกบิเอร์โนเดกาตาลุญญา (), กูแบร์นเดกาตาลุญญอ (อารัน: ) หรือ สภาบริหาร () เป็นฝ่ายบริหารของฌานาราลิตัตดากาตาลุญญา (ทบวงการปกครองแคว้นกาตาลุญญา) มีหน้าที่รับผิดชอบและดำเนินการกระทำทางการเมือง การบังคับใช้กฎระเบียบ และการบริหารของฌานาราลิตัต ประธานฌานาราลิตัตดากาตาลุญญาเป็นหัวหน้าฝ่ายบริหาร เขาหรือเธออาจแต่งตั้งมุขมนตรีขึ้นหนึ่งคนเพื่อให้เป็นผู้ช่วยหรือผู้ทำการแทนตนเองก็ได้ แต่หลังจากปี พ.ศ. 2549 ตำแหน่งดังกล่าวก็ถูกแทนด้วยตำแหน่งรองประธานฌานาราลิตัตดากาตาลุญญาซึ่งต้องผ่านความเห็นชอบจากสภานิติบัญญัติกาตาลุญญาก่อน มนตรีคนอื่น ๆ ก็มาจากการแต่งตั้งของประธานฌานาราลิตัตเช่นกัน ทั้งนี้ มนตรีไม่จำเป็นต้องเป็นสมาชิกสภานิติบัญญัติ และพวกเขามีสิทธิ์แทรกแซงการอภิปรายในสภาโดยอัตโนมัติ ธรรมนูญการปกครองตนเองของกาตาลุญญากำหนดไว้ว่า สมาชิกที่อยู่ระหว่างการดำรงตำแหน่งของกูแบร์นดากาตาลุญญาจะไม่ถูกจับกุมจากความผิดที่ (ถูกสันนิษฐานว่า) ก่อขึ้นในแคว้นกาตาลุญญา ยกเว้นกรณีที่เป็นความผิดซึ่งหน้า โดยจะได้รับการพิพากษาในศาลยุติธรรมสูงสุดกาตาลุญญาหรือแผนกคดีอาญาของศาลสูงสุดสเปนเมื่ออยู่นอกแคว้นกาตาลุญญาเท่านั้น สภานิติบัญญัติกาตาลุญญาประกาศเอกราชฝ่ายเดียวจากสเปนเมื่อวันที่ 27 ตุลาคม พ.ศ. 2560 ด้วยมติเสียงข้างมาก 70 เสียงต่อ 10 เสียง มาเรียโน ราฆอย นายกรัฐมนตรีสเปนตอบโต้ด้วยการประกาศยุบสภานิติบัญญัติและสั่งปลดผู้บริหารกาตาลุญญาออกจากตำแหน่ง และกำหนดให้มีการเลือกตั้งระดับแคว้นแบบกะทันหันในวันที่ 21 ธันวาคม ปีเดียวกัน</doc>
