<doc id="508002" url="https://th.wikipedia.org/wiki?curid=508002" title="ปลากดกลับหัว">ปลากดกลับหัว ปลากดกลับหัว หรือ ปลาอัพไซด์ดาวน์แคทฟิช () เป็นชื่อสามัญของปลาหนังน้ำจืดหลายชนิด หลายสกุล ที่มีพฤติกรรมว่ายน้ำกลับหัวในลักษณะตีลังกาได้ ซึ่งได้แก่- ปลาแขยงกลับหัว (Mystus leucophasis) เป็นปลาที่อยู่ในสกุล Mystus ในวงศ์ Bagridae พบกระจายพันธุ์ในลุ่มน้ำอิรวดีในประเทศพม่าเท่านั้น - ปลาในวงศ์ Mochokidae หรือ ปลากดคัคคู หรือปลากดกลับหัว ซึ่งเป็นปลาขนาดเล็กมีจุดและสีสันลวดลายแตกต่างกันออกไป แลดูสวยงาม พบกระจายพันธุ์ในทวีปแอฟริกา เป็นปลาวงศ์ที่มีพฤติกรรมเหมือนนกคัคคูหรือนกกาเหว่า คือ ไข่ทิ้งไว้ให้ปลาชนิดอื่น ทั้งปลาหนังด้วยกันที่มีขนาดใหญ่กว่ามาก หรือปลาหมอสีฟักไข่จนกระทั่งเลี้ยงดูลูกอ่อนของตัว ซึ่งในบางครั้งลูกปลาเหล่านี้จะกินลูกปลาของปลาที่เป็นฝ่ายเลี้ยงไว้จนหมดด้วย แม้กระทั่งขณะอมลูกปลาไว้ในปาก โดยที่แม่ปลาไม่รู้ตัวมาก่อนเลย ทั้งหมดนิยมเลี้ยงเป็นปลาสวยงาม เนื่องจากเป็นปลาขนาดเล็กและมีพฤติกรรมการว่ายน้ำที่แปลก รวมกับสีสันที่สวยงาม แลดูเพลินตา</doc>
