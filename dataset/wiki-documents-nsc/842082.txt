<doc id="842082" url="https://th.wikipedia.org/wiki?curid=842082" title="ไคด์ออฟบลู">ไคด์ออฟบลู ไคด์ออฟบลู () เป็นสตูดิโออัลบั้ม ของ ไมล์ส เดวิส ศิลปินเพลงแจ๊ส ทรัมเป็ต อัลบั้มได้รับการเปิดตัวเมื่อวันที่ 17 สิงหาคม ค.ศ. 1959 ผ่านทางค่าย โคลัมเบีย โดยใช้เวลาบันทึกเสียงในวันที่ 2 มีนาคม และ 22 เมษายน ค.ศ. 1959 ที่สตูดิโอถนนหมายโคลัมเบียหมายเลข 30 กรุงนิวยอร์ก ในการบันทึกเสียงประกอบด้วย ไมล์ส เดวิส มือทรัมเป็ต ทำหน้าที่เป็นหัวหน้าวง และสมาชิกร่วมวงอื่นอีกห้าคน ได้แก่ บิล อีแวนส์ มือเปียโน จิมมี คอปป์ มือกลอง พอล แชมเบอรส์ มือเบส จอห์น คอลเทรนและ จูเลียน "แคนนอนบอลล์" แอดเดอร์ลีย์ มือแซ็กโซโฟน และในเครดิตยังประกอบด้วย วินตัน เคลลี ที่เป็นมือเปียโน ในเพลงเดียว ภายหลังที่บิล อีแวนส์ เข้าร่วมวงกับเดวิส เดวิสได้เริ่มทดลองแจ๊สแบบโมดัล ในอัลบั้ม Milestones (1958) ก่อนจะนำไปสู่การใช้การเรียงลำดับของโน๊ตในสเกลไดอะโทนิคใหม่ทั้งหมดในอัลบั้มนี้ ซึ่งนับว่าแตกต่างจากงานดนตรีช่วงแรกของเขาที่ยึดสไตล์การเล่นแจ๊สแบบฮาร์ดบ็อบ ออกอย่างสิ้นเชิง ไคด์ออฟบลู ได้กลายเป็นอัลบั้มที่มียอดจำหน่ายสูงสุดของเดวิส และยังเป็นอัลบั้มแจ๊สที่มียอดจำหน่ายสูงที่สุดตลอดกาลอีกด้วย แม้ว่ายอดที่ชัดเจนจะยังไม่ได้รับคำยืนยันอย่างชัดเจนก็ตาม ในวันที่ 7 ตุลาคม ค.ศ. 2008 อัลบั้มนี้ก็ได้รับการยืนยันระดับแผ่นเสียงทองคำขาว x4 จากสมาคมอุตสาหกรรมบันทึกเสียงของสหรัฐ (RIAA) ไคด์ออฟบลู นับเป็นงานระดับมาสเตอร์พีสของเดวิส ได้รับการยกย่องจากนักวิจารณ์หลายสำนัก ให้เป็นอัลบั้มแจ๊สที่ยิ่งใหญ่ที่สุดเท่าที่เคยมีการบันทึกมา และหนึ่งในอัลบั้มที่ดีที่สุดตลอดกาล อัลบั้มนี้ในเวลาต่อมาก็ได้แผ่อิทธิพลสู่แจ๊ส ร็อก และดนตรีคลาสสิกมากมาย จนได้รับยกย่องให้เป็นหนึ่งในอัลบั้มที่ทรงอิทธิพลที่สุดอัลบั้มเท่าที่มีการบันทึกมาอีกด้วย ไคด์ออฟบลู นับเป็นหนึ่งใน 50 การบันทึกเสียง ที่ได้รับยกย่องให้เป็นการบันทึกเสียงแห่งชาติ เข้าสู่หอสมุดรัฐสภา สหรัฐอเมริกา และในปี ค.ศ. 2003 อัลบั้มก็ได้ติดอันดับที่ 12 ของนิตยสารโรลลิงสโตน บนหัวข้อ 500 อัลบั้มที่ยิ่งใหญ่ที่สุดตลอดกาลรายชื่อเพลงอันดับชาร์ต อันดับชาร์ต. บิลบอร์ด (อเมริกาเหนือ)</doc>
