<doc id="33237" url="https://th.wikipedia.org/wiki?curid=33237" title="อำเภอโนนศิลา">อำเภอโนนศิลา โนนศิลา เป็นอำเภอหนึ่งของจังหวัดขอนแก่น ริมถนนมิตรภาพ (สายสระบุรี-หนองคาย) ระหว่างอำเภอพลกับอำเภอบ้านไผ่ เป็นอำเภอขนาดเล็ก แต่มีความสำคัญทางด้านเศรษฐกิจและการคมนาคมที่ตั้งและอาณาเขต ที่ตั้งและอาณาเขต. อำเภอโนนศิลาตั้งอยู่ทางทิศใต้ของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศใต้ ติดต่อกับอำเภอบ้านไผ่ - ทิศตะวันออก ติดต่อกับอำเภอบ้านไผ่ - ทิศใต้ ติดต่อกับอำเภอหนองสองห้องและอำเภอพล - ทิศตะวันตก ติดต่อกับอำเภอชนบทประวัติ ประวัติ. ตามคำบอกเล่าสืบต่อกันมา แต่ก่อนนั้นมีเขาศิลาทรายเกิดขึ้นกลางลำห้วยแคน ซึ่งอยู่ในเขตพื้นที่บ้านโนนศิลาในปัจจุบัน  เมื่อมองดูตอนพระอาทิตย์กำลังขึ้นหรือลับขอบฟ้า จะมองเห็นเป็นสีเหลืองทองอร่าม ต่อมาเขาศิลาทรายนั้นถูกน้ำในลำห้วยแคนพัดหายไป คนเฒ่าคนแก่จึงได้ตั้งชื่อหมู่บ้าน ณ บริเวณดังกล่าวว่า "บ้านโนนศิลา" โดยตั้งเป็นหมู่บ้านริมถนนมิตรภาพ (สระบุรี-หนองคาย) เมื่อราวปี พ.ศ. 2440 อยู่ในเขตการปกครองของพื้นที่ตำบลเปือยใหญ่ อำเภอบ้านไผ่ จังหวัดขอนแก่น ในขณะนั้น ต่อมา เมื่อปี พ.ศ. 2532 ประชากร "บ้านโนนศิลา" อยู่อาศัยกันอย่างหนาแน่น เป็นชุมชนใหญ่ขึ้น จึงได้มีการยกฐานะเป็น ตำบลโนนศิลา แยกการปกครองออกจากตำบลเปื่อยใหญ่ อำเภอบ้านไผ่ ขึ้นตรงต่ออำเภอบ้านไผ่ ตามพระราชบัญญัติลักษณะปกครองท้องที่ พระพุทธศักราช 2457 โดยตำบลโนนศิลา อำเภอบ้านไผ่ มีทั้งหมด 14 หมู่บ้าน ต่อมาไม่นาน เขตตำบลโนนศิลาด้านทิศเหนือประชากรเริ่มหนาแน่นขึ้นป็นชุมชนใหญ่ขึ้น จึงแยกตำบลโนนศิลา 7 หมู่บ้านออกไปเพื่อจัดตั้งเป็นตำบลขึ้นเพิ่มใหม่ชื่อ ตำบลโนนแดง อำเภอบ้านไผ่ ทำให้ ตำบลโนนศิลา เหลือเพียง 7 หมู่บ้านในเขตการปกครอง จนกระทั่งในปี พ.ศ. 2538 อำเภอบ้านไผ่ ในขณะนั้นมีตำบลในการปกครองจำนวนรวม 20 ตำบล ทำให้ยากต่อการอำนวยความสะดวกทางราชการ ประชาชนติดต่อราชการใช้เวลารอนาน เนื่องจากจำนวนประชากรเยอะ ทางกระทรวงมหาดไทยจึงได้แยก อำเภอบ้านไผ่ แบ่งการปกครองออกจัดตั้งเป็น 2 กิ่งอำเภอ ได้แก่ กิ่งอำเภอบ้านแฮด เมื่อวันที่ 7 กุมภาพันธ์ พ.ศ. 2538 และ กิ่งอำเภอโนนศิลา ลงในประกาศกระทรวงมหาดไทยเมื่อวันที่ 26 มิถุนายน พ.ศ. 2539  เรื่อง แบ่งเขตพื้นที่อำเภอบ้านไผ่ จังหวัดขอนแก่น ตั้งเป็น "กิ่งอำเภอโนนศิลา" โดยมีผลตั้งแต่วันที่   15 กรกฎาคม  พ.ศ. 2539 เขตปกครองประกอบด้วยตำบล 5 ตำบล คือ ตำบลโนนศิลา ตำบลหนองปลาหมอ ตำบลบ้านหัน ตำบลเปือยใหญ่ ตำบลโนนแดง ตอมาวันที่ 8 กันยายน พ.ศ. 2550 มีพระราชกฤษฎีกายกฐานะ "กิ่งอำเภอ เป็น อำเภอทั่วประเทศ" (ราชกิจจานุเบกษา เล่ม 124 ตอนที่ 46ก ลงวันที่ 24 สิงหาคม พ.ศ. 2550)  ทำให้ กิ่งอำเภอโนนศิลา ได้การยกฐานะเป็น "อำเภอโนนศิลา" ในปัจจุบัน  การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอโนนศิลาแบ่งเขตการปกครองออกเป็น 5 ตำบล 46 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอโนนศิลาประกอบด้วยองค์กรปกครองส่วนท้องถิ่น 5 แห่ง ได้แก่- เทศบาลตำบลโนนศิลา ครอบคลุมพื้นที่บางส่วนของตำบลโนนศิลาและบางส่วนของตำบลบ้านหัน - องค์การบริหารส่วนตำบลหนองปลาหมอ ครอบคลุมพื้นที่ตำบลโนนศิลา (เฉพาะนอกเขตเทศบาลตำบลโนนศิลา) และตำบลหนองปลาหมอทั้งตำบล - องค์การบริหารส่วนตำบลบ้านหัน ครอบคลุมพื้นที่ตำบลบ้านหัน (เฉพาะนอกเขตเทศบาลตำบลโนนศิลา) - องค์การบริหารส่วนตำบลเปือยใหญ่ ครอบคลุมพื้นที่ตำบลเปือยใหญ่ทั้งตำบล - องค์การบริหารส่วนตำบลโนนแดง ครอบคลุมพื้นที่ตำบลโนนแดงทั้งตำบลสถานศึกษา สถานศึกษา. สถานศึกษาในอำเภอโนนศิลา แบ่งออกเป็น 3 ระดับ คือ ระดับก่อนปฐมวัย- สังกัดองค์กรปกครองส่วนท้องถิ่น- ศูนย์พัฒนาเด็กเล็ก เทศบาลตำบลโนนศิลา - ศูนย์พัฒนาเด็กเล็ก องค์การบริหารส่วนตำบลหนองปลาหมอ - ศูนย์พัฒนาเด็กเล็ก องค์การบริหารส่วนตำบลบ้านหัน - ศูนย์พัฒนาเด็กเล็ก องค์การบริหารส่วนตำบลเปือยใหญ่ - ศูนย์พัฒนาเด็กเล็ก องค์การบริหารส่วนตำบลโนนแดง- สังกัดเอกชน- ศูนย์พัฒนาเด็กเล็ก วัดอรัญญวาส ระดับปฐมวัย - ประถมศึกษา- สังกัดสำนักงานเขตพื้นที่การศึกษาประถมศึกษาขอนแก่น เขต 3 - โรงเรียนขอนสักตอประดู่ระหอกโพธิ์ - โรงเรียนบ้านเหล่าโนนคูณ - โรงเรียนบ้านหลุบคา - โรงเรียนบ้านหันศิลางาม - โรงเรียนบ้านห้วยแคน - โรงเรียนโพธิ์ทองหนองน้ำขุ่นเหนือ - โรงเรียนบ้านหนงขี้เห็น - โรงเรียนบ้านหนองทุ่มหนองหว้า - โรงเรียนบ้านโนนแดง - โรงเรียนบ้านหนองปลาหมอศรีสง่า - โรงเรียนบ้านผักหวาน - โรงเรียนไตรราษฎร์สามัคคี- โรงเรียนขยายโอกาสทางการศึกษา- โรงเรียนบ้านเปือยใหญ่ชาติหนองบ่อ - โรงเรียนหนองกุงห้วยเสียววิทยา - โรงเรียนบ้านหนองไฮประชาสรรค์ - โรงเรียนบ้านวังยาวสามัคคี - โรงเรียนเบญจคามสามัคคี - โรงเรียนไตรมิตรพัฒนศึกษา- สังกัดเอกชน- โรงเรียนอนุบาลสุรีพร ระดับมัธยมศึกษา- สังกัดสำนักงานเขตพื้นที่การศึกษามัธยมศึกษา เขต 25 (ขอนแก่น)- โรงเรียนโนนศิลาวิทยาคม โรงเรียนมัธยมศึกษาขนาดกลาง (โรงเรียนประจำอำเภอ) - โรงเรียนสันติพัฒนกิจวิทยา โรงเรียนมัธยมศึกษาขนาดเล็กการสาธารณสุข การสาธารณสุข. อำเภอโนนศิลา มีโรงพยาบาลรัฐ 1 แห่ง โรงพยาบาลส่งเสริมสุขภาพตำบล 6 แห่ง ได้แก่- โรงพยาบาลโนนศิลา (ขนาด 10 เตียง) ที่ตั้ง : 53 ม.3 ถ.มิตรภาพ ต.โนนศิลา อ.โนนศิลา จ.ขอนแก่น 40110- โรงพยาบาลส่งเสริมสุขภาพตำบลโนนศิลา ที่ตั้ง : ม.4 บ้านขอนสัก (หลังวัดศรีสว่างโนนงาม) ต.โนนศิลา อ.โนนศิลา จ.ขอนแก่น 40110- โรงพยาบาลส่งเสริมสุขภาพตำบลหนองปลาหมอ ที่ตั้ง : ม.7 บ้านหนองปลาหมอ ต.หนองปลาหมอ อ.โนนศิลา จ.ขอนแก่น 40110- โรงพยาบาลส่งเสริมสุขภาพตำบลเปือยใหญ่ ที่ตั้ง : ม.1 บ้านเปือยใหม่ (เยื้องโรงเรียนเปือยใหญ่ชาดหนองบ่อ) ต.เปือยใหญ่ อ.โนนศิลา จ.ขอนแก่น 40110- โรงพยาบาลส่งเสริมสุขภาพตำบลบ้านหัน ที่ตั้ง : ม.1 บ้านหัน (หน้าโรงเรียนบ้านหันศิลางาม) ต.บ้านหัน อ.โนนศิลา จ.ขอนแก่น 40110- โรงพยาบาลส่งเสริมสุขภาพตำบลบ้านวังยาว ที่ตั้ง : ม.5 บ้านวังยาว ต.บ้านหัน อ.โนนศิลา จ.ขอนแก่น 40110- โรงพยาบาลส่งเสริมสุขภาพตำบลโนนแดง ที่ตั้ง : ม.2 บ้านโนนแดงน้อย ต.โนนแดง อ.โนนศิลา จ.ขอนแก่น 40110ธนาคาร ธนาคาร. อำเภอโนนศิลา มีธนาคาร 1 แห่ง ได้แก่- ธนาคารเพื่อการเกษตรและสหกรณ์การเกษตร สาขาโนนศิลาการคมนาคมการคมนาคม. - ป้ายจุดจอดรถประจำทางโนนศิลา (บริเวณใต้สะพานสี่แยกไฟแดงถนนมิตรภาพ) - สถานีรถไฟบ้านหันอาชีพสำคัญ อาชีพสำคัญ. ประชากรส่วนมากประกอบอาชีพเกษตรกรรม สินค้าที่สำคัญคือ ข้าวเหนียว มันสำปะหลัง และอ้อย อาชีพเสริมคือ เลี้ยงไหม เลี้ยงสัตว์ของที่ระลึกของที่ระลึก. 1. ว่าวที่ขายตามท้องถนนในช่วงฤดูหนาว 2. น้ำผึ้งที่มีทั้งน้ำผึ้งป่าและน้ำผึ้งเลี้ยง 3. ผ้าไหมทอมือเทศกาลท่องเที่ยวเทศกาลท่องเที่ยว. 1. เทศกาลงานงิ้วโนนศิลา จัดขึ้นทุกปี ระหว่าง เดือนพฤศจิกายน-ธันวาคม 2 วัน 2. เทศกาลว่าวและบุญกุ้มข้าวใหญ่โนนศิลา จัดขึ้นทุกปี ระหว่าง เดือนธันวาคม-มกราคม 3 วันหน่วยงานราชการที่สำคัญหน่วยงานราชการที่สำคัญ. - ที่ว่าการอำเภอโนนศิลา- สถานีตำรวจภูธรโนนศิลา - สำนักงานสาธารณสุขอำเภอโนนศิลา - สำนักงานเกษตรอำเภอโนนศิลา - สำนักงานพัฒนาชุมชนอำเภอโนนศิลา - สำนักงานปศุสัตว์อำเภอโนนศิลาบุคคลสำคัญบุคคลสำคัญ. - หลวงปู่ชม ปภัสฺสโร วัดระหอกโพธิ์ พระครูจิตวิสุทธาจารย์ หรือ หลวงปู่ชม ปภัสฺสโร อดีตเจ้าคณะอำเภอบ้านไผ่ วัดสุทธาราม หรือวัดระหอกโพ บ้านระหอกโพธิ์ หมู่ 7 ตำบลโนนศิลา เป็นยอดเกจิในพื้นที่ลูกศิษย์ต่างให้ความเคารพท่านมาก เมื่ออายุครบ 20 ปี ท่านได้อุปสมบทกับหลวงปู่เขียว มหานาโน "เจ้าคุณพระมุนีวร ญานเถรมหานาโม" วัดศรีบุญเรือง อำเภอชนบท เป็นพระอุปัชฌาย์ และร่ำเรียนกัมมัฏฐานกับองค์หลวงปู่เขียว ก่อนออกธุดงค์ไปฝากตัวเป็นศิษย์องค์หลวงปู่มั่น ภูริทัตฺโต (เป็นเวลา 3 พรรษา) หลวงปู่ชม เป็นศิษย์พี่องค์ "หลวงปู่นิล มหันตปัญโญ" วัดป่าคุ้มจัดสรร เจ้าคณะอำเภอบ้านไผ่ (องค์ต่อมา)</doc>
