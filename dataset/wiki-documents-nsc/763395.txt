<doc id="763395" url="https://th.wikipedia.org/wiki?curid=763395" title="ซีเกมส์ 2017">ซีเกมส์ 2017 กีฬาซีเกมส์ 2017 (พ.ศ. 2560) () เป็นการจัดการแข่งขันซีเกมส์ ครั้งที่ 29 จัดขึ้นโดยมีกัวลาลัมเปอร์ ประเทศมาเลเซีย เป็นเจ้าภาพจัดการแข่งขันกีฬาซีเกมส์ โดยเป็นการจัดการแข่งขันที่มีนักกีฬาทั้งหมดจาก 11 ประเทศ ในภูมิภาคเอเชียตะวันออกเฉียงใต้ เข้าร่วมแข่งขัน จัดการแข่งขันระหว่างวันที่ 19–30 สิงหาคม พ.ศ. 2560 โดยครั้งนี้เป็นครั้งที่ 6 ของประเทศมาเลเซีย หลังจากที่เป็นเจ้าภาพในปี 1965, 1971, 1977, 1989 และ 2001 ตามลำดับ ซึ่งการแข่งขันในครั้งนี้เป็นการจัดการแข่งขันในรอบ 16 ปี ของประเทศมาเลเซียการดำเนินการการเลือกเจ้าภาพ การดำเนินการ. การเลือกเจ้าภาพ. ตามหลักการเลือกเจ้าภาพการแข่งขันกีฬาซีเกมส์แต่ละครั้ง จะเวียนกันเป็นเจ้าภาพในกลุ่มประเทศภาคีสมาชิกในสหพันธ์กีฬาซีเกมส์ แต่ละประเทศจะมีการกำหนดในการเป็นเจ้าภาพในปีนั้นๆ โดยแต่ละประเทศจะสามารถ เลือก หรือ ไม่เลือก ในการเป็นเจ้าภาพได้ ในเดือนกรกฎาคม พ.ศ. 2555 ซึ่งมีการจัดการประชุมของสหพันธ์กีฬาซีเกมส์ ที่ประเทศพม่า โดยมีการยืนยันว่า ประเทศมาเลเซีย เป็นเจ้าภาพจัดการแข่งขันกีฬาซีเกมส์ ในปี ค.ศ. 2017 (พ.ศ. 2560) ขณะที่ประเทศสมาชิกอื่นๆไม่มีความพร้อมการจัดการแข่งขันในครั้งนี้ได้ ซึ่งเลขาธิการของสภาโอลิมปิกแห่งมาเลเซีย เซียห์ ก๊ก ชิ, กล่าวในที่ประชุมว่า ประเทศพม่า กำลังได้เป็นเจ้าภาพในปี ค.ศ. 2013 (พ.ศ. 2556) ตามด้วยประเทศสิงคโปร์ ที่ได้เป็นเจ้าภาพในปี ค.ศ. 2015 (พ.ศ. 2558) จากนั้นจะเป็นประเทศบรูไน ที่เป็นเจ้าภาพ แต่ประเทศบรูไน สนใจที่จะจัดในปี ค.ศ. 2019 (พ.ศ. 2562) มากกว่า ดั้งนั้นจากเหตุผลต่างๆ ทำให้ประเทศมาเลเซีย เป็นเจ้าภาพในครั้งนี้สถานที่แข่งขัน สถานที่แข่งขัน. การแข่งขันกีฬาซีเกมส์ 2017 มีการคาดการณ์ว่าจะจัดการแข่งขันขึ้นในหลายรัฐทั่วประเทศมาเลเซีย ซึ่งทุกสนามกีฬาที่อยู่ในศูนย์กีฬาบูกิตจาลิลจะมีการปรับปรุง ขณะที่มีการสร้างสนามเวโลโดรมใหม่ในเขตเซอเร็มบัน รัฐเนอเกอรีเซิมบีลัน ซึ่งจะเป็นเมืองจัดการแข่งขันกีฬาจักรยาน ประเภทลู่ และมีการจัดการแข่งขันหลายประเภทในรัฐซาบะฮ์ และรัฐซาราวะก์ ในมาเลเซียฝั่งตะวันออก อย่างไรก็ตาม ประธานเจ้าหน้าที่บริหารการแข่งขันกีฬาซีเกมส์ ครั้งที่ 29 โซล์คเปิลส์ เอมบอง ได้ตัดสินใจยกเลิกในการจัดแข่งขันในมาเลเซียฝั่งตะวันออก เนื่องจากมีค่าใช้จ่ายที่สูงขึ้นในการจัดการแข่งขัน โดยงบประมาณที่มากกว่า 1.6 พันล้านริงกิต (ประมาณ 1.4 หมื่นล้านบาท) ในการปรับปรุงศูนย์กีฬาบูกิตจาลิล ในกัวลาลัมเปอร์ และพื้นที่รอบศูนย์กีฬา เพื่อให้พร้อมจัดการแข่งขันในครั้งนี้เขตบูกิตจาลิลเขตซิตี เซนเตอร์เขตในกัวลาลัมเปอร์เขตเซอลาโงร์เขตนอกกัวลาลัมเปอร์อาสาสมัคร อาสาสมัคร. คณะกรรมการจัดการแข่งขันคาดการณ์ว่าจะมีอาสาสมัครในการแข่งขันกีฬาซีเกมส์ 2017 ประมาณ 20,000 คน ที่มีความจำเป็นที่ในการแข่งขันครั้งนี้ประสบความสำเร็จ โดยมีการรับอาสาสมัครในวันที่ 14 พฤศจิกายน พ.ศ. 2558 ซึ่งเป็นวันเดียวกับการเปิดตัวสัญลักษณ์ และตุ๊กตาสัญลักษณ์ ซึ่งมีคนสมัครเข้าร่วมเป็นอาสาสมัครครบ 20,000 คน โดยใช้เวลาน้อยกว่า 48 ชั่วโมง อาสาสมัครแต่ละคนจะมีการปฏิบัติหลากหลายหน้าที่ ตั้งแต่ คนนับคะแนน ควบคุมฝูงชน คนจัดการเรื่องตั๋ว โปรโมชั่น และอื่นๆอย่างมากมายการตลาดคำขวัญ การตลาด. คำขวัญ. "Rising Together" หรือ "ก้าวหน้าไกลไปด้วยกัน" เป็นคำขวัญของการแข่งขันกีฬาซีเกมส์ 2017 เป็นคำขวัญที่ถูกเลือกเพื่อสื่อถึงว่า ยุคที่ประเทศเอเชียตะวันออกเฉียงใต้ ต้องรวมตัวกันเป็นประชาคมหนึ่งเดียว เพื่อที่จะออกสู่ประชาคมโลก และเป็นการกระตุ้นให้ประชาชนในภูมิภาคเป็นอันหนึ่งอันเดียวกัน ซึ่งจะนำพาความสงบสุข, ความคืบหน้า และความเจริญก้าวหน้า สู่ประชาคม นอกจากนี้ยังสื่อถึงว่า การแข่งขันกีฬาซีเกมส์ 2017 ที่กัวลาลัมเปอร์ จะเป็นการแข่งขันกีฬาซีเกมส์ครั้งแรก หลังจากมีการก่อตัวของประชาคมอาเซียน ในวันที่ 31 ธันวาคม พ.ศ. 2558 ซึ่งกีฬามีบทบาทสำคัญในการนำประชาชนของเอเชียตะวันออกเฉียงใต้ รวมตัวกันในการเฉลิมฉลองความสำเร็จของมาเลเซีย และความมุ่งมั่นที่มีต่อกีฬา และสร้างแรงบันดาลใจทั้งภูมิภาคสัญลักษณ์ สัญลักษณ์. สัญลักษณ์ของการแข่งขันกีฬาซีเกมส์ 2017 เป็นรูปว่าวบุหลัน ว่าวรูปพระจันทร์เสี้ยวแบบดั้งเดิมที่นิยมในชายฝั่งตะวันออกของมาเลเซียตะวันตก การรวมลายเส้นและสีที่ถูกรวบรวมมาจากธงของทุกประเทศในเอเชียตะวันออกเฉียงใต้ เพื่อเป็นเอกลักษณ์ของการแข่งขันกีฬาซีเกมส์ 2017 สัญลักษณ์นี้ได้รับเลือกหลังจากการแข่งขันประกวดสัญลักษณ์ในกีฬาซีเกมส์ 2017 ซึ่งมีการส่งสัญลักษณ์ทั้งหมด 174 รูปแบบ จากทั่วประเทศมาเลเซีย ว่าวบุหลัน จะสื่อถึงความสง่างาม ความสวยงาม ความเกรียงไกร และความก้าวหน้า เหนือสิ่งใด ซึ่งเป็นตัวแทนอำนาจของกีฬาตุ๊กตาสัญลักษณ์ ตุ๊กตาสัญลักษณ์. ตุ๊กตาสัญลักษณ์ของการแข่งขันกีฬาซีเกมส์ 2017 เป็นนักกีฬากรีฑาที่เป็นเสือโคร่งมลายู มีชื่อว่า "Rimau" ซึ่งมีการเปิดตัวตุ๊กตาสัญลักษณ์เมื่อวันที่ 14 พฤศจิกายน พ.ศ. 2558 เป็นวันเดียวกับวันที่เปิดตัวสัญลักษณ์ในการแข่งขันครั้งนี้ ชื่อของตุ๊กตาสัญลักษณ์มาจากการย่อของคำทั้ง 5 คำ อาทิ Respect (ความเคารพ), Integrity (ความมั่งคง), Move (ความปราดเปรียว) Attitude (ความมีทัศนคติ) and Unity (ความเอกภาพ) ซึ่งสื่อว่า Rimau เป็นตุ๊กตาสัญลักษณ์ที่มีน้ำใจ และมีความเป็นกันเองอีกด้วยการนับถอยหลังเข้าสู่การแข่งขัน การนับถอยหลังเข้าสู่การแข่งขัน. ระหว่างพิธีปิดการแข่งขันกีฬาซีเกมส์ 2015 ซึ่งได้มีการส่งมอบธงสหพันธ์กีฬาซีเกมส์จากประเทศสิงคโปร์ไปยังประเทศมาเลเซีย โดยทางมาเลเซียได้มีการแสดงทั้งการร้องเพลง และเต้นรำ เพื่อฉลองการเป็นเจ้าภาพซีเกมส์ครั้งต่อไปของประเทศมาเลเซีย ในวันที่ 14 พฤศจิกายน พ.ศ. 2558 ประเทศมาเลเซียได้จัดงานเปิดตัวสัญลักษณ์ และสัตว์นำโชคของกีฬาซีเกมส์ 2017 ที่ศูนย์การค้าซูเรียเคแอลซีซี รวมถึงได้มีการเริ่มสมัครเป็นอาสาสมัครในการแข่งขันครั้งนี้อีกด้วย เมื่อวันที่ 19 สิงหาคม พ.ศ. 2559 ได้มีการเฉลิมฉลองการนับถอยหลังเข้าสู่กีฬาซีเกมส์ 2017 ที่สภากีฬาแห่งชาติที่เซเตียวังซาผู้ให้การสนับสนุนการแข่งขันประเทศที่เข้าร่วม การแข่งขัน. ประเทศที่เข้าร่วม. ประเทศที่เข้าร่วมกีฬาซีเกมส์ 2017 มีทั้งหมด 11 ประเทศ ซึ่งเป็นชาติสมาชิกของสหพันธ์กีฬาซีเกมส์ชนิดกีฬา ชนิดกีฬา. การแข่งขันกีฬาซีเกมส์ 2017 มีการคาดการณ์ที่จะแข่งขันทั้งหมด 39 กีฬา ซึ่งชนิดกีฬาทั้ง 5 ชนิด คือ คอนแทร็ค บริดจ์, คริกเก็ต, ฮอกกี้น้ำแข็ง, สเกตน้ำแข็ง และ ตารุง-เดราจัต เป็นครั้งแรกที่กีฬาเหล่านี้ได้ยอมรับจากสหพันธ์ซีเกมส์ ให้เป็นกีฬาที่จะแข่งขันในกีฬาซีเกมส์อย่างเป็นทางการ โดยกีฬาคริกเก็ต, ฮอกกี้น้ำแข็ง และ สเกตน้ำแข็ง จะเข้าอยู่ในกลุ่มกีฬาที่แข่งขันในโอลิมปิกเกมส์ และเอเชียนเกมส์ ที่มีจำนวนกีฬาต่างๆทั้งหมด 35 กีฬา และกีฬาคอนแทร็ค บริดจ์ และตารุง-เดราจัต จะเข้าอยู่ในกลุ่มกีฬาประเภทอื่นๆ ที่มีจำนวนกีฬาต่างๆทั้งหมด 16 กีฬา เมื่อวันที่ 16 มิถุนายน พ.ศ. 2558 โซล์คเปิลส์ เอมบอง ประธานเจ้าหน้าที่บริหารการแข่งขันกีฬาซีเกมส์ ครั้งที่ 29 ได้กล่าวว่ากีฬาโอลิมปิก จะเป็นหัวใจสำคัญส่วนหนึ่งของกีฬาซีเกมส์ที่จัดในประเทศมาเลเซีย และได้กล่าวอีกว่า เจ้าภาพครั้งก่อนๆ ได้มีการเลือกชนิดกีฬา เพื่อที่ให้ประเทศตนเองได้ประสบความสำเร็จในการเป็นเจ้าเหรียญทอง หรือขวนขวายเพื่อให้ได้เหรียญทองให้มากที่สุด โดยเขายกตัวอย่างว่า การแข่งขันกีฬาซีเกมส์ 2011 ที่ประเทศอินโดนีเซีย เป็นเจ้าภาพนั้น ได้มีการเพิ่มชนิดกีฬาพื้นบ้าน หรือ กีฬาที่ไม่ใช่กีฬาโอลิมปิกต่างๆเป็นจำนวนมาก จนทำให้ประเทศอินโดนีเซียเป็นเจ้าเหรียญทองด้วยเหรียญทองทั้งหมด 182 เหรียญ อย่างไรก็ตามในการแข่งขันกีฬาซีเกมส์ 2015 ที่ประเทศสิงคโปร์ ประเทศอินโดนีเซียกลับได้เพียง 45 เหรียญทอง โดยประเทศมาเลเซีย จะไม่เพิ่มกีฬาที่เขาถนัด เช่น ฟลอร์บอล, เรือใบ ประเภท optimist race ในการแข่งขันครั้งนี้ อย่างไรก็ตาม ในเดือนกุมภาพันธ์ พ.ศ. 2559 กีฬายิงธนู, จักรยาน ประเภท บีเอ็มเอ็กซ์, มวยปล้ำ, ไตรกีฬา, ยูโด, มวยไทย, เรือแคนู-คายัก, เพาะกาย และ ฟันดาบ กลับถูกออกจากกีฬาที่แข่งขันในกีฬาซีเกมส์ครั้งนี้ นอกจากนี้ยังมีการยกเลิกการแข่งขันในรายการ มวยสากล (หญิง), บิลเลียด และ สนุกเกอร์ (Sanda), ยกน้ำหนัก (หญิง) และ กรีฑา (มาราธอน ชาย-หญิง, วิ่งวิบาก 3,000 เมตร ชาย-หญิง, วิ่ง 10,000 เมตร ชาย-หญิง, สัตตกรีฑา และ ทศกรีฑา) จนทำให้คณะกรรมการโอลิมปิกแห่งชาติจากหลายประเทศ มีการคัดค้านเป็นอย่างมาก โดยประเทศอินโดนีเซีย ได้มีการเยือนไปในประเทศต่างๆ เพื่อให้คัดค้านที่ประเทศมาเลเซีย ตัดรายการต่างๆ ซึ่งจะมีในการแข่งขันโอลิมปิกฤดูร้อน 2016 ที่รีโอเดจาเนโร ประเทศบราซิล และเอเชียนเกมส์ 2018 ที่จาการ์ตา และปาเล็มบัง ประเทศอินโดนีเซีย โดยในวันที่ 31 มีนาคม พ.ศ. 2559 ได้มีการปิดในการเสนอชื่อกีฬาเพิ่มเติม โดยชาติสมาชิกได้เสนอกีฬาทั้งหมด 20 กีฬา คือ เบสบอล, เพาะกาย, เรือแคนู-คายัก, คอนแทร็ค บริดจ์, ฟันดาบ, ฟลอร์บอล, เจ็ตสกี, กาบัดดี้, เคมโป้, มวยไทย (มวย), พาราไกลดิ้ง, เรือพาย, ปีนหน้าผา, ตารุง-เดราจัต, เรือพายประเพณี, ไตรกีฬา, โววีนัม, มวยปล้ำ, ยูโด และ เปตอง และการเพิ่มรายการแข่งขัน เช่น มาราธอนชาย-หญิง, วิ่งวิบาก 3,000 เมตรชาย-หญิง, วิ่ง 10,000 เมตรชาย-หญิง, สัตตกรีฑา, ทศกรีฑา ในกรีฑา,ฟุตบอล (หญิง), ฟุตซอล (ชาย-หญิง) มวยสากล (หญิง), จักรยาน (เสือภูเขา-บีเอ็มเอ็กซ์), ยิงปืน (ช็อตกันฯลฯ), วอลเลย์บอล (ชายหาด), ฮ็อกกี้ (ในร่ม), ยกน้ำหนัก (หญิง) เป็นต้น โล เบง ชู เลขาธิการสภาโอลิมปิกแห่งมาเลเซีย กล่าวอีกว่า กีฬาที่มีการขอเพิ่มชนิดกีฬาเข้ามา ได้แก่ เพาะกาย, เจ็ตสกี, กาบัดดี้, ปัญจกีฬาสมัยใหม่, พาราไกลดิ้ง, ปีนหน้าผา, ตารุง เดราจัต, โววีนัม และ มวยปล้ำ ขอยืนยันว่า เจ็ตสกี, กาบัดดี้, พาราไกลดิ้ง, ปีนหน้าผา, ตารุง เดราจัต จะไม่ได้รับการบรรจุแน่นอน เพราะไม่ได้เป็นกีฬาในระเบียบของสหพันธ์ซีเกมส์ข้อ 34 (5) อย่างไรก็ตามจะมีการพิจารณาทุกอย่างโดยละเอียด ซึ่งจะได้คำตอบชัดเจน ในการประชุมสหพันธ์ กีฬาซีเกมส์ ระหว่างวันที่ 13-14 กรกฎาคม ก่อนจะมีการประกาศชนิดกีฬาและจำนวนเหรียญทองที่จะมีการชิงชัยอย่างเป็นทางการในเดือนสิงหาคม หรือก่อนการแข่งขัน 1 ปี ในวันที่ 12 พฤษภาคม พ.ศ. 2559 ได้มีการประชุมระหว่างสภาโอลิมปิกแห่งมาเลเซีย และสภาพาราลิมปิกแห่งมาเลเซีย และไครี จามาลุกดิน รัฐมนตรีว่าการกระทรวงการท่องเที่ยวและกีฬา เพื่อนำเสนอการควบรวมกีฬาซีเกมส์ 2017 และกีฬาอาเซียนพาราเกมส์ 2017 ให้จัดเป็นการแข่งขันรายการเดียว ซึ่งหากหากได้รับการอนุมัติจะได้มีการใส่กีฬาของคนพิการเข้าสู่การแข่งขันโดยหัวข้อนี้ยังได้มีการประชุมในการประชุมคณะบริหารของสหพันธ์กีฬาคนพิการอาเซียน ในวันที่ 7 มิถุนายน พ.ศ. 2559 ซึ่งวันที่ 14 กรกฎาคม สภาสหพันธ์กีฬาซีเกมส์ได้ให้การปฏิเสธข้อเสนอนี้ของประเทศมาเลเซีย โดย 9 ประเทศได้คัดค้านข้อเสนอของมาเลเซีย มีแค่ประเทศมาเลเซีย และประเทศลาว เห็นด้วยกับข้อเสนอนี้ กีฬาซีเกมส์ 2017 ได้จัดการแข่งขันทั้งสิ้น 405 รายการ ใน 38 กีฬา ซึ่งได้อนุมัติจากสหพันธ์กีฬาซีเกมส์ เมื่อวันที่ 14 กรกฎาคม พ.ศ. 2559- กีฬาทางน้ำ - ขี่ม้า- บีเอ็มเอ็กซ์ - ถนน - ลู่ - ชินลง - เซปักตะกร้อ- ฟุตบอล- ลีลา - ศิลป์ - สเกตน้ำแข็งสรุปเหรียญการแข่งขันการถ่ายทอดสด การถ่ายทอดสด. รายชื่อสถานีโทรทัศน์ที่ถือลิขสิทธิ์การถ่ายทอดสดตั้งแต่วันที่ 19 ถึง 30 สิงหาคม, 28 ชนิดกีฬาจะมีสัญญาณการถ่ายทอดสดตามที่เจ้าภาพต้องการจะถ่ายโดยเฉพาะจะถ่ายเฉพาะกีฬาที่เจ้าภาพมีความหวังว่าจะได้เหรียญเท่านั้น และสามารถรับชมการถ่ายทอดผ่านทางอินเทอร์เน็ตที่ได้ TrueID เนื่องจาก True Corporation ได้ซื้อลิขสิทธิ์การถ่ายสดทางออนไลน์ไว้แต่เพียงผู้เดียว- สัญลักษณ์สี ชาติเจ้าภาพ (มาเลเซีย)ความกังวลและข้อถกเถียงการวิพากษ์วิจารณ์</doc>
