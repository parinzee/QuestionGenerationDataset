<doc id="24749" url="https://th.wikipedia.org/wiki?curid=24749" title="เอฟ. สกอตต์ ฟิตซ์เจอรัลด์">เอฟ. สกอตต์ ฟิตซ์เจอรัลด์ ฟรานซีส สกอตต์ คีย์ ฟิตซ์เจอรัลด์ หรือ เอฟ. สกอตต์ ฟิตซ์เจอรัลด์ (F.Scott Fitzgerald; ค.ศ. 1896-1940) บุตรชายคนเดียวของครอบครัวชนชั้นกลางที่ร่ำรวยแห่งมินนิโซตา ชื่อเขาตั้งชื่อตามญาติห่างๆ ซึ่งเป็นผู้เขียนเพลงชาติสหรัฐฯ เขาเขียนเรื่องสั้นตีพิมพ์ครั้งแรกเมื่ออายุเพียง 15 ปี เคยเรียนที่มหาวิทยาลัยพรินซ์ตันแต่ไม่จบ จึงสมัครเข้าเป็นทหารเมื่อปี ค.ศ. 1917 แต่ตรงข้ามกับเฮมิงเวย์ ฟิตซ์เจอรัลด์ไม่เคยเดินทางไปยังสมรภูมิสงครามในยุโรปและไม่เคยเห็นการสู้รบใดๆ หลังจากความสำเร็จของ This Side of Paradise (ค.ศ. 1920) และการแต่งงานกับเซลด้า ฟิตซ์เจอรัลด์ สาวผู้เปี่ยมเสน่ห์และเป็นนักเขียนเช่นเดียวกัน ชีวิตของคู่สามีภรรยาหนุ่มสาวก็แทบไม่เคยร้างราจากงานเลี้ยง ชีวิตหรูหราฟู่ฟ่าของคนทั้งคู่จึงโด่งดังยิ่งกว่างานเขียน ในช่วงคริสต์ทศวรรษ 1930 เซลดาป่วยเป็นโรคจิตเภทและเสียชีวิตในเหตุการณ์ไฟไหม้โรงพยาบาลโรคจิตเมื่อปี ค.ศ. 1948 สกอตต์ยังคงปั่นเรื่องสั้นไปลงนิตยสารขายดีเพื่อหาเงินมาจ่ายหนี้ก้อนโต เขาป่วยเป็นโรคพิษสุราเรื้อรัง และเสียชีวิตด้วยหัวใจวายในสภาพแทบไม่มีใครเหลียวแลเมื่ออายุเพียง 44 ปี เรื่อง The Love of the last tycoon ที่เขาเขียนค้างไว้แค่ครึ่งเดียวน่าจะเป็นเรื่องเอกของเขาทีเดียว อย่างไรก็ตาม นวนิยายเรื่อง The Great Gatsby (ค.ศ. 1925) ซึ่งสมัยออกมาขายได้ไม่ดีนัก ต่อมาถูกยกให้เป็นหนังสือแห่งยุคแจ๊ส และเป็นนวนิยายคลาสสิกของอเมริกันในช่วงต้นคริสต์ศตวรรษที่ 20ผลงานนิยายผลงาน. นิยาย. - This Side of Paradise (ค.ศ. 1920) - The Beautiful and Damned (ค.ศ. 1922) - The Great Gatsby (ค.ศ. 1925) - Tender is the Night (ค.ศ. 1934) - The Love of the Last Tycoon (ค.ศ. 1940)ชุดเรื่องสั้นชุดเรื่องสั้น. - Flappers and Philosophers (ค.ศ. 1920) - Tales of the Jazz Age (ค.ศ. 1922) - All the Sad Young Men (ค.ศ. 1926) - Taps at Reveille (ค.ศ. 1935) - The Short Stories of F. Scott Fitzgerald (ค.ศ. 1989)ผลงานอื่นๆผลงานอื่นๆ. - The Vegetable (บทละคร, ค.ศ. 1923) - The Crack-Up (ความเรียงและเรื่องราวต่างๆ ค.ศ. 1945)ผลงานที่แปลเป็นภาษาไทยผลงานที่แปลเป็นภาษาไทย. - เรื่องประหลาดของเบนจามิน บัตทอน (The curious case of Benjamin Button) - โจรสลัด (The offshore pirate )</doc>
