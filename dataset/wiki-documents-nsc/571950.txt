<doc id="571950" url="https://th.wikipedia.org/wiki?curid=571950" title="ไซโฟซูรา">ไซโฟซูรา ไซโฟซูรา เป็นอันดับของสัตว์ทะเลขาปล้องในชั้นเมอโรสโทมาทา (Merostomata) ที่นอกเหนือไปจากแมงป่องทะเล ใช้ชื่อวิทยาศาสตร์ว่า Xiphosura ลักษณะของสัตว์ในอันดับนี้ คือ มีรูปร่างคล้ายจานหรือถ้วยคว่ำ หรือครึ่งวงกลมแบบเกือกม้า ด้านบนมีตาข้าง 1 คู่เป็นตาประกอบ มีแอมมาทิเดียหลายร้อยหน่วยที่ไม่สามารถรับภาพได้ แต่สามารถจับการเคลื่อนไหวของสิ่งต่าง ๆ ได้ มีตากลาง ขนาดเล็กหลายอันทำหน้าที่รับแสง มีส่วนหางยาวเป็นแท่งใช้สำหรับจิ้มกับพื้นทรายให้พลิกตัวกลับมา เมื่อยามหงายท้องขึ้น เป็นสัตว์ที่ถือกำเนิดมาตั้งแต่ยุคซิลลูเรียน แต่สูญพันธุ์ไปเกือบหมด คงเหลือเพียง 4 ชนิดเท่านั้นในโลก คือ แมงดาทะเล จึงจัดเป็นฟอสซิลที่มีชีวิตอย่างหนึ่ง พบในทะเลและน้ำกร่อยของบริเวณภาคตะวันออกของทวีปอเมริกาเหนือและแถบเอเชียตะวันออกเฉียงใต้เท่านั้น สำหรับชนิดที่พบในไทยจะมีด้วยกัน 2 ชนิดคือ แมงดาจาน หรือ แมงดาหางเหลี่ยม (Tachypleus gigas) เป็นแมงดาขนาดใหญ่ หางเป็นสันแหลม รูปหน้าตัดของหางเป็นสามเหลี่ยม คาราแพดค่อนข้างเรียบและแทบจะไม่พบขนแข็ง ๆ บนคาราแพด สามารถกินได้ ส่วนอีกชนิดหนึ่งคือ แมงดาถ้วย หรือ แมงดาหางกลม หรือ เหรา (Carcinoscorpius rotundicauda) มีขนาดเล็กกว่าแมงดาหางเหลี่ยม หางโค้งมน รูปหน้าตัดของหางจะค่อนข้างกลม คาราแพดมีขนแข็งจำนวนมากและมีสีส้มหรือน้ำตาลเข้ม มีรายงานอยู่เสมอว่าผู้ที่กินไข่ของแมงดาชนิดนี้มักเป็นอันตรายต่อชีวิต เนื่องจากว่าแมงดาชนิดนี้ในบางฤดูกาลจะกินสาหร่ายและแพลงค์ตอนที่สร้างสารพิษได้ จึงมีพิษสะสมอยู่ในตัวแมงดาทะเล พิษที่ว่าจะมีผลต่อระบบประสาทต่อผู้ที่กินเข้าไป แมงดาทะเลจะขึ้นมาวางไข่บนพื้นหาดทรายชายทะเลพร้อม ๆ กัน โดยตัวเมียจะวางไข่ครั้งละ 200–3,300 ฟอง โดยมีตัวผู้เกาะเกี่ยวอยู่ที่หลัง โดยใช้ปล้องสุดท้ายของเพลดิพาลติเกาะกับโพรโซมาของตัวเมียเอาไว้และคลานตามกันไป โดยอาจมีตัวผู้ตัวอื่นมาเกาะท้ายร่วมด้วยเป็นขบวนยาวก็ได้ ตัวเมียจะขุดหลุมปล่อยไข่ออกมาแล้วตัวผู้ก็จะปล่อยสเปิร์มออกมาผสมกับไข่ หลังจากนั้นก็จะกลบไข่โดยไม่มีการดูแลไข่ ไข่จะฟักออกมาเป็นตัวอ่อนที่เรียกว่าไตรโลไบต์ ลาวา ลักษณะคล้ายตัวเต็มวัยเพียงแต่มีหางสั้นมาก แมงดาทะเลในยุคปัจจุบันมีความยาวได้ถึง 60 เซนติเมตร (24 นิ้ว) iแต่ในยุคเพลลีโอโซอิก จะมีขนาดเล็กกว่านี้ โดยมีความยาวเพียง 1–3 เซนติเมตร (0.39–1.2 นิ้ว) เท่านั้นการจำแนก การจำแนก. อันดับ Xiphosura- †อันดับย่อย Synziphosurida- Weinberginidae (ดีโวเนียนตอนล่าง) - Bunodidae- Bunodinae (ซิลลูเรียนตอนบน ถึง ดาวโทเนียน) - Limuloidinae (ซิลลูเรียนตอนบน) - Pseudoniscidae (ซิลลูเรียนตอนบน) - Kasibelinuridae (ดีโวเนียนตอนกลาง ถึง ดีโวเนียนตอนปลาย) - อันดับย่อย Xiphosurida- †อันดับฐาน Bellinurina- Elleriidae (ดีโวเนียนตอนบน ถึง คาร์บอนิเฟอรัสตอนบน) - Euproopidae (= Liomesaspidae ) (คาร์บอนิเฟอรัสตอนบน ถึง พรีเมียนตอนล่าง) - Bellinuridae (คาร์บอนิเฟอรัสตอนกลาง ถึง คาร์บอนิเฟอรัสตอนบน) - อันดับฐาน Limulina- †Rolfeiidae (คาร์บอนิเฟอรัสตอนต้น ถึง พรีเมียนตอนต้น) - †Paleolimulidae (คาร์บอนิเฟอรัส ถึง พรีเมียน) - †Moravuridae (มิสซิสซิสเปียน) - †Austrolimulidae + †Heterolimulidae (ไตรแอสซิกตอนกลาง) - Limulidae- †Mesolimulinae (ไตรแอสซิกตอนล่าง ถึง ครีเตเชียส) - Limulinae- Tachypleini (ไมโอซีน ถึง ปัจจุบัน) - Limulini (ปัจจุบัน)ที่เคยรวมอยู่ในอันดับเดียวกัน ที่เคยรวมอยู่ในอันดับเดียวกัน. แต่ปัจจุบันได้ถูกจำแนกแยกออกไป- Aglaspida (แคมเบรียน ถึง ออโดวิเชียน) - Chasmataspida (ออโดวิเชียนตอนล่าง)</doc>
