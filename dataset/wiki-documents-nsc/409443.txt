<doc id="409443" url="https://th.wikipedia.org/wiki?curid=409443" title="มิทาราชิ อังโกะ">มิทาราชิ อังโกะ มิทาราชิ อังโกะ () เป็นตัวละครการ์ตูนจากเรื่อง นินจาคาถาโอ้โฮเฮะ โดยชื่อของเธอแยกได้เป็นสองคำ คือ ขนมเค้ก, ถั่วแดงข้อมูลนินจาข้อมูลนินจา. - ระดับ : โจนิน - ข้อมูลเกี่ยวกับการสอบเกะนิน จูนิน - จบการศึกษาจาก รร. นินจาเมื่ออายุ (Academy Grad Age) : 10 - ช่วงอายุที่สอบจูนิน )Chuunin Exam Age) : 12จำนวนภารกิจที่ปฏิบัติจำนวนภารกิจที่ปฏิบัติ. - ระดับต่ำ )D-Rank) : 72 - ระดับทั่วๆไป )C-Rank) : 86 - ระดับสูง )B-Rank) : 389 - ระดับสูงมาก (A-Rank) : 89 - ภารกิจขั้นเทพ )S-Rank) : 2ข้อมูลตัวละคร ข้อมูลตัวละคร. อังโกะเป็นผู้คุมสอบการสอบจูนินรอบที่2 ด้วยความที่อังโกะเป็นคนง่ายๆ ออกทอมบอยนิดๆ และค่อนข้างจะเป็นคนกระตือรือร้นมากเกินกว่าเหตุ อังโกะนั้นเป็นคนที่ชื่นชอบในการกินดังโกะเป็นอย่างมาก นอกจากนี้ชื่อของเธอทั้ง มิตาราชิ และ อังโกะ ต่างเป็นชื่อของส่วนประกอบของดังโกะทั้งสิ้น อังโกะนั้นมีนิสัยบางอย่างที่ค่อนข้างจะคล้ายคลึงกับนารุโตะเป็นอย่างมากตรงที่เป็นคนเก็บอาการไม่ค่อยจะอยู่ ดังนั้นการเปิดตัวของเธอจึงออกมาในแบบที่ค่อนข้างทำให้ทุกคนตกใจ ระหว่างที่อิบิกิครูคุมสอบจูนินรอบแรกกำลังพูดคุยกับเกะนินที่ผ่านการทดสอบของเขาอังโกะก็พังกระจกหน้าต่างเข้ามา แนะนำตัวและประกาศการสอบรอบ2โดยมีป้ายผ้าที่เธอเตรียมมาเป็นฉากหลัง แต่ถึงจะเห็นเธอกระโตกกระตากอย่างนั้นแต่อังโกะก็เป็นคนที่ฉลาดและมีไหวพริบ และค่อนข้างที่จะบ้าเลือด จะเห็นได้จากระหว่างที่อังโกะอธิบายการสอบจูนินรอบที่2แล้วนารุโตะส่งเสียงก่อกวนสร้างความน่ารำคาญ อังโกะปามีดสั้นไปเฉือนแก้มของนารุโตะเป็นแผลเลือดไหล ทันใดนั้นอังโกะไปจับตัวนารุโตะจากข้างหลังพร้อมกับเลียเลือดที่แก้มของนารุโตะ อาจจะเป็นด้วยเพราะอังโกะเคยเป็นลูกศิษย์ของโอโรจิมารุมาก่อนทำให้เธอเป็นเช่นนั้น นอกจากนี้พฤติกรรมอื่นของอังโกะที่ติดมาจากโอโรจิมารุในช่วงที่เป็นลูกศิษย์นั้น เช่น ก่อนสู้กับใครจะต้องใช้ลิ้นเลียมีดคุไนก่อนหรือเลียริมฝีปากก่อนเสมอ ระหว่างการสอบรอบที่2 มีการพบศพนินจาคุสะงาคุเระ3คนที่เสียชีวิตและทั้งสามคนมีหนึ่งสิ่งที่เหมือนกันคือไม่มีหน้า เมื่อเห็นดังนั้นอังโกะก็รู้แล้วว่าทั้งสามโดนขโมยหน้าไปและคนที่มีความสามารถที่จะทำเช่นนี้ได้มีเพียงโอโรจิมารุเท่านั้น อังโกะจึงเริ่มออกตามหาตัวโอโรจิมารุในทันที อังโกะตามมาเจอโอโรจิมารุในที่สุดหลังจากที่โอโรจิมารุได้ประทับอักขระบนตัวซาสึเกะแล้ว แม้ว่าวิชาต่างๆอังโกะจะได้รับการสอนและถ่ายทอดมาจากโอโรมารุก็ตาม แต่เธอก็ยอมที่จะเสียสละชีวิต สู้เพื่อหยุดโอโรจิมารุผู้ซึ่งเคยเป็นทั้งครูและหัวหน้าให้ได้ โอโรจิมารุเปิดฉากโจมตีใส่ด้วยลิ้นที่ยืดยาวของเขาแต่อังโกะสามารถกระโดดหลบได้ แต่ก็ไม่ใช่ทั้งหมดเพราะลิ้นของโอโรจิมารุยังตามมารัดข้อมือขวาของอังโกะได้ อังโกะอาศัยจังหวะนั้นใช้วิชาหัตถ์เงาอสรพิษรัดพันโจมตีใส่โอโรจิมารุ งูที่ออกมาจากวิชาของอังโกะรัดลิ้นที่ยืดยาวของโอโรจิมารุไว้ได้ อังโกะจึงดึงตัวโอโรจิมารุเข้ามาและดันเขาไปติดกับต้นไม้และเอามีดคุไนปักมือซ้ายของเธอและมือขวาโอโรจิมารุเข้าด้วยกันกับต้นไม้ จากนั้นอังโกะใช้มืออีกข้างของเธอประกบกับมือโอโรจิมารุพร้อมกับทำสัญลักษณ์ระกาเพื่อที่จะใช้วิชานินจางูแฝดแลกชีวิต (วิชานี้ถือเป็นวิชาต้องห้าม เมื่อใช้แล้ว ทั้งผู้ใช้และศัตรูจะสิ้นชีพไปทั้งคู่) แต่ทว่าเธอกลับต้องผิดหวังเพราะร่างของโอโรจิมารุที่อยู่ต่อหน้าของเธอนั้นเป็นเพียงร่างแยกเท่านั้น โอโรจิมารุจึงใช้โอกาสนั้นใช้วิชาที่กระตุ้นให้อักขระที่เขาเคยฝังอยู่ในตัวของอังโกะกำเริบขึ้นมาอีก ทำให้อังโกะอ่อนแรงลง อังโกะจึงถามโอโรจิมารุว่าทำไมจึงมาปรากฏตัวที่นี่อีก หรือหวังที่จะลอบสังหารโฮคาเงะรุ่น3กันแน่ แต่โอโรจิมารุได้ปฏิเสธและบอกว่าเพียงมามองหาคนที่มีแววจะเก่งมาเป็นพวกเท่านั้น แล้วเขาก็ได้เจอคนที่ถูกใจและยังได้มอบอักขระไว้แล้ว นั่นคือ อุจิวะ ซาสึเกะนั่นเอง ถึงกระนั้นโอโรจิมารุยังขู่ไม่ให้ล้มเลิกการสอบสอบจูนินเป็นอันขาด เมื่อพูดจบโอโรจิมารุก็จากไป เธอเดินมาตามทางจนมาถึง ณ ที่โล่งแห่งหนึ่ง ปรากฏว่าเสือ3ตัวเข้ามาล้อมเธอไว้ อังโกะนั้นไม่มีแรงที่จะสู้ต่อแล้ว ในขณะที่เธอกำลังจะพลาดท่าโดนเสือขย้ำนั่นเอง หน่วยลับ2คนก็ตามมาสมทบและใช้วิชาจังงังทำให้เสือหยุดการเคลื่อนไหวได้สำเร็จและช่วยเธอไว้ได้ อาการแทรกซ้อนจากอักขระของเธอก็กำเริบขึ้นอีก หน่วยลับที่มาช่วยเธอเสนอให้ยกเลิกการสอบจูนินและประกาศกฎอัยการศึกเพื่อรับมือกับโอโรจิมารุแต่อังโกะได้ห้ามไว้แล้วให้หน่วยลับทั้งสองคนพาเธอไปยังหอคอยใจกลางสนามซ้อมที่44ซึ่งเป็นสถานที่การสอบจุนินรอบ2 และยังให้ทำการเชิญโฮคาเงะมายังหอคอยเพื่อพูดคุยอีกด้วย หลังจากนั้นอังโกะก็ไม่ได้มีบทบาทอีกจนกระทั่งในแอนิเมชันตอนที่ 169 ในภารกิจคุ้มครองเรือขนเงินของแคว้นน้ำและจับตัวไคมะ แคว้นน้ำหรืออุมิโนะคุนินี่เองเป็นสถานที่ที่โอโรจิมารุพาอังโกะมาก่อนที่เขาจะประทับอักขระบนตัวอังโกะและได้ปล่อยอังโกะทิ้งไว้ในแคว้นนี้พร้อมกับลบความทรงจำแม้ว่าหน่วยสืบสวนจะพยายามให้อังโกะนึกอย่างไรหรือแม้กระทั่งทำอย่างไรอังโกะก็ไม่สามารถนึกออก การกลับไปปฏิบัติภารกิจในแคว้นน้ำครั้งนี้จึงเป็นการกลับไปยังสถานที่ที่เธอเคยถูกทิ้งไว้เป็นครั้งแรก การไปปฏิบัติภารกิจครั้งนี้ทำให้ความทรงจำของเธอกลับคืนมาในบางส่วน เธอสามารถจำเหตุการณ์ในวันที่เธอถูกโอโรจิมารุฝังอักขระและได้ทอดทิ้งเธอไป ในภารกิจครั้งนี้เธอได้พบกับอามาจิลูกน้องของโอโรจิมารุหลังจากที่อามาจิพ่ายแพ้ให้แก่นารุโตะและถูกจับตัวได้ อังโกะถามอามาจิว่าโอโรจิมารุอยู่ไหนแต่น่าเสียดายที่อามาจิไม่ทราบ หลังจากนั้นเธอมาปรากฏอีกครั้งในภาค2 ในขณะที่เพนกำลังบุกโคโนะฮะนั้นเธอกำลังออกไปทำภารกิจตามหาตัวคาบูโตะอยู่นอกหมู่บ้านร่วมกับซาอิและยามาโตะ ก่อนที่ภารกิจจะได้ล้มเลิกและรีบกลับโคโนะฮะทันทีหลังจากที่ยามาโตะรับรู้ได้ว่านารุโตะกลายร่างเป็นจิ้งจอกเก้าหางโดยหางโผล่ออกมาถึง8หางแล้ว</doc>
