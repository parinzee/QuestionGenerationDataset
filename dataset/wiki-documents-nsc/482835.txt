<doc id="482835" url="https://th.wikipedia.org/wiki?curid=482835" title="มูลีนากา">มูลีนากา มูลีนากา ( มู̎ลีณากา; ; ) เป็นหน่วยทางทหารที่นิยมพระนโรดม สีหนุ ก่อตั้งเมื่อเดือนสิงหาคม พ.ศ. 2522 โดยกองกำลังติดอาวุธตามแนวชายแดนไทยประวัติ ประวัติ. มูลีนากาก่อตั้งเมื่อ 31 สิงหาคม พ.ศ. 2522 โดยกอง ซิเลียะห์ กัปตันในกองทัพเรือสมัยสาธารณรัฐเขมร ซึ่งมาอยู่ที่ฝรั่งเศส หลังจากที่เขาปฏิเสธคำชวนของเดียน เดลให้เข้าร่วมกับแนวร่วมปลดปล่อยชาติเขมร กองต้องการจัดตั้งองค์กรในลักษณะสหภาพมากกว่าแนวร่วมและมีโครงสร้างการสั่งงานที่เป็นเอกภาพ กลุ่มนี้จัดเป็นกลุ่มติดอาวุธกลุ่มแรกที่จงรักภักดีต่อพระนโรดม สีหนุ ต่อมาได้กลายเป็นกองกำลังติดอาวุธของฟุนซินเปก มูลีนากาได้นับการสนับสนุนจากชาวกัมพูชาที่ลี้ภัยไปยังฝรั่งเศส และค่ายผู้อพยพตามแนวชายแดนไทย โดยเฉพาะค่ายผู้อพยพหนองจันทร์ ใกล้อรัญประเทศ ต่อมา มูลีนากาได้ดำเนินการภายใต้ชื่อ กองทัพเจ้าสีหนุ (Armée Nationale Sihanoukiste) ตามแนวชายแดนไทยด้านจังหวัดสุรินทร์เป็นเขตอิทธิพลของกองทัพนี้ กอง ซิเลียะห์ เสียชีวิตเมื่อ 16 สิงหาคม พ.ศ. 2523 ด้วยโรคมาลาเรียเมื่ออายุ 45 ปี หลังจากนั้น นีม โสพนได้เป็นผู้บัญชาการมูลีนากาต่อมา อิน ตัมได้เป็นผู้บัญชาการกองทัพเจ้าสีหนุก่อนจะมาเป็นพระนโรดม รณฤทธิ์ใน พ.ศ. 2528 ใน พ.ศ. 2535 มีการจัดตั้งกลุ่ม กองทัพเสรีชาติกัมพูชา โดยปรุม นาคราช พรรคนี้เข้าร่วมในการเลือกตั้ง พ.ศ. 2536 และได้ 1 ที่นั่งในจังหวัดกำปงจาม แต่สลายตัวไปใน พ.ศ. 2541 มูลีนากาบางส่วนเข้าร่วมกับพรรคประชาชนกัมพูชา หลังการเลือกตั้ง พ.ศ. 2536</doc>
