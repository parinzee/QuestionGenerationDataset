<doc id="132544" url="https://th.wikipedia.org/wiki?curid=132544" title="อำเภอร่องคำ">อำเภอร่องคำ อำเภอร่องคำ เป็นอำเภอหนึ่งของจังหวัดกาฬสินธุ์ แยกตั้วเป็นกิ่งอำเภอในปี พ.ศ. 2516 และจัดตั้งในปี พ.ศ. 2536ประวัติ ประวัติ. เมื่อประมาณพุทธศักราช ๒๓๖๓ ในสมัยสมเด็จพระนั่งเกล้าเจ้าอยู่หัว รัชกาลที่ ๓ ได้มีราษฎรกลุ่มหนึ่งอพยพครอบครัวมาจากจังหวัดอุบลราชธานี มาตั้งถิ่นฐานอยู่ทางทิศตะวันตกของลำห้วยทราย และได้จับจองหักร้างถางพล เพราะเห็นว่าจะทำให้นาได้ ผลดี เนื่องจากเป็นบริเวณที่มีร่องน้ำไหลซึม เรียกว่าแหล่งที่ซึมชาวบ้าน เรียกว่า (ร่องคำหรือฮ่อมคำ) เรียกกันต่อมาว่า "ร่องคำ" อำเภอร่องคำเดิมชื่อบ้านกุดลิง หมู่บ้านเดิมตั้งอยู่ริมห้วยทราย ซึ่งมีกุดอยู่กุดหนึ่งมีลิงอาศัยอยู่เป็นจำนวนมาก ชาวบ้านจึงเรียกว่ากุดลิง จึงขนานนามว่าบ้านกุดลิง ต่อมาชาวบ้านกุดลิงมีพลเมืองหนาแน่นมากขึ้น จึงได้ขยายหมู่บ้านออกไปทางทิศเหนืออีกหมู่บ้านหนึ่ง ต่อมาราษฎรอพยพมาตั้งบ้านเรือนมากขึ้นการติดต่อราชการกับอำเภอกมลาไสยยากลำบากเพราะท้องถิ่นอยู่ห่างไกลตัวอำเภอ การคมนาคมไม่สะดวก เพื่อเป็นการแก้ปัญหาดังกล่าว กระทรวงมหาดไทยจึงประกาศตั้งเป็นกิ่งอำเภอร่องคำขึ้น เมื่อวันที่ ๑ กุมภาพันธ์ ๒๕๑๖ ให้มีเขตการปกครองรวม ๒ ตำบล คือ ตำบลร่องคำ และ ตำบลสามัคคี ตั้งที่ว่าการกิ่งอำเภอที่ตำบลร่องคำ ให้ขึ้นอยู่เขตการปกครองอำเภอกมลาไสย จังหวัดกาฬสินธุ์ และวันที่ ๔ พฤศจิกายน ๒๕๓๖ ได้รับแต่งตั้งเป็นอำเภอร่องคำที่ตั้งและอาณาเขต ที่ตั้งและอาณาเขต. อำเภอร่องคำตั้งอยู่ทางทิศใต้ของจังหวัด มีอาณาเขตติดต่อกับเขตการปกครองข้างเคียงต่อไปนี้- ทิศเหนือ ติดต่อกับอำเภอกมลาไสย และอำเภอโพธิ์ชัย (จังหวัดร้อยเอ็ด) - ทิศตะวันออก ติดต่อกับอำเภอโพธิ์ชัย (จังหวัดร้อยเอ็ด) - ทิศใต้ ติดต่อกับอำเภอเชียงขวัญและอำเภอจังหาร (จังหวัดร้อยเอ็ด) - ทิศตะวันตก ติดต่อกับอำเภอกมลาไสยการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอร่องคำแบ่งพื้นที่การปกครองออกเป็น 3 ตำบล 40 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอร่องคำประกอบด้วยองค์กรปกครองส่วนท้องถิ่น 3 แห่ง ได้แก่- เทศบาลตำบลร่องคำ ครอบคลุมพื้นที่ตำบลร่องคำทั้งตำบล - องค์การบริหารส่วนตำบลสามัคคี ครอบคลุมพื้นที่ตำบลสามัคคีทั้งตำบล - องค์การบริหารส่วนตำบลเหล่าอ้อย ครอบคลุมพื้นที่ตำบลเหล่าอ้อยทั้งตำบลรายชื่อโรงเรียนโรงเรียนรัฐบาลรายชื่อโรงเรียน. โรงเรียนรัฐบาล. - โรงเรียนร่องคำ - โรงเรียนกุดลิงวิทยาคม - โรงเรียนสองห้องราษฎรณ์บูรณะ - โรงเรียนเหล่าเขืองโนนเสียววิทยา - โรงเรียนสำเริงวิทยา - โรงเรียนชุมชนนาเรียงวิทยาคม - โรงเรียนสามัคคีสำราญวิทย์ - โรงเรียนด่านใต้วิทยา - โรงเรียนเหล่าอ้อยบำรุงวิทย์ - โรงเรียนดงพะยอมหนองคูสามัคคีวิทยาโรงเรียนเอกชนโรงเรียนเอกชน. - โรงเรียนบุญมีวิทยา - โรงเรียนอนุบาลบุญมีประเพณีประเพณี. - ประเพณีเส็งกลองร่องคำ เป็นประเพณีแข่งขันกลองพื้นบ้าน ที่ชาวบ้านในอำเภอร่องคำมีการละเล่นมาแต่โบราณ คำว่า"เส็ง"ในภาษาอีสานแปลว่า แข่งขัน ซึ่งประเพณีเส็งกลองร่องคำจัดขึ้นในเดือนกุมภาพันธ์ของทุกปี - ประเพณีบุญบั้งไฟ บุญบั้งไฟของอำเภอร่องคำมีเอกลักษณ์ที่แตกต่างจากที่อื่น คือเป็นบั้งไฟเลาไม้แบบโบราณการแข่งขันเป็นแบบทางไกล จัดขึ้นในเดือนมิถุนายนของทุกปี</doc>
