<doc id="805710" url="https://th.wikipedia.org/wiki?curid=805710" title="เอ็กซ์พีเดีย (เว็บไซต์)">เอ็กซ์พีเดีย (เว็บไซต์) เอ็กซ์พีเดีย.คอม () เป็นเว็บไซต์ด้านการท่องเที่ยวที่ Expedia, Inc. เป็นเจ้าของ โดยเว็บไซต์นี้ให้บริการด้านการจองตั๋วเครื่องบินของสายการบิน, การสำรองที่พักในโรงแรม, การเช่ารถ, การล่องเรือ, แพ็คเกจท่องเที่ยวและสถานที่ท่องเที่ยว รวมถึงบริการต่างๆ ผ่านเวิลด์ไวด์เว็บ และตัวแทนท่องเที่ยวทางโทรศัพท์ ซึ่งทางไซต์ใช้ระบบการจองด้วยคอมพิวเตอร์ที่หลากหลาย เช่น ระบบการจองอย่าง Amadeus หรือ Sabre สำหรับเที่ยวบินและโรงแรม รวมถึงใช้ระบบการจองอย่าง Worldspan และ Pegasus ร่วมกับระบบการจองของโรงแรมเองสำหรับการจองจำนวนมากครั้งละหลายรายการที่ได้ทำสัญญาไว้ นอกจากเว็บไซต์ของสหรัฐอเมริกา ยังมีไซต์ที่ได้รับการแปลเป็นภาษาอื่นเพื่อให้บริการในประเทศต่างๆ ได้แก่ อาร์เจนตินา ออสเตรเลีย ออสเตรีย เบลเยียม บราซิล แคนาดา จีน เดนมาร์ก  ฟินแลนด์ ฝรั่งเศส เยอรมนี ฮ่องกง อินโดนีเซีย อินเดีย ไอร์แลนด์ อิตาลี ญี่ปุ่น  เกาหลีใต้ มาเลเซีย เม็กซิโก เนเธอร์แลนด์ นิวซีแลนด์ นอร์เวย์ ฟิลิปปินส์ สิงคโปร์  สเปน สวีเดน ไต้หวัน ประเทศไทย สหราชอาณาจักร สหรัฐอเมริกา และ เวียดนามประวัติ ประวัติ. เว็บไซต์เริ่มต้นเปิดตัวเมื่อวันที่ 22 ตุลาคม 1996 ในฐานะผู้ให้บริการด้านอินเทอร์เน็ตกลุ่มแรกของไมโครซอฟท์ โดยทีมผู้ก่อตั้งประกอบด้วย Greg Slyngstad ผู้จัดการกลุ่ม, Richard Barton ผู้จัดการผลิตภัณฑ์ของกลุ่ม, Soraya Bittencourt ผู้จัดการโปรแกรมของกลุ่ม และ Byron Bishop ผู้จัดการนักพัฒนากลุ่ม ในปี 2001 Bill Gates ได้ตัดสินใจแยกธุรกิจนี้ออกมาเป็นบริษัทมหาชน Rich Barton รับตำแหน่ง CEO ของบริษัท โดยมี Lloyd Frink ซึ่งเคยทำงานให้กับ Richard ที่ไมโครซอฟท์เข้าร่วมทีมเพื่อทำงานในบริษัทที่ได้แยกตัวเป็นอิสระแห่งใหม่นี้ ในเดือนกรกฎาคม 2001 USA Networks, Inc. ซื้อเอ็กซ์พีเดียจากไมโครซอฟท์ ในเดือนธันวาคม 2010 มีการลบรายชื่อของ AMR Corporation ซึ่งเป็นบริษัทแม่ของ American Airlines และ American Eagle Airlines ออกจากไซต์ของเอ็กซ์พีเดีย ซึ่งการตัดสินใจในครั้งนั้นเป็นผลมาจากข้อพิพาทเกี่ยวกับระดับการเข้าถึงลูกค้าของไซต์ อย่างไรก็ตาม AMR ได้เปลี่ยนใจกลับเข้ามาในเดือนเมษายน 2011 โดยอนุญาตให้มีการจำหน่ายตั๋วผ่านไซต์รวมได้อีกครั้ง ในเดือนมิถุนายน 2014 เอ็กซ์พีเดียเริ่มยอมรับระบบ bitcoin ในเดือนกันยายน 2014 Expedia, Inc. ร่วมมือกับ Citigroup และสร้างบัตร Expedia+ ที่สมาชิกสามารถรับแต้มโบนัสและรับสิทธิประโยชน์และสิทธิพิเศษในการบริการลูกค้าผ่านทางเว็บไซต์ได้</doc>
