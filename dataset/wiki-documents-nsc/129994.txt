<doc id="129994" url="https://th.wikipedia.org/wiki?curid=129994" title="ฟูจิฟิล์ม">ฟูจิฟิล์ม ฟูจิฟิล์ม โฮล์ดิงส์ คอร์ปอเรชัน หรือ ฟูจิฟิล์ม () ก่อตั้งเมื่อปี พ.ศ. 2477 ในเมืองฮาโกะเนะซึ่งเป็นที่ตั้งของภูเขาไฟฟูจิ จึงนำมาตั้งเป็นชื่อบริษัท เริ่มต้นธุรกิจในญี่ปุ่นด้วยการผลิต ฟิล์มภาพยนตร์ ฟิล์มเอกซ์เรย์ ทำธุรกิจผลิตฟิล์ม กล้องถ่ายรูป โดยมีโรงงานเล็กๆ แห่งแรกที่เมือง อิชิการ่า เริ่มต้นจากพนักงานจำนวน 340 คน จนในปี พ.ศ. 2508 ได้เปิดสำนักงานสาขาในสหรัฐอเมริกาและขายผลิตภัณฑ์ไปทั่วโลก ในปี พ.ศ. 2529 เคยโด่งดังมากกับการผลิตกล้องคิวสแน็ป โดยใช้เทคโนโลยีพลาสติกที่พัฒนาไปมากในยุคนั้นมาผลิตตัวกล้องเลนส์ทำกล้องใช้แล้วทิ้ง ขายได้ในราคาถูก หลังจากนั้นฟูจิฟิล์มก็ได้เริ่มผลิตกล้องดิจิตอลก่อนเจ้าตลาดกล้องอย่าง แคนนอน และนิคอน จนเคยเป็นผู้นำตลาดกล้องดิจิตอลในยุคตลาดนี้เริ่มใหม่ๆ ปัจจุบัน ฟูจิเป็นผู้ผลิตวัสดุอุปกรณ์เกี่ยวกับจินตภาพและข้อมูลข่าวสารที่ใหญ่ที่สุดในญี่ปุ่น และยังเพิ่มตัวแทนการจัดจำหน่ายออกไปมากกว่า 200 ประเทศทั่วโลก กิจกรรมทางการตลาดด้านหนึ่งที่ทำให้ฟูจิฟิล์มเป็นที่รู้จักไปทั่วโลกคือการเป็นผู้สนับสนุนอย่างเป็นทางการในการแข่งขันกีฬาโอลิมปิกในปี พ.ศ. 2527 ที่ลอสแอนเจลิส ประเทศสหรัฐอเมริกาและจนถึงทุกวันนี้ยังเป็นผู้สนับสนุนในกีฬารายการใหญ่ๆ มากมาย เป็นจุดยืนของแบรนด์ที่ผูกติดเข้ากับมหกรรมหรือเทศกาลทางกีฬา</doc>
