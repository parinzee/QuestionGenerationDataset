<doc id="184482" url="https://th.wikipedia.org/wiki?curid=184482" title="แสบใสไฮโซ">แสบใสไฮโซ แสบใสไฮโซ () หรือ กอสซิป เกิร์ล เป็นซีรีส์ละครชุดทางโทรทัศน์ มีเนื้อหาเกี่ยวกับ ชีวิตวัยรุ่นอเมริกันในมหานคร นิวยอร์กซิตี้ สร้างโดยดัดแปลงมาจากบทประพันธ์ (ซึ่งเป็นหนังสือขายดี ชื่อเดียวกัน) เขียนโดย เซซิลี ฟอน เซเกซซาร์ ออกอากาศในสหรัฐอเมริกาตั้งแต่ เดือนกันยายน พ.ศ. 2550 เริ่มออกอากาศในประเทศไทยเมื่อ 25 เมษายน พ.ศ. 2551 ทางช่องทรูซีรีส์ เนื้อเรื่องกล่าวถึง การใช้ชีวิตของวัยรุ่นกลุ่มหนึ่งในย่านอัพเปอร์อีสท์ไซด์ บนเกาะแมนฮัตตัน ในนิวยอร์กซิตี้ สหรัฐอเมริกา ทั้งในเรื่องการเรียน ชีวิตประจำวัน เพื่อนๆ แฟน-คนรัก อิจฉาริษยา พฤติกรรมทางเพศ ยาเสพติด เรื่องอื่นๆของวันรุ่น ตลอดจนผู้ปกครอง ผ่านการเขียนบล็อกที่มีชื่อว่า กอสสิบเกิร์ล หรือ สาวช่างเม้าท์ จากผลสำรวจของนีลเซ่น มีเดีย รีเสิร์ช ในฤดูกาลแรกที่ออกฉาย 18 ตอนนั้นมียอดผู้ชมเฉลี่ยตอนละ 2.7 ล้านราย เฉพาะในสหรัฐอเมริกา ในวันที่ 26 เมษายน 2011 ทางช่อง The CW ได้ประกาศต่อซีรีส์ Gossip Girl ฤดูกาลที่ห้าซึ่งมีกำหนดฉายทางช่อง The CW กลางปี โดยนักแสดงหลักของเรื่องอย่าง เทย์เลอร์ มอมเซน และ เจสสิก้า ชอร์ จะไม่กลับมารับบทบาทตัวละครหลัก แต่จะโผล่มาเป็นนักแสดงสมทบของซีรีส์แทนข้อมูลประวัติ ข้อมูล. ประวัติ. แรกทีเดียว แสบใสไฮโซ มีโครงการที่จะสร้างขึ้นเป็นภาพยนตร์โดยวอร์เนอร์ บราเธอร์ส แต่โครงงานนั้นก็พับไปไม่ได้ออกมาเป็นภาพยนตร์ ต่อมาโครงงานนี้ก็ได้รับการปรับปรุง เตรียมสร้างเป็นซีรีส์ออกอากาศทางทีวีโดยฟ็อกซ์บรอดแคสติง แต่ก็ถูกยกเลิกอีกครั้ง จนกระทั่ง แสบใสไฮโซ ถูกสร้างเป็นละครชุดทางโทรทัศน์ครั้งแรกกับ CW Television Network โดย จอช ชวาร์ซ ผู้สร้าง The O.C. ออกอากาศครั้งแรกในประเทศแคนาดา ในวันที่ 18 กันยายน ค.ศ. 2007 (ก่อนหน้าสหรัฐฯ 1วัน)สถานที่ถ่ายทำ สถานที่ถ่ายทำ. แต่ละฉากในแต่ละตอน ถูกถ่ายทำขึ้นทั้งหมดในมหานคร นิวยอร์กซิตี้ โดยรอบบริเวณควีนส์ บรุคลิน และแมนฮัตตัน โปรดิวเซอร์ของเรื่องบรรยายว่าต้องการให้นครนิวยอร์กเป็นเสมือน "ตัวละครหนึ่งในเรื่อง" คุณจึงได้เห็นว่ามีภาพสวยงามมากมายของนิวยอร์ก สลับอยู่ตลอดเรื่อง หลายๆฉากที่สร้างขึ้นในโรงถ่าย (ซึ่งอยู่ในนิวยอร์ก) ก็สร้างเลียนแบบสถานที่จริงดนตรีประกอบ ดนตรีประกอบ. ดนตรีประกอบในเรื่องสร้างสรรค์โดยอเล็กซานดรา แพทซาวาซ ผู้เคยสร้างดนตรีประกอบในเรื่อง Tru Calling, Supernatural, Shark, The O.C. และ แพทย์มือใหม่ หัวใจเกินร้อยฤดูกาลเนื้อเรื่องฤดูกาลที่ 1 เนื้อเรื่อง. ฤดูกาลที่ 1. การดำเนินเรื่องตั้งแต่ต้นจนจบจะมีเสียงผู้หญิงคนหนึ่ง แนะนำตนเองว่าคือ สาวช่างเม้าท์ เขียนบล็อกเกี่ยวกับวัยรุ่นกลุ่มนี้ คอยแนะนำตัวละครแต่ละคน และบางครั้งก็ช่วยกระจายข่าวไปทั่ว ผ่านบล็อก อีเมล และSMS เริ่มจากสาวสวยตัวเอกของเรื่อง เซรีนา แวนเดอร์วูดเซน ผู้ซึ่งกลับมายังนิวยอร์กอีกครั้ง (หลังจากหายหน้าไปจากเพื่อนๆระยะหนึ่ง โดยไม่บอกกล่าวล่วงหน้า) เซรีนากลับมาพร้อมกับนิสัยและพฤติกรรม ที่เปลี่ยนไปอย่างเห็นได้ชัด (ในทางที่ดีขึ้น) เพื่อนสนิทของเซรีนาชื่อ แบลร์ วอลดอร์ฟ สาวสวยอีกคน อยู่ในครอบครัวที่มีปัญหาแต่ร่ำรวย เธอเป็นเสมือนราชินีในโรงเรียน (ควีนบี - Queen B. ที่ย่อมาจากชื่อจริงของตัวละคร) ห้อมล้อมด้วยสาววัยรุ่นคนอื่นๆ (รวมเป็นกลุ่มที่ค่อนข้างปอปปูลาร์) ตัวละครหลักคนอื่นๆในเรื่อง ได้แก่ แฟนของแบลร์ (เลิกกันบ้างดีกันบ้าง กลับไปกลับมา) ชื่อ เนท อาร์ชิบอลด์ เพื่อนของเนทชื่อ ชัค แบส ผู้มีพฤติกรรมนอกลู่นอกทางเป็นพักๆ ในขณะที่แดน ฮัมฟรีย์ เป็นชายหนุ่มนิสัยดี มาจากครอบครัวฐานะปานกลาง (ผู้แอบชอบเซรีนามานาน) ค่อยๆสานความสัมพันธ์กับเซรีนา น้องสาวของแดนชื่อเจนนี ก็พยายามทำทุกอย่างเพื่อที่จะเป็นคนหนึ่งในกลุ่มของควีนบี และเพื่อนสนิทตั้งแต่เล็กๆของแดน ชื่อ วาเนสซาผู้เก่งรอบด้าน ลูกสาวของครอบครัวศิลปิน วาเนสซาชอบงานสร้างภาพยนตร์ เป็นเสมือนอุปสรรคในความรักระหว่างแดนกับเซรีนา ภายหลังกลายเป็นคนรักคนใหม่ของเนทฤดูกาลที่ 2 ฤดูกาลที่ 2. ฤดูกาลที่ 2 ของแสบใสไฮโซเริ่มต้นที่งานเลี้ยงฤดูร้อนในแฮมป์ตัน และการใช้ชีวิตปีสุดท้ายในโรงเรียนมัธยมของเหล่าตัวละครหลักก่อนที่พวกเขาจะต้องแยกย้ายกันไป แบลร์พยายามทำทุกอย่างเพื่อที่จะได้เข้าเรียนต่อที่มหาวิทยาลัยเยลที่เธอใฝ่ฝัน เซรีนาที่แต่เดิม เธออยากเรียนต่อที่มหาวิทยาลัยบราวน์ก็เกิดไขว้เขวเพราะแดน ซึ่งพยายามหาคนมารับรองเขาในการสมัครเข้าเรียนต่อ ชัคต้องประสบกับมรสุมชีวิตเพราะบิดาของเขาเสียชีวิตลงและได้ทิ้งมรดกรวมไปถึงปริศนามากมาย เนทกับการใช้ชีวิตแบบคนธรรมดาหลังจากพ่อของเขาล้มละลายและถูกจับในที่สุด เจนนีลาออกจากโรงเรียนเพื่อเริ่มต้นความฝันในการเป็นนักออกแบบเสื้อผ้า วาเนสซ่าเริ่มกิจการร้านกาแฟของเธอและจบความสัมพันธ์กับเนท ส่วนลิลลีกับรูฟัสก็พยายามเริ่มต้นความสัมพันธ์กันอีกครั้งหนึ่งฤดูกาลที่ 3 ฤดูกาลที่ 3. ชีวิตบนรั้วมหาวิทยาลัยของเหล่าสังคมไฮโซชั้นสูงกำลังเริ่มขึ้น แบลร์,แดน และ วาเนสซ่า เริ่มศึกษาต่อที่ NYU ในขณะที่เนทเรียนที่ มหาวิทยาลัยโคลัมเบีย ส่วนเจนนี่หลักจากที่แบลร์ได้จบการศึกษาจากไฮสคูลไปแล้วเธอก็ได้เป็นควีนคนใหม่ของโรงเรียน ในขณะที่เซรีน่าและชัคก็เริ่มสำหรับการงานของพวกเขา เซรีน่าตัดสินใจไม่ไปเรียนที่มหาวิทยาลัยบราวน์และมุ่งกับงานของเธอ รวมถึงชัคที่ดูแลกิจการต่อจากพ่อของเขา ลิลลี่และรูฟัสต้องเจอกับมรสุมร้ายเมื่อวิลเลียม สามีเก่าและพ่อเซรีนาและอีริคกลับมา จอร์จีน่ากลับมาอีกครั้งและเริ่มป่วนทุกคน ในฤดูกาลที่สามนี้มีแขกรับเชิญมาสมทบมากมาย อาทิ Hilary Duff,Lady GaGa,Tyra Banks,William Baldwinฤดูกาลที่ 4ฤดูกาลที่ 5ฤดูกาลที่ 6 ฤดูกาลที่ 6. ซีรีส์ได้รับการยืนยันว่าจะสร้างฤดูกาลที่ 6 ต่อไปแล้ว ซึ่งจะฉายประมาณกลางเดือนกันยายนปี 2012 เป็นต้นไปนักแสดงและตัวละครใน Gossip girl แสบใสไฮโซนักแสดงหลักนักแสดงและตัวละครใน Gossip girl แสบใสไฮโซ. นักแสดงหลัก. - เบลก ไลฟ์ลี () รับบท เซรีน่า แวน เดอ วูดเซน () เซรีนาเป็นหญิงสาวที่ค่อนข้างมีความเชื่อมั่นในตัวเองสูง และมักจะทำอะไรนอกกรอบอยู่เสมอ เธอเคยเป็นนักเที่ยวตัวยง ก่อนจะพยายามเปลี่ยนแปลงตัวเองหลังจากกลับมานิวยอร์ก- เลห์ตัน มีสเตอร์ () รับบท แบลร์ วอลดอร์ฟ () แบลร์ เป็นราชินีประจำโรงเรียนมัธยม ฉายาของเธอคือ ควีนบี แบลร์มีนิสัยค่อนข้างเอาแต่ใจ และพร้อมที่จะทำทุกอย่างเพื่อให้ได้ในสิ่งที่ต้องการ ความฝันสูงสุดของแบลร์คือการได้เข้าศึกษาต่อที่มหาวิทยาลัยเยล- เพนน์ แบดจ์ลีย์ () รับบท แดน ฮัมฟรีย์ () สาวช่างเม้าท์ตั้งฉายาให้แดนว่า "หนุ่มขี้เหงา" จากบุคลิกที่ค่อนข้างสันโดษและอยู่ตัวคนเดียวเป็นส่วนใหญ่ แดนมีนิสัยติดดิน ความฝันของเขาคือ การได้เป็นนักเขียน- เอ็ด เวสต์วิค () รับบท ชัค แบส () ชัคเป็นลูกชายคนเดียวของ บาธ แบส นักธุรกิจผู้มีอิทธิพล ด้วยภาพลักษณ์ของการเป็นแบดบอย ชัคมักจะใช้เงินซื้อทุกสิ่งทุกอย่างที่เขาต้องการ เขายังเป็นเจ้าของโรงแรมเดอะ พาเลซ ในนิวยอร์ก อีกด้วย- แชส ครอว์ฟอร์ด () รับบท เนท อาร์ชิบอลด์ () เนทเป็นหนุ่มที่สาวๆใฝ่ฝัน สาวช่างเม้าท์ตั้งฉายา "โกลเด้นบอย" ให้กับเนท เนทเป็นแฟนกับแบลร์มาตั้งแต่ทั้งคู่ยังเรียนอนุบาล- เคย์ลี่ ดีเฟอร์ () รับบท ไอวี่ ดิกเกนส์/ชาร์ลี โร้ดส์ () ญาติจอมปลอมของเซรีน่าที่โผล่เข้ามาในครอบครัวแวน เดอ วูดเซน เพื่อสร้างปัญหา เธอใช้นามแฝงว่า "ชาร์ลี โร้ดส์"- เคลลี่ รัทเทอร์ฟอร์ด () รับบท ลิลลี แวน เดอ วูดเซน () ลิลลีเป็นสาวสังคมชั้นสูง และยังเป็นมารดาของเซรีนาและเอริคอีกด้วย เธอผ่านการแต่งงานมาแล้วหลายครั้ง ในอดีตลิลลียังเคยเป็นแฟนของวงร็อคที่มีรูฟัสเป็นนักร้องนำอีกด้วย- แมทธิว เซทเทิล () รับบท รูฟัส ฮัมฟรีย์ () รูฟัสเป็นบิดาของแดน และเจนนี ในอดีต เคยเป็นนักร้องนำของวงร็อคที่มีชื่อเสียง ก่อนที่จะเปิดแกลอรีในปัจจุบัน รูฟัสนั้นแยกกันอยู่กับอลิสัน มารดาของแดน และเจนนีร่วมด้วยร่วมด้วย. - เจสสิก้า ชอร์ () รับบท วาเนสซ่า เอบรัมส์ () เพื่อนสนิทของแดนสมัยเด็กๆ เป็นลูกของทายาทศิลปิน ผู้เก่งรอบด้านและรักในงานภาพยนตร์ เธอชอบแดนมาตั้งแต่สมัยเรียนและเธอเหมือนเป็นอุปสรรครักระหว่างแดนและเซรีน่า- เทย์เลอร์ มอมเซน () รับบท เจนนี ฮัมฟรีย์ () เจนนี เป็นเด็กสาวที่มีความทะเยอทะยานสูง เธอพยายามพาตัวเองเข้าไปอยู่ในกลุ่มสังคมชั้นสูงของโรงเรียน ความฝันของเจนนีคือ การเป็นนักออกแบบเสื้อผ้า ภายหลังจากที่แบลร์ได้จบการศึกษาไป เจนนี่ได้เป็นราชินีของโรงเรียนเป็นคนถัดมา- คริสเทน เบล () ให้เสียงบรรยายเป็น สาวช่างเม้าท์ () สาวช่างเม้าท์เป็นนามปากกาของนักเขียนบล็อก หรือที่เรียกกันว่า บล็อกเกอร์ เธอจะคอยเล่าเรื่องราวต่างๆที่เกิดขึ้นในเรื่อง ตัวตนที่แท้จริงของเธอเป็นใครนั้นยังคงเป็นปริศนา ดังที่เธอได้กล่าวในตอนต้นของทุกตอนว่า "นั่นเป็นความลับที่ฉันไม่เคยบอกใคร"นักแสดงสมทบนักแสดงสมทบ. - คอนเนอร์ พอว์โล () รับบท อีริค แวน เดอ วูดเซน () - ซูซานน่า แซดโควสกี () รับบท โดโรต้า คิฟเลอฟสกี () - มิเชล แทคเทิลเบิร์ค () รับบท จอร์จีน่า สปาร์ค () - มากาเร็ต คอลิน ฟอเรนเชียร์ โลซาโน่ () รับบท เอลานอร์ วอลดอร์ฟ () - เซบาสเตียน สแตน () รับบท คาเตอร์ เบเซ่น () - แคโรลีน แลเกอร์เฟล () รับบท ซีเลีย ซีซี โร้ช () - วอลเลช ชอร์น () รับบท ไซรัส โรส () - จอห์น ชีว์ () รับบท แฮโรลด์ วอลดอร์ฟ () - แซม โรเบริ์ต () รับบท ฮาเวริ์ด อาชิบอลด์ () - แฟรนซี่ สวิฟฟ์ () รับบท แอนน์ อาชิบอลด์ ()สิ่งที่แตกต่างจากระหว่างบทประพันธ์กับละคร สิ่งที่แตกต่างจากระหว่างบทประพันธ์กับละคร. หนังสือเรื่อง สาวช่างเม้าท์ เป็นหนังสือสำหรับวัยรุ่น เขียนโดย เซซิลี ฟอน เซเกซซาร์(Cecily von Ziegesar) หนังสือในชุดมีหลายเล่ม สาวช่างเม้าท์ เป็นชื่อของเล่มแรก เมื่อเปรียบเทียบเนื้อเรื่องในหนังสือ กับเนื้อเรื่องที่ถูกดัดแปลงเป็นรายการโทรทัศน์ จะพบว่ามีความแตกต่างกันอยู่มากมาย เช่น- ในหนังสือบรรยาย แดนว่าผมกระเชิงไม่ค่อยได้โกนหนวดเครา ออกจะดูโง่เล็กน้อย (shaggy, unshaven ..., and kind of nerdy) และสูบบุหรี่จัดมาก แต่ในทีวีนั้น แดนผมสั้นโกนหนวดเคราเรียบร้อย และไม่สูบบุหรี่ - ในหนังสือ แดนกับวาเนซซาไม่ได้เป็นเพื่อนสนิทกันตั้งเด็ก (แบบในทีวี) และแดนนัดเที่ยวกับเซรีนาแค่เพียงช่วงสั้นๆ แต่ในทีวี ความสัมพันธ์ระหว่าง แดนกับเซรีนาค่อนข้างจริงจัง ยาวนานอยู่หลายเดีอน - ต้นเหตุที่ทำให้เซรีนาไปจากนิวยอร์กตั้งแต่แรก ในหนังสือกับในทีวีไม่เหมือนกัน - ในหนังสือเมื่อเซรีนากลับมา เธอยังคงต้องการเที่ยวสังสรรค์ และอยากให้ทุกๆอย่างกลับไปเหมือนเก่า แต่ในทีวีเซรีนาตั้งใจแน่วแน่ที่จะเปลี่ยนแปลง เป็นคนที่ดีกว่าเดิม - ในหนังสืออีริคเป็นพี่ชายของเซรีนา (แก่กว่ากัน 3ปี) ชอบเพื่อนต่างเพศ และเรียนอยู่ระดับมหาวิทยาลัย แต่ในทีวี อีริคเป็นน้องชายของเซรีนา (อายุน้อยกว่า 2ปี) และชอบผู้ชายด้วยกัน - ในหนังสือพ่อและแม่ของเซรีนาไม่ได้แยกทางกัน (อย่างในทีวี) และลิเลียนแม่ของเซรีนาก็ไม่เคยพูดกับพ่อของแดน แต่ในทีวีแม่ของเซรีนากับพ่อของแดนเคยเป็นแฟนเก่ากัน และกลับมาสนใจกันและกันอีกครั้ง - ในหนังสือนั้นจอร์จีนา สปาร์คสเป็นแฟนเก่าเนตจากศูนย์บำบัด และพบเซรีนาแค่ช่วงสั้นๆ แต่ในทีวี จอร์จีนา (รับบทโดย มิเชล แทรชเทนเบิร์ก จากเรื่อง มือใหม่ปราบผี) เคยสนิทกับเซรีนามาก่อน และเป็นเสมือนฝันร้ายจากอดีตของเซรีนา - ในหนังสือเจนนี่เป็นสาวผมหยักศกสีน้ำตาลที่มีหน้าอกหน้าใจใหญ่เกินตัว แต่เรื่องเจนนี่เป็นสาวผมบลอนด์หุ่นปกติ - ในหนังสือเนทและเจนนี่บังเอญเจอกันและคบหากันในขณะที่เนทยังเป็นแฟนของแบลร์อยู่ - ในหนังสือวาเนซซ่าโกนหัวและเรียนที่โรงเรียนเดียวกันกับแบลร์ เซรีน่า และเจนนี่</doc>
