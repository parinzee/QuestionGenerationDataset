<doc id="515874" url="https://th.wikipedia.org/wiki?curid=515874" title="การประท้วงต่อต้านสงคราม 15 กุมภาพันธ์ พ.ศ. 2546">การประท้วงต่อต้านสงคราม 15 กุมภาพันธ์ พ.ศ. 2546 การประท้วงต่อต้านสงคราม 15 กุมภาพันธ์ พ.ศ. 2546 เป็นวันการประท้วงที่มีการประสานงานกันทั่วโลก โดยมีประชาชนหลายล้านคนแสดงการคัดค้านสงครามอิรักซึ่งใกล้เข้ามาในขณะนั้น การประท้วงดังกล่าวเป็นส่วนหนึ่งของการประท้วงและเหตุการณ์การเมืองที่เริ่มตั้งแต่ปี 2545 และดำเนินต่อไปเมื่อสงครามอุบัติ แหล่งข้อมูลประมาณจำนวนผู้เข้าร่วมแตกต่างกัน ตามข้อมูลของบีบีซีนิวส์ มีประชาชนเข้าร่วมระหว่างหกถึงสิบล้านคนในกว่าหกสิบประเทศในช่วงสุดสัปดาห์ วันที่ 15 และ 16 แหล่งข้อมูลอื่น ๆ ระบุตั้งแต่แปดถึงสามสิบล้านคน การประท้วงใหญ่สุดบางที่เกิดในทวีปยุโรป การประท้วงในกรุงโรมมีผู้เข้าร่วมกว่าสามล้านคน และแสดงรายการในบันทึกสถิติโลกกินเนสส์ 2547 ว่าเป็นการชุมนุมต่อต้านสงครามครั้งใหญ่ที่สุดในประวัติศาสตร์ กรุงมาดริดเป็นที่มีการชุมนุมใหญ่เป็นอันดับสอง โดยมีผู้เข้าร่วมกว่า 1.5 ล้านคน ขณะที่จีนแผ่นดินใหญ่เป็นภูมิภาคหลักที่เดียวซึ่งไม่มีการประท้วงใด ๆ แต่ภายหลัง มีการเดินขบวนขนาดเล็กที่ส่วนใหญ่ผู้เข้าร่วมเป็นนักศึกษาต่างชาติ</doc>
