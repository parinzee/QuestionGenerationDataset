<doc id="331787" url="https://th.wikipedia.org/wiki?curid=331787" title="พงษ์ศักดิ์ รักตพงศ์ไพศาล">พงษ์ศักดิ์ รักตพงศ์ไพศาล พงษ์ศักดิ์ รักตพงศ์ไพศาล (เกิด: 16 กันยายน พ.ศ. 2493 - ) อดีตรัฐมนตรีว่าการกระทรวงพลังงานในรัฐบาลนางสาวยิ่งลักษณ์ ชินวัตร และอดีตรัฐมนตรีช่วยว่าการกระทรวงพาณิชย์ รัฐมนตรีว่าการกระทรวงอุตสาหกรรม และรัฐมนตรีว่าการกระทรวงคมนาคมในรัฐบาลทักษิณ ชินวัตรประวัติ ประวัติ. นายพงษ์ศักดิ์ รักตพงศ์ไพศาล เกิดเมื่อวันที่ 16 กันยายน พ.ศ. 2493 ที่อำเภอเมืองนครสวรรค์ จังหวัดนครสวรรค์ สำเร็จการศึกษาระดับมัธยมศึกษาจากโรงเรียนนครสวรรค์ ในระดับอุดมศึกษาสำเร็จการศึกษา สาขาวิศวกรรมโยธา จากคณะวิศวกรรมศาสตร์ จุฬาลงกรณ์มหาวิทยาลัย ชีวิตส่วนตัวมีบุตร 2 คน คือ พริษฐ์ รักตพงศ์ไพศาล และ พิชญา รักตพงศ์ไพศาล นายพงษ์ศักดิ์ รักตพงศ์ไพศาล เป็นนักการเมืองที่มีความสนิทสนมกับ ทักษิณ ชินวัตร โดยจุดเริ่มต้นคือการที่นายพงษ์ศักดิ์ รักตพงศ์ไพศาล อาสาเข้าไปเป็นนายหน้าในการเจรจาซื้อขายสนามกอล์ฟอัลไพน์งานธุรกิจ งานธุรกิจ. นายพงษ์ศักดิ์ รักตพงศ์ไพศาล เป็นนักธุรกิจที่รู้จักชื่อเล่นว่า เสี่ยเพ้ง เป็นเจ้าของกิจการหมู่บ้านเกศินีวิลล์ โรงเรียนนานาชาติเคไอเอส และเจ้าของสนามกอล์ฟอัลไพน์งานการเมือง งานการเมือง. นายพงษ์ศักดิ์ รักตพงศ์ไพศาล เป็นผู้ร่วมก่อตั้งพรรคปฏิวัติ เมื่อปี พ.ศ. 2524 ต่อมาเข้าร่วมงานการเมืองพรรคก้าวหน้า เมื่อปี พ.ศ. 2531 จากนั้นจึงย้ายมาสังกัดพรรคเอกภาพ ในปี พ.ศ. 2535 และย้ายพรรคอีกครั้งในปี พ.ศ. 2539 มาเป็นกรรมการบริหารพรรคความหวังใหม่ ซึ่งต่อมายุบรวมเข้ากับพรรคไทยรักไทย และได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ ในการเลือกตั้ง พ.ศ. 2544 และได้รับตำแหน่งรัฐมนตรีช่วยว่าการกระทรวงพาณิชย์ รัฐมนตรีว่าการกระทรวงอุตสาหกรรม และรัฐมนตรีว่าการกระทรวงคมนาคม จนกระทั่งเกิดการรัฐประหาร 19 กันยายน พ.ศ. 2549 และต่อมาในปี พ.ศ. 2550 ได้ถูกตัดสิทธิทางการเมืองเป็นเวลา 5 ปี เนื่องจากเป็นกรรมการบริหารพรรคไทยรักไทยซึ่งถูกยุบในคดียุบพรรคการเมือง พ.ศ. 2549 ต่อมาได้รับแต่งตั้งเป็นรัฐมนตรีว่าการกระทรวงพลังงาน ในรัฐบาลนางสาวยิ่งลักษณ์ ชินวัตร (ครม.ยิ่งลักษณ์ 3)กรณีถูกออกหมายเรียกจาก ศอฉ. กรณีถูกออกหมายเรียกจาก ศอฉ.. นายพงษ์ศักดิ์ รักตพงศ์ไพศาล เป็นนักการเมืองคนหนึ่งที่ถูกศูนย์อำนวยการแก้ไขสถานการณ์ฉุกเฉิน เรียกให้ไปรายงานตัวในวันที่ 18 เมษายน พ.ศ. 2553 ณ ห้องรับรอง อาคารอิงคยุทธบริหารเกียรติยศเครื่องราชอิสริยาภรณ์เกียรติยศ. เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2545 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - พ.ศ. 2544 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2537 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.) - พ.ศ. 2535 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์มงกุฎไทย (ต.ม.)รางวัลและการยกย่องรางวัลและการยกย่อง. - พ.ศ. 2548 : “วิศวกรดีเด่น” คณะวิศวกรรมศาสตร์ จุฬาลงกรณ์มหาวิทยาลัย - พ.ศ. 2556 : Distinguished Honorary Fellow ของ ASEAN Federation of Engineering Organization</doc>
