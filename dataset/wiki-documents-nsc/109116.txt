<doc id="109116" url="https://th.wikipedia.org/wiki?curid=109116" title="ฮิเดะโอะ ซะซะกิ">ฮิเดะโอะ ซะซะกิ ฮิเดะโอะ ซะซะกิ () (25 พฤศจิกายน พ.ศ. 2462 – 30 สิงหาคม พ.ศ. 2543) ภูมิสถาปนิกชาวอเมริกันเชื้อสายญี่ปุ่นผู้มีชื่อเสียง ผู้บุกเบิกแนวทางการออกแบบเชิงสหสาขาและนักการศึกษาประวัติ ประวัติ. ฮิเดะโอะ ซะซะกิ เกิดที่เมืองรีดเลย์ รัฐแคลิฟอร์เนีย และมีอายุยืนยาวถึง 81 ปี ด้วยความสำเร็จในชีวิตด้านวิชาชีพอย่างงดงาม ซะซะกิเริ่มเรียนระดับมหาวิทยาลัย ที่ มหาวิทยาลัยแคลิฟอร์เนีย เบิร์กลีย์ ระหว่างสงครามโลกครั้งที่ 2 แต่เนื่องจากการมีเชื้อสายญี่ปุ่น ซะซะกิจึงถูกบังคับเข้าไปอยู่ในค่ายกักกันที่รัฐแอริโซนา ซะซะกิได้รับอนุญาตให้ออกจากค่ายกันกันได้โดยอาสาสมัครเป็นคนงานทำฟาร์มที่สเตอร์ลิง รัฐโคโลราโด หลังสงคราม ซะซากิได้ย้ายไปอยู่ที่เมืองเดนเวอร์ที่ซึ่งเขาได้พบกับภรรยา คือไคซะ นักศึกษาระดับบัณฑิตศึกษามหาวิทยาลัยโคโลราโด ซึ่งเป็นมหาวิทยาลัยเดียวกับที่ซะซะกิเรียนจบ ศิลปศึกษา และ ภูมิสถาปัตยกรรมศาสตรบัณฑิต เมื่อ พ.ศ. 2489 และในปี พ.ศ. 2491 ซะซะกิเรียนจบ ภูมิสถาปัตยกรรมศาสตรมหาบัณฑิตจากมหาวิทยาลัยฮาร์วาร์ด และได้มาเป็นอาจารย์ผู้บรรยายที่มหาวิทยาลัยอิลลินอยส์เป็นเวลา 2 ปี หลังนั้นจากนั้นซะซะกิ ได้ย้ายมาสอนที่ภาควิชาภูมิสถาปัตยกรรม วิทยาลัยการออกแบบ มหาวิทยาลัยฮาร์วาร์ดเป็นเวลานานถึง 18 ปี โดยได้ดำรงตำแหน่งศาสตราจารย์และหัวหน้าภาควิชา เมื่อปี พ.ศ. 2496 ซะซะกิได้ก่อตั้งสำนักงานออกแบบภูมิสถาปัตยกรรม “ซะซะกิแอสซิเอทส์” บริษัทที่ซะซะกิเป็นประธานบริหารและประธานกรรมการต่อเนื่องมาถึง พ.ศ. 2523 ซึ่งที่สำนักงานนี้เอง ที่ซะซะกิได้ผลิตผลงานโครงการภูมิสถาปัตยกรรมออกมาเป็นจำนวนมากจนมีชื่อเสียงทั้งในระดับชาติและระดับนานาชาติ ซะซะกิได้รับการยกย่องทั้งในฐานะนักวิชาชีพและนักการศึกษาด้านภูมิสถาปัตยกรรมแนวทางการออกแบบ แนวทางการออกแบบ. ซะซะกิเป็นผู้บุกเบิกและปูทางการออกแบบภูมิสถาปัตยกรรมแนวใหม่โดยได้สร้างสรรค์วิธีการเข้าถึงในการออกแบบภูมิทัศน์ที่ปฏิบัติได้จริง ซะซะกิได้นำลักษณะเฉพาะจากหลายๆ แง่มุมมาเป็นปัจจัยในงานออกแบบ รวมทั้งปัจจัยทางประวัติศาสตร์ วัฒนธรรม สิ่งแวดล้อมและการใช้ที่ดินของสังคม ซะซะกิได้รับการยอมรับและมีชื่อเสียงจากการพัฒนาวิธีการเข้าสู่การออกแบบในแนวการวางแผนเชิงสหสาขา ในเกือยทุกบริเวณโครงการทั้งหมดที่ซะซะกิออกแบบ จะปรากฏให้เห็นถึงความสมดุลของสหสาขาเกิดขึ้นในแบบ มุมหนึ่งที่ซะซะกิแอสโซซิเอทส์ให้ความเอาใจใส่และให้ความสำคัญมากได้แก่การพิจารณาด้านสิ่งแวดล้อมของผืนแผ่นดิน ซึ่งยังไม่ได้รับการพิจารณาเท่าที่ควรในขณะนั้น ซะซะกิและคณะได้สร้างสรรค์ “"งานออกแบบ เป็นจำนวนมาก ซึ่งแนวการออกแบบของงานเหล่านี้ได้ เอื้อให้เกิดและรักษาไว้ ซึ่ง “สุขภาพของสิ่งแวดล้อม” ตัวอย่างงานที่เด่นได้แก่โครงการ สีเขียว” วิทยาเขตก้าวหน้าของ มหาวิทยาลัยยูทาห์สเตต " โครงการเวอร์จิเนียร์ไบโอสเฟียร์ ที่วอลเดนวูดส์ และโครงการมานูไลฟ์ ไฟแนนเชียล อีกด้านหนึ่งที่ซะซะกิได้ชื่อเสียงได้แก่ การปลุกสำนึกและใส่แนวโมเดิร์นนิสม์เข้าไปในโครงการภูมิทัศน์ วิทยาเขตต่างๆ ของสหรัฐอเมริกา เป็นจำนวนมากดังที่ปรากฏให้เห็นในปัจจุบัน งานของซะซะกิได้รับการยอมรับว่าให้การดลใจด้านการรังสรรค์ที่ตอบสนองต่อมวลชนที่เพิ่มจำนวนมากขึ้น ทำให้มองเห็นคุณค่าทางสุนทรียภาพมากกว่าสมัยก่อนหน้านั้น งานสมัยใหม่ของซะซะกิได้รับการยอมรับในระดับนานาชาติ ซะซะกิแอสโซซิเอทส์ได้รับการเชิญไปออกแบบงานภูมิทัศน์ในแนวดังกล่าวจากประเทศต่างๆ ทั่วโลก รวมทั้งงานผังหลักภูมิทัศน์สถานแข่งขันโอลิมปิก ณ นครปักกิ่งโครงการสำคัญโครงการสำคัญ. - ยูโร ดิสนีย์แลนด์ ปารีส ฝรั่งเศส - งานปรับปรุงภูมิทัศน์และการออกแบบชุมชนถนนเพนซิลเวเนีย กรุงวอชิงตัน ดี.ซี. - การพัฒนาบริเวณที่ทำการใหญ่ บริษัทจอห์นเดียร์ เมืองโมลีน รัฐไอโอวา - อุทยานริมแม่น้ำเมือง บอสตัน รัฐแมสซาชูเซตส์ - ฮาร์เบอร์ทาวน์ ซีไพน์ ฮิลตันเฮด รัฐเซาท์แคโลไลนา - การวางแผนและการออกแบบเพิร์ลสตรีทมอลล์ เมือง โบลเดอร์ - งานฟื้นฟูเส้นขอบฟ้าเมือง เดนเวอร์ - วิทยาเขต มหาวิทยาลัยโคโลราโด รวมทั้งวิทยาเขตมหาวิทยาลัยแคลิฟอร์เนีย เบิร์กลีย์รางวัลและความสำเร็จ รางวัลและความสำเร็จ. ซะซะกิ ได้รับการยกย่องและได้รับรางวัลจากผลงานที่ประสบความสำเร็จเป็นจำนวนมาก- พ.ศ. 2504 ประธานาธิบดี จอห์น เอฟ. เคนเนดีได้แต่งตั้งซะซะกิเป็นกรรมาธิการวิจิตรศิลป์แห่งชาติ และได้อยู่ในตำแหน่งจนถึง พ.ศ. 2513 - พ.ศ. 2513 ซะซะกิเป็นบุคคลแรกที่ได้รับเหรียญทองของ สมาคมภูมิสถาปนิกอเมริกัน - พ.ศ. 2516 ได้รับเหรียญสหสาขาวิชาชีพ - ได้รับการแต่งตั้งเป็นกรรมการพิจารณางานออกแบบระดับมหาวิทยาลัยของมหาวิทยาลัยโคโลราโด โบลเดอร์ ซึ่งมีจำนวน 4 คน และได้อยู่ในตำแหน่งนี้เป็นเวลา 33 ปี - หัวหน้าภาควิชาภูมิสถาปัตยกรรม บัณฑิตวิทยาลัยการออกแบบ มหาวิทยาลัยฮาร์วาร์ดตั้งแต่ พ.ศ. 2497 – พ.ศ. 2511 - ก่อตั้งสำนักงานออกแบบซาซากิแอสโซซิเอทส์ เป็นประธานบริหารและประธานกรรมการบริษัท พ.ศ. 2497 – พ.ศ. 2523 - เป็นกรรมการตัดสินประกวดแบบ อนุสาวรีย์ทหารผ่านศึกเวียดนาม พ.ศ. 2524, กรรมการตัดสินงานอนุสาวรีย์นักบินอวกาศ พ.ศ. 2531, และสวนสันติภาพ พ.ศ. 2532 - ได้รับรางวัลสหัสวรรษสำหรับการมีบทบาทที่มีผลกระทบสูงในวิชาภูมิสถาปัตยกรรม จากบัณฑิตวิทยาลัยการออกแบบ มหาวิทยาลัยฮาร์วาร์ด - พ.ศ. 2537 ซะซะกิได้รับปริญญาดุษฎีบัณฑิตกิตติมศักดิ์ จากมหาวิทยาลัยโคโลราโด โบลเดอร์</doc>
