<doc id="582477" url="https://th.wikipedia.org/wiki?curid=582477" title="สัตวแพทย์มือใหม่หัวใจเมโลดี้">สัตวแพทย์มือใหม่หัวใจเมโลดี้ สัตวแพทย์มือใหม่หัวใจเมโลดี้ () () เป็นการ์ตูนญี่ปุ่น วาดโดย มาซาโตะ ฟุจิซากิ มีเนื้อเรื่องเกี่ยวกับ สัตวแพทย์มือใหม่อัจฉริยะ ผู้ที่มีความสามารถพิเศษคือหูเมโลดี้ ที่สามารถรับฟังความรู้สึกของสัตว์ต่างๆได้อย่างถูกต้อง ในประเทศไทย สัตวแพทย์มือใหม่หัวใจเมโลดี้ ฉบับหนังสือการ์ตูน ได้ลิขสิทธิ์ตีพิมพ์โดย เนชั่นคอมิคส์เรื่องย่อ เรื่องย่อ. อิวาชิโร่ เท็ตโช นักเรียนมัธยมปลายธรรมดาคนหนึ่ง ที่เกเรไปวันๆ ไม่มีแก่นสารหรือเป้าหมายชีวิตใดๆ แต่มีความสามารถพิเศษเฉพาะตัวอย่างหนึ่งคือ "หูเมโลดี้" ที่สามารถแยกแยะวิเคราะห์เสียงต่างๆ ที่อยู่รอบตัวได้ทั้งหมด แต่เมื่อวันหนึ่งที่เขาได้พบกับสุนัขตัวหนึ่ง และ สัตวแพทย์คนหนึ่ง เส้นทางชีวิตก็ได้เปลี่ยนไป เขามุ่งมั่นที่จะเป็นสัตวแพทย์ให้ได้ เมื่อสำเร็จการศึกษา โชคชะตาพาให้เข้าได้ไปทำงานที่โรงพยาบาลสัตว์ R.E.D. ที่นั่นเขาได้พบกับสัตว์มากมายหลายหลาก และเพื่อนร่วมงานดีๆ หลายคน ด้วยความสามารถหูเมโลดี้และความรักสัตว์ความมุ่งมั่นในการทำงาน ทำให้เขาเติบโตขึ้นต่อไปในฐานะสัตวแพทย์ อิวาชิโร่ต้องเจอกับการแก้ปัญหาในการรักษาสัตว์มากมาย นอกจากนั้นยังมีองค์กรชั่วร้ายที่ชอบทารุณสัตว์อีกด้วยที่เขาแลเพื่อนร่วมงานต้องต่อสู้ตัวละครตัวละคร. - อิวาชิโร่ เท็ตโช สัตวแพทย์มือใหม่ ผู้มีความสามารถพิเศษ "หูเมโลดี้" เขาสามารถแยกแยะวิเคราะห์เสียงทุกอย่างรอบตัวได้มากกว่าคนปกติ นอกจากนั้นยังรักสัตว์และเต็มที่กับการทำงานเพื่อสัตว์ - เจ้าหมา สุนัขพันธุ์ชิบะอินุ ที่อิวาชิโร่พบโดยบังเอิญตอนสมัยมัธยม ด้วยความสามารถหูเมโลดี้ทำให้เขารู้ว่ามันป่วยถึงขั้นอันตราย จึงพยายามทุกวิถีทางที่จะหาคนรักษามันให้ได้ ในที่สุดเจ้าหมาก็รอดพ้นอันตรายและกลายเป็นเพื่อนคู่หูกับอิวาชิโร่มาจนถึงปัจจุบัน - กาชู ชินโก หรือที่อิวาชิโร่ชอบเรียกว่า "อาจารย์พี่" สัตว์แพทย์ที่เป็นผู้แนะนำและเป็นแรงบันดาลใจให้อิวาชิโร่เลือกทางเดินสายนี้ เป็นผู้รักษาเจ้าหมาให้พ้นอันตราย ปัจจุบันทำงานอยู่ที่ออสเตรเลีย - โฮโช ซาโตเนะ เพื่อนหญิงร่วมชั้นสมัยเรียนมัธยมของอิวาชิโร่ รู้จักกันมาตั้งแต่เด็ก คอยจ้ำจี้จ้ำไชอิวาชิโร่ให้ทำตัวเป็นผู้เป็นคนและมีเป้าหมายชีวิตกับเขาบ้างเสมอตั้งแต่สมัยเรียนมัธยม ปัจจุบันทำงานเป็นพนักงานต้อนรับบนเครื่องบิน - ยาโน่ ชูจิ เพื่อนร่วมชั้นและร่วมแก๊งค์ซิ่งสมัยมัธยมของอิวาชิโร่ ปัจจุบันทำงานเป็นตำรวจ เป็นผู้แนะนำให้อิวาชิโร่ได้งานทำที่ R.E.D. มีโอกาสได้ร่วมงานกับอิวาชิโร่และทีมงาน R.E.D. อยู่บ่อยๆ - ทากามิยะ สึมิฮิโระ ผู้อำนวยการ R.E.D. เป็นผู้มีอุดมการณ์แรงกล้าที่จะสร้างโรงพยาบาลเพื่อช่วยเหลือสัตว์โดยไม่หวังผลตอบแทนเป็นสำคัญ - โอนเนอร์นางาตะ นายทุนเจ้าของและผู้ร่วมก่อตั้ง R.E.D. มาพร้อมกับ ผอ. ทากามิยะ นอกจากนั้นยังเป็นเจ้าของสถานเลี้ยงเด็กที่อยู่หลังโรงพยาบาลอีกด้วย - เสะโน่ มิกะ สัตวพยาบาลสาวน่ารัก ทำหน้าที่ร่วมปฏิบัติงานอยู่กับอิวาชิโร่เสมอที่ R.E.D. เป็นคนใจดีมีเมตตา - เรียวโต สีกาสะ หัวหน้าแผนก 2 Wildlife สัตวแพทย์อัจฉริยะเจ้าของฉายาเซียนตาทิพย์ อีกทั้งยังมีใบประกอบโรคศิลป์รักษาคนด้วย แต่มีนิสัยขี้เล่น ทั้งสอนความรู้และหยอกเย้าอิวาชิโร่ไปพร้อมกัน แต่หลายครั้งก็ชอบขี้เกียจและอู้งาน เป็นตัวละครที่มีความลึกลับในเรื่องประวัติและอายุที่แท้จริงที่ยังเปิดเผยไม่หมดสิ้น - คุราจิ ฮิซาทากะ สัตวแพทย์หนุ่มจบจากมหาวิทยาลัยชั้นหนึ่ง เพื่อนร่วมแผนกกับอิวาชิโร่ ในตอนแรกเขาไม่ยอมรับและต่อต้านอิวาชิโร่อย่างมาก แต่ภายหลังก็ได้เห็นและเรียนรู้บางอย่างจากเขา ทำให้ทัศนคติเปลี่ยนไป - มิซากะ โยเฮ อดีตสัตวแพทย์มือหนึ่งของ R.E.D. ผู้มีบาดแผลในชีวิตจากการต้องเสียลูกชายคนเดียวไป ทำให้เปลี่ยนเป็นคนละคน ไม่สนใจในการทำงานและสิ้นหวังกับชีวิต เมื่อได้พบกับอิวาชิโร่ทำให้เขาสำนึกและกลับมามีไฟในการทำงานอีกครั้ง - เรียวโต เคนอิ สัตวแพทย์มือหนึ่งที่กล่าวกันว่าเป็นเทพเจ้าแห่งวงการสัตวแพทย์ญี่ปุ่น เป็นพ่อของ เรียวโต สึกาสะ นอกจากฝีมือและความฉลาดแล้วยังเป็นคนที่เฉียบขาดและน่าเกรงขาม เขาพยายามจะพา เรียวโต สึกาสะ ออกจาก R.E.D. เพื่อให้ไปช่วยงานวิจัยของเขา แต่เมื่อได้พบว่าที่ R.E.D. มีเพื่อนร่วมงานที่ดีโดยเฉพาะอิวาชิโร่ เขาจึงเลิกล้มความคิดนี้ - ชิโนะ คาโยโกะ เพื่อนร่วมงานสายการบินของโฮโนะ ซาโตเนะ แต่ความจริงแล้วเธอจบสัตวแพทย์และมีใบประกอบโรคศิลป์ด้วยแม้จะไม่ได้ทำงานตรงสายที่เรียน เมื่อเธอรับรู้ถึงความรู้สึกของโฮโนะที่มีต่ออิวาชิโร่ เธอจึงพยายามช่วย - ชิเรียว เกนโตะ ลูกชายใหญ่ตระกูลชิเรียว เจ้าของ SI Group (ชิเรียว อินเตอร์เนชั่นแนล กรุ๊ป) ทำธุรกิจเกี่ยวกับสัตว์ครบวงจรโดยยึดแต่ผลประโยชน์เป็นหลัก และยังมีเบื้องหลังเป็นธุรกิจที่ผิดกฎหมายด้วย เป็นตัวร้ายที่อยู่ฝั่งตรงข้ามกับพวกของอิวาชิโร่อย่างสิ้นเชิง - คิคิคิ ริน สัตวแพทย์ประจำแผนก 2 อีกหนึ่งคน เพิ่งกลับมาจากการทำงานที่แคนาดา นอกจากเป็นสัตวแพทย์แล้ว เขาได้รับการยอมรับว่าเป็นผู้เชี่ยวชาญเรื่องต้นไม้ 1 ใน 3 คนที่เก่งที่สุดในญี่ปุ่น มีความสามารถเข้าใจและสื่อสารกับต้นไม้ได้ - อาซามะ ริวอิจิ อธิการบดีมหาวิทยาลัยเมโอและผู้อำนวยการโรงพยาบาลสัตว์เมโอ เป็นเพื่อนสนิทร่วมรุ่นกับ ผอ.ทากามิยะ เขาเพิ่งเข้ารับตำแหน่งอธิการบดี ไฟแรงและมีอุดมการณ์ ต้องการจะปฏิรูประบบโรงพยาบาลของมหาวิทยาลัยที่เน่าเฟะเช้าชามเย็นชามให้ดีขึ้น เหตุนี้เองเขาจึงอยากขอยืมตัวสัตวแพทย์ไฟแรงจาก R.E.D. อย่างอิวาชิโร่ ให้มาอยู่ที่ รพ. ของมหาวิทยาลัยเมโม - เฮนามิ เร คณบดีคณะสัตว์แพทย์มหาวิทยาลัยเมโอและรองผู้อำนวยการโรงพยาบาลสัตว์เมโอ สัตวแพทย์รุ่นใหญ่อาวุโส โกรธและเกลียดอิวาชิโร่มากที่สุด เพราะมีเรื่องกันและทำให้เขาเสียหน้าบ่อยครั้ง พยายามทุกวิถีทางที่จะเอาอิวาชิโร่ออกจากโรงพยาบาลสัตว์เมโอให้ได้ - มิซึกิ วากะ สัตวแพทย์หญิงฝึกหัดประจำโรงพยาบาลสัตว์เมโอ ที่เข้าเวรทำงานร่วมกันอิวาชิโร่อยู่เสมอ ตั้งแต่เธอได้เห็นความมุ่งมั่นและความสามารถของอิวาชิโร่ เธอก็ชื่นชมเขามาตลอด - คุโรกิ ผู้ช่วยศาสตราจารย์ สังกัดอยู่ในแผนกของเฮนามิ ถูกส่งมาทำงานตรวจรอบดึกร่วมกับอิวาชิโร่โดยที่เฮนามิหวังว่าจะให้เธอไม่ช่วยเหลืออะไรเลยเพื่อทำให้อิวาชิโร่เหนื่อย แต่สุดท้ายเมื่อเธอได้เห็นพลังของอิวาชิโร่ ก็เช่นเดียวกันกับอีกหลายคน ที่เปลี่ยนใจและกลับมาเป็นสัตวแพทย์ที่สนใจในผู้ป่วย - ซากุระ ซากะ ผู้ช่วยศาสตราจารย์หนุ่มของมหาวิทยาลัยเมโอ เขาชอบเสะโน่ มิกะ ขอเธอแต่งงานแต่ถูกปฏิเสธ เขาจึงเสนอเงื่อนไขว่าถ้าหนุ่มที่เสะโน่ชอบนั้นสามารถหาอาการป่วยของจิงโจ้ที่ยังหาสาเหตุไม่ได้อยู่ได้สำเร็จเขาจะยอมถอนตัว และอิวาชิโร่ก็ทำได้สำเร็จ (โดยที่ไม่รู้ตัวว่ามีการแข่งขันแบบนี้ซ่อนอยู่) หลังอกหักเขาเดินทางไปทำงานที่แคนนาดา แต่แล้วสุดท้ายก็ป่วยเป็นโรคโฮมซิกต้องกลับมาญี่ปุ่น แถมยังต้องกลับมาเจอกับอิวาชิโร่ที่เขาเกลียดมาอยู่ที่เมโอเสียอีก ความพยายามจะเอาชนะและทำลายอิวาชิโร่จึงเกิดขึ้น - ยาฮิโร่ ทาคุมิ สัตวแพทย์ประจำคนใหม่ของโรงพยาบาลสัตว์เมโอ เคยประจำอยู่ที่อเมริกา มีประสบการณ์และความสามารถสูงมากทั้งที่อายุยังน้อย แต่แท้จริงแล้วจุดประสงค์ที่เขายอมรับงานนี้ก็เพราะว่าอิวาชิโร่นั่นเอง แท้จริงแล้วเขามีแผนการณ์อะไรอยู่ ?รายชื่อตอน</doc>
