<doc id="400021" url="https://th.wikipedia.org/wiki?curid=400021" title="เคนนี่ บี">เคนนี่ บี เคนนี่ บี (, จีนตัวเต็ม: 鍾鎮濤, จีนตัวย่อ: 锺镇涛, พินอิน: Zhōng Zhèntāo) เป็นนักร้อง, นักดนตรี และนักแสดงที่มีชื่อเสียงของฮ่องกง เกิดเมื่อวันที่ 23 กุมภาพันธ์ ค.ศ. 1953 ที่ฮ่องกง ในปี ค.ศ. 1973 ได้ร่วมตั้งวงดนตรีชื่อ "The Wynners" ร่วมกับ อลัน ทัม ขึ้นมา และมีชื่อเสียงขึ้นมาในการออกอัลบั้มเพลงภาษาอังกฤษและกวางตุ้ง ต่อมาเมื่อมีการแยกวง ได้เริ่มงานการแสดงขึ้นที่ไต้หวันในบทดราม่า ควบคู่ไปพร้อมกับการเป็นศิลปินเดี่ยว โดยมีผลงานการแสดงมากมาย เช่น Let's Make Laugh ในปี ค.ศ. 1983 ซึ่งเป็นการพลิกบทบาทไปเป็นการเล่นแบบวาบหวิวจนเป็นที่ฮือฮาเมื่อออกฉาย, Armour of God ในปี ค.ศ. 1986 คู่กับ เฉินหลง และอลัน ทัม เพื่อนสนิท, Project A II ในปี ค.ศ. 1987, รับบท เฮ้งเตงเอี้ยง ในภาพยนตร์กำลังภายในเรื่อง The Eagle Shooting Heroes ในปี ค.ศ. 1993 คู่กับนักแสดงที่มีชื่อเสียงหลายคน เช่น เลสลี่ จาง, หลิน ชิงเสีย, เหลียง เฉาเหว่ย, หวัง จู่เสียน เป็นต้น ผลงานในยุคปัจจุบันได้แก่ Initial D ในปี ค.ศ. 2008, Just Another Pandora's Box ในปี ค.ศ. 2007 และผลงานละครโทรทัศน์จาก The Return of the Condor Heroes หรือ มังกรหยกภาค 2 ตอนตำนานศึกเทพอินทรี ในปี ค.ศ. 2006 ในบทของ กงซุนจื้อ ที่มี หวง เสี่ยวหมิง และหลิว อี้เฟย์ รับบทเป็น เอี้ยก้วย และเซียวเหล่งนึ่ง</doc>
