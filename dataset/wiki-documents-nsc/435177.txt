<doc id="435177" url="https://th.wikipedia.org/wiki?curid=435177" title="นกจาบปีกอ่อนสร้อยคอสีน้ำตาล">นกจาบปีกอ่อนสร้อยคอสีน้ำตาล นกจาบปีกอ่อนสร้อยคอสีน้ำตาล () เป็นนกจาบปีกอ่อนในโลกใหม่ สีสันไม่ฉูดฉาด ซึ่งประกอบด้วยสี น้ำตาล, ดำ และเทา โดยเป็นลวดลายจางและเข้มสลับกัน แต่มีจุดเด่นตรงแถบคาดคอสีน้ำตาลแดงตรงบริเวณท้ายทอย กับแถบดำสลับเทาบนใบหน้า และมีหงอนสั้น มักพบอยู่ตามพื้นดิน โดยกินเมล็ดพืชหรือดอกหญ้า รวมถึงแมลงและปลวกเป็นอาหาร นกชนิดนี้เป็นนกถิ่นเดียวของทวีปอเมริกา ไม่พบในโลกเก่า โดยกระจายพันธุ์ ณ ประเทศเม็กซิโก ไปจนถึงปลายสุดของประเทศอาร์เจนตินา ขนาดตัวจากจะงอยปากถึงปลายหางอยู่ที่ 14 ซม. อาศัยอยู่ตามพื้นราบระดับน้ำทะเล จนถึงเทือกเขาสูง อาทิ เทือกเขาแอนดีส ที่ระดับ 4,500 เมตรเหนือทะเล</doc>
