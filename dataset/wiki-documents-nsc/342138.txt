<doc id="342138" url="https://th.wikipedia.org/wiki?curid=342138" title="ก้านกล้วย (ตัวละคร)">ก้านกล้วย (ตัวละคร) ก้านกล้วย เป็นตัวละครสำคัญในก้านกล้วยภาคแรกและภาคสอง และเป็นตัวละครจากแอนิเมชันของไทยที่สร้างชื่อเสียงไปทั่วโลก โดยมาจากเกร็ดบางส่วนของพงศาวดาร ว่าลักษณะคชลักษณ์ของช้างทรงของสมเด็จพระนเรศวรมหาราชนั้น จะมีหลังโค้งลาด คล้ายก้านกล้วย ชื่อตามพงศาวดารนั้นคือเจ้าพระยาปราบหงสาวดี หรือเดิมชื่อเจ้าพระยาไชยานุภาพ หรือพลายภูเขาทองเกี่ยวกับครอบครัว เกี่ยวกับครอบครัว. ครอบครัวก้านกล้วย- ตัวเอียง หมายถึง เสียชีวิตแล้ว - ในภาพยนตร์ไม่ได้ระบุไว้ว่าพังนวลเสียชีวิตหรือไม่ก้านกล้วยในภาพยนตร์ ก้านกล้วยในภาพยนตร์. พ่อของก้านกล้วยชื่อ "ภูผา" ซึ่งถูกช้างศึกฆ่าตายในสนามรบ เมื่อ พ.ศ. 2112 (การเสียกรุงศรีฯ ครั้งแรก) ส่วนแม่ชื่อ "แสงดา" รักและห่วงใยก้านกล้วยเสมอๆ และย่าของก้านกล้วยชื่อ "พังนวล" ก้านกล้วยยังไม่เคยเห็นหน้าพ่อ จึงหนีแม่เพื่อออกตามหา ระหว่างการเดินทางนั้น ก้านกล้วยต้องผ่านอุปสรรคต่างๆ นานา เช่น วิ่งหนีทหารในค่ายพม่า ขึ้นจากเหว และได้มาเจอกับชบาแก้ว ชบาแก้วจึงพาก้านกล้วยไปที่หมู่บ้านหินขาว และได้เจอ"จิ๊ดริด" นกพิราบสื่อสารแห่งกองทัพอยุธยา จนก้านกล้วยฝึกฝนและโตขึ้น ก็ได้เข้ากรุงศรีอยุธยา และได้เป็นช้างทรงคู่บารมีของของสมเด็จพระนเรศวรมหาราช ระหว่างที่จัดทัพอยู่นั้น จิ๊ดริดพาก้านกล้วยหนีลับหลังเพื่อไปหาพ่อ และได้เจอกับ"สิงขร" ซึ่งเขาเล่าว่า "เมื่อกองทัพหงสาประชิดกำแพงเมือง ภูผาและตนก็ได้รบจนสุดกำลัง ทางศึกได้นำช้างพม่าขนาดใหญ่ ที่จะทำร้ายตน และภูผาก็สละชีวิตช่วนตนไว้" และให้คำสอนว่า "สำหรับนักรบ มันไม่สำคัญหรอก ว่าเราจะมีชีวิตอยู่ได้นานแค่ไห­น แต่อยู่ที่ว่า การตายของเรา ได้สร้างประโยชน์อะไร ไว้ให้กับแผ่นดินบ้าง ถึงภูผาจะตายไป แต่ความกล้าหาญ ยังทำให้เค้ามีชีวิตอยู่มาจนถึง­วันนี้" เมื่อวันขึ้น 12 ค่ำ เดืยนยี่ ปีมะโรง ก้านกล้วยได้ออกจากเมือง สู่สนามรบ และได้สู้อย่างเต็มที่ ล้มช้างหงสาได้เกือบหมด แต่เมื่อได้เจองวงแดง ก็เริ่มเสียท่า แต่ยังอาศัยยันโคนต้นไม้สามารถล้ม"งวงแดง"ได้สำเร็จ และก้านกล้วยมีช้างคู่สมรสคือ "ชบาแก้ว"การให้เสียงพากย์การให้เสียงพากย์. - ภาคแรก- วัยเด็ก: อัญญาฤทธิ์ พิทักษ์ติกุล - วัยหนุ่ม: ภูริ หิรัญพฤกษ์- ภาคสอง: อรรถพร ธีมากรก้านกล้วยในสื่ออื่นๆ ก้านกล้วยในสื่ออื่นๆ. ตัวละครของก้านกล้วยและจิ๊ดริ๊ด ได้รับการปั้นเป็นหุ่นขี้ผึ้งจัดแสดง ณ พิพิธภัณฑ์หุ่นขี้ผึ้งมาดามทุซโซต์ กรุงเทพ นับเป็นตัวการ์ตูนที่สร้างโดยคนไทยตัวแรกที่ได้สร้างเป็นหุ่นขี้ผึ้งโดยชาวต่างประเทศ และเป็นหุ่นขี้ผึ้งตัวเดียวในพิพิธภัณฑ์ที่ไม่ได้สร้างจากคนจริง</doc>
