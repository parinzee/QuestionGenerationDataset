<doc id="773861" url="https://th.wikipedia.org/wiki?curid=773861" title="กัมปะนี">กัมปะนี กัมปะนี วงดนตรีแนวอิเลคโทรนิคร็อกสัญชาติไทยจาก แกรมมี่ เอนเตอร์เทนเม้นท์ โด่งดังในช่วงปี 2534 — 2535 โดยสมาชิกของวงประกอบไปด้วยโปรดิวเซอร์ฝีมือดีของแกรมมี่ทั้งหมด 3 คนคือ จ๊อด กฤษณ์ โชคทิพย์พัฒนา ในตำแหน่งมือเบสและร้องนำ , ฉ่าย สมชัย ขำเลิศกุล ในตำแหน่งมือกีตาร์และร้องนำ และ ป๋อง อรรณพ จันสุตะ ในตำแหน่งมือกลองและร้องนำโดยก่อนจะใช้ชื่อวงว่า กัมปะนี ทางวงเคยใช้ชื่อตอนทำเดโมว่า สิงห์เฒ่า เนื่องจากสมาชิกในวงเป็นโปรดิวเซอร์ฝีมือระดับพระกาฬแต่เพราะชื่อนี้ไปคล้ายกับเบียร์ยี่ห้อ ซิงเต่า ของจีนจึงต้องเปลี่ยนเป็นชื่อกัมปะนีแทน โดยสตูดิโออัลบั้มชุดแรกและชุดเดียวของทางวงออกวางแผงเมื่อปี พ.ศ. 2534 ในชื่ออัลบั้มว่า ไม่มีขีดจำกัด โดยมีเพลงที่ติดหูคนฟังมาจนถึงทุกวันนี้ได้แก่ สรุปว่า...บ้า , กลับคำเสีย , นักเดินทาง และ วัด เป็นต้น หลังจากจบการโปรโมตอัลบั้มชุดนี้สมาชิกทั้ง 3 ก็ได้แยกย้ายกันกลับไปทำหน้าที่โปรดิวเซอร์ตามเดิมสมาชิกสมาชิก. - กฤษณ์ โชคทิพย์พัฒนา - สมชัย ขำเลิศกุล - อรรณพ จันสุตะ</doc>
