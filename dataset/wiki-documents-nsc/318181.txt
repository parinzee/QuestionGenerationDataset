<doc id="318181" url="https://th.wikipedia.org/wiki?curid=318181" title="ธนดล นิลนพรัตน์">ธนดล นิลนพรัตน์ ธนดล นิลนพรัตน์ นักร้อง, ดีเจ, วีเจ, พิธีกรรายการโทรทัศน์ และนักแต่งเพลงชาวไทยประวัติ ประวัติ. ธนดล เกิดเมื่อวันที่ 1 กรกฎาคม พ.ศ. 2528 ที่โรงพยาบาลชุมพร จังหวัดชุมพร เป็นบุตรชายคนกลาง ของนายพินิจ กับนางวรรณพรรณ์ นิลนพรัตน์ มีพี่ชายชื่อ อนันต์ นิลนพรัตน์ (น๊อต) และน้องสาวชื่อ อารยา นิลนพรัตน์ (แนน) จบการศึกษาระดับมัธยมศึกษาจากโรงเรียนศรีวิกรม์ และโรงเรียนโยธินบูรณะ ระดับปริญญาตรี สาขานิเทศศาสตร์ วิทยาลัยนานาชาติ มหาวิทยาลัยกรุงเทพ ธนดล นิลนพรัตน์ เสียชีวิตลงเมื่อวันที่ 9 พฤษภาคม พ.ศ. 2553 ที่โรงพยาบาลเลิดสิน ด้วยโรคไวรัสตับอักเสบบีขึ้นสมอง และอาการแทรกซ้อน ติดเชื้อในกระแสโลหิต รวมอายุ 25 ปี 10 เดือน 8 วัน โดยพิธีศพของธนดลจัดขึ้นที่ศาลา 5 วัดบัวขวัญ จังหวัดนนทบุรี แต่ไม่มีพิธีรดน้ำศพ เพราะธนดลยังด้อยอาวุโส จึงไม่สมควรมีพิธีรดน้ำศพ มีสวดพระอภิธรรมศพ 5 คืนและมีพิธีฌาปนกิจในวันที่ 16 พฤษภาคม พ.ศ. 2553ผลงานวิทยุและโทรทัศน์ผลงาน. วิทยุและโทรทัศน์. - วีเจรายการ “คลับเอเชี่ยน” และ “ป๊อบ ไซด์ ออฟ ไลฟ์” ป๊อปแชนแนล - พิธีกรรายการ “เวคคลับ” (ช่วงรายงานชาร์ต) ทุกวันอาทิตย์ เวลา 10.55-11.50 น. ททบ.5 - พิธีกรรายการ “โลกมหัศจรรย์” ทุกวันเสาร์ เวลา 11.00-11.30 น. โมเดิร์นไนน์ทีวี - พิธีกรรายการ “ทางเลือกทางหลวง” ทุกวันเสาร์ หลังจบคดีเด็ด เวลาประมาณ 14.40 น. ช่อง 7 สี - พิธีกรรายการ ร้อยแปดดนตรี ทาง ทีวีไทย - พิธีกรรายการ คลิกโซน ทาง ทีวีไทย และ ภายหลังรายการย้ายมาอยู่ สทท. - พิธีกรรายการ “พ่อครัวบันเทิง” ร่วมกับ บุตรสาวของ ยิ่งศักดิ์ จงเลิศเจษฎาวงศ์ ทุกวันพฤหัสบดี เวลา 13.00-13.30 น. โมเดิร์นไนน์ทีวี - อดีตพิธีกรรายการ “ไอทีวี (ทีไอทีวี) เอเชียน ซีรีส์ แฟนคลับ” ทุกวันเสาร์ และวันอาทิตย์ หลังจบซีรีส์ เวลาประมาณ 17.55 น. - อดีตดีเจ เอฟเอ็ม “91.5 ฮอตเวฟ” ทุกวันจันทร์, วันอังคาร, วันพฤหัสบดี และวันศุกร์ เวลา 08.00-11.00 น. และ วันเสาร์ เวลา 20.30-24.00 น. - นายแบบโฆษณา เอชพี คอมพิวเตอร์ และ โทรศัพท์เคลื่อนที่ แอลจี - ให้เสียงบรรยายโฆษณาทางวิทยุและโทรทัศน์ดนตรีดนตรี. - ศิลปินเดี่ยว อัลบั้ม “Knes Play” - ศิลปินร่วม อัลบั้ม “อาร์ยูฮอตอินัฟ” - ร่วมร้องเพลง “เบญจางคประดิษฐ์” กับวงพีทูวอร์ชิพ - ร่วมร้องเพลง “รู้เพียงแค่รักเธอ” กับกลุ่ม GetIIGetherอื่นๆอื่นๆ. - ต้นแบบของตัวละคร “เนสสึ” ในเกมคอมพิวเตอร์ เทลส์รันเนอร์ ที่ได้รับคัดเลือก เพื่อเผยแพร่ในสาธารณรัฐเกาหลี สาธารณรัฐประชาชนจีน ประเทศญี่ปุ่น สาธารณรัฐจีน และ เขตบริหารพิเศษฮ่องกง พร้อมทั้งเป็นผู้ขับร้อง เพลงประกอบเกมนี้ ในภาคภาษาไทยด้วย - หนังสือพกพา “เกาหลีที่เนสเห็น” - คอลัมนิสต์ นิตยสารลิปส์ และ นิตยสารเฟิรสต์</doc>
