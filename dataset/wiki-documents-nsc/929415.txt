<doc id="929415" url="https://th.wikipedia.org/wiki?curid=929415" title="ทาดาโนบุ อาซาโนะ">ทาดาโนบุ อาซาโนะ ทาดาโนบุ ซาโต (; 27 พฤศจิกายน พ.ศ. 2516) เป็นที่รู้จักในชื่อ ทาดาโนบุ อาซาโนะ () เป็นนักแสดงและนักดนตรีชาวญี่ปุ่นชีวิตตอนต้น ชีวิตตอนต้น. อาซาโนะเกิดที่ย่านฮมมากุในโยโกฮามะ เป็นบุตรของยูกิฮิซะ ซาโต () ศิลปิน กับมารดาชื่อจุงโกะ () ส่วนตาของเขาชื่อวิลลาร์ด โอเวอริง (Willard Overing) สัญชาติอเมริกัน ซึ่งอาซาโนะไม่เคยพบมาก่อน อาซาโนะจึงมีเชื้อสายนอร์เวย์และดัตช์มาจากตา เขามีพี่ชายคนหนึ่งชื่อคูจุง ซาโต ซึ่งเป็นนักดนตรีและร่วมหุ้นกับบริษัทของอาซาโนะและบิดาการทำงาน การทำงาน. อาซาโนะเข้าสู่วงการบันเทิง โดยมีบิดาเป็นผู้จัดการ เขารับงานในซีรีส์เรื่อง คิมปาชิเซ็นเซ (Kinpachi Sensei) ขณะอายุ 16 ปี เขารับงานภาพยนตร์เรื่องแรกในปี พ.ศ. 2533 คือเรื่อง บาตาอาชิคิงเกียว (Bataashi Kingyo) แต่ภาพยนตร์ที่สร้างชื่อเสียงแก่เขาคือเรื่อง ฟรายด์ดรากอนฟิช (Fried Dragon Fish) ในปี พ.ศ. 2536 ที่กำกับโดยชุนจิ อิวะอิ ส่วนภาพยนตร์ที่ทำให้เขาเป็นที่รู้จักในระดับนานาชาติคือภาพยนตร์เรื่อง มาโบโรชิ โนะ ฮิการิ (Maboroshi no Hikari) ในปี พ.ศ. 2538 ที่กำกับโดยฮิโรกาซุ โคเรเอดะ และมีภาพยนตร์เรื่องอื่น ๆ เช่น โกฮัตโตะ (2542) และ ซาโตอิชิ (2546) ตามลำดับ ในปี 2546 อาซาโนะแสดงภาพยนตร์เรื่อง ชะ โนะ อาจิ (Cha no Aji) ซึ่งได้ฉายในเทศกาลภาพยนตร์กานเมื่อปี 2547 โดยในปี 2546 เขาได้แสดงนำในภาพยนตร์ไทยเรื่อง เรื่องรัก น้อยนิด มหาศาล คู่กับสินิทธา บุญยศักดิ์ และเฌอมาลย์ บุญยศักดิ์ และแสดงในภาพยนตร์ไทยเรื่อง คำพิพากษาของมหาสมุทร (2549) ทั้งสองเรื่องกำกับโดยเป็นเอก รัตนเรือง ปี 2547 เขารับบทเป็นเจงกิสข่านวัยหนุ่มในภาพยนตร์เรื่อง มองโกล กำกับโดยเซอร์เกย์ โบดรอฟ ปี 2552 เขาแสดงนำในภาพยนตร์เรื่อง วิยงโนะสึมะ 〜โอโตโทะทัมโปโปะ〜 (Viyon No Tsuma 〜ōtō to tanpopo〜) โดยรับบทเป็นนักเขียนขี้เมา ในปี 2554 เขารับบทเป็นโฮกุนสหายของธอร์จากธอร์ เทพเจ้าสายฟ้า ของภาพยนตร์มาร์เวล โดยกลับมาแสดงอีกครั้งใน ธอร์ เทพเจ้าสายฟ้าโลกาทมิฬ (2556) และ (2560) นอกจากงานแสดง เขายังเป็นผู้กำกับโฆษณาทางรายการโทรทัศน์แก่ชาราอดีตภรรยา นอกจากนี้เขายังเป็นนักดนตรี โดยตั้งวงมัค-วันพอยต์ซิกซ์เซเวน (MACH-1.67) กับผู้กำกับโซโงะ อิชิอิตั้งแต่ปี 2539 บางครั้งอาซาโนะก็เล่นให้กับวงพีซพิล (Peace Pill) และซาฟารี (Safari)ชีวิตส่วนตัว ชีวิตส่วนตัว. อาซาโนะพบกับชารา นักร้องเจป็อป ครั้งแรกในภาพยนตร์เรื่อง ปิกนิก (PiCNiC) ซึ่งกำกับโดยชุนจิ อิวะอิ เมื่อปี 2537 ทั้งสองแต่งงานกันในเดือนมีนาคม 2538 ซึ่งในปีนั้นชาราก็ให้กำเนิดบุตรคนแรกคือซูมิเระ เมื่อวันที่ 4 กรกฎาคมปีนั้น และมีบุตรชายอีกคนในปี 2542 ครั้นในเดือนกรกฎาคม 2552 ชาราได้ประกาศในเว็บไซต์ส่วนตัวว่าเธอและอาซาโนะเลิกรากันด้วยดี และเธอได้รับสิทธิในการเลี้ยงดูบุตรทั้งสองคน</doc>
