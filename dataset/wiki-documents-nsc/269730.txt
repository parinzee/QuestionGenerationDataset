<doc id="269730" url="https://th.wikipedia.org/wiki?curid=269730" title="วังโชมง">วังโชมง วังโชมง () เป็นวังที่ตั้งอยู่ที่บนฝั่งแม่น้ำลัวร์ในโชมง-ซูร์-ลัวร์ในจังหวัดลัวเรแชร์ ประเทศฝรั่งเศส ปราสาทโชมงก่อสร้างโดย Eudes II เคานต์แห่งบลัว ในคริสต์ศตวรรษที่ 10 เพื่อใช้เป็นป้อมสำหรับป้องกันบลัวจากการโจมตีประวัติ ประวัติ. ในปี ค.ศ. 1465 โชมงถูกเพลิงไหม้หมดตามพระบรมราชโองการของพระเจ้าหลุยส์ที่ 11 แห่งฝรั่งเศส และต่อมาสร้างใหม่โดยชาร์ลที่ 1 แห่งอ็องบวซระหว่าง ค.ศ. 1465 ถึง ค.ศ. 1475 และมาเสร็จในสมัยของโอรส ชาร์ลที่ 2 แห่งอ็องบวซแห่งโชมงระหว่าง ค.ศ. 1498 ถึง ค.ศ. 1510 โดยความช่วยเหลือของลุงจอร์จแห่งอ็องบวซ ในปี ค.ศ. 1560 แคทเธอรีน เดอ เมดิชิซื้อโชมงหลังจากการเสด็จสวรรคตของพระสวามีพระเจ้าอองรีที่ 2 และทรงใช้เป็นที่จัดงานเลี้ยงต่างที่รวมแขกเช่นนอสตราดามุส แต่ไม่นานหลังจากนั้นแคทเธอรีนก็บังคับให้ไดแอนน์เดอปัวตีเยพระสนมของพระสวามีให้แลกวังเชอนงโซกับวังโชมง ไดแอนน์เดอปัวติเยร์พำนักอยู่ที่นี่ได้ไม่นาน ในปี ค.ศ. 1750 ฌัก-ดอนาเตียง เลอ แร (Jacques-Donatien Le Ray) ซื้อวังนี้สำหรับเป็นที่พำนักในชนบท และก่อตั้งโรงงานทำแก้วและเครื่องปั้นดินเผาขึ้น ดอนาเตียง เลอ แรได้ชื่อว่าเป็น "บิดาแห่งการปฏิวัติอเมริกัน" ของฝรั่งเศสเพราะความที่รักอเมริกา เบนจามิน แฟรงคลินมาเป็นแขกของวังโชมง แต่ใน ค.ศ. 1789 รัฐบาลของคณะการปฏิวัติฝรั่งเศสก็ทำการยึดทรัพย์ของดอนาเตียง เลอ แรรวมทั้งวังโชมง ต่อมาใน ค.ศ. 1810 นักประพันธ์ชาวสวิสอาน หลุยส์ แฌร์แมน เดอ สตาแอล (Anne Louise Germaine de Staël) ก็ซื้อวัง และต่อมา เซย์ ซูการ์ก็มาซื้อต่อใน ค.ศ. 1875 ปลายปีเดียวกัน ซูการ์สมรสกับเจ้าแห่งเบรย (Broglie) ผู้เป็นเจ้าของต่อมาจนถึงปี ค.ศ. 1938 เมื่อตกไปเป็นสมบัติของรัฐบาล วังโชมงในปัจจุบันเป็นพิพิธภัณฑ์</doc>
