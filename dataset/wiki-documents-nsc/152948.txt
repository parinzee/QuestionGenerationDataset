<doc id="152948" url="https://th.wikipedia.org/wiki?curid=152948" title="จู๊ด ลอว์">จู๊ด ลอว์ เดวิด จู๊ด เฮย์เวิร์ธ ลอว์ (; เกิด 29 ธันวาคม ค.ศ. 1972) เป็นนักแสดงชาวอังกฤษประวัติ ประวัติ. จู๊ด ลอว์เติบโตในลอนดอน เป็นลูกของ แมกกี และ ปีเตอร์ ลอว์ ที่มีอาชีพเป็นครู เขาได้เข้าร่วม National Youth Music Theatre เมื่อตอนอายุ 13 ปี และได้แสดงละครเวทีหลาย ๆ เรื่อง เช่น Joseph and the Technicolor Dreamcoat พออายุได้ 16 ปี ก็ออกจากโรงเรียน ได้รับบทเด็กวัยรุ่นที่หนีออกจากบ้านในละครโทรทัศน์เรื่อง Families ช่วงหลาย ๆ ปีต่อมา เขาได้รับบทในละครเวทีเดินสายแสดง เรื่อง Pygmalion และ The Fastest Clock in the Universe ในลอนดอน ในปี 1992 และยังมีผลงานทางโทรทัศน์ทั้งในอังกฤษและอเมริกาอย่าง ตอนหนึ่งของเรื่อง เชอร์ล็อก โฮมส์ ทางสถานีพีบีเอส และ Mystery ในปี 1990 ในปี 1994 เขาได้แสดงภาพยนตร์เรื่องแรกคือ Shopping แต่ล้มเหลวทางด้านรายได้ โดยเรื่องนี้เขาได้แสดงร่วมกับ ซาดี้ ฟรอสต์ ภรรยาที่แต่งงานกันในปี 1997 ทั้งสองมีลูกชายด้วยกันหนึ่งคน ชื่อ ราฟเฟอร์ตี้ ฟรอสต์ มีลูกชายอีกคนหนึ่ง เป็นลูกติด ชื่อ ฟินเลย์) และเมื่อเดือนตุลาคม ปี 2000 พวกเขาก็มีลูกคนที่สาม เป็นลูกสาว ชื่อว่า ไอริส แต่เขาได้หย่าร้างกับภรรยาในปี 2003 ในช่วงแรกของการแสดง จู๊ด ลอว์ ประสบความสำเร็จกับงานละครเวทีมากกว่างานภาพยนตร์ เขาแสดงละครเวทีลอนดอนเรื่อง Les Parents Terribles ในปี 1995 และในเรื่อง Indiscretions เขาได้รับการเสนอชื่อเข้าชิงรางวัล โทนี่ อวอร์ด ในฐานะนักแสดงนำชาย จากบทลูกชายที่มีเพศสัมพันธ์กับมารดาของตัวเอง นอกจากนี้เขายังได้แสดงภาพยนตร์อเมริกันหลายเรื่อง ในช่วงแรกๆ แต่ไม่ประสบความสำเร็จเท่าไรนัก ทั้งในเรื่องรายได้และเสียงวิจารณ์ จนในปี 1997 เขาได้แสดงในหนังยุคอนาคตเรื่อง Gattaca ที่แสดงนำโดย อีธาน ฮอว์ค และ อูม่า เธอร์แมน และ เรื่องถัดมาเป็น Midnight in the Garden of Good and Evil ที่กำกับโดย คลินท์ อีสต์วูด และร่วมแสดงโดย เควิน สเปซีย์ และ จอห์น คูแซค และอีกเรื่องคือ Wilde ทั้งสามเรื่องที่กล่าวมาทำรายได้พอใช้ หลังจากนั้นเขาแสดงในหลังฟอร์มเล็กๆ อย่างเรื่อง I Love You, I Love You Not ที่แสดงกับ แคลร์ เดนส์ และ Music From Another Room ในปี 1998 และ The Wisdom of Crocodiles ในปี 1998 (ฉายในอเมริกาในปี 2000) ต่อมาในปี 1999 เขาได้ก่อตั้งบริษัทสร้างภาพยนตร์ บริษัท เนเชอรัล ไนล่อน ร่วมกับเพื่อนนักแสดงอย่าง จอนนี่ ลี มิลเลอร์, อีวาน แมคเกรเกอร์ และ ฌอน เพิร์ทวี และภรรยาของเขา ฟรอสต์ สร้างภาพยนตร์เรื่องแรกคือ eXistenZ ซึ่ง ลอว์ แสดงคู่กับ เจนนิเฟอร์ เจสัน ลี และในปีต่อมาเขาได้รับเสนอชื่อเข้าชิงรางวัลออสการ์ในฐานะนักแสดงสมทบยอดเยี่ยม จากบท ดิคกี้ กรีนลีฟ เรื่อง The Talented Mr. Ripley ซึ่งเขาประชันบทกับแมทท์ เดมอน, กวินเน็ธ พัลโทรว์ และเคต แบลนเชตต์ ในปี 1999 เขาแสดงในละครเวทีในลอนดอน เรื่อง Tis Pity She’s a Whore ส่วนในปี 2001 นี้ เขาประกบกับ เอ็ด แฮร์ริส และ โจเซฟ เฟียนเนส ในหนังดราม่าเกี่ยวกับสงครามโลกครั้งที่ 2 เรื่อง Enemy at the Gates</doc>
