<doc id="134567" url="https://th.wikipedia.org/wiki?curid=134567" title="หม่อมเจ้ารัชฎาภิเศก โสณกุล">หม่อมเจ้ารัชฎาภิเศก โสณกุล ศาสตราจารย์ หม่อมเจ้ารัชฎาภิเศก โสณกุล (16 กุมภาพันธ์ พ.ศ. 2435 — 5 กันยายน พ.ศ. 2492) ประสูติเมื่อวันที่ 16 กุมภาพันธ์ พ.ศ. 2435 เป็นพระโอรสในพระเจ้าบรมวงศ์เธอ พระองค์เจ้าโสณบัณฑิต กรมขุนพิทยลาภพฤฒิธาดากับหม่อมเอม ในปีที่ประสูตินั้น พระบาทสมเด็จพระจุลจอมเกล้าเจ้าอยู่หัวทรงฉลองสิริราชสมบัติครบ 25 ปี จึงมีเจ้านายทูลขอพระราชทานนาม ซึ่งพระองค์ได้รับพระราชทานนาม "รัชฎาภิเศก" สำหรับพระโอรสธิดาพระองค์อื่นที่ได้รับพระราชทานนามพร้อมกันกับพระองค์ คือ หม่อมเจ้าเฉลิมเขตรมงคล ภาณุพันธุ์ พระธิดาในสมเด็จพระราชปิตุลาบรมพงศาภิมุข เจ้าฟ้าภาณุรังษีสว่างวงศ์ กรมพระยาภาณุพันธุวงศ์วรเดช และหม่อมเจ้ารัชลาภจีระฐิต ดิศกุล พระโอรสในสมเด็จพระเจ้าบรมวงศ์เธอ พระองค์เจ้าดิศวรกุมาร กรมพระยาดำรงราชานุภาพ หม่อมเจ้ารัชฎาภิเศก เสกสมรสกับหม่อมเจ้าหญิงพิมพ์รำไพ รพีพัฒน์ และพระองค์สำเร็จการศึกษาทรงรับประกาศนียบัตรชั้นสูงจากโรงเรียนเอาน์เดิล ประเทศอังกฤษ ศึกษาต่อระดับปริญญาตรีสาขาวิศวกรรม วิทยาลัยซิตีแอนด์กิลด์ มหาวิทยาลัยลอนดอน และปริญญา B.Sc,A.R.C.S.,D.I.C. และปริญญา M.Sc. ในสาขาฟิสิกส์จาก Royal College Of science มหาวิทยาลัยลอนดอน ทรงรับราชการที่จุฬาลงกรณ์มหาวิทยาลัย ตำแหน่งอธิบดีกรมวิชาการ อธิบดีกรมมหาวิทยาลัย อธิบดีกรมอาชีวะศึกษา อธิการบดีจุฬาลงกรณ์มหาวิทยาลัย กรรมการอำนวยการคุรุสภา ศาสตราจารย์ในคณะอักษรศาสตร์ จุฬาลงกรณ์มหาวิทยาลัย ทรงเป็นศาสตราจารย์องค์แรกของประเทศไทย สิ้นชีพิตักษัยเมื่อวันที่ 5 กันยายน พ.ศ. 2492เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
