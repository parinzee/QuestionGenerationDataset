<doc id="265921" url="https://th.wikipedia.org/wiki?curid=265921" title="รักคืออะไร">รักคืออะไร รักคืออะไร เป็นสตูดิโออัลบั้มชุดที่ 6 ของวงดิ อินโนเซ็นท์ออกวางแผงครั้งแรกเมื่อเดือนมิถุนายน พ.ศ. 2527ซึ่งในอัลบั้มนี้ได้ต้อนรับ 2 สมาชิกใหม่ของวงคือไก่ เกียรติศักดิ์ ยันตะระประกรณ์ ในตำแหน่งมือกลองที่เข้ามาแทนโหนก เกรียงศักดิ์ที่ได้ลาออกไปและไชยรัตน์ ปฏิมาปกรณ์ จากวงฟอร์เอฟเวอร์ ในตำแหน่งมือคีย์บอร์ดและมือกีตาร์ซึ่งก่อนหน้านั้นไชยรัตน์ได้เข้ามาเป็นนักดนตรีรับเชิญระหว่างออกทัวร์คอนเสิร์ตและแสดงทางโทรทัศน์ในอัลบั้ม เพียงกระซิบ ก่อนจะเข้ามาเป็นสมาชิกหลักของวงในอัลบั้มชุดนี้ ผลงานชุดนี้ทางวงเริ่มทำบทเพลงที่ซับซ้อนมากยิ่งขึ้น มีทั้งเพลงแนวป็อป เพาเวอร์ บัลลาด อย่าง "สักวัน" ซึ่งมีความยาวกว่า 5 นาที เพลงแนวโพรเกรสซีฟ ร็อก อย่าง "สำนึก" และ "เมืองอะไร" ป็อป อย่าง "ขาดเธอ" "รักคืออะไร" รวมไปถึงป็อปร็อคอย่าง "ทางหนึ่งซึ่งหวัง" และ "สาวเฟี้ยวฟ้าว" นอกจากนี้ยังนำบทเพลงเก่าๆ ของทางวงเอง มาร้อยเรียงเป็นเพลงเมดเล่ย์ ในชื่อเพลง "เมดเล่ย์ ดิ อินโนเซ้นท์" ซึ่งมีเพลงอย่าง "แม่กลอง","สอบตก" , "ไม่ลองไม่รู้", "ทาสความดี", "อยู่หอ", "ไม่เคยคิดเลย", "มนต์ไทรโยค" และ "ชีวิต" (บรรเลง) ในส่วนท่อนเพลงเมดเล่ย์นั้น ท่อน "เสียงจากแม่กลอง" นั้น เสนีย์ ฉัตรวิชัย เป็นผู้ขับร้องแทน สิทธิศักดิ์ กิจเต่ง นักร้องนำเพลงนี้ในเวอร์ชันต้นฉบับ ตอนชุด "ขวัญใจนักเรียน" และ ท่อน "ไม่ลองไม่รู้" ขับร้องโดย ไชยรัตน์ ปฏิมาปกรณ์ แทนที่ เกรียงศักดิ์ จงธีระธรรม ผู้ที่ขับร้องเพลงนี้ในชุด "อยู่หอ"สมาชิกสมาชิก. - สายชล ระดมกิจ - ร้องนำ - ชาตรี คงสุวรรณ - กีต้าร์,ร้องนำ,แซ็กโซโฟน - พีรสันติ จวบสมัย - คีย์บอร์ด,โปรแกรม,ฮาร์โมนิก้า,ร้องประสาน - ไชยรัตน์ ปฏิมาปกรณ์ - คีย์บอร์ด,ร้องนำ - เสนีย์ ฉัตรวิชัย - เบส,ร้องนำ - เกียรติศักดิ์ ยันตะระประกรณ์ - กลอง,เพอร์คัสชั่น,โปรแกรม</doc>
