<doc id="107674" url="https://th.wikipedia.org/wiki?curid=107674" title="ภาพยนตร์จีนกำลังภายใน">ภาพยนตร์จีนกำลังภายใน ภาพยนตร์จีนกำลังภายใน เกิดขึ้นในช่วงทศวรรษที่ 60 เช่น หงส์ทองคะนองศึก, The Magnificent Trio, One-Armed Swordsman ฯลฯ ผลิตในฮ่องกงและไต้หวัน ภาพยนตร์จีนกำลังภายในมักแฝงปรัชญาตะวันออกเอาไว้ บางเรื่องแฝงการหลุดพ้นจากลาภยศ กิเลส ตัณหา ราคะทั้งปวง หรือเน้นการเสียสละตนเองเพื่อผดุงคุณธรรมตามความเชื่อแห่งตน ในช่วงทศวรรษที่ 60 - 70 ฉากต่อสู้ของหนังกำลังภายในเป็นความตื่นตาตื่นใจสูงสุดของโลกภาพยนตร์ตะวันออก การหกขเมนตีลังกา ลีลาประดาบที่รวดเร็ว กลายเป็นความบังเทิงที่ได้รับความนิยม ภาพยนตร์ประเภทนี้ถูกพัฒนาขึ้นโดยผู้กำกับคิวบู๊คนสำคัญของชอว์บราเดอร์ที่ชื่อว่าหลิวเจียเหลียง ในปี 2000 ภาพยนตร์เรื่องพยัคฆ์ระห่ำ มังกรผยองโลก กำกับโดยอั้งลี่ นับเป็นภาพยนตร์จีนกำลังภายในที่ออกฉายทั่วโลก และยังได้รับรางวัลออสการ์อีกด้วยคุณสมบัติเด่นของภาพยนตร์จีนกำลังภายในคุณสมบัติเด่นของภาพยนตร์จีนกำลังภายใน. - ตัวละครหลักต้องยึดมั่นคุณธรรม เป็นฝ่ายธรรมะ คู่ต่อสู้คือฝ่ายอธรรม ซึ่งมีหลักดำเนินชีวิตตรงข้ามกัน - ต้องเป็นเรื่องราวในอดีตกาล - มีฉากต่อสู้ด้วยดาบ อาวุธมีคม หรือมือเปล่า - มีการใช้อาวุธลับซัดเข้าใส่คู่ต่อสู้ - มีการใช้กำลังภายใน ซึ่งเป็นกำลังที่ขับเคลื่อนมาจากข้างใน ผ่านฝ่ามือสองข้าง หรือข้างใดข้างหนึ่ง มีอานุภาพทำลายล้างหรือรักษาอาการบาดเจ็บ ช่วยชีวิตได้ - มีการใช้วิชาตัวเบา เช่น ลอยตัวขึ้นที่สูง หรือลงมาที่ต่ำมาก ๆ ไม่ว่าจะเป็นกำแพงสูง หลังคา ต้นไม้ เนินเขา ผู้ที่มีสิ่งเหล่านี้เรียกว่าเป็นผู้มีวิทยายุทธ ผ่านการฝึกฝนร่ำเรียนอย่างจริงจัง</doc>
