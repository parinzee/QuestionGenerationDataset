<doc id="617982" url="https://th.wikipedia.org/wiki?curid=617982" title="เดือนเดือด">เดือนเดือด เดือนเดือด เป็นละครโทรทัศน์ไทยแนว แอ็คชั่น-โรแมนติก-ดราม่า เป็นละครภาคต่อความมันส์จากละครจิตสังหารและยังมีภาคต่อเรื่องสุดท้ายคือ คมฅน จากบทประพันธ์-บทโทรทัศน์โดย คฑาหัสต์ บุษปะเกศ กำกับการแสดงโดย วีระชัย รุ่งเรือง เดือนเดือดออกอากาศทางสถานีโทรทัศน์สีกองทัพบกช่อง 7 ทุกวันจันทร์-อังคาร เวลา 20.30 - 22.30 น. เริ่มตอนแรกเมื่อวันที่ 19 เมษายน พ.ศ. 2547–7 มิถุนายน พ.ศ. 2547 นำแสดงโดย วีรภาพ สุภาพไพบูลย์, สุวนันท์ คงยิ่ง และนักแสดงอื่นๆอีกมากมายเรื่องย่อ เรื่องย่อ. พ.ต.อ.เศรษฐพงศ์ นายตำรวจมือปราบชื่อดังนำกำลังตำรวจทลายโรงงานผลิตยาบ้า แต่ถูกซ้อนแผนโดนรุมยิงลูกน้องตายเกลี้ยง เศรษฐพงศ์รอดตายอย่างหวุดหวิด โดยมีสาวลึกลับชุดดำเจ้าของฉายา "ปกีรณัม" มาช่วยได้ทันเวลา มนทกานติ เป็นนางเอกยอดนิยมมีความสามารถทุกบทบาท แต่ในอีกด้านหนึ่งก็คือ "ปกีรณัม" นั่นเอง เธอสูญเสียทั้งพ่อและแม่ตั้งแต่วันที่ลืมตาดูโลก ซึ่งตรงกับวันแรม 15 ค่ำพอดี และนับจากนั้นดวงชะตาของเธอจะกล้าแข็งเมื่อถึงวันเดือนดับ วดี ประธานชมรมบ้านแสงอรุณ และเป็นภรรยาของ ดนัยนพ นักธุรกิจใจบุญรับเลี้ยงมนทกานติตั้งแต่เด็ก ล่วงรู้อาถรรพณ์ในคืนเดือนดับอย่างดี มนทกานติกับ วีรชัช ผู้กำกับหนุ่มนิสัยแปลกประหลาด ถูกคนในวงการบันเทิงจับคู่เป็นคนรู้ใจกัน แต่บางครั้งวีรชัชก็ดูเหมือนไม่เข้าใจหญิงสาว มนทกานติมองเห็นถึงภัยของยาบ้าที่ระบาดเข้าสู่วงการบันเทิง จึงใช้คราบของ ปกีรณัม คอยจัดการกับขบวนการค้ายา ซึ่งเธอได้ข้อมูลจากผู้ใช้ชื่อว่า "ฮีโร่" ในอินเทอร์เน็ต และได้รับข้อมูลว่า นเรนทร พระเอกหนุ่มชื่อดังลูกชาย สนอง ส.ส.ผู้มีอิทธิพลอยู่เบื้องหลัง เธอจึงใช้เสน่ห์จนนเรนทรติดกับดักถูกเศรษฐพงศ์จับได้ นเรนทรสืบรู้ว่ามนทกานติกับ ปกีรณัม เป็นคนเดียวกัน จึงว่าจ้าง สินี สาวนักฆ่าตามฆ่ามนทกานติแต่เธอหนีรอดไปได้ ขณะที่มนทกานติกำลังรับหมั้นจากวีรชัช ทีมสังหารของนเรนทรบุกเข้ามายิง ทำให้วีรชัชเสียชีวิต มนทกานติเสียใจเศรษฐพงศ์คอยเป็นกำลังใจให้ จนทั้งคู่เริ่มมีความรู้สึกดีๆให้กัน สินีทำงานพลาดถูกเศรษฐพงศ์จับได้ สนองจึงสั่งฆ่าสินีปิดปากแต่ไม่สำเร็จ มนทกานติวางแผนจัดการสนองและนเรนทรโดยหลบขึ้นบนเรือสำราญแอบเข้าบ่อนกาสิโน ระหว่างกำลังบันทึกภาพ นเรนทรปรากฏกายขึ้น มนทกานติถูกจับและถูกทำร้าย สินีเข้ามาช่วย มนทกานติและกดระเบิดพลีชีพทำลายเรือ มนทกานติถูกจับเพราะ ฮีโร่ แฉว่าเธอคือ ปกีรณัม ทางเศรษฐพงศ์สืบจนรู้ว่า ฮีโร่ คือ ดนัยนพ ซึ่งเบื้องหลังฉากคือเจ้าพ่อยาเสพติด เมื่อมนทกานติแหกคุกออกมาได้จึงจัดการดนัยนพอย่างสาสม เศรษฐพงศ์ตามจับ ปกีรณัม อย่างหลีกเลี่ยงไม่ได้ และพลาดยิงเธอเข้าที่อกด้านซ้ายจนตกแม่น้ำหายไปในคืนที่ไม่ใช่แรม 15 ค่ำนักแสดง</doc>
