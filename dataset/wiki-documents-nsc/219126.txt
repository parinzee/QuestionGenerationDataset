<doc id="219126" url="https://th.wikipedia.org/wiki?curid=219126" title="หงฉี">หงฉี หงฉี (, , แปลชื่อตรงตัวหมายถึง "ธงแดง") เป็นยี่ห้อรถยนต์หรู ของบริษัทเอฟเอดับเบิลยู (เฟิร์สออโตโมบิลเวิร์คส์ (First Automobile Works)) ซึ่งมีสำนักงานใหญ่ในเมืองฉางชุน มณฑลจี๋หลิน สาธารณรัฐประชาชนจีน เอฟเอดับเบิลยูเริ่มผลิตรถยนต์หงฉีคันแรกเมื่อปี พ.ศ. 2501 รถรุ่นแรก ๆ เป็นรถลีมูซีนที่มีลักษณะคล้ายรถยนต์ของรัสเซีย แต่ต่อมาหงฉีได้รับสิทธิ์ในการใช้รูปทรงจากยี่ห้ออื่น คือ เอาดี้ และ ลิงคอล์น ที่เข้าร่วมลงทุนกิจการร่วมค้ากับเอฟเอดับเบิลยูในขณะนั้น ๆ ในปี พ.ศ. 2549-2553 เอฟเอดับเบิลยูใช้ยี่ห้อหงฉีกับรถยนต์หรูรุ่น HQ3 ซึ่งได้รับสิทธิ์ในการออกแบบและพัฒนาต่อยอดจากรถยนต์โตโยต้า คราวน์ (ปัจจุบันโตโยต้ามีการร่วมลงทุนกับเอฟเอดับเบิลยู และบริษัทอื่น ๆ ในจีน) นอกจากนี้ยังได้แสดงรถยนต์ต้นแบบต่าง ๆ ในนามหงฉี เช่น รถลีมูซีนต้นแบบ หงฉี เอชคิวดี ในงานช่างไห่ออโตโชว์ 2005, รถต้นแบบ หงฉี เอชคิวอี และหงฉี เอสยูวี ในงานเป่ย์จิงออโตโชว์ 2008 ปัจจุบันยังคงมีการผลิตรถหงฉีอยู่ โดยรุ่นล่าสุดในปัจจุบันคือรุ่น L5 และรุ่น H7</doc>
