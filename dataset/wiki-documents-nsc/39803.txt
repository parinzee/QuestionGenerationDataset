<doc id="39803" url="https://th.wikipedia.org/wiki?curid=39803" title="แผนที่ธรณีวิทยาประเทศไทย">แผนที่ธรณีวิทยาประเทศไทย แผนที่ธรณีวิทยาประเทศไทย เป็นแผนที่ธรณีวิทยาครอบคลุมทุกพื้นที่ทั่วประเทศไทย จัดทำและปรับปรุงโดยกรมทรัพยากรธรณีตั้งแต่ในอดีตจนถึงปัจจุบัน ที่สังกัดอยู่กับกระทรวงทรัพยากรธรรมชาติและสิ่งแวดล้อม โดยแผนที่ที่นิยมคือ แผนที่ธรณีวิทยาประเทศไทย มาตราส่วน 1:50,000 ในปัจจุบันแผนที่มาตราส่วน 1:50,000 เป็นมาตราส่วนที่ละเอียดที่สุดที่จัดทำสำหรับแผนที่ธรณีวิทยา แต่ทว่าในกรุงเทพมหานครได้มีการวางแผนจัดทำแผนที่ มาตราส่วน 1:1000 ในปี พ.ศ. 2554ประวัติ ประวัติ. ในช่วงที่วงการวิชาการด้านธรณีวิทยาในประเทศไทยยังไม่เป็นที่แพร่หลาย และนักธรณีวิทยาในประเทศไทยยังกำลังคนน้อยและไม่มีประสบการณ์ในการทำแผนที่ธรณีวิทยามากนัก เนื่องจากสาขาวิชาธรณีวิทยาในขณะนั้น จัดว่าเป็นสาขาวิชาขาดแคลนและที่ไม่เป็นที่รู้จักแพร่หลายในประเทศไทยเรา กรมทรัพยากรธรณีจึงได้ว่าจ้างและได้รับการสนับสนุนจากชาวต่างชาติมาช่วยในการสำรวจและจัดทำแผนที่ธรณีวิทยา ซึ่งต่อมาแผนที่เหล่านั้นกลายเป็นมาตรฐานและแบบอย่างให้นักธรณีวิทยาของประเทศไทย และแผนที่ธรณีวิทยาประเทศไทยฉบับล่าสุดที่ได้รับการแก้ไข ปรับปรุง และตีพิมพ์ออกมาให้หน่วยงานราชการและประชาชนทั่วไปได้นำไปใช้ประโยชน์ แม้ว่าในขณะนี้กรมทรัพยากรธรณี กระทรวงทรัพยากรธรรมชาติและสิ่งแวดล้อม ได้พิมพ์เผยแพร่ แผนที่ธรณีวิทยาประเทศไทย มาตราส่วน 1:2,500,000 ออกมาแล้ว แต่หากพูดถึงแผนที่ธรณีวิทยาประเทศไทยในมาตราส่วนที่ใหญ่กว่านี้ ที่เป็นมาตราส่วนที่ได้รับความนิยมในการนำไปใช้มากที่สุด คือ มาตราส่วน 1:50,000 ซึ่งยังไม่ได้รับการสำรวจและจัดทำแผนที่ออกให้ครอบคลุมทั่วทุกระวางแผนที่รายการแผนที่ รายการแผนที่. รายการแผนที่ธรณีวิทยาประเทศไทย ได้แก่- แผนที่ธรณีวิทยาประเทศไทย มาตราส่วน 1:2,500,000 - แผนที่ธรณีวิทยาประเทศไทย มาตราส่วน 1:1,000,000 - แผนที่ธรณีวิทยาประเทศไทย มาตราส่วน 1:500,000 - แผนที่ธรณีวิทยาประเทศไทย มาตราส่วน 1:250,000 - แผนที่ธรณีวิทยาประเทศไทย มาตราส่วน 1:50,000การเข้าถึงข้อมูล การเข้าถึงข้อมูล. แผนที่ธรณีวิทยาประเทศไทย มาตราส่วน 1:2,500,000 ขนาดเท่าจริง สามารถซื้อได้ที่ กรมทรัพยากรธรณี กระทรวงทรัพยากรธรรมชาติและสิ่งแวดล้อม ในราคาประมาณชุดละ 100 บาท</doc>
