<doc id="571508" url="https://th.wikipedia.org/wiki?curid=571508" title="รอยนูนรูปกระสวย">รอยนูนรูปกระสวย รอยนูนรูปกระสวย (, ) เป็นส่วนหนึ่งของสมองกลีบขมับและสมองกลีบท้ายทอยในเขตบร็อดแมนน์ 37 รู้จักโดยคำที่ปัจจุบันไม่ใช้แล้วอีกอย่างหนึ่งคือ "" รอยนูนรูปกระสวยอยู่ในระหว่าง inferior temporal gyrus และรอยนูนรอบฮิปโปแคมปัส (parahippocampal gyrus) ส่วนด้านข้าง (lateral) และส่วนด้านใน (medial) แยกออกจากกันโดยร่องตื้นๆ ตรงกลางกระสวยหน้าที่ หน้าที่. ยังมีข้อที่ต้องถกเถียงกันในเรื่องกิจหน้าที่ของสมองเขตนี้ แต่ว่า กิจเหล่านี้โดยมากมีความเห็นพ้องต้องกัน คือ1. ประมวลผลเกี่ยวกับสี 2. การรู้จำใบหน้าและอวัยวะ 3. การรู้จำคำ 4. การบ่งชี้วัตถุที่มีประเภทเดียวกัน นักวิจัยบางท่านคิดว่า รอยนูนรูปกระสวยอาจจะมีบทบาทในความผิดปกติที่รู้จักกันว่า ภาวะบอดใบหน้า (prosopagnosia) งานวิจัยแสดงว่า เขตรับรู้ใบหน้าในรอยนูนรูปกระสวย (Fusiform face area ตัวย่อ FFA) มีบทบาทอย่างสำคัญในการรับรู้ใบหน้า แต่ไม่มีบทบาทในการบ่งชี้วัตถุต่างๆ ที่อยู่ในประเภทเดียวกันแม้ว่าบทบาทนี้จะเป็นกิจอย่างหนึ่งของรอยนูนรูปกระสวย (แต่ไม่เป็นกิจของ FFA) การทำงานทางประสาทสรีรภาพที่เพิ่มจากปกติของรอยนูนรูปกระสวย อาจทำให้เกิดอาการประสาทหลอนเห็นใบหน้า ไม่ว่าจะเหมือนจริงหรือคล้ายการ์ตูน ดังที่เห็นใน Charles Bonnet syndrome, ภาวะครึ่งหลับครึ่งตื่น, Peduncular hallucinosis, หรือประสาทหลอนที่เกิดจากการบริโภคยา งานวิจัยเร็วๆ นี้พบว่า รอยนูนรูปกระสวยมีการทำงาน ในระหว่างการรับรู้ที่เป็นอัตวิสัยของตัวอักษรพร้อมด้วยสี ของบุคคลผู้มีภาวะเจือกันของวิถีประสาท (synaesthesia) งานวิจัยต่อๆ มาของนักวิทยาศาสตร์ที่สถาบันเอ็มไอที สรุปว่า รอยนูนรูปกระสวยซีกซ้ายซีกขวามีบทบาทที่แตกต่างกัน แม้ว่าจะมีการทำงานเชื่อมต่อกัน ซีกซ้ายมีบทบาทในการรู้จำรูปแบบต่างๆ ที่เหมือนใบหน้า ที่อาจจะไม่ใช่ใบหน้าจริงๆ ซีกขวามีบทบาทในการตัดสินว่า รูปแบบที่เหมือนใบหน้านั้น เป็นใบหน้าจริงๆ หรือไม่รูปต่างๆดูดู. - เขตรับรู้หน้าในรอยนูนรูปกระสวยเชิงอรรถและหมายเหตุแหล่งอ้างอิงอื่นๆแหล่งอ้างอิงอื่นๆ. - "รามจันทร์กับใจของคุณ" เล็กเช่อร์ภาษาอังกฤษมีคำบรรยายไทยด้านล่าง ที่ ted.com - "โอลิเว่อร์ แซ็คส์: เรื่องเกี่ยวกับใจของเราที่อาการประสาทหลอนชี้ให้เห็น" เล็กเช่อร์ภาษาอังกฤษมีคำบรรยายไทยด้านล่าง ที่ ted.com - ตำแหน่งของรอยนูนรูปกระสวย ที่ mattababy.org - - "Cerebral Hemisphere, Inferior View" - NIF Search - Fusiform Gyrus via the Neuroscience Information Framework</doc>
