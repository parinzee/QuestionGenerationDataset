<doc id="18507" url="https://th.wikipedia.org/wiki?curid=18507" title="ภาษานาอูรู">ภาษานาอูรู ภาษานาอูรู (dorerin Naoero: โดเรริน นาโอเอโร) เป็นตระกูลภาษาออสโตรนีเซียนที่พูดในประเทศนาอูรู คาดว่ามีคนพูดประมาณ 7,000 คน หรือ 50% ของประชากรนาอูรู คนพูดแทบทุกคนสามารถพูดภาษาอังกฤษได้ด้วย ภาษานาอูรูเป็นสมาชิกของภาษากลุ่มไมโครนีเซียในกลุ่มออสโตรนีเซียน มีรหัส ISO 639 คือ 'na' และ 'nau'พจนานุกรมภาษานาอูรูของเดลาพอร์ต พจนานุกรมภาษานาอูรูของเดลาพอร์ต. ในพ.ศ. 2450 ฟิลิป เดลาพอร์ต (Philip Delaporte) ได้พิมพ์พจนานุกรมภาษาเยอรมัน-นาอูรูฉบับกระเป๋าขึ้น (Taschenwörterbuch Deutsch-Nauruisch) มีขนาดกะทัดรัด (10.5 x 14 cm) มีอภิธานศัพท์ยาว 65 หน้า และมีคำแปลของวลีอีก 12 หน้า โดยเรียงตามตัวอักษรในภาษาเยอรมัน มีคำในภาษาเยอรมันประมาณ 1650 คำที่แปลเป็นภาษานาอูรู ส่วนใหญ่ใช้วลีและรูปแบบที่มีความหมายเหมือนกัน มีรูปแบบเอกลักษณ์ในภาษานาอูรูประมาณ 1300 รูป รวมถึงแบบที่ปรากฏในวลี และไม่สนใจเครื่องหมายบนตัวอักษร (diacritical mark) เครื่องหมายต่าง ๆ ที่ใช้ไม่ได้ใช้ทั่วไป มีเพียงเครื่องหมายเดียวคือ ตัวทิลด์ (tilde) ที่ยังใช้อยู่ในปัจจุบัน</doc>
