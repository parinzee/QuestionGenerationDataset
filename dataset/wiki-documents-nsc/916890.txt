<doc id="916890" url="https://th.wikipedia.org/wiki?curid=916890" title="กามีลา กาเบโย">กามีลา กาเบโย การ์ลา กามีลา กาเบโย เอสตราบาว ( เกิด 3 มีนาคม ค.ศ. 1997) เป็นนักร้องและนักแต่งเพลงลูกครึ่งคิวบาอเมริกัน เธอมีชื่อเสียงจากการเป็นสมาชิกกลุ่มศิลปินฟิฟท์ฮาร์โมนี ซึ่งก่อตั้งขึ้นระหว่างฤดูกาลที่สองของรายการดิเอกซ์แฟกเตอร์ เมื่อปี ค.ศ. 2012 หลังจากนั้น กลุ่มได้เซ็นสัญญากับสังกัดไซโคมิวสิก และเอพิกเรเคิดส์ ได้ออกอีพีหนึ่งชุดและสตูดิโออัลบั้มสองชุด กาเบโยเริ่มมีผลงานในฐานะศิลปินเดี่ยว และได้ร่วมงานกับศิลปินมากมาย เช่น ในเพลง "แบดทิงส์" ร่วมกับแมชีนกันเคลลี ขึ้นห้าอันดับแรกในสหรัฐ หลังจากออกจากฟิฟท์ฮาร์โมนีเมื่อปี ค.ศ. 2016 เธอออกซิงเกิลเดี่ยว "ครายอิงอินเดอะคลับ" ไม่ประสบความสำเร็จมากนัก เธอกลับมาเน้นที่ดนตรีละติน และออกสตูดิโออัลบั้มแรกชื่อ กามีลา (2018) เปิดตัวที่อันดับหนึ่งบนชาร์ตบิลบอร์ด 200 ได้แรงสนับสนุนจากซิงเกิลแรก "ฮาวานา" ซึ่งขึ้นอันดับหนึ่งในหลายประเทศ รวมถึงสหราชอาณาจักร และสหรัฐ</doc>
