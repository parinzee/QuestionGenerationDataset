<doc id="621270" url="https://th.wikipedia.org/wiki?curid=621270" title="แม่พระประจักษ์ที่ฟาตีมา">แม่พระประจักษ์ที่ฟาตีมา แม่พระประจักษ์ที่ฟาตีมา เป็นการประจักษ์ของพระแม่มารีย์ต่อเด็กชาวโปรตุเกส 3 คน คือลูเซีย ดูช ซังโตส และฌาซิงตาและฟรังซิสโก มาร์โต รวมทั้งสิ้น 6 ครั้ง ในปี ค.ศ. 1917 ที่เมืองฟาตีมา ประเทศโปรตุเกส เหตุการณ์นี้ทำให้พระนางมารีย์พรหมจารีได้รับสมัญญาว่าแม่พระแห่งฟาตีมา (Our Lady of Fatima)การประจักษ์การประจักษ์ของทูตสวรรค์ การประจักษ์. การประจักษ์ของทูตสวรรค์. ในปี ค.ศ. 1916 ลูเซีย ดูช ซังโตส และฌาซิงตาและฟรังซิสโก มาร์โต ได้เห็นทูตสวรรค์ผู้อารักขาประเทศโปรตุเกสมาประจักษ์ 3 ครั้ง ดังนี้ ในฤดูใบไม้ผลิ ทูตสวรรค์ได้สอนเด็กทั้งสามให้สวดอ้อนวอนพระเจ้าให้อภัยบาปแก่ผู้ที่ไม่เชื่อพระองค์ ในฤดูร้อน ทูตสวรรค์ให้เด็กสวดอ้อนวอนพระเจ้าอย่างต่อเนื่องเพื่อให้พวกคนบาปกลับใจ และทำพลีกรรมเพื่อชดใช้บาปแทนคนเหล่านั้น ในฤดูใบไม้ร่วง ทูตสวรรค์สอนบทอธิษฐานอีกบทหนึ่ง เพื่อขอการชดใช้บาปแทนคนบาป และให้คนบาปได้กลับใจด้วยอำนาจของพระหฤทัยของพระเยซูและดวงหทัยนิรมลของพระแม่มารีย์การประจักษ์ของแม่พระ การประจักษ์ของแม่พระ. ในปี ค.ศ. 1917 พระนางมารีย์พรหมจารีได้มาประจักษ์ต่อเด็กทั้ง 3 คน ดังนี้- 13 พฤษภาคม ขณะที่เด็กทั้งสามกำลังนำแกะไปเลี้ยงในทุ่ง ก็พบสตรีคนหนึ่งปรากฏกายขึ้นพร้อมกับแสงสว่างจ้า เธอบอกเด็ก ๆ ว่าเธอมาจากสวรรค์ นัดหมายพวกเขาให้มาพบเธอทุก ๆ วันที่ 13 จนถึงเดือนตุลาคม แล้วเธอจะบอกเด็ก ๆ ว่าเธอเป็นใคร และให้เด็กทั้งสามทำพลีกรรมและรับความลำบากจากพระเจ้าเพื่อชดใช้บาปแทนคนบาป- 13 มิถุนายน สตรีนั้นขอให้เด็กสวดสายประคำบ่อย ๆ ให้อธิษฐานขอให้พระเยซูยกโทษบาปของมนุษย์ และช่วยเหลือวิญญาณทั้งหลายที่อยู่ในแดนชำระ และบอกเรื่องบางอย่างให้เด็กทั้งสามเก็บไว้เป็นความลับ- 13 กรกฎาคม สตรีนั้นย้ำให้เด็ก ๆ สวดสายประคำทุกวัน บอกเด็ก ๆ ว่าในเดือนตุลาคมนั้นเธอจะแสดงการอัศจรรย์ครั้งใหญ่ให้ทุกคนได้เชื่อ และให้ทำพลีกรรมแทนคนบาป- 13 สิงหาคม สตรีนั้นย้ำเตือนเด็ก ๆ ให้อธิษฐานและทำพลีกรรมมาก ๆ เพราะมีวิญญาณหลายดวงต้องลงนรก เพราะไม่มีคนอธิษฐานและทำพลีกรรมให้เขา- 13 กันยายน ลูเซียขอให้สตรีนั้นช่วยบำบัดโรคให้คนป่วยที่มาขอความช่วยเหลือเธอ สตรีนั้นว่าจะช่วยให้หายได้เป็นบางคน เพราะพระเจ้าไม่พอพระทัย- 13 ตุลาคม มีคนมารอดูการอัศจรรย์เป็นจำนวนมาก ทางการคาดว่าราว 70,000 คน เมื่อฝนหยุดตก สตรีนั้นปรากฏตัวขึ้นบนท้องฟ้า บอกว่าเธอคือ “มารดาแห่งสายประคำ” แม่พระเตือนให้คริสตชนหยุดทำบาป หันมาสวดสายประคำ และชดใช้โทษบาปของตนเอง แม่พระยังขอให้สร้างโบสถ์น้อยขึ้นที่นี่หลังหนึ่ง เมื่อแม่พระหายลับไป ดวงอาทิตย์ก็ปรากฏลักษณะแปลกประหลาด กลายเป็นสีเงิน มองเห็นได้โดยไม่แสบตา แล้วเริ่มเคลื่อนเป็นวงกลมสลับเป็นสีต่าง ๆ ปรากฏการณ์นี้เกิดขึ้นนานนับ 10 นาที หลังกลับสู่ภาวะปกติ ผู้อยู่ในเหตุการณ์พบว่าเสื้อผ้าของตนแห้งสนิท และสะอาดปราศจากคราบโคลนที่เปื้อนในตอนแรกท่าทีของคริสตจักร ท่าทีของคริสตจักร. เหตุการณ์แม่พระประจักษ์ที่ฟาตีมาถูกวิพากษ์วิจารณ์อย่างมาก จนในที่สุดวันที่ 3 พฤษภาคม ค.ศ. 1922 มุขนายกฌูเซ อัลเวส กอร์เรยา ดา ซิลวา (José Alves Correia da Silva) ประมุขมุขมณฑลเลอีเรีย-ฟาตีมา ในขณะนั้นจึงสั่งให้ดำเนินการสอบสวน และประกาศรับรองอย่างเป็นทางการเมื่อวันที่ 13 ตุลาคม ค.ศ. 1930</doc>
