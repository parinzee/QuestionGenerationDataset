<doc id="282855" url="https://th.wikipedia.org/wiki?curid=282855" title="เทศบาลเมืองแม่โจ้">เทศบาลเมืองแม่โจ้ เทศบาลเมืองแม่โจ้ เป็นองค์กรปกครองส่วนท้องถิ่นประเภทเทศบาลเมือง ตั้งอยู่ในเขตอำเภอสันทราย จังหวัดเชียงใหม่ มีพื้นที่รับผิดชอบประมาณ 19.46 ตารางกิโลเมตร ครอบคลุมบางส่วนของ 3 ตำบล คือ ตำบลหนองหาร ตำบลหนองจ๊อม และตำบลป่าไผ่ จำนวน 15 หมู่บ้าน มีประชากรในปี พ.ศ. 2560 จำนวน 24,337 คน มีสถาบันอุดมศึกษาทีสำคัญที่ตั้งอยู่ในเขตเทศบาล คือ มหาวิทยาลัยแม่โจ้ประวัติ ประวัติ. เทศบาลเมืองแม่โจ้ เดิมเป็นสุขาภิบาลแม่โจ้ ต่อมาได้รับการยกฐานะเป็นเทศบาลตำบลแม่โจ้เมื่อวันที่ 25 พฤษภาคม พ.ศ. 2542 ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542 และได้รับการยกฐานะจากเทศบาลตำบลเป็นเทศบาลเมืองเมื่อ พ.ศ. 2551 โดยสำนักงานเทศบาลเมืองแม่โจ้ตั้งอยู่ที่ตำบลหนองหาร อำเภอสันทราย จังหวัดเชียงใหม่อาณาเขตอาณาเขต. - ทิศเหนือ ติดต่อเทศบาลตำบลหนองหาร อำเภอสันทราย จังหวัดเชียงใหม่ - ทิศใต้ ติดต่อกับเทศบาลตำบลหนองจ๊อม และเทศบาลตำบลสันทรายหลวง อำเภอสันทราย จังหวัดเชียงใหม่ - ทิศตะวันออก ติดต่อเทศบาลตำบลหนองหาร และเทศบาลตำบลป่าไผ่ อำเภอสันทราย จังหวัดเชียงใหม่ - ทิศตะวันตก ติดต่อเทศบาลตำบลเหมืองแก้ว อำเภอแม่ริม จังหวัดเชียงใหม่เขตการปกครอง เขตการปกครอง. ครอบคลุมบางส่วนของ 3 ตำบล คือ ตำบลหนองหาร ตำบลหนองจ๊อม และตำบลป่าไผ่ จำนวน 15 หมู่บ้าน ได้แก่- ตำบลหนองหาร- ตำบลหนองจ๊อม- ตำบลป่าไผ่ประชากร ประชากร. ปัจจุบัน เทศบาลเมืองแม่โจ้มีประชากรทั้งหมด 24,337 คน แบ่งเป็น ชาย 10,927 คน หญิง 13,410 คน ข้อมูล ณ สิ้นปี 2560</doc>
