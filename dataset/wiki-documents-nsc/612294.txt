<doc id="612294" url="https://th.wikipedia.org/wiki?curid=612294" title="รายชื่อรายการการ์ตูนโทรทัศน์ไทย">รายชื่อรายการการ์ตูนโทรทัศน์ไทย "สุดสาคร" โดย ปยุต เงากระจ่าง เป็นการ์ตูนแอนิเมชันเรื่องแรกของไทยและออกฉายครั้งแรกเมื่อวันที่ 13 เมษายน พ.ศ. 2522 เป็นจุดเริ่มต้นของวงการอุตสาหกรรมการ์ตูนไทย ซึ่งโดยส่วนใหญ่อุตสาหกรรมการผลิตภาพยนตร์การ์ตูนในสมัยนั้นก็ยังติดขัดในเรื่องงบประมาณ ส่วนใหญ่การ์ตูนนำเข้าจากต่างประเทศมาฉายเป็นตอน ๆ ซึ่งมีต้นทุนถูกกว่า จนกระทั่งในยุคต่อมา บริษัท กันตนา จำกัด ได้ร่วมงานกับ บริษัท โทเอแอนิเมชัน จำกัด (Toei Animation) จากประเทศญี่ปุ่น ในการร่วมผลิตการ์ตูน 2 มิติ เช่น เซนต์เซย์ย่า, ดราก้อนบอล Z, เซเลอร์มูน (ภาคR) ฯลฯ ซึ่งก็เป็นส่วนหนึ่งของจุดเริ่มต้นของสายงานธุรกิจอุตสาหกรรมผลิตภาพยนตร์การ์ตูนในประเทศไทย และแล้วเมื่อในปี 2543 สถานีวิทยุโทรทัศน์ไทยทีวีสีช่อง 3 เปิดตัวรายการการ์ตูนไทยเรื่องแรก การ์ตูนปลาบู่ทอง ซึ่งเป็นเรื่องราวนิทานพื้นบ้านที่ถูกนำมาแปลงเป็นบทละครโทรทัศน์ ภาพยนตร์ หลายต่อหลายครั้ง ซึ่งก็ได้แปลงมาเป็นการ์ตูนโทรทัศน์โดยฉายครั้งแรกเมื่อวันที่ โดยการผลิตของ บ.บรอดคาซท์ ไทย เทเลวิชั่น จก. ซึ่งได้รับการตอบรับเป็นอย่างดีจากผู้ชมทั้งเด็กและผู้ใหญ่ ทำให้วงการการ์ตูนไทยสั่นสะเทือนขึ้นอีกครั้ง เมื่อเฟืองแรกได้ขยับขึ้นอีกครั้ง จนภายหลังก็ได้มีการ์ตูนแอนิมชั่นเกิดขึ้นตามอีกมากมาย ทั้งภาพยนตร์การ์ตูนฉายโรง ทั้งการ์ตูนโทรทัศน์ ทั้ง 2 มิติ และ 3 มิติ อาทิเช่น ปังปอนด์ (วิธิตา แอนิเมชั่น), ก้านกล้วย (กันตนา), ยักษ์ (เวิร์คพอยท์), จ๊ะ ทิง จา (แฟนตาซีทาวน์), เชลล์ดอน หอยกู้โลก (เชลล์ฮัท เอ็นเทอร์เทนเม้นท์), เบิร์ดแลนด์ แดนมหัศจรรย์ (GMM Grammy), ชุมชนนิมนต์ยิ้ม (บริษัท โฮมรัน เอ็นเทอร์เทนเมนท์ จำกัด) ฯลฯรวมรายชื่อภาพยนตร์การ์ตูนโทรทัศน์ของไทย</doc>
