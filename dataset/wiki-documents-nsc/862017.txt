<doc id="862017" url="https://th.wikipedia.org/wiki?curid=862017" title="เพราะเราพี่น้องกัน">เพราะเราพี่น้องกัน เพราะเราพี่น้องกัน (; ) คือ ภาพยนตร์ญี่ปุ่นแนวดรามา ดัดแปลงจากมังงะของอะกิมิ โยะชิดะ เรื่อง อุมิมะจิไดอารี กำกับและเขียนบทภาพยนตร์โดย ฮิโระกะสุ โคะเระเอะดะ นำแสดงโดย ฮะรุกะ อะยะเสะ, มะซะมิ นะงะซะวะ, คะโฮะ และซุสุ ฮิโระเสะ เล่าเรื่องของพี่น้องสามคนที่รับน้องสาวต่างมารดาวัย 14 ปีมาเลี้ยงหลังจากที่บิดาของทั้งสี่เสียชีวิต ภาพยนตร์เรื่องนี้เข้าฉายครั้งแรกเมื่อวันที่ 14 พฤษภาคม พ.ศ. 2558 ในสายประกวดรางวัลปาล์มทองคำ ของเทศกาลภาพยนตร์กาน ครั้งที่ 68 และฉายในประเทศญี่ปุ่นอย่างเป็นทางการเมื่อวันที่ 13 มิถุนายนของปีเดียวกันเนื้อเรื่องย่อ เนื้อเรื่องย่อ. ภาพยนตร์เรื่องนี้เล่าเรื่องราวของพี่น้องตระกูลโคดะสามคน ได้แก่ ซะจิ โคดะ (ฮะรุกะ อะยะเสะ) โยะชิโนะ โคดะ (มะซะมิ นะงะซะวะ) และจิกะ โคดะ (คะโฮะ) ที่ใช้ชีวิตร่วมกันตามลำพังหลังจากพ่อกับแม่แยกทางกัน โดยอาศัยอยู่ในบ้านของยายในเมืองคะมะกุระ จังหวัดคะนะงะวะ ประเทศญี่ปุ่น วันหนึ่ง พวกเธอทั้งสามต้องไปร่วมงานศพของผู้เป็นพ่อที่ไม่ได้พบหน้ากันนาน 15 ปี แล้วได้พบกับซุสุ อะซะโนะ (ซุสุ ฮิโระเสะ) น้องสาวต่างมารดาวัย 14 ปี ที่ต้องกลายเป็นเด็กกำพร้าหลังจากพ่อถึงแก่กรรม ซะจิเห็นดังนั้นจึงตัดสินใจชักชวนซุสุไปอาศัยอยู่ด้วยกันที่คะมะกุระนักแสดงนักแสดง. - ฮะรุกะ อะยะเสะ แสดงเป็น ซะจิ โคดะ - มะซะมิ นะงะซะวะ แสดงเป็น โยะชิโนะ โคดะ - คะโฮะ แสดงเป็น จิกะ โคดะ - ซุสุ ฮิโระเสะ แสดงเป็น ซุสุ อะซะโนะ - เรียว คะเสะ แสดงเป็น ซะกะชิตะ - คิริง คิกิ แสดงเป็น ฟุมิโยะ คิกุจิ - ลิลี แฟรงกี แสดงเป็น เซ็นอิจิ ฟุกุดะ - จุง ฟุบุกิ แสดงเป็น ซะจิโกะ นิโนะมิยะ - ชินอิจิ สึสึมิ แสดงเป็น คะซุยะ ชิอินะ - ชิโนะบุ โอตะเกะ แสดงเป็น มิยะโกะ ซะซะกิการผลิต การผลิต. ภาพยนตร์เรื่องนี้ร่วมผลิตโดย ฟุจิเทเลวิชัน โชงะกุกัง โทโฮ และกากาคอร์ปอเรชัน เริ่มถ่ายทำเมื่อเดือนกรกฎาคม พ.ศ. 2557รางวัล</doc>
