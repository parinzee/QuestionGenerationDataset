<doc id="296760" url="https://th.wikipedia.org/wiki?curid=296760" title="สโมสรฟุตบอลจังหวัดพัทลุง">สโมสรฟุตบอลจังหวัดพัทลุง สโมสรฟุตบอลจังหวัดพัทลุง เป็นสโมสรฟุตบอลอาชีพในประเทศไทยโดยเป็นทีมจากจังหวัดพัทลุง ปัจจุบันเล่นใน ไทยลีก 4ประวัติสโมสร ประวัติสโมสร. สโมสรฟุตบอลพัทลุง เอฟซี เริ่มก่อตั้งเมื่อเดือนธันวาคม ปลายปี 2552 โดยมี นางนาที รัชกิจประการ เลขานุการประธานรัฐสภา เป็นประธานสโมสรหญิงอีกคนหนึ่งของประเทศไทย คุณนาทีเริ่มการจัดตั้งสโมสร โดยสมาชิกแฟนคลับชาวพัทลุง ที่รักฟุตบอลและเห็นถึงความสำคัญของการสนับสนุนนักฟุตบอลอาชีพที่นำชื่อเสียงมาสู่จังหวัดบ้านเกิด นั่นคือที่มาของการเริ่มต้นส่งทีมเข้าร่วมการแข่งขันฟุตบอลดิวิชั่น 2 ลีกภูมิภาค (ภาคใต้) 2010 สโมสรฟุตบอลพัทลุง เอฟซี ได้มีพิธีเปิดสโมสรอย่างเป็นทางการเมื่อวันเสาร์ ที่ 30 มกราคม 2553 ที่ผ่านมา โดยถือเป็นสโมสรภาคใต้ทีมแรกที่ได้ถ่ายทอดสดทั่วประเทศผ่านสถานีโทรทัศน์ช่อง NBT สทท. ซึ่งได้รับผลตอบรับที่ดีมากจากพี่น้องชาวจังหวัดพัทลุงทั้งในพื้นที่และอยู่ทั่วทั้งประเทศ โดยในวันเปิดตัว ได้รับเกียรติจากผู้ว่าราชการจังหวัด นายวินัย ครุวรรณพัฒน์ เป็นผู้เปิดงาน และ สโมสรอินทรีเพื่อนตำรวจ ร่วมแข่งขันนัดเปิดสนาม ซึ่งทั้งสองทีมเล่นได้ประทับใจผู้เข้าชมทุกท่านในวันนั้น ผลคือทีมเจ้าบ้านแพ้ไป 2 - 4สนามเหย้า สนามเหย้า. สโมสรฟุตบอลจังหวัดพัทลุงใช้ สนามกีฬากลางจังหวัดพัทลุง ซึ่งตั้งอยู่บนถนนสายเอเชีย หากแฟนบอลมาจากทางจังหวัดตรัง เมื่อถึงสี่แยกเอเชีย ซึ่งเป็นแยกที่หากตรงไปจะเข้าตัวเมืองพัทลุง เลี้ยวขวาไปอำเภอหาดใหญ่ เลี้ยวซ้ายไปอำเภอทุ่งสง จังหวัดนครศรีธรรมราช ก็ให้เลี้ยวซ้าย ขับตรงไปประมาณ 200 เมตร จะพบทางเบี่ยงอยู่ซ้ายมือ ซึ่งเป็นทางเข้าสนาม มีป้ายชัดเจน เข้าสู่สนามจะพบกับความสวยงามตามแบบฉบับของการก่อสร้างตามแปลนของการกีฬาแห่งประเทศไทย ซึ่งมีรั้วรอบขอบชิดอย่างดี ทว่าได้มีการเพิ่มเติมอัฒจันทร์ทั้งฝั่งมีหลังคาและกระถางคบเพลิง เพื่อรองรับแฟนบอลให้ได้มากยิ่งขึ้น โดยที่ฝั่งกระถางคบเพลิงจุแฟนบอลได้ประมาณ 1,500-1,800 คน ส่วนฝั่งมีหลังคารองรับแฟนบอลประมาณ 2,000-2,500 คน ด้านห้องพักต่างๆ ก็ถอดแบบมาเหมือนสนามกีฬากลางทั่วไปที่จะมีการใช้ใต้ถุนอัฒจันทร์เป็นห้องต่างๆ ไม่ว่าจะเป็นห้องพักนักกีฬา ห้องผู้ตัดสิน ห้องปฐมพยาบาล ห้องประชุม ซึ่งทุกห้องมีพร้อมที่จะรองรับการแข่งขันฟุตบอลลีกภูมิภาค ดิวิชั่น 2 อย่างไร้ปัญหา ส่วนสภาพพื้นสนามหญ้า โดยรวมอยู่ในในเกณฑ์ประมาณ 85 เปอร์เซ็นต์ ซึ่งจัดว่ามีความสมบูรณ์ มีเพียงบางจุดเท่านั้นที่สภาพหญ้ายังขึ้นไม่เต็ม แต่ก็ไม่น่าจะเป็นอุปสรรคต่อการแข่งขันในฐานะเจ้าบ้านแต่อย่างใด เรื่องไฟส่องสว่างหากต้องทำการแข่งขันในช่วงค่ำก็ไม่มีปัญหาแต่อย่างใด เพราะว่าสนามกีฬากลางจังหวัดพัทลุงมีไป 4 มุมสนามสามารถรองรับการแข่งขันกลางคืนได้ อีกทั้งสกอร์บอร์ดก็เป็นดิจิตอล ยังสามารถใช้งานได้เป็นอย่างดี พร้อมต้อนรับทุกทีมผู้มาเยือนแน่นอนผู้เล่นชุดปัจจุบัน ผู้เล่นชุดปัจจุบัน. ชุด ลีกภูมิภาค ที4 2560สถิติต่างๆของสโมสร</doc>
