<doc id="790587" url="https://th.wikipedia.org/wiki?curid=790587" title="ไทยลีก 3">ไทยลีก 3 ไทยลีก 3 () ฟุตบอลลีกอาชีพระดับชั้นที่ 3 ของไทยซึ่งเริ่มแข่งขันในฤดูกาล 2560 เป็นฤดูกาลแรกโดยคัดเอาสโมสรที่จบอันดับ 1-4 จาก 8 โซนของ ดิวิชั่น 2 เดิมขึ้นมาแข่งใน ไทยลีก 3 แล้วแบ่งเป็น 2 โซน ได้แก่โซนบน และโซนล่าง โซนละ 16 สโมสรแล้วนำสโมสรชนะเลิศของแต่ละโซน และสโมสรที่ชนะการแข่งเพลย์ออฟ ระหว่างรองชนะเลิศของแต่ละโซน ขึ้นไปแข่ง ไทยลีก 2 ส่วนการตกชั้น จะนำสโมสรที่ได้อันดับสุดท้ายจากทั้งสองโซนจะตกชั้นลงไปเล่นใน ไทยลีก 4 ในวันที่ 15 ธันวาคม พ.ศ. 2559 ได้มีการเปลี่ยนชื่อลีกจาก ไทยลีกแชมเปียนชิป เป็น ไทยลีก 3 ต่อมายูโร่เค้กได้เข้ามาเป็นผู้สนับสนุนหลักทำให้เปลี่ยนเป็น ไทยลีก 3 ยูโร่เค้กลีกโปร ในปี พ.ศ. 2561 ธนาคารออมสินได้เข้ามาเป็นผู้สนับสนุนหลักทำให้เปลี่ยนเป็น ไทยลีก 3 ออมสินลีกโปรประวัติ ประวัติ. ภายหลังจากการเลือกตั้งนายก สมาคมกีฬาฟุตบอลแห่งประเทศไทย ในพระบรมราชูปถัมภ์ เมื่อวันที่ 11 กุมภาพันธ์ 2559 ซึ่ง พลตำรวจเอก สมยศ พุ่มพันธุ์ม่วง ซึ่งได้รับเลือกจากสโมสรสมาชิกให้ดำรงตำแหน่งนายกสมาคม คนใหม่ รวมไปถึงสภากรรมการทั้งหมด ได้มีนโยบายในการยกระดับลีกอาชีพของไทยให้มีมาตรฐานยิ่งขึ้น เลยมีแนวคิดที่จะมีการจัดตั้งลีกระดับสาม แทนที่ ลีกภูมิภาค ดิวิชั่น 2 โดย กรวีร์ ปริศนานันทกุล ในฐานะประธานบริษัทลีกภูมิภาค ได้เปิดเผย การจัดตั้งลีกใหม่ โดยมีเกณฑ์สโมสรที่จะเข้าร่วมคือ สโมสรที่จบอันดับที่ 1-4 จาก 8 โซนของ ลีกภูมิภาค ฤดูกาล 2559 และไม่ได้สิทธิ์เลื่อนชั้นใน รอบแชมเปียนส์ลีก ฤดูกาล 2559 รวมเป็น 32 สโมสร แล้วแบ่งเป็น 2 โซนๆ ละ 16 สโมสร โดยแบ่งเป็นโซนบนของประเทศ (สโมสรจากภาคเหนือ, ภาคตะวันตก, ภาคตะวันออกเฉียงเหนือ, และภาคตะวันออก) และ โซนล่างของประเทศ (สโมสรจากภาคกลาง, กรุงเทพมหานครและปริมณฑล, และภาคใต้) โดยจะเริ่มทำการแข่งขันใน ฤดูกาล 2560 เป็นฤดูกาลแรกโครงสร้างของลีกการเลื่อนชั้น โครงสร้างของลีก. การเลื่อนชั้น. สโมสรชนะเลิศของแต่ละโซน จะได้สิทธิ์เลื่อนชั้นไปทำการแข่งขัน ไทยลีก 2 โดยอัตโนมัติ โดยที่จะมีการเพลย์ออฟหาสโมสรชนะเลิศโดยใช้กฎ Away Goal สโมสรที่ชนะ จะได้ตำแหน่งชนะเลิศ ส่วนการหาอีกหนึ่งสโมสรที่จะทำการเลื่อนชั้นตามสโมสรชนะเลิศของแต่ละโซนนั้น จะมีการเพลย์ออฟเลื่อนชั้น โดยนำสโมสรที่จบด้วยตำแหน่งรองชนะเลิศของทั้งสองโซน มาทำการแข่งขันในระบบน็อกต์เอำท์ (เหย้า-เยือน) โดยใช้กฎ Away Goal โดยรวมผลสองนัด สโมสรใดชนะประตูรวมสองนัดมากที่สุด จะได้สิทธิ์เลื่อนชั้นไปทำการแข่งขัน ไทยลีก 2 ต่อไป ในขณะเดียวกัน สโมสรอันดับ 16-18 ใน ไทยลีก 2 จะต้องตกชั้นลงมาเล่นในไทยลีก 3 แทนการตกชั้น การตกชั้น. สำหรับการตกชั้นไปเล่นใน ไทยลีก 4 ของสโมสรในลีกไทยลีก 3 นั้น จะนำสโมสรที่ได้อันดับสุดท้ายจากทั้งสองโซนตกชั้น โดยที่สโมสรจาก ไทยลีก 4 ที่ชนะเลิศการแข่งขันในรอบมินิลีก ของทั้งสองกลุ่ม และ สโมสรที่ชนะเลิศ การเพลย์ออฟเลื่อนชั้น จะได้สิทธิ์เลื่อนชั้นมาทำการแข่งขันแทนผู้สนับสนุนหลัก ผู้สนับสนุนหลัก. รายชื่อผู้สนับสนุนหลักแข่งขันในฤดูกาลต่างๆ- 2560: ยูโร่ เค้ก (ไทยลีก 3 ยูโร่เค้ก ลีก โปร) - 2561: ธนาคารออมสิน (ไทยลีก 3 ออมสิน ลีก โปร)ทีมชนะเลิศไทยลีก 3</doc>
