<doc id="727084" url="https://th.wikipedia.org/wiki?curid=727084" title="จารบีปีเสือ">จารบีปีเสือ จารบีปีเสือ เป็นรายการวาไรตี้โชว์ควบคู่กับซิตคอมและเกมโชว์ซึ่งเป็นภาคต่อของรายการจารบีสีชมพู และเป็นรายการที่ 3 ของบริษัท ทริปเปิ้ล ทู จำกัด ออกอากาศทางสถานีวิทยุโทรทัศน์กองทัพบกช่อง 5 ออกอากาศครั้งแรกเมื่อวันอาทิตย์ที่ 22 มีนาคม พ.ศ. 2541 และยุติการออกอากาศในวันอาทิตย์ที่ 27 กันยายน พ.ศ. 2541รูปแบบรายการวาไรตี้ซิทคอมเกมโชว์ รูปแบบรายการ. วาไรตี้ซิทคอมเกมโชว์. จารบีปีเสือ รูปแบบรายการส่วนมากยังคงใช้รูปแบบรายการในยุคจารบีสีชมพู แต่ถูกปรับเปลี่ยนเล็กน้อยเพื่อความเหมาะสมตามยุคสมัย โดยมีรูปแบบเป็นวาไรตี้ซิทคอมเกมโชว์ แต่ละตอนมักมีนักแสดงรับเชิญมาร่วมพูดคุยกับนักแสดงหลักในช่วงสนทนา ร่วมแสดงละครและมาร่วมเล่นเกมในช่วงท้ายรายการ โดยแขกรับเชิญคนแรกคือ ไชยา มิตรชัย ออกอากาศตั้งแต่ 22 มีนาคม พ.ศ. 2541 - 27 กันยายน พ.ศ. 2541 และในวันที่ 20 กันยายน และวันที่ 27 กันยายน พ.ศ. 2541 จารบีปีเสือได้รวบรวมภาพเหตุการณ์ที่น่าสนใจของตอนที่ออกอากาศไปแล้วนำมาเสนออีกครั้ง ทั้งช่วงล่อเสือออกจากถ้ำ กระตุกหนวดเสือ และเสือตกถัง ในชื่อ จารบีปีเสือ ยำใหญ่ พร้อมกับมอบเงินรางวัล 5,000 บาทให้ผู้โชคดีทางบ้านที่มาจากการจับชิ้นส่วนของผู้สนับสนุนรายการที่ผู้ชมทางบ้านส่งมาร่วมสนุกนั่นเองล่อเสือออกจากถ้ำ ล่อเสือออกจากถ้ำ. ในช่วงนี้เป็นช่วงสนทนา ซึ่งหลังจากที่ทางรายการแนะนำดารารับเชิญแล้วจะเชิญดารารับเชิญมาพูดคุยกับพิธีกร ซึ่งจะผลัดเปลี่ยนการทำหน้าที่กันไปในแต่ละเทป โดยจะเชิญดารามาพูดคุยในเรื่องส่วนตัวของดารารับเชิญ เช่น ผลงาน การแสดง ในบางครั้งทีมงานอาจจะมีการสร้างสถานการณ์เพื่ออำดารารับเชิญ โดยเรื่องราวจากการสัมภาษณ์จะเป็นเรื่องที่นำเข้าสู่ละครในเทปนั้นๆกระตุกหนวดเสือ กระตุกหนวดเสือ. ช่วงนี้สนับสนุนโดยสบู่ฮาร์โมนี ผงซักฟอกโอโม น้ำยาล้างจานซันไลต์ แชมพูลักซ์ ซูเปอร์ริช และลิปตัน ไอซ์ที ชารสเลมอนและรสพีช เป็นช่วงซิตคอมของรายการ มีเนื้อหาเกี่ยวกับเรื่องส่วนตัวของดาราซึ่งทางรายการได้พูดคุยไปในช่วงล่อเสือออกจกาถ้ำ โดยดารารับเชิญจะมาแสดงละครร่วมกับพิธีกรหลัก ความยาวประมาณ 10-20 นาที ซึ่งละครตอนแรกของจารบีปีเสือที่มีชื่อตอนคือตอน มนต์รักนักบาส ออกอากาศเมื่อวันที่ 5 เมษายน พ.ศ. 2541ผู้ดำเนินรายการผู้ดำเนินรายการ. - ชาญณรงค์ ขันทีท้าว (22 มีนาคม พ.ศ. 2541 - 27 กันยายน พ.ศ. 2541) - สกาวใจ พูนสวัสดิ์ (22 มีนาคม พ.ศ. 2541 - 27 กันยายน พ.ศ. 2541) - ธงชัย ประสงค์สันติ (22 มีนาคม พ.ศ. 2541 - 27 กันยายน พ.ศ. 2541) - แดนนี่ ศรีภิญโญ (22 มีนาคม พ.ศ. 2541 - 27 กันยายน พ.ศ. 2541) - เท่ง เถิดเทิง (22 มีนาคม พ.ศ. 2541 - 27 กันยายน พ.ศ. 2541) - จิ้ม ชวนชื่น (22 มีนาคม พ.ศ. 2541 - 27 กันยายน พ.ศ. 2541)การออกอากาศ การออกอากาศ. สถานีวิทยุโทรทัศน์กองทัพบก- วันอาทิตย์ เวลา 14.00 - 15.00 น. (22 มีนาคม พ.ศ. 2541 - 27 กันยายน พ.ศ. 2541)ตอนของรายการเกมโชว์เกมเกมโชว์. เกม. - วงล้อแห่งโชค (22 มีนาคม 2541 - 27 กันยายน 2541) - เสือตกถัง (22 มีนาคม 2541 - 27 กันยายน 2541)วงล้อแห่งโชค วงล้อแห่งโชค. เป็นช่วงที่สืบเนื่องมาจาก จารบีสีชมพู โดยทางรายการจะหาพิธีกรหลักที่จะต้องไปแข่งเกมกับดารารับเชิญโดยการหมุนวงล้อ ซึ่งจะมีนักแสดงหลักทั้งหมด 6 คน ได้แก่ ติ๊ก อ๋อม ธง แดนนี่ เท่ง และจิ้ม โดยหากลูกศรไปตกที่หน้าใคร พิธีกรหลักคนนั้นก็จะต้องขึ้นไปแข่งขันบนสไลด์เดอร์แข่งกับดารารับเชิญ โดยพิธีกรหลักคนแรกที่ได้ขึ้นไปแข่งขันกับดาราในจารบีปีเสือ คือ ชาญณรงค์ ขันทีท้าวเสือตกถัง เสือตกถัง. ช่วงนี้สนับสนุนโดยสบู่ฮาร์โมนี เป็นช่วงที่สืบเนื่องมาจากรอบเทกระจาดของจารบีสีชมพู เพียงแต่มีการเปลี่ยนชื่อเพื่อให้เหมาะสมกับยุคสมัยของรายการ โดยในรอบนี้ดารารับเชิญจะมาแข่งเกมกับพิธีกรหลักซึ่งตัดสินจากการหมุนวงล้อในรอบแรก ผู้เข้าแข่งขันและพิธีกรหลักจะอยู่บนสไลด์เดอร์ ในเกมนี้จะให้ดารารับเชิญเป็นผู้เลือกคำถาม โดยจะมีแผ่นป้ายของผู้สนับสนุนรายการทั้งหมด 15 แผ่นป้าย เมื่อผู้เข้าแข่งขันเลือกคำถามแล้ว พิธีกรจะถามคำถามที่เลือก และลงท้ายด้วยคำว่า ใช่ หรือ ไม่ และให้ผู้เข้าแข่งขันตอบภายในเวลา 5 วินาที ทั้งนี้ถ้าหากดารารับเชิญไม่ตอบภายในเวลา 5 วินาที ทางรายการมีสิทธิให้ฟาวล์ได้ ถ้าหากผู้เข้าแข่งขันตอบถูก สไลด์เดอร์ของฝั่งพิธีกรจะยกขึ้น แต่ถ้าหากผู้เข้าแข่งขันตอบผิด ฝั่งดาราจะยกขึ้น โดยทั้ง 2 ฝ่ายต้องพยายามเกาะอยู่ในสไลด์เดอร์ให้ได้ ผู้ที่ตกลงมายังบ่อน้ำก่อนถือว่าเป็นผู้แพ้และเกมจะยุติลงทันที สำหรับดารารับเชิญ หากเป็นผู้ชนะ จะได้รับเงินรางวัล 50,000 บาท (ผู้สนับสนุนเงินรางวัล คือ สบู่ฮาร์โมนี) แต่ถ้าหากเป็นผู้แพ้ จะได้รับเงินรางวัลเพียง 10,000 บาทเท่านั้น ทั้งนี้ ผู้เข้าแข่งขันบางท่านอาจจะได้รับเงินรางวัล 50,000 บาทจากทางรายการ เช่น หม่ำ จ๊กมก และบิณฑ์ บรรลือฤทธิ์ ในวันที่ 7 มิถุนายน พ.ศ. 2541 ได้เพิ่มกติกาใหม่ โดยจะให้ผู้เข้าแข่งขันเลือกแผ่นป้ายจากแผ่นป้ายของผู้สนับสนุนรายการ 15 แผ่นป้าย โดยพิธีกรหลักที่ทำหน้าที่อยู่ในขณะนั้นจะเปิดแผ่นป้ายก่อนว่าสไลด์เดอร์จะยกกี่ขั้นในการตอบคำถามนั้นๆ ซึ่งจะมีตั้งแต่ 1-3 ขั้น อย่างละ 5 แผ่นป้าย ซึ่งสไลด์เดอร์ของดารารับเชิญหรือพิธีกรหลักก็จะยกตามจำนวนขั้นที่เปิดได้ (เช่นหากเปิดได้ 3 และดารารับเชิญตอบถูก ฝ่ายพิธีกรก็จะยก 3 ขั้น) ทำให้ดารารับเชิญมีโอกาสในการจบเกมเร็วยิ่งขึ้นหากตอบคำถามถูก นอกจากนี้ รายการยังได้เปิดโอกาสให้ผู้ชมทางบ้านได้ลุ้นเงินรางวัล 10,000 บาทโดยการส่งชิ้นส่วนของสบู่ฮาร์โมนี เขียนชื่อ-ที่อยู่ลงบนชิ้นส่วนและทายว่าใครจะเป็นผู้ชนะในการแข่งขันเทปนั้นๆ หากทายถูกจะได้รับเงินรางวัล 10,000 บาท แต่ถ้าหากทายผิดจะได้รับเงินรางวัล 5,000 บาท ยกเว้นในเทปวันที่ 20 กันยายน และ 27 กันยายน พ.ศ. 2541 ที่มีการมอบเงินรางวัล 5,000 บาทให้กับผู้โชคดีทางบ้านก่อนการยุติการออกอากาศรายการนั่นเอง</doc>
