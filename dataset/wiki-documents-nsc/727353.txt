<doc id="727353" url="https://th.wikipedia.org/wiki?curid=727353" title="แพน โรน">แพน โรน แพน โรน (Pan Ron; ภาษาเขมร: ប៉ែន រ៉ន, การออกเสียง: [paen rɑːn])เป็นนักร้องและแต่งเพลงชาวกัมพูชา ที่เป็นที่นิยมมากในช่วง พ.ศ. 2503 – 2513 และเป็นนักร้องโด่งดังระดับประเทศใน พ.ศ. 2509 เมื่อได้อัดแผ่นเสียงกับสิน สีสมุท เธอได้ร้องเพลงไว้กว่าร้อยเพลง และแต่งร้องเองหลายเพลง ชีวิตส่วนตัวของเธอไม่เป็นที่รู้จักกันมากนัก เพราะนิยมเก็บตัวมากกว่า เธอเสียชีวิตในช่วงที่เขมรแดงปกครองประเทศ น้องสาวของเธอคือแพน โรมกล่าวว่า โรนรอดชีวิตจนกระทั่งทหารเวียดนามรุกราน และเธอได้หายสาบสูญไป ซึ่งเขมรแดงได้ฆ่าผู้คนจำนวนมากในเวลานั้น</doc>
