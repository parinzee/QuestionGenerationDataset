<doc id="292295" url="https://th.wikipedia.org/wiki?curid=292295" title="อุลตร้าแมนมิลเลเนี่ยม">อุลตร้าแมนมิลเลเนี่ยม อุลตร้าแมนมิลเลเนี่ยม (; ) เป็นตัวละครจากซีรีส์อุลตร้าแมน ซื่งมีทักษะการใช้แม่ไม้มวยไทยในการต่อสู้กับเหล่าสัตว์ประหลาดจากต่างดาว ปรากฏตัวครั้งแรกในละครเวที อุลตร้าแมนมิลเลเนี่ยม ไลฟ์โชว์ อิน แบ็งคอค (Ultraman Millennium Live Show In Bangkok) ตุลาคม ค.ศ. 2001 และครั้งที่สองใน "อุลตร้าแมน ไลฟ์โชว์ โฟร์ดี" (Ultraman Live Show 4D) เมษายน ค.ศ. 2004 ที่ อิมแพค อารีน่า เมืองทองธานี และครั้งหนึ่ง บริษัท ไชโยโปรดักชั่นส์ จำกัด มีโครงการทำภาพยนตร์เรื่องโปรเจกต์อุลตร้าแมน โดยกำหนดให้แมทธิว ดีน รับบทเป็นอุลตร้าแมนมิลเลเนี่ยมประวัติ ประวัติ. อุลตร้าแมนมิลเลเนี่ยม เป็นเจ้าหน้าที่ประจำดวงจันทร์ในเขตกาแล็กซี M-78 ต่อมา อุลตร้าแมนมิลเลเนี่ยมได้ตามล่ามนุษย์ดาวนัคเคิ่ลที่บุกมายังโลก ในเหตุการณ์นี้เองที่ทำให้เขาได้รู้จักกับร้อยเอกโชว ซึ่งร่วมจับกุมมนุษย์ดาวนัคเคิล ทว่าร้อยเอกโชวเป็นฝ่ายพลาดท่าจนบาดเจ็บสาหัส อุลตร้าแมนมิลเลเนี่ยมจึงช่วยชีวิตด้วยการมอบพลัง (วิญญาณ) สู่ร่างของเขาส่วนหนึ่งเพื่อรักษาเขาให้พอมีชีวิตอยู่ต่อไป อุลตร้าแมนมิลเลเนี่ยม คือ ฉายาที่ชาวโลกเรียกอุลตร้าแมนคนใหม่ เขาเป็นหนึ่งในเจ้าหน้าที่ชุดเตรียมบรรจุเข้าสู่กองกำลังป้องกันอวกาศดาวอุลตร้า ประจำการอยู่ที่ดวงจันทร์ในขอบกาแล็กซี M-78 ซึ่งเคยเป็นด่านหน้าในการรับมือกองทัพสัตว์ประหลาดที่บุกถล่มดาวอุลตร้าเมื่อ 40,000 ปีก่อน ปัจจุบันพื้นที่บางส่วนใช้คุมขังสัตว์ประหลาดและมนุษย์ต่างดาวที่ชั่วร้าย ในระหว่างนั้น อุลตร้าแมนมิลเลเนี่ยม มีโอกาสเดินทางผ่านสุริยะจักรวาล เมื่อคราวติดตามจับกุมมนุษย์ดาวนัคเคิลที่หลบหนีที่คุมขังมาทางโลก ทำให้รู้จักกับร้อยเอกโชว ผู้ช่วยเหลือเขาในการจับกุมมนุษย์ดาวนัคเคิ่ลจนบาดเจ็บสาหัสที่ฐานปฏิบัติการในวงโคจรของดาวพฤหัส อุลตร้าแมนมิลเลเนี่ยมจึงช่วยชีวิตด้วยการมอบพลัง (วิญญาณ) สู่ร่างของเขาส่วนหนึ่งให้กับโชวแต่เพียงเพื่อรักษาเขาให้พอมีชีวิตอยู่ได้เท่านั้น เพราะอุลตร้าแมนมิลเลเนี่ยมยังไม่ได้รับการคัดเลือกจากดาวอุลตร้าให้ทำหน้าที่บนโลก ที่ดวงจันทร์ในขอบกาแล็กซี M-78 อุลตร้าแมนมิลเลเนี่ยม คิดค้นท่าไม้ตายประจำตัวได้ จึงตั้งชื่อเป็นอนุสรณ์ว่า "ลำแสงลูนาบลาสท์" เป็นท่าไม้ตายที่มีอนุภาพไม่ยิ่งหย่อนไปกว่าสโตเรียมของอุลตร้าแมนทาโร่ นอกจากนี้ เขายังได้รับการฝึกฝนจากอุลตร้าแมนเซเว่นในการใช้แสงวายช็อต (แสงอานุภาพสูงของเซเว่น) จนนำมาคิดค้นพัฒนาเป็นอาวุธใหม่ "เอ็กซตรีมวายช็อต" อุลตร้าแมนมิลเลเนี่ยม มีอายุ 2,600 ปี มาโลกครั้งแรก ค.ศ. 2010 ในร่างมนุษย์ คือ ร้อยเอก โชว สมาชิกหน่วยปฏิบัติการพิเศษที่ 3 (UNIT III) สังกัด AET โดยมีอุปกรณ์แปลงร่างคือวาร์ปเชนเจอร์ อุลตร้าแมนมิลเลเนี่ยม เป็นอุลตร้าแมนที่ไม่เห็นด้วยกับการฆ่าหรือทำลายล้าง แม้ในภาวะมีผลต่อความเป็นความตายของตน เขาก็ยังเลือกที่จะให้ทุกอย่างจบลงโดยไม่มีใครเสียชีวิตการออกแบบตัวละคร การออกแบบตัวละคร. อุลตร้าแมนมิลเลเนี่ยม เป็นตัวละครที่ได้รับการสร้างโดยสมโพธิ แสงเดือนฉาย ซึ่งเป็นตัวละครที่มีดวงตาสีฟ้า ปุ่มคัลเลอร์ไทเมอร์แบบแบน และลวดลายบนลำตัวที่เป็นเสมือนเกราะอ่อน คือส่วนสำคัญที่ทำให้อุลตร้าแมนมิลเลเนี่ยม แตกต่างจากพี่น้องอุลตร้าคนอื่น ๆ ใบหน้าที่ละม้ายอุลตร้าแมน ยังคงแสดงความเมตตาสะท้อนออกมาทางดวงตาสีฟ้า ปุ่มคัลเลอร์ไทเมอร์ลักษณะพิเศษที่สามารถเปลี่ยนแปลงรูปร่างเพื่อปลดปล่อยพลังงานมหาศาล และเป็นประตูมิติที่เชื่อมโลกของอุลตร้าแมนและโลกมนุษย์เข้าด้วยกัน ลวดลายที่เป็นเกราะอ่อนยังคงแฝงความลับพิเศษของอุลตร้าแมนมิลเลเนี่ยม ทั้งความสามารถ กระบวนท่า อาวุธ ท่าไม้ตาย พลังพิเศษอันไร้ขีดจำกัด รวมถึงมีทักษะวิชาแม่ไม้มวยไทยการปรากฏตัวในสื่ออื่น การปรากฏตัวในสื่ออื่น. อุลตร้าแมนมิลเลเนี่ยม ได้รับเลือกเป็นตัวละครที่ปรากฏอยู่บนปกนิตยสาร A day ฉบับพิเศษ 12A (ซึ่งปัจจุบันฉบับดังกล่าวจัดเป็นหนังสือหายาก)ของเล่น ของเล่น. อุลตร้าแมนมิลเลเนี่ยม ได้รับการจัดสร้างในรูปแบบของเล่น ซึ่งผลิตโดยบริษัทเอเพ็กซ์ โดยตัวของเล่นนี้เป็นรูปแบบแอ็คชั่นฟิกเกอร์ที่สามารถขยับส่วนแขนได้การตอบรับ การตอบรับ. ค.ศ. 2007 ได้มีปัญหาการฟ้องร้องเรื่องลิขสิทธิ์ จนต้องยุติการใช้ประโยชน์ทางการค้าของตัวละครดังกล่าว</doc>
