<doc id="365183" url="https://th.wikipedia.org/wiki?curid=365183" title="เซร์ฆิโอ อาเกวโร">เซร์ฆิโอ อาเกวโร เซร์ฆิโอ เลโอเนล "กุน" อาเกวโร (, ; เกิดวันที่ 2 มิถุนายน ค.ศ. 1988) เป็นนักฟุตบอลชาวอาร์เจนตินา ปัจจุบันเล่นให้กับแมนเชสเตอร์ซิตี และทีมชาติอาร์เจนตินา ในตำแหน่งกองหน้าตัวเป้า อาเกวโรมีชื่อเล่นว่า "กุน" เนื่องจากปู่ของเขาเห็นว่าเขาเหมือนกับตัวละครการ์ตูนญี่ปุ่น "กัมกัม" เขาแต่งงานกับลูกสาวของนักฟุตบอล ดิเอโก มาราโดนา ที่ชื่อ ยานินา มาราโดนา ซึ่งทั้งคู่มีบุตรชายด้วยกัน ชื่อว่า "เบงฆามิน อาเกวโร" พรีเมียร์ลีกฤดูกาล 2014–15 เป็นดาวซัลโวประจำฤดูกาล ด้วยการยิงไปทั้งสิ้น 26 ประตู จากการลงเล่นทั้งหมด 32 นัด และในพรีเมียร์ลีกฤดูกาลถัดมา ในนัดที่ 8 ที่แมนเชสเตอร์ซิตีพบกับนิวคาสเซิลยูไนเต็ด ที่สนามเอติฮัดสเตเดียม อาเกวโรยิงไปทั้งหมด 5 ประตู ภายในเวลา 20 นาที นับเป็นผู้เล่นที่ยิงได้ 5 ประตูได้เร็วที่สุดในประวัติศาสตร์พรีเมียร์ลีก เป็นผู้เล่นคนแรกในทวีปอเมริกาใต้ที่ยิงถึง 100 ประตูในพรีเมียร์ลีกของอังกฤษ</doc>
