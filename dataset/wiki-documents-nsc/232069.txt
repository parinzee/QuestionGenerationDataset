<doc id="232069" url="https://th.wikipedia.org/wiki?curid=232069" title="วรวัจน์ เอื้ออภิญญกุล">วรวัจน์ เอื้ออภิญญกุล นายวรวัจน์ เอื้ออภิญญกุล เป็นสมาชิกสภาผู้แทนราษฎรจังหวัดแพร่ สังกัดพรรคเพื่อไทย เป็นอดีตรัฐมนตรีว่าการกระทรวงวิทยาศาสตร์และเทคโนโลยี อดีตรัฐมนตรีประจำสำนักนายกรัฐมนตรี อดีตรัฐมนตรีว่าการกระทรวงศึกษาธิการ และอดีตรัฐมนตรีว่าการกระทรวงวัฒนธรรมประวัติ ประวัติ. นายวรวัจน์ เอื้ออภิญญกุล เกิดเมื่อวันที่ 2 พฤศจิกายน พ.ศ. 2502 มีชื่อเล่นว่า "แมว" เป็นบุตรชายของนายเมธาและนางธีรวัลย์ เอื้ออภิญญกุล โดยบิดาเคยเป็นอดีต ส.ส.แพร่ มีพี่น้อง 3 คน คือ- นายเมธี เอื้ออภิญญกุล กรรมการและเจ้าหน้าที่บริหาร บริษัทบ้านปู จำกัด (มหาชน) - นางปานหทัย เสรีรักษ์ ส.ส.แพร่ พรรคเพื่อไทย ที่ปรึกษาบริษัท บ้านปู จำกัด (มหาชน) และกรรมการบริษัท สารินพร็อพเพอร์ตี้ จำกัด ซึ่งเป็นภรรยาของ นพ.ทศพร เสรีรักษ์ อดีตกรรมการบริหารพรรคไทยรักไทย (บ้านเลขที่ 111) และอดีต ส.ส.แพร่ - นายองอาจ เอื้ออภิญญกุล กรรมการบริษัท บ้านปู จำกัด (มหาชน) นายวรวัจน์ จบการศึกษาวิทยาศาสตรบัณฑิต สาขาบริหารธุรกิจ จากมหาวิทยาลัยเกษตรศาสตร์ จบปริญญาโท สาขาพัฒนบริหารศาสตรมหาบัณฑิต (รัฐประศาสนศาสตร์) จากสถาบันบัณฑิตพัฒนบริหารศาสตร์ (นิด้า)งานการเมือง งานการเมือง. นายวรวัจน์ เริ่มลทำงานการเมืองในนาม "กลุ่มเมืองแพร่" ได้รับเลือกเป็นนายกเทศมนตรีเทศบาลเมืองแพร่ เมื่อปี พ.ศ. 2533 ดำรงตำแหน่ง 2 สมัย นายวรวัจน์ลงสมัครรับเลือกตั้งสมาชิกสภาผู้แทนราษฎรครั้งแรกในปี พ.ศ. 2539 ในนามของพรรคชาติไทย และได้รับเลือก จนกระทั่งได้ย้ายไปอยู่พรรคไทยรักไทย ในการเลือกตั้งเมื่อปี พ.ศ. 2544 และ พ.ศ. 2548 ซึ่งได้รับการเลือกตั้งเช่นกัน และพรรคไทยรักไทยก็ได้ถูกตัดสินยุบพรรคใน พ.ศ. 2550 นายวรวัจน์จึงย้ายไปสังกัดพรรคพลังประชาชน ใน พ.ศ. 2550 นายวรวัจน์ลงสมัครรับเลือกตั้งที่จังหวัดแพร่ ในนามพรรคพลังประชาชน และได้รับเลือก เมื่อเกิดเหตุการณ์ความไม่สงบทางการเมืองในประเทศไทย เมษายน พ.ศ. 2552 และมีการสลายการชุมนุมในวันที่ 13 เมษายน นายวรวัจน์จึงแสดงความคิดเห็นเกี่ยวกับเรื่องดังกล่าวว่าเหตุการณ์ที่เกิดขึ้นได้สร้างความขัดแย้งและส่งผลกระทบต่อประชาชนทั้งประเทศ ซึ่งก็ยังไม่มีใครยืนยันว่าข้อเท็จจริงเป็นอย่างไรว่าผู้ใดเป็นคนกระทำ ดังนั้นจึงต้องเปิดเผยข้อมูลให้ครบทุกด้าน โดยนายวรวัจน์ยังเชิญชวนประชาชนว่าหากใครที่มีคลิปหรือได้ถ่ายภาพ ก็ให้ส่งมาให้ที่พรรคเพื่อไทย ต่อมาวันที่ 23 เมษายน นายวรวัจน์ลุกขึ้นอภิปรายและได้ขอใช้สิทธิตามรัฐธรรมนูญ ในการนำภาพผู้เสียชีวิต ภาพเหตุการณ์ และญาติผู้ชีวิต จากการสลายการชุมนุมมาชี้แจงในรัฐสภา โดยยืนยันและรับรองด้วยเกียรติของสมาชิกรัฐสภา และตำแหน่ง ส.ส.เพราะตนได้ไปพบด้วยตนเอง ทั้งนี้หากประธานไม่ให้พูดในรัฐสภาจะลงไปแถลงข้างล่าง แต่ปรากฏว่า นายประสพสุข บุญเดช ประธานวุฒิสภา ทำหน้าที่ประธานการประชุม ไม่อนุญาต โดยยืนยันว่านายชัย ชิดชอบ ประธานสภาได้วินิจฉัยแล้ว จากนั้นนายวรวัจน์ได้เปิดคลิปวิดีโอพร้อมภาพนิ่งประกอบ เป็นภาพชายรปภ. 2 คนที่เสียชีวิตลอยน้ำมา ถูกมัดมือและปาก โดยชูภาพนิ่งประกอบว่าชายทั้งสองเป็นการ์ดนปช. ที่เคยไปยืนบนเวที นปช.ในวันที่ 22 มีนาคม ที่ผ่านมา พร้อมกับฉายคลิปวิดีโอทหารรุมทำร้ายผู้ชุมนุมรายหนึ่ง ระหว่างการเข้าสลายการชุมนุมที่สามเหลี่ยมดินแดง นายวรวัจน์กล่าวว่าตนขอให้ นายอภิสิทธิ์ เวชชาชีวะ นายกรัฐมนตรี ลาออก และเอาคนกลางมาสอบหาข้อเท็จจริงรัฐมนตรีว่าการกระทรวงวัฒนธรรม รัฐมนตรีว่าการกระทรวงวัฒนธรรม. ต่อมานายวรวัจน์ ได้รับแต่งตั้งเป็นรัฐมนตรีว่าการกระทรวงวัฒนธรรม ในรัฐบาลนายสมชาย วงศ์สวัสดิ์ ระหว่างดำรงตำแหน่งเคยมีแนวคิดที่จะนำความเชื่อ และพิธีกรรมทางไสยศาสตร์ เช่น พญานาค ควายธนู เสน่ห์ยาแฝด น้ำมนต์ ปลัดขิก มาทำเป็นสินค้าทางวัฒนธรรมเพื่อขายเป็นที่ระลึก จนได้รับเสียงฮือฮาจากประชาชนอย่างมาก ต่อมาพรรคถูกยุบ นายวรวัจน์จึงย้ายไปสังกัดพรรคเพื่อไทยรัฐมนตรีว่าการกระทรวงศึกษาธิการ รัฐมนตรีว่าการกระทรวงศึกษาธิการ. ในปี พ.ศ. 2554 ได้รับแต่งตั้งเป็นรัฐมนตรีว่าการกระทรวงศึกษาธิการ ในรัฐบาลของนางสาวยิ่งลักษณ์ ชินวัตร โดยที่นายวรวัจน์ ได้มอบหมายภารกิจให้รัฐมนตรีช่วยว่าการ ให้กำกับดูแลการศึกษาเป็นรายภาค แทนการแบ่งงานในรูปแบบเดิมที่ใช้การแบ่งภารกิจตามหน่วยงาน โดยนายวรวัจน์ จะดแลรับผิดชอบในพื้นที่ภาคเหนือ ภาคใต้ และกรุงเทพมหานคร ซึ่งการบริหารงานของนายวรวัจน์ ได้ถูกสมาชิกในพรรคเดียวกันวิพากษ์วิจารณ์ถึงแนวทางการบริหารงาน และการแต่งตั้งข้าราชการระดับสูง นอกจากนี้นายนายวรวัจน์ยังนำแนวคิดนอกกรอบเพื่อที่จะหารายได้เข้าโรงเรียนดังโดยการนำระบบแป๊ะเจี๊ยะเข้ามาในระบบการคัดเลือกนักเรียน รวมทั้งยังได้กำหนดนโยบายพิจารณาเงินงบประมาณพิเศษให้กับมหาวิทยาลัยที่ดำเนินการตามแนวทางของรัฐบาลรัฐมนตรีประจำสำนักนายกรัฐมนตรี รัฐมนตรีประจำสำนักนายกรัฐมนตรี. ต่อมาในเดือนมกราคม พ.ศ. 2555 ได้รับแต่งตั้งเป็นรัฐมนมตรีประจำสำนักนายกรัฐมนตรีรัฐมนตรีว่าการกระทรวงวิทยาศาสตร์และเทคโนโลยี รัฐมนตรีว่าการกระทรวงวิทยาศาสตร์และเทคโนโลยี. ต่อมาได้รับแต่งตั้งเป็นรัฐมนตรีว่าการกระทรวงวิทยาศาสตร์และเทคโนโลยี ในรัฐบาลนางสาวยิ่งลักษณ์ ชินวัตร (ครม.ยิ่งลักษณ์ 3) ซึ่งต่อมากลุ่มพนักงานสำนักงานพัฒนาวิทยาศาสตร์และเทคโนโลยีแห่งชาติ (สวทช.) ได้จัดทำใบปลิว "ความไร้ธรรมาภิบาลของ รมว.วิทยาศาสตร์และเทคโนโลยี" เผยแพร่กล่าวถึงพฤติกรรมที่ไม่ชอบมาพากลของนายวรวัจน์ พร้อมกับนัดแต่งชุดดำประท้วง ในวันที่ 20 พฤษภาคม พ.ศ. 2556 เป็นต้นไป รวมทั้งมีการเขียนจดหมายปิดผนึก และจดหมายเปิดผนึก "ไว้ทุกข์ให้กับความถดถอยของการพัฒนาวิทยาศาสตร์และเทคโนโลยีในประเทศไทย" เผยแพร่ต่อสาธารณะ อีกทั้งยังมีการพูดถึงการบริหารจัดการที่ไม่เป็นธรรม การใช้อำนาจให้พวกพ้อง ญาติสนิทได้ผลประโยชน์ในกระทรวงวิทยาศาสตร์และเทคโนโลยี การตัดงบ และความตั้งใจที่จะทำลายสวทช กระทั่งได้รับโปรดเกล้าฯ ให้พ้นจากความเป็นรัฐมนตรีในเดือนมิถุนายน พ.ศ. 2556เครื่องราชอิสริยาภรณ์เครื่องราชอิสริยาภรณ์. - - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - พ.ศ. 2553 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ</doc>
