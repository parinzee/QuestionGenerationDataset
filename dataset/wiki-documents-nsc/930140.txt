<doc id="930140" url="https://th.wikipedia.org/wiki?curid=930140" title="พรรคปฏิวัติประชาชนเตอร์เกสถานตะวันออก">พรรคปฏิวัติประชาชนเตอร์เกสถานตะวันออก พรรคปฏิวัติประชาชนเตอร์เกสถานตะวันออก (East Turkestan People's Revolutionary Party ; ; ) เป็นพรรคคอมมิวนิสต์ของชาวอุยกูร์ และเป็นกลุ่มแบ่งแยกดินแดนติดอาวุธในซินเจียง ก่อตั้งเมื่อ พ.ศ. 2512 หรือก่อนหน้านั้น ระหว่างการปฏิวัติวัฒนธรรมของ เหมา เจ๋อตุง เป็นกลุ่มติดอาวุธที่ใหญ่ที่สุดใน ความขัดแย้งซินเจียง ก่อนจะสลายตัวไปใน พ.ศ. 2532 เป้าหมายของพรรคคือเพิ่มริเริ่มการปฏิวัติในสามตำบลครั้งที่สอง เพื่อจัดตั้งรัฐคอมมิวนิสต์เอกราชในซินเจียง โดยได้รับความช่วยเหลือจากสหภาพโซเวียต ความช่วยเหลือนี้เพิ่มขึ้นระหว่างความขัดแย้งจีน-สหภาพโซเวียต และความขัดแย้งเรื่องชายแดนที่ตามมาประวัติ ประวัติ. พรรคนี้ก่อตั้งเมื่อ พ.ศ. 2512 หรือก่อนหน้านั้นในซินเจียง ประเทศจีน สมาชิกส่วนใหญ่เป็นชาวอุยกูร์ มีส่วนน้อยเป็นชาวคาซักในจีน ตามข้อมูลของนักประวัติศาสตร์ชาวจีน จาง ยูจือ (Zhang Yuxi) พรรคนี้ก่อตั้งอย่างลับๆตั้งแต่ พ.ศ. 2506 อดีตสมาชิกของพรรคกล่าวอ้างว่าพรรคมีสมาชิก 60,000 คนและสาขาใต้ดิน 178 แห่งใน พ.ศ. 2512 แต่ยังไม่ได้รับการยืนยัน หลังจากความล้มเหลวใน พ.ศ. 2512 พรรคค่อยๆอ่อนแอลงเพราะนักรบส่วนใหญ่ถูกจับกุม และสมาชิกส่วนใหญ่ลี้ภัยออกไป พรรคสลายตัวใน พ.ศ. 2532</doc>
