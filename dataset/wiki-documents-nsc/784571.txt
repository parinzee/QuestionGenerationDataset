<doc id="784571" url="https://th.wikipedia.org/wiki?curid=784571" title="เดอะเบนส์">เดอะเบนส์ เดอะเบนส์ (The Bends) เป็นสตูดิโออัลบั้มชุดที่สองของวงเรดิโอเฮด วางตลาดในวันที่ 13 มีนาคม ศ.ค. 1995 ผ่านค่ายเพลงพาร์โลโฟน โดยมี จอห์น เลกกี เป็นโปรดิวเซอร์ อัลบั้มได้ทำการบันทึกที่ อีเอ็มไอสตูดิโอในกรุงลอนดอน มีผู้ควบคุมเสียงคือ ไนเจล กอดริช ที่กำลังจะร่วมงานกับอีกหลายอัลบั้มในอนาคต อัลบั้มนี้ยังเป็นจุดเริ่มต้นของบทเพลงที่เกี่ยวกับความงดงาม มีการใช้คียบอร์ดมากขึ้น และแต่ละเพลงเน้นเสียงกีตาร์ที่ชัดเจนมากขึ้นกว่าอัลบั้มก่อนหน้านี้ คือ พาโบลฮันนี ที่ได้รับอิทธิพลจากกรันจ์ มาพัฒนาต่อยังอัลบั้มชุดนี้โดยการใช้เสียงดนตรีร็อกที่ซับซ้อนมากขึ้นกับเนื้อเพลงที่ลึกลับและความคิดที่ลึกล้ำ ทอม ยอร์ก นักร้องนำ มักแสดงอารมณ์รุนแรงทุกครั้งเมื่อได้ออกทัวร์คอนเสิร์ต My Iron Lung วางจำหน่ายเป็นอีพี ก่อนจะมาเป็นซิงเกิลแรก ซิงเกิลต่อมา "High and Dry" พร้อมกับหน้าเอ "Planet Telex" และหน้าบี "Fake Plastic Trees" ได้ออกเป็นซิงเกิลที่สองพร้อมกันซิงเกิลที่สาม "Just" และ "Street Spirit (Fade Out)" เป็นซิงเกิลสุดท้ายจากอัลบั้มชุดนี้ที่ได้ขึ้นอันดับที่ 5 ในชาร์ตเพลงสหราชอาณาจักร อัลบั้มชุดนี้ได้มีนักวิจารณ์ชื่นชมว่าเป็นอัลบั้มที่ดีกว่า พาโบลฮันนี ที่เคยให้ความสนใจมาก่อน อัลบั้มชุดนี้ได้อันดับที่ 4 บนชาร์ตอัลบั้มแห่งสหราชอาณาจักร อย่างไรก็ตาม ซิงเกิล Creep" ไม่ประสบความสำเร็จในด้านอันดับเพลงนอกสหราชอาณาจักร อัลบั้มนี้ติดอันดับที่ 88 ในชาร์ตอเมริกา ถึงแม้ว่าอัลบั้มนี้ประสบความสำเร็จน้อยกว่าในอัลบั้มชุดต่อมา เดอะเบนส์ ได้รับยืนยันยอดขายแผ่นเสียงทองคำขาวมาแล้วถึงสามครั้งในสหราชอาณาจักรและแคนาดา รางวัลทองคำขาวด้านยอดขายในสหรัฐอเมริกาและสหภาพยุโรป นอกจากนี้ นักวิจารณ์และผู้ฟังต่างยกย่องว่าเป็นอัลบั้มที่ดีที่สุดรายชื่อเพลง</doc>
