<doc id="604421" url="https://th.wikipedia.org/wiki?curid=604421" title="ความทรงจำใหม่ หัวใจเดิม">ความทรงจำใหม่ หัวใจเดิม ความทรงจำใหม่ หัวใจเดิม เป็นละครโทรทัศน์ไทย เค้าโครงบทประพันธ์เรื่องมาจาก อิสริยะ จารุพันธ์, ณัฐิยา ศิรกรวิไล บทโทรทัศน์โดย ณัฐิยา ศิรกรวิไล, ศุภชัย สิทธิอำพรพรรณ กำกับการแสดงโดย อิสริยะ จารุพันธ์ ผลิตโดย บริษัท เอ็กแซ็กท์ จำกัด และ บริษัท แกรมมี่ เอ็นเตอร์เทนเม้นท์ จำกัด (มหาชน) นำแสดงโดย ธงไชย แมคอินไตย์, คัทลียา แมคอินทอช ออกอากาศทางสถานีวิทยุโทรทัศน์กองทัพบกช่อง 5 ทุกวันจันทร์-พฤหัสบดี เวลา 20:25-21:25 น. เมื่อวันที่ 20 พฤศจิกายน พ.ศ. 2541-6 ธันวาคม พ.ศ. 2541 ละครพิเศษเพื่อเป็นของขวัญให้กับแฟนเพลงของเบิร์ด ธงไชย แมคอินไตย์ ช่วงอัลบั้ม ธงไชย เซอร์วิส จำนวน 9 ตอนเรื่องย่อ เรื่องย่อ. เรื่องราวของ หญิงสาวที่ต้องสูญเสียความทรงจำไป เมื่อพบว่าคู่หมั้นของเธอพาหญิงสาวอื่นเข้าโรงแรม และจากอุบัติเหตุที่เกิดขึ้น ทำให้เธอได้มาพบกับชายหนุ่มผู้ที่ห่างหายจากความรักมาเกือบสิบปี การได้มาพบกันของคนทั้งคู่ ทำให้ก่อเกิดความรู้สึกดีๆขึ้นในหัวใจ โดยเฉพาะสำหรับเขา ซึ่งห่างหายจากความรักมาเกือบสิบปี เขาได้เรียนรู้ที่จะรักใหม่ แต่ยังไม่ทันที่ความรักของเขาจะสมหวัง เขาก็ได้พบกับความจริงที่ว่า หญิงสาวที่เขากำลังมอบความรักครั้งใหม่ให้นั้นมีคู่หมั้นอยู่แล้ว แม้จะเจ็บปวดกับความจริงนี้ แต่เขาก็ยังมอบสิ่งดีๆให้กับเธอ คือพยายามช่วยฟื้นความจำให้เธอ และเมื่อหญิงสาวกลับมามีความทรงจำอีกครั้ง ความจริงทั้งหมดเกี่ยวกับคู่หมั้นของเธอก็เปิดเผยออกมา ทำให้เขาเริ่มมีความหวังอีกครั้งนักแสดงนำนักแสดงนำ. - ธงไชย แมคอินไตย์ รับบทเป็น เดี่ยว - คัทลียา แมคอินทอช รับบทเป็น ว่าน / ข้าวผัด - อนุวัฒน์ นิวาตวงศ์ รับบทเป็น นัย - พิมพ์ผกา เสียงสมบุญ รับบทเป็น วิ - ไปรมา รัชตะ รับบทเป็น ปิ๊ง - กลศ อัทธเสรี รับบทเป็น เบิ้ม - พูนสวัสดิ์ ธีมากร รับบทเป็น อาเจ็กนักแสดงรับเชิญนักแสดงรับเชิญ. - ประกาศิต โบสุวรรณ - ด.ญ.พิมประภา ตั้งประภาพร รับบทเป็น ข้าวหอม - ด.ช.ศิรชัช เจียรถาวร รับบทเป็น กาโม่ - ด.ญ.หยาดทิพย์ ราชปาล รับบทเป็น แป้ง - ด.ญ.สาวิกา ไชยเดช รับบทเป็น ปุ๊ก</doc>
