<doc id="153456" url="https://th.wikipedia.org/wiki?curid=153456" title="พระชลญาณมุนี (สมโภช ธมฺมโภชฺโช)">พระชลญาณมุนี (สมโภช ธมฺมโภชฺโช) พระชลญาณมุนี,ดร. นามเดิม สมโภช นามสกุล นาคสิทธิเลิศ เกิดเมื่อวันเสาร์ที่ ๒๕ ธันวาคม พุทธศักราช ๒๕๐๘ (ปีมะเส็ง) เป็นบุตรนายโสภณ นาคสิทธิเลิศ นางศรีพล นาคสิทธิเลิศ (กิมไล้ แซ่แต้) บ้านเลขที่ ๒๒ หมู่ ๓ ตำบลบางกระเจ็ด อำเภอบางคล้า จังหวัดฉะเชิงเทราบรรพชาและอุปสมบท บรรพชาและอุปสมบท. เมื่ออายุได้ ๑๔ ปี ได้บรรพชาเป็นสามเณร ณ วัดเทพนิมิตร ตำบลหน้าเมือง อำเภอเมือง จังหวัดฉะเชิงเทรา โดยมี พระราชเมธากรกวี (สุบิน สุเมโธ ป.๙) วัดเทพนิมิตร ตำบลหน้าเมือง จังหวัดฉะเชิงเทรา เป็นพระอุปัชฌาย์ เมื่ออายุครบ ๒๐ ปีบริบูรณ์อุปสมบทเป็นพระภิกษุ เมื่อวันที่ ๖ กรกฎาคม พ.ศ. ๒๕๒๘ ณ วัดเทพนิมิตร อำเภอเมือง จังหวัดฉะเชิงเทรา โดยมีสมเด็จพระมหาวีรวงศ์ (มานิต ถาวโร ป.๙) ขณะดำรงสมณศักดิ์ที่พระธรรมบัณฑิตวัดสัมพันธวงศ์ เขตสัมพันธวงศ์ จังหวัดกรุงเทพฯ เป็นพระอุปัชฌาย์วิทยฐานะวิทยฐานะ. - นักธรรมตรี สำนักเรียนวัดอรัญญิกาวาส จังหวัดชลบุรี - นักธรรมชั้นโท สำนักเรียนวัดเทพนิมิตร จังหวัดฉะเชิงเทรา - นักธรรมชั้นเอก สำนักเรียนวัดเทพนิมิตร จังหวัดฉะเชิงเทรา - เปรียญธรรม ๓ ประโยค สำนักเรียนวัดเทพศิรินทราวาส กรุงเทพมหานคร - ประกาศนียบัตรวิชาชีพครู มหาวิทยาลัยสุโขทัยธรรมาธิราช - ศึกษาภาษาอังกฤษ (Mid - Warwickshire College of Further Education, United Kingdom) - ปริญญาตรี ศน.บ.(ศาสนศาสตรบัณฑิต) มหาวิทยาลัยมหามกุฏราชวิทยาลัย - ปริญญโท พธ.ม.(พุทธศาสตรมหาบัณฑิต) มหาวิทยาลัยมหาจุฬาลงกรณราชวิทยาลัย - ปริญญาเอก ศศ.ด.(ศิลปศาสตรดุษฏีบัณฑิตกิตติมศักดิ์) มหาวิทยาลัยราชภัฏราชนครินทร์ - ปริญญาเอก พธ.ด.(พุทธศาสตรดุษฏีบัณฑิต) มหาวิทยาลัยมหาจุฬาลงกรณราชวิทยาลัยหน้าที่การงานและผลงานหน้าที่การงานและผลงาน. - พ.ศ. ๒๕๓๑–๒๕๔๐ (๙ ปี) เป็นพระธรรมทูตเผยแผ่พระพุทธศาสนา ณ ประเทศอังกฤษ ฝึกระเบียบปฏิบัติแก่พระภิกษุสามเณรชาวต่างชาติ โดยยึดหลักธรรมวินัย จากหนังสือ “นวโกวาท” และปฏิบัติตามหลักสาย [วัดป่าหลวงปู่มั่น ภูริทัตโต] ในประเทศไทย- พ.ศ. ๒๕๔๔-ปัจจุบัน ดำรงตำแหน่งเจ้าอาวาสวัดอุทกเขปสีมาราม โดยสมเด็จพระญาณวโรดม ขณะดำรงสมณศักดิ์ที่พระญาณวโรดม วัดเทพศิรินทราวาส มีบัญชาให้ดำรงตำแหน่งรักษาการเจ้าอาวาสวัดอุทกเขปสีมาราม เมื่อวันที่ ๑๕ กรกฎาคม พ.ศ. ๒๕๔๔ และ ๓ เดือนต่อมา ได้รับพระบัญชาให้ดำรงตำแหน่งเจ้าอาวาส พร้อมทั้งตั้งสมณศักดิ์เป็น “พระครูปลัดสัมพิพัฒนญาณวราจารย์ ศาสนภารธุราธรยติคณิสสรสังฆานุนายก” และในวโรกาสพระราชพิธีเฉลิมพระชนมพรรษา ๘๐ พรรษา วันที่ ๕ ธันวาคม ๒๕๕๐ สมเด็จพระบรมบพิตรพระราชสมภารพระองค์ สมเด็จพระปรมินทรธรรมิมหาราชาธิราชเจ้า ทรงพระกรุณาโปรดเกล้าฯพระราชทานสมณศักดิ์ เป็นพระราชาคณะชั้นสามัญในราชทินนามที่ พระชลญาณมุนี"- พัฒนาจิตใจผู้มาฝึกปฏิบัติธรรม โดยเน้นการเข้าใจหลักธรรมและน้อมนำไปปฏิบัติได้จริง โดยวัดเป็น สถานที่ตั้งสถาบันพลังจิตตานุภาพ แห่งที่ ๙๙ - พัฒนาส่งเสริมความรู้ แก่พระภิกษุสามเณร และเยาวชนจนสามารถสำเร็จการศึกษาถึงระดับปริญญาเอก - พัฒนาอาคารสถานที่ภายในวัดโดยเน้นความเป็นศิลปวัฒนธรรมไทย - พัฒนาสิ่งแวดล้อมภายในวัดให้ร่มรื่น จนได้รับพระราชทานรางวัล "เสาเสมาธรรมจักร" จากสมเด็จพระเทพรัตนราชสุดาฯ สยามบรมราชกุมารี</doc>
