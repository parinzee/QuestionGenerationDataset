<doc id="709358" url="https://th.wikipedia.org/wiki?curid=709358" title="พรมมิ">พรมมิ พรมมิ (; ) เป็นพืชอายุหลายปี อยู่ในวงศ์เทียนเกล็ดหอย (Plantaginaceae) พบขึ้นตามริมน้ำและที่ชื้นแฉะทั่วไปลักษณะทางพฤกษศาสตร์ ลักษณะทางพฤกษศาสตร์. พรมมิเป็นพืชขนาดเล็ก ลำต้นเลื้อยไปตามพื้นดินที่มีความชุ่มชื้นหรือมีน้ำขัง ลำต้นเกลี้ยง อวบน้ำ ใบเป็นใบเดี่ยวรูปไข่กลับ ออกตรงข้ามกันแบบเป็นคู่ ไม่มีก้านใบ ขอบใบเรียบ ดอกเป็นดอกเดี่ยวสมบูรณ์เพศ ออกตามซอกใบ สีม่วงอ่อน กลีบเลี้ยงมี 5 กลีบ โคนติดกันเป็นรูปกรวย กลีบดอกเชื่อมติดกันเป็นหลอด ปลายแยกเป็น 5 แฉก เกสรตัวผู้มี 4 อัน รังไข่มี 2 ช่อง ผลเป็นผลแห้ง แตกได้ประโยชน์ ประโยชน์. ในพรมมิมีสารสำคัญในกลุ่มแอลคาลอยด์ เช่น บรามิน (brahmine), นิโคติน และสารกลุ่มซาโปนิน มีคุณสมบัติช่วยในการเรียนรู้และจดจำ ช่วยลดอาการวิตกกังวล ลดอาการซึมเศร้า และต้านอาการชัก ในทางการแพทย์แผนไทย พรมมิทั้งต้นมีรสเย็นหวาน ช่วยบำรุงประสาท แก้ลมบ้าหมู แก้ไข้ แก้ร้อนในกระหายน้ำ ขับปัสสาวะ ขับพยาธิ ขับเสมหะ แก้หืด และบำรุงหัวใจ ส่วนการแพทย์อายุรเวท ระบุว่า พรมมิมีรสขมหวาน ใช้เป็นยาเย็น มีฤทธิ์ทำให้สงบ ลดอาการผิดปกติทางสมอง เสริมสร้างการทำงานของสมอง เสริมสร้างระบบประสาท ช่วยในการเผาผลาญอาหาร ช่วยในการนอนหลับ และช่วยรักษาผิวพรรณ</doc>
