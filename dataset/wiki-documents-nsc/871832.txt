<doc id="871832" url="https://th.wikipedia.org/wiki?curid=871832" title="The Single Mom คุณแม่เลี้ยงเดี่ยวหัวใจฟรุ้งฟริ้ง">The Single Mom คุณแม่เลี้ยงเดี่ยวหัวใจฟรุ้งฟริ้ง คุณแม่เลี้ยงเดี่ยวหัวใจฟรุ้งฟริ้ง ชื่อภาษาอังกฤษ (The Single Mom) เป็นละครโทรทัศน์ไทยแนว ดราม่า-โรแมนติก-คอมเมดี-ครอบครัว ผลิตโดยบริษัท มาสเตอร์ วัน วีดีโอ โปรดักชั่น จำกัด โดยผู้จัด นิธิภัทร์ เอื้อวัฒนสกุล บทประพันธ์โดย ต้นรัก บทโทรทัศน์โดย ต้นรัก กำกับการแสดงโดย ชาตโยดม หิรัญยัษฐิติ นำแสดงโดย วิลลี่ แมคอินทอช,จิตตาภา แจ่มปฐม,จิรายุ ละอองมณี,กมลเนตร เรืองศรี,ด.ช.เฟรดดริค โซลเบิร์ก ออกอากาศทุกวันศุกร์ เวลา 20:00 - 20:15 น. , 20:45 - 23:00 น. และวันเสาร์–อาทิตย์ เวลา 20:15 - 22:45 น. เริ่มตอนแรกวันศุกร์ที่ 28 กรกฎาคม พ.ศ. 2560 – วันอาทิตย์ที่ 27 สิงหาคม พ.ศ. 2560 ต่อจากละครชุดThe Cupids บริษัทรักอุตลุดเรื่องย่อ เรื่องย่อ. หัวใจที่จมปลักอยู่กับความเจ็บปวดในอดีต คือการลงโทษตัวเอง...ที่ไม่ยุติธรรม สิ่งที่ควรทำคือเรียนรู้จากความผิดพลาด ไม่ใช่สร้างกำแพงกักขังตัวเองจากโอกาสครั้งใหม่ โอกาสที่ให้เราได้แก้ไข และสร้างชีวิตใหม่ที่มีความสุข ทั้งต่อตัวเองและคนรอบข้าง นี่ต่างหากคือความยุติธรรมที่ควรทำให้กับตัวเอง! เรื่องราวการเอาตัวให้รอดของ “มุลิลา” แม่เลี้ยงเดี่ยวลูกหนึ่งที่ขังตัวเองไว้กับอดีตอันเจ็บปวดและความกลัวต่อความรักและการใช้ชีวิตครอบครัว แต่เมื่อความรักที่แสนจะบริสุทธิ์ใจเข้ามาเคาะประตูหัวใจอีกครั้ง แถมยังมีมาให้เลือกตั้งสองคน แล้วไหนจะอดีตสามีเก่าที่กลับตัวกลับใจและกลับมาขอโอกาสอีกครั้ง... เธอจะกล้าเปิดใจให้โอกาสตัวเองอีกครั้งหรือไม่ ไม่มีใครให้คำตอบได้...นอกจากตัวเธอเองรายชื่อนักแสดงรายชื่อนักแสดง. - มุลิลา หรือ มู่ลี่ รับบทโดย จิตตาภา แจ่มปฐม แม่เลี้ยงเดี่ยว วัย 30 ปี หัวหน้าทีม A Merchandise Marketing ประจำรายการช้อปปิ้งทางช่องเคเบิล Wow Shopping TV ม่ายสาวสวยลูกติด ปากร้ายแต่ใจดี มั่นใจในตัวเองสูง อีโก้เต็ม ต้องปรับตัวให้ยอมรับกับความตกต่ำของชีวิต จากที่เคยทำงานมีหน้ามีตาในบริษัทยักษ์ใหญ่ แต่ตกงานและต้องจำยอมทำงานให้ช่องเคเบิลทีวีโนเนมเล็กๆ ด้วยรายได้น้อยกว่าเดิม รักเกียรติและศักดิ์ศรีของความเป็นหญิงสูงส่ง ทั้งชีวิตมีเพียงลูกและงาน เธอผิดหวังจากความรักครั้งแรกจากพ่อของลูก จนปิดกั้นตัวเองจากความรักได้สนิทแน่น แต่หัวใจลึกๆ กลับโหยหาความรักมาเติมเต็มให้ช่องโหว่ในใจให้เต็มเปี่ยมอีกครั้ง เพราะพลาดท้องก่อนแต่ง โดยไม่ได้ป้องกัน ทำให้รู้สึกผิดกับแม่ จึงตั้งใจว่าจะดูแลรักษาครอบครัวให้ดีที่สุด แต่แล้วก็ไม่รอดเพราะไม่ได้ศึกษาดูใจรู้ตื้นลึกหนาบางของพงศ์พิศุทธิ์ สามีเก่าดีเพียงพอ- ชิษณุ รับบทโดย วิลลี่ แมคอินทอช นักธุรกิจหนุ่มรูปหล่อ ภูมิฐาน ในช่วงวัย 35 ทายาทหนึ่งเดียวของตระกูล “โภคยสมบูรณ์” เจ้าของบริษัท M-ONE ผู้ผลิตสินค้าอุปโภคบริโภครายใหญ่ และเจ้าของ Wow Shopping TV ถูกปลูกฝังให้เข้มงวดเรื่องธุรกิจและการเงินมาตั้งแต่เด็ก ยึดมั่นในความเป็นสุภาพบุรุษ เข้าใจและมองโลกด้วยเหตุและผล ควบคุมการใช้อารมณ์ในการดำเนินชีวิตได้ดี เพราะชีวิตอยู่ในกรอบและแบบแผน เมื่อเจอมุลิลา ความหวือหวาและคาดเดาไม่ได้ก็บังเกิดขึ้นในชีวิตจนกลายเป็นความประทับใจและความรักในที่สุด- อัศวิน หรือ วิน / ไอ้ตี๋ รับบทโดย จิรายุ ละอองมณี หนุ่มตี๋หล่อใสเกาหลีเรียกพี่ หัวหน้าฝ่ายผลิต (Production Department) ฝีมือขั้นเทพ วัย 25-26 ปี ผู้ใช้หัวใจและความรักนำทางชีวิต ชอบใช้ชีวิตเรียบง่าย แต่ขยันตัวเป็นเกลียว เป็นนักวางแผนและที่ปรึกษาที่ดี รักและเข้ากับเด็กๆ ได้ดี ชอบปั่นจักรยาน แต่เสียอย่างเดียวเป็นคนใจร้อนและพูดเถรตรงถึงขั้นที่ชาวบ้านเรียกว่า “ปากหมา” มีครอบครัวที่อบอุ่นเป็นสิ่งยึดเหนี่ยวชีวิต โดยเฉพาะความรักที่ได้จากแม่- พงศ์พิศุทธิ์ หรือ พงศ์ (ตัวร้ายกลับตัวเป็นคนดี) รับบทโดย สาครินทร์ สุธรรมสมัย หนุ่มผู้กำกับอนาคตไกลวัย 30 ปี พ่อของน้องปลื้ม ทายาทเจ้าของบริษัทจิวเวลลี่ มั่นใจในตัวเอง ติสท์ตัวพ่อ ยึดถือความสุขของตัวเองเป็นใหญ่ มีความรักแบบเห็นแก่ตัว ยังรักสนุก ไม่มีความรับผิดชอบ ถูกปลูกฝังว่าผู้ชายคือผู้นำและเป็นเพศที่เข้มแข็ง อยู่ใต้อาณัติของแม่จนทำให้มีนิสัยที่ไม่ยอมโตเป็นผู้ใหญ่ มีปัญหาอะไรก็จะวิ่งไปให้แม่ช่วยเสมอ กว่าจะเรียนรู้คุณค่าของชีวิตและความรักก็มักจะทำมันสูญเสียและสายไปเสียก่อน- ต้องตา รับบทโดย กมลเนตร เรืองศรี เพื่อนสนิทและที่ปรึกษาด้านหัวใจของมุลิลา อายุประมาณ 30 ปี นักการบัญชีผู้เรียบร้อยจนดูราวกับเป็นกุลสตรีและอนุรักษ์นิยม เจ้าระเบียบจนเพื่อนๆ เรียกยาย มักจะตามมุกเพื่อนไม่ค่อยทัน ยังไม่ยอมแต่งงาน เพราะเธอเชื่อว่าการศึกษาใจกันให้ถ่องแท้ และเข้าใจซึ่งกันและกันจนลึกซึ้งเสียก่อนจะช่วยให้ความรักมั่นคงยืนยาว- พราวฟ้า รับบทโดย กฤษณ์สิรี สุขสวัสดิ์ เลขาฯ สาวของ MD ประจำ Wow Shopping TV วัย 22-24 ปี สาวเปรี้ยว มั่นใจ เด็กเจน Y มีตัวเองเป็นศูนย์กลาง อยากได้ต้องได้ ไม่แคร์ หลงตัวเอง อีโก้ ชอบข่มคนอื่น เธอหลงใหลในเสน่ห์สไตล์เกาหลีของอัศวินจนโงหัวไม่ขึ้น ยอมทำได้ทุกอย่างเพื่อจะพิชิตใจของอัศวิน- เจมส์ รับบทโดย ณปรัชญ์ รัตนนิตย์ หนุ่มเซอร์อายุประมาณ 25-26 ปี มือตัดต่อเพื่อนที่อัศวินสนิทด้วยมาก วันๆ ขลุกอยู่กับภาพบนหน้าจอคอมในห้องตัดต่อ เรียกว่ากินนอนในนั้นมากกว่าบ้านของตนเองเสียอีก มีสายตาเฉียบคม นิ่งๆ รับฟังทุกเรื่อง พูดน้อยแต่อย่าให้เมาเชียวทุกเรื่องที่เก็บไว้จะพร่างพรูพล่ามไม่หยุด เป็นคนที่เห็นพัฒนาการความคิดด้านความรักของอัศวินเป็นอย่างดี เรียกว่ามองไปถึงความคิดของอัศวินได้เลยทีเดียว แอบชอบพราวฟ้า แต่กลัว กลัวไม่ดีพอ- พี่ยักษ์ รับบทโดย ศิวัช คูสกุลธรรม แฟนหนุ่มสถาปนิกรุ่นใหญ่ของต้องตา แถมเป็นเพื่อนกับชิษณุ อายุประมาณ 35 ปี เป็นคนเงียบขรึม แทบไม่พูด อารมณ์ติสท์คนละขั้วกับต้องตาโดยสิ้นเชิง แต่เพราะความต่างจึงเกิดความรักที่ลงตัว โรแมนติก มีวิธีบอกรักต้องตาด้วยสิ่งที่คาดไม่ถึงอยู่เสมอ ใจดีและมีน้ำใจ กำลังศึกษาดูใจกับต้องตาเพื่อที่จะ แต่งงานใช้ชีวิต ด้วยกันอย่างมีความสุข แต่ความอดทนก็มีจุดสิ้นสุด เมื่อต้องตาไม่ยอมแต่งงานด้วยสักที และเกือบจะถอดใจ- น้องปลื้ม รับบทโดย ด.ช.เฟรดดริค โซลเบอร์ก ลูกชายวัย 5 ขวบของมุลิลา หน้าตาน่ารัก เป็นเด็กฉลาด ช่างพูดช่างเจรจา ช่างซักช่างถาม เข้ากับคนง่าย แต่อ่อนแอและขี้โรค เป็นโรคภูมิแพ้และหอบเมื่อเป็นหวัด ถูกมุลิลาประคบประหงมและให้ความรักเป็นอย่างดี เป็นสื่อกลางทำให้มุลิลาได้พบกับความรักครั้งใหม่- ตรีดาว (นางร้ายกลับตัวเป็นคนดี) รับบทโดย รังสิกานต์ โรจน์ชีวิน ไฮโซสาว อายุประมาณ 30 ปี เพียบพร้อมด้วยฐานะและชาติตระกูลที่เรียกว่า “ผู้ดีเศรษฐีเก่า” ถูกเลี้ยงมาโดยได้รับทุกสิ่งในชีวิตแทบจะไม่เคยถูกคนรอบข้างทำให้ผิดหวังเลย ครอบครัวของเธอมีหุ้นส่วนในบริษัทของครอบครัวชิษณุ เธอจึงได้เป็นหนึ่งในบอร์ดคณะกรรมการของบริษัท ต่อหน้ายิ้มแย้มแต่เบื้องหลังเห็นแก่ตัวนึกถึงผลประโยชน์ส่วนตนมากที่สุด ใช้อำนาจทำร้ายผู้อื่นอย่างเลือดเย็น เอาแต่ใจ เจ้าคิดเจ้าแค้น ได้รับการหมายมั่นปั้นมือจากผู้ใหญ่ทั้ง 2 ฝ่ายและสังคมให้เป็นคู่ที่เหมาะสมกับชิษณุ จึงคิดว่าชิษณุเป็นของตายเพราะในที่สุดแล้วชิษณุก็ต้องแต่งงานกับเธอ- แพทตี้ รับบทโดย มิเชล เบอร์แมน เลขาฯลูกครึ่งสาวส่วนตัวของชิษณุ อายุประมาณ 28-29 ปี รักสวยรักงาม คิดว่าตัวเองมีความสวยเป็นอาวุธ ชอบพรีเซ็นต์ความสวยของตัวเอง อยากมีสามีรวย เพราะเหนื่อยทำงาน แอบปลื้ม แอบรักชิษณุ และทะเยอทะยานเพื่อหวังจะได้เป็นเมียเจ้าของธุรกิจอย่างชิษณุ รู้ทุกเรื่องของชิษณุ แพทตี้เป็นคนฉลาด เจ้าแผนการ ร้ายลึก ไม่เคยยอมแพ้ใคร อยากได้อะไรก็ต้องได้ และมีเล่ห์เหลี่ยมจัด มักใช้ตัวเองเป็นด่านแรกในการปกป้องชิษณุ ไม่ชอบผู้หญิงทุกคนที่หวังจะเคลม และเข้าใกล้ชิษณุ โดยเฉพาะกับตรีดาว ที่แพทตี้ไม่ชอบหน้าเป็นพิเศษ แต่จำต้องเก็บซ่อนไว้ในใจ รวมถึงเสแสร้งทำดีด้วย เพราะตรีดาวก็มีฐานะนายจ้างคนหนึ่ง แต่ในที่สุดก็ถูกตรีดาวกำจัด- สุจินต์ รับบทโดย สมมาตร ไพรหิรัญ ผู้จัดการฝ่ายบัญชีของชิษณุ อายุประมาณ 45-50 ปี ทำงานให้ชิษณุด้วยความซื่อสัตย์ซื่อตรง เข้มงวดเรื่องการเงินและกฎระเบียบทุกกระเบียดนิ้ว แต่ก็มีจิตใจเมตตาและมีคุณธรรม จึงได้รับความไว้วางใจจากชิษณุให้ดูแลหลายเรื่องที่สำคัญ โดยเฉพาะการประสานงานและติดตามผลการดำเนินงานของสถานี Wow Shopping TV เป็นคู่กัดระดับตำนานกับแสงดาว- ดนัยเทพ-ดอลลี่ รับบทโดย จักรพันธ์ ตัณฑะสุวรรณะ นักธุรกิจสาวมั่น เปรี้ยวเว่อร์พอๆกับความเพี้ยน เพื่อนร่วมรุ่นของมุลิลา อายุประมาณ 30 ปี ผู้ที่ได้รับความไว้วางใจจากชิษณุให้บริหาร Wow Shopping TV ในตำแหน่ง MD เพื่อให้สถานีอยู่รอดและมีผลกำไร เธอยึดถือผลประโยชน์และความอยู่รอดของตนเองเป็นอันดับหนึ่ง การที่จะช่วยใครก็ตามต้องมีผลประโยชน์ต่างตอบแทน จอมวางแผน เลือกการประสบความสำเร็จในเรื่องงานมากกว่าเรื่องความรัก ยินดีที่จะอยู่บนคาน มากกว่าสานสัมพันธ์กับผู้ชาย (กลัวว่าผู้ชายจะมาช่วยใช้เงิน นางไม่พร้อม)- ลูกพีช รับบทโดย สิตางศุ์ ปุณภพ กะเทยฝ่ายประสานงานของ Wow Shopping TV ทำงานเก่ง พูดจาน้ำไหลไฟดับ โน้มน้าวคนเก่ง ประสานประโยชน์ให้ทีมงานได้เป็นอย่างดี แต่จะไม่ดีกับพวกใช้ปากทำงาน เพราะจากนางฟ้าแบ๊วๆ แล้วจะกลายเป็นกะเทยบ้าบิ่นได้ในชั่วพริบตา เป็นคนตรงรักความยุติธรรม แถมยังตั้งฉายาให้ตนเองว่า “กะเทยนางฟ้า” คู่ปรับตลอดเวฯ กับ “กะเทยนรก”- รัชนก (นางร้าย) รับบทโดย หรรษา จึงวิวัฒนวงศ์ หัวหน้าทีม B Merchandise Marketing ประจำรายการช้อปปิ้งทางช่องเคเบิล Wow Shopping TV สาวมั่น แรงทั้งเสื้อผ้าหน้าผมและนิสัย อายุประมาณ 30 ปี ชอบการแข่งขัน และชอบเอาชนะ มองมุลิลาเป็นคู่แข่งและต้องการสร้างผลงานเอาชนะมุลิลา เธอจึงทำทุกอย่างไม่ว่าจะดีหรือร้ายที่จะเอาชนะ มุลิลาให้ได้ เอิ่ม...มักจะร้ายเป็นส่วนใหญ่นะ!! เป็นคนเชื่อมั่นในตนเองสูง มีความมุ่งมั่นและชัดเจนกับ เป้าหมายในชีวิตและการทำงาน พูดจาเก่ง ตรงไปตรงมา ไม่ไว้หน้าใครในเรื่องการทำงาน แต่กับลูกค้าแล้วทุกอย่างเป็นไปได้หมด YES!! ตลอดเว... แอบเหงาเวลาที่ไม่มีใคร แต่เลือกที่จะประสบความสำเร็จเรื่องการงานก่อน ความรักคือเรื่องที่มาทีหลัง สำคัญน้อยกว่า- อั๋น รับบทโดย พิชพงศ์ โสมกุล กะเทยนรก ช่างหน้าควบช่างผมสาวประเภทสองประจำสถานี ขี้เม้าท์ ขี้ประจบ ช่างประชดประชัน เห็นแก่ประโยชน์ตัวเอง ดีกับทุกคนที่มีเงินหรือผลประโยชน์มาให้ สุดท้ายก็ถูกไล่ออก เพราะคอรัปชั่นและรับฝิ่นงานนอก- บุปผา รับบทโดย ดวงตา ตุงคะมณี แม่ของมุลิลา วัย 50 ปลายๆ ใช้ชีวิตอยู่อีกบ้าน ผู้ยึดถือเงินเป็นพระเจ้า เธอเชื่อว่าเงินจะช่วยทำ ให้ชีวิตดีงาม มีความสุขกับการใช้เงินแต่ไม่ชอบหาเงิน ชอบการเสี่ยงโชคกับหวยเป็นชีวิตจิตใจ เธอมีชีวิต อยู่ได้จากเงินที่ลูกสาวส่งให้ใช้รายเดือนและเงินจากการเปิดร้านขายของชำเล็กๆ น้อย- แม่ดวงใจ รับบทโดย จินตหรา สุขพัฒน์ แม่ของอัศวิน วัย 49 เป็นผู้หญิงที่มองโลกในแง่ดี รักลูกๆ และครอบครัว อยากให้ครอบครัวมีความสุขตามอัตภาพและพอเพียงในสิ่งที่ตนเองมี ทีเด็ดของแม่คือทำซาลาเปาได้หอมนุ่มอร่อยเป็นที่ร่ำลือไปทั้งตลาด- อาม่าจู รับบทโดย พิศมัย วิไลศักดิ์ แม่ของพ่อสมชายและย่าของอัศวินผู้แสนจะใจดี รักและตามใจหลานๆ อยากให้ทุกคนได้มีความสุขกับการกินของอร่อย พร้อมไปกับเสียงหัวเราะแห่งความสุข สมญานามอาม่ามือชง เก่งทั้งชงกาแฟ และชงมุกให้หลานๆได้ใจหายใจคว่ำกันทุกวัน- เจ้สม / สมฤดี รับบทโดย คัคกิ่งรักส์ คิคคิคสะระณัง พี่สาวทึนทึกของอัศวิน อายุประมาณ 35 ปี โสดสนิท ไม่คิดมีแฟนเพราะไม่สมหวังจากความรักที่หลงเพ้อรักเขาข้างเดียว เข้าทำนององุ่นเปรี้ยว ก็ชายที่ตนแอบรักดันไปแต่งงานกับหญิงอื่น จึงหันมาทุ่มเทชีวิตช่วยที่บ้านหาเงินตัวเป็นเกลียวหัวเป็นน็อตให้น้องชายได้เรียนโดยไม่ต้องมีพะวงใดๆ รวมถึงคอยช่วยดูแลอาม่าที่เริ่มแก่ชราและแม่ เสียสละความสุขของตัวเองเพื่อครอบครัว เป็นคนปากร้ายแต่ใจดี เป็นเพื่อนสนิทและคู่ปรับตัวฉกาจกับดีเจพี่แสด- ดีเจพี่แสด รับบทโดย พุทธชาด พงศ์สุชาติ ดีเจสาวโสดฝีปากคม อายุประมาณ 35 ปี มีทัศนคติต่อชีวิตที่น่าสนใจ และมีปรัชญาชีวิตดีๆ มานำเสนอให้ผู้ฟังรายการวิทยุได้ติดอกติดใจเสมอ ให้กำลังใจและเป็นที่พึ่งทางใจกับคนโสดทั้งหลาย นัยหนึ่งก็เพื่อให้กำลังใจตัวเองที่ยังโสดอยู่ ทั้งๆที่ตัวเองก็ไม่อยากโสด ทำไงได้ถึงจะไม่สวยแต่ก็ยังอยากขอเลือกบ้าง เป็นเพื่อนสนิทตั้งแต่เด็กและเป็นคู่ปะทะฝีปากกับเจ้สม เจอกันทีไรฟาดปากกันทุกทีชนิดไก่เห็นตีนงู งูเห็นนมไก่ ชอบแต่งตัวเหนือมนุษย์ แต่ก็มีโหมดฝักใฝ่ในธรรมะนักแสดงรับเชิญนักแสดงรับเชิญ. - คุณหญิงมณฑาทิพย์ รับบทโดย โฉมฉาย ฉัตรวิไล แม่ของชิษณุ อายุประมาณ 60-65 ปี รักและเทิดทูนครอบครัว ต้องการสร้างให้ตระกูล “โภคยสมบูรณ์” มีหน้ามีตาและเป็นที่ยอมรับในวงสังคม คาดหวังให้ลูกชายเป็นดองกับครอบครัวตรีดาวเพื่อยกระดับให้ รากฐานตระกูลมั่นคงและเป็นที่นับหน้าถือตาในสังคมยิ่งขึ้น- เจ้าสัวอำนาจ รับบทโดย สุเชาว์ พงษ์วิไล พ่อของชิษณุ- บริสุทธิ์ (นางร้ายกลับตัวเป็นคนดี) รับบทโดย อรสา พรหมประทาน แม่ของพงศ์พิสุทธิ์ อายุประมาณ 50 ปี เจ้าของธุรกิจจิวเวลลี่ เป็นเซเลบไฮโซ ชอบความมีหน้ามีตา เจ้ายศเจ้าอย่าง ใช้เงินเลี้ยงและสอนลูก เลิกกับสามีเพราะสามีไปมีเมียน้อยแต่ตนเองกลับถูกเมียน้อยหลอก จนตรอมใจตาย เธอเลยเกลียดชังผู้หญิงที่ใช้แต่รูปร่างและหน้าตาหว่านเสน่ห์ให้ผู้ชายหลง ดูถูกคนจน ยึดถือผลประโยชน์ตัวเองเป็นหลัก จนถูกมองว่าเห็นแก่ตัว รักหลานชายมากและพยายามจะเอาหลานไป อยู่ในครอบครองให้ได้โดยไม่สนใจว่าจะทำร้ายจิตใจของมุลิลาหรือไม่- คิขุ รับบทโดย กรรวี แก้วกอ พนักงานฝ่ายขายหรือ AE ทีม A ลูกน้องของมุลิลา อายุประมาณ 22 ปี บัณฑิตหมาดๆ ไฟแรง สดใส โลกสวย รักและชื่นชมในความสามารถของมุลิลา จึงยกให้มุลิลาเป็นไอดอลในชีวิตของเธอ ขยันและตั้งใจในการทำงาน หนักเอา เบาสู้ เป็นเพื่อนและที่ปรึกษาของสายฝน- สายฝน / ฝน รับบทโดย หนูเล็ก ก่อนบ่ายฯ พนักงานฝ่ายขายหรือ AE ทีม B อายุประมาณ 25 ปี ลูกน้องของรัชนก เป็นเด็กซื่อ อยากทำงานให้ได้ดีและประสบผลสำเร็จ แต่ก็ถูกกดดันอย่างหนักจากรัชนก เธอพยายามอดทนอดกลั้น และมักจะหลบมาระบายความอัดอั้นและความทุกข์กับคิกขุ- ครูนกน้อย รับบทโดย อาคีรา โหมดสกุล ครูอนุบาลของน้องปลื้ม- จอห์นนี่ รับบทโดย เจริญ แซ่จู พิธีกรชายหนุ่มหล่อ ประจำสถานี Wow Shopping TV vายุประมาณ 28-30 ปี บุคลิกร่าเริง พูดเก่ง มีเสน่ห์ มีสัมพันธ์ลึกซึ้งแต่ซ่อนเร้นกับอริสรา พิธีกรสาวผู้ร่วมงาน- อริสรา รับบทโดย ลิลลี่ แม็คกร๊าธ พิธีกรสาวสวย ประจำสถานี Wow Shopping TV อายุประมาณ 28-30 ปี สวย พูดเก่ง คล่องแคล่ว ขี้หึง วีน มีสัมพันธ์ลึกซึ้งแต่ซ่อนเร้นกับจอห์นนี่- บอล รับบทโดย ชลนที ณรงค์ชัย - เฮียตู่ รับบทโดย สุรพันธ์ ชาวปากน้ำ เฮียในตลาดสวนพลูวัย 30 ปลายๆ ขายผักอยู่ในตลาด ขยันทำมาหากิน แข็งแรง วันๆ ทำแต่งานอยู่กับรถเข็นคู่ใจ เป็นผู้ชายในอุดมคติของเจ้สมที่แกแอบชอบมาตั้งแต่วัยรุ่น แต่ไปแต่งงานกับเจ๊แผงขายผักในตลาด ทำให้เจ้สมอกหัก ปัจจุบันเลิกกับเมีย ทำให้เจ้สมแอบมีความหวังขึ้นมาบ้าง แม้จะพยายามแอ๊บปากแข็งว่าไม่ได้ชอบเขาแล้ว ทุกวันนี้ก็ยังเข็นๆ ผักสดเข้าตลาดผ่านร้านกาแฟให้เจ้สมแอบเขินบ่อยๆ- อากง รับบทโดย ชัชวรินทร์ คล้ายนาค เจ้าของร้านอาหารจีนชื่อดังเป็นคนแรก ชื่อร้าน Cafe & Thai Chinese Food Table- หมอวิธวัฒน์ รับบทโดย สมพร ปรีดามาโนช ศูนย์โรคเบาหวานและวิจัยวิทยาศาสตร์โรงพยาบาลบำรุงราษฏร์อินเตอร์เนชั่นแนล ปัจจุปันเป็น พนักงานธนาคารออมสิน สาขา กรุงเทพมหานคร- ลุงของวิธวัฒน์ รับบทโดย ไกรลาศ เกรียงไกร ลุงของหมอวิธวัฒน์ อายุประมาณ 50-80 ปี และเจ้าของอบนวดชื่อดีง- สันติสุข รับบทโดย เวนย์ ฟอลโคเนอร์ ลูกของสันติสุขพ่อบ้านและลุงบ้าน อายุประมาณ 50-65 ปี เป็นเจ้าของเชฟอาหารCafe & Thai Chinese Food Table ชี่อดัง- กฤษณ์ รับบทโดย ตระการ พันธุมเลิศรุจี พื่ชายของสันติสุข อายุประมาณ 50ปี เป็นพ่อครัวอาหารและเจ้าของร้านอาหาร Cafe & Thai Chinese Food Tableชื่อดัง- ลุงของกฤษณ์ รับบทโดย คมกฤช ยุตติยงค์ (วิศิษฐ์ ยุตติยงค์) ลูกชายของกฤษณ์ อายุประมาณ 60-80 ปี และเจ้าของสปาชื่อดัง- ลุงของสันติสุข รับบทโดย ประสาท ทองอร่าม ลูกชายของสันติสุข อายุประมาณ 70-75 ปี เป็นเจ้าของร้านอาหารชาบูชื่อดัง ร้านชาบูอีสานแช่บ- อักษร รับบทโดย วิชัย จงประสิทธิ์พร ลูกสิทธิ์ของอาจารย์ อายุประมาณ 46-60 ปี เจ้าของอาหารใต้ชื่อดัง- เสี่ยเต้ย รับบทโดย กฤตย์ อัทธเสรี เจ้าของน้ำพริกเผาและพริกแกงชื่อดัง- เฮีย รับบทโดย สหภูมิ โตตรึงทรัพย์เพลงประกอบละครเพลงประกอบละคร. - เพลง ทั้งหมดที่มี ขับร้องโดย ชุติมน วิจิตรทฤษฎี (เพลงเปิดเรื่องตอนที่ 2-14) (เพลงปิดเรื่องเฉพาะตอนจบ) - เพลง ฉัน/ข้าง/เธอ ขับร้องโดย จิรายุ ละอองมณี (เพลงปิดเรื่องตอนที่ 1-13) - เพลง สักวันน้ำตาจะหมดไป (Light Version) ขับร้องโดย จิตตาภา แจ่มปฐม (ต้นฉบับของเพลงนี้คือ สุนิตา ลีติกุล โดยต้นฉบับเป็นเพลงเดียวกันกับเพลงประกอบละคร เลือดรักทระนง) - เพลง เรารักกันน้อยลงแล้วใช่มั้ย ขับร้องโดย Lipta Feat. Peach The 38 Years Ago﻿งานสร้าง งานสร้าง. ทีมงานและผู้จัด คุณเอิน นิธิภัทร์ เอื้อวัฒนสกุล ได้นำงานข้อมูลเชิงด้านจิตวิทยา จากแพทย์หญิงเบญจพร ตันตสูติ (หมอมินบานเย็น) เจ้าของเพจ "เข็นเด็กขึ้นภูเขา" มาประกอบกับเนื้อหาของละครได้อย่างตรงประเด็นของสังคมคุณแม่ที่มีภาระเลี้ยงลูกคนเดียวในสภาวะสังคมปัจจุบัน และพิเศษสุดๆให้กับแฟนละคร The Single Mom กับคลิปฉากพิเศษ 2 เหตุการณ์ระหว่างพระเอก 2 คน (อัศวิน กับ ชิษณุ) และนางเอกของเรื่องอย่างมุลิลา หรือ มู่ลี่ ที่ไม่ได้ออกอากาศทางหน้าจอโทรทัศน์กับคลิป Deleted Scene ระหว่างตี๋วิน - มุลิลา และคลิป Deleted Scene ระหว่างทีมลุงณุ - มุลิลา มาให้แฟนๆได้ร่วมสนุกและร่วมติชมกับฉากพิเศษได้ที่ Facebook ของ Master Oneการตอบรับคำวิจารณ์ การตอบรับ. คำวิจารณ์. ละครคุณแม่เลี้ยงหัวใจฟรุ้งฟริ้ง ได้รับกระแสตอบรับดีโดยเฉพาะกลุ่มคนที่เป็นคุณแม่วัยใสและกลุ่มคนที่เป็นคุณแม่เลี้ยงเดี่ยวแบบเดียวกันกับละครเรื่องนี้ และทำให้เกิดกระแสการมีคู่จิ้นพระ-นางถึง 2 คู่ในเรื่องเรื่องเดียวเรตติ้ง เรตติ้ง. การตอบรับของละครเรื่องนี้ทั้งหมด 14 ตอน ตอนที่ได้ออกอากาศไป (เมื่อวันที่ 28 กรกฎาคม พ.ศ. 2560 - 27 สิงหาคม พ.ศ. 2560) Nielsen ได้วัดค่าเฉลี่ยเรตติ้งละครจากผู้ชมทั่วประเทศไทยอยู่ที่ 3.11 เรตติ้งที่มีอันดับสูงที่สุดในละครแต่ละตอนจะแสดงด้วย และเรตติ้งอันดับต่ำที่สุดในละครแต่ละตอนจะแสดงด้วยรางวัลที่ได้รับ</doc>
