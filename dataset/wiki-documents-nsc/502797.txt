<doc id="502797" url="https://th.wikipedia.org/wiki?curid=502797" title="ปลากระเบนปีศาจ">ปลากระเบนปีศาจ ปลากระเบนปีศาจ () เป็นปลากระเบนสกุลหนึ่ง จัดอยู่ในสกุล Mobula ในวงศ์ปลากระเบนนก (Myliobatidae) มีลักษณะใกล้เคียงกับปลากระเบนราหู หรือปลากระเบนแมนตา ที่อยู่ในสกุล Manta ซึ่งอยู่ในวงศ์เดียวกัน มีอีกชื่อเรียกหนึ่งว่า "ปลากระเบนบิน" จากความสามารถที่สามารถกระโดดขึ้นเหนือผิวน้ำได้อย่างสวยงาม มีความกว้างของลำตัวจากปลายครีบอีกข้างหนึ่งจรดอีกข้างหนึ่งได้ถึง 5.2 เมตร (17 ฟุต) และมีน้ำหนักมากกว่าหนึ่งตัน ปลากระเบนปีศาจในอ่าวแคลิฟอร์เนีย (ทะเลคอร์เตส) มีรายงานว่ากระโดดได้สูงกว่า 2 เมตร ซึ่งพฤติกรรมในการกระโดดนี้ยังไม่ทราบถึงสาเหตุ แต่สันนิษฐานว่า อาจเป็นการกระโดดเพื่อต้อนอาหารซึ่งได้แก่ ปลาขนาดเล็ก หรือเคย ให้ตกใจ และรวมกลุ่มอยู่ในฝูงของปลากระเบนปีศาจที่อยู่ตรงกลาง เพื่อง่ายต่อการกินเป็นอาหาร เพราะการกระโดดจะเป็นการกระโดดของปลาที่อยู่ด้านข้างฝูง หรืออาจเป็นไปได้ว่าเป็นการแสดงออกซึ่งความสนุกเท่านั้นการจำแนก การจำแนก. แบ่งออกได้ 12 ชนิด (บางข้อมูลแบ่งได้ 9 ชนิด)- Mobula coilloti - Mobula diabolus - Mobula eregoodootenkee - Mobula hypostoma – ปลากระเบนปีศาจแอตแลนติก - Mobula japanica – ปลากระเบนปีศาจหางหนาม, ปลากระเบนปีศาจญี่ปุ่น - Mobula kuhlii - Mobula mobular – ปลากระเบนปีศาจใหญ่, ปลากระเบนปีศาจยักษ์ - Mobula munkiana – ปลากระเบนปีศาจแคระ - Mobula rancureli - Mobula rochebrunei - Mobula tarapacana – ปลากระเบนปีศาจหางเคียว - Mobula thurstoni – ปลากระเบนปีศาจหางเรียบรูปภาพ</doc>
