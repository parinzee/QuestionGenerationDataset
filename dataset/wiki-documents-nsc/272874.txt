<doc id="272874" url="https://th.wikipedia.org/wiki?curid=272874" title="หม่อง ทองดี">หม่อง ทองดี หม่อง ทองดี เกิดวันที่ 2 พฤษภาคม พ.ศ. 2540 เป็นบุตรของนายยุ้น และนางม้อย ทองดี ชาวไทใหญ่ จากรัฐฉาน ประเทศพม่า ในปี พ.ศ. 2552 เขาเป็นเด็กชายคนหนึ่งผู้มีความใฝ่ฝันที่จะได้ไปแข่งขันร่อนเครื่องบินกระดาษพับที่ประเทศญี่ปุ่น โดยประสบกับปัญหาด้านเงื่อนไขสัญชาติ แต่ได้รับการสนับสนุนจากรัฐบาลไทย จนได้ไปแข่งขันและได้รับชัยชนะกลับมาประวัติ ประวัติ. เมื่อหม่อง ทองดี เป็นนักเรียนระดับชั้นประถมศึกษาปีที่ 4 โรงเรียนบ้านห้วยทราย ตำบลสุเทพ อำเภอเมือง จังหวัดเชียงใหม่ เขาได้เป็นตัวแทนในการเข้าร่วมการแข่งขันร่อนเครื่องบินกระดาษพับจนได้รับรางวัลอันดับสาม ประเภทบุคคลชายอายุไม่เกิน 12 ปี ที่จังหวัดชิบะ ประเทศญี่ปุ่น ภายหลังจากการแข่งขันเสร็จสิ้น ก็ได้มีการต้อนรับจากคุณหญิงกัลยา โสภณพนิช รัฐมนตรีกระทรวงวิทยาศาสตร์, นางเตือนใจ ดีเทศน์ อดีตสว.จังหวัดเชียงราย พร้อมด้วยครูวินัสรินทร์ มีทรัพย์ ครูประจำโรงเรียนบ้านห้วยทราย รวมทั้งนายยุ้นและนางม้อย ทองดีที่ท่าอากาศยานนานาชาติสุวรรณภูมิ ในระดับมัธยมศึกษาเขาเข้าเป็นนักเรียนระดับชั้นมัธยมศึกษาปีที่ 1 โรงเรียนหอพระ อ.เมือง จ.เชียงใหม่ ทั้งนี้ คุณหญิงกัลยา โสภณพนิช กล่าวว่าทางกระทรวงวิทยาศาสตร์จะแต่งตั้งให้เป็นยุวทูตประจำกระทรวงตลอดจนมีแผนมอบทุนการศึกษาต่อจนถึงระดับปริญญาเอกจากการสร้างชื่อเสียงให้แก่ประเทศไทย ปัจจุบันหม่องสำเร็จการศึกษาระดับชั้นมัธยมศึกษาปีที่ 3 และยังคงมีสถานะเป็นบุคคลไร้สัญชาติรางวัลที่ได้รับรางวัลที่ได้รับ. 1. รางวัลที่ 3 การแข่งขันเครื่องบินกระดาษพับประเภทบุคคลเดี่ยว รุ่นอายุไม่เกิน 12 ปี 2. รางวัลชนะเลิศ ประเภททีมผสม</doc>
