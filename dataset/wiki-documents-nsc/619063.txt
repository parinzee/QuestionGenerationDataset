<doc id="619063" url="https://th.wikipedia.org/wiki?curid=619063" title="บงกช เจริญธรรม">บงกช เจริญธรรม บงกช เจริญธรรม (ชื่อเล่น : ฟิล์ม) เป็นนักร้อง เริ่มเป็นที่รู้จักจากรายการเดอะวอยซ์ไทยแลนด์ ซีซั่นที่ 1 และมีชื่อเสียงมากขึ้นหลังจากที่ได้เข้าไปเป็นนักร้องในสังกัดของค่ายวีเรคคอร์ดส (WE Records) ในเครือจีเอ็มเอ็ม แกรมมี่ โดยถือว่าเป็นนักร้องหญิงคนแรกของค่ายอีกด้วยประวัติ ประวัติ. ฟิล์ม บงกช เกิดเมื่อวันที่ 18 กุมภาพันธ์ พ.ศ. 2528 จบการศึกษาระดับชั้นมัธยมศึกษาจากโรงเรียนเบญจมราชูทิศ จังหวัดจันทบุรี และระดับปริญญาตรีจากคณะนิเทศศาสตร์ จุฬาลงกรณ์มหาวิทยาลัย ในระหว่างการเรียนในมหาวิทยาลัย ฟิล์มได้มีโอกาสเข้าร่วมเป็นหนึ่งในนักร้องนำของ ชมรมดนตรีสากล สโมสรนิสิตจุฬาลงกรณ์มหาวิทยาลัย (CU Band) ฟิล์มได้มีโอกาสร้องเพลงประกอบละคร ละครเวที และโฆษณามามากมายหลายเพลง แต่เริ่มเป็นที่รู้จักมากขึ้นจากรายการเดอะวอยซ์ไทยแลนด์ ซีซั่นที่ 1 โดยถูกเลือกให้อยู่ในทีมของโค้ชโจอี้ บอย ซึ่งฟิล์มสามารถทำผลงานได้ดีจนสามารถเข้าถึงรอบ Semi-Final จากกนั้นฟิล์มได้มีโอกาสร้องเพลงประกอบละครเรื่องพรพรหมอลเวง ร่วมกับวง Yes'sir Days ในเพลง อยากให้เธอได้ยินหัวใจ ซึ่งมีกระแสตอบรับที่ดีมาก ทำให้ฟิล์มได้เข้ามาเป็นนักร้องในสังกัดของค่ายวีเรคคอร์ดส (WE Records) โดยถือว่าเป็นนักร้องหญิงคนแรกของค่ายอีกด้วย และหลังจากนั้นฟิล์มก็ได้มีโอกาสร้องเพลงประกอบละครให้กับละครอีกหลายเรื่องซึ่งทำให้ฟิล์มนั้นเริ่มมีชื่อเสียงและเป็นที่รู้จักมากขึ้น ในปี พ.ศ. 2559 ฟิล์มได้ย้ายสังกัดมาอยู่กับ มีเรคคอร์ดส ค่ายเพลงในเครือ มิวสิกมูฟเอนเตอร์เทนเมนต์ ซึ่งบริหารโดยฟองเบียร์ ปฏิเวธ อุทัยเฉลิมผลงานผลงานเพลงรางวัลที่ได้รับรางวัลที่ได้รับ. - ปี 2557 - รางวัลนักร้องหญิงยอดเยี่ยมแห่งปี จาก "BANG MUSIC AWARDS 2014" - รางวัลประเภทเพลงไทยสากล (เพลงฮิตโดนใจ สาขาเพลงไทย-สากล) จาก สยามดารา สตาร์ส อวอร์ดส์ 2014 - รางวัล Best Female Artist (ศิลปินหญิงยอดเยี่ยม) จาก "The Guitar Mag Awards 2015"</doc>
