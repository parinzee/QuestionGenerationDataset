<doc id="378667" url="https://th.wikipedia.org/wiki?curid=378667" title="โดเมนระดับบนสุดตามหมวด">โดเมนระดับบนสุดตามหมวด โดเมนระดับบนสุดตามหมวด หรือ โดเมนระดับบนสุดแบบทั่วไป ( ย่อเป็น gTLD) เป็นประเภทหนึ่งของโดเมนระดับบนสุดซึ่งเก็บรักษาโดยองค์การกำหนดหมายเลขอินเทอร์เน็ต (IANA) สำหรับการใช้ในระบบการตั้งชื่อโดเมนของอินเทอร์เน็ต กลุ่มหลักของโดเมนระดับบนสุดตามหมวดนี้ประกอบด้วยโดเมน com, info, net และ org แต่นอกเหนือไปจากนี้ โดเมน biz, name, และ pro ยังได้ถูกพิจารณาว่าเป็นโดเมนตามหมวดด้วย อย่างไรก็ตาม โดเมนเหล่านี้ถูกจัดว่าถูกจำกัด เนื่องจากการจดทะเบียนโดเมนเหล่านี้จะต้องแสดงหลักฐานคุณสมบัติภายในแนวปฏิบัติของแต่ละโดเมน ในอดีต กลุ่มของโดเมนระดับบนสุดตามหมวดรวมไปถึงโดเมน ซึ่งสร้างขั้นในช่วงพัฒนาระบบการตั้งชื่อโดเมนในระยะแรก ซึ่งปัจจุบันได้รับการสนับสนุนโดยหน่วยงานหรือองค์การจัดประเภทและถูกจำกัดประเภทของผู้ขอจดทะเบียนโดยเฉพาะ ดังนั้น โดเมน edu, gov, int, และ mil จึงได้ถูกพิจารณาในปัจจุบันว่าเป็นโดเมนระดับบนสุดที่ได้รับการสนับสนุน ซึ่งคล้ายกับชื่อโดเมนที่สร้างขึ้นใหม่เพื่อแสดงสาระของเว็บนั้น (เช่น .jobs) กลุ่มของโดเมนที่ไม่มีการตั้งชื่อตามภูมิศาสตร์หรือประเทศ (ดู โดเมนระดับบนสุดตามรหัสประเทศ) มักจะถูกเรียกด้วยคำว่า โดเมนระดับบนสุดตามหมวด</doc>
