<doc id="369596" url="https://th.wikipedia.org/wiki?curid=369596" title="ซาโมเทรซ">ซาโมเทรซ ซาโมเทรซ หรือ ซาโมทรากี (, ) เป็นเกาะในประเทศกรีซ ตั้งอยู่ทางเหนือของทะเลอีเจียน เป็นส่วนหนึ่งของจังหวัดเอวรอส ห่างจากเกาะเกิกเชอาดาของประเทศตุรกีไปทางทิศตะวันตกเฉียงเหนือ 23 กิโลเมตร เกาะมีความยาว 17 กิโลเมตร มีพื้นที่ 178 ตร.กม. มีประชากร 2,723 คน (ข้อมูลประชากรปี ค.ศ. 2001) มีอุตสาหกรรมหลักในการทำประมงและการท่องเที่ยว มีทรัพยากรคือหินแกรนิตและหินบะซอลต์ มีรูปแกะสลักที่รู้จักกันในชื่อ ไนกีแห่งซาโมเทรซ ซึ่งปัจจุบันตั้งแสดงอยู่ในพิพิธภัณฑ์ลูฟวร์ กรุงปารีส พบที่เกาะนี้เมื่อ ค.ศ. 1863</doc>
