<doc id="770824" url="https://th.wikipedia.org/wiki?curid=770824" title="ฉันทนาสามช่า">ฉันทนาสามช่า ฉันทนาสามช่า เป็นละครโทรทัศน์ไทย แนวคอเมดี้ สร้างครั้งแรกปี พ.ศ. 2559 บทประพันธ์โดย วัตตรา นำแสดงโดย โตนนท์ วงบุญ, อัญรินทร์ ธีราธนันพัฒน์, อัปสรสิริ อินทรคูสิน, ณทรรศชัย จรัสมาส และนักแสดงอีกคับคั่ง ผลิตโดย บริษัท พอดีคำ เอ็นเทอร์เทนเมนท์ จำกัด ออกอากาศทาง ช่อง 7 สี และ ช่อง 7 HD- บทประพันธ์โดย : วัตตรา - บทโทรทัศน์โดย : ลายน้ำ - กำกับการแสดงโดย : ธงไชย ประสงค์สันติ และ วลีทิพย์ นันทเอกพงศ์ - ผลิตโดย : บริษัท พอดีคำ เอ็นเทอร์เทนเมนท์ จำกัด - ควบคุมการผลิตโดย : ธงชัย ประสงค์สันติ - ออกอากาศทุกวัน เวลา 18.20 น. ทางช่อง 7 สีเนื้อเรื่องย่อ เนื้อเรื่องย่อ. ไข่มุก สาวบ้านนาหน้าตาสะสวยและมีเสียงร้องอันไพเราะ เธออาศัยอยู่กับแม่ที่ขยันทำงานรวมถึงยายซึ่งตาบอดเป็นต้อกระจก แต่แล้วก็เกิดเรื่องใหญ่เมื่อพ่อถูกลูกน้องของเสี่ยเหมาทำร้าย เสี่ยเหมาได้ใจขู่จะหยิบสัญญาจะจำนองบ้านและที่นาของครอบครัวไข่มุกทั้งหมด แต่ก็มีข้อต่อรองคือหากไข่มุกยอมแต่งงานกับแมน ลูกชายเสี่ยเหมาทุกอย่างจะถือว่าเป็นโมฆะ แต่ไข่มุกไม่ยอมเพราะเธอไม่อยากแต่งงานกับคนโกง ดังนั้นเธอจึงต้องหาเงินมาเพื่อไถ่บ้านและที่นาของครอบครัว เธอได้ไปสมัครที่โรงงานแสงทองตัดเย็บ ได้พบกับเพื่อนไม่ว่าจะเป็น นารี แก้วตา ติ๊งโหน่ง และได้พบกับแก๊งค์นางฟ้าซึ่งไม่ถูกชะตาและคอยหาเรื่องไข่มุกอยู่ตลอดเวลา ซึ่งธีรดลหนุ่มเจ้าชู้ ทายาทเจ้าของโรงงานให้ความสนใจในตัวไข่มุกแต่หญิงสาวไม่สนใจ ไข่มุกตั้งใจทำงานเพื่อที่จะได้นำเงินไปไถ่บ้านและที่ดินเร็วๆ ท่ามกลางความวุ่นวายในชีวิต เพราะพวกแก๊งค์นางฟ้าที่ชอบหาเรื่อง รวมถึงความบาดหมางกับนารีเพื่อนรัก แต่ในไม่ช้าทั้งคู่ก็ปรับความเข้าใจกันได้ ในขณะที่ชาตรีหนึ่งในพนักงานโรงงานที่จริงแล้วเขาคือทายาทโรงงานนี้ แต่เขาขอให้คนที่เกี่ยวข้องเก็บไว้เป็นคามลับเพราะอยากเรียนรู้งานด้วยตัวเอง และเขาก็มีความสนิทสนมกับไข่มุกด้วยหญิงสาวจึงได้รู้ความจริง ต่อมาไข่มุกได้ประกวดร้องเพลงแม้ว่าจะไม่ชนะแต่เธอก็ได้ออกสายตามคลื่นวิทยุและได้ประชาสัมพันธ์ให้แฟนเพลงช่วยเหลือชาวโรงงานของเธอด้วยเพื่อปลดหนี้ ทำให้ชาวโรงงานซึ้งใจในความมีน้ำใจของไข่มุกมาก เมื่อไข่มุกนำเงินเก็บของตัวเองมาไถ่หนี้ได้แล้วก็ขอลาออก ชาตรีได้ขอเธอแต่งงานทั้งคู่จึงได้ใช้ชีวิตร่วมกันอย่างมีความสุขรายชื่อนักแสดงเพลงประกอบละครเพลงประกอบละคร. - เพลง ฉันทนาสามช่า ขับร้องโดย อัญรินทร์ ธีราธนันพัฒน์ - เพลง ลมหายใจที่ไว้ให้สู้ ขับร้องโดย ศิรินทรา นิยากร, พาเมล่า เบาว์เด้น - เพลง ตำแซ่บเวอร์ ขับร้องโดย สิริลภัส กองตระการ - เพลง ฉันจะสู้ตรงนี้ ขับร้องโดย อัญรินทร์ ธีราธนันพัฒน์ - เพลง มนต์รักโรงงาน ขับร้องโดย อัญรินทร์ ธีราธนันพัฒน์, โตนนท์ วงศ์บุญ, อัปสรสิริ อินทรคูสิน, ณทรรศชัย จรัสมาส - เพลง ขัดใจฟ้า ขับร้องโดย อัญรินทร์ ธีราธนันพัฒน์, โตนนท์ วงศ์บุญ</doc>
