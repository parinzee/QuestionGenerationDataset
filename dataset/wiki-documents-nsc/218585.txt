<doc id="218585" url="https://th.wikipedia.org/wiki?curid=218585" title="พระเจ้าโมบนแห่งโคกูรยอ">พระเจ้าโมบนแห่งโคกูรยอ พระเจ้าโมบน (Mobon) (ค.ศ. 30 - ค.ศ. 53) เป็นกษัตริย์องค์ที่ 5 แห่งอาณาจักรโกคูรยอ มีพระนามเดิมว่าเจ้าชายแฮอู เป็นพระราชโอรสในพระเจ้าแทมูชินแห่งโคกูรยอกับพระนางซงแมซอนซู เมื่อพระเจ้ามินจุงแห่งโคกูรยอพระปิตุลาสวรรคตไปในปี ค.ศ. 48 (พ.ศ. 591) เจ้าชายแฮอูจึงเสด็จขึ้นครองราชย์แทน ทรงพระนามว่าพระเจ้าโมบน (ค.ศ. 48 - 53) แต่ทรงครองราชย์ได้เพียง 5 ปี ก็ถูกปลงพระชนม์โดยขุนนางของพระองค์เอง ขณะพระชนมายุเพียง 23 พรรษา โกกุง พระญาติอีกพระองค์หนึ่งจึงเสด็จขึ้นครองราชย์สืบต่อมา ทรงพระนามว่าพระเจ้าแทโจมหาราช (Taejo The Great) ถือว่าพระเจ้าโมบนเป็นกษัตริย์พระองค์สุดท้ายที่มาจากราชสกุลแฮ ที่เป็นเชื้อพระวงศ์พระเจ้าแทมูชิน เพราะกษัตริย์พระองค์ต่อมาเป็นเชื้อพระวงศ์พระเจ้ายูรีแห่งโคกูรยอ</doc>
