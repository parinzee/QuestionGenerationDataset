<doc id="361894" url="https://th.wikipedia.org/wiki?curid=361894" title="สาธิต ป้อมเสมา">สาธิต ป้อมเสมา สาธิต ป้อมเสมา เป็นนักฟุตบอล เกิดที่จังหวัดกำแพงเพชร จบการศึกษาจากโรงเรียนเทศบาล วัดจอมคีรีนาคพรต จ.นครสวรรค์ และ สถาบันการพลศึกษาวิทยาเขตเพชรบูรณ์ จ. เพชรบูรณ์ สาธิตเริ่มเล่นฟุตบอลอาชีพกับสโมสรฟุตบอลจังหวัดนครสวรรค์ โดยเล่นในตำแหน่งกองกลางตัวรุก หรือเพลย์เมคเกอร์ สาธิตเป็นกำลังหลักในแดนกลางของนครสวรรค์ เอฟซีในระดับดิวิชั่น 2 จนในที่สุดสโมสรฟุตบอลจังหวัดเชียงใหม่ได้ดึงตัวสาธิตไปร่วมทีมในปี 2553 และปัจจุบันได้ย้ายมาอยู่กับ สโมสรกำแพงเพชรเอฟซีในระดับดิวิชั่น 2 สาธิตเป็นกองกลางที่เล่นฟุตบอลด้วยมันสมอง วางบอลแม่น และมีลูกยิงไกลที่หวังผลได้ จนเทวินทร์ ศรีวารี กล่าวว่าสาธิตมีลีลาคล้ายเฉลิมวุฒิ สง่าพล และยังมีการเปรียบลีลาการเล่นของสาธิตกับตะวัน ศรีปานอีกด้วย</doc>
