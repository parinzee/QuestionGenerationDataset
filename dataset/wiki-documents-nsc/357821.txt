<doc id="357821" url="https://th.wikipedia.org/wiki?curid=357821" title="พิภพนิรันดร">พิภพนิรันดร พิภพนิรันดร เป็นชุดหนังสือที่เขียนโดย เค. เอ. แอปเปิลเกต และตีพพิมพ์โดยสำนักพิมพ์สโกลาสติก ในสหรัฐอเมริกา และ สำนักพิมพ์นานมีบุ๊คส์ ในประเทศไทยเนื้อเรื่อง เนื้อเรื่อง. เริ่มต้นเมื่อหลายพันปีก่อนหน้านี้ บรรดาทวยเทพทั้งหลาย ตัดสินใจที่จะละทิ้งโลกไป ที่รู้จักกันในชื่อโลกเก่า และไปสร้างโลกใหม่หรือรู้จักกันในชื่อพิภพนิรันดร ในโลกนั้นมีสิ่งแปลกประหลาดมากมาย สิ่งเหล่านั้นล้วนอยู่ในเทวตำนาน แม้กระทั่งตำนานในยุคกลาง เช่น พ่อมดเมอร์ลินเหล่าอัศวินโต๊ะกลม เป็นต้น ที่นั่นบรรดาทวยเทพอยู่กันอย่างสุขสบาย มีคนรับใช้คอยทำงานแทนให้ จนกระทั่งมีสิ่งมีชีวิตที่ไม่เคยมีใครรู้จัก โผล่เข้ามา มันมีชื่อว่า"เฮทวาน" ซึ่งสิ่งมีชีวิตนี้ เข้ามาเพื่อจับเทพทั้งหลายไปประเคน คา อนอร์ที่เป็นเทพเจ้าของพวกมัน ในโลกเก่า เดวิด คริสโตเฟอร์ จาริล และเอพริล หลุดเข้ามาอยู่ในพิภพนิรันดร โดยผ่านตัวของเซนน่าที่เป็นแม่มดและเพื่อนของพวกเขา พวกเขาไม่มีทางเลือกนอกจากจะต้องผจญภัยกันไปในภิภพนิรันดร ซึ่งขณะนั้นพวกเฮทวานได้ยกทัพมาเพื่อโจมตียอดเขาโอลิมปัส อันเป็นที่อยู่ของทวยเทพกรีก ในท้ายที่สุด พวกเขาจึงตัดสินใจว่าจะร่วมต่อสู้กับเทพทั้งหลาย และขจัดเฮทวานให้ออกไปจากพิภพนิรันดรตัวละครหลักตัวละครหลัก. - เดวิด เลวิน เด็กหนุ่มที่ชอบฝันถึงการเป็นผู้นำคนอื่น อันเนื่องมาจากการเหตุการณ์ในวัยเด็กของเขา ดังนั้นเขาจึงต้องทำให้เข้มแข็ง เพื่อปกปิดความอ่อนแอในตัวเอง เดวิดมีความสัมพันธ์ลึกซึ้งกับเซนน่า ในฐานะแฟน ระหว่างการผจญภัยในภิภพนิรันดร เดวิดจะปกป้องเซนน่าตลอด ถึงแม้ว่าคนอื่นจะว่า เซนน่าปล่อยใช้มนต์ดำกับเดวิดก็ตาม- คริสโตเฟอร์ ฮิทช์คอก เด็กหนุ่มที่ชอบแสดงตัวตนเด่นในกลุ่ม โดยการปล่อยมุขตลกขบขันตลอดเวลา พิภพนิรันดรอาจจะเป็นเรื่องยากสำหรับเขา และเขาคิดว่าการปล่อยมุขตลกฝืดๆ อาจจะเป็นการทำให้เหตุการณ์ดีขึ้นเล็กน้อย สะท้อนให้เห็นถึงการขาดวุฒิภาวะในตัวเขา ทั้งเรื่องของการเหยียดเชื้อชาติ และการใช้อารมณ์ประชดประชัน คริสโตเฟอร์เคยเป็นแฟนเก่าของเซนน่า ซึ่งเลิกกันไปหลายสัปดาห์ก่อนแล้ว ถึงแม้ว่าในตอนต้นของเรื่อง คริสโตเฟอร์กับเดวิดจะทะเลาะกัยเรื่องเซนน่า แต่เมื่อมาอยู่ในพิภพนิรันดร มิตรภาพของเขาทั้งสองก็ดีขึ้นอยู่บ้าง- จาริล เชอร์แมน เด็กหนุ่มผิวดำที่เชื่อมั่นในวิถีของวิทยาศาสตร์ เขาคิดว่าในเอกภพนี้ทุกสิ่งทุกอย่างขึ้นอยู่กับกฎของฟิสิกส์ เคมี และชีววิทยา เขาชอบพิจารณาอย่างรอบคอบ ในโลกเก่าจาริลเป็นโรคย้ำคิดย้ำทำ เขาจะทำทุกๆอย่างซ้ำๆซากๆ เป็นจำนวน 7 ครั้งเสมอ แต่เมื่อมาอยู่ที่พิภพนิรันดร อาการของเขาก็ดีขึ้นมาก- เอพริล โอ'ไบรอัน เด็กสาวผู้เข้ามาอยู่ในการผจญภัยนี้ เพราะเธอเป็นน้องสาวของเซนน่า เอพริลอยู่ชมรมการแสดงละคร ซึ่งเพื่อนส่วนใหญ่ของเธออยู่ที่นั่น เมื่อเธออยู่ในพิภพนิรันดร เธอจะคิดถึงบ้านและเพื่อนๆของเธออยู่เสมอ ด้วยอารมณ์ที่ไม่ค่อยมีการเปลี่ยนแปลง กอปรกับการมองโลกในแง่ดี ทำให้เธอเป็นที่ชอบของคนในกลุ่ม เธอเปรียบเสมือนเหรียญสองด้านของเซนน่า เธอเป็นด้านสว่าง ส่วนเซนน่าเป็นด้านมืด- เซนน่า เวลส์ เด็กสาวผู้ที่เป็นแม่มดคนเดียว เธอต้องการชนะและครอบงำทุกๆคน เพื่อให้ได้อำนาจ ไม่ว่าวิธีใดก็ตาม เซนน่าเป็นเด็กหญิงที่มีความสามรถด้านเวทมนตร์สูง จึงเป็นที่ต้องการต่อคนหลายคน ไม่ว่าจะเป็นพ่อมดเมอร์ลิน เพื่อนำความผาสุกมาสู่พิภพนิรันดร ฮาเดส เพื่อเป็นประตูนำไปสู่โลกเก่า ที่โลกิจะได้มีทั้งอำนาจ และปกครองทุกๆคน เซนน่าเป็นคนเดียวที่ถูกทั้งกลุ่มเกลียด เพราะความร้ายของเธอ ทุกๆคนจึงๆไม่สนใจความเมตตาที่มีต่อเธอตัวละครสมทบตัวละครสมทบ. - โลกิ เป็นเทพแรกที่ทุกคนมาพบเจอ โลกกิต้องการเซนน่า เพื่อใช้เธอเป็นประตูสู่โลกเก่า- คา อนอร์ เป็นเทพต่างดาว ที่โผล่เข้ามาในพิภพนิรันดร เพื่อมากินเทพที่มีอยู่มากมาย- โธรอล์ฟ เป็นชาวไวกิงและเป็นคนแรกที่พวกเขาพบเจอ- โอลาฟ ตีนเหล็ก เป็นราชาของเหล่าไวกิง ผู้ซึ่งต้องการพิชิตฮุยซิโลพอกต์ลี ผู้ซึ่งเป็นเทพของชาวแอชเทค โดยใช้มะจอลก์นีผู้คนโลกเก่า ผู้คน. โลกเก่า. คนที่ทั้งเป็นเพื่อนและผู้ปกครองคนเหล่านี้เทพ เทพ. เทพผู้ซึ่งย้ายมาจากโลกเก่าและย้ายมาอยู่อาศัยในพิภพนิรันดร แยกตามรูปแบบของอารยธรรมได้ดังนี้- กรีก- ซุส - อธีน่า - อพอลโล่ - อาร์เทอมีส - แอรีส - ไดอะไนเซิส - เฮอร์คิวลีส - เฮร่า - อะโพรไดต์ - แอรอส - แกนีมีด - โพไซดอน - นอร์ส- โอดิน - โลกิ - บัลดอร์ - ธอร์ - เฮล - มิดกราด เซอร์เฟนท์ - เฟนรีร์ - วัลคีรี - ไอยคุปต์- อามอน - โซเบค - ไอซิส - คนุม - โรมัน- จูปีเตอร์ - เนปจูน - วีนัส - แอชเทค- ฮุยส์ซิโลพอกต์ลี - ควอทซัลคอลท์ - เซลติก- ดักดา - บริจิด - เฮทวาน- คา อนอร์ - คู แฮทช์- เทพแห่งแร่ - เทพแห่งไฟรายชื่อหนังสือรายชื่อหนังสือ. - พิภพนิรันดร #1 : ตามหาเซนน่า - พิภพนิรันดร #2 : ดินแดนแห่งความสูญเสีย - พิภพนิรันดร #3 : วังวนแห่งมนตรา - พิภพนิรันดร #4 : อาณาจักรมัจจุราช - พิภพนิรันดร #5 : บุกดินแดนภูติ - พิภพนิรันดร #6 : เผชิญภัยพิสดาร - พิภพนิรันดร #7 : ประตูสู่ทวยเทพ - พิภพนิรันดร #8 : ผจญผู้ทรยศ - พิภพนิรันดร #9 : เล่ห์ภาพมายา - พิภพนิรันดร #10 : อาณาจักรแห่งท้องทะเล - พิภพนิรันดร #11 : ศึกสองภพ - พิภพนิรันดร #12 : สู่นิรันดร</doc>
