<doc id="522678" url="https://th.wikipedia.org/wiki?curid=522678" title="เชลซี แมนนิง">เชลซี แมนนิง เชลซี เอลิซาเบธ แมนนิง (เกิด แบรดลีย์ เอ็ดเวิร์ด แมนนิง, 17 ธันวาคม พ.ศ. 2530) เป็นทหารแห่งกองทัพบกสหรัฐอเมริกาผู้ถูกจับกุมในเดือนพฤษภาคม พ.ศ. 2553 ในประเทศอิรัก หลังถูกสงสัยว่าส่งต่อข้อมูลลับให้แก่เว็บไซต์วิกิลีกส์ เขาถูกตั้งหลายข้อหา ซึ่งรวมถึงการส่งต่อสารสนเทศความมั่นคงของชาติให้แก่แหล่งที่ไม่ได้รับมอบอำนาจและช่วยเหลือข้าศึก ซึ่งเป็นความผิดที่มีโทษถึงประหารชีวิต แม้อัยการกล่าวว่า พวกเขาไม่มุ่งโทษประหารชีวิต เขาถูกนำตัวขึ้นศาลในเดือนกุมภาพันธ์ พ.ศ. 2555 ที่ฟอร์ทมีด รัฐแมรีแลนด์ ที่ซึ่งเขาปฏิเสธจะเข้าให้การแก้ฟ้อง การพิจารณามีขึ้นในเดือนสิงหาคม พ.ศ. 2556 เขาถูกพิพากษาให้จำคุกเป็นเวลา 35 ปี และสามารถขออภัยโทษได้ภายหลังถูกจำคุกไปแล้วแปดปี และถูกถอดยศและริบเกียรติทั้งหมดในกองทัพบกสหรัฐ</doc>
