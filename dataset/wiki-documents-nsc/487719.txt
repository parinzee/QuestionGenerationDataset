<doc id="487719" url="https://th.wikipedia.org/wiki?curid=487719" title="สกุลคองโกโครมิส">สกุลคองโกโครมิส สกุลคองโกโครมิส เป็นสกุลของปลาน้ำจืดขนาดเล็กสกุลหนึ่ง ในวงศ์ปลาหมอสี (Cichlidae) ใช้ชื่อสกุลว่า Congochromis (/คอง-โก-โคร-มิส/) จัดเป็นปลาหมอแคระสกุลหนึ่ง เป็นสกุลใหม่ที่เพิ่งถูกตั้งชื่อมาในปี ค.ศ. 2007 เดิมเคยจัดให้อยู่ในสกุล Nanochromis ลักษณะโดยทั่วไป คือ มีขนาดเล็กกว่าปลาในสกุล Nanochromis มีลำตัวป้อมกว่า ตาไม่ปูดโปนทำให้ทรงหัวดูมนกลม มีพฤติกรรมหากินบริเวณพื้นน้ำ อาศัยอยู่รวมกันเป็นฝูง มีลักษณะการว่ายน้ำที่ประหลาด พบกระจายพันธุ์ในทวีปแอฟริกาตอนกลาง แถบลุ่มแม่น้ำคองโก ได้แก่ แคเมอรูน, ซาอีร์, แอฟริกากลาง เป็นต้น แบ่งออกได้เป็น 4 ชนิด ได้แก่- Congochromis dimidiatus - Congochromis pugnatus - Congochromis sabinae - Congochromis squamiceps นิยมเลี้ยงกันเป็นปลาสวยงาม ในประเทศไทยนับเป็นปลาสกุลที่หายาก มีอุปนิสัยอยู่รวมกันเป็นฝูงได้ ไม่มีนิสัยก้าวร้าวเหมือนปลาหมอสีสกุลหรือชนิดอื่น ๆ ปัจจุบันสามารถเพาะขยายพันธุ์ได้แล้วในตู้เลี้ยง</doc>
