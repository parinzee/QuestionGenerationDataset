<doc id="210465" url="https://th.wikipedia.org/wiki?curid=210465" title="เวทมนตร์ในแฮร์รี่ พอตเตอร์">เวทมนตร์ในแฮร์รี่ พอตเตอร์ เวทมนตร์ในแฮร์รี่ พอตเตอร์ความสามารถเวทมนตร์การแปลงร่างของแอนนิเมจัส ความสามารถเวทมนตร์. การแปลงร่างของแอนนิเมจัส. แอนนิเมจัส () เป็นคำศัพท์ใหม่ที่ถูกบัญญัติขึ้นมาเพื่อใช้ในเรื่องของ แฮร์รี่ พอตเตอร์ แอนนิเมจัส หมายถึง พ่อมดแม่มดที่สามารถกลายร่างเป็นสัตว์ แต่ยังคงมีอำนาจวิเศษเหมือนเดิม เจ.เค.โรว์ลิ่งสร้างคำว่าแอนนิเมจัส โดยนำคำว่า แอนนิมอล [Animal] ซึ่งแปลว่าสัตว์ในภาษาอังกฤษ มารวมกับคำว่า เมจัส [Magus] เป็นภาษาละตินแปลว่า พ่อมด รวมกันได้ควา สัตว์พ่อมด หรือพ่อมดที่เป็นสัตว์ภาษาพาร์เซล ภาษาพาร์เซล. ภาษาพาร์เซล (Parseltongue) เป็นภาษาหนึ่งในเรื่องแต่งชุดแฮร์รี่ พอตเตอร์ ที่ได้รับการกล่าวถึงครั้งแรกในหนังสือแฮร์รี่ พอตเตอร์ กับห้องแห่งความลับ ซึ่งเป็นภาษางู ตามท้องเรื่องเชื่อกันว่าภาษาพาร์เซลมีส่วนเกี่ยวข้องกับการใช้ศาสตร์มืด (อัลบัส ดัมเบิลดอร์ อาจารย์ใหญ่ของโรงเรียนคาถาพ่อมดแม่มดและเวทมนตร์ศาสตร์ฮอกวอตส์ ปฏิเสธความเชื่อนี้) และผู้ที่มีความสามารถในการพูดภาษาพาร์เซล (ภาษาอังกฤษใช้คำว่า "Parselmouth") ก็หาได้ยากมาก เท่าที่ปรากฏในเนื้อเรื่องจนถึงปัจจุบันพอจะอนุมานได้ว่าการพูดภาษาพาร์เซลนั้นไม่ใช่ความสามารถที่สามารถเรียนรู้กันได้ แต่น่าจะมาจากการสืบทอดสายเลือด หรือโดยใช้เวทมนตร์มืดบางอย่าง แฮร์รี่ พอตเตอร์เป็นคนหนึ่งที่สามารถพูดภาษาพาร์เซลได้ มีข้อสังเกตหลายจุดในเรื่องแต่งชุดนี้ว่าความสามารถในการพูดภาษาพาร์เซลของแฮร์รี่เป็นผลพวงจากการที่ลอร์ดโวลเดอมอร์ พยายามฆ่าเขาตอนที่ยังเป็นทารกอย่างไม่ได้ตั้งใจ อย่างไรก็ดี จินนี่ วีสลีย์ ไม่ใช่ผู้มีความสามารถในการพูดภาษาพาร์เซล แม้เนื้อหาในแฮร์รี่ พอตเตอร์ กับห้องแห่งความลับจะกล่าวเอาไว้ว่าเธอพูดภาษาพาร์เซลก็ตาม ทั้งนี้เนื่องจากในช่วงเวลาที่เกิดเหตุการณ์ดังกล่าว จินนี่ถูกควบคุมโดย "วิญญาณ" ของทอม ริดเดิ้ล นั่นเองฤทธิ์คล้ายเวทมนตร์ปฏิญาณไม่คืนคำ ฤทธิ์คล้ายเวทมนตร์. ปฏิญาณไม่คืนคำ. ปฏิญาณไม่คืนคำ (unbreakable vow) เป็นการสัญญาชนิดหนึ่งที่ปรากฏอยู่ในเรื่องแฮร์รี่ พอตเตอร์ที่เขียนโดยเจ. เค. โรว์ลิ่ง คำสัญญานี้เป็นการปฏิญาณชนิดหนึ่งของโลกพ่อมด มันไม่ใช่แค่การปฏิญาณสัญญาธรรมดาแต่ถ้าพ่อมดแม่มดตกลงจะทำปฏิญาณไม่คืนคำแล้วพวกเขาจะไม่สามารถยกเลิกมันได้ การทำปฏิญาณไม่คืนคำนี้จะต้องมีผู้เข้าร่วมสามคนขึ้นไปเพื่อยินยอมการปฏิญาณ หากผู้ที่ยินยอมทำปฏิญาณไม่คืนคำผิดสัญญาไม่ทำตามที่สัญญาไว้คนผู้นั้นจะต้องตาย การปฏิญาณจะเริ่มด้วยการที่พ่อมดแม่มดสองฝ่ายจับมือกัน หลังจากนั้นผู้ที่ต้องการให้อีกฝ่ายปฏิญาณจะบอกสิ่งที่ต้องการและถามเขาว่าจะทำตามหรือไม่ เช่น "ข้าขอให้ท่านช่วยปกป้องลูกชายของข้า ไม่ว่าเขาจะตกอยู่ในอันตรายแค่ไหนก็ตาม ท่านจะตกลงไหม"อีกฝ่ายก็จะต้องตอบตกลง เช่น "ข้าจะทำมัน" เมื่อปฏิญาณเสร็จ คนที่อยู่ข้างๆก็จะใช้ไม้กายสิทธิ์แตะที่แขนของผู้ปฏิญาณ หลังจากนั้นก็จะเกิดเปลวไฟเป็นวงล้อมรอบแขนของทั้งสองคน เป็นเครื่องหมายของการผูกมิตรและการไม่คืนคำ ปฏิญาณไม่คืนคำที่ปรากฏในเรื่องคือในเล่มที่ 6 นาร์ซิซ่า มัลฟอยมาที่ตรอกช่างปั่นฝ้ายเพื่อทำปฏิญาณไม่คืนคำกับสเนป ปฏิญาณไม่คืนคำนี้เป็นสัญญาที่สเนป ตกลงทำกับนาร์ซิสซ่า มัลฟอย (แม่ของเดรโก มัลฟอย) เพื่อให้ช่วยดูแลปกป้องภารกิจใหญ่ ที่เขาได้รับมอบหมายจากลอร์ดโวลเดอมอร์ ให้พาผู้เสพความตายเข้ามาในฮอกวอตส์ และสังหารดัมเบิลดอร์ เนื่องมาจากสาเหตุที่อยากจะลงโทษ ลูเซียส มัลฟอย ที่ทำงานพลาด ทำให้ตัวเองต้องติดคุก และ ด้วยความไม่รู้ของลูเซียส ได้นำสมบัติเก่าแก่ของเจ้านาย "สมุดบันทึกของทอมริดเดิ้ล" ให้จินนี่ วีสลีย์ไป ปล่อยงูบาซิลิสก์ออกมา และแฮร์รี่ก็ทำลายมันทิ้งไปแล้ว โดยไม่รู้เลยว่า มันเป็น "ฮอร์ครักซ์" ด้วยเหตุนี้เองทำให้จอมมารหัวเสียมาก เดรโก มัลฟอย เลยต้องแบกรับภาระนี้ไปโดยไม่เต็มใจนัก เพราะนั่นหมายถึงชีวิต เขา พ่อ และแม่ สเนป สัญญาจะดูแลเดรโก มัลฟอย โดยการทำปฏิญาณไม่คืนคำ มีเบลลาทริกซ์ เลสแตรงจ์ เป็นพยาน คำสาบานนี้เป็นข้อผูกมัดและผู้ที่ผิดคำสัญญาจะต้องถึงแก่ความตาย นอกจากนี้ยังการกล่าวอีกเล็กน้อยว่าเฟร็ดเคยจะทำปฏิญาณไม่คืนคำกับรอนในวัยเด็ก เพื่อทำสัญญาให้รอนทำทุกอย่างที่เฟร็ดต้องการ รอนซึ่งไม่รู้เรื่องก็ตอบตกลงจนการทำสัญญาเกือบจะเสร็จสิ้น แต่นายวีสลีย์มาเห็นซะก่อนเลยทำให้การปฏิญาณครั้งนั้นไม่สำเร็จ ซึ่งรอนก็เล่าเรื่องเป็นเรื่องตลกตอนที่แฮร์รี่ถามถึงปฏิญาณไม่คืนคำ</doc>
