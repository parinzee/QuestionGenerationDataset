<doc id="317306" url="https://th.wikipedia.org/wiki?curid=317306" title="แซเทอร์เดย์ไนต์ไลฟ์">แซเทอร์เดย์ไนต์ไลฟ์ แซเทอร์เดย์ไนต์ไลฟ์ () เป็นรายการสดช่วงดึก ในลักษณะสเกตช์คอเมดีและวาไรตี้โชว์ พัฒนาขึ้นโดยลอร์น ไมเคิลส์และดิก เอเบอร์โซล ออกอากาศปฐมทัศน์ทางช่องเอ็นบีซี ฟรีทีวีในสหรัฐอเมริกา เมื่อวันที่ 11 ตุลาคม ค.ศ. 1975 ภายใต้ชื่อว่า NBC's Saturday Night. รายการมักจะล้อเลียนวัฒนธรรมสมัยนิยมและเรื่องการเมืองของชาวอเมริกัน ผู้แสดงใน แซเทอร์เดย์ไนต์ไลฟ์ แบ่งเป็น 2 พวกคือ สมาชิกแสดงผู้ช่ำชอง ที่เรียกว่า "Not Ready For Prime Time Players" (เป็นชื่อที่ใช้สำหรับนักแสดงรุ่นดั้งเดิม) และผู้แสดงใหม่ ที่เรียกว่า "Featured Players" โดยในแต่ละสัปดาห์ จะมีพิธีกรนำเข้าการแสดงโชว์เดี่ยวและสเก็ตช์โชว์ นอกจากนี้ยังเชิญนักดนตรี นักร้องมาแสดง สำหรับทั้งหมดแล้ว ยกเว้น 5 ฤดูกาล (6 ถึง 10) รายการจะตรวจสอบโดยผู้สร้างและผู้อำนวยการสร้างคนล่าสุดคือ ลอร์น ไมเคิลส์ ส่วนผู้จัดการด้านการผลิตคือบรอดเวย์วิดีโอ, เอสเอ็นแอลสตูดิโอลและเอ็นบีซี แซเทอร์เดย์ไนต์ไลฟ์ ถือเป็นหนึ่งในรายการโทรทัศน์ที่มีมายาวนานที่สุด ออกอากาศราว 700 ตอน ใน 35 ฤดูกาล นับถึงปี ค.ศ. 2010 นอกจากนี้มุขสดในรายการยังได้รับการพัฒนามาทำเป็นภาพยนตร์ด้วย ตลอด 3 ทศวรรษของการออกอากาศ แซเทอร์เดย์ไนต์ไลฟ์ ได้รับรางวัลมามากมาย ได้รับ 21 รางวัลไพรม์ไทม์เอมมี, 1 รางวัลพีบอดี และ 3 รางวัลสมาคมนักเขียนแห่งอเมริกา และในปี ค.ศ. 2010 ยังมีชื่ออยู่ในหอเกียรติยศสมาคมผู้ออกอากาศแห่งชาติ รายการยังติดอยู่อันดับ 10 ของนิตยสารทีวีไกด์ในหัวข้อ 50 รายการโทรทัศน์ที่ดยอดเยี่ยมที่สุดตลอดกาล และในปี 2007 ยังติดอยู่ในรายชื่อของนิตยสารไทม์ในหัวข้อ 100 รายการโทรทัศน์ที่ดีที่สุดตลอดกาล</doc>
