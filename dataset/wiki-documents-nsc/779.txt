<doc id="779" url="https://th.wikipedia.org/wiki?curid=779" title="มหาวิทยาลัยเคมบริดจ์">มหาวิทยาลัยเคมบริดจ์ มหาวิทยาลัยเคมบริดจ์ () เป็นสถาบันอุดมศึกษาขนาดกลางค่อนข้างใหญ่ในสหราชอาณาจักร มีความเก่าแก่เป็นอันดับที่สองของสหราชอาณาจักร ก่อตั้งเมื่อ พ.ศ. 1752 โดยมหาวิทยาลัยที่ก่อตั้งก่อนหน้านั้นคือ มหาวิทยาลัยอ๊อกซฟอร์ด นอกจากนี้ยังเป็นมหาวิทยาลัยเก่าแก่เป็นอันดับที่สี่ของโลกและยังเปิดดำเนินการอยู่อีกด้วย มหาวิทยาลัยก่อกำเนิดจากคณาจารย์และนักวิจัยของมหาวิทยาลัยซึ่งขัดแย้งกับชาวบ้านที่เมืองอ๊อกซฟอร์ด มหาวิทยาลัยเคมบริจด์และมหาวิทยาลัยอ๊อกซฟอร์ดมักได้รับการจัดอันดับต้น ๆ ของการจัดอันดับโดยสำนักต่าง ๆ จนมีการเรียกรวมกันว่า อ๊อกซบริดจ์ มหาวิทยาลัยเคมบริดจ์เป็นมหาวิทยาลัยที่มีผู้ได้รางวัลโนเบลสูงที่สุด ในบรรดามหาวิทยาลัยทั้งหลายในโลก กล่าวคือ 81 รางวัล นิสิตและคณาจารย์ของมหาวิทยาลัย จะถูกจัดให้สังกัดแต่ละวิทยาลัยแบบคณะอาศัย (College) จำนวนทั้งสิ้น 31 แห่ง โดยคละกันมาจากคณะวิชา (School) 6 คณะ โดยวิทยาลัยแต่ละแห่งอาศัยบริหารงานอย่างเป็นอิสระไม่ขึ้นแก่กัน ลักษณะการบริหารเช่นนี้มีให้เห็นในมหาวิทยาลัยเคนต์ และมหาวิทยาลัยเดอแรม อาคารต่าง ๆ ของมหาวิทยาลัยเป็นอาคารแทรกตัวตามร้านรวงในเมือง แทนที่จะเป็นกลุ่มอาคารในพื้นที่ของตนเองเช่นมหาวิทยาลัยยุคใหม่ อาคารเหล่านั้นบางหลังมีความสำคัญทางประวัติศาสตร์อย่างมาก มหาวิทยาลัยจัดให้มีสำนักพิมพ์เป็นของตนเอง ซึ่งถือเป็นสำนักพิมพ์ที่ใหญ่ที่สุดเป็นอันดับสองของโลกที่สังกัดมหาวิทยาลัย นอกจากนี้มหาวิทยาลัยยังมีห้องสมุดขนาดใหญ่อีกด้วยประวัติ ประวัติ. ในปี ค.ศ. 1209 ผู้ก่อตั้งเป็นกลุ่มคณาจารย์และนิสิตที่ย้ายมาจาก มหาวิทยาลัยอ๊อกซฟอร์ด ตำนานกล่าวว่าเดิมทีอาจารย์ในมหาวิทยาลัยอ๊อกซฟอร์ดเกิดข้อพิพาทกับเมืองอ๊อกซฟอร์ดอย่างรุนแรง ด้วยสาเหตุที่มีโสเภณีนางหนึ่งถูกฆาตกรรม เมืองอ๊อกซฟอร์ดตัดสินแขวนคออาจารย์ซึ่งเป็นสมาชิกของมหาวิทยาลัยอ๊อกซฟอร์ด ด้วยเหตุที่สมัยก่อนมหาวิทยาลัยกับเมืองนั้นค่อนข้างมีอิสระต่อกัน ดังนั้นคณาจารย์ของอ๊อกซฟอร์ดจึงไม่พอใจการตัดสินของเมืองอย่างมากเพราะถือว่าการกระทำของอาจารย์ควรจะอยู่ภายใต้การตัดสินของมหาวิทยาลัย คณาจารย์กลุ่มหนึ่งจึงประท้วงโดยแยกตัวออกไปจากมหาวิทยาลัยอ๊อกซฟอร์ดบ้างก็ไปที่เมืองเรดดิ้ง บ้างก็ไปที่ที่เมืองเล็ก ๆ แห่งหนึ่งริมฝั่ง แม่น้ำแคม แล้วรวมตัวกันสอนจนเกิดเป็นมหาวิทยาลัยขึ้นมา มหาวิทยาลัยมีคอลเลจ (College) ซึ่งเรียกได้ว่าเป็นคณะอาศัย ซึ่งไม่เหมือนวิทยาลัยในความเข้าใจโดยทั่วไป ปีเตอร์เฮาส์ คือคอลเลจแห่งแรกของมหาวิทยาลัยเคมบริดจ์ซึ่งให้ความสะดวกด้านที่พักและกิจกรรมปฏิสัมพันธ์ในหมู่นิสิตและอาจารย์มหาวิทยาลัย ซึ่งระบบการเรียนการสอนของ ม. เคมบริดจ์และ ม.อ๊อกซฟอร์ดใช้ระบบเดียวกัน นิสิตและครูอาจารย์ของสองมหาวิทยาลัยนี้เรียกรวมๆ ว่า อ๊อกซบริดจ์ ต่อมา ม.เคมบริดจ์ได้ขยายตัวและรับนิสิตเพิ่มขึ้นจึงมีการจัดตั้งคอลเลจเพิ่มขึ้น จนปัจจุบัน ม.เคมบริดจ์ประกอบด้วย 31 คอลเลจ ระบบคอลเลจนี้มีลักษณะคล้าย ระบบบ้านพักของนักเรียนในหนังสือ แฮรี่ พอตเตอร์ คือ พอเข้าอาศัยที่ไหนแล้วก็ไม่เปลี่ยนและเป็นสมาชิกตลอดชีพ (ยกเว้นตอนเปลี่ยนระดับการศึกษา อาจขอเปลี่ยนได้) แม้นักเรียนจากแต่ละคอลเลจจะไปเรียนร่วมกันในคณะ/สาขาต่างๆ แต่จะมีระบบติวเฉพาะตัวหรือกลุ่มเล็กๆ (Supervision) ซึ่งจัดการโดยคอลเลจโดยตรง นักเรียนแต่ละคอลเลจจะแข่งขันกัน ทั้งด้านการเรียน และกิจกรรม, ทุกคอลเลจจะมีประเพณีของตัวเอง มีประวัติศาสตร์เก่าแก่ของตัวเอง มีสีและสัญลักษณ์ของตัวเอง และ มีทรัพย์สินอาคารบ้านเรือนของตัวเอง (เช่น สระว่ายน้ำ สนามสควอช ที่ให้เช่าริมฝั่งแม่น้ำ Thame หอศิลป์ โบสถ์ อาคารธุรกิจ หุ้นในประเทศต่าง ๆ ฯลฯ) ดังนั้น คอลเลจของเคมบริดจ์หลาย ๆ แห่ง จึงมีฐานะร่ำรวย และชอบที่จะแข่งขันกันว่าใครจะให้ความสะดวกแก่เด็กตัวเองได้มากกว่ากัน หรือจ้างอาจารย์หรือ Fellow ที่มีชื่อเสียงมาเป็นที่ปรึกษาด้านวิชาการให้คอลเลจของตน อาจารย์มหาวิทยาลัยเคมบริดจ์ส่วนใหญ่ก็จะมีคอลเลจสังกัด แต่เวลาสอน ก็สอนเด็กทุกวิทยาลัย ฐานะทางการเงินที่คล่องตัวของคอลเลจนี้จะตรงข้ามกับตัวมหาวิทยาลัย เพราะตัวมหาวิทยาลัยยังต้องพึ่งพางบประมาณจากรัฐเป็นหลักส่วนงานส่วนงานทางวิชาการ ส่วนงาน. ส่วนงานทางวิชาการ. มหาวิทยาลัยแบ่งส่วนงานทางวิชาการออกเป็นทั้งสิ้น 6 คณะ (School) แต่ละคณะมีมีภาควิชา (Faculty) และสาขาวิชา (Department หรือ Division) ทั้งหมดนี้ให้บริการในด้านการเรียนการสอนและวิจัย คณะวิชาของมหาวิทยาลัยมีดังนี้คณะศิลปศาสตร์และมนุษยศาสตร์คณะศิลปศาสตร์และมนุษยศาสตร์. - ภาควิชาสถาปัตยกรรมศาสตร์และประวัติศาสตร์ศิลปะ- สาขาวิชาสถาปัตยกรรม - สาขาวิชาประวัติศาสตร์ศิลปะ - ภาควิชาเอเชียตะวันออกและตะวันออกกลางศึกษา (Asian Middle Eastern Studies, เดิมคือภาควิชาบูรพคดีศึกษา Oriental Studies)- สาขาวิชาเอเชียตะวันออกศึกษา (East Asian Studies) - สาขาวิชาตะวันออกกลางศึกษา (Middle Eastern Studies) - ภาควิชาศิลปคลาสสิก (Classics)- พิพิธภัณฑ์โบราณคดีคลาสสิก - ภาควิชาเทววิทยา (Divinity) - ภาควิชาภาษาอังกฤษ- สาขาวิชาแองโกล-แซกซัน นอร์ส และเซลติก - ภาควิชาภาษาสมัยใหม่และภาษายุคกลาง- สาขาวิชาภาษาฝรั่งเศส - สาขาวิชาภาษาเยอรมันและดัตช์ - สาขาวิชาภาษาอิตาเลียน - สาขาวิชาสลาฟศึกษา (Slavonic studies) - สาขาวิชาภาษาสเปนและโปรตุเกส - สาขาวิชาภาษากรีกสมัยใหม่ - สาขาวิชาภาษาลาตินใหม่ (Neo-Latin) - ภาควิชาดุริยศาสตร์ - ภาควิชาปรัชญา - ศูนย์วิจัยศิลปศาสตร์ มนุษยศาสตร์ และสังคมศาสตร์ - ศูนย์ภาษาคณะมนุษยศาสตร์และสังคมศาสตร์คณะมนุษยศาสตร์และสังคมศาสตร์. - ภาควิชามนุษยศาสตร์ สังคมศาสตร์ และรัฐศาสตร์- สาขาวิชาโบราณคดีและมานุษยวิทยา- สาขาวิชาโบราณคดี - สาขาวิชามานุษยวิทยาเชิงชีวภาพ - ศูนย์ศึกษาวิวัฒนาการมนุษย์ลีเวอร์ฮูล์ม (Leverhulme Centre for Human Evolutionary Studies) - สาขาวิชามานุษยวิชาเชิงสังคม - หน่วยศึกษามองโกเลียและเอเชียตอนใน - พิพิธภัณฑ์โบราณคดีและมานุษยวิทยา - สถาบันวิจัยโบราณคดีแมกโดนัลด์ (McDonald Institute for Archaeological Research) - สาขาวิชารัฐศาสตร์และนานาชาติศึกษา- ศูนย์เพศศึกษา - ศูนย์แอฟริกันศึกษา - ศูนย์ศึกษาการพัฒนา - ศูนย์ลาตินอเมริกันศึกษา - ศูนย์เอเชียใต้ศึกษา - สาขาวิชาสังคมวิทยา - ภาควิชาเศรษฐศาสตร์ - ภาควิชาครุศาสตร์ - ภาควิชาประวัติศาสตร์ - สาขาวิชาประวัติและปรัชญาวิทยาศาสตร์- พิพิธภัณฑ์ประวัติวิทยาศาสตร์วิพเพิล (Whipple Museum of the History of Science) - ภาควิชานิติศาสตร์- ศูนย์กฎหมายระหว่างประเทศเลาเทอร์พัคท์ (Lauterpacht Centre for International Law) - สถาบันอาชญาวิทยา - สาขาวิชาเศรษฐศาสตร์ที่ดินคณะวิทยาศาสตร์ชีวภาพคณะวิทยาศาสตร์ชีวภาพ. - ภาควิชาชีววิทยา- สาขาวิชาชีวเคมี - ศูนย์วิจัยครอบครัว - สาขาวิชาพันธุศาสตร์ - สาขาวิชาพยาธิวิทยา - สาขาวิชาเภสัชวิทยา - สาขาวิชาสรีรวิทยา การพัฒนา และประสาทศาสตร์ - สาขาวิชาพืชศาสตร์- สวนพฤกษศาสตร์ - สาขาวิชาจิตวิทยา- ศูนย์เจตมิติ (psychometrics) - สาขาวิชาสัตววิทยา - ภาควิชาสัตวแพทยศาสตร์- สาขาวิชาสัตวแพทยศาสตร์ - ศูนย์วิจัยเซลล์ต้นกำเนิดเวลคัมทรัสต์ - สถาบันเกอร์ดอนว่าด้วยการวิจัยมะเร็ง - ศูนย์ชีววิทยาระบบเคมบริดจ์ - ห้องปฏิบัติการเซนสบรี (Sainsbury Laboratory)คณะวิทยาศาสตร์กายภาพคณะวิทยาศาสตร์กายภาพ. - ภาควิชาโลกศาสตร์และภูมิศาสตร์- สาขาวิชาโลกศาสตร์- พิพิธภัณฑ์โลกศาสตร์เซดจ์วิก (Sedgwick Museum of Earth Sciences) - สาขาวิชาภูมิศาสตร์- ศูนย์วิจัยขั้วโลกสกอตต์ - พิพิธภัณฑ์ขั้วโลก - ภาควิชาคณิตศาสตร์- สาขาวิชาคณิตศาสตร์ประยุกต์และฟิสิกส์ทฤษฎี - สาขาวิชาคณิตศาสตร์บริสุทธิ์และสถิติเชิงคณิตศาสตร์- ห้องปฏิบัติการสถิติ - ภาควิชาฟิสิกส์และเคมี- สาขาวิชาดาราศาสตร์ - สาขาวิชาเคมี - สาขาวิชาวัสดุศาสตร์และโลหวิทยา - สาขาวิชาฟิสิกส์ - สถาบันคณิตศาสตร์ไอแซก นิวตันคณะแพทยศาสตร์คณะแพทยศาสตร์. - ภาควิชาชีวเคมีคลินิก- ห้องปฏิบัติการวิจัยเมทาบอลิก - ภาควิชาประสาทศาสตร์คลินิก- ศูนย์เคมบริดจ์ว่าด้วยการซ่อมแซมสมอง - หน่วยวิจัยประสาทวิทยา - สาขาวิชาการผ่าตัดประสาท - ศูนย์วิจัยการถ่ายภาพสมองวูล์ฟสัน (Wolfson Brain Imaging Centre) - ภาควิชาโลหิตวิทยา- สาขาวิชาเวชศาสตร์การถ่ายเลือด - ภาควิชาพันธุเวชศาสตร์ - ภาควิชาแพทยศาสตร์- สาขาวิชาวิสัญญีวิทยา - สาขาวิชาเภสัชวิทยาคลินิก - สาขาวิชาวักกเวชศาสตร์ (renal medicine) - ภาควิชาสูติศาสตร์และนรีเวชวิทยา - ภาควิชาวิทยาเนื้องอก - ภาควิชาจิตเวชศาสตร์- หน่วยวิจัยด้านผังสมอง - สาขาวิชาจิตเวชศาสตร์เด็ก - ภาควิชาสาธารณสุขและการดูแลปฐมภูมิ- หน่วยวิจัยการดูแลปฐมภูมิ - สาขาวิชาเวชศาสตร์ผู้ชรา (gerontology) - ภาควิชารังสีวิทยา - ภาควิชาศัลยกรรม- สาขาวิชาศัลยกรรมในผู้ป่วยรุนแรงและออร์โทพีดิกส์ - สถาบันวิจัยแพทยศาสตร์เคมบริดจ์คณะเทคโนโลยีคณะเทคโนโลยี. - ภาควิชาวิศวกรรมศาสตร์- สาขาวิชาพลังงาน กลศาสตร์ของไหล และเครื่องกลเทอร์โบ - สาขาวิชาวิศวกรรมไฟฟ้า - สาขาวิชาวิศวกรรมเครื่องกล วัสดุ และการออกแบบ - สาขาวิชาวิศวกรรมโยธา - สาขาวิชาการผลิตและจัดการ - สาขาวิชาวิศวกรรมสารสนเทศ - ภาควิชาบริหารธุรกิจและการจัดการ (หรือ วิทยาลัยธุรกิจเคมบริดจ์จัดจ์ (Cambridge Judge Business School))- ศูนย์วิจัยธุรกิจ - ภาควิชาวิทยาการคอมพิวเตอร์และเทคโนโลยี- ห้องปฏิบัติการคอมพิวเตอร์ - ภาควิชาวิศวกรรมเคมีและชีวเทคโนโลยี - สถาบันภาวะผู้นำอย่างยั่งยืนศูนย์ไม่สังกัดคณะศูนย์ไม่สังกัดคณะ. - ศูนย์วิจัยเชิงประยุกต์ว่าด้วยเทคโนโลยีการศึกษา - ศูนย์อิสลามศึกษา - สถาบันการศึกษาต่อเนื่อง - หน่วยบริการสนเทศมหาวิทยาลัย - หอสมุดคอลเลจ/วิทยาลัยแบบคณะอาศัย คอลเลจ/วิทยาลัยแบบคณะอาศัย. มหาวิทยาลัยแบ่งออกเป็น 31 คอลเลจ หรือวิทยาลัยแบบคณะอาศัย(college) แต่ละวิทยาลัยจะมีหน้าที่จัดหาที่พักให้นิสิตทุกระดับ รวมทั้งจัดการเรียนการสอนเสริม ติวแบบตัวต่อตัวหรือกลุ่มเล็กๆ (Supervisions/ ส่วนทางอ๊อกซฟอร์ดเรียก Tutorials) กับรับนิสิตปริญญาตรีด้วย นิสิตทุกคนและอาจารย์ส่วนใหญ่จะมีวิทยาลัยสังกัด ภายในวิทยาลัยจะเป็นเขตที่พักอาศัยและพื้นที่เรียนรู้ร่วมกันของนิสิต โดยคละกันมาจากแต่ละคณะวิชา ทั้งนี้บางคณะอาจจะเลือกนิสิตอย่างกว้าง ๆ กระจายไปในแต่ละสาขา เช่น วิทยาลัยเซนต์แคเทอรีน บางวิทยาลัยก็เลือกให้มีสาขาเอนเอียงไปในทางใดทางหนึ่ง เช่น วิทยาลัยเชอร์ชิลล์ จะเลือกนิสิตเน้นสาขาวิทยาศาสตร์และวิศวกรรมศาสตร์ ในจำนวน 31 วิทยาลัยนี้ มีวิทยาลัยเมอร์เรย์ เอ็ดเวิร์ด (Murray Edward College) วิทยาลัยนิวแนม (Newnham College) วิทยาลัยลูซี คาเวนดิช (Lucy Cavendish College) เป็นคณะหญิงล้วน ส่วนคณะที่เหลือเป็นคณะแบบสหศึกษา (รับทั้งนิสิตชายและหญิง) บางวิทยาลัยในจำนวนนี้เคยมีแต่เฉพาะนิสิตชาย ได้แก่ วิทยาลัยเชอร์ชิลล์ (Churchill College) วิทยาลัยแคลร์ และราชวิทยาลัยคิงส์ (King's College) ทั้งสามวิทยาลัยดังกล่าวเริ่มรับนิสิตหญิงในปี พ.ศ. 2515 ซึ่งจากการนี้เอง 16 ปีต่อมา วิทยาลัยมอดลิน (Magdalene College) จึงได้เป็นวิทยาลัยชายล้วนแห่งสุดท้ายของมหาวิทยาลัย วิทยาลัยนอกจากเป็นที่อาศัยศึกษาของนิสิตแล้ว ยังแสดงถึงทัศนะทางการเมืองและสังคมของนิสิตในวิทยาลัยนั้นด้วย อาทิ วิทยาลัยคิงส์ นิสิตมักมีแนวคิดหัวก้าวหน้า (ตรงข้ามกับแนวคิดอนุรักษนิยม) วิทยาลัยโรบินสันและวิทยาลัยเชอร์ชิลล์ มีงานด้านการลดผลกระทบต่อสิ่งแวดล้อม วิทยาลัยแคลร์ฮอลล์ (Clare Hall) วิทยาลัยดาร์วิน (Darwin College) เป็นสองวิทยาลัยที่รับเฉพาะนิสิตระดับบัณฑิตศึกษา นอกจากนี้ วิทยาลัยฮิวก์ฮอลล์ (Hugh Hall) วิทยาลัยลูซี คาเวนดิช วิทยาลัยเซนต์เอดมุนด์ (St Edmunds College) และวิทยาลัยวูล์ฟสัน จะรับเฉพาะนิสิตผู้ใหญ่ซึ่งมีอายุ 21 ปีขึ้นไป ทั้งนี้วิทยาลัยที่เหลือมีนโยบายรับนิสิตทุกคณะวิชา ทุกเพศ ทุกวัย วิทยาลัยตรีนิตี้ (Trinity College) จัดเป็นวิทยาลัยที่ใหญ่ที่สุดของระบบอ๊อกบริจด์ และได้รับการจัดอันดับทางวิชาการสุงที่สุดของเคมบริจดิ์ มีศิษย์เก่าที่ได้รับรางวัลโนเบลสูงถึง 32 คน ราชวิทยาลัยควีนส์ หรือ สมเด็จพระราชินีนาถราชวิทยาลัย หรือ ควีนส์คอลเลจ (Queens College) เป็นหนึ่งในบรรดาวิทยาลัยที่เก่าแก่ที่สุดและใหญ่ที่สุดของเคมบริจด์ มีศิษย์เก่าที่ชื่อเสียงทั้งเชื้อพระวงศ์, ขุนนาง, นักการศาสนา, นักการเมือง, นักดาราศาสตร์ และอื่นๆ ก่อตั้งเมื่อปี 1444 โดยพระนางมาร์กาเร็ตแห่งอองชู สมเด็จพระราชินีแห่งอังกฤษ ด้วยเหตุนี้จึงทำให้ราชวิทยาลัยควีนส์ เป็นวิทยาลัยเดียวของเคมบริจดิ์ ที่ได้รับพระมหากรุณาธิคุณจากสมเด็จพระราชนีนาถแห่งอังกฤษหลายพระองค์ ทรงรับไว้ในพระบรมราชินูปถัมภ์ โดยปัจจุบัน สมเด็จพระราชินีนาถเอลิซาเบธที่ 2 แห่งสหราชอาณาจักร ได้ทรงพระกรุณาโปรดเกล้าฯรับ ราชวิทยาลัยควีนส์ ไว้ในพระบรมราชินูปถัมภ์เช่นกัน นอกจากนี้ราชวิทยาลัยควีนส์ ทั้งยังเป็นที่ตั้งของสะพานคณิตศาสตร์ (Mathematical Bridge) ที่มีชื่อเสียงเพียงแห่งเดียวของเคมบริจดิ์อีกด้วย วิทยาลัยแต่ละแห่งกำหนดค่าที่พัก ค่าอาหารแตกต่างกันไป โดยไม่ขึ้นกับทางมหาวิทยาลัย รวมทั้งมีเงินลงทุนเพื่อการศึกษาที่แตกต่างมากน้อยไปด้วย การจัดการต่าง ๆ ในวิทยาลัยมีความคล้ายคลึงกับ "เวียง" ของมหาวิทยาลัยพะเยา มาก มหาวิทยาลัยเคมบริจด์ยังคงเป็นหนึ่งในมหาวิทยาลัยไม่กี่แห่งของสหราชอาณาจักร ที่ยังคงรักษาประเพณีการฝากตัวเป็นศิษย์และการรับเข้าสู่การเป็นสมาชิกของคอลเลจ (matriculation) ซึ่งแต่ละคอลเลจจะจัดพิธีนี้ขึ้นในช่วงก่อนเปิดการศึกษาในแต่ละปี โดยนิสิตทั้งระดับปริญญาตรีและนิสิตบัณฑิตศึกษาทุกคนต้องสวมเสื้อคลุม(gown)คล้ายในเรื่องแฮรี่ พอตเตอร์ เข้าร่วมกิจกรรมอันสำคัญนี้ ถึงจะถือว่า ได้เข้าสู่สมาชิกภาพของคอลเลจอย่างมีเกียรติ์ มีศักดิ์ศรี สง่างาม อย่างสมบูรณ์ และสถานะภาพความเป็นสมาชิกอันทรงเกียรตินี้ จะติดตัวนิสิตไปตลอดชีวิต ยกเว้นจะมีการย้ายวิทยาลัยในช่วงเปลี่ยนระดับการศึกษา รายนามวิทยาลัยในมหาวิทยาลัยเคมบริดจ์มีดังนี้ (ตัวเลขข้างท้าย คือปี ค.ศ. ที่ก่อตั้ง) ในจำนวนวิทยาลัยทั้งหมดนี้ มี 3 วิทยาลัยที่รับเฉพาะนิสิตหญิงเท่านั้น (นิวแน่ม คอลเลจ, ลูซี่ คาเวนดิช คอลเลจ, และ นิว ฮอลล์) และ 4 วิทยาลัยที่รับเฉพาะนิสิตระดับบัณฑิตศึกษา (แคลร์ ฮอลล์, ดาร์วิน คอลเลจ, วูลฟ์สัน คอลเลจ, และ เซนท์ เอดมันด์ส คอลเลจ)เกียรติภูมิของมหาวิทยาลัยเคมบริดจ์ เกียรติภูมิของมหาวิทยาลัยเคมบริดจ์. มหาวิทยาลัยเคมบริดจ์ได้รับการจัดอันดับสถาบันอุดมศึกษาจากหลายหน่วยงาน ให้เป็น มหาวิทยาลัยที่ดีที่สุดอันดับหนึ่งของสหราชอาณาจักร ติดต่อกันมาหลายปีกระทั่งถึงปัจจุบันนี้ มหาวิทยาลัยเคมบริดจ์เป็นหนึ่งในหลายๆ สถาบันการศึกษาในโลกที่ได้รับการจับตามอง ระหว่างที่ประเทศโลกเสรีพยายามพัฒนาวิทยาศาสตร์และเทคโนโลยีเพื่อป้องกันประเทศ เมื่อเกิดภัยคุกคามจากเยอรมนี ซึ่งมี อดอล์ฟ ฮิตเลอร์ เป็นผู้นำ ระหว่างนี้ มหาวิทยาลัยหลายแห่ง มีการเคลื่อนไหวทางวิชาการอย่างคึกคัก เพราะรัฐบาลได้สนับสนุนงบประมาณการวิจัยเป็นจำนวนมหาศาล อาทิเช่น มหาวิทยาลัยปารีส มหาวิทยาลัยอ๊อกซฟอร์ด มหาวิทยาลัยมอสโกสเตท มหาวิทยาลัยเบอร์ลิน มหาวิทยาลัยฮาร์วาร์ด มหาวิทยาลัยเยล สถาบันเอ็มไอที ฯลฯ มหาวิทยาลัยเหล่านี้จึงแข่งขันกันอยู่ในที บางทีก็มีการดึงเอาคณาจารย์จากกันไปโดยเพิ่มเงินเดือนให้สูงกว่าก็มี เมื่อเทียบกับหลายมหาวิทยาลัยในโลก เคมบริดจ์ได้เปรียบทางวิทยาศาสตร์อยู่มาก เพราะรากฐานทางวิทยาศาสตร์ของมหาวิทยาลัยนี้เข้มแข็งมาช้านาน ดังนั้น ตั้งแต่อดีตจวบจนยุคปัจจุบัน นอกจากจะได้รับการยกย่องว่าเป็นมหาวิทยาลัยชั้นเยี่ยมในด้านวิทยาศาสตร์และเทคโนโลยีของอังกฤษแล้ว ยังเป็นมหาวิทยาลัยลัยที่มีผู้ได้รางวัลโนเบลสูงที่สุดในโลก กล่าวคือมีถึง 81 รางวัล เพราะความมีชื่อเสียงในด้านการวิจัยนี้เอง ในระยะหลัง เคมบริดจ์ได้รับการช่วยเหลือสนับสนุนด้านเงินทุนจากหลายหน่วยงาน เช่น EPSRC และ Gates Foundation ทำให้เคมบริดจ์มีสถานะการเงินที่ดีกว่ามหาวิทยาลัยในอังกฤษอื่นๆ หลายแห่ง ที่จริงแล้ว มหาวิทยาลัยเคมบริดจ์เป็นสถาบันการศึกษาแห่งแรกที่จัดตั้งสำนักพิมพ์มหาวิทยาลัย แต่บังเอิญว่างานวิจัยส่วนใหญ่เป็นงานวิจัยทางวิทยาศาสตร์ซึ่งสมัยก่อนนั้น ยังไม่มีการนำไปใช้เชิงพาณิชย์เท่าใดนัก จึงขยายตัวสู้สำนักพิมพ์มหาวิทยาลัยอ๊อกซฟอร์ดซึ่งเกิดทีหลัง แต่มีปริมาณงานวิจัยทางสังคมศาสตร์และมนุษยศาสตร์มากกว่าไม่ได้ แต่ระยะหลัง สำนักพิมพ์ของมหาวิทยาลัยเคมบริดจ์ก็เริ่มพัฒนาขึ้นอย่างมาก เห็นได้จากปริมาณงานทางสังคมศาสตร์และมนุษยศาสตร์ซึ่งมีเพิ่มขึ้น ในปี พ.ศ. 2548 (ค.ศ. 2005) วารสาร The Times Higher Education Supplement ได้จัดอันดับมหาวิทยาลัยเคมบริดจ์มีคะแนนรวมเป็นอันดับ 3 ของโลก โดยแบ่งเป็น: อันดับ 1 ของยุโรปในคะแนนรวม, เป็นอันดับ 1 ของโลกด้านวิทยาศาสตร์, เป็นอันดับ 6 ของโลกทางด้านเทคโนโลยี, อันดับ 2 ของโลกทางด้านชีวเวช, อันดับ 8 ของโลกด้านสังคมศาสตร์ และ อันดับ 3 ของโลกด้านศิลปศาสตร์และมนุษยศาสตร์ ในปี พ.ศ. 2549 (ค.ศ. 2006) และปี พ.ศ. 2550 (ค.ศ. 2007) วารสาร The Times Higher Education Supplement ได้อันดับมหาวิทยาลัยเคมบริดจ์ให้มีคะแนนรวมเป็นอันดับ 2 ของโลกสองปีซ้อนรองจาก มหาวิทยาลัยฮาร์วาร์ดศิษย์เก่าที่มีชื่อเสียงของมหาวิทยาลัยเคมบริดจ์ ศิษย์เก่าที่มีชื่อเสียงของมหาวิทยาลัยเคมบริดจ์. มหาวิทยาลัยเคมบริดจ์ได้ผลิตนักวิจัย ได้รางวัลโนเบล 81 รางวัล มากกว่ามหาวิทยาลัยทุกแห่งในโลก ส่วนมากเป็นนักวิทยาศาสตร์เพราะมหาวิทยาลัยเน้นทางนี้มากกว่าสังคมศาสตร์และมนุษยศาสตร์ ศิษย์เก่าชาวต่างประเทศที่มีชื่อเสียงก็มีจำนวนมากศิษย์เก่าที่มีชื่อเสียงชาวไทย</doc>
