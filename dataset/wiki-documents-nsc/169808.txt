<doc id="169808" url="https://th.wikipedia.org/wiki?curid=169808" title="ชนินทร์ รุ่งแสง">ชนินทร์ รุ่งแสง นายชนินทร์ รุ่งแสง สมาชิกสภาผู้แทนราษฎร กรุงเทพมหานคร สังกัดพรรคประชาธิปัตย์ อดีตรองประธานสภากรุงเทพมหานคร 2 สมัยประวัติ ประวัติ. ชนินทร์ รุ่งแสง เกิดวันที่ 19 กันยายน พ.ศ. 2509 ที่ เขตบางกอกน้อย กรุงเทพมหานคร เป็นบุตรของนายชวลิต รุ่งแสง อดีตสมาชิกวุฒิสภา และนางสุวิมล รุ่งแสง และเป็นหลานของนายชนะ รุ่งแสง อดีตรองหัวหน้าพรรคประชาธิปัตย์ จบการศึกษาจากโรงเรียนสวนกุหลาบวิทยาลัย รุ่น 102 สำเร็จการศึกษาระดับปริญญาตรี ด้านบริหารธุรกิจ จาก มหาวิทยาลัยกรุงเทพ และ ปริญญาโท รัฐศาสตรมหาบัณฑิต จาก มหาวิทยาลัยเกษตรศาสตร์ นายชนินทร์ รุ่งแสง สมรสกับ นางภคนันท์ รุ่งแสง (สกุลเดิม "เสนาขันธ์" เป็นบุตรสาวของ พล.ต.ต.อนันต์ เสนาขันธ์ กับ ผศ.สุนันท์ เสนาขันธ์)การทำงาน การทำงาน. นายชนินทร์ เริ่มเข้าสู่เวทีการเมืองท้องถิ่น ในสังกัด พรรคประชากรไทย โดยได้รับการสนับสนุนจาก นายชวลิต รุ่งแสง อดีตวุฒิสมาชิกผู้เป็นบิดา ที่เป็นนักการเมืองสังกัดพรรคประชากรไทย นายชนินทร์ได้รับเลือกตั้งเป็นสมาชิกสภากรุงเทพมหานคร (ส.ก.) เขตบางกอกน้อย เมื่อปี พ.ศ. 2537 ขณะมีอายุ 27 ปี ต่อมานายชนินทร์ ลงสมัครรับเลือกตั้ง ส.ก. ในพื้นที่เดิม ได้เป็น ส.ก. สังกัดพรรคประชากรไทย ติดต่อกัน 3 สมัย เคยเป็นประธานกรรมการเศรษฐกิจการคลัง สภา กทม. ต่อมาได้ดำรงตำแหน่ง รองประธานสภา กทม. 2 วาระ คือปี พ.ศ. 2545-2547 และ 2547-2549 และได้รับความไว้วางใจจาก นายสมัคร สุนทรเวช อดีตหัวหน้าพรรคประชากรไทย ขณะดำรงตำแหน่งรองนายกรัฐมนตรี ให้เป็นที่ปรึกษารองนายกรัฐมนตรี นายชนินทร์ ทำงานในสภา กทม. นานถึง 12 ปี แม้จะอยู่พรรคประชากรไทย แต่ได้ร่วมทำงานกับ ส.ก. สังกัดพรรคประชาธิปัตย์ ในการทำงานตั้งแต่ปี พ.ศ. 2545 ต่อมาเมื่อพรรคประชากรไทยลดบทบาททางการเมืองลง จึงได้รับการชักชวนให้เข้าร่วมงานกับพรรคประชาธิปัตย์ และได้ร่วมงานกับ นายอภิรักษ์ โกษะโยธิน ผู้ว่าราชการกรุงเทพมหานคร ในตำแหน่ง โฆษกกรุงเทพมหานคร และ ที่ปรึกษาผู้ทรงคุณวุฒิของผู้ว่าราชการกรุงเทพมหานคร ในการเลือกตั้ง 23 ธันวาคม พ.ศ. 2550 นายชนินทร์ รุ่งแสง เข้าสู่การเมืองระดับประเทศ โดยลงสมัครรับเลือกตั้งเป็นสมาชิกสภาผู้แทนราษฎร กรุงเทพมหานคร เขต 12 (บางกอกน้อย, ตลิ่งชัน, บางพลัด, ทวีวัฒนา) ร่วมทีมกับ นายองอาจ คล้ามไพบูลย์ และ ผศ.ดร.รัชดา ธนาดิเรก สามารถชนะเลือกตั้งยกทีม ต่อมาในการเลือกตั้ง พ.ศ. 2554 จึงได้รับเลือกตั้งเป็น ส.ส.อีกหนึ่งสมัยธุรกิจ ธุรกิจ. นายชนินทร์ และภรรยา มีกิจการร้านหนังสือของครอบครัว คือ "ร้านบุ๊กมาร์ค" (Bookmark) เป็นร้านหนังสือขนาดใหญ่ 2 ชั้น ตั้งอยู่ที่อาคาร The ThirdPlace Bangkok กลางซอยทองหล่อ ร้านหนังสือนี้บังเอิญชื่อพ้องกับ นายอภิสิทธิ์ เวชชาชีวะ หัวหน้าพรรคประชาธิปัตย์ ที่มีชื่อเล่นว่า "มาร์ค" และนายชนินทร์ รุ่งแสง ยังมีตำแหน่งเป็น กรรมการอิสระ และประธานกรรมการตรวจสอบ บริษัท เมเจอร์ ดีเวลลอปเม้นท์ จำกัด (มหาชน)รางวัลเกียรติยศรางวัลเกียรติยศ. - ศิษย์เก่าดีเด่น มหาวิทยาลัยกรุงเทพ ปี พ.ศ. 2538เครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2552 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
