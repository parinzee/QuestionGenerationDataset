<doc id="203674" url="https://th.wikipedia.org/wiki?curid=203674" title="คณะวิทยาศาสตร์ประยุกต์ มหาวิทยาลัยเทคโนโลยีพระจอมเกล้าพระนครเหนือ">คณะวิทยาศาสตร์ประยุกต์ มหาวิทยาลัยเทคโนโลยีพระจอมเกล้าพระนครเหนือ คณะวิทยาศาสตร์ประยุกต์ มหาวิทยาลัยเทคโนโลยีพระจอมเกล้าพระนครเหนือ มีวัตถุประสงค์ที่จะผลิตบัณฑิตที่มีคุณภาพ ทั้งในระดับปริญญาบัณฑิต และบัณฑิตศึกษา ในสาขาวิทยาศาสตร์และเทคโนโลยีตรงตามความต้องการของอุตสาหกรรม และการให้บริการวิชาการในรูปแบบต่างๆที่เหมาะสม บริการการสอนวิทยาศาสตร์ในหมวดวิชาทั่วไป แก่นักศึกษาทั้งในคณะและนอกคณะ ดำเนินการวิจัยพัฒนาองค์ความรู้ และประยุกต์ใช้ในอุตสาหกรรม พร้อมทั้งส่งเสริมและสนับสนุนกิจกรรมศิลปวัฒนธรรมของชาติประวัติ ประวัติ. คณะวิทยาศาสตร์ประยุกต์ มีจุดเริ่มต้นมาจากภาควิชาคณิตศาสตร์ และภาควิชาวิทยาศาสตร์ ซึ่งจัดตั้งขึ้นเมื่อ พ.ศ. 2522 ในคณะครุศาสตร์อุตสาหกรรมและวิทยาศาสตร์ ต่อมาภาควิชาทั้งสองได้เปิดรับนักศึกษาในสาขาวิชาเคมีอุตสาหกรรม สาขาวิชาสถิติประยุกต์ และสาขาวิชาวิทยาการคอมพิวเตอร์ประยุกต์ รวมทั้งให้บริการวิชาพื้นฐานคณิตศาสตร์และวิทยาศาสตร์ ให้แก่นักศึกษาคณะต่าง ๆ ภายในสถาบัน ทำให้ภาระงานของภาควิชาทั้งสองเพิ่มมากขึ้น ทางสถาบันจึงเล็งเห็นความจำเป็นที่จะยกฐานะให้เป็นคณะอย่างเป็นทางการ คณาจารย์ของภาควิชาทั้งสองจึงได้ร่วมมือกันจัดตั้งคณะวิทยาศาสตร์ประยุกต์ จนกระทั่งได้รับอนุมัติเมื่อวันที่ 14 พฤษภาคม พ.ศ. 2531 และได้แยกตัวออกจากคณะครุศาสตร์อุตสาหกรรมและวิทยาศาสตร์หน่วยงานหน่วยงาน. - สำนักงานคณบดี - ภาควิชาคณิตศาสตร์ประยุกต์ - ภาควิชาฟิสิกส์อุตสาหกรรมและอุปกรณ์การแพทย์ - ภาควิชาเคมีอุตสาหกรรม - ภาควิชาวิทยาการคอมพิวเตอร์และสารสนเทศ - ภาควิชาสถิติประยุกต์ - ภาควิชาเทคโนโลยีอุตสาหกรรมเกษตร อาหาร และสิ่งแวดล้อม - ภาควิชาเทคโนโลยีชีวภาพ - สโมสรนักศึกษาคณะวิทยาศาสตร์ประยุกต์หลักสูตรการศึกษา หลักสูตรการศึกษา. คณะวิทยาศาสตร์ประยุกต์ ได้จัดการศึกษาระดับปริญญาตรี 4 ปี จำนวน 10 หลักสูตร ระดับปริญญาตรีต่อเนื่อง 2-3 ปี จำนวน 3 หลักสูตร ระดับปริญญาโท จำนวน 7 หลักสูตร และปริญญาเอก จำนวน 3 หลักสูตร ดังต่อไปนี้</doc>
