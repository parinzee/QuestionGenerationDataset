<doc id="412755" url="https://th.wikipedia.org/wiki?curid=412755" title="การปะทุของภูเขาไฟฟุจิ ปีโฮเอ">การปะทุของภูเขาไฟฟุจิ ปีโฮเอ การปะทุของภูเขาไฟฟูจิ ปีโฮเอ () เริ่มขึ้นเมื่อวันที่ 16 ธันวาคม ค.ศ. 1707 (วันที่ 23 เดือน 11 ปีโฮเอที่ 4) และสิ้นสุดเมื่อวันที่ 1 มกราคม ค.ศ. 1708 (วันที่ 9 เดือน 12 ของปีโฮเอที่ 4) ระหว่างยุคเอโดะ แม้การระเบิดครั้งนั้นจะไม่มีลาวาไหลออกมา แต่ก็ได้ปลดปล่อยเถ้าภูเขาไฟกว่า 800 ล้านลูกบาศก์เมตรกินบริเวณกว้างโดยรอบภูเขาไฟ และลอยไปไกลถึงเอโดะที่อยู่ห่างออกไปเกือบ 100 กิโลเมตร เถ้าถ่านตกลงมาราวกับฝนในจังหวัดอิซุ คาอิ ซางามิและมูซาชิ ในเอโดะ เถ้าภูเขาไฟมีความหนาหลายเซนติเมตร การปะทุเกิดขึ้นบนข้างตะวันออก-ตะวันออกเฉียงเหนือและก่อให้เกิดช่องภูเขาไฟใหม่อีกสามแห่ง เรียกว่า ช่องโฮเอหมายเลข 1, 2 และ 3 ภัยพิบัติกินเวลานานหลายวัน หลังจากเกิดแผ่นดินไหวแต่แรกและการปะทุเถ้าถ่าน ได้เกิดการขับหินที่รุนแรงกว่าออกมาในอีกไม่กี่วันให้หลัง ภูเขาไฟฟูจิไม่เคยปะทุอีกเลยนับแต่นั้น</doc>
