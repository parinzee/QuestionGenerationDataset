<doc id="247147" url="https://th.wikipedia.org/wiki?curid=247147" title="กวินตรา โพธิจักร">กวินตรา โพธิจักร กวินตรา โพธิจักร เกิดเมื่อวันที่ 24 ธันวาคม พ.ศ. 2529 เป็นชาวจังหวัดหนองคาย ซึ่งเธอได้รับตำแหน่งชนะเลิศในการประกวดมิสไทยแลนด์ยูนิเวิร์ส 2551 ณ โรงละครอักษรา คิง พาวเวอร์ ซอยรางน้ำ โดยสุรางค์ เปรมปรีด์ กวินตราได้เป็นตัวแทนของผู้หญิงไทยเข้าร่วมการประกวดนางงามจักรวาล 2008 ณ เมืองญาจาง ประเทศเวียดนาม ได้รางวัลพิเศษ 2 รางวัล ซึ่งได้แก่รางวัลชุดประจำชาติยอดเยี่ยม และรางวัลขวัญใจมหาชนผ่านการโหวตจากคนทั่วโลกโดยเว็บไซด์ missosology.orgประวัติ ประวัติ. ก่อนเข้าวงการบันเทิง กวินตราเคยเป็นนักกีฬาวอลเลย์บอลประจำจังหวัด และเธอเคยประกวดนางงามธิดาพญานาค 2551 โดยได้รับรางวัลชนะเลิศ ปัจจุบัน กวินตราเป็นนักแสดงสังกัดสถานีโทรทัศน์สีกองทัพบกช่อง 7 และใน พ.ศ. 2557 เธอได้เป็นนักวอลเลย์บอลของทีมไอเดีย-ขอนแก่นการศึกษาการศึกษา. - อนุบาล-ประถม โรงเรียนธัมมสิริศึกษา อำเภอสัตหีบ จังหวัดชลบุรี - มัธยมต้น โรงเรียนสิงห์สมุทร อำเภอสัตหีบ จังหวัดชลบุรี - มัธยมปลาย โรงเรียนปทุมเทพวิทยาคาร อำเภอเมืองหนองคาย จังหวัดหนองคาย - ปริญญาตรี คณะนิเทศศาสตร์ มหาวิทยาลัยกรุงเทพชีวิตส่วนตัว ชีวิตส่วนตัว. ด้านชีวิตส่วนตัว กวินตรา คบหาดูใจกับ รชต ธนภรณ์มงคล ชื่อเล่น หนุ่ม แฟนหนุ่มอดีตนักฟุตบอลทีมอุบลราชธานี และปัจจุบันได้สมรสกันแล้ว หลังจากที่คบหาดูใจกันมายาวนานถึง 14 ปี พิธีแต่งงานจัดงานสมรสกันที่ โรงแรมอมันตา จังหวัดหนองคาย เมื่อวันที่ 2 พฤศจิกายน พ.ศ. 2560 ซึ่งตรงกับวันคล้ายวันเกิดของเจ้าบ่าว และทั้งคู่ก็จะจัดพิธีฉลองมงคลสมรสอีกครั้ง ในวันที่ 24 ธันวาคม พ.ศ. 2560 ที่จะถึงนี้ ซึ่งตรงกับวันเกิดฝ่ายเจ้าสาวด้วย โดยจะจัดขึ้นที่ วาละเวลา สตูดิโอ ย่านโยธินพัฒนาผลงานด้านกีฬาวอลเลย์บอลผลงานด้านกีฬาวอลเลย์บอล. - พ.ศ. 2553 ทีมชัยภูมิ - พ.ศ. 2557 ไอเดีย-ขอนแก่นผลงานการแสดงผลงานการแสดง. - ละครโทรทัศน์ทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7ละครสั้นละครสั้น. - 2556 ฟ้ามีตา ตอน หุ่นกระบอก รับบท จำปาผลงานเพลงผลงานเพลง. - เพลงประกอบละคร "หวานใจยัยต่างดาว"- เพลง รู้จักรัก รู้จักเธอ- เพลงประกอบละคร "เสน่ห์บางกอก"- เพลง กั๊กไว้กิ๊ก- เพลงประกอบละคร "นางแบบโคกกระโดน"- เพลง นางแบบโคกกระโดน- เพลงประกอบละคร "เพลงรักผาปืนแตก"- เพลง แอบรักแอบคิดถึงโฆษณาโฆษณา. - น้ำสลัดผสมทูน่า ตราซีเล็ค - genie bra ตรา Tv directรางวัลรางวัล. - ธิดาพญานาค ประจำปี พ.ศ. 2551 จังหวัดหนองคาย - มิสไทยแลนด์ยูนิเวิร์ส 2551 - หุ่นสวยสุขภาพดี บาย ซีเล็ค ทูน่า จากการประกวดมิสไทยแลนด์ยูนิเวิร์ส 2551 - ชุดประจำชาติยอดเยี่ยมจากการประกวดมิสยูนิเวิร์ส 2008 - รองชุดประจำชาติเวียดนามยอดเยี่ยม - ขวัญใจมหาชน Miss People's Choice Award จากการประกวดมิสยูนิเวิร์ส 2008 - สุดยอดนางงามไทย 2008 จาก www.Bloggang.com</doc>
