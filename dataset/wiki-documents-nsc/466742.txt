<doc id="466742" url="https://th.wikipedia.org/wiki?curid=466742" title="สีสุวัตถิ์ ฤทธรวงค์">สีสุวัตถิ์ ฤทธรวงค์ นักองค์มจะ สีสุวัตถิ์ ฤทธรวงค์ (Sisowath Ritharavong) ประสูติเมื่อ 6 กุมภาพันธ์ พ.ศ. 2477 เป็นพระโอรสขอนักองค์มจะ สีสุวัตถิ์ สีสุระ (พระโอรสในพระองค์มจะ สีสุวัตถิ์ อิสสรวงศ์) กับนักองค์มจะ สีสุวัตถิ์ ดาราเมธ (พระธิดาในพระองค์มจะ สีสุวัตถิ์ ดวงลักขณา) และพระองค์เป็นพระบิดาของนักองค์มจะ สีสุวัตถิ์ สรฤทธิ์ พระองค์ทรงเป็นนายเรือเอกแห่งกองทัพเรือกัมพูชาจนถึง 3 มีนาคม พ.ศ. 2518 ซึ่งเป็นวันที่พระองค์ถูกเขมรแดงจับตัวไป พระองค์ถูกคุมขังในคุก S-21 ในพนมเปญ และถูกประหารชีวิต โดยสมาชิกเชื้อพระวงศ์ส่วนใหญ่จะถูกนำตัวไปประหารที่สนามกีฬาแห่งชาติหลังพนมเปญแตกในเดือนเมษายน พ.ศ. 2518 แต่ไม่มีหลักฐานว่าพระองค์ถูกประหารชีวิตเมื่อใด พระองค์สมรสกับ ฮูเบอร์ไทน์ เบลคอนเด (ต่อมาคือ นักนางสีสุวัตถิ์ ฮูเบอร์ไทน์) และมีบุตรสองคนคือ ฉัตร นเรธ และธีระ เญียน ซึ่งปัจจุบันอยู่ในสหรัฐอเมริกา</doc>
