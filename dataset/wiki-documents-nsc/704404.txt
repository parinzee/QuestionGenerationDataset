<doc id="704404" url="https://th.wikipedia.org/wiki?curid=704404" title="แม็คลาเรน 12ซี">แม็คลาเรน 12ซี แม็คลาเรน 12ซี () หรือที่รู้จักกันในชื่อ แม็คลาเรน เอ็มพี4-12ซี () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัท แม็คลาเรน ออโตโมทีฟ บริษัทสัญชาติอังกฤษ รถได้เปิดตัวภายหลังการหายหน้าไปของรถจากค่ายแม็คลาเรน นับตั้งแต่สิ้นสุดสายการผลิต แม็คลาเรน เอฟ1 ในปี ค.ศ. 1998 และในเดือนกันยายน ปี ค.ศ.2009 12ซี ก็ได้รับการเปิดตัว และเริ่มวางจำหน่ายในช่วงกลางปี ค.ศ. 2011 เอ็มพี4-12ซี ได้รับการออกแบบโดย แฟรงค์ สเตเฟนสัน (Frank Stephenson) นักออกแบบรถยนต์ชาวอเมริกันที่มีชื่อเสียง รถทำจาก คาร์บอน ไฟเบอร์ และกำลังจากเครื่องยนตร์กลางลำท้ายจากแมคลาเรน รุ่น M838T ขนาด 3.8 ลิตร วี8 ทวิน-เทอร์โบ สามารถทำกลังได้ถึง 592 แรงม้า (441 kW; 600 PS) และให้แรงบิดที่ 601 นิวตัว/เมตร (443 lb·ft) รถได้นำเทคโนโลยีจากฟอร์มูลาวันมาปรับใช้ อาทิเช่น "เบรกพวงมาลัย" (Brake steer) ที่ทำให้ล้อหลังเบรกขณะทำความเร็วในช่วงโค้งเพื่อลดการเลี้ยวช้าของพวงมาลัย สำหรับระบบเกียร์ เป็นเกียร์ 7 จังหวะ ชนิดดูอัล-คลัทซ์ รถสามารถทำความเร็วสูงสุดอ้างอิงจากค่ายรถได้ถึง 333 กม./ชม. (207 ไมล์/ชม.) แต่จริงแล้วสามารถทำได้ถึง 343 กม./ชม. (213.2 ไมล์/ชม.) อ้างอิงจากสปอร์ตออโต้.ดีอี ในส่วนอัตราเร่ง 0-100 กม./ชม. อ้างอิงจาก แดรกไทม์.คอม ได้โพสต์ลงยูทูปว่า 12ซี สามารถทำได้ที่ 2.8 วินาที จึงเป็นรถที่แรงที่สุดอันดับที่ 3 ที่มีขายในท้องตลาด ในขณะนั้น โฉมเปิดประทุน ในปี ค.ศ. 2012 ใช้ชื่อใหม่ว่า เอ็มพี4-12ซี สไปเดอร์ (MP4-12C Spider) ในเดือนกุมภาพันธ์ ค.ศ. 2014 แม็คลาเรนก็ได้เปิดตัว รุ่นต่อมาของ 12ซี คือ แม็คลาเรน 650เอส มาพร้อมกับการปรับปรุงส่วนของตัวถัง มีการพัฒนาเครื่องยนตร์และเทคโนเลยีทางเทคนิคอื่นๆ ในเดือนเมษายน 2014 แมคลาเรนก็ได้ยุติสายการผลิต 12ซี และให้ 650เอส มาเป็นรุ่นต่อไปชื่อ ชื่อ. ชื่อของ เอ็มพี4-12ซี โดย เอ็มพี4 ย่อมาจาก McLaren Project 4 (ในอดีต "เอ็ม" หมายถึง มาร์ลโบโล บริษัทผลิตบุหรี่ ซึ่งเป็นสปอนเซอร์หลักของแม็คลาเรน) ส่วน 12 อ้างอิงถึง "คุณภาพ" ที่อ้างอิงจาก กำลัง น้ำหนัก อัตราการปล่อยคาร์บอนไดอ็อกไซด์ และระบบแอโรไดนามิก ซึ่งเป็นบรรทัดฐานของการผลิตทุกรุ่นของแม็คลาเรน และ ซี หมายถึง คาร์บอน ซึ่งต้องการเน้นถึงอนาคตที่แม็คลาเรนจะใช้วัสดุตัวถังนี้ในวงการมอเตอร์สปอร์ตต่อไปโฉมย่อยโฉมย่อย. - สไปเดอร์ - เอชเอส - แคน-แอม - เอ็กซ์-วัน</doc>
