<doc id="311033" url="https://th.wikipedia.org/wiki?curid=311033" title="แฝดสยาม (สารคดี)">แฝดสยาม (สารคดี) แฝดสยาม เป็นรายการโทรทัศน์ประเภทสารคดีกึ่งละครเรื่องยาว (Docu-drama) ความยาว 26 ตอน ผลิตโดย กันตนา โดยนำเสนอชีวประวัติของ อิน-จัน แฝดสยามที่มีตัวติดกันทางส่วนหน้าอก ในช่วงปี พ.ศ. 2354 - พ.ศ. 2417 ออกอากาศครั้งแรกทางช่อง 7 สี ตั้งแต่วันที่ 7 มีนาคม พ.ศ. 2534 ในโอกาสที่แฝดอิน-จัน มีอายุ 180 ปี โดยออกอากาศทุกวันพฤหัสบดี(ภายหลังเปลี่ยนเป็นวันจันทร์) เวลา 18.30-19.00 น. โดยมี ประดิษฐ์ กัลย์จาฤก เป็นผู้ดำเนินรายการในสตูดิโอกันตนา ส่วนพิธีกรภาคสนามจะทำหน้าที่ค้นหาร่องรอยของแฝดสยาม ได้แก่ รศ.ธงทอง จันทรางศุ, นัฏฐา ลอยด์ เป็นผู้ค้นหาร่องรอยในสหรัฐอเมริกา และ ดวงดาว จารุจินดา เป็นผู้ค้นหาร่องรอยในประเทศไทย เขียนบทโทรทัศน์โดย อริยา จินตพานิชการ สำหรับผู้ที่รับบทอิน-จัน ในละคร ตัวจริงเป็นฝาแฝดที่มีอาชีพมัคคุเทศก์ ในปี พ.ศ. 2553 ได้มีการนำสารคดีชุดนี้มาฉายอีกครั้ง ทาง มิราเคิล ในเครือ ไลฟ์ ทีวี ช่วงเดือนมีนาคม ถึงกลางเดือนเมษายน ทุกวันอังคารถึงวันศุกร์ เวลา 16.00-16.30 น. และออกอากาศซ้ำอีก 3 ครั้งจนกว่าจะเปลี่ยนตอนรายชื่อตอนรายชื่อตอน. - ตอนที่ 1 สู่ประวัติศาสตร์ (ค.ศ. 1811) - ตอนที่ 2 ปฐมบทแห่งกรรม - ตอนที่ 3 ดรุณวัย - ตอนที่ 4 ความยากแค้น (ค.ศ. 1819) - ตอนที่ 5 ความเปลี่ยนแปลงแห่งชีวิต (ค.ศ. 1824) - ตอนที่ 6 สัญญาประวัติศาสตร์ - ตอนที่ 7 138 วัน สู่โลกใหม่ (ค.ศ. 1829) - ตอนที่ 8 Welcome to America - ตอนที่ 9 เปิดการแสดง - ตอนที่ 10 ความรักครั้งแรก - ตอนที่ 11 สู่อิสรภาพ (ค.ศ. 1832) - ตอนที่ 12 ก่อร่างสร้างตัว - ตอนที่ 13 แผ่นดินแสนสุข (ค.ศ. 1839) - ตอนที่ 14 ความรัก - ตอนที่ 15 แต่งงาน (ค.ศ. 1843) - ตอนที่ 16 ชีวิตสมรส - ตอนที่ 17 รสนิยม - ตอนที่ 18 ความขัดแย้ง - ตอนที่ 19 ชื่อเสียง - ตอนที่ 20 ราชานักโชว์ผู้ยิ่งใหญ่ และ สงครามกลางเมือง(ค.ศ. 1860 - 1865) - ตอนที่ 21 ปิดม่านการแสดง - ตอนที่ 22 วาระสุดท้าย (ค.ศ. 1874) - ตอนที่ 23 ความตายที่มีชีวิต - ตอนที่ 24 เฉลยปริศนา - ตอนที่ 25 วันประวัติศาสตร์ (1 ธันวาคม ค.ศ. 1990) - ตอนที่ 26 ภาคผนวก - ตอนพิเศษ กว่าจะมาเป็นแฝดสยามรางวัลรางวัล. - รางวัลเมขลา ปี 2534 รายการสารคดีเชิงอัตชีวประวัติดีเด่น - รางวัลโทรทัศน์ทองคำ ปี 2534 รายการสารคดีบันทึกเหตุการณ์เรื่องยาวดีเด่น</doc>
