<doc id="86835" url="https://th.wikipedia.org/wiki?curid=86835" title="สนามมวยเวทีลุมพินี">สนามมวยเวทีลุมพินี สนามมวยเวทีลุมพินี () เป็นสนามมวยมาตรฐานของประเทศไทย เทียบเท่ากับสนามมวยราชดำเนิน เดิมนั้นตั้งอยู่ ณ ถนนพระรามที่ 4 แขวงลุมพินี เขตปทุมวัน กรุงเทพมหานคร ติดกับโรงเรียนเตรียมทหาร (เดิม) ปัจจุบันตั้งอยู่ในพื้นที่ของศูนย์พัฒนากีฬากองทัพบก ถนนรามอินทรา แขวงอนุสาวรีย์ เขตบางเขนประวัติ ประวัติ. ก่อตั้งขึ้นในปี พ.ศ. 2499 โดย พลตรี ประภาส จารุเสถียร ขณะดำรงตำแหน่งผู้บัญชาการกองพลที่ 1 รักษาพระองค์ โดยมีการชกมวยนัดแรกเมื่อวันที่ 15 มีนาคม และมีพิธีเปิดอย่างเป็นทางการในวันที่ 8 ธันวาคม ปีเดียวกัน ปัจจุบันอยู่ในความดูแลของกรมสวัสดิการทหารบก กองทัพบก สนามมวยเวทีลุมพินี นับได้ว่าเป็นสนามมวยที่มีประวัติยาวนานเช่นเดียวกับสนามมวยราชดำเนิน มีการจัดการชกมวยทั้งมวยไทยและมวยสากล ผ่านการนัดสำคัญ ๆ มาเป็นจำนวนมาก เช่น การชิงแชมป์โลกครั้งแรกของโผน กิ่งเพชร กับปาสคาล เปเรซ เมื่อคืนวันเสาร์ที่ 16 เมษายน พ.ศ. 2503 เป็นต้น มีการชิงแชมป์ของเวทีทั้งในแบบมวยไทยและมวยสากล ซึ่งผู้ที่ได้แชมป์ของเวทีนี้ก็เสมือนได้แชมป์ของประเทศไทย และมีการเดิมพันแชมป์กับแชมป์ในรุ่นเดียวกันของสนามมวยราชดำเนินเสมอ ๆ สนามมวยเวทีลุมพินี สามารถจัดเก็บค่าผ่านประตูได้มากถึง 3,000,000 บาท ผู้ชมกว่า 10,000 คน เป็นครั้งแรกเมื่อวันที่ 25 กรกฎาคม พ.ศ. 2532 จากการชกกันของพงษ์ศิริ พ.ร่วมฤดี กับไพโรจน์น้อย ส.สยามชัย นับเป็นคู่ที่ 6 ของการชกในวันนั้น จากการจัดของทรงชัย รัตนสุบรรณ สนามมวยเวทีลุมพินี จัดให้มีมวยชกทุกวันอังคาร, ศุกร์ เวลา 18.00 - 22.00 น. และวันเสาร์ เวลา 17.00 - 24.30 น. เว้นวันสำคัญทางศาสนาวัตถุประสงค์วัตถุประสงค์. 1. สนามมวยเวทีลุมพินี เป็นกิจการของกองทัพบก เพื่อเป็นสวัสดิการของข้าราชการกองทัพบก และสนับสนุนหน่วยต่าง ๆ ในกองทัพบก 2. ผดุงและส่งเสริมศิลปะมวยไทยให้เป็นเอกลักษณ์ของคนไทย 3. สร้างอาชีพให้แก่นักมวยไทยและสากล ให้เป็นอาชีพที่มั่นคงประเภทหนึ่ง 4. สร้างนักมวยสากลแชมป์โลก เพื่อส่งเสริมเกียรติภูมิของชาติไทย 5. ร่วมมือกับสถาบันอื่น ๆ ที่มีวัตถุประสงค์อย่างเดียวกันนายสนามมวยนายสนามมวย. 1. พ.ท.เอิบ แสงฤทธิ์ ธ.ค. 2499 - มิ.ย. 2504 2. พ.ท.เทพ กรานเลิศ ก.ค. 2504 - ต.ค. 2504 3. พลจัตวา ขุนชิดผะดุงพล ต.ค. 2504 - ก.ค. 2511 4. พล.ต.ประเสริฐ ธรรมศิริ ก.ค. 2511 - ต.ค. 2515 5. พ.อ.ทองเติม พบสุข ต.ค. 2515 - ก.ค. 2518 6. พ.อ.ชาย ดิษยเดช ก.ค. 2518 - พ.ย. 2522 7. พล.ต.อัสนี สมุทรเสน ธ.ค. 2522 - พ.ค. 2525 8. พล.ต.สวัสดิ์ ศิริผล มิ.ย. 2525 - ก.ย. 2528 9. พล.ต.ทวีวิทย์ นิยมเสน ต.ค. 2528 - ก.ย. 2531 10. พล.ต.ชลอ คงสุวรรณ ต.ค. 2531 - ก.ย. 2534 11. พล.ต.วรพงศ์ สังวรราชทรัพย์ ต.ค. 2534 - ธ.ค. 2537 12. พล.ท.วัฒน์ เกิดสว่าง ธ.ค. 2537 - ก.ย. 2541 13. พล.ต.วันชัย นิลเขียว ต.ค. 2541 - ก.ย. 2544 14. พล.ต.อนันต์ศักดิ์ ลักษณลม้าย ก.ย. 2544 - 21 มี.ค. 2547 15. พล.ต.ไพโรจน์ รัฐประเสริฐ 1 เม.ย. 2547 - 31 มี.ค. 2548 16. พล.ต.กิตติทัศน์ บำเหน็จพันธุ์ 1 เม.ย. 2548 - ก.ย. 2550 17. พล.ต.ธีระ ไกรพานนท์ ต.ค. 2550 - ก.ย. 2551 18. พล.ต.เฉลิมเกียรติ โพธิ์ทองนาค 2 ต.ค. 2551 - 2553 19. พล.ต.สุรไกร จัตุมาศ พ.ศ. 2553 - 2557 20. พล.ท.บุญสันติ แสนสวัสดิ์ พ.ศ. 2557 - 2558 21. พล.อ.ระพีศักดิ์ ธนะพัฒน์ พ.ศ. 2558 22. พล.ต.เกษม เบญจนิรัติศัย พ.ศ. 2558 - 2560 23. พล.ค.ศุภณัฐ แก้วหิรัญ พ.ศ. 2560 - ปัจจุบันการย้ายสนามมวยเวทีลุมพินี การย้ายสนามมวยเวทีลุมพินี. ในปี พ.ศ. 2557 สัญญาเช่าระหว่างสนามมวยเวทีลุมพินี กับสำนักงานทรัพย์สินส่วนพระมหากษัตริย์ ซึ่งเป็นเจ้าของที่ดิน กำลังจะหมดสิ้นลง ทำให้ทางคณะกรรมการบริหารสนามมวยเวทีลุมพินี จำเป็นต้องย้ายเวทีไปยังสถานที่แห่งใหม่ คือ บริเวณศูนย์พัฒนากีฬากองทัพบก ถนนรามอินทรา ใกล้กับสนามกอล์ฟกองทัพบก โดยในวันที่ 21 สิงหาคม พ.ศ. 2555 พล.อ.ประยุทธ์ จันทร์โอชา ในฐานะผู้บัญชาการทหารบกพร้อมด้วยคณะ ได้ประกอบพิธีวางศิลาฤกษ์ สนามมวยเวทีลุมพินีแห่งใหม่ โดยจะทำการแข่งขันมวยที่เวทีลุมพินีเดิม (ถนนพระราม 4) เป็นนัดสุดท้ายในวันศุกร์ที่ 7 กุมภาพันธ์ พ.ศ. 2557 และจะทำการแข่งขันมวยที่สนามมวยเวทีลุมพินีใหม่ (ถนนรามอินทรา) ในวันอังคารที่ 11 กุมภาพันธ์ พ.ศ. 2557 และมีพิธีเปิดอย่างเป็นทางการในวันศุกร์ที่ 28 กุมภาพันธ์ พ.ศ. 2557ระเบียงภาพ</doc>
