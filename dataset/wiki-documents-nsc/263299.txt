<doc id="263299" url="https://th.wikipedia.org/wiki?curid=263299" title="วิมล ไทรนิ่มนวล">วิมล ไทรนิ่มนวล วิมล ไทรนิ่มนวล (เกิด พ.ศ. 2498) เป็นชาวอำเภอบางเลน จ.นครปฐม จบการศึกษาปริญญาตรี คณะศึกษาศาสตร์ มหาวิทยาลัยศรีนครินทรวิโรฒ ประสานมิตร เคยรับราชการเป็นครูอยู่ 10 ปี แล้วลาออก เคยทำงานเป็นบรรณาธิการสำนักพิมพ์ทานตะวัน และเป็นบรรณาธิการสมทบบริษัท ต้นอ้อ จำกัด พร้อมกับสร้างสรรค์งานวรรณกรรม ​และ​ต่อมา​เขา​ได้เบนชีวิตของ​เขาเข้าสู่การเมือง ​โดยครั้งแรกอยู่​ในทีมกลุ่มมดงาน ดร. พิจิต รัตตกุล ผู้สมัครผู้ว่าราชการกรุงเทพมหานคร ในสังกัดพรรคถิ่นไทย ​เมื่อปี พ.ศ. 2539-2543 ​จนเมื่อปลายปี.2550 เขาก็ประกาศตั้งพรรคการเมือง ชื่อพรรค ดุลยภาพ วิมล ไทรนิ่มนวลเริ่มมีผลงานการประพันธ์เมื่อยังศึกษาอยู่ และผลงานเล่มแรกที่ได้รับการตีพิมพ์เมื่ออายุ 27 ปี นับแต่นั้นมาเขามีผลงานสร้างสรรค์ด้านวรรณกรรมทั้งประเภทนวนิยายและเรื่องสั้น ผลงานเรืองเด่นคือ งู คนทรงเจ้า (ได้สร้างเป็นภาพยนตร์) และ อมตะซึ่งเป็นนวนิยายรางวัลซีไรต์ ประจำปี พ.ศ. 2543ผลงานผลงาน. - แมงมุมอ้วน (เรื่องสำหรับเด็ก) พิมพ์ พ.ศ. 2525 - กระแสลมที่พัดกลับ (รวมเรื่องสั้น) พิมพ์ครั้งแรก พ.ศ. 2526 - งู (นวนิยาย) พิมพ์ครั้งแรก พ.ศ. 2527 เข้ารอบสุดท้ายรางวัลซีไรต์ ประจำปี พ.ศ. 2531 - คนจน (นวนิยาย) พิมพ์ครั้งแรก พ.ศ. 2530 - คนทรงเจ้า (นวนิยาย) พิมพ์ครั้งแรก พ.ศ. 2531 และถูกนำไปสร้างเป็นภาพยนตร์ปี พ.ศ. 2532 - โคกพระนาง (นวนิยาย) พิมพ์ครั้งแรก พ.ศ. 2532 - วันฟ้าหม่น (รวมเรื่องสั้น) พิมพ์ครั้งแรก พ.ศ. 2533 - ผู้ไขว่คว้า (นวนิยาย) พิมพ์ครั้งแรก พ.ศ. 2534 - ดวงเดือนในห้วงน้ำ (นวนิยาย) พิมพ์ครั้งแรก พ.ศ. 2534 - นิกส์เอดส์ (รวมเรื่องสั้น) พิมพ์ครั้งแรก พ.ศ. 2538 - จ้าวแผ่นดิน (นวนิยาย) พิมพ์ครั้งแรก พ.ศ. 2539 และเข้ารอบสุดท้ายรางวัลซีไรต์ ประจำปี พ.ศ. 2540 - อมตะ (นวนิยาย) พิมพ์ครั้งแรก พ.ศ. 2543 และเป็นนวนิยายรางวัลซีไรต์ ประจำปี 2543 - ความฝันของผีเสื้อ พิมพ์ครั้งแรก พ.ศ. 2546 - วิญญาณที่ถูกเนรเทศ ( นวนิยาย ) พิมพ์ครั้งแรก พ.ศ. 2552 และเข้ารอบสุดท้ายรางวัลซีไรต์ ประจำปี พ.ศ. 2552 - โลกใต้เปลือกตา ใต้เปลือกตาโลก (กวีนิพนธ์) พิมพ์ครั้งแรก พ.ศ. 2559ปัจจุบัน ปัจจุบัน. ปัจจุบันวิมล ไทรนิ่มนวล ผันชีวิตตัวเองออกจากกรุงเทพมหานคร หันไปใช้ชีวิตสันโดษอยู่กับชาวบ้านและธรรมชาติที่จังหวัดกำแพงเพชร</doc>
