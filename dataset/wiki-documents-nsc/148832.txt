<doc id="148832" url="https://th.wikipedia.org/wiki?curid=148832" title="เฉลิมไทยอวอร์ด">เฉลิมไทยอวอร์ด เฉลิมไทยอวอร์ด เป็นรางวัลเชิดชูผลงานแขนงศิลปะบันเทิงทั้งในประเทศและต่างประเทศ จัดโดยสมาชิกเว็บไซต์ พันทิปดอตคอม โต๊ะเฉลิมไทย (จึงเป็นที่มาของชื่อรางวัล) ริเริ่มขึ้นเมื่อปี พ.ศ. 2547 เพื่อมอบรางวัลให้กับผลงานภาพยนตร์ เพลง สื่อโทรทัศน์และวิทยุ ตลอดปี พ.ศ. 2546 โดยขั้นตอนการเสนอชื่อผู้เข้าชิง และการตัดสินผู้ชนะรางวัลสาขาต่างๆ ได้จากการออกเสียงของผู้มีสิทธิ์ ได้แก่ สมาชิกทางการของเว็บไซต์ และสมาชิกผู้ใช้บัตรผ่าน แรกเริ่มนั้นได้มีรางวัลด้านงานเพลง สื่อโทรทัศน์และวิทยุ และรางวัลพิเศษอื่นๆ ด้วย แต่ภายหลังในปี พ.ศ. 2549 มีการแยกหัวข้อกระทู้เกี่ยวกับดนตรีออกจากโต๊ะเฉลิมไทยไปยังโต๊ะเฉลิมกรุงซึ่งจัดตั้งขึ้นใหม่ เฉลิมไทยอวอร์ด ครั้งที่ 4 ที่จัดขึ้นในปี พ.ศ. 2550 จึงลดสาขารางวัลเหลือเพียงสาขาทางด้านภาพยนตร์เท่านั้นเฉลิมไทย จอแก้ว อวอร์ด เฉลิมไทย จอแก้ว อวอร์ด. ด้วยในปี พ.ศ. 2553 เฉลิมไทยอวอร์ดซึ่งจัดมาเป็นปีที่ 7 ติดต่อกัน ได้พัฒนาขั้นตอนและหลักเกณฑ์การจัดรางวัลจนมีมาตรฐาน และสมาชิกเว็บไซต์พันทิปโต๊ะเฉลิมกรุง ได้ร่วมกันจัดตั้งรางวัลเพื่อเชิดชูผลงานศิลปะบันเทิงสาขาดนตรีขึ้นโดยเฉพาะ ใช้ชื่อรางวัลว่า เฉลิมกรุงอวอร์ด เป็นครั้งแรก หลังจากที่เฉลิมไทยอวอร์ดงดจัดรางวัลสาขาดนตรี และสาขาสื่อโทรทัศน์และวิทยุ ไปตั้งแต่การจัดรางวัลเฉลิมไทยอวอร์ด ครั้งที่ 4 ดังนั้น ทางคณะผู้ดำเนินการจัดรางวัลเฉลิมไทยอวอร์ด ครั้งที่ 7 จึงเห็นสมควรให้จัดรางวัลสาขาสื่อโทรทัศน์ขึ้นมาใหม่ โดยใช้ชื่อรางวัลว่า เฉลิมไทย จอแก้ว อวอร์ด (Chalermthai Television Awards: CTVA) เพื่อเป็นรางวัลสำหรับเชิดชูผลงานศิลปะบันเทิงที่มีบทบาทต่อสังคมผ่านทางสื่อโทรทัศน์โดยเฉพาะ แยกจากรางวัล เฉลิมไทยอวอร์ด (Annual Chalermthai Awards, Chalermthai Movie Awards: CMA) ซึ่งดำเนินงานจัดรางวัลเพื่อผลงานภาพยนตร์เพียงอย่างเดียว รูปแบบและขั้นตอนวิธีการจัดรางวัล จำลองตามเฉลิมไทยอวอร์ด สาขาภาพยนตร์ผลรางวัลเฉลิมไทยอวอร์ดผลรางวัลเฉลิมไทย จอแก้ว อวอร์ดขั้นตอนดำเนินงานจัดรางวัลเฉลิมไทยอวอร์ดขั้นตอนดำเนินงานจัดรางวัลเฉลิมไทยอวอร์ด. - การกำหนดสาขารางวัล เฉลิมไทยอวอร์ด ได้พยายามปรับปรุงเปลี่ยนแปลงสาขารางวัลตามความเหมาะสมและเพื่อแก้ปัญหาที่เกิดขึ้นจากการจัดรางวัลในปีที่ผ่านๆ มา จนได้สาขารางวัลด้านภาพยนตร์ที่เป็นมาตรฐานใกล้เคียงกับสาขาที่แบ่งโดยสถาบันจัดรางวัลซึ่งมีผู้ทรงวุฒิตัดสิน โดยตั้งแต่เฉลิมไทยอวอร์ด ครั้งที่ 6 ในปี พ.ศ. 2552 เป็นต้นมา เฉลิมไทยอวอร์ด จัดรางวัลเพื่อผลงานภาพยนตร์ตามสาขามาตรฐาน จำนวน 25 สาขา ดังนี้1. สาขาภาพยนตร์ต่างประเทศแห่งปี 2. สาขาภาพยนตร์ไทยแห่งปี 3. สาขางานกำกับภาพยนตร์แห่งปี (สำหรับภาพยนตร์ต่างประเทศ) 4. สาขางานกำกับภาพยนตร์แห่งปี (สำหรับภาพยนตร์ไทย) 5. สาขานักแสดงชายในบทนำจากภาพยนตร์ต่างประเทศแห่งปี 6. สาขานักแสดงหญิงในบทนำจากภาพยนตร์ต่างประเทศแห่งปี 7. สาขานักแสดงชายในบทนำจากภาพยนตร์ไทยแห่งปี 8. สาขานักแสดงหญิงในบทนำจากภาพยนตร์ไทยแห่งปี 9. สาขานักแสดงชายในบทสมทบจากภาพยนตร์ต่างประเทศแห่งปี 10. สาขานักแสดงชายในบทสมทบจากภาพยนตร์ไทยแห่งปี 11. สาขานักแสดงหญิงในบทสมทบจากภาพยนตร์ต่างประเทศแห่งปี 12. สาขานักแสดงหญิงในบทสมทบจากภาพยนตร์ไทยแห่งปี 13. สาขาบทภาพยนตร์ต่างประเทศแห่งปี 14. สาขาบทภาพยนตร์ไทยแห่งปี 15. สาขาภาพยนตร์แอนิเมชันแห่งปี 16. สาขาภาพยนตร์ฉายจำกัดโรงแห่งปี 17. สาขาภาพยนตร์นอกรอบแห่งปี 18. สาขาการกำกับภาพในภาพยนตร์แห่งปี 19. การลำดับภาพในภาพยนตร์แห่งปี 20. สาขางานศิลป์ในภาพยนตร์แห่งปี (กำกับศิลป์/เครื่องแต่งกาย/แต่งหน้า) 21. สาขางานเสียงในภาพยนตร์แห่งปี (บันทึกเสียง/ตัดต่อเสียง) 22. สาขาดนตรีประกอบภาพยนตร์แห่งปี 23. สาขาเพลงประกอบจากภาพยนตร์ต่างประเทศแห่งปี 24. สาขาเพลงประกอบจากภาพยนตร์ไทยแห่งปี 25. สาขาเทคนิคพิเศษทางภาพแห่งปี 26. Motion Picture of the Year (For Foreign Film) 27. Motion Picture of the Year (for Thai Film) 28. Achievement of the Year in Directing (for Foreign Film) 29. Achievement of the Year in Directing (for Thai Film) 30. Actor in Leading Role of the Year (from Foreign Film) 31. Actress in Leading Role of the Year (from Foreign Film) 32. Actor in Leading Role of the Year (from Thai Film) 33. Actress in Leading Role of the Year (from Thai Film) 34. Actor in Supporting Role of the Year (from Foreign Film) 35. Actor in Supporting Role of the Year (from Thai Film) 36. Actress in Supporting Role of the Year (from Foreign Film) 37. Actress in Supporting Role of the Year (from Thai Film) 38. Achievement of the Year in Screenwriting (for Foreign Film) 39. Achievement of the Year in Screenwriting (for Thai Film) 40. Animated Feature of the Year 41. Limited Release Film of the Year 42. The SAFF Award 43. Achievement of the Year in Cinematography 44. Achievement of the Year in Film Editing 45. Achievement of the Year in Art Production 46. Achievement of the Year in Sound 47. Achievement of the Year in Music Written for Motion Picture (Score) 48. Song from Foreign Film of the Year 49. Song from Thai Film of the Year 50. Achievement of the Year in Visual Effects อนึ่ง ได้มีการเปลี่ยนแปลงชื่อสาขาจาก "รางวัลยอดเยี่ยม" เป็น "รางวัลแห่งปี" ตั้งแต่การจัดรางวัลเฉลิมไทยอวอร์ด ครั้งที่ 3 เมื่อปี พ.ศ. 2549 เนื่องจากมีข้อเรียกร้องจากสมาชิกเว็บไซต์พันทิปจำนวนหนึ่ง ว่าผลรางวัลที่ปรากฏออกมาไม่ได้แสดงถึงความยอดเยี่ยมอย่างแท้จริง เพราะผู้ลงคะแนนเสียงมีความหลากหลายด้านความรู้เกี่ยวกับภาพยนตร์ ส่วนใหญ่มิใช่ผู้เชี่ยวชาญซึ่งมีประสบการณ์เกี่ยวกับศิลปะภาพยนตร์โดยตรง มิอาจเทียบเคียงกับรางวัลที่จัดโดยสถาบันซึ่งมีผู้ทรงคุณวุฒิตัดสินได้ ดังนั้น ทางคณะกรรมการฯ จึงเห็นควรให้ใช้คำว่า "รางวัลแห่งปี" แทนคำว่า "รางวัลยอดเยี่ยม" ซึ่งเป็นลักษณะของรางวัลจากมหาชน มาโดยตลอด- การเสนอชื่อเข้าชิง (Balloting for Nominations) แต่เดิมการเสนอชื่อเข้าชิง ใช้วิธีให้ผู้มีสิทธิ์ออกเสียงคือสมาชิกเว็บไซต์พันทิป คัดเลือกรายชื่อแต่ละสาขาตามดุลยพินิจส่วนตัว แล้วเสนอชื่อต่อคณะกรรมการฯ โดยตรงจำนวน 5 รายชื่อ/สาขา ผ่านการส่งรายชื่อทางอีเมลล์ไปยังอีเมลล์กลางตามที่คณะกรรมการฯ ในปีนั้นๆ ตั้งขึ้น ภายในระยะเวลาที่กำหนดให้เสนอชื่อ ซึ่งจะอยู่ราวปลายเดือนมกราคม - ต้นเดือนกุมภาพันธ์ เมื่อแล้วเสร็จ คณะกรรมการฯ จึงรวบรวมคะแนน เพื่อให้ได้รายชื่อผู้เข้าชิง 5 ชื่อสุดท้ายของทุกสาขา (บางสาขาอาจมี 3 รายชื่อ) ก่อนประกาศรายชื่อผู้เข้าชิงผ่านหน้าเว็บไซต์ของพันทิป โต๊ะเฉลิมไทยต่อไป- การลงคะแนนเพื่อตัดสินผู้ชนะ (Final Balloting for Winner) เมื่อประกาศรายชื่อผู้เข้าชิงแล้ว ทางคณะกรรมการฯ จะกำหนดให้ผู้มีสิทธิ์ลงคะแนน (อาจหมายถึงสมาชิกเว็บไซต์พันทิปทุกคน หรือเฉพาะสมาชิกที่ลงชื่อไว้) ส่งรายชื่อมาโดยวิธีที่กำหนดในแต่ละปี ภายในเวลาที่กำหนดให้ลงคะแนนซึ่งจะอยู่ในช่วงเดือนกุมภาพันธ์- การประกาศผลรางวัลและพิธีมอบรางวัล หลังเสร็จสิ้นการลงคะแนนประมาณ 1 สัปดาห์ เฉลิมไทยอวอร์ดจะประกาศผลรางวัลผ่านหน้าเว็บไซต์พันทิป ประมาณปลายเดือนกุมภาพันธ์ ถึงต้นเดือนมีนาคม โดยลักษณะของกระทู้ประกาศจะมีพิธีกร ผู้ประกาศรางวัล และรูปแบบการประกาศเลียนแบบจากการประกาศรางวัลซึ่งจัดขึ้นจริง</doc>
