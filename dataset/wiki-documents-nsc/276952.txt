<doc id="276952" url="https://th.wikipedia.org/wiki?curid=276952" title="ฮาเวิร์ด หวัง">ฮาเวิร์ด หวัง ฮาเวิร์ด หวัง () หรือ วิลลี่ หวัง () หรือ หวัง ซือฮาว นักร้อง, นายแบบ และนักแสดงชาวไต้หวันที่มีผลงานในไทย เคยเป็นสมาชิกของวงไจแอนท์สังกัดอาร์เอส ซึ่งมีชื่อเสียงในปี พ.ศ. 2541-2542 และกลับมามีผลงานอีกครั้งตั้งแต่ปี พ.ศ. 2552ประวัติ ประวัติ. ฮาเวิร์ด หวัง เกิดวันที่ 8 สิงหาคม พ.ศ. 2528 เป็นชาวไต้หวัน บิดามารดาเป็นชาวไต้หวัน มีมารดาชื่อ จูลี่ จู ส่วนตัวนับถือศาสนาพุทธ เมื่อวัยเยาว์บิดามารดามาทำธุรกิจที่ประเทศไทยก็เลยได้มีโอกาสมาอาศัยอยู่ในประเทศไทย เขาเป็นสมาชิกวงป็อปที่ชื่อ ไจแอนท์ ของค่ายอาร์เอส ที่มีผลงานอัลบั้ม 2 ชุด มีเพลงดังอย่าง "รสปูอัด" และ "เจ็บแปลบ" ที่โด่งดังระหว่างปี พ.ศ. 2541-2542 ฮาเวิร์ดมีส่วนร่วมในการถ่ายทำรายการ MTV Whatever Things ทางช่องเอ็มทีวี หลังจากนั้นไปเกณฑ์ทหารที่มณฑลไต้หวัน 1 ปี โดยเป็นทหารที่กองพลภาคที่ 2 มณฑลอี๋หลาน พ.ศ. 2552 มีผลงานโฆษณานมดีน่า และออกผลงานอัลบั้มเพลง คอนเวอร์เจนซ์เลิฟวัน กับค่ายไอมิวสิก ร่วมกับศิลปินอื่นอย่าง อเล็กซานเดอร์ เรนเดลล์‎ หญิงแม้น และยิปซี โดยร้องเพลง "จะพยายาม" นอกจากนั้นยังได้รับรางวัล 50 หนุ่มคลีโอ 2009 หนุ่มโสดในฝัน ในสาขา The Most Sporty Guy by Sports Mall มีผลงานแสดงภาพยนตร์เรื่อง บางคนแคร์ แคร์บางคน คู่กับวิริฒิพา ภักดีประสงค์ ชีวิตส่วนตัวคบหาอยู่กับ เอมมี่ แม็กซิม อมลวรรณ ศิริกิตติรัตน์เรื่องอื้อฉาว เรื่องอื้อฉาว. ปี พ.ศ. 2546 มีข่าวในหนังสือพิมพ์เรื่องเกี่ยวข้องกับการเสพกัญชา ต่อมาในปี พ.ศ. 2552 ฮาเวิร์ดถูกจับในข้อหาทำร้ายผู้อื่นหลังจากมีปากเสียงกับอีกฝ่าย ในเดือนสิงหาคมปี พ.ศ. 2554 เขาถูกตำรวจควบคุมตัว เนื่องจากมีกัญชาไว้ในครอบครอง และเดือนกันยายนปีเดียวกันนั้นเขาถูกแจ้งในข้อหาทำร้ายร่างกาย หมวย - พิลาวรรณ อารีรอบ อดีตมิสแม็กซิมปี 2010 แฟนสาวจนเยื่อแก้วหูขาด ต่อมาในช่วงต้นปี พ.ศ. 2555 เขาได้ออกมายอมรับต่อข่าวที่พาอดีตแฟน หมวย - พิลาวรรณ อารีรอบ ไปทำแท้ง และเดือนเมษายนปีเดียวกัน เขาพร้อมเพื่อนสาวประเภทสองอีกสามคนถูกจับกุมในข้อหามั่วสุมเสพยาเสพติดให้โทษประเภท 1 (ยาไอซ์) วันที่ 23 เมษายน 2556 ฮาเวิร์ดบุกรุกบ้านเอมี่ - อมลวรรณ ศิริกิตติรัตน์ มิสแม็กซิม ปี 2012 ยามวิกาล จนเป็นข่าวใหญ่โต วันที่ 25 เมษายน 2556 ศาลออกหมายจับและให้คุมตัวไว้สอบสวน แต่ฮาเวิร์ดไม่ยอมให้การ และยืนยันว่า ไม่มีเจตนาบุกรุก ตำรวจลาดพร้าวระบุว่า เอมี่ถอนแจ้งความได้ แต่ตำรวจจะดำเนินค­ดีตามกฎหมายต่อไป ภายหลัง สตม. ขึ้นฮาเวิร์ดไว้ในบัญชีดำเป็นบุคคลต้องห้ามเข้าในราชอาณาจักรไทยผลงานภาพยนตร์ผลงาน. ภาพยนตร์. - บางคนแคร์ แคร์บางคน - ปล้นนะยะ 2 อั๊ยยยย่ะ - Bangkok Revengeมิวสิกวิดีโอมิวสิกวิดีโอ. - "จะพยายาม" - วิลลี่ หวังเพลง เพลง. เคยมีผลงานอัลบั้มออกมา 2 ชุด กับ วงไจแอนท์ คือ ชุด ไจแอนท์ และ ก่อกวนความสงบ ปัจจุบันมีซิงเกิ้ลใหม่กับ imusic โดยได้ไวตามินเอ เป็นโปรดิวเซอร์1. จะพยายาม ในอัลบั้ม คอนเวอร์เจนซ์เลิฟวัน 2. เจ็บแปลบอีกครั้ง 3. Anyone แค่ใครสักคน</doc>
