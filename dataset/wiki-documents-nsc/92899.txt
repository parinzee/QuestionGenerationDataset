<doc id="92899" url="https://th.wikipedia.org/wiki?curid=92899" title="007 พยัคฆ์ร้ายดับแผนครองโลก">007 พยัคฆ์ร้ายดับแผนครองโลก พยัคฆ์ร้ายดับแผนครองโลก หรือในชื่อภาษาอังกฤษว่า The World Is Not Enough เป็นภาพยนตร์เรื่องที่ 19 ในภาพยนตร์ชุดเจมส์ บอนด์ ซีรีส์ ที่ค่ายภาพยนตร์อีโอเอ็นโปรดัคชั่นส์ (EON Productions) จัดทำขึ้น เป็นครั้งที่ 3 ที่เพียร์ซ บรอสแนน แสดงเป็น เจมส์ บอนด์ ให้กับค่ายอีโอเอ็นนี้ ภาพยนตร์เรื่องนี้ออกฉายใน พ.ศ. 2542 โดยดัดแปลงจากบทประพันธ์ของเรย์มอน เบนสัน กำกับโดย ไมเคิล แอปเต็ด ภาพยนตร์เรื่องนี้ใช้ทุนรวมทั้งสิ้น 135 ล้านดอลลาร์สหรัฐ เทียบเท่าเงิน 174,705,882 ดอลลาร์สหรัฐใน พ.ศ. 2551 ภาพยนตร์เรื่องนี้กวาดรายได้รวมทั้งสิ้น 390 ล้านดอลลาร์สหรัฐ เทียบเท่าเงิน 504,705,882 ดอลลาร์สหรัฐใน พ.ศ. 2551 เป็นภาพยนตร์ เจมส์ บอนด์ ที่ขายดีเป็นอันดับที่ 13 จากภาพยนตร์ เจมส์ บอนด์ อย่างเป็นทางการ 22 เรื่องเรื่องย่อ เรื่องย่อ. เรื่องราวการผจญภัยของ 007 ครั้งนี้ เริ่มต้นนอกพิพิธภัณฑ์กักเกนไฮม์ในบิลบาโฮ สเปน ตามด้วยการขับเรือด้วยความเร็วสูงไปตามแม่น้ำเธมส์ในกรุงลอนดอน และดำเนินต่อเนื่องไปยังที่ราบสูงในสก็อตแลนด์ ก่อนที่ เจมส์ บอนด์ (เพียร์ส บรอสแนน) จะรอดชีวิตท่ามกลางหิมะที่ทลายลงมาบนเทือกเขาคอเคซัส และระเบิดนิวเคลียร์ท่ามกลางท่อส่งน้ำมันที่มีอยู่มากมายในตุรกี บอนด์พยายามคุ้มครอง อเล็กตร้า (โซฟี มาโซ) ลูกสาวคนสวยของ เซอร์ โรเบิร์ต คิงส์ นักธุรกิจน้ำมันผู้มีอิทธิพลที่ถูกลอบฆ่า ให้พ้นจากผู้ก่อการร้ายระดับชาติชื่อกระฉ่อน โดยมี ดร.คริสต์มาส โจนส์ (เดนิส ริชาร์ดส์) ผู้เชี่ยวชาญอาวุธนิวเคลียร์อยู่เคียงข้าง ทำให้บอนด์ต้องเดินทางไปยังทะเลสาบแคสเปียนและกรุงอิสตันบุล ซึ่งทำให้เขาพบกับศัตรูคนก่อน ที่บัดนี้กลายเป็นพันธมิตรกับเขา และต้องเผชิญกับการตกอยู่ในที่แคบ ภายในเรือดำน้ำนิวเคลียร์ใต้พื้นผิวของช่องแคบบอสฟอรัสตัวละครที่สำคัญ</doc>
