<doc id="152946" url="https://th.wikipedia.org/wiki?curid=152946" title="ไฮเปอเรียนกันดั้ม">ไฮเปอเรียนกันดั้ม ไฮเปอเรียนกันดั้ม (ญี่ปุ่น:ハイペリオンガンダム ; อังกฤษ:Hyperion Gundam) เป็นโมบิลสูทซึ่งเป็นมีบทบาทสำคัญในการ์ตูนญี่ปุ่น มังงะ โมบิลสูทกันดั้มซี้ด เอ็กซ์แอสเทรย์ ไฮเปอเรียนกันดั้มได้รับการออกแบบโดยคุนิโอะ โอคาวาระบทบาทในเรื่อง บทบาทในเรื่อง. โมบิลสูทรุ่นต้นแบบของสหพันธ์ยูเรเซียนโดยใช้ข้อมูลจาก NMS-X07PO เกลฟินิโตของบริษัทแอคทายออน ไฮเปอเรียนกันดั้มมีทั้งหมดสามยูนิตคือ CAT1-X1/3, CAT1-X2/3 และ CAT1-X3/3 ซึ่งทั้งหมดมีข้อแตกต่างกันแค่สีเท่านั้น ไฮเปอเรียนกันดั้มมีอาวุธหลักเป็นปืนกลบีม"ซาสตาวา สติกแมต"และมีดบีม"รอมเทคนิกา" ในขณะที่อาวุธของโมบิลสูทรุ่นอื่นๆในขณะนั้นจะใช้พลังงานจากแบตเตอรีของโมบิลสูทเอง อาวุธทั้งสองอย่างของไฮเปอเรียนมีแบตเตอรี่เป็นแหล่งพลังงานในตัว โดยในกรณีของปืนกลบีมนั้น แบตเตอรี่จะสามารถถอดมาเปลี่ยนได้และมีดบีมก็สามารถใช้เป็นอาวุธขว้างได้ อาวุธอื่นๆของไฮเปอเรียนก็คือบีมแคนน่อนแฝด"ฟอร์ฟานทรี"ซึ่งอยู่ที่แบ็คแพ็ค ไฮเปอเรียนกันดั้มไม่มีเกราะ PSเหมือนกันดั้มส่วนใหญ่ แต่มีโล่แสงอามิวเร ลูมิเอลซึ่งติดอยู่ที่แขนทั้งสองข้างและแบ็คแพ็ค ซึ่งโล่แสงนี้จะมีคุณสมบัติเหมือนร่มแห่งอัลเทมิสซึ่งสามารถป้องกันการโจมตีได้ทุกรูปแบบ โดยส่วนแขนจะใช้สร้างบีมชิลด์ทรงสามเหลี่ยมและส่วนแบ็คแพ็คจะกางออกมาสร้างบีมบาเรียร์คลุมไว้โดยรอบตัวไฮเปอเรียนกันดั้ม ซึ่งไฮเปอเรียนยังสามารถยิงโจมตีศัตรูจากภายในบาเรียนี้ได้ อามิวเร ลูมิเอลยังสามารถใช้เป็นอาวุธได้ จุดอ่อนของโล่แสงนี้ก็คือใช้พลังงานมาก การกางอามิวเร ลูมิเอลรอบตัวจะใช้งานได้ประมาณ5นาทีเท่านั้น ไฮเปอเรียนกันดั้มเครื่องที่หนึ่งนั้นเป็นของคานาร์ด พาร์ส ซึ่งเป็นซูเปอร์โคออดิเนเตอร์เช่นเดียวกับคิระ ยามาโตะ แต่เป็นผลงานที่ล้มเหลว คานาร์ดใช้ไฮเปอเรียนในการตามล่าคิระเพื่อพิสูจน์ตัวเอง เครื่องที่สองของบลอสซัม อาเรนท์ถูกคานาร์ดทำลายหลังจากที่แยกตัวจากสหพันธ์ยูเรเซียน ซึ่งคานาร์ดนั้นภายหลังได้อัพเกรดไฮเปอเรียนกันดั้มหมายเลข1ด้วยนิวตรอนแจมเมอร์แคนเซลเลอร์และเตาปฏิกรณ์นิวเคลียร์ ทั้งยังดัดแปลงให้อาวุธใช้พลังงานจากเตาปฏิกรณ์ได้โดยตรง ทำให้สามารถใช้อาวุธและบาเรียร์ได้แบบไม่จำกัดเวลา แต่ในที่สุดก็ถูกทำลายในการต่อสู้กับ YMF-X000A เดรดน็อตกันดั้ม ไฮเปอเรียนกันดั้มเครื่องที่สามปรากฏตัวในนิยายประกอบภาพถ่าย แอสเทรย์ บี และถูกทำลายในการต่อสู้กับบลูเฟรมเซคันด์Lของไก มุราคุโมะ โดยไกใช้ดาบแทคติคอลอาร์มซึ่งหุ้มบีมโค้ตติ้งไว้เจาะทะลุอามิวเร ลูมิเอลแล้วใช้ปืนแก็ตลิ่งยิงจากภายใน ซึ่งต่อมาจั๊งค์กิลด์ได้ซ่อมเครื่องนี้แล้วมอบให้อิวาน ซันฮวาซซึ่งใช้ไฮเปอเรียนเครื่องที่สามต่อสู้เพื่อปลดปล่อยสหพันธ์ยูเรเซียนจากกลุ่มพันธมิตรโลกไฮเปอเรียนG ไฮเปอเรียนG. เนื่องจากสหพันธ์แอตแลนติกครองอำนาจส่วนใหญ่ในกลุ่มพันธมิตรโลกไว้ จึงบีบบังคับทางการเมืองให้ยูเรเซียนหยุดการพัฒนาโมบิลสูทของตัวเองเสีย แต่บริษัทแอคทายออนได้พัฒนาไฮเปอเรียนต่อมาเป็นรุ่นทดลองผลิตจำนวนมากสำหรับรบภาคพื้นดินจำนวนสิบสองเครื่องเรียกว่า CAT1-XG(1~12)/12 ไฮเปอเรียนG โดยเปลี่ยนส่วนเซนเซอร์เป็นแบบแด็กเกอร์ เพื่อประหยัดพลังงานของอามิวเร ลูมิเอลจึงถอดแบ็คแพ็คด้านซ้ายออกเหลือแต่ด้านขวาจึงใช้อามิวเรลูมิเอลป้องกันได้แค่ด้านหน้า ส่วนด้านซ้ายจะเป็นล็อกสำหรับแก็บอาวุธ อามิวเร ลูมิเอลที่แขนถูกถอดออกและใช้โล่ของแด็กเกอร์แทน ไฮเปอเรียนGเป็นโมบิลสูทที่ใช้งานโดยสาธารณรัฐเอเชียตะวันออก เครื่องหมายเลขหนึ่งนั้นเป็นของทรี โซเซียสซึ่งเป็นคอมแบทโคออดิเนเตอร์โซเซียสซีรีส์ซึ่งยังเหลืออยู่ในกองทัพพันธมิตรโลก ส่วนเครื่องหมายเลขสองนั้นมอบให้ไก มุราคุโมะที่ได้รับการจ้างให้ต่อสู้กับกองโจรต่อต้านและทาเป็นสีน้ำเงิน แต่ไกพบว่าไฮเปอเรียนGไม่สามารถต่อสู้ได้ดีนักในพื้นที่ป่าทึบ จึงดัดแปลงกันดั้มแอสเทรย์บลูเฟรมเป็นร่างสามแล้วใช้งานแทน</doc>
