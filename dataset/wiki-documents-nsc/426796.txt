<doc id="426796" url="https://th.wikipedia.org/wiki?curid=426796" title="อะริอะเกะคอลิเซียม">อะริอะเกะคอลิเซียม อะริอะเกะคอลิเซียม (, , โรมะจิ: Ariake Koroshiamu) เป็นสนามกีฬาในร่ม ตั้งอยู่ในย่านอาริอาเกะ เขตโคโต ซึ่งเป็นเขตการปกครองพิเศษของกรุงโตเกียว ประเทศญี่ปุ่น อะริอะเกะคอลิเซียมถูกสร้างขึ้นในปี ค.ศ. 1985 แล้วเสร็จและเปิดใช้ในปี ค.ศ. 1991 มีชื่อเสียงเป็นที่รับรู้กันดีในฐานะเป็นสถานที่จัดการแข่งขันเทนนิส รายการ เจแปน โอเพ่น เทนนิส แชมเปียนชิพส์ ซึ่งเป็นรายการเทนนิสระดับโลกของญี่ปุ่น ที่ได้รับการขนานนามว่า "วิมเบิลดันของญี่ปุ่น" และรายการ ทอเรย์ แพน แปซิฟิก โอเพ่น เทนนิส ทัวร์นาเมนต์ อะริอะเกะคอลิเซียมมีอัฒจันทร์ทั้งหมด 3 ชั้น ความจุ 10,000 ที่นั่ง นอกจากการจัดเทนนิสแล้ว ยังใช้เป็นที่แสดงคอนเสิร์ต, บาสเก็ตบอล และมวยสากลอาชีพด้วย อาทิ การชกระหว่าง พงษ์ศักดิ์เล็ก ศิษย์คนองศักดิ์ นักมวยชาวไทย กับ โกกิ คาเมดะ นักมวยชาวญี่ปุ่น ในเดือนมีนาคม ค.ศ. 2010 เป็นต้น</doc>
