<doc id="218054" url="https://th.wikipedia.org/wiki?curid=218054" title="เทวดาเดินดิน (สตูดิโออัลบั้ม)">เทวดาเดินดิน (สตูดิโออัลบั้ม) เทวดาเดินดิน เป็นอัลบั้มเดี่ยวชุดที่ 3 ของแจ้ ดนุพล แก้วกาญจน์ ที่ออกกับนิธิทัศน์ โปรโมชั่น โดยวางแผงเดือนเมษายน พ.ศ. 2531 มี วงพลอย เป็นวงแบคอัพ โดยเฉพาะ วสุ แสงสิงแก้ว ได้ร่วมงานกับแจ้ ดนุพล และวงพลอย เป็นชุดสุดท้ายก่อนไปศึกษาต่อระดับปริญญาโทด้านการต่างประเทศที่สหรัฐอเมริกาอัลบั้มชุดนี้ได้ทำการบันทึกเสียงที่ประเทศสิงคโปร์ มีเพลงเด่นที่มีการนำมาร้องใหม่โดยศิลปินคนอื่นๆ ในภายหลัง เช่น เทวดาเดินดิน, นิดหนึ่งพอ และ โอ๊ย..โอ๊ย ในอัลบั้ม เทวดาเดินดิน มีผลงานมิวสิกวิดีโอที่โดดเด่นหลายเพลง ได้แก่- เทวดาเดินดิน เป็นฝีมือการกำกับของ จิระ มะลิกุล - ขออีกที มีการสร้างมิวสิกซีรีส์ถึง 3 ตอน โดยมี ธนาภรณ์ รัตนเสน และ วันทิพย์ ภวภูตานนท์ ณ มหาสารคาม ร่วมแสดง - โอ๊ย..โอ๊ย แสดงโดย จอนนี่ แอนโฟเน่ และ วสุ แสงสิงแก้ว - นิดหนึ่งพอ มี ศิวพร บุณยเกียรติ ให้เกียรติร่วมแสดง - ความรู้สึกครั้งสุดท้าย แสดงโดย นิรุตติ์ ศิริจรรยาเพลงในอัลบั้มเทวดาเดินดิน</doc>
