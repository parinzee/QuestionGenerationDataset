<doc id="139797" url="https://th.wikipedia.org/wiki?curid=139797" title="บูลัน บูกียาร์โซ">บูลัน บูกียาร์โซ บูลัน บูกียาร์โซ (Bulan Bugiarso) นักมวยสากลชาวอินโดนีเซีย สถิติการชก 17 ครั้ง ชนะ 10 (น็อค 6) แพ้ 7ประวัติ ประวัติ. บูเกียร์โซเริ่มชกมวยสากลอาชีพเมื่อ 12 มิถุนายน พ.ศ. 2530 แพ้คะแนน อาหมัด ฟานดี ที่อินโดนีเซีย หลังจากนั้น ชกแพ้รวดติดต่อกันอีกสามครั้ง รวมทั้งแพ้คะแนนฟ้าประกอบ รักเกียรติยิมเมื่อ พ.ศ. 2536 ที่อินโดนีเซียและมาชกแพ้คะแนนฟ้าสั่ง พ.ธวัชชัย เมื่อ พ.ศ. 2537 ที่กรุงเทพฯ ต่อมา บูเกียร์โซคว้าแชมป์อินโดนีเซียรุ่นซูเปอร์แบนตัมเวทมาครองได้เมื่อ 21 ตุลาคม พ.ศ. 2538 เมื่อชกแก้มือ ชนะคะแนน อาหมัด ฟานดีได้สำเร็จ จากนั้น ขึ้นชิงแชมป์ PABA รุ่นซูเปอร์แบนตัมเวท เมื่อ 9 พฤษภาคม พ.ศ. 2539 ชนะน็อค อเล็กซานเดอร์ แพ็ก ที่อินโดนีเซีย แล้วมาชกนอกรอบแพ้น็อค เดช ป.เปาอินทร์ ยก 3 ที่กำแพงเพชร บูเกียร์โซ ขึ้นชกป้องกันแชมป์ PABA ไว้ติดต่อกันได้ถึง 7 ครั้ง รวมทั้งชนะน็อค วิชิต ชูวัฒนะ ยก 12 เมื่อ พ.ศ. 2541 ด้วย บูเกียร์โซมาเสียแชมป์เมื่อ 15 พฤษภาคม พ.ศ. 2544 เมื่อเป็นฝ่ายแพ้น็อคยอดดำรง ศิษย์ยอดธง ยก 6 โดยหลังจากการชกครั้งนี้ บูเกียร์โซ่ได้รับบาดเจ็บในสมองจนต้องนอนพักในโรงพยาบาลหลายวัน แต่ไม่ได้ผ่าตัด หลังการชกครั้งนี้ บูเกียร์โซ่หยุดชกไป 1 ปี กลับมาชกอีกครั้งเมื่อ 10 กันยายน พ.ศ. 2545 ก็เป็นฝ่ายแพ้คะแนน ทอง ป.โชคชัย ที่อินโดนีเซีย บูเกียร์โซจึงแขวนนวมไปเกียรติประวัติเกียรติประวัติ. - แชมป์อินโดนีเซียรุ่นซูเปอร์แบนตั้มเวท (2538 ) - แชมป์ PABA รุ่นซูเปอร์แบนตั้มเวท- ชิง 9 พฤษภาคม 2539 ชนะน็อค อเล็กซานเดอร์ แพ็ก ยก 9 ที่ จาการ์ตา - ป้องกันแชมป์ครั้งที่ 1, 12 เมษายน 2540 ชนะน็อค ซูครีย์ เนเมกบาร์ยา ยก 8 ที่ ติมอร์ตะวันออก - ป้องกันแชมป์ครั้งที่ 2, 28 ตุลาคม 2540 ชนะน็อค บาร์รี โอลเซน ยก 1 ที่ จาการ์ตา - ป้องกันแชมป์ครั้งที่ 3, 30 สิงหาคม 2541 ชนะน็อค วิชิต ชูวัฒนะ ยก 12 ที่ จาการ์ตา - ป้องกันแชมป์ครั้งที่ 4, 6 กุมภาพันธ์ 2542 ชนะน็อค วันบอย ซูมูกัต ยก 2 ที่เมดาน อินโดนีเซีย - ป้องกันแชมป์ครั้งที่ 5, 1 พฤษภาคม 2542 ชนะคะแนน ชอย เซวีนปูเรฟ ที่ อินโดนีเซีย - ป้องกันแชมป์ครั้งที่ 6, 27 พฤศจิกายน 2542 ชนะคะแนน นาธาน สติง ที่ อินโดนีเซีย - ป้องกันแชมป์ครั้งที่ 7, 18 กรกฎาคม 2543 ชนะคะแนน แอนเดรส คาเบรรา ที่ จาการ์ตา - เสียแชมป์ 15 พฤษภาคม 2544 แพ้น็อค ยอดดำรงค์ ศิษย์ยอดธง ยก 6 ที่ จาการ์ตา</doc>
