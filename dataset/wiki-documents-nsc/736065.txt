<doc id="736065" url="https://th.wikipedia.org/wiki?curid=736065" title="โรงเรียนนางรอง">โรงเรียนนางรอง โรงเรียนนางรอง ( ; ) เป็นโรงเรียนระดับมัธยมศึกษาขนาดใหญ่พิเศษประเภทโรงเรียนสหศึกษา สังกัดสำนักงานเขตพื้นที่การศึกษามัธยมศึกษา เขต 32 (บุรีรัมย์) สำนักงานคณะกรรมการการศึกษาขั้นพื้นฐาน กระทรวงศึกษาธิการ จัดการศึกษาในระดับมัธยมศึกษาสายสามัญ ตามหลักสูตรของกระทรวงศึกษาธิการ เป็นโรงเรียนรัฐบาลประจำอำเภอนางรอง ก่อตั้งในปี พ.ศ. 2492 ปัจจุบันมีนายสรายุทธ เสลารักษ์ เป็นผู้อำนวยการ และในปัจจุบันอำเภอนางรองมี โรงเรียนนางรองพิทยาคม เป็นโรงเรียนมัธยมศึกษาประจำอำเภอเพิ่มขึ้นอีกแห่ง โรงเรียนนางรองจึงมีสถานะเป็นโรงเรียนประจำอำเภอคู่กับโรงเรียนนางรองพิทยาคม คนในพื้นที่จึงนิยมเรียกชื่อโรงเรียนนางรองว่า "นางรองใน" ส่วนโรงเรียนนางรองพิทยาคมเรียกว่า "นางรองนอก" ตามสภาพพื้นที่ที่ตั้งของโรงเรียนทั้งสองแห่งโดยยึดหลักพื้นที่ เทศบาลเมืองนางรอง เป็นเกณฑ์ประวัติ ประวัติ. โรงเรียนนางรอง ได้เปิดทำการสอนครั้งแรก เมื่อวันที่ 17 พฤษภาคม พ.ศ. 2492 ในระดับมัธยมศึกษาปีที่ 1 จำนวน 1 ห้องเรียน มีครู 1 คน คือ นายสุรพล กมลชัย ซึ่งนับเป็นครูคนแรกของโรงเรียนและเป็นครูใหญ่คนแรกของโรงเรียน โดยเริ่มแรกในปี พ.ศ. 2475 ได้มีการจัดตั้งโรงเรียนราษฏร์ "โรงเรียนอำนวยวิทย์" สอนชั้นมัธยมปีที่ 1 -3 ใช้ศาลาโรงธรรมวัดกลางนางรองเป็นสถานที่เรียน เนื่องจากสมัยนั้นอำเภอนางรองยังไม่มีโรงเรียนมัธยมของรัฐบาล และทั้งจังหวัดบุรีรัมย์ก็มีเพียงโรงเรียนเดียวคือ โรงเรียนประจำจังหวัด "โรงเรียนบุรีรัมย์พิทยาคม" จนกระทั่งปี พ.ศ. 2492 จึงได้มีการจัดตั้งโรงเรียนมัธยมประจำอำเภอนางรองเป็นครั้งแรก จึงถือว่าเป็นโรงเรียนมัธยมแห่งที่ 2 ของจังหวัดบุรีรัมย์ คือโรงเรียนนางรอง โดยจัดตั้งบริเวณป่าโจดข้างวัดป่าเรไรแล้วได้พัฒนาโรงเรียนเรื่อยมาจนมีฐานะเป็นโรงเรียนมัธยมศึกษาขนาดใหญ่พิเศษในปัจจุบัน และในปีเดียวกัน พ.ศ. 2492 โรงเรียนอำนวยวิทย์ได้ย้ายสถานที่ทำการสอนจากศาลาโรงธรรมวัดกลางนางรองมาที่ใต้อาคารของโรงเรียนนางรอง โดยใช้ชื่อ "โรงเรียนอำนวยวิทย์" คงเดิม จึงมักเรียกชื่อควบคู่ในที่โรงเรียนนางรอง-อำนวยวิทย์ เพราะตั้งอยู่ด้วยกัน ซึ่งต่อมาจึงได้แยกออกมาตั้งอยู่บริเวณด้านหลังโรงเรียนนางรอง ล่วงเวลามาถึงประมาณปี พ.ศ. 2500 โรงเรียนอำนวยวิทย์จึงได้ยกเลิกยุบร่วมเป็นโรงเรียนนางรอง จึงคงอยู่แต่โรงเรียนนางรองในปัจจุบัน และขยายชั้นเรียนตามลำดับ จนถึงปัจจุบันมีระดับชั้นมัธยมศึกษาปีที่ 1-6 ระดับชั้นละ 12 ห้อง รวม 72 ห้อง ปัจจุบันได้เปิดการเรียนการสอนห้องเรียนพิเศษเพิ่มเติม และเปิดการเรียนการสอนแบบสหศึกษา เป็นโรงเรียนมัธยมศึกษาประจำอำเภอนางรอง จังหวัดบุรีรัมย์ นับเป็นโรงเรียนมัธยมแห่งแรกประจำอำเภอนางรอง และเป็นโรงเรียนแนวหน้าแห่งหนึ่งของจังหวัดบุรีรัมย์ ครบรอบ66ปีการสถาปนาโรงเรียนในนปี พ.ศ. 2559 มีนักเรียนสำเร็จการศึกษาในนามโรงเรียนนางรองแล้วทั้งหมด 65 รุ่นทำเนียบผู้บริหารสัญลักษณ์สัญลักษณ์. - ตราสัญลักษณ์ : ตราประจำโรงเรียนนางรอง เป็นตราชฎาเปล่งรัศมี ครอบสัญลักณ์ "อุณาโลม"(เวียนขวา) ตามดติความเชื่อในพระพุทธศาสนา ตั้งอยู่บนอักษรย่อ "นร" ในธงปลายพริ้วมีคติธรรมว่า "อตฺตานํ ทมยนฺติ ปณฺฑิตา" ซึ่งแปลว่า "บัณฑิตย่อมฝึกตน"- สีธงประจำโรงเรียน : ธงประจำโรงเรียนเป็นรูปสี่เหลี่ยมผืนผ้า แบ่งครึ่งตามแนวนอน ครึ่งบนเป็นสีเหลือง ครื่งล่างเป็นสีแดง- ความหมายของสีประจำโรงเรียน- สีเหลือง หมายถึง มีคุณธรรมและรักความสงบ - สีแดง หมายถึง ความรักบ้านเกิดเมืองนอน- ต้นไม้และดอกไม้ประจำโรงเรียน : ต้นไม้ประจำโรงเรียนคือ อินทนิล ดอกไม้ประจำโรงเรียนคือ การเวก (พืช)- ปรัชญา "ผู้มีความสุข ย่อมสร้างผลงานที่ดีงาม" (เก่า) "ปัญญาทำให้เกิดนักปราชญ์ ความฉลาดเป็นผลจากการศึกษา" (ใหม่)- คติธรรม "อตฺตานํ ทมยนฺติ ปณฺฑิตา" (บัณฑิตย่อมฝึกตน)- คำขวัญ "ประพฤติดี เรียนเด่น กีฬาดัง สร้างงานได้"- อัตลักษณ์ "มีคุณธรรม นำความรู้ สู่สากล"- เอกลักษณ์ สืบสานศิลปะ และวัฒนธรรมสถานที่ภายในสถานที่ภายใน. - โดมอเนกประสงค์ จัดเป็นสถานที่ประกอบพิธีเคารพธงชาติ ศาสนา พระมหากษัตริย์ และพิธีอื่นๆ รวมทั้งใช้ฝึกกีฬาของนักเรียน - อาคาร 1 หรือ อาคารอำนวยการ เป็นอาคาร 3 ชั้น จัดเป็นห้องเรียนกลุ่มสาระการเรียนรู้ภาษาไทย และชั้นล่างจัดเป็นห้องทำงาน สำนักงานต่างๆ - อาคาร 2 เป็นอาคาร 2 ชั้นครึ่ง จัดเป็นห้องเรียนกลุ่มสาระการเรียนรู้สุขศึกษาและพลศึกษาและกลุ่มสาระการเรียนรู้ศิลปะนาฏศิลและดนตรีไทย - อาคาร 3 เป็นอาคาร 3 ชั้น จัดเป็นห้องเรียนกลุ่มสาระการเรียนรู้สังคมศึกษา ศาสนา และวัฒนธรรม - อาคาร 4 เป็นอาคาร 3 ชั้น จัดเป็นห้องเรียนกลุ่มสาระการเรียนรู้คณิตศาสตร์และกลุ่มสาระการเรียนรู้เทคโนโลยีสารสนเทศและห้องศูนย์สื่อการศึกษา - อาคาร 5 เป็นอาคาร 7 ชั้น จัดเป็นห้องเรียนกลุ่มสาระการเรียนรู้วิทยาศาสตร์ และห้องปฏิบัติการทางเคมี ชั้นล่างมีสหกรณ์ร้านค้าและห้องประชุมคณาจารย์กับห้องประชุมสมาคมผู้ปกครองนักเรียน - อาคาร 6 เป็นอาคาร 4 ชั้น จัดเป็นห้องเรียนกลุ่มสาระการเรียนรู้ภาษาต่างประเทศและห้องดนตรีสากลห้องโยธวาทิตและชั้น1เป็นห้องเกียรติยศจัดแสดงรางวัลผลงานวิชาการและทักษะ - อาคาร 7 เป็นอาคารชั้นเดียว จัดเป็นห้องเรียนกลุ่มสาระการเรียนรู้การเกษตร - อาคาร 8 หรือ อาคารอุตสาหกรรม เป็นอาคาร 2 ชั้น จัดเป็นห้องเรียนกลุ่มสาระการเรียนรู้การงานอาชีพ และเทคโนโลยี - อาคาร 9 หรือ อาคารชั่วคราว เป็นอาคารชั้นเดียว จัดเป็นห้องเรียนกลุ่มสาระการเรียนรู้คณิตศาสตร์ - อาคารคหกรรมอาหาร เป็นอาคารชั้นเดียว จัดเป็นห้องเรียนกลุ่มสาระการเรียนรู้การงานอาชีพ - ศูนย์อาหาร อยู่ข้างโดมทางทิศตะวันออก และข้างหอประชุมการเวกทางทิศเหนือ - หอประชุมการเวก อยู่ทิศเหนือของสนามฟุตบอล หรือทางทิศตะวันตกของสวนลานเสาธงใหญ่ - หอสมุด หรือ ศูนย์วิทยบริการ อยู่ทางทิศตะวันตกของอาคาร 2 - เรือนแนะแนว หรือ อาคารศิษย์เก่านางรอง-อำนวยวิทย์ อยู่ข้างอาคาร 3 ทางทิศตะวันออก - เรือนพยาบาล หรือ อาคารศิษย์เก่านางรอง-อำนวยวิทย์ อยู่หลังอาคารสภานักเรียน - อาคารศูนย์วิทยาศาสตร์ หรือ ศูนย์ไทยบริดจสโตน อยู่หลังอาคาร 2 - ธนาคารออมสินสาขาโรงเรียนนางรอง อยู่หลังอาคาร 2 - อาคารสภานักเรียน อยู่ข้างธนาคาร - สวนเสาธงใหญ่ ตั้งอยู่หน้าอาคาร1 เป็นสวนพิธีการใช้ประกอบพิธีการหน้าเสาธงในอดีตและพิธีการในวันปิยมหาราช วันลูกเสือ เป็นต้น โดยมีลักษณะการจัดองค์ประกอบซ้ายขวาสมมาตรกัน ประกอบด้วยเสาธงชาติขนาดใหญ่อยู่บนแท่นหินอ่อนตรงกลางสวน ด้านหลังมีเสาธงชาติประเทศอาเซียน ด้านหน้าเสาธงประกอบด้วยซุ้มพระพุทธรูป และโพเดียมหินอ่อนประดับตราสัญลักษณ์โรงเรียน ซ้ายขวาของเสาธงชาติ ประดิษฐานพระบรมราชานุสาวรีย์รัชกาลที่5และรัชกาลที่6 และมีสระบัวพร้อมประติมากรรมนารายณ์บรรทมสินณ์ อยู่ด้านหลังของพระบรมราชานุสาวรีย์ทั้งสอง อีกทั้งทั่วบริเวณจัดเป็นสวนย่อมสมดุลกันทั้งซ้ายและขวา - ลานสัตบรรณ เป็นลานกิจกรรมและพักผ่อน อยู่ระหว่างอาคาร 2 และอาคาร 3 - ลานปาล์ม เป็นลานกิจกรรมและพักผ่อน อยู่ข้างอาคาร 2 ทางทิศตะวันออก - เรือนการเวก เรือน1และ2อยู่หน้าอาคาร1 เรือน3อยู่หลังอาคาร1 และเรือน4อยู่หลังอาคาร3 - เรือนเพาะชำและแปลงเกษตร อยู่หลังอาคาร7 - เรือนเกษตรและแปลงเกษตร อยู่ข้างอาคาร7 - สวนวรรณคดี ประดิษฐานอนุสาวรีย์ท่านสุนทรภู่ รวมทั้งจัดแสดงรูปปั้นนางยักษ์ผีเสือสมุทร พระอภัยมณี และนางเงือก ตั้งอยู่ในสระน้ำจำลองแทนมหาสมุทร อยู่หน้าอาคาร 2 - สวนวิทยาศาสตร์ ประดิษฐานพระบรมราชานุสาวรีย์พระบาทสมเด็จพระจอมเกล้าเจ้าอยู่หัว และรูปปั้นนักวิทยาศาสตร์อันดับโลก อาทิ เช่น "เซอร์ไอแซกนิวตัน" "หลุยส์ปาสเตอร์" "อัลเบิร์ต ไอน์สไตน์" "ชาร์ลส์ ดาร์วิน" เป็นต้น อยู่หน้าอาคาร 5 - สนามกีฬา ประกอบด้วย สนามฟุตบอลร่วมลู่วิ่ง, สนามเปตอง, สนามวอลเลย์บอลรวมเซปักตะกร้อกลางแจ้ง1และ2, สนามบาสเกตบอลกลางแจ้ง, สนามบาสเกตบอลในร่ม1และ2(โดมอเนกประสงค์) - โรงยิม ใช้เป็นสนามเทเบิลเทนนิส ตั้งอยู่ทางทิศตะวันตกของหอประชุมร่มการเวกแผนการเรียนแผนการเรียน. - ห้องเรียนพิเศษ (Gifted)</doc>
