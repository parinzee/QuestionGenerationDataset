<doc id="946305" url="https://th.wikipedia.org/wiki?curid=946305" title="วันส้วมโลก">วันส้วมโลก วันส้วมโลก (; WTD) เป็นวันที่ได้รับอนุมัติอย่างเป็นทางการของสหประชาชาติ ซึ่งคือวันที่ 19 พฤศจิกายนของทุกปี เพื่อให้ประชาชนตระหนักถึงปัญหาของสุขาภิบาล มีผู้คนทั่วโลกถึง 4.5 พันล้านคนที่มีส้วมไม่ได้มาตราฐาน วันส้วมโลกได้ถูกตั้งขึ้นโดยองค์การส้วมโลกเมื่อปี พ.ศ. 2544 12 ปีต่อมาสมัชชาใหญ่แห่งสหประชาชาติ ได้มีมติเห็นชอบให้บรรจุวันส้วมโลกอยู่ในวันของสหประชาชาติ องค์การน้ำแห่งสหประชาชาติได้เป็นผู้ดูแลหลักของวันส้วมโลก องค์การน้ำแห่งสหประชาชาติยังเป็นผู้จัดทำเว็ปไซต์วันส้วมโลกและยังจัดหัวข้อพิเศษในแต่ละปี ในปี พ.ศ. 2560 หัวข้อในปีนี้คือ “น้ำเสีย" ในวันส้วมโลกจะมีการให้ความรู้และกิจกรรมอื่นๆ กิจกรรมและการวางแผนถูกจัดวางงโดย องค์การน้ำแห่งสหประชาชาติ, องค์การนอกภาครัฐ และอาสาสมัคร การเข้าห้องส้วมที่ปลอดภัย ล้วนมีผลต่อสุขภาพ, ความเป็นส่วนตัว และศักดิ์ศรีของคนโดยเฉพาะอย่างยิ่งสำรับกลุ่มสตรี ระบบสุขาภิบาลที่ไร้มาตรฐานจะทำให้เกิดการแพร่กระจายของเชื้อโรคได้ โดยส่วนมากจะเป็นโรคเกี่ยวกับทางเดินอาหาร เช่น โรคอหิวาตกโรค, ท้องร่วง, ไทรฟอร์ย, โรคบิด และโรคพยาธิใบไม้ในเลือด ซึ่งมีผู้ป่วยเป็นโรคท้องร่วงกว่า 892 ล้านคนทั่วโลกที่เป็นโรคนี้</doc>
