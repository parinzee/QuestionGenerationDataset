<doc id="125770" url="https://th.wikipedia.org/wiki?curid=125770" title="เชฟฟีลด์">เชฟฟีลด์ เชฟฟีลด์ () เป็นชื่อเมืองและเขตมหานครในเซาท์ยอร์กเชียร์เคาน์ตี แคว้นอังกฤษ โดยมีที่มาของชื่อมาจากแม่น้ำเชฟ (Sheaf River) ที่ไหลผ่านใจกลางเมือง ตัวเมืองเชฟฟีลด์มีประชากร 520,700 คน (ข้อมูล ค.ศ. 2005) และเป็นหนึ่งในแปดเมืองใหญ่ของอังกฤษ (ไม่นับลอนดอน) ซึ่งรวมตัวกันเป็นกลุ่มแปดเมืองหลักของอังกฤษ (English Core Cities Group) ส่วนเขตเมืองทั้งหมดของเชฟฟีลด์มีประชากรทั้งสิ้น 640,720 คน เชฟฟีลด์มีชื่อเสียงในช่วงคริสต์ศตวรรษที่ 19 จากการผลิตเหล็กกล้า เทคโนโลยีด้านการหลอมเหล็กและสเตนเลสสตีลทำให้เชฟฟีลด์มีประชากรเพิ่มขึ้นกว่าสิบเท่าในยุคปฏิวัติอุตสาหกรรมกีฬา กีฬา. เชฟฟีลด์เป็นที่ตั้งของสโมสรฟุตบอลที่เก่าแก่ที่สุดในโลกคือ สโมสรฟุตบอลเชฟฟีลด์ (Sheffield F.C.) ก่อตั้งเมื่อ ค.ศ. 1857 และปัจจุบันมีทีมฟุตบอลเล่นอยู่ในฟุตบอลลีกแชมเปี้ยนชิป 2 ทีม คือ สโมสรฟุตบอลเชฟฟีลด์ยูไนเต็ดและสโมสรฟุตบอลเชฟฟีลด์เวนส์เดย์ เชฟฟีลด์ยังเป็นที่ตั้งของครูซิเบิลเทียเตอร์ซึ่งเป็นสถานที่จัดการแข่งขันสนุกเกอร์ชิงแชมป์โลกเป็นประจำทุกปีการศึกษา การศึกษา. เมืองเชฟฟีลด์มีมหาวิทยาลัย 2 แห่ง คือ มหาวิทยาลัยเชฟฟีลด์ (University of Sheffield) และมหาวิทยาลัยเชฟฟีลด์ฮาลแลม (Sheffield Hallam University) ซึ่งมีนักศึกษารวมกันมากกว่า 55,000 คนต่อปี นอกจากนี้เชฟฟีลด์ยังมีสถาบันการศึกษาระดับสูงอย่างวิทยาลัยเชฟฟีลด์ (Sheffield College) มีโรงเรียนระดับประถม 141 แห่ง และโรงเรียนระดับมัธยมอีก 27 แห่ง</doc>
