<doc id="758096" url="https://th.wikipedia.org/wiki?curid=758096" title="เจ้าฟ้า (เจ้าผู้ครอง)">เจ้าฟ้า (เจ้าผู้ครอง) เจ้าฟ้า เป็นพระราชบรรดาศักดิ์ที่ใช้เรียกเจ้าผู้ครองแคว้นหรือนครต่าง ๆ ของชาวไทใหญ่ (บริเวณภาคตะวันออกของประเทศพม่าปัจจุบัน) นอกจากนี้ยังใช้กับผู้ปกครองชาวไทถิ่นอื่นในประเทศข้างเคียงด้วย ที่สำคัญเช่นในมณฑลยูนนานของจีน คำ "ซอ-บวา" ในภาษาพม่าตรงกับคำ "เจ้าฟ้า" ในภาษาไทย แต่ในประเทศไทย คำ "เจ้าฟ้า" ยังใช้หมายถึงสกุลยศหรือฐานันดรศักดิ์อย่างหนึ่งของเชื้อพระวงศ์ด้วยไทใหญ่ ไทใหญ่. ตามพงศาวดารท้องถิ่น บางราชวงศ์ที่มีเจ้าฟ้ามีอายุย้อนไปถึงศตวรรษที่ 2 ก่อนคริสตกาล แต่นักประวัติศาสตร์ทั่วไปมีความเห็นตรงกันว่าส่วนแรก ๆ ของพงศาวดารเหล่านี้เป็นเพียงตำนาน ในช่วงที่พม่าเป็นอาณานิคมของสหราชอาณาจักร มีเจ้าฟ้าชาวไทใหญ่ 14 ถึง 16 พระองค์ในขณะนั้น แต่ละพระองค์ทรงมีอำนาจปกครองแว่นแคว้นของตนเองอย่างสูง จนถึงปี พ.ศ. 2465 มีการก่อตั้งสหพันธรัฐฉาน อำนาจของเจ้าฟ้าจึงถูกลดลง อย่างไรก็ตาม เจ้าฟ้าทั้งหมดยังทรงรักษาฐานะในนามไว้ได้เช่นเดียวกับราชสำนักและยังทรงมีบทบาทในการปกครองส่วนท้องถิ่น จนกระทั่งร่วมกันสละบรรดาศักดิ์เพื่อเข้าร่วมสหภาพพม่าในปี พ.ศ. 2502ไทลื้อไทถิ่นอื่น</doc>
