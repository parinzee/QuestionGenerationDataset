<doc id="253550" url="https://th.wikipedia.org/wiki?curid=253550" title="ชุนลี">ชุนลี ชุนลี (; ) ทับศัพท์จากภาษาจีนว่า ชุน ลี่ ( "หญิงงามแห่งวสันตฤดู") เป็นตัวละครจากเกมสตรีทไฟท์เตอร์ เธอเป็นหญิงสาวชาวจีนผู้ใช้ศิลปะการต่อสู้กังฟู เข้าร่วมการแข่งขันสตรีทไฟท์เตอร์เพื่อโค่นเวก้าและบัลร็อกซึ่งเป็นวายร้ายที่ฆ่าบิดาของเธอ มีท่าไม้ตายคือ คิโคเคน (พลังคลื่นลมปราณ), ลูกเตะพันเท้า และสปินนิงเบิร์ดคิก เมื่อชุนลีได้รับชัยชนะจากการต่อสู้ มักแสดงความดีใจพร้อมกับกล่าวคำว่า "ยัตตะ" ซึ่งเป็นภาษาญี่ปุ่น (แปลว่า "สำเร็จ") เธอยังถือเป็นหนึ่งในตัวละครเกมเพศหญิงที่มีคนรู้จ้กกันมากที่สุดสำหรับนักเล่นเกมต่อสู้หลายราย ซึ่งออกแบบโดยอากิระ "อะกิมัง" ยะซุดะ โดยปรากฏตัวครั้งแรกในภาค 2 ของเกมซีรีส์ดังกล่าว ผู้ให้เสียงพากย์ชุนลีในสตรีทไฟท์เตอร์ IV เวอร์ชันญี่ปุ่นคือฟุมิโกะ โอะริกะซะ และในเวอร์ชันอังกฤษมีผู้ให้เสียงพากย์คือลอรา ไบลีย์ประวัติตามท้องเรื่อง ประวัติตามท้องเรื่อง. ชุนลี เป็นตำรวจสากลสาวชาวจีนผู้ซึ่งได้ออกตามหาเบาะแสเกี่ยวกับการเสียชีวิตของบิดา เธอได้เข้าพบกับอาจารย์เก่านามว่าเก็นผู้เป็นสหายบิดาของเธอ โดยเก็นได้ชี้เบาะแสถึงผู้ที่ทำการสังหารบิดาของเธอ นั่นคือสมาชิกขององค์การชาโดลูที่มีเวก้าเป็นผู้นำ เธอต้องการบอกเขาให้รู้ถึงเรื่องนี้ว่าเกิดอะไรขึ้นกับบิดาของเธอ แต่ก็ได้สร้างความประหลาดใจแก่เธอ เวก้าได้เข้าทำร้ายเธอ จากนั้นเขาก็เหาะหนีไปพร้อมกับเสียงหัวเราะ ทั้งยังบอกด้วยว่าหากเธอคิดจะสู้กับเขา เธอก็จะพบกับจุดจบเช่นดียวกันกับบิดาของเธอ ชุนลีเสียใจมากถึงกับน้ำตาไหล พร้อมกับสาบานว่าจะแก้แค้นให้บิดาของเธอให้ได้ภาพยนตร์ ภาพยนตร์. ในภาพยนตร์สตรีทไฟท์เตอร์ฉบับฮอลลีวูดชุดแรกมีหมิงหน่า เป็นผู้รับบทชุนลี ในปี ค.ศ. 1995 และมีคริสติน ครูก รับบทชุนลีใน Street Fighter The legend of Chun-Li ในปี ค.ศ. 2009 นอกจากนี้เฉินหลง ยังเคยรับบทเป็นชุนลีในภาพยนตร์ฮ่องกงเรื่อง City Hunter มาแล้วครั้งหนึ่งด้วยเช่นกัน นอกจากแล้วยังปรากฏเป็นโปสเตอร์ในภาพยนตร์เกาหลีเรื่อง My Mighty Princess ในปี ค.ศ. 2008 นำแสดงโดย ชิน มินอา</doc>
