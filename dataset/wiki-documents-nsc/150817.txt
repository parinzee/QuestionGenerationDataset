<doc id="150817" url="https://th.wikipedia.org/wiki?curid=150817" title="อาร์ชดัชเชสมาเรีย คลีเมนติน่าแห่งออสเตรีย">อาร์ชดัชเชสมาเรีย คลีเมนติน่าแห่งออสเตรีย อาร์ชดัชเชสมาเรีย คลีเมนติน่าแห่งออสเตรีย (en.: Archduchess Maria Clemantina of Austria, de.: Erzherzogin Maria Klementine von Österreich) (พระนามเต็ม: มาเรีย คลีเมนติน่า ฟรานซิสก้า โจเซฟ่า, Maria Clementina Francisca Josepha von Habsburg-Lorraine (de Bourbon) ) ทรงเป็นอาร์ชดัชเชสแห่งออสเตรีย และทรงเป็นเจ้าฟ้าหญิงแห่งทู ซิชิลีส์ และดำรงพระราชอิสริยยศ เจ้าหญิงแห่งซาร์เลอโน (Princess of Salerno) หลังจากการอภิเษกสมรสพระราชประวัติ พระราชประวัติ. อาร์ชดัชเชสมาเรีย คลีเมนติน่า ประสูติเมื่อวันที่ 1 มีนาคม พ.ศ. 2341 ณ กรุงเวียนนา ประเทศออสเตรีย เป็นพระราชธิดาองค์ที่ 5 และพระราชบุตรองค์ที่ 6 ในสมเด็จพระจักรพรรดิฟรานซ์ที่ 2 แห่งโรมันอันศักดิ์สิทธิ์ และเจ้าหญิงมาเรีย เทเรซ่าแห่งทู ซิชิลีส์ เมื่อทรงพระเยาว์นั้น พระองค์ และพระเชษภัคินี พระเชษฐา พระอนุชา และพระขนิษฐา ทรงต้องเผชิญกับโรคร้าย ซึ่งเกิดจากการที่อภิเษกสมรสในหมู่เครือญาติกัน ทำให้เกิดผลกระทบแทรกซ้อนในร่างกาย ทำให้อาร์ชดยุก และอาร์ชดัชเชสรอดพระชนม์ชีพเพียง 5 พระองค์เท่านั้น แต่ที่รอดมา ส่วนใหญ่จะมีพระวรกายไม่ครบ 32 ประการ หรือเป็นโรคแทรกซ้อนตามมา เช่น สมเด็จพระจักรพรรดิเฟอร์ดินานด์ พระเชษฐาทรงเป็นโรคลมบ้าหมู ทำให้เป็นอุปสรรคในการครองราชย์ จึงต้อมทรงสละราชสมบัติ อาร์ชดัชเชสมาเรีย แอนนา พระขนิษฐา ทรงมีสติปัญญาเหมือนยังทรงพระเยาว์ อาร์ชดัชเชสมารี หลุยส์ พระเชษฐภัคินี และอาร์ชดยุกฟรานซ์ คาร์ล พระอนุชา มีพระหทัยไม่ปกติ ส่วนพระองค์อื่นๆสิ้นพระชนม์หมด มีแต่พระองค์และอาร์ชดัชเชสมาเรีย ลีโอโพลดิน่า พระเชษฐภัคินีเท่านั้น ที่มีพระวรกายสมบูรณ์ครบถ้วนทุกประการอภิเษกสมรส อภิเษกสมรส. อาร์ชดัชเชสมาเรีย คลีเมนติน่า ทรงอภิเษกสมรสกับพระมาตุลาแท้ๆของพระองค์ เจ้าชายลีโอโพลโด้แห่งทู ซิชิลีส์ เจ้าชายแห่งซาเลอโน พระราชโอรสองค์สุดท้องของสมเด็จพระราธิบดีเฟอร์ดินานด์ที่ 1 แห่งทู ซิชิลีส์ และเป็นพระอนุชาแท้ๆในเจ้าหญิงมาเรีย เทเรซ่า พระมารดาของอาร์ชดัชเชสมาเรีย คลีเมนติน่าอีกด้วย ทั้ง 2 พระองค์ทรงอภิเษกสมรสเมื่อวันที่ 28 กรกฎาคม พ.ศ. 2359 ณ พระราชวังเชินบรุนน์ กรุงเวียนนา ประเทศออสเตรีย ทั้ง 2 พระองค์มีพระธิดา 1 พระองค์และพระโอรสอีก 1 พระองค์ ดังนี้...- เจ้าหญิงมาเรีย แคโรลิน่า ออกัสต้าแห่งทู ซิชิลีส์ ประสูติเมื่อวันที่ 26 เมษายน พ.ศ. 2365 สิ้นพระชนม์เมื่อวันที่ 6 ธันวาคม พ.ศ. 2412 ทรงอภิเษกสมรสกับเจ้าชายอองรีแห่งออลีญงส์ ดยุคแห่งอูเมล มีพระโอรสทั้งหมด 2 พระองค์ - เจ้าชายลูโดวิโก้ คาร์โลแห่งทู ซิชิลีส์ ประสูติเมื่อวันที่ 19 กรกฎาคม พ.ศ. 2366 และสิ้นพระชนม์กะทันหันเมื่อวันที่ 7 สิงหาคม ในปีเดียวกัน เจ้าหญิงมาเรีย คลีเมนติน่าสิ้นพระชนม์เมื่อวันที่ 3 กันยายน พ.ศ. 2424 ณ พระตำหนักชานติลี ประเทศฝรั่งเศส สิริพระชันษาได้ 83 ชันษาราชตระกูล</doc>
