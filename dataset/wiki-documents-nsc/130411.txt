<doc id="130411" url="https://th.wikipedia.org/wiki?curid=130411" title="วัฏจักรแคลเซียม">วัฏจักรแคลเซียม วัฏจักรแคลเซียมเป็นการหมุนเวียนของแคลเซียมในสิ่งแวดล้อม แคลเซียมเป็นธาตุที่มีความสำคัญต่อการทำงานของเอนไซม์หลายชนิดและเป็นองค์ประกอบที่สำคัญของผนังเซลล์ของแบคทีเรีย การตกตะกอนและการละลายในรูป CaCO และ Ca[HCO] มีความสำคัญอย่างมากในสิ่งแวดล้อม การตกตะกอนของ CO เกี่ยวข้องกับการสร้างโครงสร้างภายนอกของจุลินทรีย์และสัตว์ไม่มีกระดูกสันหลัง ส่วนสัตว์มีกระดูกสันหลังจะสะสม CO ในกระดูกและฟัน Ca[HCO]ละลายน้ำได้ดีกว่าCaCO สมดุลระหว่าง CO และ HCO ควบคุมโดยก๊าซคาร์บอนไดออกไซด์ที่ละลายน้ำในรูป HCO การเพิ่มไฮโดรเจนอิออนทำให้การละลายของ CO ดีขึ้น ส่วนสภาวะที่เป็นกลางหรือเบส จะทำให้ CO ตกตะกอนได้ดีขึ้น โดยในสภาวะที่เป็นเบสนี้จะมี Caมาก CO จึงตกตะกอนในรูป CaCO กระบวนการที่มีผลต่อการตกตะกอนของ CaCO โดยสิ่งมีชีวิตคือกระบวนการสังเคราะห์ด้วยแสง ซึ่งโดยทั่วไปในน้ำทะเล Caจะอยู่ในรูปของ Ca[HCO] ที่สมดุลกับก๊าซคาร์บอนไดออกไซด์ เมื่อก๊าซคาร์บอนไดออกไซด์ถูกใช้ไปในการสังเคราะห์ด้วยแสง ทำให้ Ca[HCO] ถูกเปลี่ยนเป็น CaCO มากขึ้น กลไกนี้มีความสำคัญมากในแนวปะการัง แม้ว่าในน้ำทะเลจะมี Mg อยู่มากและมีพฤติกรรมคล้าย Caแต่เนื่องจาก MgCO ละลายน้ำได้ดีกว่า CaCO Ca จึงถูกนำไปใช้ในโครงสร้างของสิ่งมีชีวิตมากกว่า</doc>
