<doc id="512219" url="https://th.wikipedia.org/wiki?curid=512219" title="เด็กดักแด้">เด็กดักแด้ Harlequin-type ichthyosis เป็นโรคผิวหนังในกลุ่มโรคผิวหนังเกล็ดปลาชนิดหนึ่งที่มีความรุนแรงมากที่สุด มีลักษณะเฉพาะคือผู้ป่วยมีชั้นเคราตินในผิวหนังหนามากผิดปกติ สำหรับในโรคนี้ชั้นเคราตินที่หนาจะหนามากมีรูปร่างเป็นเหลี่ยมๆ ส่วนใหญ่มีสีแดง ตา หู อวัยวะเพศ และรยางค์ต่างๆ มีขนาดเล็กผิดปกติจากการถูกผิวหนังรั้งเอาไว้ ชั้นเคราตินที่หนาจะทำให้ผู้ป่วยเคลื่อนไหวได้ลำบาก เกิดรอยแตกได้ง่ายในบริเวณที่ปกติแล้วผิวหนังจะต้องมีการยืดหรือพับ รอยแตกเหล่านี้ติดอาจติดเชื้อแบคทีเรียหรือสิ่งระคายเคืองอื่นๆ ได้ง่าย อาจทำให้เกิดเป็นการติดเชื้อที่มีอันตรายถึงชีวิตได้</doc>
