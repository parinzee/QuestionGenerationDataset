<doc id="346391" url="https://th.wikipedia.org/wiki?curid=346391" title="ผู้แทนการค้าไทย">ผู้แทนการค้าไทย ผู้แทนการค้าไทย (: TTR) เป็นผู้แทนพิเศษของนายกรัฐมนตรี ด้านการค้า การลงทุนระหว่างประเทศ ตามแนวนโยบายเศรษฐกิจระหว่างประเทศเชิงรุก จัดตั้งขึ้นเมื่อปี พ.ศ. 2545 โดยมุ่งขยายตลาดการค้า การลงทุนของไทยในต่างประเทศ และแสวงหาความร่วมมือในด้านต่างๆ ที่จำเป็นในการพัฒนาประเทศและการเพิ่มขีดความสามารถในเวทีโลกประวัติ ประวัติ. ผู้แทนการค้าไทย ได้จัดตั้งขึ้นเมื่อ 12 มีนาคม พ.ศ. 2545 ในสมัยรัฐบาลของพันตำรวจโททักษิณ ชินวัตร ในระยะแรกได้ดำเนินการขยายการค้าไทย บุกเบิกตลาดใหม่ในภูมิภาคต่างๆ รวมทั้งเสริมสร้างความสัมพันธ์กับประเทศคู่ค้าเจรจา FTA ของไทย นอกจากนี้ได้ดำเนินการขยายความร่วมมือด้านการลงทุนกับประเทศต่างๆ ทั้งในภูมิภาคเอเซีย ตะวันออกกลาง แอฟริกา ยุโรป และอเมริกา ต่อมาในปี พ.ศ. 2550 ในรัฐบาลของพลเอกสุรยุทธ์ จุลานนท์ ได้มีการยุบผู้แทนการค้าไทยไป จนกระทั่งในปี พ.ศ. 2552 นายอภิสิทธิ์ เวชชาชีวะ นายกรัฐมนตรี ได้จัดตั้งผู้แทนการค้าไทยขึ้นมาอีกครั้งหนึ่ง โดยกำหนดให้มีผู้แทนการค้าไทยจำนวนไม่เกิน 5 คน เพื่อเป็นกลไกในการดำเนินการเสริมสร้างความเป็นเอกภาพ และประสิทธิภาพในการดำเนินตามนโยบายด้านการค้า การลงทุนระหว่างประเทศ และให้มี สำนักงานผู้แทนการค้าไทย เป็นหน่วยงานสนับสนุนการดำเนินงานของผู้แทนการค้าไทยรายนามผู้แทนการค้าไทย รายนามผู้แทนการค้าไทย. ผู้แทนการค้าไทย เป็นผู้แทนพิเศษของนายกรัฐมนตรี มีฐานะเทียบเท่ารัฐมนตรี ในการเจรจาระดับรัฐมนตรี กับหน่วยงานรัฐบาลต่างประเทศหรือองค์การการค้าระหว่างประเทศ โดยประธานผู้แทนการค้าไทย มีฐานะเทียบเท่ารองนายกรัฐมนตรี- พ.ศ. 2545 - 2549- กันตธีร์ ศุภมงคล - กรพจน์ อัศวินวิจิตร (29 พฤศจิกายน พ.ศ. 2545 - 28 พฤศจิกายน พ.ศ. 2547) - ประวิช รัตนเพียร (26 กรกฎาคม พ.ศ. 2547 - 19 กันยายน พ.ศ. 2549) - ประจวบ ไชยสาส์น (23 มีนาคม พ.ศ. 2548 - 19 กันยายน พ.ศ. 2549) - สมพงษ์ อมรวิวัฒน์ (23 มีนาคม พ.ศ. 2548 - 19 กันยายน พ.ศ. 2549) - ปานปรีย์ พหิทธานุกร (15 สิงหาคม พ.ศ. 2548 - 19 กันยายน พ.ศ. 2549) - พ.ศ. 2552 - 2554 (รัฐบาลอภิสิทธิ์ เวชชาชีวะ)- เกียรติ สิทธีอมร ประธานผู้แทนการค้าไทย (6 พฤษภาคม พ.ศ. 2552 - 19 พฤษภาคม พ.ศ. 2554) - ดร.วัชระ พรรณเชษฐ์ ผู้แทนการค้าไทย (13 พฤษภาคม พ.ศ. 2552 - 9 สิงหาคม พ.ศ. 2554) - สุทัศน์ เศรษฐ์บุญสร้าง ผู้แทนการค้าไทย (13 พฤษภาคม พ.ศ. 2552 - 9 สิงหาคม พ.ศ. 2554) - พ.ศ. 2554 - 2557 (รัฐบาลยิ่งลักษณ์ ชินวัตร)- นลินี ทวีสิน (30 สิงหาคม พ.ศ. 2554 - 18 มกราคม พ.ศ. 2555 และ 20 พฤศจิกายน พ.ศ. 2555 - 22 พฤษภาคม พ.ศ. 2557) - พิเชษฐ์ สถิรชวาล (30 สิงหาคม พ.ศ. 2554 - 22 พฤษภาคม พ.ศ. 2557) - พฤฒิชัย วิริยะโรจน์ (30 สิงหาคม พ.ศ. 2554 - 22 พฤษภาคม พ.ศ. 2557) - ลินดา เชิดชัย (30 สิงหาคม พ.ศ. 2554 - 1 พฤศจิกายน พ.ศ. 2555) - วรวีร์ มะกูดี (30 สิงหาคม พ.ศ. 2554 - พฤศจิกายน พ.ศ. 2555) - โอฬาร ไชยประวัติ ประธานผู้แทนการค้าไทย (31 มกราคม พ.ศ. 2555 - 22 พฤษภาคม พ.ศ. 2557) - วิรุฬ เตชะไพบูลย์ (2 พฤศจิกายน พ.ศ. 2555 - 22 พฤษภาคม พ.ศ. 2557)</doc>
