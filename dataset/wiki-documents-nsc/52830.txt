<doc id="52830" url="https://th.wikipedia.org/wiki?curid=52830" title="วิทยา เลาหกุล">วิทยา เลาหกุล วิทยา เลาหกุล (1 กุมภาพันธ์ พ.ศ. 2497 — ) หรือที่รู้จักกันดีในชื่อ โค้ชเฮง เป็นอดีตผู้ฝึกสอนสโมสรฟุตบอลชลบุรีและทีมชาติไทย เคยเป็นกัปตันทีมชาติไทย และเป็นนักฟุตบอลคนแรกของไทย ที่เล่นในลีกยุโรป โดยเล่นให้กับแฮร์ธา เบอร์ลิน ในบุนเดสลีกา เคยทำหน้าที่คุมทีมไกนาเร ทตโตะริ ในดิวิชัน 3 ของญี่ปุ่น ปัจจุบันกลับมาดำรงตำแหน่งประธานพัฒนาเทคนิคสโมสรฟุตบอลชลบุรี เอฟซี และอุปนายก ฝ่ายเทคนิค สมาคมฟุตบอลแห่งประเทศไทยประวัติ ประวัติ. วิทยา เลาหกุล เกิดวันที่ 1 กุมภาพันธ์ พ.ศ. 2497 ที่จังหวัดลำพูนมีพี่น้องทั้งหมด 14 คน ปี พ.ศ. 2516 ได้เข้าร่วมแข่งขันกีฬาเขตแห่งประเทศไทยครั้งที่ 7 ณ จังหวัดนครศรีธรรมราช ให้กับทีมฟุตบอลเขต5จังหวัดลำพูน จนได้รับเหรียญรางวัลชนะเลิศพร้อมตำแหน่งผู้เล่นยอดเยี่ยมประจำรายการ ต่อมาได้เริ่มเล่นฟุตบอลสโมสรให้กับสโมสรฟุตบอลฮากกา และสโมสรฟุตบอลราชประชา ติดทีมชาติชุดใหญ่ครั้งแรกในรายการเอเซียนคัพในวันที่ 15 มีนาคม พ.ศ. 2518 ซึ่งทีมชาติไทยชนะทีมชาติอินโดนีเซีย 3-1 ปี พ.ศ. 2519 วิทยา เลาหกุลได้เล่นฟุตบอลในการแข่งขันฟุตบอลควีนสคัพ ซึ่งในครั้งนั้นสโมสรฟุตบอลยันมาร์ดีเซลจากประเทศญี่ปุ่นได้มาแข่งขันและคว้าชัยชนะไป และได้ติดต่อซื้อตัววิทยา เลาหกุลจากสโมสรฟุตบอลราชประชา ให้ไปเล่นกับสโมสร ชีวิตการค้าแข้งของวิทยา เลาหกุลที่ญี่ปุ่นถือว่าประสบความสำเร็จอย่างมาก เคยได้รับเลือกให้เป็นหนึ่งในนักฟุตบอลยอดเยี่ยมประจำฤดูกาลและเคยเป็นผู้ที่ทำประตูสูงสุดในถ้วย F.A.Cup ของญี่ปุ่นที่จำนวน 6 ประตู ยิงประตูในลีกของญี่ปุ่นได้ทั้งสิ้น 14 ประตู ในปี 2522 ได้ย้ายไปเล่นให้กับสโมสรในเยอรมันคือ แฮร์ธาเบอร์ลิน และซาร์บรุคเคน เป็นเวลารวมหกปีได้รับคำยกย่องจากสื่อในเยอรมันว่า "ไทย บูม" (THAI BOOM) และได้กลับมาประเทศไทย ภายหลังจากที่ได้เลิกเล่นฟุตบอล ได้มาเป็นผู้ฝึกสอนให้กับมัตซึชิตะในประเทศญี่ปุ่น (สโมสรกัมบะ โอซะกะปัจจุบัน) ซึ่งในในปี 2535 ทีมมัตซึชิตะได้ชนะเลิศควีนสคัพในประเทศไทย หลังจากนั้นได้คุมทีม สโมสรฟุตบอลธนาคารกรุงเทพจนชนะเลิศการแข่งขันไทยลีก ซึ่งต่อมาได้คุมทีมชาติไทยชนะเลิศซีเกมส์ในปี 2540 และได้คุมทีมสโมสรฟุตบอลชลบุรีจากโปรลีกจนได้เข้ามาเล่นไทยแลนด์พรีเมียร์ลีกเป็นครั้งแรกของสโมสร ปี พ.ศ. 2548 วิทยา เลาหกุลเคยเสนอตัวเข้ารับการชิงตำแหน่งนายกสมาคมฟุตบอลแห่งประเทศไทย แต่ไม่ได้รับการยอมรับจากสมาชิกที่ประชุมและไม่ได้รับเลือกตั้งให้เป็นนายกสมาคมในครั้งนี้ โดยตำแหน่งเป็นของวิจิตร เกตุแก้วด้วยคะแนนเสียงจากสมาชิกในที่ประชุมอย่างท้วมท้น 118 ต่อ 16 คะแนน มีบัตรเสีย 1 ใบ ปี พ.ศ. 2550 วิทยา เลาหกุลได้ลาออกจากสโมสรฟุตบอลชลบุรีทั้งที่เพิ่งพาทีมเลื่อนชั้นมาได้เพียงปีเดียว ก่อนย้ายไปคุมทีมโตโตริ ในลีกดิวิชัน 3 ของญี่ปุ่น พร้อมทั้งซื้อตัวอดุลย์ หละโสะนักเตะไทยชุดซีเกมส์จากสโมสรฟุตบอลชลบุรีไปร่วมทีม ปี พ.ศ. 2552 วิทยา เลาหกุล กลับมารับตำแหน่งประธานฝ่ายพัฒนาเทคนิคของสโมสรชลบุรีเอฟซี และรับตำแหน่งผู้จัดการทีม ในฤดูกาล 2554 ปี พ.ศ. 2559 วิทยา เลาหกุล ได้รับตำแหน่งอุปนายกฝ่ายพัฒนาเทคนิคของสมาคมฟุตบอลแห่งประเทศไทยฯรางวัลในฐานะนักเตะรางวัลส่วนบุคคลรางวัลในฐานะนักเตะ. รางวัลส่วนบุคคล. - หนึ่งใน 11 ผู้เล่นที่ดีที่สุดของลีกญี่ปุ่น: (มัตซึชิตะ (กัมบะ โอซะกะ))รางวัลร่วมกับทีมรางวัลร่วมกับทีม. - แชมป์ซีเกมส์: ปี 2520 (ทีมชาติไทยชุดซีเกมส์) - แชมป์ซีเกมส์ (กัปตันทีม) : ปี 2528 (ทีมชาติไทยชุดซีเกมส์) - แชมป์ลีก Oberliga Südwest เยอรมัน : ปี 2526 (สโมสรซาร์บรุ๊คเคน)รางวัลในฐานะผู้จัดการทีมรางวัลในฐานะผู้จัดการทีม. - ทีมชาติไทย- ควีนสคัพ ชนะเลิศ 1 สมัย: 2535 - ซีเกมส์ (การแข่งขันฟุตบอล) ชนะเลิศ 1 สมัย: 2540 - ธนาคารกรุงเทพ- ไทยพรีเมียร์ลีก ชนะเลิศ 1 สมัย: 2539, 2540 - ชลบุรี เอฟซี- ไทยพรีเมียร์ลีก รองชนะเลิศ 1 ครั้ง: 2554 - ไทยคม เอฟเอคัพ ชนะเลิศ 1 ครั้ง : 2553 - ฟุตบอลถ้วยพระราชทาน ถ้วย ก ชนะเลิศ 4 สมัย: 2551, 2552, 2554, 2555รางวัลส่วนบุคคลรางวัลส่วนบุคคล. - โค้ชยอดเยี่ยมประจำปีไทยแลนด์พรีเมียร์ลีก: (สโมสรฟุตบอลธนาคารกรุงเทพ)รางวัลร่วมกับทีมรางวัลร่วมกับทีม. - ชนะเลิศ : Emperor's Cup (มัตซึชิตะ (กัมบะ โอซะกะ)) ปี 2533 - ชนะเลิศ : ควีนส์คัพที่ประเทศไทย (มัตซึชิตะ (กัมบะ โอซะกะ)) ปี 2535 - ชนะเลิศ : ไทยแลนด์พรีเมียร์ลีก ฤดูกาล 2539 (สโมสรฟุตบอลธนาคารกรุงเทพ) - ชนะเลิศ : เหรียญทองซีเกมส์ ครั้งที่ 19 ที่ประเทศอินโดนีเซีย (ทีมชาติไทยชุดซีเกมส์) ปี 2540</doc>
