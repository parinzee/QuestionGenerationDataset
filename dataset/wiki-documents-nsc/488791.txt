<doc id="488791" url="https://th.wikipedia.org/wiki?curid=488791" title="ลำซิ่งซิงเกอร์">ลำซิ่งซิงเกอร์ ลำซิ่งซิงเกอร์ เป็นละครเวทีเรื่องแรกของค่าย จีทีเอช ซึ่งดำเนินการร่วมกับ ซีเนริโอ โดยจะเปิดรอบการแสดงในวันที่ 20 ธันวาคม พ.ศ. 2555 - 13 มกราคม พ.ศ. 2556 โดยเริ่มเปิดขายบัตรในวันที่ 22 ตุลาคม พ.ศ. 2555 กำกับการแสดงโดย ปิยะกานต์ บุตรประเสริฐ ผู้กำกับที่เคยฝากผลงานจากซิทคอมเรื่อง เนื้อคู่ประตูถัดไป และ เนื้อคู่อยากรู้ว่าใคร ที่สร้างชื่อเสียงโด่งดังมากมาย โดยละครเวทีเรื่องนี้ได้ถูกนำกลับมาทำใหม่จากที่เคยละครเวทีนักศึกษาคณะนิเทศศาสตร์ จุฬาลงกรณ์มหาวิทยาลัย ในปี พ.ศ. 2546 โดยได้นักแสดงที่มีฝืมือมาอย่างคับคั่งอาทิ แพนเค้ก เขมนิจ, เต๋อ ฉันทวิชช์, โอปอล์ ปาณิสรา เป็นต้น โดยจะเปิดทำการแสดงที่เมืองไทยรัชดาลัย เธียเตอร์เรื่องย่อ เรื่องย่อ. แววตา (แพนเค้ก-เขมนิจ จามิกรณ์) สาวบ้านนาแห่งหมู่บ้านนกกระจิบ ผู้มีทั้งพรสวรรค์และความใฝ่ฝันอย่างแรงกล้าที่จะเป็นนักร้องหมอลำ เพียงแต่…ความฝันของเธอดันสวนทางกับความต้องการของผู้เป็นแม่ เพราะมารวย (นันทิดา แก้วบัวสาย) ดันเกลียดอาชีพนักร้องแบบเข้าไส้!! แววตาตัดสินใจทิ้งบ้านเกิด โกหกแม่ว่ามาทำงานเป็นสาวออฟฟิศอยู่ในกรุงเทพฯ แต่แท้จริงแล้ว เธอโมดิฟายด์ตัวเองใหม่จนกลายเป็น “มีแวว แก้วอีสาน” นักร้องสาวชื่อดัง ประจำคณะลำซิ่ง เดอะ กลาส ออฟ ภูธร ที่มีเฮียเขี้ยว (ตู้-ดิเรก อมาตยกุล) เป็นหัวหน้าคณะ และพี่สาวคนสนิทเป็น เจ๊แกร่ง (ซันนี่ ยูโฟร์) กระเทยร่างใหญ่ใจแมน ...แต่แล้วเรื่องไม่คาดฝันก็เกิดขึ้น เมื่อคณะลำซิ่งที่เธอสังกัดอยู่ดันมีคิวต้องมาเปิดการแสดงที่หมู่บ้านนกกระจิบ อันเป็นบ้านเกิดของเธอ ซึ่งงานนี้ นอกจากแม่แล้ว เธอยังต้องรับมือกับน้อยหน่า(โอปอล์-ปาณิสรา พิมพ์ปรุ) คู่ปรับเก่าตั้งแต่วัยเด็ก แน่งน้อย (สาวิตรี สามิภักดิ์) แม่ของน้อยหน่าผู้เป็นคู่แข่งกับแม่เธอตั้งแต่สมัยยังสาว รวมถึง เจ๊ฮั้ว (ปุ๊กกี้-ปวีณ์นุช แพ่งนคร) เจ้าของร้านชำจอมสอดรู้สอดเห็น และที่สำคัญก็คือ ปลัดขิก (เต๋อ-ฉันทวิชช์ ธนะเสวี) ปลัดหนุ่มหน้ามนคนซื่อ เพื่อนชายคนสนิทที่แอบชอบเธอมาตั้งแต่ ป.1 ดันจำมีแววได้ตั้งแต่แรกเห็น !!! มีแววจะเอาตัวรอดกับเรื่องนี้อย่างไร? ความลับของมีแววจะเก็บงำต่อไปได้หรือไม่? แล้วทำไม? แม่ของเธอถึงได้จงเกลียดจงชังอาชีพหมอลำซิ่งนี้นักหนา พบกับละครเวทีที่มาพร้อมเสียงฮาและฉากเต้นสุดซิ่ง ที่จะชวนให้คุณลุกขึ้นมาขยับแข้งขยับขาออกลีลาไปพร้อมกับทุกชีวิตบนเวที! ‘ลำซิ่งซิงเกอร์’ ขบวนความสุข สนุกสุดซิ่ง กำลังจะวิ่งมาหา...นักแสดงนักแสดง. - เขมนิจ จามิกรณ์ รับบท แววตา - ฉันทวิชช์ ธนะเสวี รับบท ปลัดขิก - ปาณิสรา พิมพ์ปรุ รับบท น้อยหน่า - นันทิดา แก้วบัวสาย รับบท มารวย - ดิเรก อมาตยกุล รับบท เฮียเขี้ยว - ซันนี่ ยูโฟร์ รับบท เจ๊แกร่ง - สาวิตรี สามิภักดิ์ รับบท แน่งน้อย - ปวีณ์นุช แพ่งนคร รับบท เจ๊ฮั้วคาแรกเตอร์นักแสดงคาแรกเตอร์นักแสดง. - แววตา มีแวว ชื่อเดิมคือแววตา เด็กสาวบ้านนาจากหมู่บ้านนกกระจิบ ด้วยแก้วเสียงที่หวานใสไม่แพ้ใบหน้า และใจรักในบทเพลงหมอลำซิ่ง ทำให้เธอทิ้งบ้านเกิดมาเป็นนักร้องหมอลำอยู่ในกรุงเทพฯ จนได้ฉายา ‘มีแวว แก้วอีสาน’ ผู้มีผลงานโด่งดังและคิวโชว์ตัวไปทั่วประเทศ - ปลัดขิก ปลัดหนุ่มไฟแรง ผู้มีความมุ่งมั่นที่จะยกระดับหมู่บ้านทุ่งนกกระจิบให้มีความเจริญทัดเทียมนานาอารยจังหวัด แม้ภายนอกจะดูเฉิ่มเชย แต่ภายใต้แว่นสายตากรอบหนาเนิร์ดคือความหล่อแบบละลายใจสาว แต่หญิงเดียวที่เขาหมายปองคือ “แววตา” เพื่อนสนิทที่เรียนด้วยกันมาตั้งแต่ ประถม 1 !!! - น้อยหน่า ลูกสาววัยทีนของแน่งน้อย เตี้ย อ้วน ล่ำ ดำ ป้อม จอมแอ๊บแบ๊ว เพราะคิดว่าตัวเองสวยที่สุดในหมู่บ้าน เกิดมาเพื่ออิจฉาแต่ไม่มีพิษไม่มีภัย มีความใฝ่ฝันสูงสุดที่จะได้ปลัดขิกมาทำผัวและเจอทาทา ยังตัวจริง - มารวย หญิงม่ายผัวตาย เลยกลายเป็นซิงเกิ้ลมัมที่เลี้ยงลูก 2 คนคือมีแวว และสมหวังมาเพียงลำพัง รักและตามใจลูกทุกอย่าง ยกเว้นเรื่องเดียวที่รับไม่ได้คือเรื่องที่ลูกสาวจะกลายเป็นนักร้องหมอลำ! - เฮียเขี้ยว หัวหน้าคณะลำซิ่งเหลี่ยมจัด ผู้ทั้งเห็นแก่เงินและเห็นแก่ตัวอย่างร้ายกาจ บ้าอำนาจ ชอบบงการคนอื่น ชอบวางท่าใหญ่ แต่จริงๆ แล้วใจปลาซิว - เจ๊แกร่ง กระเทยร่างใหญ่ใจแมน รับหน้าที่ทำทุกอย่างตั้งแต่ชุนชุดหางเครื่อง ยันขับรถทัวร์พาคณะไปตระเวณแสดงตามที่ต่างๆ เป็นเสมือนเสาหลักและที่รักของทุกคนในวง เพราะเป็นคนเดียวที่สามารถออกโรงงัดข้อกับเฮียเขี้ยวได้ - แน่งน้อย คู่แข่งผู้เป็นไม้เบื่อไม้เมากับมารวยมาตั้งแต่ยังสาว เพราะในอดีตเคยหลงรักชายหนุ่มคนเดียวกัน แถมในปัจจุบัน เธอยังพยายามผลักดันน้อยหน่า ลูกสาวคนเดียวให้เป็นดาวเด่นประจำหมู่บ้านแข่งกับแววตา ลูกสาวมารวยอีกตะหาก - เจ๊ฮั้ว สาวทึนทึกเจ้าของร้านชำ ผู้คลั่งหมอลำเข้าไส้และชอบสอดรู้สอดเห็นเป็นชีวิตจิตใจกำกับการแสดงกำกับการแสดง. - ปิยะกานต์ บุตรประเสริฐ</doc>
