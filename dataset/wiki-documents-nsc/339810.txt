<doc id="339810" url="https://th.wikipedia.org/wiki?curid=339810" title="ขวัญชัย สาราคำ">ขวัญชัย สาราคำ ขวัญชัย สาราคำ หรือที่รู้จักกันในนาม ขวัญชัย ไพรพนา เป็นประธานชมรมคนรักอุดร และหนึ่งในแนวร่วมคนสำคัญของแนวร่วมประชาธิปไตยต่อต้านเผด็จการแห่งชาติ (นปช.) หรือคนเสื้อแดง มีบทบาทปกป้องรัฐบาล พ.ต.ท.ทักษิณ ชินวัตร และรัฐบาลอื่น ๆ ที่มีแนวทางเดียวกันมากมายประวัติ ประวัติ. ขวัญชัย สาราคำ เป็นชาวอำเภอเดิมบางนางบวช จังหวัดสุพรรณบุรี ทำรายการวิทยุที่เสียงสามยอด จังหวัดขอนแก่น โดยเป็นผู้จัดรายการวิทยุเชียร์นักร้องลูกทุ่งโดยเฉพาะสายัณห์ สัญญา เคยปั้นนักร้องลูกทุ่ง “ลูกนก - พรพนา” ให้ดังขึ้นมาผ่านรายการวิทยุ เป็นอดีตเจ้าของสถานีวิทยุ “คลื่นมวลชนสัมพันธ์” เป็นจำเลยในข้อหาร่วมกันทำร้ายผู้อื่น กรณีที่นายขวัญชัย ได้นำมวลชนไปรื้อเวทีและทำร้ายกลุ่มพันธมิตรประชาชนเพื่อประชาธิปไตย (พธม.) หรือกลุ่มคนเสื้อเหลือง ที่เปิดปราศรัยที่สวนสาธารณะหนองประจักษ์ จังหวัดอุดรธานี ระหว่างการชุมนุมเมื่อปี พ.ศ. 2551 ศาลฏีกาออกหมายจับในวันที่ 25 พฤษภาคม พ.ศ. 2559และเตรียมริบเงินประกัน 5 แสนบาท เมื่อวันที่ 28 มิถุนายน พ.ศ. 2559 ศาลฎีกาอ่านคำพิพากษาลับหลังจำเลยเนื่องจากจำเลยอยู่ระหว่างหลบหนีคดีไม่มาฟังคำพิพากษาให้จำคุกเป็นเวลา 2 ปี ก่อนหน้านั้นในวันที่ 7 สิงหาคม พ.ศ. 2556 ขวัญชัยได้แต่งชุดคล้ายเครื่องแบบตำรวจยืนอยู่หน้าอาคารรัฐสภา ก่อให้เกิดการวิพากษ์วิจารณ์ไปทั่วถึงความเหมาะสม โดยในวันนั้น ส.ส.พรรคประชาธิปัตย์ร่วมกับประชาชนจำนวนมากได้เดินเท้าเข้าสู่อาคารรัฐสภาจากเวทีเดินหน้าผ่าความจริง หยุดล้างผิดคนโกง ที่แยกอุรุพงษ์ เพื่อพิจารณาเรื่องพระราชบัญญัติปรองดองแห่งชาติ ที่รัฐบาลได้นำเสนอด้วยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - จัตุรถาภรณ์ช้างเผือก (จ.ช.)</doc>
