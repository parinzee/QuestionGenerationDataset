<doc id="34361" url="https://th.wikipedia.org/wiki?curid=34361" title="ฟอกซ์ทรอต">ฟอกซ์ทรอต ฟอกซ์ทรอต (FoxTrot) เป็นการ์ตูนช่องของอเมริกา วาดโดยบิลล์ แอเมนด์ เรื่องราวเกี่ยวกับครอบครัวตระกูล ฟอกซ์ การ์ตูนได้เริ่มตีพิมพ์เมื่อวันที่ 10 เมษายน พ.ศ. 2531 syndicate โดย ยูนิวเอร์แซลเพรซซ์ซินดิเคต โดยในปัจจุบันได้ตีพิมพ์ลงในหนังสือพิมพ์มากกว่า 1,000 ฉบับ และมีหนังสือรวมการ์ตูนทั้งหมด 27 เล่มที่ออกมา ตีพิมพ์มากกว่า 2 ล้านเล่มในฉบับภาษาอังกฤษ และนอกจากนี้ยังมีการแปลในภาษาอื่น รวมถึง ภาษาสเปน ภาษาโปรตุเกส ภาษาสวีเดน ลักษณะของการ์ตูนส่วนมากจะมีลักษณะเป็นการ์ตูนขาวดำ 4 ช่องจบ และฉบับวันอาทิตย์จะเป็นภาพสีเนื้อเรื่อง เนื้อเรื่อง. เนื้อเรื่องในฟอกซ์ทรอตเน้นเกี่ยวกับมุกขำขันเกี่ยวกับเรื่องภายในครอบครัว รวมไปถึงเหตุการณ์ปัจจุบันในขณะนั้น โดยเฉพาะ เจสัน ที่จะมีอะไรทำเกี่ยวกับเหตุการณ์ในปัจจุบัน เช่นตอนที่มีเกมนินเทนดอกส์ออกมา จะเห็นเจสันกับแม่แย่งเล่นเกมกัน หรือตอนที่ภาพยนตร์สตาร์วอรส์ ออกมา เจสันจะเล่นแต่งตัวเหมือนในภาพยนตร์ต่อสู้กับเพื่อนตัวละครตัวละคร. - โรเจอร์ ฟอกซ์ - พ่อบ้านของครอบครัวฟอกซ์ เป็นพนักงานออฟฟิศ ชอบเล่นหมากรุกและดูกีฬา หลายๆ ครั้งที่เล่นกีฬาและจะบาดเจ็บกลับมาเสมอ โรเจอร์มักจะถูกเปรียบเทียบความฉลาดกับเจสันอยู่บ่อยๆ - แอนเดรีย "แอนดี" ฟอกซ์ - แม่บ้านของครอบครัวฟอกซ์ อาชีพเป็นนักเขียนอิสระ เป็นแม่บ้านที่ดูแลทุกอย่างในบ้านตั้งแต่อาหารการกิน ที่จะเน้นอาหารสุขภาพมีแต่ผักให้ลูกๆเสมอ ที่เจสันพยายามหาวิธีเลี่ยงตลอดเวลา และแอนดีมักจะมีปัญหาเรื่องการปรับฮีตเตอร์ในบ้าน ในทุกช่วงฤดูหนาว ที่จะไม่ให้คนอื่นปรับอุณหภูมิเพื่อประหยัดไฟ - ปีเตอร์ ฟอกซ์ - พี่ชายคนโตของบ้าน กำลังเรียนอยู่ในระดับไฮสคูล ปกติจะใส่หมวกเบสบอลอยู่ตลอดเวลา รักการเล่นกีฬา และรักการกินอาหารทุกชนิดและกินจุมาก นิสัยจะไม่ชอบทำงานบ้านและจะโยนให้น้องทำ - เพจ ฟอกซ์ - พี่สาวคนที่สองของบ้าน ได้เริ่มเข้าเรียนปีแรก นิสัยจะคล้ายกับปีเตอร์ และนิสัยจะเหมือนสาววัยรุ่นทั่วไป ที่ชอบแฟชัน ชอบดารา และมักจะทะเลาะกับเจสันอยู่บ่อยๆ - เจสัน ฟอกซ์ - น้องชายคนสุดท้องของบ้าน เป็นเด็กเรียนประจำบ้าน ฉลาดเหลือเชื่อมีความสามารถในการเขียนโปรแกรม ความสามารถคณิตศาสตร์ ที่เก่งที่สุดในบ้าน ซึ่งปีเตอร์จะชอบเอาไปเปรียบเทียบกับพ่อประจำ เจสันบางทีจะชอบพูดภาษาคอมพิวเตอร์กับคนอื่นตามลักษณะของเด็กเรียนทั่วไป ที่คนอื่นจะฟังไม่รู้เรื่อง(และก็ไม่สนใจ) เจสันมีข้อด้อยที่ไม่ค่อยรู้จักวิธีเข้าสังคม - ควินซี - อีกัวนาสัตว์เลี้ยงของเจสัน มีนิสัยชอบกัดของใช้ของเพจเป็นประจำ โดยเฉพาะโปสเตอร์ดารา</doc>
