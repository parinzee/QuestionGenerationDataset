<doc id="939780" url="https://th.wikipedia.org/wiki?curid=939780" title="โทรี เคลลี">โทรี เคลลี วิกตอเรีย ลอเรน เคลลี (; เกิด 14 ธันวาคม ค.ศ. 1992) เป็นนักร้อง นักแต่งเพลง และโปรดิวเซอร์เพลงชาวอเมริกัน เริ่มเป็นที่รู้จักเมื่อเข้าแข่งขันในรายการ อเมริกันไอดอล ฤดูกาลที่ 9 (2010) หลังจากตกรอบเคลลีได้เริ่มทำเพลงของตัวเอง ในปี ค.ศ. 2012 เธอได้เปิดตัวอีพีชื่อ แฮนด์เมดซองส์ อัลบั้มขึ้นสูงสุดอันดับที่เก้าบนชาร์ตเพลงฮีตซีกเกอร์ของสหรัฐ ด้วยยอดขายมากกว่า 14,000 ชุด โดยก่อนหน้านี้เคลลีเคยอัปโหลดเพลงที่เธอนำมาร้องใหม่เองลงยูทูปขณะอายุได้ 14 ปีก่อนที่จะเข้าร่วมรายการ อเมริกันไอดอล โดยวิดีโอของเธอบนยูทูป เป็นที่สนใจของสกูเตอร์ เบราน์ผู้จัดการศิลปินของค่ายแคปิตอลเรเคิดส์ จนเธอได้เซ็นสัญญาในเดือนกันยายน ค.ศ. 2013 และออกอีพีชุดที่สอง ฟอร์เวิร์ด ในเดือนตุลาคม ปีเดียวกัน อัลบั้มขึ้นสูงสุดอันที่ 16 ในชาร์ตบิลบอร์ด 200 และอันดับที่ 26 ในนิวซีแลนด์ ในปี ค.ศ. 2015 เคลลีออกสตูดิโออัลบั้มแรกในชื่อ อันเบรเกเบิลสไมล์ โดยอัลบั้มได้รับเสียงชื่นชมเป็นอย่างดี และขึ้นสูงสุดอันดับที่ 2 บนบิลบอร์ด 200 และติดอันดับที่ 3 ในแคนาดา รวมถึงเข้าชาร์ตอัลบั้มแห่งสหราชอาณาจักรในอันดับที่ 36 ซิงเกิลนำของอัลบั้ม "โนบอดีเลิฟ" จำหน่ายในเดือนกุมภาพันธ์ ค.ศ. 2015 กลายเป็นเพลงแรกของเธอที่ติดชาร์ตบิลบอร์ดฮอต 100ได้สำเร็จ เคลลีได้เข้าชิงรางวัลแกรมมีสาขาศิลปินหน้าใหม่ยอดเยี่ยมปี ค.ศ. 2016 แต่พ่ายให้กับเมแกน เทรนเนอร์ นอกจากนี้ เธอยังพากย์เสียงให้ตัวละคร มีนา ช้างสาวขี้อายในภาพยนตร์แอนิเมชันเรื่อง ร้องจริง เสียงจริง (2016)</doc>
