<doc id="222782" url="https://th.wikipedia.org/wiki?curid=222782" title="เทศบาลเมืองสวรรคโลก">เทศบาลเมืองสวรรคโลก เทศบาลเมืองสวรรคโลก เป็นองค์กรปกครองส่วนท้องถิ่นแห่งหนึ่งในเขตอำเภอสวรรคโลก จังหวัดสุโขทัยประวัติ ประวัติ. รัฐบาลได้ประกาศพระราชกฤษฎีกาจัดตั้งเทศบาลเมืองสวรรคโลกเมื่อวันที่ 11 มีนาคม พ.ศ. 2479 และได้เปิดที่ทำการเมื่อวันที่ 15 กรกฎาคม พ.ศ. 2480 ที่ห้องประชุมสภาจังหวัดสวรรคโลก ซึ่งเป็นอาคารไม้ 2 ชั้น อยู่ข้างศาลากลางจังหวัดสวรรคโลก ปัจจุบันบริเวณดังกล่าวได้สร้างเป็นที่ทำการอัยการประจำศาลจังหวัดสวรรคโลก รัฐบาลได้แต่งตั้งสมาชิกสภาเทศบาล 22 คน สมาชิกได้ออกเสียงเลือกตั้งให้ขุนวิสุทธิ์ ประศาสน์ เป็นนายกเทศมนตรี นายสิงห์โต พุกกะเวส และนายโท้ โกเมศ เป็นเทศมนตรี ต่อมาจังหวัดสวรรคโลกถูกยุบจึงย้ายที่ทำการไปที่ศาลากลางเก่าเมื่อปี พ.ศ. 2482 อยู่ที่ศาลากลางเป็นเวลา 8 ปี พ.ศ. 2490 จึงไปตั้งสำนักงานขึ้นใหม่ที่ตลาดเหนือหลังที่ว่าการอำเภอสวรรคโลก ในสมัยนายเพ่ง ลิมปะพันธุ์ เป็นนายกเทศมนตรี หลวงสฤชณุ์ สรรพกร และนายสงวน ศุขเกษม เป็นเทศมนตรี สำนักงานตั้งอยู่หลังที่ว่าการอำเภอสวรรคโลกเป็นเวลา 19 ปี เห็นว่าบริเวณดังกล่าวเป็นย่านการค้ามีตลาดสด โรงภาพยนตร์ จราจร และประชาชนพลุกพล่าน ไม่เหมาะสมที่จะเป็นที่ทำการ จึงได้สร้างที่ทำการขึ้นใหม่ที่หน้าศาลจังหวัดสวรรคโลก เป็นอาคารตึก 2 ชั้น และได้เปิดเป็นสำนักงานเทศบาลเมืองสวรรคโลกเมื่อวันที่ 11 มีนาคม พ.ศ. 2509 มาจนกระทั่งถึงปัจจุบันประชากร ประชากร. จำนวนประชากรในเขตเทศบาลเมืองสวรรคโลกมีจำนวน 17,997 คน ชาย 8,600 คน หญิง 9,397 คนสถานศึกษา สถานศึกษา. โรงเรียนในสังกัดเทศบาล 5 โรงเรียน1. โรงเรียนเทศบาลเมืองสวรรคโลก 2. โรงเรียนเทศบาลสวรรคโลกประชาสรรค์ 3. โรงเรียนเทศบาลวัดสวัสดิการาม 4. โรงเรียนเทศบาลวัดสวรรคาราม 5. โรงเรียนเทศบาลแป้นจันทร์กระจ่าง</doc>
