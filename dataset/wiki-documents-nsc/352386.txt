<doc id="352386" url="https://th.wikipedia.org/wiki?curid=352386" title="เซอร์ไวเวอร์ ริเดมป์ชันไอแลนด์">เซอร์ไวเวอร์ ริเดมป์ชันไอแลนด์ เซอร์ไวเวอร์ ริเดมป์ชันไอแลนด์ () เป็นฤดูกาลที่ 22 ของรายการเซอร์ไวเวอร์ ในฤดูกาลนี้ได้ใช้สถานที่ถ่ายทำเดียวกันกับ เซอร์ไวเวอร์ นิการากัว แต่ได้เพิ่มสถานที่ใหม่แห่งหนึ่งซึ่งก็คือ เกาะแห่งการแก้แค้น โดยมีกติกาใหม่ว่า ผู้เล่นที่ถูกโหวตออกจะต้องเดินทางมายังเกาะแห่งการแก้แค้นทันทีในคืนนั้นๆ ผู้เล่นคนแรกที่ถูกโหวตออกไปจะมาคอยอยู่ที่เกาะนี้และเมื่อมีผู้เล่นคนที่สองหรือมากกว่านั้นถูกโหวตออกมา ทั้งหมดจะต้องแข่งการแข่งขันพิเศษเพื่อให้ได้อยู่บนเกาะนี้ต่อไป ซึ่งผู้ชนะจะต้องแข่งกับผู้เล่นที่ถูกโหวตออกเป็นลำดับถัดมาเรื่อยๆ พอถึงจุดหนึ่งผู้ชนะเพียงหนึ่งเดียวในเกาะนี้จะได้กลับเข้าสู่เกมในแบบเซอร์ไวเวอร์ปกติ ซึ่งเป็นการได้รับโอกาสที่สอง โดยกติกานี้เหมือนกับเซอร์ไวเวอร์ของประเทศอิสราเอลที่ใช้ชื่อว่า ดิไอส์แลนด์ออฟเดอะเดต พิธีกรรายการ เจฟฟ์ พรอบส์ ได้กล่าวไว้ว่า ในฤดูกาลนี้ไม่เหมือนกับฤดูกาลที่ 7 ที่นำผู้เล่นเก่ากลับมาแข่งเพราะผู้เล่นที่อยู่เดิมไม่ทราบว่าจะมีการหักมุมแบบนี้ แต่ในฤดูกาลนี้จะแจ้งให้ทราบตั้งแต่แรกเริ่มเลย ฉะนั้นผู้เข้าแข่งขันทุกคนจะต้องระมัดระวังให้มากขึ้นในแต่ละครั้งที่จะโหวตคนอื่นออกเผื่อว่าคนๆ นั้นได้กลับเข้ามาในเกม อีกประเด็นที่พิธีกรได้แจ้งให้ทราบคือ การแข่งขันบน เกาะแห่งการแก้แค้นนั้นจะเป็นส่วนหนึ่งของแต่ละตอนที่ออกฉายด้วยฉะนั้นการแข่งขันชิงรางวัลและสิทธิ์คุ้มกันสำหรับเผ่าจะถูกรวมเป็นอันเดียวกันหลายครั้งมาก ซึ่งไม่เหมือนกับฤดูกาลอื่นๆ ที่การแข่งขันชิงรางวัลและสิทธิ์คุ้มกันจะถูกแยกกันบ้างหรือรวมกันบ้างเป็นครั้งคราวแค่ 1-2 ครั้งเท่านั้น เครื่องรางคุ้มกันที่ถูกซ่อนไว้โดยปกติจากฤดูกาลที่ 14-21 นั้นจะใช้ได้ถึงเฉพาะรอบ 6 คนสุดท้ายหรือในวันที่ 36 เท่านั้นแต่นับจากฤดูกาลนี้เป็นต้นไป เครื่องรางสามารถใช้ได้ถึงในรอบ 5 คนสุดท้ายหรือในวันที่ 37 นั่นเอง สำหรับเกาะแห่งการแก้แค้นนั้น ก่อนที่จะมีการดวลจะมีการอนุญาตให้ผู้เล่นที่ยังไม่ถูกโหวตออกจากแต่ละเผ่าจำนวน 2 คนสามารถมาดูได้ว่าการดวลนั้นเป็นอย่างไร เมื่อผู้เล่นดวลกันเสร็จแล้ว คนในเผ่าที่มาดูมีสิทธิ์ที่จะกลับไปแบ่งปันข้อมูลที่ได้รับรู้มาหรือไม่ก็ได้และสำหรับคนที่แพ้ดวลจะถูกกำจัดออกจากเกมอย่างถาวรโดยจะต้องเผาผ้า บัฟฟ์ ของตนเอง ณ ที่เกาะแห่งการแก้แค้นทิ้งลงด้วย- ฤดูกาลนี้เป็นผู้เล่นหน้าใหม่ 16 คนและผู้เล่นเก่าจากฤดูกาลก่อน 2 คน คือ ร็อบ "บอสตัน ร็อบ" มาริเอโน่ และ รัซเซล แฮนซ์ โดยทั้งสองคนเป็นผู้เล่นที่เคยเล่นเกมนี้มาคนละ 78 วันเท่ากัน - ฤดูกาลนี้ถือว่าเป็นครั้งแรกที่ผู้เล่นหน้าใหม่จะได้ทราบถึงลักษณะการเล่นเกมของ รัซเซล แฮนซ์ มาก่อนเนื่องจากได้ดูเขาแข่งมาแล้วถึง 2 ฤดูกาล เหตุที่กล่าวเช่นนี้เนื่องจากขณะที่ รัซเซล แฮนซ์ แข่งฤดูกาลที่ 20 เซอร์ไวเวอร์ ฮีโร่ปะทะวายร้าย นั้นไม่เคยมีใครในฤดูกาลนั้นเห็นเขาแข่งฤดูกาลที่ 19 เซอร์ไวเวอร์ ซาโมอา มาก่อนเนื่องจากฤดูกาลที่ 19 กับ 20 ถ่ายทำในระยะเวลาห่างกันเพียง 20 วัน จึงเป็นที่กล่าวกันว่าอาจจะไม่ยุติธรรมสำหรับคนอื่นในฤดูการที่ 20 และทำให้เหมือนกับว่าเขาพึ่งเคยมาแข่งรายการนี้ครั้งแรก ทั้งที่จริงแล้วฤดูกาลที่ 20 ทุกคนจะต้องรู้ภูมิหลังของแต่ละคนมาก่อนแล้ว ฉะนั้นในครั้งนี้จึงเป็นที่จับตามองมากว่า รัซเชล แฮนซ์ จะเล่นเกมอย่างไร - ร็อบ "บอสตัน ร็อบ" มาริเอโน่ เป็นผู้เข้าแข่งขันเพียงคนเดียวที่ได้เล่นเกมนี้เป็นครั้งที่ 4 จากอีก 337 คน (นับจนถึงฤดูกาลที่ 22 นี้) ที่เคยเล่นเกมนี้เพียงแค่ 1 หรือ 2 หรือ 3 ครั้งเท่านั้น การออกอากาศตอนแรกสำหรับในประเทศไทยสามารถรับชมได้ทาง True Visions ซึ่งจะฉายหลังจากที่ทางซีบีเอสฉายจบแต่ละตอนไปแล้วเป็นเวลา 7 ชั่วโมงซึ่งตรงกับวันที่ 17 กุมภาพันธ์ พ.ศ. 2554 เวลา 14:00 น. ตามเวลาประเทศไทยรายละเอียดของฤดูกาลรายละเอียดของฤดูกาล. - เผ่า : - ตุ๊กตาสิทธิ์คุ้มกัน : รูปปั้นไม้แกะสลักนั่งขัดสมาดสีออกเหลืองนวลส้ม - สร้อยสิทธิคุ้มกัน : เป็นเชือกร้อย ห้อยไว้ด้วยแผ่นทองรูปหน้าคน 5 อันตรงกลางและด้านข้างทั้งสองเป็นอัญมณีสีเขียว - คบเพลิง : ทำมาจากไม้ทั้งท่อน มีรูปหัวนกอินทรีย์ สำหรับเผ่าโอมาเท็ปเป้ และรูปหัวจระเข้ สำหรับเผ่าซัปเทย์ร่า ประดับรอบๆ ด้านบนและมีการวาดลวดลายเป็นสีขาวคล้ายหนังจระเข้ - อุปกรณ์ดับไฟ : ทำมาจากไม้เป็นท่อนยาวท่อนเดียว ตรงหัวที่ดับไฟเป็นรูปหัวจระเข้แต่ไม่มีปากและมีขนาดเล็กมาก - สภาเผ่า : จัดลักษณะเป็นห้องโถง มีอุปกรณ์หม้อดินเผาแตกหักอยู่รอบๆ โขดหินต่างๆ ลวดลายเป็นจระเข้กับหัวนกเหยี่ยวและห้อยไปด้วยหัวกะโหลกเล็กๆ มากมาย ตุ๊กตาหินปูนรูปหน้าคล้ายลิง ทั้งหมดคลุมด้วยฝางแต่ทางเดินไปสู่จุดโหวตออกนั้นเป็นสะพานเปิดโล่งผู้เข้าแข่งขันผู้เข้าแข่งขัน. - แมทท์ เอลรอด (♦) เป็นผู้ชนะบนเกาะแห่งการแก้แค้นคนที่ 1 และกลับเข้าสู่เกมในวันที่ 19 - เกาะแห่งการแก้แค้น ถูกเริ่มต้นใหม่อีกครั้งหลังจากรวมเผ่าในวันที่ 19 - แอนเดรีย โบรคค์ (♦) เป็นผู้ชนะบนเกาะแห่งการแก้แค้นคนที่ 2 และกลับเข้าสู่เกมในวันที่ 36 - เกาะแห่งการแก้แค้น สิ้นสุดลงในวันที่ 36 - แอชลีย์ อันเดอร์วู้ด (♠) เป็นผู้เข้าแข่งขันเพียงคนเดียวที่ถูกโหวตออกและไม่ได้รับโอกาสที่สองในการกลับไปดวลที่เกาะแห่งการแก้แค้นการแข่งขัน การแข่งขัน. การโหวต การโหวต. </doc>
