<doc id="348087" url="https://th.wikipedia.org/wiki?curid=348087" title="โฟร์น็อนบลอนส์">โฟร์น็อนบลอนส์ โฟร์น็อนบลอนส์ () เป็นวงร็อกอเมริกันจากแซนแฟรนซิสโก รัฐแคลิฟอร์เนีย ก่อตั้งวงในปี ค.ศ. 1989 ประกอบด้วยสมาชิกคือ มือเบส คริสตา ฮิลเฮาส์, มือกีตาร์ ชอนนา ฮอล, มือกลอง วันดา เดย์ และนักร้องนำ/กีตาร์ ลินดา เพอร์รี ก่อนที่จะออกอัลบั้มแรก โรเจอร์ โรชาได้แทนที่ฮอลในตำแหน่งกีตาร์ และดอว์น ริชาร์ดสันแทนเดย์ ในตำแหน่งกลอง ซิงเกิลฮิตติดชาร์ตของวงในปี ค.ศ. 1993 คือซิงเกิล "What's Up" ถือเป็นซิงเกิลฮิตเดียวของวง จนเพอร์รีออกจากวงไปในปี ค.ศ. 1995 ไปเริ่มทำงานเดี่ยว ส่วนสมาชิกที่เหลือก็แยกย้ายกันไป</doc>
