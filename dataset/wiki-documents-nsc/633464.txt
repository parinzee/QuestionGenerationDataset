<doc id="633464" url="https://th.wikipedia.org/wiki?curid=633464" title="ความขัดแย้งอิสราเอล–กาซา พ.ศ. 2557">ความขัดแย้งอิสราเอล–กาซา พ.ศ. 2557 วันที่ 8 กรกฎาคม 2557 กองกำลังป้องกันอิสราเอล (IDF) เปิดฉากปฏิบัติการโพรเทกทิฟเอดจ์ (, , ปฏิบัติการปกป้องขอบแดน) ในฉนวนกาซาที่ฮะมาสควบคุม จากนั้น การโจมตีทางอากาศของอิสราเอลและการโจมตีด้วยจรวดของปาเลสไตน์นานเจ็ดสัปดาห์ ตลอดจนการระดมยิงและการต่อสู้ในการบุกครองภาคพื้นดินและการโจมตีผ่านอุโมงค์ข้ามชายแดน ทำให้มีผู้เสียชีวิตกว่า 2,100 คน ส่วนใหญ่เป็นชาวปาเลสไตน์ ความมุ่งหมายที่แถลงของปฏิบัติการของอิสราเอลคือหยุดการโจมตีด้วยจรวดจากกาซาสู่อิสราเอล ซึ่งกลุ่มแยกมิใช่ฮะมาสเริ่มต้นหลังการปราบปรามฮะมาสในเวสต์แบงก์ของอิสราเอล อันเนื่องจากการลักพาตัวและฆ่าวัยรุ่นชาวอิสราเอล 3 คนโดยสมาชิกฮะมาส และฮะมาสเองเริ่มหลังการโจมตีทางอากาศในวันที่ 6 กรกฎาคมซึ่งฆ่านักรบฮะมาสเจ็ดคนในข่านยูนิส (Khan Yunis) ในวันที่ 17 กรกฎาคม ปฏิบัติการขยายผลสู่การบุกครองภาคพื้นดินโดยมีความมุ่งหมายที่แถลงเพื่อทำลายระบบอุโมงค์ของกาซา ในวันที่ 26 สิงหาคม IDF รายงานว่า ฮะมาส อิสลามญิฮาดและกลุ่มนักรบอื่นยิงจรวดและปืนครก 4,500 ลูกจากกาซาสู่อิสราเอล ขณะที่ IDF โจมตีเป้าหมาย 5,263 แห่งในกาซา มีอุโมงค์ที่ทราบถูกทำลายอย่างน้อย 34 แห่ง และสองในสามของคลังจรวด 10,000 แห่งของฮะมาสถูกใช้หมดหรือถูกทำลาย กระทรวงมหาดไทยปาเลสไตน์รายงานว่า จนถึงวันที่ 22 สิงหาคม มีระเบิดถูกทิ้งใส่กาซา 20,000 ตัน การหยุดยิงหลายครั้งล้มเหลวหรือหมดอายุ ในวันที่ 26 สิงหาคม มีการประกาศหยุดยิงปลายเปิด ชาวกาซาเสียชีวิตระหว่าง 2,000 ถึง 2,143 คน (รวมเด็ก 495–578 คน) และได้รับบาดเจ็บระหว่าง 10,895 ถึง 11,100 คน ขณะที่ทหาร IDF 66 นาย พลเรือนอิสราเอล 5 คน และพลเรือนไทย 1 คนเสียชีวิต และทหาร IDF 450 นายและพลเรือนอิสราเอล 80 คนได้รับบาดเจ็บ กระทรวงสาธารณสุขกาซา สหประชาชาติและกลุ่มสิทธิมนุษยชนว่า ความสูญเสียของปาเลสไตน์ 70–75% เป็นพลเรือน อิสราเอลแถลงว่า 50% เป็นพลเรือน วันที่ 5 สิงหาคม สำนักงานเพื่อการประสานงานด้านมนุษยธรรมแห่งสหประชาชาติแถลงว่า ชาวปาเลสไตน์ 520,000 คนในฉนวนกาซา (ประมาณ 30% ของประชากร) อาจพลัดถิ่น ในจำนวนนี้ 485,000 คนต้องการความช่วยเหลืออาหารฉุกเฉิน และ 273,000 คนหลบภัยในโรงเรียนที่สหประชาชาติดำเนินการ 90 แห่ง บ้านกาซา 17,200 หลังถูกทำลายทั้งหมดหรือได้รับบความเสียหายอย่างหนัก 37,500 หลังได้รับความเสียหายแต่ยังอาศัยได้ ในอิสราเอลมีพลเรือนประมาณ 5,000 ถึง 8,000 คนหนีจากบ้านเนื่องจากภัยคุกคามจากการโจมตีด้วยจรวดและปืนครก</doc>
