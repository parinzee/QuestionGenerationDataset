<doc id="615589" url="https://th.wikipedia.org/wiki?curid=615589" title="แฟลบปีเบิร์ด">แฟลบปีเบิร์ด แฟลบปีเบิร์ด () เป็นเกมโทรศัพท์เคลื่อนที่ในปี 2556 พัฒนาโดยผู้พัฒนาเหวียน ฮา ดอง ชาวเวียดนาม และจัดจำหน่ายโดย .เกียส์สตูดิโอส์ (.GEARS Studios) บริษัทผู้พัฒนาเกมอิสระขนาดเล็กซึ่งมีฐานในประเทศเวียดนามเช่นกัน ตัวเกมมีรูปแบบเลื่อนหน้าจอข้างและผู้เล่นควบคุมนกตัวหนึ่ง โดยพยายามบินระหว่างแถวท่อสีเขียวไม่ให้นกไปชน ผู้พัฒนาสร้างเกมนี้ใช้เวลาหลายวัน โดยใช้ตัวเอกนกที่เขาออกแบบมาสำหรับเกมที่ได้ยกเลิกไปในปี 2555 เกมนี้ถูกปล่อยเมื่อวันที่ 24 พฤษภาคม 2556 แต่ได้รับความนิยมอย่างฉับพลันเมื่อต้นปี 2557 เกมนี้ถูกวิพากษ์วิจารณ์เรื่องระดับความยากและถูกกล่าวหาว่าลอกเลียนกราฟิกและกลไกของเกม ขณะที่ผู้วิจารณ์พบว่าเกมนี้ทำให้ติด เมื่อปลายเดือนมกราคม 2557 เกมนี้เป็นเกมไม่เสียค่าใช้จ่ายที่มีการดาวน์โหลดสูงสุดในไอโอเอสแอปสโตร์ (iOS App Store) ระหว่างช่วงนี้ ผู้พัฒนาอ้างว่า แฟลบปีเบิร์ด ทำรายได้ 50,000 ดอลล่าร์สหรัฐต่อวันจากโฆษณาในแอป ผู้สร้างเกมได้นำ แฟลบปีเบิร์ด ออกจากทั้งแอปสโตร์ของแอปเปิลและกูเกิลเพลย์เมื่อวันที่ 10 กุมภาพันธ์ 2557 เนื่องจากรู้สึกผิดต่อสิ่งที่เขาพิจารณาว่าเป็นธรรมชาติที่ทำให้ติดของเกม ความนิยมของเกมและการถอนฉับพลันนี้ทำให้โทรศัพท์ที่มีตัวเกมติดตั้งอยู่ถูกวางขายในราคาสูงทางอินเทอร์เน็ต เกมคล้ายกับ แฟลบปีเบิร์ด ได้รับความนิยมทางไอทูนส์แอปสโตร์หลังการนำเกมออก และทั้งแอปเปิลและกูเกิลได้นำหลายเกมออกจากแอปสโตร์ของตนเนื่องจากคล้ายกับเกมต้นฉบับมากเกินไป เกมนี้ยังมีการกระจายผ่านช่องทางไม่เป็นทางการในหลายแพลตฟอร์ม</doc>
