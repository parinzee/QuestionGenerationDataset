<doc id="73681" url="https://th.wikipedia.org/wiki?curid=73681" title="ตัวเลขญี่ปุ่น">ตัวเลขญี่ปุ่น ตัวเลขญี่ปุ่น เป็นตัวเลขที่ใช้ภายในประเทศญี่ปุ่น โดยรูปแบบอักษรและระบบได้รับอิทธิพลมาจากประเทศจีนเกือบทั้งหมด เสียงอ่านของตัวเลขญี่ปุ่นมีทั้งเสียงที่ยืมมาจากประเทศจีนและเสียงที่ประเทศญี่ปุ่นคิดค้นขึ้นเอง นอกเหนือจากนี้ระบบตัวเลขของญี่ปุ่นนั้นยังสามารถออกเสียงได้มากมาย อย่างเช่น การนับสิ่งของ หรือวันที่ในปฏิทิน รูปแบบของคำอ่านก็จะเปลี่ยนแปลงไปจากเดิมรูปแบบตัวเลขของญี่ปุ่น รูปแบบตัวเลขของญี่ปุ่น. ตัวเลขญี่ปุ่นนั้นสามารถเขียนได้สองลักษณะคือ ตัวเลขแบบฮินดูอารบิกและตัวเลขแบบญี่ปุ่น ตามปกติแล้วการนับเลขของญี่ปุ่นจะใช้เสียงอง (音読み) ในการนับ แต่ก็มีบางครั้งที่จะอ่านออกเสียงคุน (訓読み) หรือบางครั้งก็จะออกเสียงต่างจากระบบตัวเลขออกไป เช่น วันที่หนึ่งในภาษาญี่ปุ่น ถึงแม้ว่าจะเขียนเป็น 一日 แต่คำอ่านนั้นก็จะเป็น ついたち [tsuitachi, สึอิทะชิ] แทน หรือการนับสิ่งของในภาษาญี่ปุ่น ก็จะนับเป็น 一つ [hitotsu, ฮิโตะทสึ]、二つ [futatsu, ฮุตะทสึ]、... แทน</doc>
