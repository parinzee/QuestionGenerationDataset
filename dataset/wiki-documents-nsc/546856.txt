<doc id="546856" url="https://th.wikipedia.org/wiki?curid=546856" title="วิโรจน์ แสงสนิท">วิโรจน์ แสงสนิท พลเอก พลเรือเอก พลอากาศเอก วิโรจน์ แสงสนิท เป็นอดีตรัฐมนตรีช่วยว่าการกระทรวงกลาโหม ในรัฐบาลนายบรรหาร ศิลปอาชา เป็นอดีตรัฐมนตรีช่วยว่าการกระทรวงคมนาคม ในรัฐบาลนายอานันท์ ปันยารชุน และอดีตผู้บัญชาการทหารสูงสุดประวัติ ประวัติ. พลเอก วิโรจน์ แสงสนิท เกิดเมื่อวันที่ 16 ตุลาคม พ.ศ. 2478 ที่จังหวัดอุตรดิตถ์ สำเร็จการศึกษาจากโรงเรียนนายร้อยพระจุลจอมเกล้า รุ่นที่ 5 หลักสูตรโรงเรียนเสนาธิการทหารบก หลักสูตรวิทยาลัยเสนาธิการทหาร รุ่นที่ 18 และหลักสูตรวิทยาลัยป้องกันราชอาณาจักร รุ่นที่ 31 พลเอก วิโรจน์ สมรสกับคุณหญิงลักขณา แสงสนิท มีบุตร 3 คน หนึ่งในนั้นคือ พันเอก นาฬิกอติภัค แสงสนิทการทำงาน การทำงาน. พลเอก วิโรจน์ แสงสนิท รับราชการทหาร เคยมีส่วนร่วมในการเป็นคณะกรรมการนโยบายแห่งชาติ ในคณะรักษาความสงบเรียบร้อยแห่งชาติ ต่อมาเขาได้รับแต่งตั้งเป็นรัฐมนตรีช่วยว่าการกระทรวงคมนาคม ในรัฐบาลนายอานันท์ ปันยารชุน ซึ่งจัดตั้งหลังการรัฐประหารของ รสช. พ.ศ. 2534 และเป็นสมาชิกวุฒิสภา ในระหว่างปี พ.ศ. 2535 ถึงปี พ.ศ. 2543 (2 สมัย) จนได้รับตำแหน่งสูงสุด คือ ผู้บัญชาการทหารสูงสุด ในปี พ.ศ. 2538 ต่อจากนั้นในปี พ.ศ. 2539 เขาได้รับแต่งตั้งเป็นรัฐมนตรีช่วยว่าการกระทรวงกลาโหม ในรัฐบาลนายบรรหาร ศิลปอาชา พลเอก วิโรจน์ แสงสนิท ได้เข้าสู่งานการเมืองหลังเกษียณอายุราชการโดยร่วมงานกับพรรคชาติไทย เคยได้รับแต่งตั้งเป็นกรรมการบริหารพรรค และที่ปรึกษาพรรคชาติไทย และเขายังได้รับเลือกตั้งเป็นสมาชิกสภาผู้แทนราษฎร แบบบัญชีรายชื่อ สังกัดพรรคชาติไทย ลำดับที่ 2 ในการเลือกตั้ง พ.ศ. 2544เครื่องราชอิสริยาภรณ์เครื่องราชอิสริยาภรณ์. - พ.ศ. 2539 - เหรียญรัตนาภรณ์ รัชกาลที่ 9 ชั้นที่ 2 (ภ.ป.ร.2)</doc>
