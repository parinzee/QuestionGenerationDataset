<doc id="754742" url="https://th.wikipedia.org/wiki?curid=754742" title="ริกกี คิม">ริกกี คิม ริกกี ลี นีลี (; เกิด 19 มิถุนายน ค.ศ. 1981) หรือที่รู้จักกันในชื่อ ริกกี คิม (Ricky Kim) เป็นนักแสดงและนายแบบชาวอเมริกัน-เกาหลี บิดาของเขาเป็นชาวอเมริกันและมารดาเป็นชาวเกาหลี เขาเติบโตในแคนซัสและฮาวาย และศึกษาที่มหาวิทยาลัยแคนซัสสเตต เอกสื่อสารมวลชน ในปี ค.ศ. 2005 เขาเข้ามาเป็นอาสาสมัครสอนภาษาอังกฤษในเกาหลีใต้ ภายหลังเขาออกจากประเทศเพื่อเดินทางรอบโลก แต่ต่อมา ริกกีตัดสินใจที่จะทำงานในวงการบันเทิง สี่เดือนต่อมาเขาได้เป็นนายแบบและนักแสดง ภายใต้ชื่อ ริกกี คิม และมีบทบาทนำครั้งแรกในภาพยนตร์รักตลกเรื่อง My Darling FBI หลังจากนั้นเขาก็เข้าร่วมเป็นนักแสดงในสังกัดของมิเชล มอร์ริส ในปี ค.ศ. 2010 ริกกีร่วมแสดงในละครโทรทัศน์สัญชาติเกาหลีใต้ เรื่อง เจจุงวอน ตำนานแพทย์แห่งโชซอน ในบทบาท ด.ร. จอห์น วิลเลียม เฮรอน เพรสไบทีเรียน มิชชันนารี และผู้อำนวยการโรงพยาบาลสถาบันการแพทย์แห่งแรกในเกาหลีใต้</doc>
