<doc id="863888" url="https://th.wikipedia.org/wiki?curid=863888" title="เหตุโจมตีในลอนดอน เดือนมิถุนายน พ.ศ. 2560">เหตุโจมตีในลอนดอน เดือนมิถุนายน พ.ศ. 2560 เมื่อวันที่ 3 มิถุนายน พ.ศ. 2560 เริ่มตั้งแต่เวลา 21:58 น. ตามเวลาออมแสงบริติช (03:58 น. ของวันที่ 4 มิถุนายน ตามเวลาในไทย) เกิดเหตุก่อการร้ายในสถานที่ 2 แห่งในกรุงลอนดอน สหราชอาณาจักร รถตู้สีขาวคันหนึ่งซึ่งขับมาด้วยความเร็วได้พุ่งเข้าชนคนเดินเท้าบนสะพานลอนดอนและไปหยุดด้านทิศใต้ของสะพาน จากนั้นชายสามคนลงมาจากรถและวิ่งไปยังบะระมาร์เกตเพื่อก่อเหตุไล่แทงผู้คนในบาร์และร้านอาหารในละแวกนั้น ผู้เห็นเหตุการณ์คนหนึ่งเล่าว่า ผู้ก่อการตะโกนว่า "สิ่งนี้เพื่ออัลลอฮ์" และใช้มีดยาวแทงลูกค้า จากเหตุดังกล่าว มีผู้เสียชีวิต 10 คน (รวมผู้ต้องสงสัย 3 คน) และมีผู้ได้รับบาดเจ็บ 48 คน ผู้ต้องสงสัยทั้งสามซึ่งสวมเสื้อกั๊กระเบิดปลอมถูกตำรวจยิงเสียชีวิต สำนักงานตำรวจนครบาลลอนดอนได้ประกาศว่าเหตุโจมตีที่สะพานลอนดอนและบะระมาร์เกตเป็น "เหตุก่อการร้าย"ต่อมามีรายงานพบเหยื่อก่อการร้ายที่แม่น้ำอีก 1 รายในวันเดียวกันมีการแทงกันในย่านวอกซ์ฮอลล์ มีผู้เสียชีวิต 1 ราย จึงรวมผู้เสียชีวิตจากเหตุการณ์นี้ 8 ราย หากนับผู้ก่อการร้ายด้วยทั้งหมด 11 ราย ในส่วนของย่านวอกซ์ฮอลล์ (Vauxhall) ตำรวจไม่ได้แถลงว่าเป็นการก่อการร้ายหรือไม่ ซึ่งหากเป็นการก่อการร้ายจะนับรวมผู้เสียชีวิตในวันดังกล่าวจากการก่อการร้ายทั้งหมด 9 ราย รวมผู้ก่อการร้าย 3 ราย เป็นจำนวนผู้เสียชีวิตทั้งหมด 12 ราย ต่อมาในวันที่ 19 มิถุนายน 2560 ที่กรุงลอนดอนเกิดเหตุคนร้ายขับรถพุ่งชนจนมีผู้เสียชีวิต 1 ราย ได้รับบาดเจ็บ 8 ราย</doc>
