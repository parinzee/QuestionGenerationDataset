<doc id="181162" url="https://th.wikipedia.org/wiki?curid=181162" title="ลักษณ์ เรขานิเทศ">ลักษณ์ เรขานิเทศ ว่าที่ร้อยตรี ลักษณ์ เรขานิเทศ เป็นนักโหราศาสตร์ มีฉายาที่สื่อมวลชนตั้งให้ว่า หมอลักษณ์ฟันธง เนื่องจากเมื่อจบคำทำนายทางสื่อมวลชน จะลงท้ายด้วยคำว่า "ฟันธง"ประวัติ ประวัติ. หมอลักษณ์ มีชื่อจริงว่า "ไพฑูรย์ อ่อนบัว" เกิดเมื่อวันที่ 1 กันยายน พ.ศ. 2514 ที่จังหวัดปราจีนบุรี จบประถมศึกษาปีที่ 6 จากโรงเรียนวัดหัวกรด อำเภอเมือง ปราจีนบุรี เชื้อสายจีน ย้ายภูมิลำเนามาอยู่กรุงเทพฯ ในปี พ.ศ. 2528 เพื่อศึกษามัธยมต้นที่ มัธยมต้น ที่โรงเรียนวรนาถวัฒนา ในเครือสตรีวรนาถ ของคุณหญิงเชิญ พิศัลยบุตร ต่อมัธยมศึกษาปีที่ 4 ที่โรงเรียนมัธยมวัดมกุฏกษัตริย์ แต่มาจบมัธยมศึกษาปีที่ 6 ที่โรงเรียนดอนเมืองทหารอากาศบำรุง และศึกษาระดับอุดมศึกษาที่มหาวิทยาลัยหอการค้าไทย สำเร็จการศึกษาระดับปริญญาตรี คณะเศรษฐศาสตร์ สาขา เศรษฐศาสตร์ธุรกิจ และศึกษาต่อในระดับปริญญาโท คณะพุทธศาสตร์ มหาจุฬาลงกรณ์ราชวิทยาลัย หมอลักษณ์เริ่มศึกษาโหราศาสตร์ ในระหว่างที่ศึกษามัธยมศึกษาปีที่ 4 ใช้เวลาหลังเลิกเรียนไปอ่านตำราพรหมชาติที่หอสมุดแห่งชาติ โดยศึกษาสรรพตำราโหราศาสตร์/หัตถศาสตร์ทุกเล่มในหอสมุดแห่งชาติ ระยะต่อมาก็ไปเรียนที่สมาคมโหรแห่งประเทศไทยในพระบรมราชูปถัมภ์ตรงข้ามวัดบวรนิเวศ และศึกษาจากสรรพตำราทุกเล่มในห้องสมุดสมาคมโหรฯตึกวชิรญาณและศึกษาตำราโหราศาสตร์ของหลวงวิศาลดรุณกร ในปีพ.ศ. 2534 หมอลักษณ์เริ่มศึกษาวิชาหัตถศาสตร์ (ลายมือ) กับครูคนแรกคือ พันเอกปรีชา แดงบุปผา อาจารย์สอนวิชาโหราศาสตร์ไทยคนแรกคือ พัฒนา พัฒนศิริ ครูโหรโบราณคนแรก คือ ชุบ โทนมณี ทั้งยังศึกษาตำราของ เทพ สาริกบุตร ไปด้วย หมอลักษณ์เริ่มใช้วิชาหมอดูส่งตัวเองเรียนตั้งแต่เรียนปริญญาตรีปี 2 เทอม 2 ในงานกาชาด จากนั้นก็ดูเป็นอาชีพหาเงินส่งตัวเองเรียนจนจบ ในปีพ.ศ. 2547 หมอลักษณ์เริ่มมีชื่อเสียงจากการเป็นหมอดูที่จัดรายการโทรทัศน์ ได้มีหมอดูหลายคนลองผูกดวงของเขาพบว่ามีลัคนาราศีตุลย์ แต่ดาวมฤตยูไม่สัมพันธ์ลัคนา วงการหมอดูจึงมองว่าหมอลักษณ์เหมือนเป็นดารามากกว่าหมอดู เพราะการพูดที่มีเสน่ห์ ความสามารถในการเอ็นเตอร์เทนและความคิดสร้างสรรค์ ทำให้มีผู้ชมรายการของเขาจำนวนมากและการทำนาย 12 ราศีนั้นทำนายแบบกว้างๆเพราะเป็นการทำนายคนทั้งประเทศไม่ได้เจาะจงผูกดวงลัคนาเฉพาะบุคคล ด้วยดวงชะตาเป็นคนมีเสน่ห์ จึงไม่อาจจะทำให้ความนิยมจากมหาชนสั่นคลอนได้เลย อีกทั้งหมอลักษณ์ยังทำให้คนไทยหันมาสนใจโหราศาสตร์มากขึ้นด้วย สำหรับด้านชีวิตครอบครัว หมอลักษณ์ไม่เคยปรากฏข่าวว่าหมอลักษณ์มีแฟนหรือภรรยาเลย แม้อายุจะมากแล้วก็ตาม หมอลักษณ์เคยมีข่าวเรื่องความรักบ้าง แต่น้อยมากการทำงาน การทำงาน. หมอลักษณ์ได้เริ่มงานในร้านเซเว่น อีเลฟเว่น เป็นผู้จัดการร้านฝึกหัด และได้เข้าอบรมหลักสูตรผู้นำเป็นรุ่นแรก เรียกว่า ซีพีป่าหวายรุ่นที่ 1 และในขณะนั้น หมอลักษณ์ก็ได้เป็นนักพยากรณ์ ประจำที่ศูนย์อนุรักษ์โหราศาสตร์แห่งประเทศไทย ในช่วงปี พ.ศ. 2538 หมอลักษณ์ได้ก่อตั้งระเบียงโหรที่โรงแรมชาลีน่า ซอยมหาดไทย พร้อมกับเป็นผู้ดำเนินรายการหมอดูสเปเชียล ในไทยสกายทีวี ช่อง 6 ต่อมาในปี พ.ศ. 2539 หมอลักษณ์เริ่มเขียนหนังสือให้กับนิตยสารบริการทองสมัครงาน ปลายปี2538-2539 ตั้งระเบียงโหร โรงแรมชาลีน่า ซอยมหาดไทย พ.ศ. 2540 ได้ก่อตั้งมุมพยากรณ์ที่โรงแรมรอยัลปริ้นเซส หลานหลวง และได้เป็นผู้ดำเนินรายการวิทยุที่เกี่ยวกับโหราศาสตร์ ชื่อรายการว่า สปอร์ตฟอร์จูน ในคลื่นวิทยุ FM.99 เมกกะเฮิร์ตสังคม สังคม. หมอลักษณ์ เป็นนักโหราศาสตร์คนหนึ่ง ที่คนทั่วไปรู้จักและได้พบเห็นตามสื่อต่างๆเกี่ยวกับงานบุญการกุศลมากมาย รวมถึงเป็นประธานงานบุญงานกุศล ชวนสาธุชนร่วมทำบุญสร้างพระพุทธรูปสร้างเทพต่างๆอาทิพระพุทธมหาเศรษฐนวโกฏิ (กล่าวถึงเศรษฐีทั้ง ๙ ในสมัยพุทธกาล) ประดิษฐานทั่วประเทศพระราหูทรงครุฑ ประดิษฐานทั้ง ๔ ภาคสร้างหมอชีวกโกมารภัจจ์ แพทย์ในสมัยพุทธกาลที่ทำหน้าที่รักษาพระพุทธเจ้า สร้างพระตรีมูรตินาฎราช และอื่นๆอีกมากมาย</doc>
