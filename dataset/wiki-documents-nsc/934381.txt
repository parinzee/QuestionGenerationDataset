<doc id="934381" url="https://th.wikipedia.org/wiki?curid=934381" title="ISO 3166-2:SJ">ISO 3166-2:SJ ISO 3166-2:SJ เป็นรายการรหัสสำหรับสฟาลบาร์และยานไมเอนในมาตรฐาน ISO 3166-2 ซึ่งเป็นส่วนหนึ่งของมาตรฐาน ISO 3166 เผยแพร่โดยองค์การระหว่างประเทศว่าด้วยการมาตรฐาน (ISO) ซึ่งได้กำหนดรหัสสำหรับชื่อของเขตการปกครองระดับท้องถิ่นและกำหนดรหัสสำหรับทั้งประเทศด้วย ISO 3166-1 สฟาลบาร์และยานไมเอนไม่ได้อยู่ในฐานะเขตปกครองแต่เป็นดินแดนหนึ่งของนอร์เวย์ที่มีขอบเขตอำนาจศาลและกฎหมายต่างกัน เขตการปกครองระดับรองลงไปนอกจากนี้ของสฟาลบาร์และยานไมเอนจะอยู่ภายใต้รายการรหัสมาตรฐานของนอร์เวย์ () คือรหัส NO-21 สำหรับสฟาลบาร์ และรหัส NO-22 สำหรับยานไมเอน ทำให้ปัจจุบันไม่มีรหัสมาตรฐาน ISO 3166-2 สำหรับสฟาลบาร์ และยานไมเอนการจัดสรร การจัดสรร. สฟาลบาร์และยานไมเอนเป็นดินแดนอันห่างไกลของประเทศนอร์เวย์ สฟาลบาร์เป็นกลุ่มเกาะในภูมิภาคอาร์กติกตั้งอยู่ระหว่างนอร์เวย์และขั้วโลกเหนือ กลุ่มเกาะนี้ตั้งอยู่บริเวณละติจูด 74 องศาถึง 81 องศาเหนือและจากลองจิจูด 10 องศาถึง 35 องศาตะวันออก สนธิสัญญาสฟาลบาร์ที่ลงนามใน พ.ศ. 2463 เป็นการรับรองอธิปไตยของนอร์เวย์เหนือสฟาลบาร์ และพระราชบัญญัติสฟาร์บาร์พ.ศ. 2468 ได้จัดตั้งการปกครองโดยผู้ว่าราชการเคาน์ตีสฟาลบาร์ที่ได้รับแต่งตั้ง ยานไมเอนที่เป็นเกาะภูเขาไฟในภูมิภาคอาร์กติกตั้งอยู่ที่ชายแดนระหว่างทะเลนอร์วีเจียนและทะเลกรีนแลนด์ ตั้งแต่ พ.ศ. 2537 เกาะนี้ได้รับการบริหารโดยนายกเทศมนตรีของนอร์ดแลนด์ และอำนาจบางส่วนมอบให้กับผู้บัญชาการสถานีบนเกาะ รายการรหัสของสฟาลบาร์และยานไมเอนจะอยู่ภายใต้รายการรหัสมาตรฐานของนอร์เวย์ () โดยอิงตามรายการของ ISO 3166-1 รหัส SJ, สฟาลบาร์และยานไมเอนจดทะเบียนโดเมนอินเทอร์เน็ตระดับบนสุดตามรหัสประเทศ (ccTLD) คือ .sj แต่กลับไม่ได้ใช้เหมือนกับ TLD ของเกาะบูเว (.bv) เพราะนโยบายไม่ให้ลงทะเบียนใด ๆ บนโดเมน .sj และบังคับให้สถาบันต่าง ๆ บนสฟาลบาร์ใช้โดเมนของนอร์เวย์ (.no) แทนรายการรหัส รายการรหัส. ในปัจจุบันไม่มีรหัสย่อยที่ถูกกำหนดใน ISO 3166-2: SJ แต่ถึงอย่างนั้นสฟาลบาร์และยานไมเอนได้รับรหัสย่อยแยกต่างหากใน ISO 3166-2: NO ของนอร์เวย์</doc>
