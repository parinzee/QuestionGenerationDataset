<doc id="231733" url="https://th.wikipedia.org/wiki?curid=231733" title="เครื่องราชกกุธภัณฑ์แห่งสหราชอาณาจักร">เครื่องราชกกุธภัณฑ์แห่งสหราชอาณาจักร เครื่องราชกกุธภัณฑ์แห่งสหราชอาณาจักร () หมายถึงกกุธภัณฑ์ต่างๆ ที่ใช้ในพระราชพิธีบรมราชาภิเษกพระมหากษัตริย์แห่งสหราชอาณาจักรและพิธีที่เป็นทางการใหญ่ๆ อื่น เครื่องราชกกุธภัณฑ์แห่งสหราชอาณาจักรหมายถึงสิ่งต่อไปนี้: มงกุฎ, คทาที่มีกางเขนหรือนกพิราบ, ลูกโลกประดับกางเขน (Orb หรือ globus cruciger), ดาบ, แหวน, เดือย, ฉลองพระองค์โคโลเบียมซินโดนิสทูนิค (Colobium sindonis), ฉลองพระองค์ดาลเมติคทูนิค (dalmatic), กำไลอาร์มิลล์ (armill) และเสื้อคลุม และกกุธภัณฑ์อื่นๆ ที่ใช้ในพิธีประวัติ ประวัติ. กกุธภัณฑ์หลายชิ้นมีที่มาจากสมัยก่อนการปฏิรูปศาสนา และมีความหมายทั้งทางศาสนาและทางการราชาภิเษก เช่นฉลองพระองค์ต่างๆ ที่มีลักษณะคล้ายกับเสื้ออาล์บ (alb) ของนักบวชหรือเสื้อดาลเมติค  (dalmatic) ที่สวมโดยบาทหลวง แต่การตีความหมายว่าการทรงฉลองพระองค์เช่นนี้ว่าเป็นการบ่งถึงพระมหากษัตริย์ทรงเป็นบุคคลในศาสนาก็ยังเป็นที่ถกเถียงกันอยู่ในบรรดานักวิชาการทางคริสต์ศาสนวิทยา เครื่องราชกกุธภัณฑ์ชุดที่เก่าที่สุดที่มีมาตั้งแต่สมัยแองโกล-แซ็กซอนสูญหายไปในหนองไม่ไกลจากเดอะวอช (The Wash) ในอีสต์แองเกลียในปี ค.ศ. 1216 ในรัชสมัยของ สมเด็จพระเจ้าจอห์นแห่งอังกฤษ แต่ไม่ทั้งหมดและเหลือแต่เพียงมงกุฎที่กล่าวกันว่าเป็นของสมเด็จพระเจ้าอัลเฟรดมหาราชและของพระราชินีอิดิธแห่งเวสเซ็กซ์ที่มีอยู่ต่อมาจนปี ค.ศ. 1649 เครื่องราชกกุธภัณฑ์ชุดใหม่ที่แทนสิ่งที่หายไปทำขึ้นไม่นานนักหลังจากนั้น รวมทั้งจุลมงกุฎของลูเอลเล็น (Llywelyn) เจ้าชายแห่งเวลส์ (ไม่ใช่ตำแหน่งเจ้าชายแห่งเวลส์) ในปี ค.ศ. 1284 กกุธภัณฑ์ชุดใหม่ถูกโจรกรรมจากแอบบีเวสต์มินสเตอร์ในปี ค.ศ. 1303 แต่ก็ได้คืนมาเพียงไม่กี่วันหลังจากนั้นเมื่อพบว่าถูกนำมาตั้งแสดงอยู่หน้าร้านขายเครื่องเพชรพลอย ตั้งแต่ปี ค.ศ. 1303 เครื่องราชกกุธภัณฑ์จึงถูกนำไปเก็บไว้ในหอคอยแห่งลอนดอน หลังจากการก่อตั้งเครือจักรภพในปี ค.ศ. 1649 โอลิเวอร์ ครอมเวลล์หลอมเครื่องราชกกุธภัณฑ์ที่หลอมได้แทบทั้งหมด เมื่อมาถึงสมัยการฟื้นฟูราชวงศ์ของสมเด็จพระเจ้าชาร์ลส์ที่ 2 แห่งอังกฤษ และสกอตแลนด์ในปี ค.ศ. 1660 เครื่องราชกกุธภัณฑ์เกือบทั้งหมดก็ต้องสร้างใหม่สำหรับพระราชพิธีบรมราชาภิเษกของพระองค์ แม้ว่าจะมีการพยายามหาคืนนอกไปจากทองบางส่วนที่ถูกหลอมและพลอยบางชิ้นที่พบแล้วสิ่งที่เหลืออยู่ทั้งชิ้นจากก่อนสมัยสงครามกลางเมืองก็มีแต่เพียงดาบสามเล่มและช้อนคันหนึ่ง รายละเอียดของสิ่งที่สูญหายไปได้รับการบันทึกในรายการที่อนุมัติให้ทำโดยรัฐสภาในปี ค.ศ. 1649</doc>
