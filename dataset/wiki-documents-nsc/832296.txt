<doc id="832296" url="https://th.wikipedia.org/wiki?curid=832296" title="ช็องเดอมาร์ส">ช็องเดอมาร์ส ช็องเดอมาร์ส () เป็นสวนสาธารณะแบบเปิดโล่งขนาดใหญ่ในกรุงปารีส ประเทศฝรั่งเศส เริ่มก่อสร้างในปี ค.ศ. 1765 ออกแบบโดยอ็องฌ์-ฌัก กาบรีแยล ตั้งอยู่ทางทิศตะวันออกเฉียงใต้ติดกับหอไอเฟล สถานที่แห่งนี้ตั้งชื่อตามกัมปุสมาร์ติอุส ("ลานเทพสงคราม") ในกรุงโรม เพื่อเป็นเกียรติแก่เทพมาร์ส ซึ่งเป็นเทพสงครามของโรมัน สถานที่แห่งนี้เคยถูกใช้เป็นลานสวนสนามของกองทัพฝรั่งเศสในอดีตด้วย ในวันที่ 17 กรกฎาคม ค.ศ. 1791 ระหว่างสงครามปฏิวัติฝรั่งเศส ประชาชนกว่า 50,000 คนที่นำโดยฌัก ปีแยร์ บรีโซ ได้มาชุมนุมกันที่ช็องเดอมาร์สเพื่อลงนามเรียกร้องให้พระเจ้าหลุยส์ที่ 16 ลงจากบัลลังก์ นายกเทศมนตรีฌ็อง บายี ได้ประกาศกฎอัยการศึกและนายพลลา ฟาแย็ต ซึ่งเป็นผู้นำฝ่ายนิยมเจ้าได้นำกำลังทหารเข้าปราบปรามและกลายเป็นการสังหารหมู่ขึ้นที่นี่ภาพในอดีต</doc>
