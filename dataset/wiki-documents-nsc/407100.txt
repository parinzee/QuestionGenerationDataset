<doc id="407100" url="https://th.wikipedia.org/wiki?curid=407100" title="The Sixth Sense สื่อรักสัมผัสหัวใจ">The Sixth Sense สื่อรักสัมผัสหัวใจ The Sixth Sense สื่อรักสัมผัสหัวใจ เป็นชุดนวนิยายแนว วีรคติ-ตลก-จินตนิมิต ซึ่งประพันธ์โดย ณารา ร่มแก้ว ซ่อนกลิ่น เก้าแต้ม และ แพรณัฐ ซึ่งเป็นเป็นผู้ประพันธ์ชุดเดียวกับที่ประพันธ์นิยายชุด บ้านไร่ปลายฝัน เพียงแต่เพิ่ม เก้าแต้ม มาซึ่งประพันธ์ในเรื่อง มายาร้อยใจ และนอกจากนั้นยังเป็นนักเขียนชุดเดียวกับที่ประพันธ์นิยายชุด สุภาพบุรุษจุฑาเทพ อีกด้วย โดยนิยายชุด The Sixth Sense สื่อรักสัมผัสหัวใจ ประกอบด้วยหนังสือทั้งหมด 5 เล่มคือ ญาณสื่อรัก กับดักรักลวง เล่ห์บ่วงมนตรา มายาร้อยใจ และ เปลวไฟในสายลม ซึ่งตีพิมพ์ครั้งแรกเมื่อเดือน มีนาคม พ.ศ. 2553 โดยสำนักพิมพ์พิมพ์คำ นิยายชุด The Sixth Sense สื่อรักสัมผัสหัวใจ เป็นนิยายที่กล่าวถึงผู้หญิง 5 คนที่มีความสามารถพิเศษที่เหนือธรรมชาติ ซึ่งก็คือสัมผัสที่หก โดยทั้ง 5 คนนั้นจะมีความสามารถต่างกันไปแล้วร่วมกันเปิดบริษัทที่ชื่อ "The Sixth Sense" ขึ้นมา โดยจุดประสงค์หลักของพวกเธอก็คือปลดปล่อยเหล่าวิญญาณที่มีห่วงให้ไปสู่สุขติ นิยายเรื่อง The Sixth Sense สื่อรักสัมผัสหัวใจ นั้น สถานีโทรทัศน์ไทยทีวีสีช่อง 3 ได้ซื้อลิขสิทธิ์ไปทำเป็นละครโครงการที่สองต่อจากเรื่อง บ้านไร่ปลายฝัน ในวาระครบรอบ 40 ปีของสถานี นอกจากนั้นยังได้เปิดรับสมัครคัดนางเอกใหม่สำหรับโครงการ The Sixth Sense สื่อรักสัมผัสหัวใจ โดยเฉพาะด้วยที่มาของเรื่อง ที่มาของเรื่อง. นิยายชุด "The Sixth Sense สื่อรักสัมผัสหัวใจ" นั้นเป็นโครงการที่สองต่อจากนวนิยายชุด บ้านไร่ปลายฝัน ของสำนักพิมพ์พิมพ์คำ โดยโครงเรื่องนั้นจะเกี่ยวกับหญิงสาวทั้งห้าคนที่มีความสามารถพิเศษที่สามารถติดต่อกับภูตผีวิญญาณได้หรือที่เรียกว่า "สัมผัสที่หก" โดยนิยายนิยายชุด The Sixth Sense สื่อรักสัมผัสหัวใจ ได้ใช้นักเขียนชุดเดียวกับ นักเขียนชุดที่เขียนเรื่อง บ้านไร่ปลายฝัน เพียงแต่เพิ่มคุณ เก้าแต้ม มาในเรื่อง มายาร้อยใจ เท่านั้น ในตอนแรกนั้นทางสำนักพิมพ์พิมพ์คำได้เสนอในการประชุมว่าการเขียนนิยายในชุดต่อไปจะใช้วรรณคดีเป็นหัวข้อหลักในการแต่ง แต่เนื่องจากขาดองค์ประกอบข้อมูล และองค์ประกอบหลายๆอย่างจึงทำให้หัวข้อนี้ตกไป จากนั้นคุณณาราได้เสนอให้นำเรื่องที่เกี่ยวกับสัมผัสพิเศษมาเป็นหัวข้อในการแต่งนิยายในชุดนี้ซึ่งทุกคนก็เห็นด้วย จึงทำให้เกิดโปรเจกต์นิยายชุด "The Sixth Sense สื่อรักสัมผัสหัวใจ" ขึ้นมา โดยในแต่ละเรื่องนั้นทางกองบรรณาธิการนั้นได้มีการพานักเขียนลงไปชมสถานที่จริงเพื่อความสมบูรณ์ของเนื่อหา และความสมจริงของเนื่อเรื่อง นิยายเรื่อง The Sixth Sense สื่อรักสัมผัสหัวใจ นั้นมีผู้ประพันธ์ทั้งหมดห้าคนคือ ณารา เขียนเรื่อง ญาณสื่อรัก ร่มแก้ว เขียนเรื่อง กับดักรักลวง ซ่อนกลิ่น เขียนเรื่อง เล่ห์บ่วงมนตรา เก้าแต้ม เขียนเรื่อง มายาร้อยใจ และแพรณัฐเขียนเรื่อง เปลวไฟในสายลมเรื่องย่อญาณสื่อรัก เรื่องย่อ. ญาณสื่อรัก. ญาณิน ผู้มีญาณวิเศษสามารถสื่อสารกับวิญญาณได้ขณะอยู่ในสมาธิ จำต้องยื่นมือเข้าไปช่วยเหลือติณห์ หนุ่มฝรั่งที่ไม่เชื่อเรื่องผีเลยสักนิด เพราะเห็นวิญญาณผีตายโหงมากมายอยู่ในที่ดินที่เขาจะสร้างรีสอร์ทริมแม่น้ำ ที่สำคัญวิญญาณคุณหลวงพิชัยภักดีตาของชายหนุ่มปรากฏกายให้เธอเห็นและจ้างเธอด้วยทองคำจำนวนสิบแท่งเพื่ออยู่ช่วยหลานชายสร้างรีสอร์ทจนแล้วเสร็จ ทว่าที่ดินผืนงามนี้ไม่เข้าใครออกใคร มีคนวางแผนชั่วเพื่อฮุบที่ดินชายหนุ่ม งานนี้เขาและเธอจึงต้องฝ่าด่านสารพัดทั้งผีและคนกับดักรักลวง กับดักรักลวง. กรรณา ผู้สามารถได้ยินเสียงวิญญาณ ได้รับการว่าจ้างจากด็อกเตอร์แผนยุทธจอมเจ้าชู้ซึ่งถูกผีขี้หึงหลอกหลอน เสียงกรีดร้องด่าทอที่ได้ยินนั้น หญิงสาวเชื่อว่าเป็นของพิมอร ภรรยาที่ตายไปของผู้จ้าง ระหว่างนี้หญิงสาวได้เจอกับพงอินทร์ น้องชายของพิมอรที่สงสัยว่าเธอเป็นผู้หญิงคนใหม่ของพี่เขยและแม่บ้านซึ่งมีพฤติกรรมน่าสงสัย ทว่ายิ่งเข้าใกล้ความจริงมากเท่าไร ปมปริศนาก็ยิ่งขมวดแน่นขึ้นทุกทีเล่ห์บ่วงมนตรา เล่ห์บ่วงมนตรา. สุคนธรส ผู้สามารถได้กลิ่นวิญญาณและสืบทอดวิชาไสยขาวมาจากหลวงปู่ของเธอ ตัดสินใจที่จะช่วยเสี่ยใหญ่เจ้าของตลาดสดหญิง-จำเริญที่กำลังถูกวิญญาณมุ่งร้าย ทว่ากลับเจอปัญหาเข้าเสียเองเมื่อคุณหญิงจะจับเธอแต่งงานกับบุตรชายเพราะเข้าใจผิดคิดว่าไตรรัตน์ทำมิดีมิร้ายจนเธอพลาดท่าเสียที หญิงสาวจะทำอย่างไรเมื่อต้องงัดวิชาคุณไสยที่เล่าเรียนออกมาใช้เพื่อช่วยเหลือชายหนุ่มที่มองว่าเธอมีพฤติกรรมไม่ต่างจากพวกสิบแปดมงกุฎและเธอต้องเจอกับผีเด็กอีกตัวที่บ้านไตรรัตน์ ซึ่งเป็นน้องสาวของไตรรัตน์ที่ชื่อว่า โบตั๋นมายาร้อยใจ มายาร้อยใจ. กรรัมภา ผู้สามารถใช้มือสัมผัสเพื่ออ่านความทรงจำจากวัตถุ ได้รับหน้าที่ช่วยเหลือปาร์คจุนจี ดาราลูกครึ่งไทย-เกาหลีที่เธอคลั่งไคล้ เขาถูกวิญญาณรังควานหลังจากพิมพ์พิลาศผู้เป็นย่าเสียชีวิตอย่างมีเงื่อนงำ จากความสามารถพิเศษที่ติดตัวมาแต่เกิดทำให้หญิงสาวสืบจนเข้าใกล้ความจริงและพบว่าเรื่องนี้มีเบื้องลึกเบื้องหลัง ในสายตาของปาร์คจุนจี กรรัมภาเป็นแค่แฟนคลับโรคจิตและคุณหนูแบรนด์เนมแต่งตัวเว่อร์ แต่เมื่อได้ใกล้ชิดกัน เจ้าชายแห่งโลกมายากลับมองเธอด้วยสายตาที่เปลี่ยนไปเปลวไฟในสายลม เปลวไฟในสายลม. เนตรสิตางศุ์ ผู้สามารถมองเห็นวิญญาณ ต้องรับหน้าที่ดูแลเคสใบหม่อน นักแสดงสาวที่ถูกฆาตกรรม ที่น่าหนักใจยิ่งกว่าคือข้อร้องขอของวิญญาณที่ต้องการหาตัวฆาตกรมาลงโทษ ยายน้องหนูผู้นุ่มนิ่มที่สุดในกลุ่มจึงต้องข้องเกี่ยวกับคดีฆาตกรรมอย่างไม่อาจหลีกเลี่ยง แถมยังไม่ทราบว่าเป็นโชคดีหรือโชคร้ายที่บังเอิญมีคุณหมอวรวรรธ คุณหมอนิติเวชหัวใจร็อกผู้มีวิญญาณตามเป็นพรวนมาคอยป้วนเปี้ยนให้หัวใจกระตุก สงสัยเคสนี้จะบานปลายเสียแล้วเพราะจำนวนผู้เข้าข่ายต้องสงสัยเพิ่มขึ้นทุกที่ตัวละครตัวละครหลักตัวละคร. ตัวละครหลัก. - ญาณิน/ณิน/เจ๊จีจ้า สาวโบฮีเมียน เป็นพี่ใหญ่ในกลุ่ม สื่อสารกับวิญญาณโดยการเข้าญานสามารถเข้าญานได้อย่างรวดเร็วเพียงแค่หลับตา เป็นคนรักของติณห์ แต่ถูกมิรันตีแม่ของติณห์รังเกียจเพราะกลัวว่าจะมาแย่งสมบัติ - กรรณา/กรรณ สาวหมวยสู้ชีวิต ลูกกตัญญู พูดน้อยต่อยหนัก ใจร้อน มีไอพอดเป็นอวัยวะที่ 33 เนื่องจากได้ยินเสียงของวิญญาณตลอดเวลา เป็นคนกล้าพูดกล้าทำจึงดูเหมือนเป็นคนปากร้ายเป็นคู่กัดกับ พงอินทร์ เพื่อนสมัยประถมแต่เนื่องจากพงอินทร์ชอบแกล้งกรรณาจึงไม่ชอบเขา - สุคนธรส/รส แม่หมอประจำกลุ่ม ที่ได้กลิ่นอารมณ์ของวิญญาณ และเชี่ยวชาญด้านไสยเวทย์จึงเป็นคนที่ต้องออกสู้กับวิญญาณตลอด ได้แต่งงานเป็นคู่แรก โดยแต่งงานกับไตรรัตน์ ธรรมวัฒน์ แต่ถูกสามีเข้าใจว่าเป็นทอมเนื่องจากไม่ยอมมีอะไรกับเขาสักที - กรรัมภา/แก้ม สาวคุณหนูไฮโซ ใส่ถุงมือไว้ตลอด เพราะถ้าเผลอไปสัมผัสสิ่งของหรือคนจะรับรู้ภาพความทรงจำของสิ่งนั้นได้ เป็นแฟนคลับตัวยงของปาร์คจุนจี โดนฤทธิ์ความเย็นชาของปาร์คจุนจีจนเปลี่ยนจากรักกลายเป็นเกลียด แต่ในที่สุดเธอก็ต้องรับเป็นผู้ดูแลเคสที่จุนจีขอความช่วยเหลือ - เนตรสิตางศุ์/เนตร สาวอ่อนหวาน ร่าเริง ชอบทำอาหาร น้องเล็กของกลุ่ม ไข่ในหินของทุกคน เป็นคนขี้กลัว เพราะต้องเห็นวิญญาณน่ากลัวตลอด เป็นน้องสาวของผู้กองณัฐเดชและกำลังคบหาดูใจอยู่กับหมอวรวรรธ - ร้อยตำรวจเอกณัฐเดช/ผู้กองณัฐ พี่ชายของเนตรสิตางศุ์ ดุ และห่วงน้องสาวมาก เป็นนายตำรวจหนุ่มที่เจอผีจนชาชิน ห่วงน้องสาว และล่วงรู้ความสามารถพิเศษของ 5 สาวเป็นอย่างดี เนื่องจากเป็นรุ่นพี่ที่มหาวิทยาลัยที่ 5 สาวเรียนจบ - อรวรรณ/ป้าออ แม่บ้านประจำบริษัท The Sixth Sense เป็นคนที่แม่ของญาณินส่งให้มาดูแลญาณินและพวกเพื่อนๆของญาณินอีกสี่คน - กุมาริกา/โกลเดนเบบี๋ กุมารทองที่หลวงลุงสุวิทย์ลุงของสุคนธรสเลี้ยงเอาไว้เพื่อให้เฝ้าดูวัด แต่หลังๆ สุคนธรสได้อัญเชิญมาช่วยงานที่บริษัท ส่วนชื่อ"โกลเดนเบบี๋" นั้นได้มาจากที่ญาณิน แปลว่า "กุมารทอง" เป็นภาษาอังกฤษให้ติณห์ฟังตัวละครรองตัวละครรอง. - ติณห์ หนุ่มลูกครึ่งไทย-อเมริกา กลับมาเพื่อสร้างรีสอร์ตบนที่ดินของคุณตา กำลังคบอยู่กับญาณิน แต่ก่อนไม่เชื่อเรื่องไสยศาสตร์แต่พอได้เห็นกับตาจึงเชื่อ สามารถติดต่อสื่อสารกับวิญญาณคุณตาได้จึงไม่ยอมรื้อเรือนไทยตามที่มิรันตีต้องการ ทำให้แม่ของเขาไม่ชอบใจจึงพาลเกลียดญาณินไปด้วย - พงอินทร์ ณ เวียงทับ/โจ้ หนุ่มหล่อมาดเซอร์ ทำงานเขียนสารคดีอยู่ในป่าเป็นเดือนๆ น้องชายของพิมอร และเป็นเพื่อนสมัยประถมของกรรณา พยายามรื้อคดีและหาตัวฆาตกรที่ฆ่าพี่สาว มีนิสัยชอบแหย่ ชอบแกล้งคนไปทั่ว เมื่อโตขึ้นก็ยังเป็นคนที่เพื่อนๆ ให้ความสนใจ แต่กรรณาไม่ชอบเขาเพราะอดีตที่โจ้ชอบแกล้งเธอเป็นประจำ แต่เมื่อถึงเวลางานทั้งสองจะปรองดองกันเป็นระยะๆ - ไตรรัตน์ ธรรมวัฒน์/ไตรรัตน์ หนุ่มขี้เล่น เดิมเป็นเพลย์บอย ถึงขั้นเรียกได้ว่าเป็นเสือผู้หญิงเลยก็ว่าได้ แต่ได้แต่งงานกับสุคนธรสแล้วจึงกลายเป็นผู้ชายที่รักครอบครัวมาก เป็นคนปากร้าย ขี้เอะอะโวยวาย แต่เข้าใจคิดว่าสุคนธรสเป็นทอม - ปาร์ค จุน จี/จุนจักร ดาราดังของเกาหลี ลูกครึ่งไทย-เกาหลี ร่างสูง คิ้วเข้ม หล่อแบบเซอร์ๆ พ่อเป็นคนไทย แม่เป็นคนเกาหลี ย้ายไปอยู่ที่เกาหลีตั้งแต่เด็กทั้งครอบครัว เพราะโดนย่าไล่ออกจากบ้าน แต่กลับโดนวิญญาณคุณย่าขอร้องแกมบังคับให้หาตัวฆาตกรที่ฆ่าตนเอง โดยมีกรรัมภาเป็นเจ้าของเคสคอยช่วยเหลือ - นายแพทย์วรวรรธ/หมอวรวรรธ หมอนิติเวชของโรงพยาบาลตำรวจ อบอุ่น ขี้อาย เป็นหนุ่มขาร็อค พาหนะคู่ใจคือมอเตอร์ไซต์ฮาร์เล่ย์ กำลังคบอยู่กับ เนตรสิตางศุ์ น้องสาวของณัฐเดช โดยมีสุพิชชา ซึ่งปัจจุบันกลับไปเป็นแฟนณัฐเดชอีกครั้งตามมาสร้างปัญหาให้แตกแยกกันตัวละครอื่น ๆตัวละครอื่น ๆ. - หลวงลุงสุวิทย์ เป็นลุงของสุคนธรส บวชเป็นพระอยู่วัดที่จังหวัดพระนครศรีอยุธยา - หลวงพิชัยภักดี เป็นตาของติณห์ ที่ยังผูกพันอยู่กับบ้านเรือนไทยของตนเอง และพยายามขัดขวางมิรันตีไม่ให้รื้อเรือนไทย - มิรันตี แม่ของติณห์ย้ายไปอยู่อเมริกาตั้งแต่วัยรุ่นและแต่งงานกับนักศึกษาไทยที่ไปเรียนต่อ อยู่ด้วยกันเกือบสิบปีก็หย่า แล้วแต่งงานใหม่กับพ่อม่ายชาวอเมริกัน กลับมาจากอเมริกาเพื่อทวงสิทธิ์ในทรัพย์สินของหลวงพิชัยภักดีผู้เป็นพ่อ ไม่เห็นด้วยที่ติณห์และญาณิณจะแต่งงานกันด้วยความไม่เหมาะสมกันทางฐานะทางการเงินและทางสังคม ขัดหูขัดตาไปทุกเรื่อง ไม่ชอบณาณินเพราะคิดว่าญาณินหวังสมบัติของลูกชายตน - หมอผี สมคิด/ร้อบบี้ คิดส์ หมอผีที่คอยตามรังควานครอบครัวไตรรัตน์เพื่อทำการยึดที่ดินที่ตั้งตลาดหญิง-จำเริญ ถูกหลวงลุงจับล้างอาคม แต่หนีรอดจากการจับกุมจนปลอมตัวเป็นนักธุรกิจข้ามชาติที่สนใจจะเข้ามาร่วมลงทุนในรีสอร์ตของติณห์เพื่อล้างแค้นห้าสาวซิกซ์เซ้นส์ - เบญจา เด็กสาวที่ถูกญาณินขับรถชนทำให้ความจำเสื่อม จึงมาอาศัยอยู่ที่บ้านของติณห์ เป็นคนที่เข้ากับแม่ของติณห์ได้เป็นอย่างดีจึงเป็นตัวแปรสำคัญในความรักของญาณินกับติณห์แต่แท้จริงเบญจาเป็นลูกสาวของหมอผีสมคิด แกล้งความจำเสื่อมตอนถูกรถชนเพื่อรอแก้แค้นให้กับพ่อ สุดท้ายเธอตกหลุมรักติณห์แต่แรกพบจนพยายามแย่งมาจากญาณิน แต่ถูกติณห์เกลี้ยกล่อมให้เธอทำใจยอมรับก่อนที่เธอจะสิ้นลมหายใจเพราะบาปกรรมที่เธอก่อไว้ - ทนายสมชาติ ทนายประจำตระกูลของติณห์ มีพ่อเป็นคนสนิทของคุณหลวง ซื่อสัตย์กับคุณหลวงและติณห์ ภายหลังเป็นคนรักของอรวรรณ แต่ในเมื่อมิรันตีเข้ามามีส่วนร่วมกับการบริหารรีสอร์ต และเบญจาร่วมมือกับมิรันตีขัดขวางความรักของติณห์กับญาณิน ทำให้ความรักของทนายกับอรวรรณมีปัญหา เพราะทนายหลงเชื่อเบญจาและอยู่ภายใต้อำนาจของมิรันตี สุดท้ายทนายก็ถูกหมอผีสมคิดฆ่าปิดปาก - ตาพุ่ม เป็นพ่อของทนายสมชาติ ยืนยันกับทุกคนว่าคุณหลวงฆ่าตัวตายหนีความผิด - คม เป็นผู้ที่กุมความลับที่เกี่ยวกับคุณหลวงไว้ทั้งหมด - นายเกิด เป็นมือซ้ายของคุณหลวง เป็นปู่ของกำนันพงษ์ แอบคบกับลำดวน - ลำดวน เป็นภรรยาคนเล็กของคุณหลวง แอบคบกับนายเกิด - นายสังข์ เป็นมือขวาของคุณหลวง สนิทกับคุณหลวงที่สุด ตายอย่างมีเงื่อนงำ - กิติพงษ์ หรือ กำนันพงษ์ (ในเรื่องชื่อว่า นายพงษ์ พงศ์เลิศ) จอมขมังเวทย์สำนักเดียวกันหมอสมคิด ได้รับโทษเพราะคดีฉ้อโกง แต่เป็นผู้ช่วยของญาณินเพราะญาณินเคยช่วยชีวิตเอาไว้ ตอนโดนเจ้ากรรมนายเวรมาเอาวิชาอาคม - ปิยะพันธ์ หรือ เสี่ยปิง เจ้าของลิเวอร์มูนรีสอร์ตคู่แข่งของติณห์ - เปรม เป็นลูกชายของปิยะพันธ์ และเป็นพี่ชายของเพ็ญนภา มีนิสัยเหมือนพ่อ และเป็นคนชอบหาเรื่อง - เพ็ญนภา หรือ เพนนี ลูกสาวของปิยะพันธ์ แอบหลงรักติณห์ ขี้หึง ไม่ชอบหน้าญาณิน เมื่อรักไม่สมหวัง จึงใช้วิธีสกปรกโดยอาศัยหมอผีสมคิดทำเสน่ห์ให้ติณห์หลงใหล - ดร.แผนยุทธ ณ เวียงทับ นักธุรกิจหน้าธรรมดาแต่เสียงนุ่มสะท้านใจสาว อดีตเป็นผู้ช่วยทนายประจำตระกูล คุณย่าของพิมอรถูกใจและเชื่อว่าเขาไม่หล่อ ต้องไม่เจ้าชู้ เขาจึงกลายเป็นคนโปรดคุณย่า และแต่งงานกับพิมอรตามคำบัญชาของคุณย่า ภายหลังเริ่มออกลายเจ้าชู้ประตูดินทำให้พิมอรต้องช้ำใจ - พิมอร ณ เวียงทับ พี่สาวของพงอินทร์ ภรรยาสาวสวยงามสง่าของดร.แผนยุทธ ประสบอุบัติเหตุทางรถยนต์จนเสียชีวิต พิมอรเป็นนักธุรกิจสาวเปิดร้านขายอัญมณีให้กับลูกค้าไฮโซในห้างสรรพสินค้าหรูกลางกรุง เติบโตขึ้นมาอย่างหลานสาวไข่ในหินของคุณย่าชอบทะเลาะกับแม่บ้านจารุณีที่โตขึ้นมาด้วยกัน - แม่บ้านจารุณี คุณแม่บ้านประจำตระกูล ณ เวียงทับ จู้จี้ ระเบียบจัด สาวใหญ่อายุราว 40 ปี ใบหน้าเฉยชาราวรูปปั้นหิน แอบชอบก้องฟ้า จารุณีเป็นคนที่ปักใจเชื่อว่า ดร.แผนยุทธฆ่าพิมอรตาย ถึงภายนอกจะดูเย็นชาเจ้าระเบียบ แต่แม่บ้านก็แอบหวานแหววเพราะติดซีรีส์เกาหลี เป็นเพื่อนรักของพิมอร - ก้องฟ้า หรือ ก๊อง น้องชายต่างมารดาของกรรณา เป็นที่หมายปองของสาวใหญ่อย่างแม่บ้านจารุณี - ช่อเพชร อินนาวงศ์ อดีตเป็นเลขาของ ดร.แผนยุทร และเมียลับๆของดร.แผนยุทธ เป็นคนทะเยอทะยาน มักใหญ่ใฝ่สูง รักแรงโกรธแรง อารมณ์ร้อน ไม่ยอมใคร ปากจัดใจร้อน ไม่มีใครทราบสาเหตุของการหายตัวไปของเธอแต่เธอได้ตายและเป็นผีตามติดตัวดร.แผนยุทธ - น้ำหนึ่ง พินทุวงศ์/พลอย อดีตเคย (เกือบ) เป็นแฟนกับพงอินทร์ ปัจจุบันเป็นได้ทำงานเป็นเลขาของดร.แผนยุทร น้ำหนึ่งเป็นน้องสาวของช่อเพชร (เดิมชื่อ พลอย) ที่ติดอยู่ในบ้านเพียงลำพังเธอมีสติไม่ค่อยดีจึงถูกเจ้าหน้าที่จากสถานสงเคราะฆ์นำตัวไปรักษาจนเธอกลับมามีสติที่เหมือนกับคนอื่น เธอคือฆาตกรตัวจริงที่ฆ่าพิมอรและช่อเพชร - เสี่ยจำเริญ - คุณหญิง ธรรมวัฒน์ เจ้าของตลาดหญิง-จำเริญศรัทธาหมอสมคิด เชื่อเรื่องภูตผีวิญญาณ ถูกชะตากับสุคนธรสตั้งแต่แรกพบ - เสาวภา/อี๊สาว น้องสาวของคุณหญิง ที่ดูแลอาม่าแทนคุณหญิง มีเรื่องระหองระแหงกับคุณหญิงเพราะเรื่องเสี่ยจำเริญ - อาม่า เป็นแม่ของเสี่ยจำเริญ และเป็นย่าของไตรรัตน์ - โบตั๋น ธรรมวัฒน์/โบตั๋น เด็กหญิงอายุประมาณ 6 ขวบ ที่ตายแล้ว แล้วเอาแต่อยู่ในห้องนอนตนเองตลอดเวลาไม่ไปไหนแต่ครั้งแรกที่เห็นสุคนธรสก็รู้สึกเกลียดเพราะเข้าใจผิดคิดว่าสุคนธรสจะมาแย่งความรักจากไตรรัตน์พี่ชายตัวเอง สาเหตุที่เธอไม่สามารถไปเกิดได้เพราะเธอต้องการมอบของขวัญทำมือให้ไตรรัตน์ในวันเกิดของเขา ซึ่งเป็นวันที่โบตั๋นประสบอุบัติเหตุเสียชีวิต - หาญ-กล้า เป็นคนรับใช้ในสำนักของหมอผีสมคิด และเป็นบงการเผาตลาดหญิง-จำเริญ - เคธี่ เป็นแฟนเก่าของไตรรัตน์ ถูกไตรรัตน์จับได้ว่านอกใจ ถึงเขาจะแต่งงานกับสุคนธรสแล้ว เธอก็คอยรบกวนครอบครัวไตรรัตน์เพื่อหวังทรัพย์สมบัติ - ทิพย์ เป็นแม่ของเคธี่ แย่งพ่อของเคธี่มาจากเสาวภาด้วยการทำเสน่ห์ บ้าการพนัน โลภมาก - อาจารย์คง อาจารย์ที่ทำคุณไสยที่โด่งดังในพระนครศรีอยุธยา ช่วยทำเสน่ห์ให้ทิพย์ - กิตติ - โสฬส ศักดิ์นันท์ทวี เป็นพ่อแม่ของกรรัมภา - พิมพ์พิลาศ ย่าของปาร์คจุนจี ไฮโซชื่อดัง เจ้าของอสังหาริมทรัพย์มากมาย อายุ 65 หลังจากสามีตาย ก็แต่งงานใหม่กับอติเทพ หนุ่มคราวลูกอายุห่างกัน 30 ปี ผ่านไปแค่ปีเดียว ตำรวจพบเธอเป็นศพอยู่ในเรือนกล้วยไม้ เมื่อตายแล้วก็ไม่ยอมไปเกิดเพราะยังแค้น แม้จะตายเป็นผีแต่ก็เป็นผีที่เอาแต่ใจตัวเองเหมือนตอนที่ยังมีชีวิต - กำธร ลูกชายของพิมพ์พิลาศ ลุงของปาร์คจุนจี เสียชีวิตแบบมีเงื่อนงำ - อติเทพ สามีหนุ่มของพิมพ์พิลาศ ทำดีต่อหน้าทุกคน แท้จริงแล้วเป็นคนโลภมาก ติดการพนัน - ปาริฉัตร หรือ เป้ย ดาราสาวฝ่ายไทยที่จะได้เล่นละครคู่กับปาร์คจุนจี ภาพภายนอกเป็นสาวเรียบร้อย โก๊ะ มีอารมณ์ขัน แต่จริงๆ เป็นคนเจ้าชู้ เปลี่ยนแฟนบ่อย - ทนายสมชาย ทนายประจำตระกูลของพิมพ์พิลาศ - อรวี เลขาสาวของสมชาย มีนิสัยขี้กลัว ความจริงเธอมีความลับบางอย่างที่ทุกคนไม่รู้ คือ ลักลอบเล่นชู้กับอติเทพและยอมทำตามคำสั่งอติเทพทุกอย่างเพราะรัก ถึงแม้จะต้องฆ่าคนก็ตาม - ลีจองกุ๊ก เลขาส่วนตัวของจุนจี - คิมซองชู ดาราเกาหลีที่จะมาเล่นเป็นพระรองของปาร์คจุนจี หนุ่มหล่อมาดดี แต่เป็นคนเจ้าชู้ อิจฉาจุนจีที่ได้รับความนิยมมากกว่าเขาและบริษัทเอาใจใส่จุนจีมากกว่าเขา พยายามจีบกรรัมภาเพื่อแข่งกับปาร์คจุนจี และหาเรื่องใส่ความปาร์คจุนจีตลอด - ชองอึน เป็นแฟนเก่าของจุนจี - มนต์ลดา หรือ ใบหม่อน นางโชว์ที่เสียชีวิตขณะขึ้นแสดงโชว์ - หมอรุทธ์ หมอศัลยกรรมมือหนึ่งในพัทยา - ลาภ คนขับรถของหมอรุทธ์ แอบหลงรักวาโย - ปาณัท เจ้าของคาสซานดราโชว์ คนรักของใบหม่อน - คณิน หรือ ลูกข่าง ฝ่ายดูแลสถานที่และนักแสดงของคาสซานดราโชว์ - ไวท์แองเจิ้ล (ในเรื่องใช้ชื่อมาริโอ้แล้วเป็นผู้ชาย) นักแสดงในแคสแซนดร้าโชว์ เป็นน้องฝาแฝดของดาร์คแฟรี่ (ในนิยายเป็นสาวประเภทสอง) - ดาร์กแฟรี่ (ในเรื่องใช้ชื่อแองเจโล่แล้วเป็นผู้ชาย) นักแสดงในแคสแซนดร้าโชว์ เป็นพี่ฝาแฝดของไวท์แองเจิ้ล (ในนิยายเป็นสาวประเภทสอง) - วาโย ภรรยาของหมอรุทธ์ เพื่อนสมัยเรียนของลาภ - สุพิชชา/พีช เป็นคนรักของหมอวรวรรธ ในอดีตเคยเป็นแฟนเก่าของณัฐเดช จึงเป็นต้นเหตุทำให้ณัฐเดชเกลียดหมอวรวรรธเป็นต้นมา ภายหลังกลับมาคบกับผู้กองณัฐเดช คอยรังควานเนตรสิตางคุ์จนเป็นเหตุให้เนตรกับผู้กองมีปัญหากัน เพื่อหาทางรื้อฟื้นความสัมพันธ์กับหมอวรวรรธน์อย่างลับๆ มีอาการทางประสาทเพราะสูญเสียบิดา จึงใช้จุดนี้เรียกร้องความสนใจจากผู้กองณัฐเดชจนถึงขั้นจ้างสำนักเบญจาให้กำจัดเนตรสิตางคุ์ให้ออกไปจากชีวิตหมอวรวรรธน์ - อรจิรา/ออนซ์ นักแสดงในแคสแซนดร้าโชว์ หลงรักปาณัท ทำให้วิญญาณใบหม่อนสงสัยว่าออนซ์เป็นคนฆ่าเธอ - เจ้าที่ เจ้าที่ประจำบ้านซิกซ์เซ้นส์ ทำหน้าที่ปกป้องไม่ให้วิญญาณต่างๆ ติดตามเข้ามาในบริษัทได้การนำไปสร้างเป็นละครโทรทัศน์ การนำไปสร้างเป็นละครโทรทัศน์. นิยายชุด The Sixth Sense สื่อรักสัมผัสหัวใจ ได้รับการสร้างเป็นละครโทรทัศน์โดยบริษัทชลลัมพี ออกอากาศทาง ช่อง 3 โดยรวมเป็นเรื่องเดียวแต่แบ่งเป็น 2 ซีซั่น (ซีซั่นแรก - ญาณสื่อรัก / เล่ห์บ่วงมนตรา / เปลวไฟในสายลม และซีซั่นสอง - กับดักรักลวง / มายาร้อยใจ) ออกอากาศทุกคืนวันศุกร์-อาทิตย์ เวลา 20:15 นาฬิกา เริ่มตอนแรกของภาคแรกวันเสาร์ที่ 1 กันยายน 2555 - วันอาทิตย์ที่ 14 ตุลาคม 2555 และเริ่มตอนแรกของซีซั่น 2 วันอาทิตย์ที่ 29 กันยายน 2556 - วันศุกร์ที่ 29 พฤศจิกายน 2556 และ ซีซั่น 1 เริ่มรีรันวันพุธที่ 21 พฤษภาคม 2557 - วันอังคารที่ 15 กรกฎาคม 2557 ออกอากาศทุกวันจันทร์-ศุกร์ เวลา 14:10 นาฬิกา นักแสดงมีดังนี้นักแสดงนำนักแสดงนำ. - จิตตาภา แจ่มปฐม รับบทเป็น ญาณิน เวชณรงค์กุล (ณิน / เจ๊จีจ้า) - หลุยส์ สก๊อต รับบทเป็น ติณห์ - ณิชารีย์ โชคประจักษ์ชัด รับบทเป็น กรรณา เพียงมงคล (กรรณ) - จรณ โสรัตน์ รับบทเป็น พงอินทร์ ณ เวียงทับ (โจ้) - กมลเนตร เรืองศรี รับบทเป็น สุคนธรส ธรรมวัฒน์ (ยัยรส / รส) - วรินทร ปัญหกาญจน์ รับบทเป็น ไตรรัตน์ ธรรมวัฒน์ (ไตวาย / ไตร) - ตฤณญา มอร์สัน รับบทเป็น กรรัมภา ศักดิ์นันท์ทวี (แก้ม) - รัฐภูมิ โตคงทรัพย์ รับบทเป็น ปาร์ค จุน-จี (จุลจักร) - กฤษณ์สิรี สุขสวัสดิ์ รับบทเป็น เนตรสิตางศุ์ มาตรทองคำ (เนตร) - ฐกฤต ตวันพงค์ รับบทเป็น หมอวรวรรธ (หมอวรรธ) - สราวุธ มาตรทอง รับบทเป็น ร้อยตำรวจเอกณัฐเดช มาตรทองคำ (พี่ณัฐ) - มยุริญ ผ่องผุดพันธ์ รับบทเป็น อรวรรณ (ป้าออ) - ชาร์เลท วาศิตา แฮเมเนา รับบทเป็น กุมาริกา (โกลเด้นเบบี๋) / อรวี (ตอนเด็ก) - อนันต์ บุนนาค รับบทเป็น คุณหลวงพิชัยภักดี / แกรนด์ ปา - ทาริกา ธิดาทิตย์ รับบทเป็น พิมพ์พิลาศ - อนุวัฒน์ นิวาตวงศ์ รับบทเป็น ดร.แผนยุทร ณ เวียงทับ - นิโคล เทริโอ รับบทเป็น พิมอร ณ เวียงทับ - ดารณีนุช โพธิปิติ รับบทเป็น แม่บ้านจารุณี - รัชพล แย้มแสง รับบทเป็น ก้องฟ้า (ก๊อง) - พรรษชล สุปรีย์ รับบทเป็น น้ำหนึ่ง พินทุวงศ์ (พิมพลอย อินนาวงศ์) / น้ำหนึ่ง - วิรากานต์ เสณีตันติกุล รับบทเป็น ช่อเพชร อินนาวงศ์ - นิธิชัย ยศอมรสุนทร รับบทเป็น ลี จอง-กุ๊ก (จองกุ๊ก) - ธรรศภาคย์ ชี รับบทเป็น คิม ซอง-ซู (ซองซู) - อภินันท์ ประเสริฐวัฒนกุล รับบทเป็น อติเทพ - พริมรตา เดชอุดม รับบทเป็น ปาริฉัตร (เป้ย) - ณิชชาพัณณ์ ชุณหะวงศ์วสุ รับบทเป็น อรวี (อร) - สมมาตร ไพรหิรัญ รับบทเป็น ทนายสมชาย - โชคชัย เจริญสุข รับบทเป็น ปาณัท - รฐา โพธิ์งาม รับบทเป็น มนต์ลดา (ใบหม่อน) / วาโย - เศรษฐินันท์ กนิกาจิรานันท์ รับบทเป็น อรจิรา - เพ็ญเพ็ชร เพ็ญกุล รับบทเป็น หมอรุทธ์ - สราวุฒิ พุ่มทอง รับบทเป็น ลาภ - มอริส เค รับบทเป็น คณิน - อัมราภัสร์ จุลกะเศียน รับบทเป็น สุพิชชา (พีช) - นาตาลี เดวิส รับบทเป็น เคธี่ - ประกาศิต โบสุวรรณ รับบทเป็น ทนายสมชาติ - บอล เชิญยิ้ม รับบทเป็น เจ้าที่ บริษัท The Sixth Sense - ศิณัชชัย คูสกุลธรรม รับบทเป็น เปรม - โจโจ้ หลุยส์ ไมอ๊อคชิ รับบทเป็น มาริโอ้ - ปีเตอร์ หลุยส์ ไมอ๊อคชิ รับบทเป็น แองเจโล่ - อนุสรณ์ เดชะปัญญา รับบทเป็น เสี่ยจำเริญ ธรรมวัฒน์ (เสี่ยจำเริญ) - ดวงตา ตุงคะมณี รับบทเป็น เจ๊หญิง ธรรมวัฒน์ (เจ๊หญิง) - ธนากร โปษยานนท์ รับบทเป็น หมอผีสมคิด / ร้อบบี้ คิดส์ - สินีนาฎ โพธิเวส รับบทเป็น อาม่า - ทูน หิรัญทรัพย์ รับบทเป็น พ่อของสุคนธรส - ชุดาภา จันทเขตต์ รับบทเป็น แม่ของสุคนธรส - ดารัณ ฐิตะกวิน รับบทเป็น เสาวภา (อาอี๊) - กรกฎ ธนภัทร รับบทเป็น กรกฎ - สุปราณี เจริญผล รับบทเป็น แม่ทิพย์ - ศานติ ศานติเวชกุล รับบทเป็น กำนันพงษ์ - ธนายง ว่องตระกูล รับบทเป็น เสี่ยปิยะพันธ์ - สิตางศุ์ ปุณภพ รับบทเป็น เพ็ญนภา/เพ็นนี - จริยา แอนโฟเน่ รับบทเป็น มิรันตี (แม่ของติณห์) - ชินารดี อนุพงษ์ภิชาติ รับบทเป็น โบตั๋น ธรรมวัฒน์ (โบตั๋น) - ศิรินทร์ ปรีดียานนท์ รับบทเป็น เบญจาเพลงประกอบละครซีซั่น 1เพลงประกอบละคร. ซีซั่น 1. - พลังที่ซ่อนอยู่ - กมลเนตร เรืองศรี , ตฤณญา มอร์สัน, กฤษณ์สิรี สุขสวัสดิ์ , วรินทร ปัญหกาญจน์ - ฉันรู้ว่ายังมีเธอ - จิตตาภา แจ่มปฐม, ณิชารีย์ โชคประจักษ์ชัด, กมลเนตร เรืองศรี, ตฤณญา มอร์สัน, กฤษณ์สิรี สุขสวัสดิ์ - ฝันนำทาง - จิตตาภา แจ่มปฐม, ณิชารีย์ โชคประจักษ์ชัด, กมลเนตร เรืองศรี, ตฤณญา มอร์สัน, กฤษณ์สิรี สุขสวัสดิ์ - หวั่นไหว - จิตตาภา แจ่มปฐม - รักแท้ไม่มีจริง - รฐา โพธิ์งามซีซั่น 2ซีซั่น 2. - หูแว่ว - รัชพล แย้มแสง - ล่องลอย - นิโคล เทริโอ - ด้วยมือคู่นี้ - คารเมล - พลังของหัวใจ - วรินทร ปัญหกาญจน์, จรณ โสรัตน์, รัฐภูมิ โตคงทรัพย์, ฐกฤต ตวันพงค์ , สราวุธ มาตรทอง - ที่รักของฉันคนเดียว - ณัฐพนธ์ วงษ์สนิท - ที่รักของฉันคนเดียว - รัฐภูมิ โตคงทรัพย์ - Try - รัฐภูมิ โตคงทรัพย์ - พลังที่ซ่อนอยู่ - กมลเนตร เรืองศรี, ตฤณญา มอร์สัน, กฤษณ์สิรี สุขสวัสดิ์, วรินทร ปัญหกาญจน์ - ฉันรู้ว่ายังมีเธอ - จิตตาภา แจ่มปฐม, ณิชารีย์ โชคประจักษ์ชัด, กมลเนตร เรืองศรี, ตฤณญา มอร์สัน, กฤษณ์สิรี สุขสวัสดิ์ - ฝันนำทาง - จิตตาภา แจ่มปฐม, ณิชารีย์ โชคประจักษ์ชัด, กมลเนตร เรืองศรี, ตฤณญา มอร์สัน, กฤษณ์สิรี สุขสวัสดิ์ - หวั่นไหว - จิตตาภา แจ่มปฐมรางวัล</doc>
