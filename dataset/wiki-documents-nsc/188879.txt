<doc id="188879" url="https://th.wikipedia.org/wiki?curid=188879" title="กัตเตชัน">กัตเตชัน กัตเตชัน () เป็นการเสียน้ำในรูปของหยดน้ำของพืช ซึ่งเกิดในกรณีที่ในอากาศอิ่มตัวด้วยน้ำ มีความชื้นสูง การคายน้ำเกิดขึ้นได้น้อย แต่การดูดน้ำของรากยังเป็นปกติ เกิดขึ้นโดยน้ำถูกดันผ่านไซเลมเข้าสู่เทรคีดที่เล็กที่สุดในใบ แล้วถูกดันออกไปสู่กลุ่มเซลล์พาเรนไคมาที่เรียกอีพิเทม (epithem) เข้าสู่ช่องว่างที่สะสมน้ำได้ (water cavity) แล้วจึงออกจากใบทางรูเปิดที่เรียกไฮดาโทด (hydathode)องค์ประกอบทางเคมี องค์ประกอบทางเคมี. ของเหลวที่ถูกขับออกทางไฮดาโทดมีองค์ประกอบต่างกัน ตั้งแต่เป็นน้ำบริสุทธิ์จนมีสารละลายที่เป็นแร่ธาตุเช่นโพแทสเซียม และสารอินทรีย์เช่นน้ำตาลปนออกมา เมื่อน้ำระเหยไปหมดสารละลายเหล่านี้จะตกค้างอยู่ที่ใบซึ่งเป็นผลเสียต่อพืช โดยสารละลายที่เกิดจากกัตเตชันจะส่งเสริมการงอกของสปอร์ราที่เป็นเชื้อก่อโรคของพืชชนิดนั้น และทำให้เกิดสภาวะที่เหมาะสมที่จะทำให้แบคทีเรียและราที่ก่อโรคเข้าทำลายพืชการวิเคราะห์ การวิเคราะห์. ถ้ามีไนโตรเจนระดับสูงปรากฏในของเหลวเป็นสัญญาณของการมีปุ๋ยมากเกินไป ไนโตรเจนส่วนเกินจะต้องถูกชะล้างจากดินเมื่อมีน้ำปริมาณมาก ซึ่งอาจส่งผลต่อปัญหามลพิษทางน้ำ แต่เป็นวิธีที่ดีที่สุดเพื่อเรียกคืนความอุดมสมบูรณ์ของดิน</doc>
