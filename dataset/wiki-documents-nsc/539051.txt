<doc id="539051" url="https://th.wikipedia.org/wiki?curid=539051" title="ณรงค์ศักดิ์ คงแก้ว">ณรงค์ศักดิ์ คงแก้ว ณรงค์ศักดิ์ คงแก้ว เป็นกองหลังฟุตซอลชาวไทย ผู้ซึ่งเคยเป็นสมาชิกฟุตซอลทีมชาติไทย เขาได้รับการฝึกสอนฟุตบอลจากสรรชัย ย่วนยินรักษ์ ซึ่งเป็นผู้ฝึกสอนชาวจังหวัดจันทบุรี จนณรงค์ศักดิ์สามารถติดทีมชาติในเวลาต่อมา โดยเป็นนักฟุตซอลทีมชาติไทยเพียงคนเดียวที่ทำสถิติลงแข่งครบทั้ง 10 นัดในการแข่งขันฟุตซอลชิงแชมป์โลกทั้ง 3 สมัย ตลอดจนเป็นหัวหน้าผู้ฝึกสอนให้แก่ทีมแคท เอฟซี และสามารถนำทีมของตนชนะทีมกรมทางหลวงที่ 5 ประตูต่อ 3 ในการแข่งขันยูเมะฟุตซอลเอฟเอคัพ 2012 ซึ่งจัดขึ้น ณ แฟชั่นไอส์แลนด์ ในวันที่ 8 กุมภาพันธ์ พ.ศ. 2556 จนสามารถเข้าสู่รอบชิงชนะเลิศได้สำเร็จ ก่อนหน้าที่จะมาเป็นนักฟุตซอล ณรงค์ศักดิ์ คงแก้วก็เป็นนักฟุตบอลที่ติดทีมชาติไทย โดยเป็นเด็กปั้นจากโรงเรียนกรุงเทพคริสเตียน โดยจบในรุ่น 146 นอกจากนี้ ณรงค์ศักดิ์ยังได้รับการทาบทามให้เป็นหัวหน้าคณะผู้ฝึกสอนให้แก่ทีมชาติพม่าในการแข่งขันซีเกมส์ 2013 รวมถึงฝึกสอนฟุตซอลให้แก่เยาวชนที่ประเทศพม่า ตลอดจนได้เข้ารับราชการตำแหน่งพนักงานนโยบายและแผน สำนักงานป้องกันและบรรเทาสาธารณภัยจังหวัดพังงา กรมป้องกันและบรรเทาสาธารณภัย</doc>
