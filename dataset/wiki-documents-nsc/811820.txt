<doc id="811820" url="https://th.wikipedia.org/wiki?curid=811820" title="เอริช เฟ็ลล์กีเบิล">เอริช เฟ็ลล์กีเบิล ฟริทซ์ เอริช เฟ็ลล์กีเบิล (; 4 ตุลาคม ค.ศ. 1886 – 4 กันยายน ค.ศ. 1944) เป็นนายทหารในกองทัพเยอรมัน เกิดที่เมืองโปโปวิตเซ (ปัจจุบันอยู่ในประเทศโปแลนด์) เมื่ออายุ 18 ปี เขาเข้าร่วมหน่วยทหารสื่อสารในกองทัพบกปรัสเซีย ในช่วงสงครามโลกครั้งที่หนึ่ง เฟ็ลล์กีเบิลอยู่สังกัดหน่วยเสนาธิการทหารบก หลังสงคราม เขาประจำอยู่ที่กรมเสนาธิการไรชส์เวร์ในเบอร์ลิน ในปี ค.ศ. 1928 เฟ็ลล์กีเบิลได้รับแต่งตั้งยศเป็นพันตรี ต่อมาในปี ค.ศ. 1933 เขาได้รับยศพันโทและพันเอกในปีต่อมา ในปี ค.ศ. 1938 เฟ็ลล์กีเบิลดำรงตำแหน่งหัวหน้าหน่วยทหารสื่อสารและได้รับยศพลตรี และดำรงตำแหน่งผู้บัญชาการกองทหารสื่อสารในอีก 2 ปีต่อมา เฟ็ลล์กีเบิลมีส่วนในปฏิบัติการวาลคิรี ซึ่งเกี่ยวข้องกับการลอบสังหารอดอล์ฟ ฮิตเลอร์ที่ "รังหมาป่า" เมื่อวันที่ 20 กรกฎาคม ค.ศ. 1944 โดยเขามีหน้าที่ตัดการสื่อสารที่ศูนย์บัญชาการดังกล่าว ซึ่งทำสำเร็จเพียงบางส่วน เมื่อแผนการล้มเหลว เฟ็ลล์กีเบิลถูกจับกุมและขึ้นศาลประชาชน เขาถูกประหารชีวิตเมื่อวันที่ 4 กันยายน ค.ศ. 1944 ที่เรือนจำเพลิทเซินเซในเบอร์ลินในสื่อ ในสื่อ. เอ็ดดี อิซซาร์ด นักแสดงชาวอังกฤษ รับบทเป็นนายพลเฟ็ลล์กีเบิล ในภาพยนตร์ ยุทธการดับจอมอหังการ์อินทรีเหล็ก</doc>
