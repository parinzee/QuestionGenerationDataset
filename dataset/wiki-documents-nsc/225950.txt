<doc id="225950" url="https://th.wikipedia.org/wiki?curid=225950" title="คู ฮเย-ซ็อน">คู ฮเย-ซ็อน คู ฮเย-ซ็อน ( เกิด 9 พฤศจิกายน ค.ศ. 1984) เป็นนักแสดง นักร้อง-นักแต่งเพลง คีตกวี และผู้กำกับชาวเกาหลีใต้ เคยเป็นที่รู้จักในฐานะไอดอลที่มีชื่อเสียงบนอินเทอร์เน็ตมาก่อน เธอเคยเป็นศิลปินฝึกหัดกับทางเอสเอ็มเอ็นเตอร์เทนเมนต์ ก่อนจะย้ายไปดีเอสพีมีเดียเพื่อเปิดตัวเกิร์ลกรุปหญิงที่ชื่อ Ria แต่หลังจากนั้นไม่นานก็ไม่ได้เปิดตัว ฮเย-ซ็อนจึงเซ็นสัญญาใหม่กับทางวายจีเอนเตอร์เทนเมนต์ ซีอีโอ ยัง ฮย็อน-ซ็อก ได้ให้คำแนะนำกับฮเย-ซ็อนว่าเธอเหมาะกับการแสดงมากกว่าร้องเพลง หลังจากนั้น เธอปรากฏตัวในละครสยองขวัญเรื่อง Anagram ก่อนจะได้รับความสนใจจากผู้ชมในละครซิตคอมทางช่องเอ็มบีซีเรื่อง Nonstop 5 หลังจากนั้น เธอประสบความสำเร็จอย่างสูงในละครเรื่อง เพียวอินฮาร์ต (2006), เดอะคิงแอนด์ไอ (2007), รักฉบับใหม่หัวใจ 4 ดวง (2009), ขอมองรักด้วยหัวใจ (2014) และ เทพบุตรแวมไพร์ (2015)</doc>
