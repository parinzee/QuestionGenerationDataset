<doc id="919521" url="https://th.wikipedia.org/wiki?curid=919521" title="เจ้าชายโจอาคิมแห่งเดนมาร์ก">เจ้าชายโจอาคิมแห่งเดนมาร์ก เจ้าชายโยคิมแห่งเดนมาร์ก เคานต์แห่งมงเปอซา ( ; 7 มิถุนายน 2512) เป็นพระราชโอรสองค์เล็กในสมเด็จพระราชินีนาถมาร์เกรเธอที่ 2 แห่งเดนมาร์ก กับ เจ้าชายเฮนริกแห่งเดนมาร์ก พระราชสวามี ทรงมีพระเชษฐา1พระองค์คือ เจ้าชายเฟรเดอริก มกุฎราชกุมารแห่งเดนมาร์กพระประวัติ พระประวัติ. พระบิดามารดาอุปถัมภ์ของเจ้าชายโยคิมได้แก่ เคานต์ฌ็องแห่งลาบอร์ด เดอ มงเปอซา, สมเด็จพระราชาธิบดีฮารัลด์ที่ 5 แห่งนอร์เวย์ เจ้าหญิงเบเนดิกเทอแห่งเดนมาร์ก และเจ้าหญิงคริสตินาแห่งสวีเดน เจ้าชายโยคิมทรงใช้ภาษาเดนมาร์กเป็นภาษาแม่ ทั้งยังสามารถรับสั่งภาษาฝรั่งเศส, อังกฤษ และเยอรมัน ปัจจุบันพระองค์ทรงพำนักอยู่ที่ปราสาทซเฮคเคินบอร์ก ในจัตแลนด์ เจ้าชายโยคิมทรงเข้าศึกษาโรงเรียนประจำตั้งแต่ พ.ศ. 2517-2519 ที่พระราชวังอามาเลียนเบิร์ก และจากนั้นตั้งแต่ พ.ศ. 2519-2525 ที่เครปสโครว์ ในโคเปนเฮเกน ในช่วง พ.ศ. 2525-2526 เป็นนักเรียนแลกเปลี่ยนที่เอโกลเดส์โรกส์ แคว้นนอร์ม็องดี ประเทศฝรั่งเศส ในปี พ.ศ. 2529 ทรงเข้าศึกษาต่อที่โอเรการ์ด จิมเนเซียม ใน พ.ศ. 2534-2536 ทรงสำเร็จการศึกษาเกี่ยวกับเศรษฐกิจการเกษตรที่ Den Classenske Agerbrugskole Næsgaardพระกรณียกิจด้านการทหาร พระกรณียกิจด้านการทหาร. เจ้าชายโยคิมทรงเริ่มศึกษาด้านการทหารในปี พ.ศ. 2530 เมื่อทรงได้เข้ากองทหารในพระราชินี ในปี พ.ศ. 2531 พระองค์ทรงได้รับการแต่งตั้งเป็นนายสิบและปีต่อมาทรงเป็นร้อยโทของกองกำลังสำรอง พระองค์ทรงได้เป็นผู้บัญชาการกองทหารรถถังตั้งแต่ พ.ศ. 2532-2533 จนในปี พ.ศ. 2533 ทรงได้รับการแต่งตั้งเป็นร้อยโทของกองกำลังสำรองในกองทัพสหรัฐอเมริกา และในปี พ.ศ. 2535 ทรงเป็นร้อยเอกของกองกำลังสำรอง หลังจากนั้นได้รับแต่งตั้งเป็นพันตรีของกองกำลังสำรองปี พ.ศ. 2548 และยังคงปฏิบัติงานด้านป้องกันประเทศชีวิตส่วนพระองค์เสกสมรสครั้งแรก ชีวิตส่วนพระองค์. เสกสมรสครั้งแรก. ในวันที่ 18 พฤศจิกายน พ.ศ. 2538 เจ้าชายโยคิมเสกสมรสกับอเล็กซานดรา คริสตินา มันลีย์ ชาวฮ่องกง อดีตพนักงานขายและหัวหน้าตัวแทนฝ่ายบริหารด้านการตลาด และมีเชื้อสายอังกฤษ, จีน, เช็ก และออสเตรีย พิธีจัดที่พระราชวังเฟรเดอริกสบอร์ก โดยทั้งคู่มีพระโอรส 2 พระองค์ได้แก่- เจ้าชายนิโคไล วิลเลียม อเล็กซานเดอร์ เฟรเดอริก (28 สิงหาคม 2542) - เจ้าชายเฟลิกซ์ เฮนริก วัลเดมาร์ คริสเตียน (22 กรกฎาคม พ.ศ. 2545) 16 กันยายน พ.ศ. 2547 ได้มีการรายงานว่าทั้ง 2 พระองค์ทรงแยกกันอยู่และทรงหย่าในวันที่ 8 เมษายน พ.ศ. 2548 ตามด้วยเคานต์เตสอเล็กซันดราทรงอภิเษกสมรสใหม่ทำให้ทรงสูญเสียพระอิสริยยศชั้นเจ้าหญิง เคานต์เตสทรงพำนักและทรงงานในเดนมาร์กต่อไปและทั้งคู่ร่วมกันใช้สิทธิในการดูแลพระโอรสทั้งสองเสกสมรสครั้งที่สอง เสกสมรสครั้งที่สอง. ในวันที่ 3 ตุลาคม พ.ศ. 2550 ราชสำนักได้ประกาศว่าเจ้าชายโยคิมทรงหมั้นกับมารี กาวัลลีเย เสกสมรสในวันที่ 24 พฤษภาคม พ.ศ. 2551 ที่โบสถ์โมเกลทอนเดอร์ ซึ่งเป็นโบสถ์เดียวกนกับพิธีศีลจุ่มเจ้าชายเฟลิกซ์แห่งเดนมาร์ก พิธีอภิเษกสมรสจัดขึ้นตรงกับวันครบรอบ 73 ปีการอภิเษกสมรสของพระอัยกาสมเด็จพระเจ้าเฟรเดอริกที่ 9 แห่งเดนมาร์ก กับพระอัยยิกาเจ้าหญิงอิงกริดแห่งสวีเดน โดยภายในงานพิธีอภิเษกที่จัดภายในโบสถ์ยุคกลาง ใกล้กับพระตำหนักที่ประทับของเจ้าชายโยคิม ทางตะวันตกเฉียงใต้ของประเทศ ซึ่งงานอภิเษกสมรสครั้งนี้มีแขกรับเชิญเพียง 300 คน รวมทั้งพระสหาย กับราชนิกูลเดนมาร์ก และตัวแทนราชวงศ์ในแถบสแกนดิเนเวีย รวมทั้งองค์มกุฎราชกุมารีวิกตอเรียแห่งสวีเดน และมกุฎราชกุมารโฮกุนแห่งนอร์เวย์ งานจัดอย่างเรียบง่าย ซึ่งแตกต่างกันมากกับความหรูหราของพิธีอภิเษกสมรสในโคเปนเฮเกน เมื่อปี พ.ศ. 2538 กับอดีตพระชายา ในวันที่ 10 ตุลาคม พ.ศ. 2551 ราชสำนักเดนมาร์กได้ประกาศว่าทั้งสองพระองค์มีพระบุตรองค์แรก เจ้าหญิงมารีทรงให้กำเนิดพระโอรสในเวลา 4 นาฬิกา 57 นาที ณ โรงพยาบาลริทฮอสพิทอเล็ทในวันที่ 4 พฤษภาคม พ.ศ. 2552 พระโอรสได้รับศีลจุ่มในวันที่ 26 กรกฎาคม พ.ศ. 2552 ที่โบสถ์โมเกลทอนเดอร์ ได้รับพระนามว่าเจ้าชายเฮนริกพระอิสริยยศพระอิสริยยศ. - เจ้าชายโยคิมแห่งเดนมาร์ก (7 มิถุนายน พ.ศ. 2512 – 29 เมษายน พ.ศ. 2551) - เจ้าชายโยคิมแห่งเดนมาร์ก เคานต์แห่งมงเปอซา (29 เมษายน พ.ศ. 2551 – ปัจจุบัน)</doc>
