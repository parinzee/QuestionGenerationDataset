<doc id="182901" url="https://th.wikipedia.org/wiki?curid=182901" title="กล้ามเนื้อดีเพรสเซอร์ ซูเปอร์ซิลิไอ">กล้ามเนื้อดีเพรสเซอร์ ซูเปอร์ซิลิไอ กล้ามเนื้อดีเพรสเซอร์ ซูเปอร์ซิลิไอ (Depressor Supercilii) เป็นกล้ามเนื้อตาของร่างกายมนุษย์ ธรรมชาติของกล้ามเนื้อนี้ยังคงเป็นที่ถกเถียงกันในปัจจุบัน ตำราทางกายวิภาคศาสตร์บางเล่มนับกล้ามเนื้อนี้เป็นกล้ามเนื้อมัดหนึ่ง (เช่น Netter, et al) แต่ผู้เขียนส่วนใหญ่นับกล้ามเนื้อนี้เป็นส่วนหนึ่งของกล้ามเนื้อหลับตา (orbicularis oculi) ในทางตรงกันข้าม ตจแพทย์, จักษุแพทย์, และศัลยแพทย์พลาสติกจำนวนมากนับกล้ามเนื้อดีเพรสเซอร์ ซูเปอร์ซิลิไอเป็นกล้ามเนื้อมัดหนึ่งแยกออกมา และทำหน้าที่เฉพาะในการเคลื่อนไหวคิ้วและผิวหนังบริเวณแสกหน้า.จุดเกาะต้นและจุดเกาะปลาย จุดเกาะต้นและจุดเกาะปลาย. กล้ามเนื้อดีเพรสเซอร์ ซูเปอร์ซิลิไอมีจุดเกาะต้นที่ขอบเบ้าตาด้านใกล้กลาง (medial orbital rim) ใกล้กับกระดูกแอ่งถุงน้ำตา (lacrimal bone) และมีจุดเกาะปลายบนมุมด้านใกล้กลางของกระดูกเบ้าตา ใต้ต่อกล้ามเนื้อคอร์รูเกเตอร์ ซูเปอร์ซิลิไอ (corrugator supercilii) ในบางครั้งอาจพบปลายจุดเกาะมี 2 อัน แต่โดยทั่วไปแล้วจะมีเพียง 1 จุด</doc>
