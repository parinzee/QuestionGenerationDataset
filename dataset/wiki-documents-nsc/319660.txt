<doc id="319660" url="https://th.wikipedia.org/wiki?curid=319660" title="ทุ่นระเบิดเคลย์มอร์">ทุ่นระเบิดเคลย์มอร์ ทุ่นระเบิดสังหารบุคคล เอ็ม18เอ1 เคลย์มอร์ () เป็นทุ่นระเบิดสังหารบุคคล ที่ใช้งานโดยกองทัพสหรัฐ ออกแบบโดยนอร์แมน แม็กลีออด ซึ่งเป็นผู้ตั้งชื่อทุ่นระเบิดชนิดนี้ ตามศัพท์ภาษาแกลิกแบบสกอต "เคลย์มอร์" ระเบิดรุ่นแรกใช้ชื่อว่า เอ็ม18 เคลย์มอร์ ออกแบบขึ้นในช่วงทศวรรษ 1950 เริ่มใช้งานครั้งแรกในสงครามเวียดนาม ประกอบด้วยกล่องพลาสติกรูปโค้ง ภายในบรรจุซีโฟร์ และสะเก็ดสังหารเป็นลูกกลมเหล็กขนาดเส้นผ่าศูนย์กลาง 1/8 นิ้ว จำนวน 700 ลูก เมื่อถูกจุดระเบิดลูกเหล็กจะพุ่งเป็นแนวรูปพัด ระยะประมาณ 100 เมตร ทำมุมประมาณ 60 องศา ความสูงประมาณ 2 เมตร ด้วยความเร็วประมาณ 1,200 เมตร/วินาที การจุดระเบิดทำได้สามวิธีคือ ใช้ผู้ควบคุม ไม่ใช้ผู้ควบคุม (ทำงานโดยใช้สายลวด หรือระบบอื่นๆ เช่น สวิทช์แสง สวิทช์จับความเคลื่อนไหว สวิทช์สั่นสะเทือน) และระบบหน่วงเวลา สามารถทำความสูญเสียกับทหารราบและยานยนต์ไม่หุ้มเกราะ ในประเทศไทย บางครั้งมีผู้เรียกระเบิดชนิดนี้ว่า "เคโม"</doc>
