<doc id="744713" url="https://th.wikipedia.org/wiki?curid=744713" title="วัดศรีชุม (จังหวัดแพร่)">วัดศรีชุม (จังหวัดแพร่) วัดศรีชุม เป็นวัดในจังหวัดแพร่ อยู่ทางตะวันตกเฉียงเหนือของคุ้มเจ้าหลวง บนถนนเจริญเมืองใกล้ประตูศรีชุม เป็นวัดเก่า ภายในวัดมีพระพุทธรูปยืนแบบสุโขทัย มีพระเจดีย์ทรงปราสาทยอดทรงระฆังแบบล้านนา วัดนี้เคยมีชื่อเสียงทางวิปัสสนา เจ้ากาวิละจากลำปางเคยบวชเรียนที่วัดนี้เมื่อ พ.ศ. 2302 ก่อนจะกลับไปครองเมืองลำปาง ครูบาอุตมา เคยเป็นเจ้าอาวาสวัดนี้ ครูบากัญจนอรัญญวาสีมหาเถรเคยอุปสมบทและบวชเรียนที่วัดนี้</doc>
