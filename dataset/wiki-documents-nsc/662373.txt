<doc id="662373" url="https://th.wikipedia.org/wiki?curid=662373" title="โดราเอมอน ตอน ตำนานสุริยกษัตริย์ (ตำนานเทพสุริยา)">โดราเอมอน ตอน ตำนานสุริยกษัตริย์ (ตำนานเทพสุริยา) โดราเอมอน ตอน ตำนานสุริยกษัตริย์ (ตำนานเทพสุริยา) () เป็นโดราเอมอนฉบับภาพยนตร์การ์ตูนเรื่องยาว มีความยาวทั้งสิ้น 93 นาที ภาพยนตร์ชุดนี้ถือเป็นตอนที่ 21 ของโดราเอมอนฉบับภาพยนตร์ ออกฉายครั้งแรกในประเทศญี่ปุ่นเมื่อวันที่ 4 มีนาคม ค.ศ. 2000 และเข้าฉายในประเทศไทยเมื่อวันที่ 11 ตุลาคม ค.ศ. 2002 (พ.ศ. 2545) โดยใช้ชื่อตอนว่า "โดเรม่อนตำนานสุริยกษัตริย์" (สะกดตามต้นฉบับ)เรื่องย่อ เรื่องย่อ. โดราเอมอนได้ใช้ "อุปกรณ์เวทีสารพัดนึก" เพื่อให้พวกโนบิตะได้ซ้อมแสดงละครเวทีโรงเรียนก่อนถึงวันแสดง แต่ทว่าเกิดขัดแย้งกันเองจึงเลิกซ้อมไป แต่ไจแอนท์เอาอุปกรณ์เวทีสารพัดนึกไปด้วย โดราเอมอนจึงใช้ช่องกาลเวลากับโมจิดักกาลเวลาเพี่อเอาของวิเศษคืน แต่เกิดเหตุขัดข้องทำให้ช่องกาลเวลาไปโผล่ที่ "อาณาจักรยามานะ" ทำให้โนบิตะได้พบกับเจ้าชายทีโอ (ที่หน้าตาเหมือนโนบิตะมากจนแทบจะแยกไม่ออก) ทั้งคู่จึงตกลงกันว่าจะสลับตัวกัน ให้โนบิตะไปเป็นทีโอ ส่วนทีโอไปเป็นโนบิตะ ต่อมาพวกโนบิตะได้รู้เรื่องเกี่ยวกับเรดิน่า แม่มดชั่วร้ายที่ใช้เวตมนตร์ดำทำให้เกิดปัญหาต่อมายานะ ทีโอจึงอยากจะเรียนรู้วิธีกำจัดเรดิน่า แต่แล้วก็เกิดปัญหาจนได้ เมื่อเรดิน่าได้จับตัวคุคุ เพื่อนสนิทของทีโอไปไว้ที่วิหารแห่งความมืด ทีโอจึงตามไปช่วยคุคุเพียงลำพัง แต่หารู้ไม่ว่านั่นเป็นกับดักของเรดิน่าที่จะใช้ทีโอเป็นเครื่องสังเวยในพิธีบูชายัน โนบิตะและผองเพื่อนจึงเดินทางไปยังวิหารแห่งความมืดเพี่อไปช่วยทีโอและคุคุก่อนที่จะสายเกินไป</doc>
