<doc id="34209" url="https://th.wikipedia.org/wiki?curid=34209" title="แม่พระรับเกียรติยกขึ้นสวรรค์">แม่พระรับเกียรติยกขึ้นสวรรค์ พระนางมารีย์รับเกียรติเข้าสู่สวรรค์ หรือ แม่พระรับเกียรติยกขึ้นสวรรค์ () หมายถึงเหตุการณ์ที่พระเป็นเจ้าทรงนำพระนางมารีย์พรหมจารีขึ้นสวรรค์ทั้งกายและวิญญาณ ในคริสตจักรโรมันคาทอลิกเชื่อว่าเมื่อพระแม่มารีย์ถึงแก่มรณกรรมลง บรรดาอัครทูตได้ฝังศพท่านไว้ในคูหาแห่งหนึ่ง แต่เมื่ออัครทูตได้กลับไปดูพระศพอีกครั้งก็พบว่าคูหาว่างเปล่าเหมือนคูหาของพระเยซู จึงเชื่อว่าท่านได้รับการอัญเชิญขึ้นสวรรค์ทั้งกายและวิญญาณ และจัดวันสมโภชเหตุการณ์นี้ทุก ๆ วันที่ 15 สิงหาคมของทุกปี ศาสนจักรคาทอลิกถือว่าข้อความเชื่อข้อนี้เป็นข้อกำหนดที่ไม่อาจผิดพลาดได้ และถูกกำหนดขึ้นมาโดยสมเด็จพระสันตะปาปาปิอุสที่ 12 ในวันที่ 1 พฤศจิกายน ปี ค.ศ. 1950ประวัติ ประวัติ. เรื่องแนวคิดแม่พระได้รับการยกขึ้นสวรรค์มีที่มาย้อนกลับไปได้ตั้งแต่ช่วงศตวรรษต้น ๆ ของคริสตจักร ซึ่งหลักฐานเก่าแก่ที่สุดพบได้จากบทบรรยายที่เรียกว่า Liber Requiei Mariae (หนังสือว่าด้วยเรื่องการพักผ่อนของพระแม่มารีย์) เช่นเดียวกับหนังสือหลักฐานอื่น ๆ ที่เกิดขึ้นหลังจากนี้ เชื่อกันว่าท่านได้ถึงแก่มรณกรรมในเขตกรุงเยรูซาเลม โดยมีนักบุญทอมัสเป็นประจักษ์พยานในการเห็นท่านได้รับการยกขึ้นสวรรค์จากสุสานของ โดยไม่เหลือร่างกายทิ้งไว้บนโลกด้วย คือขึ้นสวรรค์ทั้งร่างกายและวิญญาณ (assumption) นั่นเอง ซึ่งในภายหลัง ข้อความเชื่อข้อนี้ก็ได้รับการยอมรับในศาสนจักรคาทอลิกว่าเป็นข้อเท็จจริงอันมิอาจผิดพลาดได้ และเป็นข้อความเชื่อที่คริสต์ศาสนิกชนคาทอลิกทุกคนต้องเชื่อว่าเป็นความจริงความสำคัญของการถูกรับขึ้นสวรรค์ในคำสอนของคาทอลิก ความสำคัญของการถูกรับขึ้นสวรรค์ในคำสอนของคาทอลิก. ลูดวิก อ็อต ได้อธิบายในข้อความเชื่อพื้นฐานของคาทอลิกไว้ว่า “ข้อเท็จจริงเรื่องการสิ้นพระชนม์ของพระนางได้รับการยอมรับโดยบาทหลวงและนักเทววิทยาทั้งหลาย และข้อความเชื่อนี้ก็ได้ถูกแสดงออกมาผ่านศาสนพิธีของพระศาสนจักรศักดิ์สิทธิ์” ซึ่งนอกจากเขาจะสรุปข้อคิดเห็นสนับสนุนอื่น ๆ แล้ว เขายังเสริมด้วยว่า “สำหรับพระนางมารีย์แล้ว พระนางได้รับการปลดเปลื้องจากบาปกำเนิดและบาปของตน ดังนั้นความตายที่เกิดกับพระนางจึงไม่ใช่บทลงโทษจากบาปความผิด หากแต่เป็นสิ่งที่สมควรเกิดกับร่างกายของพระนางตามธรรมชาติ คือเป็นร่างเนื้อหนังที่รู้ตาย เสื่อมสลายได้ ดังนั้นความตายของพระนางจึงเป็นการปลดปล่อยท่านตามกฎของธรรมชาติ เพื่อให้พระนางได้ไปอยู่ร่วมกับพระบุตรสุดที่รักของพระนางในสวรรค์นั่นเอง” แต่เรื่องของความตายที่เกิดกับท่านยังไม่สามารถระบุได้ชัดเจนว่าความตายเกิดกับท่านจริงหรือไม่ คือท่านได้สิ้นชีวิตและได้รับการยกขึ้นสวรรค์ หรือท่านไม่ได้เสียชีวิตลงเลยแต่แรก หากแต่ได้รับการยกขึ้นสวรรค์เลยกันแน่ ซึ่งข้อความเชื่อนี้ก็ไม่ได้ระบุอย่างชัดเจนว่าท่านผ่านประสบการณ์ของความตายทางกายหรือไม่ หากแต่ยืนยันอย่างแน่นอนว่าท่านได้รับการยกขึ้นสวรรค์ทั้งร่างกายและวิญญาณจริงวันแม่พระรับเกียรติยกขึ้นสวรรค์ วันแม่พระรับเกียรติยกขึ้นสวรรค์. ตรงกับวันที่ 15 สิงหาคม ของทุกปี จะมีพิธีสมโภชพระนางมารีย์พรหมจารีรับเกียรติเข้าสู่สวรรค์ โรงเรียนที่สังกัดเขตมิสซังโรมันคาทอลิกจะหยุดเรียนทั้งหมด นอกจากนี้ยังถือว่าแม่พระรับเกียรติยกขึ้นสวรรค์เป็นองค์อุปถัมภ์ศาสนจักรโรมันคาทอลิกในประเทศไทยด้วย</doc>
