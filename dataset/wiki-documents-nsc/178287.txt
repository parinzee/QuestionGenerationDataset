<doc id="178287" url="https://th.wikipedia.org/wiki?curid=178287" title="เดอะ แฮปเพนนิ่ง วิบัติการณ์สยองโลก">เดอะ แฮปเพนนิ่ง วิบัติการณ์สยองโลก เดอะ แฮปเพนนิ่ง วิบัติการณ์สยองโลก () ภาพยนตร์ไซไฟระทึกขวัญสัญชาติฮอลลีวู้ด ออกฉายในปี ค.ศ. 2008เรื่องย่อ เรื่องย่อ. ที่สวนสาธารณะเซ็นทรัล พาร์ค เวลา 8.00 น. มีผู้คนก็เกิดอาการแปลก ๆ เกิดการฆ่าตัวตายกันเอง จากนั้นก็มีอาการเช่นนี้ไปทั่วสหรัฐอเมริกา ที่ฟิลาเดลเฟีย เอลเลียต มัวร์ (มาร์ค วอร์ลเบิร์ก) ครูสอนวิทยาศาสตร์ในโรงเรียนมัธยมได้รับรู้ถึงปรากฏการณ์ประหลาดนี้ จึงพยามยามหลบหนีพร้อมด้วย อัลม่า (ซูอี้ เดสชาแนล) ภรรยาที่ระหองระแหงกัน แต่ทั้งคู่ก็ร่วมกันต่อสู้มา โดยมี จูเลี่ยน (จอห์น ลาไกวซาโม่) ครูสอนคณิตศาสตร์ที่โรงเรียนเดียวกันกับเอลเลียต และ เจส (แอชลิน ซานเชส) ลูกสาววัย 8 ขวบของจูเลี่ยน ทั้งหมดมุ่งหน้าไปยังดินแดนปศุสัตว์ในเพนซิลเวเนีย ด้วยความหวังว่า คงรอดพ้นจากการจู่โจมที่น่ากลัวเช่นนี้ และแผ่กระจายเป็นวงกว้างออกไปไม่หยุดยั้ง โดยไม่มีใครรู้ว่ามันเกิดจากอะไร การก่อการร้ายหรือสารพิษหรือเป็นสิ่งที่รัฐบาลทดลองกับประชาชนเสียงวิพากษ์วิจารณ์ เสียงวิพากษ์วิจารณ์. The Happening เป็นภาพยนตร์เรื่องต่อจาก Lady in the Water ของ เอ็ม. ไนท์ ชยามาลาน ซึ่งไม่ประสบความสำเร็จเลยทั้งในด้านรายได้และเสียงวิจารณ์ จนมีชื่อเข้าชิงรางวัลราสเบอรี่ทองคำหรือรางวัลภาพยนตร์ยอดแย่แห่งปีถึงหลายรางวัล กับภาพยนตร์เรื่องนี้เป็นเรื่องแรกของชยามาลานที่ได้เรต R คือมีหลากฉากที่มีความรุนแรงและเห็นเลือดอย่างชัด ๆ ซึ่งไม่เคยมีมาก่อนในภาพยนตร์ของชยามาลาน ภาพยนตร์ไม่ได้ให้คำตอบว่าปรากฏการณ์ประหลาดที่เกิดขึ้นนี้เกิดจากอะไร แต่อาจเป็นไปได้ว่าเกิดจากสารพิษที่ต้นไม้ขับออกมาเพื่อป้องกันตัวจากการที่มนุษย์ทำลายสิ่งแวดล้อม อีกทั้งก็ยังไม่มีการหักมุมแบบภาพยนตร์เรื่องก่อนหน้านี้จนเป็นเอกลักษณ์ประจำตัวของชยามาลาน และชยามาลานก็มิได้ปรากฏตัวในลักษณะ Cameo อีกเหมือนเรื่องก่อน ๆ แต่ในเครดิตท้ายเรื่องปรากฏชื่อของชยามาลานว่าแสดงเป็น โจอี้ ซึ่งก็คือชายหนุ่มที่มาติดพันอัลม่าภรรยาของเอลเลียตนั่นเอง แต่ว่าในเรื่องนี้ผู้ชมไม่อาจได้เห็นตัวหรือได้ยินเสียงของโจอี้เลย ภาพยนตร์ถูกจัดให้เป็นภาพยนตร์ยอดแย่ตลอดกาลเป็นอันดับ 8 จากการจัดอันดับของนิตยสารเอ็มไพร์</doc>
