<doc id="484280" url="https://th.wikipedia.org/wiki?curid=484280" title="สัญญา (ชุดไมรอน โบลิทาร์)">สัญญา (ชุดไมรอน โบลิทาร์) สัญญา () เป็นนวนิยายแนวสืบสวนสอบสวน/ระทึกขวัญ เขียนโดย ฮาร์ลาน โคเบน งานเขียนชิ้นนี้เป็นลำดับที่ 8 ในชุดนักสืบ ไมรอน โบลิทาร์ โคเบนกลับมาเขียนในชุดนี้อีกครั้ง หลังจากเล่มล่าสุดในตอนนั้นคือ ลับ (Darkest Fear) ออกวางจำหน่ายเมื่อ 6 ปีก่อน ฉบับภาษาอังกฤษ ตีพิมพ์โดยสำนักพิมพ์โอไรออน เมื่อเดือนพฤษภาคม พ.ศ. 2549 สำหรับฉบับภาษาไทย แปลโดยมณฑารัตน์ ทรงเผ่า ตีพิมพ์โดยแพรวสำนักพิมพ์ เมื่อปี พ.ศ. 2550เรื่องย่อ เรื่องย่อ. หกปีมาแล้ว หลังจากที่ไมรอน โบลิทาร์เลิกทำตัวเป็นฮีโร่ คอยสืบเรื่องของคนนั้นคนนี้ เป็นเวลาหกปีที่เขาไม่ได้ชกต่อยกับใคร ไม่ได้จับ หรือยิงปืน เขาไม่ได้โทรหาวิน เพื่อนรัก ให้มาช่วยเขาหรือมาเป็นกำลังเสริม และทุกสิ่งทุกอย่างกำลังจะเปลี่ยนไป เพียงเพราะคำ “สัญญา”... เป็นคำสัญญาง่ายๆ เนื่องจากไมรอนเคยเสียเพื่อนไปจากอุบัติเหตุรถยนต์สมัยอยู่ไฮสกูล คืนวันหนึ่งในงานปาร์ตี้ เขาจึงให้สัญญากับเอมีและแคลร์ เด็กสาวสองคนผู้เป็นลูกสาวของเพื่อนว่า หากพวกเธออยู่นอกบ้านและเจอปัญหาอะไร แต่ไม่กล้าโทร.หาพ่อแม่ ขอให้โทร.หาเขา ไม่ว่าเขาจะอยู่ที่ไหน ไม่ว่าตอนนั้นจะเป็นเวลาอะไร เขาจะไปรับและจะช่วยเหลือพวกเธอทุกอย่าง โดยจะไม่ถามอะไรทั้งสิ้น หลายคืนต่อมา ไมรอนได้รับโทรศัพท์จากเอมี ขอให้เขาไปรับเธอจากมิดทาวน์แมนฮัตตันไปส่งที่บ้านเพื่อนเธอในนิวเจอร์ซี วันรุ่งขึ้น พ่อแม่ของเด็กสาวแจ้งความว่าลูกสาวหายตัวไปและไมรอนก็เป็นคนสุดท้ายที่เจอเธอ และเมื่อหลักฐานที่พบภายหลังบ่งชี้ว่าคดีหายตัวครั้งนี้มีความเกี่ยวโยงกับการหายตัวไปอย่างลึกลับของ เคที โรเชสเตอร์ เด็กสาวอีกคน ไมรอนจึงกลายเป็นผู้ต้องสงสัยอันดับหนึ่งของทั้งสองคดี แต่สำหรับไมรอน ทุกคนที่เกี่ยวข้องกับเคทีล้วนน่าสงสัย เพราะต่างก็มีความลับ และต่างก็พร้อมจะทำทุกอย่างเพื่อปกปิดความลับนั้นไว้</doc>
