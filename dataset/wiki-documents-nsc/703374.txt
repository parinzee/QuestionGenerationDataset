<doc id="703374" url="https://th.wikipedia.org/wiki?curid=703374" title="ทางหลวงแผ่นดินหมายเลข 410">ทางหลวงแผ่นดินหมายเลข 410 ทางหลวงแผ่นดินหมายเลข 410 (สายปัตตานี–เบตง) เป็นทางหลวงแผ่นดินแนวเหนือ-ใต้ที่เชื่อมต่อระหว่างจังหวัดปัตตานีกับจังหวัดยะลา มีเส้นทางเลียบแม่น้ำปัตตานี มีระยะทางตลอดทั้งสาย 163.776 กิโลเมตร นอกจากนี้ เส้นทางยังเชื่อมต่อกับพรมแดนประเทศมาเลเซียอีกด้วยรายละเอียดของเส้นทาง รายละเอียดของเส้นทาง. เส้นทางมีจุดเริ่มต้นทางทิศเหนือบนทางหลวงแผ่นดินหมายเลข 42 ในอำเภอเมืองปัตตานี จังหวัดปัตตานี จากนั้นมุ่งไปทางทิศใต้ ผ่านอำเภอยะรัง แล้วเข้าสู่อำเภอเมืองยะลา จังหวัดยะลา เข้าเขตเทศบาลนครยะลา โดยถนนในช่วงผ่านเทศบาลมีชื่อถนนว่า ถนนสิโรรส และ ถนนสุขยางค์ จากนั้นเข้าอำเภอกรงปินัง อำเภอบันนังสตา ข้ามแม่น้ำปัตตานี เข้าอำเภอธารโต แล้วเลียบเขื่อนบางลาง จากนั้นเข้าอำเภอเบตง และสิ้นสุดที่เทศบาลเมืองเบตง และถ้าเลี้ยวขวาจะสามารถออกไปยังประเทศมาเลเซียได้ โดยผ่านด่านตรวจคนเข้าเมืองเบตงประวัติ ประวัติ. ทางหลวงแผ่นดินหมายเลข 410 ประกอบด้วยถนน 2 สายทาง คือ 1. ถนนสิโรรส ซึ่งเดิมมีชื่อเรียกว่า ทางหลวงแผ่นดินสายปัตตานี-ยะลา ได้รับการตั้งชื่อดังกล่าวเมื่อวันที่ 10 ธันวาคม พ.ศ. 2493 ในสมัยที่จอมพล ป. พิบูลสงครามเป็นนายกรัฐมนตรี เพื่อเป็นเกียรติแก่นายสุบิน สิโรรส นายช่างแขวง และ 2. ถนนสุขยางค์ ซึ่งเดิมมีชื่อเรียกว่า ทางหลวงแผ่นดินสายยะลา-เบตง ได้รับการตั้งชื่อดังกล่าวในวันเดียวกัน เพื่อเป็นเกียรติแก่พระยาสารศาสตร์ ศิริลักษณ์ (สารศาสตร์ ศิริลักษณ์ สุขยางค์) อดีตนายช่างทางเอกรายชื่อทางแยกรายชื่อทางแยก. - จังหวัดปัตตานี - ทางหลวงแผ่นดินหมายเลข 42 ในอำเภอเมืองปัตตานี จังหวัดปัตตานี - ทางหลวงแผ่นดินหมายเลข 4061 ในอำเภอยะรัง จังหวัดปัตตานี- จังหวัดยะลา - ทางหลวงแผ่นดินหมายเลข 4082 ในอำเภอเมืองยะลา จังหวัดยะลา - ทางหลวงแผ่นดินหมายเลข 4273 ในอำเภอบันนังสตา จังหวัดยะลา - ทางหลวงแผ่นดินหมายเลข 4077 ในอำเภอบันนังสตา จังหวัดยะลา - ทางหลวงแผ่นดินหมายเลข 4363 ในอำเภอธารโต จังหวัดยะลา - ทางหลวงแผ่นดินหมายเลข 4325 ในอำเภอเบตง จังหวัดยะลา - ทางหลวงแผ่นดินหมายเลข 4326 ในอำเภอเบตง จังหวัดยะลา</doc>
