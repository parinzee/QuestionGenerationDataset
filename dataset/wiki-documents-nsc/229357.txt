<doc id="229357" url="https://th.wikipedia.org/wiki?curid=229357" title="7 ประจัญบาน">7 ประจัญบาน 7 ประจัญบาน เป็นภาพยนตร์ไทย ซึ่งดัดแปลงจากภาพยนตร์เรื่อง 1 ต่อ 7 ของ ส.อาสนจินดา โดยเป็นเรื่องราววีรกรรมการกอบกู้ชาติไทยที่เกิดขึ้นในช่วงสมัยสงครามโลกครั้งที่ 2 ออกฉายครั้งแรกเมื่อวันที่ 22 มกราคม พ.ศ. 2506 กำกับโดย ส.อาสนจินดา นำแสดงโดย มิตร ชัยบัญชา, คริสติน เหลียง, รุจน์ รณภพ และ ทักษิณ แจ่มผล ส.อาสนจินดา ได้นำเรื่อง 7 ประจัญบาน มาสร้างและกำกับเองเป็นครั้งที่สอง โดยมีสหมงคลฟิล์ม เป็นผู้จัดจำหน่าย ออกฉายวันที่ 7 ตุลาคม พ.ศ. 2520 นำแสดงโดย กรุง ศรีวิไล, เนาวรัตน์ ยุกตะนันท์, สรพงศ์ ชาตรี, วิยะดา อุมารินทร์ และ นิรุตติ์ ศิริจรรยา ในปี พ.ศ. 2545 สหมงคลฟิล์ม นำเรื่อง 7 ประจัญบาน มาสร้างภาพยนตร์อีกครั้ง โดยมี เฉลิม วงศ์พิมพ์เป็นผู้กำกับ ออกฉายวันที่ 26 เมษายน พ.ศ. 2545 นำแสดงโดย พงษ์พัฒน์ วชิรบรรจง, อัมรินทร์ นิติพน, เท่ง เถิดเทิง, ค่อม ชวนชื่น, ทศพล ศิริวิวัฒน์, แช่ม แช่มรัมย์, พิเศก อินทรครรชิต, พรรณวรินทร์ ศรีสวัสดิ์, กุณฑีรา สัตตบงกช, ดลยา โพธิภัทรกุล, ดี๋ ดอกมะดัน, สะอาด เปี่ยมพงษ์สานต์ และ ประกาศิต โบสุวรรณ ทำรายได้ 58.30 ล้านบาท ต่อมาจึงมีการสร้างภาพยนตร์ภาคต่อ "7 ประจัญบาน 2" ในปี พ.ศ. 2548 สำหรับละครโทรทัศน์ ทางสถานีวิทยุโทรทัศน์ไทยทีวีสีช่อง 3 และ กอบสุข จารุจินดา ได้นำเรื่อง 7 ประจัญบาน มาสร้างเป็นละคร โดยใช้นักแสดงหน้าใหม่ กับนักแสดงที่เคยแสดงในภาพยนตร์ คือ พงษ์พัฒน์ วชิรบรรจง และ สรพงศ์ ชาตรี ออกอากาศในปี พ.ศ. 2553เรื่องย่อภาพยนตร์ พ.ศ. 2545 เรื่องย่อ. ภาพยนตร์ พ.ศ. 2545. ในช่วง สงครามเวียดนาม ได้มีชายไทย 7 คนที่ทำภารกิจรบเพื่อชาติ ได้แก่ จ่าดับ จำเปาะ (พงษ์พัฒน์ วชิรบรรจง), หมัด เชิงมวย (เท่ง เถิดเทิง), ตังกวย แซ่ลี้ (ทศพล ศิริวิวัฒน์), อัคคี เมฆยันต์ (อัมรินทร์ นิติพน), ดั่น มหิทธา (พิเศก อินทรครรชิต), กล้า ตะลุมพุก (แช่ม แช่มรัมย์) และ จุก เบี้ยวสกุล (ค่อม ชวนชื่น) หลังจากที่เสร็จสิ้นภารกิจรบเพื่อชาติ ก็ต่างแยกย้ายกันไปตามแดนดินถิ่นมาตุภูมิ ที่ต่างถือกำเนิดกันไป กลับไปหาเหล่าผู้คนที่อยู่ข้างหลัง ที่คอยเป็นกำลังใจ รอคอยวีรบุรุษในใจของพวกเขามาตลอดชีวิต บ้างก็ได้ดิบได้ดี บ้างก็ยังคงวนเวียนไป ตามวัฏจักรแห่งการดิ้นรนต่อสู้ เพียงทว่าครานี้ ไม่ได้รบราฆ่าฟันกับผู้คนต่างชาติ ที่เคยมารุกรานอีกต่อไป แต่เป็นการดิ้นรนต่อสู้กับบางสิ่ง ที่สถิตย์อยู่ภายในจิตใจของตนเองต่างหาก คน 7 คนที่มีเอกลักษณ์ความแสบ เจ็บแปลบ ในแบบฉบับที่ไม่มีใครเหมือน และรับรองว่าไม่เหมือนใคร เริ่มปฏิบัติการตามแผน ภารกิจต่อมา กล้าหาญลุกขึ้นสู้กับพวกทหารอเมริกัน ซึ่งนำโดย หมวดปีเตอร์ (ปีเตอร์ ไมออคซิ) รวมทั้งคู่อริเก่าอย่างเสือเอ๋อและพรรคพวกละครโทรทัศน์ พ.ศ. 2553 ละครโทรทัศน์ พ.ศ. 2553. ในยุคสมัยที่ สงครามโลกครั้งที่ 2 จ่าดับ จำเปาะ ทหารแห่งกองทัพไทยเดินทางกลับบ้าน ระหว่างทาง เจอเรือของกองกำลังทหาร ร้อยโทโตโมะ ทรมานเชลยศึก คนไทยเห็นความทารุณไม่ไหวเข้าห้าม โตโมะกราดยิงชาวบ้านตายหมด จ่าดับเข้าตะลุยทหารญี่ปุ่นจนแพ้ จ่าดับดีใจที่ได้เอาคืนพวกใหญ่คับแผ่นดิน พอถึงบ้าน พบเมียรักที่อุ้มท้องลูก 7 เดือน นอนจมกองเลือด เพราะโดนพวกโตโมะฆ่าทิ้ง สิ่งแทนใจสุดท้ายคือกางเกงแดงที่เย็บไว้ จ่าดับตั้งใจชำระแค้นส่วนตัวใส่กางเกงแดงควงปืน บุกค่ายทหารญี่ปุ่นแต่ถูกโตโมะและลูกน้องทำร้าย จ่าดับฟื้นขึ้นมาในฐานบัญชาการของ พล.ต.ท กัมปนาท ซึ่งมีภารกิจลับต่อต้านญี่ปุ่น จ่าดับเอาด้วย งานแรกจ่าดับลุยเดี่ยวแต่เกือบเสียเรื่องเมื่อเจอลูกน้องเก่าอย่าง ดั้น มหิทธา จ่าดับต้องหนีทหาร ตังกวย แช่ลี้ ช่วยจ่าดับจากทหารญี่ปุ่นไว้ทันที่บ่อน จากนั้นจ่าดับมาตามลูกน้องเก่า เหมาะ เชิงมวย แต่ดันพูดผิดหูกับ อัคคี เมฆยันต์ หนุ่มสำอางเจ้าของบ่อน จนเกิดตะลุมบอน กัมปนาทต้องเข้าสงบศึกและสั่งให้ทุกคนตามหา กล้า ตะลุมพุก เป็นกุญแจอีกดอกที่สำคัญที่จะตบตาพาเข้าหาทหารญี่ปุ่น แต่พอจะลงมือ จุก เบี้ยวสกุล มือระเบิดมัวแต่ปลุกพระในคอจนโตโมะล้อมจับทุกคนได้ จ่าดับกับพวกร่วมใจถล่มค่ายญี่ปุ่นจนย่อยยับนักแสดงนำ</doc>
