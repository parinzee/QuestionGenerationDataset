<doc id="171934" url="https://th.wikipedia.org/wiki?curid=171934" title="ตามรอยพ่อ">ตามรอยพ่อ ตามรอยพ่อ เป็นละครของบริษัท ทูแฮนส์ จำกัด ซึ่งเป็นภาคต่อของละครเรื่อง อยู่กับก๋ง ซึ่งเคยออกอากาศทางสถานีโทรทัศน์กองทัพบกช่อง 5 ที่เคยออกอากาศในกลางปี พ.ศ. 2548 ตามรอยพ่อ ออกอากาศทางช่อง 9 เวลา 17.30 - 18.30 น. โดยผู้เขียนบทคือ หยก บูรพา (เฉลิม รงคผลิน) เช่นเดียวกับอยู่กับก๋งโดยได้หยิบยกเอาปัญหาและแง่มุมต่างๆ ของสังคมมาตีแผ่ในลักษณะของละคร เช่น ปัญหาการขับรถซิ่งของวัยรุ่น การเรียนกวดวิชาของนักเรียนในปัจจุบัน การหลงเชื่อไสยศาสตร์ การคลั่งไคล้ศิลปินของวัยรุ่นจนหลงลืมการเรียน ปัญหาหนี้สินบัตรเครดิต การบีบบังคับลูกให้เดินไปตามทางที่ตัวเองวางไว้ รวมทั้งยังสอดแทรกแนวปรัชญาเศรษฐกิจพอเพียงไว้ในเนื้อเรื่องอีกด้วย ในปี พ.ศ. 2559 ทาง พีพีทีวี นำตามรอยพ่อฉบับปี พ.ศ. 2550 ออกอากาศอีกครั้งด้วยระบบความคมชัดสูงโดยออกอากาศทุกวันเสาร์และอาทิตย์ เวลา 13.30-14.55 น. เริ่มตอนแรกในวันที่ 22 ตุลาคม พ.ศ. 2559–26 พฤศจิกายน พ.ศ. 2559ตัวละครในเรื่องตัวละครในเรื่อง. - หยก บูรพา รับบทโดย นิรุตติ์ ศิริจรรยา เป็นพ่อของศิลา เป็นผู้ที่สั่งสอนลูกๆ หลานๆ ให้เดินตามแนวทางที่ถูกต้อง - ศิลา บูรพา รับบทโดย พล ตัณฑเสถียร เป็นพ่อของตาหวานและตาเล็ก ย้ายจากบ้านที่นครราชสีมาเพื่อมาทำงานที่กรุงเทพมหานคร - รำไพ บูรพา รับบทโดย ชลิดา เถาว์ชาลี ตันติพิภพ เป็นแม่ที่เคร่งครัดกับลูกๆ มาก เช่น เคี่ยวเข็ญให้ตาเล็กไปเรียนกวดวิชา เป็นต้น - เจ๊ง้อ รับบทโดย ปิยะมาศ โมนยะกุล ภรรยาของเฮีย ค่อนข้างตามใจลูกสาวมากจนเกินไป - ทองหยิบ รับบทโดย พิมพ์แข กุญชร ณ อยุธยา เป็นเพื่อนบ้านของหยก มักนำปัญหามาปรึกษาหยกเสมอ - โกวิท แซ่โง้ว (อาโก) รับบทโดย กล้วย เชิญยิ้ม เป็นพ่อค้าในร้านขายของชำของหมู่บ้าน - จ๊อด รับบทโดย ศุภณัฐ เฉลิมชัยเจริญกิจ เป็นมอเตอร์ไซด์รับจ้างในซอย แอบชอบกระแต - กระแต รับบทโดย อนุสรา วันทองทักษ์ ลูกสาวคนโตของเฮียและเจ๊ง้อ - เจนจิรา (เจน) รับบทโดย นรินธารา โฮเลอร์เพื่อนของตาหวาน ในตอนแรกๆ จะไม่ค่อยเป็นมิตร แต่ว่าในตอนหลังๆ กลับกลายมาเป็นเพื่อนกัน เป็นวัยรุ่นที่ติดเที่ยวและเสเพล - แพรพลอย รับบทโดย นันทรัตน์ ชาวราษฎร์ เป็นเพื่อนของตาหวาน - ณรงค์ รับบทโดย สักกทัศน์ กุลไพศาล เป็นคนรักกระแต มีอาชีพช่างไฟฟ้า - แม็กซ์ รับบทโดย พัฒนพล มินทะขิน เป็นคนรักเจนจิรา (เจน) - คมกฤษณ์ รับบทโดย นนทวัช ประกาศิตสกุล เป็นเจ้าของโรงแรมใหญ่ที่ภูเก็ตและเพื่อนทัตพงษ์ - อร รับบทโดย มลนัท ลิมปกุล เป็นเลขาสุชาติและเพื่อนร่วมงานศิลา - กรณ์ รับบทโดย วศิษฏ์ ผ่องโสภา เป็นคนรักเนตรนภา (ตาหวาน) - เนตรนภา บูรพา (ตาหวาน) รับบทโดย หทัยทิพย์ กังพานิช เป็นลูกสาวของศิลาและรำไพ ในช่วงท้ายเรื่องมีปัญหากับแม่ของตน (ก็คือรำไพ) เนื่องจากรำไพต้องการให้ตาหวานเรียนคณะวิศวกรรมศาสตร์ แต่เธอกลับต้องการที่จะเรียนคณะอักษรศาสตร์ - ตาเล็ก รับบทโดย อิศวภูมิ เปรมกมล เป็นน้องชายของตาหวาน เป็นเด็กที่ค่อนข้างซนตามประสาเด็ก - น้องหนู รับบทโดย ชนินาถ ศิริสวัสดิ์ เป็นลูกสาวคนเล็กของเฮียและเจ๊ง้อ - เพชร รับบทโดย เป็นลูกชายของทองหยิบ - ประกิจ รับบทโดย เป็นเพื่อนร่วมงานศิลา - สุนีย์ รับบทโดย เป็นเพื่อนร่วมงานรำไพ - ไก่ รับบทโดย เป็นเพื่อนร่วมงานกระแต - รับบทโดย เป็นภรรยาคมกฤษณ์ = รับเชิญกิตติมศักดิ์ =- นิรุตติ์ รับบทโดย วาณิช จรุงกิจอนันต์ เป็นพ่อของกรณ์และเพื่อนรุ่นน้องของหยก บูรพา - ณภัทร รับบทโดย ณภัทร ภวภูตานนท์ ณ มหาสารคาม เป็นแม่ของกรณ์และเพื่อนรุ่นน้องของหยก บูรพา - ปุ๊ก รับบทโดย พันธุ์ธัมม์ ทองสังข์ เป็นบรรณาธิการของสำนักพิมพ์ - เฮียหยวน รับบทโดย สหภูมิ โตตรึงทรัพย์ เป็นเจ้าพ่อนายหน้าค้าที่ดิน - เฮียกวง รับบทโดย เป็นเจ้าของอ่าวอบนวด - สุชาติ รับบทโดย เป็นหัวหน้างานศิลา - ทัตพงษ์ รับบทโดย เป็นผู้บริหารบริษัทโตโยต้าและเพื่อนคมกฤษณ์ปัญหาสังคมที่ถูกนำมาตีแผ่ในเรื่องปัญหาสังคมที่ถูกนำมาตีแผ่ในเรื่อง. - การใช้บัตรเครดิต เรื่องราวในละครคือ รำไพมาชวนให้เฮียทำบัตรเครดิต เจ๊ง้อแอบไปทำบัตรเสริมบัตรเครดิตแล้วแอบไปช้อปปิ้งกับลูกสาวจนเสียเงินไปมากมาย เมื่อเฮียรู้ว่าค่าเงินในใบแจ้งหนี้สูงมากผิดปกติจึงคาดคั้นเอาความจริงกับเจ๊ง้อ เจ๊ง้อเมื่อรู้ตัวว่าทำผิดจึงเอามีดฟันลงไปบนบัตรเครดิตขาดออกเป็น 2 ส่วน - การเรียนกวดวิชา เรื่องราวในละครคือ ตาหวานขอไปเรียนกวดวิชา ทำให้รำไพคิดอยากจะส่งตาเล็กไปเรียนกวดวิชาบ้าง แต่ว่าตาเล็กไม่ยอม และพยายามทุกวิถีทางที่จะไปไม่เรียนกวดวิชา เช่น เอาโคมไฟมาส่องหน้าผากตัวเองให้ร้อน เพื่อที่จะได้ไม่ต้องไปเรียน แต่หยกเชื่อจึงออกไปซื้ออาหารเสริมให้ตาเล็ก เมื่อหยกไปซื้อของก็พบว่า ยายหนูลูกสาวเจ้าของร้านสามารถคิดเลขทอนเงินได้เร็วมาก หยกสงสัยจึงถามว่า ไปเรียนที่ไหนมาหรือเปล่า ยายหนูก็ตอบว่า ก็เรียนเอาจากที่บ้าน หยกจึงปรึกษากับรำไพเพื่อที่จะส่งตาเล็กไปช่วยคิดเงินที่ร้านของเจ๊ง้อ - ปัญหาการขับรถซิ่ง เพื่อนของจ๊อดมาชวนจ๊อดไปขับรถซิ่งอีกครั้งหนึ่ง หลังจากที่จ๊อดเลิกมานานแล้ว จ๊อดตัดสินใจอยู่นานก็ไป พวกที่ซิ่งรถกันไปนั้นก็เจอกับตำรวจจึงหนี แต่ว่าเพื่อนของจ๊อดนั้นประสบอุบัติเหตุเสียชีวิต - การเชื่อไสยศาสตร์ เจ๊ง้อไปบริจาคเงินที่สำนักคนทรง ได้ลูกแก้วมาก็เอาไปบูชาที่บ้าน เมื่อเฮียมาถึงก็แปลกใจว่าลูกแก้วลูกนี้ทำไมจึงแพงนัก วันต่อมาเฮียเกิดทำลูกแก้วหล่นแตก และวันนั้นไม่มีใครมาเข้าร้านของเขาเลย แต่สาเหตุกลับกลายเป็นเพราะว่าลูกสาวของเขาทำน้ำก๋วยเตี๋ยวเค็มเกินไป - การคลั่งไคล้ศิลปิน ตาหวานรีบออกจากบ้านเมื่อทราบข่าวว่าศิลปินที่เจนเพื่อนของตนเองชื่นชอบจะไปพัทยา และหลอกทุกคนที่บ้านว่าจะไปทำงานกับเพื่อน แต่ว่าหยกกลับรู้ความจริง แต่ว่าเขากลับไม่เอาเรื่องอะไร - ความขัดแย้งในครอบครัว ปัญหาการนอกใจ และปัญหาสังคมอื่นๆเพลงประกอบละคร เพลงประกอบละคร. เพลงตามรอยพ่อ ประพันธ์และขับร้องโดย ยืนยง โอภากุล พ่อคือผู้คิดและผู้สร้างสรรค์ หลักนำใจเพื่อใช้ชีวิต ให้เรารู้พอเพียง ให้เรารู้ถูกผิด ตามเส้นทางชีวิตของพ่อ- เส้นทางเดินนี้ ที่พ่อก้าวไป พ่อกรุยทางไว้ให้กับเรา ตามรอยพ่อนำไป จะผ่อนทุกข์บรรเทา ตามรอยพ่อเถิดเราจะได้ดี รอยทาง ที่พ่อสร้างไว้ ดั่งคำสอนให้เราได้รู้ ถ้าทุกคนร่วมใจไว้ แล้วพลังจะยิ่งใหญ่ ใครก็ตามจะมาแยกเราไม่มี รอยทางที่พ่อสร้างสรรค์ มุ่งสู่ฝันคืนวันสดใส บ้านของเราจะร่มเย็น และมั่นคงเสมอไป ต่างคนจงรู้พอเพียง ต่างคนเพียงเข้าใจ จะสุขกายและใจจนเพียงพอ* ซ้ำ * ถ้าทุกคนร่วมใจไว้ แล้วพลังจะยิ่งใหญ่ ก้าวตามรอยพ่อไป คือความสุขลำดับรายการโทรทัศน์</doc>
