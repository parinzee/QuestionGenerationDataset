<doc id="98932" url="https://th.wikipedia.org/wiki?curid=98932" title="สองคนสองคม">สองคนสองคม สองคนสองคม (; พินอิน: Wú Jiān Dào; ) เป็นภาพยนตร์ฮ่องกงแนวแอ็คชั่น ดราม่า กำกับโดย แอนดริว เลา, อลัน มัก นำแสดงโดย หลิว เต๋อหัว, เหลียง เฉาเหว่ย, หวง ชิวเซิน, เจิ้ง จื่อเหว่ย, เฉิน ฮุ่ยหลิน ความยาว 101 นาที ออกฉายในปี ค.ศ. 2002เนื้อเรื่องย่อ เนื้อเรื่องย่อ. หานเซิน (เจิ้ง จื่อเหว่ย) เป็นมาเฟียใหญ่ฮ่องกงมานานกว่า 20 ปี หานเซินจะชุบเลี้ยงเด็กหนุ่มฝีมือดีต่าง ๆ เป็นลูกมือ ทางสารวัตรหวง (หวง ซิวเซิน) จึงต้องส่งสายลับเข้าไปแทรกซึม โดยสายลับคนนั้นก็คือ เหยิน (เหลียง เฉาเหว่ย) ขณะเดียวกัน หมิง (หลิว เต๋อหัว) เป็นนายตำรวจดาวรุ่งมาแรง โดยที่หมิงเองก็เป็นสายให้ทางหานเซินด้วย ทั้งคู่ได้พบปะกันโดยที่ไม่รู้ว่าต่างฝ่ายต่างก็เป็นสายให้ฝ่ายตรงข้าม ต่อมาจึงได้เอะใจ และหักเหลี่ยมเฉือนคมกัน โดยที่ต้องปิดบังสถานะที่แท้จริงของตัวเอง แต่ในที่สุด เหยินก็จับหลิวได้ แต่เหยินถูกยิงตาย ฉากจบมี 2 แบบ คือแบบที่หนึ่งหมิงถูกจับ และอีกแบบคือหมิงไม่ถูกจับ ทั้งนี้ในโรงภาพยนตร์ ผู้กำกับได้นำฉากที่หมิงไม่ถูกจับ มานำเสนอตัวละครหลักตัวละครหลัก. - หลิว เต๋อหัว เป็น หมิง สายสืบของแซมที่ได้เข้าไปอยู่ในกรมตำรวจ - เหลียง เฉาเหว่ย เป็น เหยิน สายสืบของตำรวจที่ได้เข้าไปอยู่ในวงการอาชญากรรม - หวง ชิวเซิน เป็น สารวัตรหว่อง เจ้าหน้าที่พิเศษของกรมตำรวจฮ่องกงที่เป็นคนส่งเหยินไปเป็นสายสืบ - เจิ้ง จื่อเหว่ย เป็น แซม หรือ หานเซิน หรือ พี่เซิน เจ้าพ่อมาเฟียฮ่องกงที่ยิ่งใหญ่ที่สุด - ตู้ เหวินเจ๋อ เป็น อาคัง ลูกน้องคนหนึ่งของแซม เป็นคนซื่อ สนิทกับเหยินมาก - เฉิน ฮุ่ยหลิน เป็น หมอลี จิตแพทย์สาวผู้ทำการรักษาเหยินผลงานรายได้ ผลงานรายได้. ภาพยนตร์เรื่องนี้ทำรายได้ไปทั้งหมด 52,000,000 เหรียญฮ่องกง จากทุนสร้างเพียง 18,000,000 เหรียญฮ่องกงความนิยมและคำวิจารณ์ ความนิยมและคำวิจารณ์. Infernal Affairs เป็นภาพยนตร์ที่ได้รับความนิยมอย่างมากในฮ่องกงและทุกประเทศที่เข้าฉาย รวมทั้งประเทศไทยและสหรัฐอเมริกาด้วย โดยได้รับการยกย่องว่าเป็นภาพยนตร์มาเฟียฮ่องกงที่ดีที่สุด มีชั้นเชิงที่สุดในรอบเกือบ 20 ปี นับจาก A Better Tomorrow หรือ โหด เลว ดี มีหลายฉากที่เข้าขั้นคลาสสิก เช่น ฉากหักมุมจบของเรื่องที่เหยินถูกยิงตายหรือฉากที่เหยินเอาปืนจ่อหัวหลิวที่ดาดฟ้า เป็นต้น และตัวหนังก็ได้รับรางวัลหลายรางวัล และในปี ค.ศ. 2006 ทางฮอลลีวูดได้นำเอาบทภาพยนตร์เรื่องนี้ไปดัดแปลงเป็นภาพยนตร์มาเฟียอีกหนึ่งเรื่อง คือ The Departed กำกับโดย มาร์ติน สกอร์เซซี่ ซึ่งประสบความสำเร็จอย่างมากโดยเป็นภาพยนตร์ได้รับรางวัลออสการ์ภาพยนตร์ยอดเยี่ยมประจำปีนั้นด้วยรางวัล รางวัล. ภาพยนตร์ฮ่องกงยอดเยี่ยมครั้งที่ 22 ชนะเลิศ- ภาพยนตร์ยอดเยี่ยม - ผู้กำกับยอดเยี่ยม (แอนดริว เลา) - บทภาพยนตร์ยอดเยี่ยม - นักแสดงนำชายยอดเยี่ยม (เหลียง เฉาเหว่ย) - นักแสดงประกอบชายยอดเยี่ยม (หวง ชิวเซิน) - ตัดต่อยอดเยี่ยม - เพลงประกอบภาพยนตร์ยอดเยี่ยม เข้าชิง- นักแสดงนำชายยอดเยี่ยม (หลิว เต๋อหัว) - นักแสดงประกอบชายยอดเยี่ยม (เจิ้ง จื่อเหว่ย) - นักแสดงประกอบชายยอดเยี่ยม (ตู้ เหวินเจ๋อ) - กำกับภาพยอดเยี่ยม (แอนดริว เลา) - ออกแบบเครื่องแต่งกายยอดเยี่ยม - กำกับคิวบู๊ยอดเยี่ยม - ดนตรีประกอบยอดเยี่ยม - ซาวด์แอฟเฟกต์ยอดเยี่ยม - วิช่วลแอฟเฟกต์ยอดเยี่ยม รางวัลม้าทองคำครั้งที่ 40 ชนะเลิศ- ภาพยนตร์ยอดเยี่ยม - ผู้กำกับยอดเยี่ยม (แอนดริว เลา) - นักแสดงนำชายยอดเยี่ยม (เหลียง เฉาเหว่ย) - นักแสดงประกอบชายยอดเยี่ยม (หวง ชิวเซิน) - ซาวด์แอฟเฟกต์ยอดเยี่ยม - บันทึกเสียงยอดเยี่ยม เข้าชิง- นักแสดงนำชายยอดเยี่ยม (หลิว เต๋อหัว) - บทภาพยนตร์ดั้งเดิมยอดเยี่ยม - ตัดต่อยอดเยี่ยม - กำกับภาพยอดเยี่ยม - กำกับศิลป์ยอดเยี่ยม - ออกแบบเครื่องแต่งกายยอดเยี่ยม รางวัลสถาบันวิจารณ์ภาพยนตร์ฮ่องกงครั้งที่ 9- ภาพยนตร์ยอดเยี่ยม - นักแสดงนำชายยอดเยี่ยม (หวง ชิวเซิน) รางวัลดอกชงโคทองคำ (Golden Bauhinia) ครั้งที่ 8 ชนะเลิศ- ภาพยนตร์ยอดเยี่ยม - ผู้กำกับยอดเยี่ยม (แอนดริว เลา) - นักแสดงนำชายยอดเยี่ยม (เหลียง เฉาเหว่ย) - นักแสดงประกอบชายยอดเยี่ยม (หวง ชิวเซิน) - บทภาพยนตร์ยอดเยี่ยม รางวัลพีเพิลส์ชอยทองคำ- ตัวละครที่น่าจดจำที่สุดในรอบ 30 ปี ของวงการภาพยนตร์ฮ่องกงฝ่ายชาย (หลิว โดย หลิว เต๋อหัว)ภาพยนตร์ภาคต่อและการสร้างใหม่ ภาพยนตร์ภาคต่อและการสร้างใหม่. จากความสำเร็จของภาคแรก จึงได้มีการสร้างภาค 2 ในปีต่อมา ในชื่อ Infernal Affairs II โดยเป็นเรื่องราวของหลิวและเหยินสมัยยังเป็นนักเรียนตำรวจอยู่ เล่าถึงสาเหตุที่ทำให้เหยินต้องไปเป็นสายสืบ และในภาค 3 ในชื่อว่า Infernal Affairs III เป็นภาคอวสาน โดยมี หลี่หมิง เข้ามาร่วมแสดงด้วย ต่อมาถูกนำไปสร้างใหม่เป็นภาพยนตร์ฮอลลีวู้ด ในปี ค.ศ. 2006 ใช้ชื่อว่า The Departed กำกับโดย มาร์ติน สกอร์เซซี นำแสดงโดย ลีโอนาร์โด ดิคาปริโอ, แมตต์ เดมอน, แจ็ค นิโคลสัน และมาร์ก วาห์ลเบิร์ก ได้รับรางวัลภาพยนตร์ยอดเยี่ยม, ผู้กำกับยอดเยี่ยม, ตัดต่อยอดเยี่ยม และบทภาพยนตร์ดัดแปลงยอดเยี่ยม รางวัลออสการ์ ครั้งที่ 79 และสร้างเป็นภาพยนตร์ฮ่องกงอีกเรื่องในชื่อ Love Is Many Stupid Things ซึ่งเป็นการดัดแปลงในแบบล้อเลียนเป็นภาพยนตร์ตลก ในปี ค.ศ. 2004 โดยใช้ทีมนักแสดงจากภาพยนตร์ชุดเดิม</doc>
