<doc id="549024" url="https://th.wikipedia.org/wiki?curid=549024" title="คาร์ลอส มอนซอน">คาร์ลอส มอนซอน คาร์ลอส มอนซอน นักมวยสากลชาวอาร์เจนตินา เกิดเมื่อ 7 สิงหาคม พ.ศ. 2485 สถิติการชก 100 ครั้ง ชนะ 87 (น็อค 59) เสมอ 9 แพ้ 3ประวัติ ประวัติ. มอนซอนเริ่มชกมวยสากลอาชีพเมื่อ พ.ศ. 2506 และชกแพ้ในการชกช่วงแรกระหว่าง พ.ศ. 2506 – 2507 เท่านั้น หลังจากนั้น ไม่เคยชกแพ้ใครอีกเลย มอนซอนเริ่มจากได้ครองแชมป์อาร์เจนตินารุ่นมิดเดิลเวท แชมป์อเมริกาใต้รุ่นมิดเดิลเวท ก่อนจะชิงแชมป์โลกรุ่นมิดเดิลเวท ชนะน็อค จิโอวานนี เบนเวนูตี ยก 12 จากนั้น ชกป้องกันแชมป์โลกไว้ได้ติดต่อกันถึง 14 ครั้ง ซึ่งเป็นสถิติสูงสุดของรุ่นมิดเดิลเวท หลังจากป้องกันแชมป์ครั้งที่ 14 มอนซอนได้ประกาศสละแชมป์และแขวนนวมไปเมื่อ 29 สิงหาคม พ.ศ. 2520เขาได้รับการยกย่องให้เข้าสู่หอเกียรติยศเมื่อ พ.ศ. 2526 ชีวิตครอบครัวของมอนซอนหลังแขวนนวมไม่ประสบความสำเร็จนัก เขาหย่าจากภรรยาคนแรกใน พ.ศ. 2521 และแต่งงานใหม่ใน พ.ศ. 2522 หลังจากนั้น เขามักมีข่าวเกี่ยวกับการใช้ความรุนแรง ทำร้ายภรรยา ต่อมา ใน พ.ศ. 2532 เขาถูกจับในคดีฆาตกรรมและถูกตัดสินจำคุก 11 ปี ต่อมา ใน พ.ศ. 2538 เขาได้รับอนุญาตจากเรือนจำให้กลับไปเยี่ยมครอบครัว และประสบอุบัติเหตุเสียชีวิตขณะเดินทางกลับ เมื่อ 8 มกราคม พ.ศ. 2538เกียรติประวัติเกียรติประวัติ. - แชมป์อาร์เจนตินารุ่นมิดเดิลเวท - แชมป์อเมริกาใต้รุ่นมิดเดิลเวท - แชมป์โลกรุ่นมิดเดิลเวท WBC WBA- ชิง 7 พฤศจิกายน 2513 ชนะน็อค จิโอวานนี เบนเวนูตี ยก 12 - ป้องกันแชมป์ครั้งที่ 1 8 พฤษภาคม 2514 ชนะน็อค จิโอวานนี เบนเวนูตี ยก 3 - ป้องกันแชมป์ครั้งที่ 2, 25 กันยายน 2514 ชนะน็อค อีมิล กริฟฟิธ ยก 14 - ป้องกันแชมป์ครั้งที่ 3, 4 มีนาคม 2515 ชนะน็อค เดนนี โมเยอร์ ยก 5 - ป้องกันแชมป์ครั้งที่ 4, 17 มิถุนายน 2515 ชนะน็อค เชอออง-โกลเดอ บูทตีแยร์ ยก 13 - ป้องกันแชมป์ครั้งที่ 5, 19 สิงหาคม 2515 ชนะน็อค ทอม บอกส์ ยก 5 - ป้องกันแชมป์ครั้งที่ 6, 11 พฤศจิกายน 2515 ชนะคะแนน เบนนี บริสโก - ป้องกันแชมป์ครั้งที่ 7, 2 มิถุนายน 2516 ชนะคะแนน อีมิล กริฟฟิธ - ป้องกันแชมป์ครั้งที่ 8, 29 กันยายน 2516 ชนะคะแนน เชอออง-โกลเดอ บูทตีแยร์ - ป้องกันแชมป์ครั้งที่ 9, 9 กุมภาพันธ์ 2517 ชนะคะแนนโดยเทคนิค โฮเซ นาโปเลส - ป้องกันแชมป์ครั้งที่ 10, 5 ตุลาคม 2517 ชนะน็อค โทนี มุนดีเน ยก 7 - ป้องกันแชมป์ครั้งที่ 11, 30 มิถุนายน 2518 ชนะน็อค โทนี ลิกาตา ยก 10 - ป้องกันแชมป์ครั้งที่ 12, 13 ธันวาคม 2518 ชนะน็อค กราเตียน ตอนนา ยก 5 - ป้องกันแชมป์ครั้งที่ 13, 26 มิถุนายน 2519 ชนะคะแนน โรดริโก วาลเดซ - ป้องกันแชมป์ครั้งที่ 14, 30 กรกฎาคม 2520 ชนะคะแนน โรดริโก วาลเดซ - สละแชมป์</doc>
