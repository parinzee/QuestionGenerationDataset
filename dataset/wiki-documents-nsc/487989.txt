<doc id="487989" url="https://th.wikipedia.org/wiki?curid=487989" title="เทศบาลเมืองเพชรบูรณ์">เทศบาลเมืองเพชรบูรณ์ เพชรบูรณ์ เป็นเทศบาลเมืองในอำเภอเมืองเพชรบูรณ์ จังหวัดเพชรบูรณ์ และเป็นศูนย์กลางของจังหวัด มีประชากรในปี พ.ศ. 2560 จำนวน 21,629 คน เทศบาลเมืองเพชรบูรณ์ได้รับพระราชกฤษฎีกา จัดตั้งเป็นเทศบาลขึ้น เมื่อวันที่ 11 มีนาคม พ.ศ. 2479ภูมิศาสตร์สภาพทั่วไป ภูมิศาสตร์. สภาพทั่วไป. สภาพพื้นที่โดยทั่วไปของเมืองเพชรบูรณ์เป็นที่ราบลุ่ม มีแม่น้ำป่าสักไหลผ่านกลาง ประชาชนตั้งอาคารบ้านเรือนอยู่ตลอดสองฝั่งแม่น้ำ ตลอดแนวเขตเทศบาล พื้นที่ในตัวเมืองส่วนใหญ่เป็นที่ตั้งของร้านค้าและอาคารพาณิชย์ ส่วนพื้นที่รอบนอกใช้ในด้านการเกษตรกรรม ได้แก่ ข้าว ถั่ว ข้าวโพด ยาสูบ และพืชผักสวนครัว ซึ่งเป็นผลผลิตที่สำคัญที่ตั้งและอาณาเขต ที่ตั้งและอาณาเขต. เทศบาลเมืองเพชรบูรณ์ มีพื้นที่เทศบาลครอบคลุมตำบลในเมืองทั้งตำบล ซึ่งเป็นตำบลที่ถูกล้อมรอบด้วยตำบลสะเดียง อำเภอเมืองเพชรบูรณ์ จังหวัดเพชรบูรณ์ ห่างจากกรุงเทพมหานคร 346 กิโลเมตร มีพื้นที่ 8.6 ตารางกิโลเมตร- ทิศเหนือ จรดทางไปหนองนารี และหมู่ที่ 10 ตำบลสะเดียง - ทิศใต้ จรดหมู่ที่ 9 หมู่ที่ 2 และหมู่ที่ 13 ตำบลสะเดียง - ทิศตะวันออก จรดแม่น้ำป่าสัก - ทิศตะวันตก จรดทางไปบ้านสะเดียง หมู่ที่ 6 ตำบลสะเดียงภูมิอากาศการขนส่ง การขนส่ง. เมืองเพชรบูรณ์ใช้การขนส่งทางถนนเป็นหลัก โดยถนนสายหลักที่ตัดผ่านตัวเมือง ได้แก่ ทางหลวงแผ่นดินหมายเลข 21 เชื่อมต่อกับอำเภอหล่มสักทางทิศเหนือ และเชื่อมต่อกับอำเภอหนองไผ่ทางทิศใต้ ซึ่งช่วงที่ผ่านเขตเทศบาลจะเรียก ถนนสามัคคีชัย นอกจากนี้ยังมีถนนสายต่าง ๆ เช่น ถนนเพชรบุระ หรือ ถนนสาย ก ผังเมืองรวมเมืองเพชรบูรณ์ ซึ่งเป็นทางหลวงชนบท พช.6046 มีลักษณะเส้นทางล้อมรอบตัวเมือง, ถนนเพชรเจริญ เชื่อมต่อจากถนนสามัคคีชัยไปทางทิศตะวันออก, ถนนบุรกรรมโกวิท เชื่อมต่อจากถนนสามัคคีชัยไปทางทิศตะวันตก, ถนนนิกรบำรุง, ถนนพระพุทธบาท, ถนนเทพาพัฒนา, ถนนกลางเมืองพัฒนา เป็นต้นสถานที่สำคัญสถานที่สำคัญ. - พุทธอุทยานเพชบุระ - หอโบราณคดีเพ็ชรบูรณ์อินทราชัย - ศาลเจ้าพ่อหลักเมืองเพชรบูรณ์ - หอวัฒนธรรมนครบาลเพชรบูรณ์ - ประติมากรรมมะขามหวาน - หอประวัติศาสตร์เพชบุระ - หอภูมิปัญญาและวิถีชาวบ้านเพชรบูรณ์ - วัดมหาธาตุ พระอารามหลวง - วัดไตรภูมิ - กำแพงเมืองและหอนิทรรศน์กำแพงเมืองเพชรบูรณ์ - วัดเพชรวรารามพระอารามหลวง - วงเวียนอนุสรณ์นครบาลเพชรบูรณ์ - หอนาฬิกาแชมป์โลกคู่แฝด - สวนสาธารณะหนองนารี</doc>
