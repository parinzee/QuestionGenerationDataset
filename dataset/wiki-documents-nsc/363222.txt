<doc id="363222" url="https://th.wikipedia.org/wiki?curid=363222" title="แบล็ค สวอน">แบล็ค สวอน แบล็ค สวอน () เป็นภาพยนตร์แนวจิตวิทยาสยองขวัญ กำกับโดย ดาร์เรน อโรนอฟสกี้ นำแสดงโดย นาตาลี พอร์ตแมน, วินเซนต์ คาสเซล และ มิล่า คูนิส เนื้อเรื่องนั้นอ้างอิงจากการแสดงบัลเล่ต์ชุด สวอน เลค ซึ่งเป็นเรื่องราวเกี่ยวกับราชินีหงส์ ในการแสดงชุดนี้ต้องการนักบัลเล่ต์ที่สามารถแสดงเป็นได้ทั้งหงส์ขาวที่บริสุทธิ์และหงส์ดำที่ยั่วยวน คนหนึ่งคือนีน่า(พอร์ตแมน)ผู้ที่สามารถเป็นหงส์ขาวได้อย่างสมบูรณ์แบบ ส่วนอีกคนคือลิลลี่(คูนิส)ผู้ที่เหมาะสมกับบทหงส์ดำ และเมื่อทั้งสองต้องแข่งขันกัน นีน่าก็เริ่มพบด้านมืดของตัวเอง ภาพยนตร์เรื่องนี้ถูกรับเลือกให้เป็นภาพยนตร์เปิดงานเทศกาลภาพยนตร์นานาชาติเวนิส ครั้งที่ 67 และได้ออกฉายในสหรัฐอเมริกา (limited Release)ในวันที่ 3 ธันวาคม และอย่างเป็นทางการทั่วประเทศในวันที่ 17 ธันวาคม ภาพยนตร์เรื่องนี้ได้รับเสียงชื่นชมอย่างมาก โดยเฉพาะประสิทธิภาพและความสามารถในการแสดงของ นาตาลี พอร์ตแมน และการกำกับของ ดาร์เรน อโรนอฟสกี้ ซึ่งภาพยนตร์เรื่องนี้ทำให้ นาตาลี พอร์ตแมน ได้รับรางวัลนักแสดงนำหญิงยอดเยี่ยม จากการประกาศผลรางวัลออสการ์ ครั้งที่ 83 อีกด้วย และยังถูกเสนอชื่อเข้าชิงอีก 4 รางวัล ได้แก่ ภาพยนตร์ยอดเยี่ยม, ผู้กำกับยอดเยี่ยม(อโรนอฟสกี้), กำกับภาพยอดเยี่ยม และ ตัดต่อภาพยอดเยี่ยมนักแสดงนักแสดง. - นาตาลี พอร์ตแมน เป็น นีน่า เซเยอร์ - มิล่า คูนิส เป็น ลิลลี่ - วินเซนต์ คาสเซล เป็น โทมัส ลีรอย - บาร์บาร่า เฮอร์ชี่ย์ เป็น เอริก้า เซเยอร์ - วิโนน่า ไรเดอร์ เป็น เบ็ธ แมคอินไทร์ - เบนจามิน มิลเลไพด์ เป็น เดวิด</doc>
