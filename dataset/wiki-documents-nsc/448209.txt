<doc id="448209" url="https://th.wikipedia.org/wiki?curid=448209" title="มัลลิกา จงวัฒนา">มัลลิกา จงวัฒนา มัลลิกา จงวัฒนา (1 ธันวาคม พ.ศ. 2531) ชื่อเล่น ทับทิม เป็นอดีตพิธีกรชาวไทยของรายการสตรอเบอรี่ชีสเค้ก (2549–2552) และรายการวีอาร์โซ (2553–2559) คู่กับสุรบถ หลีกภัย ซึ่งทั้งสองสมรสกันในภายหลัง และเลิกรากันในปี พ.ศ. 2559ประวัติ ประวัติ. มัลลิกา จงวัฒนาเกิดที่จังหวัดจันทบุรี เป็นบุตรคนที่สามจากทั้งหมดสี่คน ของพสธร จงวัฒนา กับประภา โรจน์รุ่งฤกษ์ มารดาทำธุรกิจเครื่องสำอาง เข้าศึกษาระดับประถมศึกษาถึงมัธยมศึกษาตอนต้นที่โรงเรียนสตรีมารดาพิทักษ์ ช่วงมัธยมศึกษาตอนปลายศึกษาที่โรงเรียนเซนต์ปอลคอนแวนต์จังหวัดชลบุรี มัลลิกาเป็นที่รู้จักจากการมีผู้นำภาพเธอลงเว็บไซต์เด็กดีก่อนแพร่หลายสู่เว็บไซต์อื่น ๆ ทำให้เธอกลายเป็นเน็ตไอดอล ด้วยชื่อเสียงของเธอทำให้จันทร์จิรา จูแจ้ง ชักชวนให้มาเป็นพิธีกรร่วมรายการสตรอเบอรี่ชีสเค้ก ในรายการนั้นเธอโดดเด่นจากความสามารถด้านดนตรีไทยจนเป็นที่จดจำแม้จะออกจากรายการนั้นแล้วก็ตาม หลังจากนั้นไม่นานเธอก็เป็นผู้นำเสนอสินค้าและโรงเรียนกวดวิชา ทั้งรับเป็นพิธีกรและนางแบบ ก่อนก้าวเข้าสู่การเป็นพิธีกรหญิงในรายการวีอาร์โซร่วมกับสุรบถ หลีกภัยพิธีกรชายที่ได้รับการทาบทามมาเช่นกันชีวิตส่วนตัว ชีวิตส่วนตัว. มัลลิกาคบหากับสุรบถ หลีกภัย โดยมีพิธีหมั้นในวันที่ 26 ตุลาคม 2555 ณ โรงแรมเซ็นทาราแกรนด์แอทเซ็นทรัลเวิลด์ ห้องโลตัสสวีท 5-7 และบ่ายวันนั้น คู่หมั้นยังได้รับพระราชทานน้ำสังข์จากสมเด็จพระเทพรัตนราชสุดาฯ สยามบรมราชกุมารี ณ วังสระปทุมด้วย และฉลองสมรสพระราชทาน เมื่อวันที่ 24 พฤศจิกายนปีเดียวกัน เดือนกุมภาพันธ์ 2559 มีการตั้งข้อสงสัยเรื่องความสัมพันธ์ระหว่างมัลลิกากับสามีบนเว็บไซต์พันทิป.คอม หลังพบการเปลี่ยนแปลงหลายประการของมัลลิกา เช่น การกลับมาใช้ชื่อสกุลเดิมของเธอในเครดิตท้ายรายการวีอาร์โซ การที่เธอไม่พูดถึงรายการวีอาร์โซในอินสตาแกรมส่วนตัว และโยงประเด็นกรณีที่ภักดิพร แม่สามี โพสต์ข้อความเชิงบริภาษในอินสตาแกรมส่วนตัวซึ่งหลายคนมองว่าอาจพาดพิงมัลลิกา ต่อมาภักดิพรปฏิเสธ ภายหลังสุรบถชี้แจงผ่านอินสตาแกรมว่าเลิกกับภริยามาระยะหนึ่ง และว่าตนกับภรรยาควรเป็นเพื่อนกันมากกว่า แต่คำชี้แจงถูกลบ ก่อนหน้านี้ มัลลิกายุติบทบาทพิธีกรคู่กับสามีในรายการวีอาร์โซตั้งแต่สิ้นเดือนมกราคมปีเดียวกันกระแสสังคม กระแสสังคม. ต้นปี 2558 มัลลิกาตกเป็นประเด็นในอินเทอร์เน็ตหลังโพสต์ข้อความครีมบำรุงผิวยี่ห้อหนึ่งที่ทำให้เข้าใจว่าครีมนั้นมีสรรพคุณทำให้ใบหน้าผ่องใส ช่วยขับสารพิษ เปลี่ยนรูปหน้า ลดเส้นเลือดในสมองแตก บรรเทาข้อเข่าเสื่อม ขาโก่ง จนดูเหมือนเข้าข่ายโฆษณาเกินจริงรวมถึงนำภาพเด็กมาลงโฆษณา ซึ่งสุรบถ หลีกภัย สามี ได้โพสต์ข้อความแก้ต่าง ประภา โรจน์รุ่งฤกษ์ มารดา ชี้แจงแทนว่า มัลลิกาเป็นเพียงพรีเซนเตอร์ครีมเซเล็บ ไม่ได้มีส่วนเกี่ยวข้องและไม่อยากให้สังคมมองลูกสาวว่าเป็นคนขาย ส่วนเรื่องประเด็นภาพปฏิทรรศน์ (review) ครีมนั้น ประภาเผยว่า อาจใช้เวลาถึง 4-6 เดือน ถึงเห็นความแตกต่าง มัลลิกายังถูกเพื่อนร่วมสถาบันแฉว่าเธอแอบมีสัมพันธ์ลึกซึ้งกับแฟนเก่าซึ่งเป็นนักร้อง พร้อมยังโพสต์ภาพของเธอขณะยืนถ่ายรูปกับคนดังกล่าว และว่า เสื้อกันหนาวสีเทาที่มัลลิกาสวมนั้นเป็นของแฟนเก่า จากนั้น มัลลิกาตั้งทนายความฟ้องร้อง และได้มีคลิปข่าว "เจ้าของfbกุข่าวฉาว รับสารภาพผิดแล้ว” ชี้แจงกรณีดังกล่าว หลังมีผู้ใช้เฟซบุ๊กคนหนึ่งโพสต์โจมตีเธอ ภายในคลิประบุว่า ผู้โพสต์ข้อความดังกล่าวติดต่อทีมงานวีอาร์โซ และยอมรับผิดกรณีโพสต์ข้อความใส่ร้าย และลบข้อความดังกล่าวแล้ว มัลลิกาชี้แจงปฏิเสธ ทั้งระบุว่ายอมให้อภัยนักศึกษาผู้โพสต์แล้ว และจะเอาผิดเว็บไซต์หรือสื่อต่าง ๆ ที่เผยแพร่เรื่องนี้ผลงานพิธีกรมิวสิกวิดีโอซีรีส์เพลงผลงาน. เพลง. - "หมอลาบลำซิ่ง" (ประกอบโฆษณาซันสแนค รสลาบ) - "หน้าแก่" (ดับเบิลแทป feat. ทับทิม วีอาร์โซ)หนังสือหนังสือ. - พ็อกเก็ตบุ๊ก "แต่งเอง"</doc>
