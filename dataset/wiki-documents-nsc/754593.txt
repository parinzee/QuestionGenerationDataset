<doc id="754593" url="https://th.wikipedia.org/wiki?curid=754593" title="ไคโล เร็น">ไคโล เร็น ไคโล เร็น () หรือ เบน' () เป็นตัวละครในสตาร์ วอร์ส ปรากฏตัวครั้งแรกในภาพยนตร์เรื่องบทบาท บทบาท. ไคโล เร็น เป็นมนุษย์เพศชายที่มีสัมผัสแห่งพลัง ได้รับการฝึกเป็นเจไดภายใต้การสั่งสอนของอาจารย์เจไดลุค สกายวอล์คเกอร์ก่อนที่จะหันเข้าสู่ด้านมืดของพลังและเข้าร่วมกับกลุ่มอัศวินแห่งเร็น แต่เดิมเขามีชื่อว่าเบน เป็นบุตรของเจ้าหญิงเลอา ออร์กานาและนักขนของเถื่อนฮัน โซโล ในวัยเด็กเขามีคุณสมบัติพิเศษบางอย่างที่สะท้อนถึงอนาคิน สกายวอล์คเกอร์ผู้เป็นตาของเขา ก่อนที่จะหันเข้าสู่ด้านมืดของพลังและกลายเป็นลอร์ดแห่งซิธนามดาร์ธ เวเดอร์ หลังจากเบนถูกเลอาส่งไปฝึกกับลุคผู้เป็นลุงแล้ว เขาก็พลัดเข้าไปอยู่ภายใต้อิทธิพลของผู้นำสูงสุดสโน้กแห่งปฐมภาคี และได้สังหารเหล่าเจไดรุ่นใหม่ที่ลุคฝึกสอน หลังจากนั้นลุคได้หลบลี้สาบสูญไป เบนเปลี่ยนคำเรียกตัวเองกลายเป็นไคโล เร็น และเข้าร่วมกับปฐมภาคี เป้าหมายของเขาคือการสานต่อสิ่งที่ดาร์ธ เวเดอร์เคยเริ่มต้นเอาไว้ นั่นคือการทำลายเหล่าเจได หลายปีต่อมา ไคโล เร็น เฝ้าตามหาชิ้นส่วนข้อมูลเพื่อสร้างแผนที่ที่จะนำเขาไปสู่ที่ซ่อนของลุค สกายวอล์คเกอร์ เพื่อที่เขาจะได้ทำลายเจไดคนสุดท้ายลงให้จงได้ เขาไล่ล่าแอสโตรเมคดรอยด์รหัสบีบีเอทซึ่งครอบครองแผนที่นั้นเอาไว้ และได้ไล่ตามดรอยด์มาจนถึงดาวเคราะห์ทาโคดานาหลังจากสืบทราบว่าดรอยด์นี้อยู่ในความครอบครองของฮัน โซโล ที่นั่นเขาได้พบกับเรย์ หญิงสาวผู้มีสัมผัสแห่งพลังที่ได้เห็นแผนที่นั้นและกำลังช่วยพาบีบีเอทไปสมทบกับฝ่ายต่อต้าน ไคโล เร็น จับตัวเรย์ไปยังฐานทัพสตาร์คิลเลอร์ ซึ่งเป็นทั้งฐานทัพของปฐมภาคีและเป็นอาวุธมหาประลัย เขาพยายามเจาะเข้าไปในจิตใจของเธอเพื่อค้นหาข้อมูลของแผนที่ แต่เรย์ต่อต้านและหนีไปได้ หลังจากนั้นฝ่ายต่อต้านได้เข้าโจมตีฐานทัพสตาร์คิลเลอร์และทำลายทั้งฐานทัพและอาวุธมหาประลัยลงได้สำเร็จ ระหว่างนั้นไคโล เร็น ได้พบกับฮันอีกครั้ง เขาได้สังหารฮัน โซโลผู้เป็นบิดาลง ด้วยหวังจะทำลายด้านสว่างที่ยังคงหลงเหลือในตัวให้หมดสิ้น จากนั้นจึงไล่ตามเรย์และสตอร์มทรูปเปอร์แปรภักดิ์นามฟินน์ไปยังป่าใกล้เคียงขณะที่ฐานทัพกำลังถูกโจมตี เขาได้ประลองกระบี่แสงกับทั้งฟินน์และเรย์ ก่อนที่จะเอาชนะฟินน์ได้ และพ่ายแพ้ให้กับเรย์ในเวลาต่อมา ขณะที่ฐานทัพกำลังสลายตัวนั้นเอง ผู้นำสูงสุดสโน้กได้สั่งนายพลฮักซ์ผู้เป็นผู้บังคับบัญชาแห่งฐานทัพ ให้พาไคโล เร็น ไปพบเขา เพื่อจะได้ดำเนินการฝึกต่อให้สำเร็จกระบี่แสง กระบี่แสง. กระบี่แสงของเร็นไม่เหมือนกับกระบี่แสงของคนอื่น เนื่องจากกระบี่แสงนี้ถูกสร้างขึ้นโดยเร็นเอง เพราะคริสตัลที่เป็นแกนกลางมีรอยร้าวจึงทำให้มีความอันตรายและไม่สเถียรภาพเหมือนกับกระบี่แสงอันอื่นๆ และเอกลักษณ์ของกระบี่แสงที่เร็นใช้คือเป็นคราดแสงที่มีแสงออกมาจากข้างๆปลายด้ามจับทำมุม90องศาคล้ายไม้กางเขน ซึ่งทำให้แฟนๆจดจำกระบี่แสงของตัวละครนี้ดีผังครอบครัวเบื้องหลัง</doc>
