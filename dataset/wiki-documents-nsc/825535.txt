<doc id="825535" url="https://th.wikipedia.org/wiki?curid=825535" title="จักรพรรดิซะกุระมะชิ">จักรพรรดิซะกุระมะชิ จักรพรรดิซะกุระมะชิ ( , ) จักรพรรดิองค์ที่ 115 แห่งราชวงศ์ญี่ปุ่นตามที่ได้จัดเรียงไว้ใน รายพระนามจักรพรรดิญี่ปุ่น โดยพระนามของพระองค์ต่อมาได้ถูกนำไปใช้เป็นพระนามของ จักรพรรดินีโกะ-ซะกุระมะชิ จักรพรรดินีองค์ที่ 117 ผู้เป็นพระราชธิดาของพระองค์ ซึ่งพระนามเดิมของจักรพรรดิซะกุระมะชิคือ เจ้าชายอะกิฮิโตะ ( , ) อันเป็นพระนามเดียวกับ สมเด็จพระจักรพรรดิอะกิฮิโตะ จักรพรรดิองค์ที่ 125 และองค์ปัจจุบันของญี่ปุ่นเพียงแต่พระนามของทั้งสองเขียนไม่เหมือนกัน ในเดือน 6 ปี เคียวโฮ ที่ 13 ตรงกับวันที่ 17 กรกฎาคม ค.ศ. 1728 เจ้าชายอะกิฮิโตะขณะพระชนมายุเพียง 8 พรรษาได้รับการสถาปนาจาก จักรพรรดินะกะมิกะโดะ จักรพรรดิองค์ที่ 114 พระราชบิดาให้เป็นรัชทายาทและผู้สืบราชบัลลังก์ วันที่ 21 เดือน 3 ปี เคียวโฮ ที่ 20 ตรงกับวันที่ 13 เมษายน ค.ศ. 1735 จักรพรรดินะกะมิกะโดะได้สละราชบัลลังก์ให้กับเจ้าชายอะกิฮิโตะพระชนมายุเพียง 15 พรรษาขึ้นสืบราชบัลลังก์เป็น จักรพรรดิซะกุระมะชิ และหลังจากไม่นานได้มีการประกอบพิธีราชาภิเษกจักรพรรดิซะกุระมะชิที่ พระราชวังหลวงเคียวโตะ จากนั้นในวันที่ 16 เดือน 7 ปี เก็นบุง ที่ 5 ตรงกับวันที่ 8 สิงหาคม ค.ศ. 1740 ตรงกับปีที่ 5 ในรัชสมัยได้เกิดมหาอุทกภัยใน นครหลวงเคียวโตะ ส่งผลให้ สะพานซังโจ ซึ่งเป็นสะพานโบราณได้ถูกทำลายไปในมหาอุทกภัยครั้งนี้ ต่อมาในวันที่ 2 เดือน 5 ปี เอ็งเคียว ที่ 4 ตรงกับวันที่ 9 มิถุนายน ค.ศ. 1747 จักรพรรดิซะกุระมะชิได้สละราชบัลลังก์ให้กับเจ้าชายโทะโอะฮิโตะพระราชโอรสองค์ใหญ่ขึ้นสืบราชบัลลังก์เป็น จักรพรรดิโมะโมะโซะโนะ โดยในเดือน 3 ปี เอ็งเคียว ที่ 4 ตรงกับวันที่ 25 เมษายน ปีเดียวกันจักรพรรดิซะกุระมะชิได้สถาปนาเจ้าชายโทะโอะฮิโตะขึ้นเป็นรัชทายาทและผู้สืบราชบัลลังก์ จักรพรรดิซะกุระมะชิเสด็จสวรรคตเมื่อวันที่ 23 เดือน 4 ปี คันเอ็ง ที่ 3 ตรงกับวันที่ 28 พฤษภาคม ค.ศ. 1750 ขณะพระชนมายุเพียง 30 พรรษา</doc>
