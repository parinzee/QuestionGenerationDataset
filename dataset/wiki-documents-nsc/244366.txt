<doc id="244366" url="https://th.wikipedia.org/wiki?curid=244366" title="สตราโบ">สตราโบ สตราโบ (, ภาษากรีก: Στράβων) (ราว 63/64 ก่อนคริสต์ศักราช – ราว ค.ศ. 24) เป็นนักประวัติศาสตร์, นักภูมิศาสตร์ และนักปรัชญาชาวกรีกชีวิต ชีวิต. สตราโบถือกำเนิดมาในครอบครัวผู้มีฐานะดีจากอาเมเซียในปอนตัส (ปัจจุบันคืออมัสยาในตุรกี) ที่เพิ่งเข้ามาเป็นส่วนหนึ่งของจักรวรรดิโรมัน แม่ของสตราโบเป็นชาวจอร์เจีย สตราโบได้รับการศึกษาจากนักภูมิศาสตร์และนักปรัชญาหลายคน โดยเริ่มในนิสา และต่อมาในกรุงโรม สตราโบเป็นเป็นนักปรัชญาลัทธิสโตอิกและเป็นผู้สนับสนุนลัทธิจักรวรรดินิยมของโรมัน ต่อมาก็ได้เดินทางอย่างกว้างขวางไปยังหลายดินแดนที่รวมทั้งอียิปต์ และราชอาณาจักรคูช ไม่ปรากฏหลักฐานว่า “หนังสือภูมิศาสตร์สตราโบ” เขียนขึ้นเมื่อใด แต่ความเห็นภายในเนื้อหาของหนังสือบ่งว่าเขียนเสร็จในรัชสมัยของจักรพรรดิไทบีเรียส บ้างก็กล่าวว่าร่างฉบับแรกเขียนราว ค.ศ. 7 แต่บ้างก็ว่าราว ค.ศ. 18 เวลาสุดท้ายที่กล่าวถึงเป็นการตายของจูบาที่สองในปี ค.ศ. 23 กษัตริย์แห่งมอรูเชียผู้ที่ถูกกล่าวว่า “เพิ่งสิ้นพระชนม์” ซึ่งอาจจะกล่าวได้ว่า “เพิ่ง” หมายความว่าภายในปีหนึ่ง สตราโบหยุดเขียนในปีนั้นหรือปีต่อมา (ค.ศ. 24) เมื่อเสียชีวิต หนังสือ “ประวัติศาสตร์” สูญหายไปเกือบหมด แม้ว่าสตราโบจะกล่าวถึงหนังสือเล่มนี้และนักเขียนยุคคลาสสิกกล่าวว่าเป็นหนังสือที่มีจริง แต่เอกสารที่ยังเหลืออยู่เป็นเพียงชิ้นส่วนพาไพรัสที่มีเหลืออยู่ไม่มากนัก ปัจจุบันเก็บรักษาไว้ที่มหาวิทยาลัยมิลาน (renumbered [Papyrus] 46).“หนังสือภูมิศาสตร์สตราโบ” “หนังสือภูมิศาสตร์สตราโบ”. สตราโบมีชื่อเสียงจากการเขียน “หนังสือภูมิศาสตร์สตราโบ” (Geographica) จำนวน 17 เล่มที่เป็นหนังสือเกี่ยวกับประวัติศาสตร์ของชนกลุ่มต่างๆ และที่ตั้งในบริเวณต่างๆ ในโลกเท่าที่รู้จักกันในสมัยนั้น หนังสือเล่มนี้มีความสำคัญเพราะเป็นแหล่งข้อมูลจากสมัยโบราณโดยเฉพาะในการใช้อ้างอิงควบกับข้อมูลจากแหล่งอื่น</doc>
