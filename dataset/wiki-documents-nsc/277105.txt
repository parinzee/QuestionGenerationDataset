<doc id="277105" url="https://th.wikipedia.org/wiki?curid=277105" title="เฟรเดอริกาแห่งฮาโนเวอร์ สมเด็จพระราชินีแห่งกรีซ">เฟรเดอริกาแห่งฮาโนเวอร์ สมเด็จพระราชินีแห่งกรีซ เจ้าหญิงเฟรเดอริกาแห่งฮาโนเวอร์ สมเด็จพระราชินีแห่งกรีซ (พระนามเต็ม: เฟรเดอริกา หลุยส์ ไธรา วิกตอเรีย โอลกา ซิซิลี อิสซาเบล คริสตินา; กรีก: Φρειδερίκη,18 เมษายน พ.ศ. 2460 - 6 กุมภาพันธ์ พ.ศ. 2524) เป็นพระมเหสีในสมเด็จพระราชาธิบดีพอลที่ 1 แห่งกรีซ พระนางจึงมีพระยศเป็นสมเด็จพระราชินีเฟรเดอริกาแห่งกรีซ (กรีก: Βασίλισσα Φρειδερίκη των Ελλήνων)ช่วงต้นของชีวิต ช่วงต้นของชีวิต. เจ้าหญิงเฟรเดอริกาประสูติในวันที่ 18 เมษายน พ.ศ. 2460 ณ เมืองบรานเคนเบิร์ก อาร์ม ฮาร์ส ประเทศเยอรมนี พระนางเป็นพระราชธิดาในดยุตเออร์เนสต์ ออกุสตุสแห่งบรันสวิกและเจ้าหญิงวิกตอเรีย ลูอีสแห่งปรัสเซีย ผู้ซึ่งเป็นพระราชธิดาพระองค์เดียวในสมเด็จพระจักรพรรดิวิลเฮล์มที่ 2 แห่งเยอรมนีกับเจ้าหญิงออกัสตา วิคตอเรียแห่งชเลสวิก-โฮลชไตน์ เจ้าหญิงเฟรเดอริกาทรงเป็นธิดาในเจ้าชายสายราชวงศ์ฮาโนเวอร์ พระนางจึงมีพระยศเป็น เจ้าหญิงเฟรเดอริกาแห่งฮาโนเวอร์,สหราชอาณาจักรและไอร์แลนด์ และทรงเป็นดัสเชสเฟรเดอริกาแห่งบรันสวิก - ลุนเบิร์ก พระนางเป็นพระปนัดดาใน จักรพรรดิฟรีดริชที่ 3 แห่งเยอรมนีและเจ้าหญิงวิกตอเรีย พระวรราชกุมารี ผู้ซึ่งเป็นพระราชธิดาองค์โตในสมเด็จพระราชินีนาถวิกตอเรียแห่งสหราชอาณาจักร จากความสัมพันธ์นี้พระนางเป็นพระญาติห่างๆในสมเด็จพระราชินีนาถเอลิซาเบธที่ 2 แห่งสหราชอาณาจักรและเป็นพระญาติห่างๆในเจ้าฟ้าชายฟิลิป ดยุคแห่งเอดินบะระด้วย พระนางทรงเป็นทายาทโดยผ่านทางสมเด็จพระเจ้าจอร์จที่ 3 แห่งสหราชอาณาจักร เมื่อประสูติพระนางจึงอยู่ในลำดับที่ 34 ในการสืบราชบัลลังก์สหราชอาณาจักร ถึงแม้ว่าทรงไม่เคยได้รับพระยศแบบอังกฤษอภิเษกสมรส อภิเษกสมรส. ในปีพ.ศ. 2479 มกุฎราชกุมารพอลแห่งกรีซ ได้ขออภิเษกสมรสพระนางที่กรุงเบอร์ลิน เมื่อพระองค์เสด็จไปที่นั่นเพื่อเข้าร่วมโอลิมปิกฤดูร้อน 1936 การหมั้นของทั้ง 2 พระองค์ได้ประกาศขึ้นอย่างเป็นทางการในวันที่ 28 กันยายน พ.ศ. 2480 ในวันที่ 9 มกราคม พ.ศ. 2481 ทรงอภิเษกสมรสกันที่กรุงเอเธนส์ เจ้าชายพอลเป็นพระโอรสในสมเด็จพระราชาธิบดีคอนสแตนตินที่ 1 แห่งกรีซและเจ้าหญิงโซเฟียแห่งปรัสเซีย ผู้เป็นพระขนิษฐาในสมเด็จพระจักรพรรดิวิลเฮล์มที่ 2 แห่งเยอรมนี เจ้าชายพอลทรงเป็นรัชทายาทในราชบัลลังก์เนื่องจากพระเชษฐาคือ สมเด็จพระราชาธิบดีจอร์จที่ 2 แห่งกรีซทรงไม่มีทายาท ในช่วงต้นของการอภิเษกสมรสทรงประทับอยู่ที่ วิลลา ฟิไซโก ในกรุงเอเธนส์ 10 เดือนหลังการอภิเษกสมรสทรงให้กำเนิดพระธิดา 1 พระองค์คือ เจ้าหญิงโซเฟีย ซึ่งในอนาคตคือ สมเด็จพระราชินีโซเฟียแห่งสเปน และกำเนิดพระโอรสคือ เจ้าชายคอนสแตนตินสงครามและการลี้ภัย สงครามและการลี้ภัย. ในระหว่างสงครามโลกครั้งที่ 2 เดือนเมษายน พ.ศ. 2484 พระราชวงศ์กรีกได้อพยพไปที่เกาะครีตโดยเรือเหาะซันเดอร์แลนด์ สมเด็จพระราชาธิบดีจอร์จที่ 2 และพระราชวงศ์ที่เหลือได้ตั้งถิ่นฐานที่แอฟริกาใต้ ที่นี่พระธิดาองค์สุดท้องคือ เจ้าหญิงไอรีนแห่งกรีซและเดนมาร์กได้ประสูติขึ้นในวันที่ 11 พฤษภาคม พ.ศ. 2485 แจน สมุทส์ผู้นำแอฟริกาใต้ได้รับพระธิดามาอุปถัมภ์ หลังจากนั้นไม่นานกองทัพเยอรมันได้โจมตีเกาะครีต พระนางและพระราชวงศ์ต้องอพยพอีกครั้ง ได้ตั้งคณะรัฐบาลพลัดถิ่นขึ้นที่ลอนดอน ในตอนท้ายพระราชวงศ์ได้ตั้งถิ่นฐานในอียิปต์ในเดือนกุมภาพันธ์ พ.ศ. 2487 ในวันที่ 1 กันยายน พ.ศ. 2489 ชาวกรีกได้มีประชามติฟื้นฟูราชวงศ์ พระเจ้าจอร์จได้ขึ้นครองราชย์ มกุฎราชกุมารและมกุฎราชกุมารีได้กลับไปอยู่ที่วิลลา ฟิไซโกพระสวามีครองราชย์ พระสวามีครองราชย์. ในวันที่ 1 เมษายน พ.ศ. 2490 พระสวามีของพระนางเฟรเดอริกาได้ขึ้นครองราชสมบัติพระนาม สมเด็จพระราชาธิบดีพอลที่ 1 แห่งกรีซ พระนางได้รับการสถาปนาเป็นสมเด็จพระราชินี ความไม่มั่นคงของการเมืองคอมมิวนิสต์ในทางเหนือของกรีซนำไปสู่ สงครามกลางเมืองกรีซ กษัตริย์และพระราชินีได้เสด็จไปยังทางตอนเหนือของกรีซภายใต้การรักษาความปลอดภัยอย่างเข้มงวดเพื่อร้องขอความจงรักภัคดีในฤดูร้อน พ.ศ. 2490 ระหว่างสงครามกลางเมือง พระราชินีเฟรเดอริกาทรงก่อตั้งค่ายราชินี หรือเมืองเด็ก มีเครือข่าย 53 ค่าย ทั่วกรีซ พระนางทรงจัดตั้งเพื่อดูแลเด็กกำพร้าและเด็กจากครอบครัวยากไร้ ในค่ายมีที่พัก,อาหาร,การศึกษาเพื่อการพัฒนาเด็ก สงครามกลางเมืองกรีกจบลงในเดือนสิงหาคม พ.ศ. 2492 เป็นโอกาสที่ดีของเหล่าผู้ปกครองที่เสริมสร้างความเข้มแข็งของระบอบกษัตริย์ ทั้ง 2 พระองค์ให้ความสำคัญกับการเยือนต่างประเทศคือ โจซิป โบรซ ติโตในเบลเกรด ประธานาธิบดีลุยกิ อายเนาดีแห่งอิตาลีที่โรม ธีโอดอร์ เฮิสแห่งเยอรมนีตะวันตก เบชารา เอล โควรีแห่งเลบานอน สมเด็จพระจักรพรรดิเฮลี เซลาสซีที่ 1 แห่งเอธิโอเปีย จักรกาวาตี ราชาโกปาลาชาลีแห่งอินเดีย สมเด็จพระเจ้าจอร์จที่ 6 แห่งสหราชอาณาจักร และทรงเป็นแขกของประธานาธิบดีดไวต์ ดี. ไอเซนฮาวร์แห่งสหรัฐอเมริกา ในวันที่ 16 พฤศจิกายนร พ.ศ. 2496 พระนางปรากฏในนิตยสารไลฟ์ของอเมริกาในฐานะแขกของอเมริกา พระนางทรงเดินทางไปทั่วโลก ในปีนั้นพระนางปรากฏอยู่บนปกนิตยสารไทม์ ในวันที่ 14 พฤษภาคม พ.ศ. 2505 พระธิดาองค์โต เจ้าหญิงโซเฟียได้อภิเษกสมรสกับเจ้าชายฮวน คาร์โลสแห่งสเปนที่กรุงเอเธนส์สมเด็จพระพันปีหลวง สมเด็จพระพันปีหลวง. ในวันที่ 6 มีนาคม พ.ศ. 2507 สมเด็จพระราชาธิบดีพอลที่ 1 แห่งกรีซ เสด็จสวรรคต และพระโอรสของพระนางได้สืบราชสมบัติต่อเป็น สมเด็จพระราชาธิบดีคอนสแตนตินที่ 2 แห่งกรีซ พระองค์ทรงอภิเษกสมรสกับเจ้าหญิงอันเนอ-มารีแห่งเดนมาร์กหลังจากปีนั้นในวันที่ 18 กันยายน สมเด็จพระราชินีเฟรเดอริกาทรงได้รับสถาปนาเป็นสมเด็จพระพันปีหลวง ทรงเข้าร่วมพระราชพิธีสำคัญเช่นการรับศีลล้างบาปของพระนัดดาทั้งที่กรีซและสเปนเสด็จลี้ภัย เสด็จลี้ภัย. ความขัดแย้งระหว่างสมเด็จพระราชาธิบดีคอนสแตนตินกับนายกรัฐมนตรีจอร์จ ปาปันเดรอูลทำให้เกิดการปฏิวัติโดยทหารในวันที่ 21 เมษายน พ.ศ. 2510 ทำให้เกิดยุครุ่งเรืองของรัฐบาลทหารกรีซ ในขั้นต้นพระราชาธิบดีคอนสแตนตินทรงร่วมมือกับรัฐบาลทหาร ทีได้สาบานว่าจะสนับสนุนระบอบกษัตริย์ แต่ในตอนหลังพระองค์มีความตั้งใจที่จะฟื้นฟูระบอบประชาธิปไตยแต่ล้มเหลวทำให้ต้องเสด็จออกจากประเทศ ในวันที่ 1 มิถุนายน พ.ศ. 2516 รัฐบาลทหารได้ทำการล้มล้างสถาบันกษัตริย์กรีซโดยปราศจากการเห็นชอบจากประชาชน ประชาชนได้เห็นชอบกับระบอบสาธารณรัฐ ดังนั้นประมุขใหม่ของกรีซคือ ประธานาธิบดีจอร์จ ปาปาโดเปาลอส รัฐบาลเผด็จการได้สิ้นสุดในวันที่ 24 กรกฎาคม พ.ศ. 2517 และไม่มีการฟื้นฟูระบอบกษัตริย์ ได้มีการลงประชามติเกี่ยวกับสมเด็จพระราชาธิบดีคอนสแตนติน ร้อยละ 70 สนับสนุนระบอบประชาธิปไตยแบบสาธารณรัฐบั้นปลาย บั้นปลาย. สมเด็จพระราชินีเฟรเดอริกาสิ้นพระชนม์ในวันที่ 6 กุมภาพันธ์ พ.ศ. 2524ในช่วงการลี้ภัยที่กรุงมาดริดในระหว่างการผ่าตัดดวงพระเนตร ได้มีการรายงานการสิ้นพระชนม์ของพระนางในหนังสือพิมพ์ เดอะ นิวยอร์ก ไทม์ว่าทรงสิ้นพระชนม์ระหว่างการผ่าตัดเปลือกพระเนตรที่ซึ่งทรงไปผ่าตัดบ่อยๆ แต่มีข่าวลือว่าพระนางสิ้นพระชนม์จากการศัลยกรรมพระเนตร บางแหล่งข่าวรายงานว่า พระนางสิ้นพระชนม์จากภาวะพระหทัยวาย พระศพของพระนางได้ฝังที่ พระราชวังตาโตยพระอิศริยยศพระอิศริยยศ. - 18 มีนาคม พ.ศ. 2460 - 9 มกราคม พ.ศ. 2481: เจ้าหญิงเฟรเดอริกาแห่งฮาโนเวอร์ - 9 มกราคม พ.ศ. 2481 - 1 เมษายน พ.ศ. 2490: มกุฎราชกุมารีแห่งกรีซ - 1 เมษายน พ.ศ. 2490 - 6 มีนาคม พ.ศ. 2507: สมเด็จพระราชินีแห่งกรีซ - 6 มีนาคม พ.ศ. 2507 - 6 กุมภาพันธ์ พ.ศ. 2524: สมเด็จพระราชินีเฟรเดอริกาแห่งกรีซพระราชตระกูล</doc>
