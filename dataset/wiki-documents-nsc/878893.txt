<doc id="878893" url="https://th.wikipedia.org/wiki?curid=878893" title="บ่วงเสน่หา">บ่วงเสน่หา บ่วงเสน่หา เป็นละครโทรทัศน์ไทยแนวโมเดิร์นดราม่า โดยเป็นหนึ่งในละครชุด เสน่หา Diary ผลิตโดย บริษัท เดอะ วัน เอ็นเตอร์ไพรส์ จำกัด สร้างจากเค้าโครงเรื่องของ ถกลเกียรติ วีรวรรณ, พิมพ์มาดา พัฒนอลงกรณ์, ร่มเกล้า บทโทรทัศน์โดย ร่มเกล้า, พิมพ์มาดา พัฒนอลงกรณ์ กำกับการแสดงโดย ธนวัจน์ ปัญญารินทร์ นำแสดงโดย ศิรพันธ์ วัฒนจินดา, ภูธเนศ หงษ์มานพ, ยุทธนา เปื้องกลาง, อัครัฐ นิมิตชัย และนักแสดงชั้นนำอีกมากมาย ออกอากาศทาง ช่องวัน ทุกวันจันทร์-อังคาร เวลา 20:30 - 22:00 น. เริ่มออกอากาศตอนแรกวันที่ 3 กรกฎาคม – 7 สิงหาคม พ.ศ. 2560เรื่องย่อ เรื่องย่อ. ชีวิตของหญิงสาวคนหนึ่งที่ใคร ๆ ก็เรียกเธอว่าซินเดอเรลล่าอย่าง มินตรา เธอได้พบรักและแต่งงานกับ ภีม หนุ่มไฮโซทายาทตระกูลดัง ภีมเริ่มส่ออาการแปลก ๆ ตั้งแต่วันแรกของการแต่งงาน เพราะจู่ ๆ แจ็ค นายแบบหนุ่มเพลย์บอยได้มาร่วมงานแต่งโดยไม่ได้รับเชิญ แต่ความเป็นจริงแล้วความสัมพันธ์ระหว่างภีมกับแจ็คมันซับซ้อนกว่านั้น สำหรับมินตราแม้ภายนอกเธอมีชีวิตที่สาว ๆ นึกอิจฉา แต่เบื้องหลังเธอต้องทำงานอย่างหนักเพื่อพิสูจน์ตัวให้ครอบครัวสามีเห็นว่าเธอไม่ได้มาเกาะลูกชายเขา มินตราใช้ความสามารถของเธอช่วยภีมทำเครื่องดื่มตัวใหม่ที่เน้นเจาะตลาดกลุ่มผู้ชาย จึงให้เอเจนซี่หาพรีเซนเตอร์โดยมีข้อแม้ว่า 'ห้ามเป็นเกย์' เพราะกลัวจะเสียภาพลักษณ์ของเครื่องดื่ม แจ็คเลยได้มาเป็นพรีเซ็นเตอร์ ทันทีที่แจ็คก้าวเข้ามาในชีวิตของมินตรา ทุกอย่างก็เปลี่ยนไปเมื่อมินตราพบว่าแจ็คคือคู่ขาของภีม สามีของเธอ แจ๊คทำทุกวิถีทางที่จะเขี่ยมินตราออกไปจากชีวิตภีม ภีมให้สัญญาว่าจะพยายามเลิกเป็นเกย์ มินตราซึ่งยังรักภีมอยู่มาก ประกอบกับที่เธอมีปัญหาเรื่องเงินที่ต้องใช้ดูแลแม่กับน้องสาวที่ป่วย และยังถูกแม่สามี ปวีณา สั่งห้ามหย่า ไม่งั้นเธอจะไม่ได้อะไรเลยรวมถึงงาน เธอจึงยอมให้ภีมพิสูจน์ตัวเองอีกครั้ง และหันไปปรึกษาปัญหาชีวิตต่าง ๆ กับ ต้น หนุ่มรุ่นน้อง ต้นเองก็มีใจให้กับมินตราและอยากให้มินตราเลิกกับภีม วันหนึ่งแจ๊คออกอุบายให้ภีมพาแจ็คเข้ามาอยู่ร่วมบ้านกับมินตรา มินตราเสียใจมาก ทำให้เริ่มเอนเอียงไปหาต้น แจ็คต้องการให้มินตราเลิกกับภีมจึงไปหา อาย น้องสาวมินตรา เขาตั้งใจจะขู่ แต่อาการป่วยที่ร้ายแรงทำให้อายเสียชีวิต มินตราเสียใจและมารู้ว่าเป็นฝีมือของแจ็คจึงคิดจะปล่อยมือจากภีม ต้นเข้ามาดูแลมินตราจนทั้งคู่เผลอมีความสัมพันธ์กันลึกซึ้ง มินตราสัญญากับต้นว่าจะหย่ากับภีมแล้วมาอยู่กับต้น แจ๊คเอาเรื่องมินตรากับต้นไปเป่าหูภีม โดยหวังให้ภีมเลิกสนใจมินตราและกลับมารักเขาเพียงคนเดียว แต่กลับผิดคาดเพราะภีมรู้สึกทั้งโกรธทั้งหึงหวงเลยปล้ำมินตรา จนมินตราเกิดตั้งท้องขึ้นมาแต่เธอไม่แน่ใจว่าลูกในท้องของเธอเป็นลูกของภีมหรือต้นกันแน่จึงคิดจะปิดเรื่องท้องไว้ก่อน พอแจ๊ครู้เรื่องมินตราท้อง จึงรู้ดีว่าตนเองกำลังจะเสียภีมไป หนำซ้ำข่าวเรื่องที่เขาเป็นเกย์ก็ถูกเม้าท์จนสนุกปาก แจ็คจึงไปอาละวาดมินตราและเผลอผลักมินตราที่ตั้งท้องอยู่ตกบันไดจนตกเลือด แต่ในที่สุดภีมก็รีบนำไปส่งโรงพยาบาลแล้วช่วยลูกในท้องไว้ได้ทัน ทำให้ทุกคนรู้เรื่องที่มินตราท้อง มินตราต้องพบกับเรื่องปวดหัวทั้งแม่สามีที่บังคับให้เธอต้องตรวจดีเอ็นเอว่าเด็กเป็นลูกใคร และภีมก็ยังแอบกลับไปมีอะไรกับแจ๊คอีก สุดท้ายมินตราจะเลือกหนทางออกจาก 'บ่วง' ที่ผูกรัดเธอครั้งนี้ได้อย่างไร?รายชื่อนักแสดงนำรายชื่อนักแสดงนำ. - ภูธเนศ หงษ์มานพ รับบทเป็น ภูมิภพ ต้นตระกูลวงศ์ (ภีม) นักธุรกิจไฮโซสุดเพอร์เฟ็ค ประธานบริษัทผลิตสินค้าอุปโภค-บริโภค เป็นผู้ชายที่ผู้หญิงทั้งประเทศใฝ่ฝัน แต่ภีมไม่เคยคบผู้หญิงคนไหนอย่างจริงจัง จนกระทั่งได้มาแต่งงานกับมินตรา แต่ความจริงแล้วการแต่งงานกับมินตราคือการแต่งงานเพื่อบังหน้า- ศิรพันธ์ วัฒนจินดา รับบทเป็น มินตรา ต้นตระกูลวงศ์ (มิ้น) หญิงสาวผู้มีชีวิตอย่างซินเดอเรล่า ฉลาด ขยัน สู้ชีวิต ในชีวิตมีแม่กับน้องสาวเป็นสิ่งสำคัญในชีวิต เธอมีเป้าหมายเดียวคือให้แม่และน้องอยู่อย่างสบายและมีความสุข แม้ตัวเธอจะต้องลำบากแค่ไหน จนในที่สุดเธอได้พบกับภีมผู้ชายที่เพอร์เฟ็คทุกอย่างทั้งฐานะและหน้าที่การงาน และใช้ชีวิตคู่ร่วมกัน- อัครัฐ นิมิตรชัย รับบทเป็น ไกรกูณฐ์ สหรัฐ (แจ็ค เจสัน เวย์ / แจ็ค) นายแบบโซนเอเชีย เช่น จีน ฮ่องกง สิงคโปร์ ฯลฯ หล่อ ฉลาด หุ่นดี มีความเป็นกันเองกับแฟนคลับ ต่อหน้าก็ยิ้มแย้ม ใจดีกับทุกคน แต่เมื่อออกจากสื่อ ตัวตนจริง ๆ ของแจ็ค เป็นคนมีโลกส่วนตัวสูง อารมณ์รุนแรง เจ้าเล่ห์ เจ้าแผนการ กล้าได้กล้าเสีย ไม่เคยยอมแพ้และกลัวใคร ถ้าโดนแย่งของรักไป ก็พร้อมที่จะสู้ และเอาชนะทุกวิถีทาง เพื่อให้ได้สิ่งที่ตัวเองต้องการกลับคืนมา- ยุทธนา เปื้องกลาง รับบทเป็น นฤเบศ ชัยวิชาญ (ต้น) ผู้ชายที่หลงรักมินตราอย่างมั่นคง หนุ่มรุ่นน้องของมินตรา นักวางแผนการตลาดผู้เถรตรง กำพร้าพ่อแม่ตั้งแต่เด็ก มียายเป็นคนเลี้ยงดูจนโต ทำให้เป็นผู้ชายที่ทั้งความแข็งและนุ่มนวลผสมกัน มีความติสท์ แต่จริงใจ ชอบความจริงและความถูกต้อง ถ้าไม่ผิดก็ไม่เคยกลัวใคร มั่นคงในความรัก และถ้ารักใครก็พร้อมจะปกป้อง เสียสละ ทำได้ทุกอย่างเพื่อให้คนที่รักมีความสุข แม้ว่าตัวเองจะเจ็บก็ตาม- อุทุมพร ศิลาพันธ์ รับบทเป็น ปวีณา ต้นตระกูลวงศ์ - กาญจนาพร ปลอดภัย รับบทเป็น นุชนภางค์ - ดิลก ทองวัฒนา รับบทเป็น ภาคภูมิ - พิมพ์จิรา เจริญลักษณ์ รับบทเป็น งามเนตร (อาย) - ณัชพงศ์พล สุดดี รับบทเป็น เจ๋ง ชายเพื่อนสนิทคนเดียวของต้นที่อยู่ที่ทำงานเดียวกันกับต้น- ถิร ชุติกุล รับบทเป็น ร็อบ เพื่อนชายของแจ๊คเป็นเพื่อนสนิทของแจ๊คเพียงคนเดียวที่รู้ใจและเป็นที่ปรึกษาให้กับแจ๊คเสมอนักแสดงรับเชิญนักแสดงรับเชิญ. - พรกมล อมรจิตรานนท์ รับบทเป็น - นพจิรา ฤกษ์ขจรนามกุล รับบทเป็น แคท - ณัฐชยา มั่งนิมิตร รับบทเป็น สิริ มหวุฒิ - ภูมิใจ ว่องกุศลกิจ รับบทเป็น - ณวัฒน์ กุลรัตนรักษ์ รับบทเป็น ดนตร์ แสนโกสินทร์ - พิยดา จุฑารัตนกุล รับบทเป็น - ด.ช.ชาญคามิน ชยางกูร รับบทเป็น ต้น (วัยเด็ก) - ด.ช.ปัญกร จันทศร รับบทเป็น ภีม (วัยเด็ก) - ด.ญ.จิรดา โมแรน รับบทเป็น มิ้ม (ลูกสาวภีมกับมิ้น) - ด.ญ.ทิพย์รดา ไมเออร์ รับบทเป็น มิ้น (วัยเด็ก)การตอบรับคำวิจารณ์ การตอบรับ. คำวิจารณ์. ด้านเสียงวิจารณ์ เว็บไซต์สนุกดอตคอม ได้มีคำชื่นชมถึงเนื้อหาและภาพรวมต่างๆ ของละครโทรทัศน์ไทยเรื่องนี้พร้อมกับปรบมือให้กับ 3 นักแสดงนำของเรื่องโดยเฉพาะหนุ่มอัคที่สวมบทบาทเกย์หนุ่มได้อย่างพอดี ไม่มากไม่น้อยจนเกินไป เรียกได้ว่าเป็นการรวมตัวนักแสดงที่ลงตัวสุดๆ ทั้งบทละครและฝีมือการแสดงที่จัดจ้านเผ็ดร้อน สาดอินเนอร์อารมณ์ทางการแสดงกันออกมาอย่างเต็มทีจนทำเอาแฟนๆละครอินจัดต่างเลือกแฮชแท็กที่มีทั้งทีม #ทีมแจ๊ค #ทีมมินตรา กันยกใหญ่จนติดอันดับแฮชแท็กยอดนิยมในโลกโซเชี่ยล ทั้งทางเฟซบุ๊ก , ทวิตเตอร์ และอินสตาแกรม ในขณะที่ เว็บไซต์ไทยรัฐออนไลน์ ก็ได้ไปสัมภาษณ์แบบ Exclusive กับนักแสดงหนุ่มผู้รับบท แจ็ค อย่างหนุ่ม "อัค" อัครัฐ นิมิตชัย ถึงกระแสของละครที่รุ่นแรงจนถล่มโซเชียลรวมไปถึงความสนุกในการเดินเรื่องที่รวดเร็วฉับไวในละครที่ออกอากาศในแต่ละตอนและเป็นการแจ้งเกิดหนุ่มอัคกับบทบาททางการแสดงได้อย่างเต็มตัวเรตติ้ง เรตติ้ง. การตอบรับของละครเรื่องนี้ทั้งหมด 11 ตอนที่ได้ออกอากาศไป (เมื่อวันที่ 3 กรกฎาคม พ.ศ. 2560 – 7 สิงหาคม พ.ศ. 2560) Nielsen ได้วัดค่าเฉลี่ยเรตติ้งละครจากคนทั่วประเทศไทยอยู่ที่ เรตติ้งที่มีอันดับสูงที่สุดในละครแต่ละตอนจะแสดงด้วย , เรตติ้งที่มีอันดับต่ำที่สุดในละครแต่ละตอนจะแสดงด้วย , เรตติ้งเฉลี่ยของละครจะแสดงด้วยข้อมูลการออกอากาศ</doc>
