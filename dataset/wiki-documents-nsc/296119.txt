<doc id="296119" url="https://th.wikipedia.org/wiki?curid=296119" title="จอร์จ สมูท">จอร์จ สมูท จอร์จ ฟิตซ์เจอรัลด์ สมูท ที่ 3 (; เกิดวันที่ 20 กุมภาพันธ์ ค.ศ. 1945) เป็นนักฟิสิกส์ดาราศาสตร์และนักจักรวาลวิทยาชาวอเมริกัน ผู้ชนะรางวัล 1 ล้านเหรียญสหรัฐจากการแข่งขันรายการทางโทรทัศน์ และได้รับรางวัลโนเบลสาขาฟิสิกส์เมื่อปี ค.ศ. 2006 จากผลงานศึกษาโดยใช้ดาวเทียม COBE ร่วมกับ จอห์น ซี. เมเทอร์ โดยสามารถตรวจวัด "...รูปแบบของวัตถุดำและความไม่เหมือนกันทุกทิศทาง (Anisotropy) ของการแผ่รังสีไมโครเวฟพื้นหลังของจักรวาล" ได้เป็นครั้งแรก ผลงานนี้ช่วยยืนยันเป็นหลักฐานแน่นหนาแก่ทฤษฎีบิกแบงโดยอาศัยดาวเทียมสำรวจไมโครเวฟพื้นหลังของจักรวาล (COBE) จากความเห็นของคณะกรรมการรางวัลโนเบล กล่าวว่า "โครงการ COBE อาจพิจารณาได้ว่าเป็นจุดเริ่มต้นของการศึกษาจักรวาลวิทยาอย่างละเอียดแม่นยำ" สมูทบริจาคเงินรางวัลส่วนที่ได้รับจากมูลนิธิรางวัลโนเบล (หักค่าเดินทางนิดหน่อย) ให้แก่องค์กรการกุศล เขาเป็นศาสตราจารย์สาขาฟิสิกส์ที่มหาวิทยาลัยแคลิฟอร์เนีย เบิร์กลีย์ และได้รับเหรียญรางวัลไอน์สไตน์ เมื่อปี ค.ศ. 2003</doc>
