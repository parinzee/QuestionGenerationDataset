<doc id="168600" url="https://th.wikipedia.org/wiki?curid=168600" title="เทศบาลตำบลโพธิ์พระยา">เทศบาลตำบลโพธิ์พระยา เทศบาลตำบลโพธิ์พระยา เป็นองค์กรปกครองส่วนท้องถิ่นประเภทเทศบาลตำบล ตั้งอยู่ตอนเหนือของอำเภอเมืองสุพรรณบุรี จังหวัดสุพรรณบุรี มีพื้นที่ 6.25 ตารางกิโลเมตร ครอบคลุมพื้นที่บางส่วนของตำบลโพธิ์พระยา ได้แก่ หมู่ที่ 1, หมู่ที่ 3, หมู่ที่ 6, และหมู่ที่ 7 และมีประชากรในปี พ.ศ. 2560 จำนวน 3,490 คนประวัติ ประวัติ. ตำบลโพธิ์พระยาเป็นตำบลเก่าแก่ เนื่องจากบริเวณนี้มีต้นโพธิ์อยู่มาก และใช้เป็นทางเดินทัพในสมัยอยุธยา จึงมีแม่ทัพ พระยา กรม ขุน มาพักบริเวณร่มโพธิ์นี้ บางท่านก็ได้ครอบครัวอยู่ที่นี่ จึงเรียกว่า บ้านโพธิ์พระยา ต่อมาชาวอยุธยา เวียงจันทน์ และยูนนานอพยพมาตั้งถิ่นฐานบริเวณนี้ เพราะเห็นว่ามีแม่น้ำไหลผ่าน เหมาะแก่การทำเกษตรกรรมและค้าขาย และได้อาศัยสืบต่อกันมาจนถึงปัจจุบันชุมชนย่อย ชุมชนย่อย. เทศบาลตำบลโพธิ์พระยา แบ่งออกเป็น 9 ชุมชนย่อย คือ- ชุมชนย่อยดอนกลาง - ชุมชนย่อยโพธิ์พระยาตะวันตก - ชุมชนย่อยประตูน้ำ - ชุมชนย่อยวรจันทร์ - ชุมชนย่อยสามแยก - ชุมชนย่อยสวนพลู - ชุมชนย่อยตลาดโพธิ์พระยา - ชุมชนย่อยโพธิ์พระยานอก - ชุมชนย่อยโพธิ์พระยาใต้</doc>
