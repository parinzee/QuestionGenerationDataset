<doc id="533149" url="https://th.wikipedia.org/wiki?curid=533149" title="ไทยสโตเรจ แบตเตอรี่">ไทยสโตเรจ แบตเตอรี่ บริษัท ไทยสโตเรจ แบตเตอรี่ จำกัด (มหาชน) ( ชื่อย่อ:BAT-3K) บริษัทก่อตั้งเมื่อวันที่ 10 มิถุนายน 2529 เพื่อผลิตและจำหน่ายแบตเตอรี่สำหรับรถยนต์และรถจักรยานยนต์ ภายใต้เครื่องหมายการค้า “3K” ในวันที่ 10 มิถุนายน 2537 ได้จดทะเบียนแปรสภาพเป็นบริษัทมหาชนจำกัด โดยรับอนุมัติจากตลาดหลักทรัพย์แห่งประเทศไทย และเริ่มทำการซื้อขายในตลาดหลักทรัพย์เมื่อวันที่ 10 กุมภาพันธ์ 2538 บริษัทมีสัดส่วนการขายในประเทศ และ ส่งออก ในอัตราร้อยละ 60: 40 บริษัทเป็นหนึ่งในผู้ผลิตแบตเตอรี่รายใหญ่ของไทย มีความสามารถในการผลิตเป็นอันดับหนึ่งของประเทศโดยเป็นบริษัทที่ลงทุนโดยคนไทย และมีการพัฒนาเทคโนโลยีการผลิตเป็นของตนเอง การผลิตแบตเตอรี่ในประเทศไทยนั้นโดยส่วนใหญ่จะเป็นการผลิตแบตเตอรี่เพื่อใช้สำหรับรถยนต์และรถจักรยานยนต์ซึ่งเป็นแบตเตอรี่พื้นฐาน บริษัทได้มีการริเริ่มและพัฒนาจนสามารถผลิตและจำหน่าย แบตเตอรี่สำหรับรถยกไฟฟ้า (Traction Battery) แบตเตอรี่สำหรับรถกอล์ฟและแบตเตอรี่สำหรับแผงไฟฟ้าโซล่าเซลล์ (Deep Cycle Battery) ได้ ผลิตภัณฑ์ของบริษัทแบ่งได้เป็น 5 ประเภท- แบตเตอรี่ชนิดธรรมดา (Conventional Type Battery) - Maintenance Free Battery (MF) - Sealed Maintenance Free Battery (SMF) - Valve Regulated Lead Acid Battery (VRLA) - Deep Cycle Battery</doc>
