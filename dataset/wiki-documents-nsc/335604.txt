<doc id="335604" url="https://th.wikipedia.org/wiki?curid=335604" title="ตามรักคืนใจ">ตามรักคืนใจ ตามรักคืนใจ เป็นนวนิยายผลงานของ กิ่งฉัตร หรือ ปาริฉัตร ศาลิคุปต์ เป็นนิยายที่มีตัวละครพระเอกที่เชื่อมโยงมาจาก ด้วยแรงอธิษฐาน, บ่วงหงส์ พิมพ์เผยแพร่ในปี พ.ศ. 2539 โดยสำนักพิมพ์ ณ บ้านวรรณ ออกอากาศทางสถานีโทรทัศน์ไทยทีวีสีช่อง 3 เมื่อปี พ.ศ. 2541 โดยการผลิตของ บริษัท ยูม่า 99 จำกัด นำแสดงโดย ธนากร โปษยานนท์ รับบท สีหนาท (นายสิงห์) และ รามาวดี สิริสุขะ รับบท นารา (หนูนา) และในปี พ.ศ. 2558 ถูกนำมาสร้างใหม่อีกครั้ง โดยการผลิตของ บริษัท ละครไท จำกัด นำแสดงโดย ณเดชน์ คูกิมิยะ รับบท สีหนาท (นายสิงห์) และ นิษฐา จิรยั่งยืน รับบทเป็น นารา ทุกวันจันทร์ -อังคาร เริ่มตอนแรกวันที่ 8 ธันวาคม พ.ศ. 2558 - 25 มกราคม พ.ศ. 2559เรื่องย่อ เรื่องย่อ. เรื่องราวของ นารา หรือ หนูนา หลานสาวของ วรรณ นายธนาคารขนาดใหญ่ของประเทศไทย กับการตามหาสิ่งที่เธอตามหามาตลอด นั่นคือ พ่อของเธอ ที่เคยเชื่อว่าตายไปแล้วเมื่อหลายปีก่อนจากหลักฐานที่ได้จากเพื่อนโดยบังเอิญ จึงตัดสินใจมุ่งหน้าสู่เชียงรายเพื่อตามหาพ่อของเธอ แต่แล้วเธอก็ตกกระไดพลอยโจนไปอยู่ใน ไร่สัตตบุษย์ หรือ ไร่บัวขาว ที่มีสีหนาท หรือ ที่คนในไร่รู้จักกันในชื่อ นายสิงห์ เจ้าของไร่ที่กลายเป็นผู้ดูแลของเธอ นาราทำอะไรไม่เป็นเพราะด้วยความเป็นลูกคุณหนู ทำให้คนในไร่ต้องวุ่นวายอยู่เสมอ แต่เพราะความน่ารักสดใส และ นิสัยดี ทุกคนจึงยอมรับ รวมทั้งสีหนาทที่หลงความน่ารักของเธอเข้าอย่างจัง นาราได้พบกับ ราม พ่อของเธอที่มีความลับบางอย่างจึงต้องมาอยู่ไร่และกำลังมีความรู้สึกดีๆกับ ขนิษฐา หรือ คุณน้อง น้องสาวของสีหนาทที่แอบรักอยู่ในใจ แต่รามกลับไม่กล้าเดินหน้าต่อเพราะความที่มีมลทินในอดีต และ รัศมี แม่ของนาราที่ยังคงเป็นโซ่ล่ามขาเขาอยู่ ทำให้เขาไม่ยอมรับว่า นารา เป็นลูกของเขา ท่ามกลางปัญหาที่เข้ามา นาราได้พบกับบทเรียนต่างๆมากมายในการใช้ชีวิตที่เธอไม่เคยได้สัมผัส รวมถึงความรู้สึกดีๆที่มีต่อผู้ดูแล อย่าง สีหนาท จนกระทั่งปัญหาระหว่างไร่เกิดขึ้น และเธอก็เข้าไปพัวพันอย่างหลีกเลี่ยงไม่ได้ ความรักของทั้งหนูนากับสีหนาทจะเป็นยังไงต่อไป รามจะยอมรับหนูนาและสามารถเปิดใจรับให้ขนิษฐาเข้ามาในชีวิตอีกครั้งได้หรือไม่รายชื่อนักแสดงรางวัลและการเข้าชิง</doc>
