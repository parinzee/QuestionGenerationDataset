<doc id="771836" url="https://th.wikipedia.org/wiki?curid=771836" title="พรรคพัฒนาจังหวัด">พรรคพัฒนาจังหวัด พรรคพัฒนาจังหวัด พรรคการเมืองไทยในอดีตที่ได้ยื่นจดทะเบียนก่อตั้งพรรคต่อ ปลัดกระทรวงมหาดไทย ในฐานะนายทะเบียนพรรคการเมืองเมื่อวันที่ 25 พฤศจิกายน พ.ศ. 2517 เป็นลำดับที่ 29/2517 โดยมีนายสฤษดิ์ เพ็ญสุภา เป็นหัวหน้าพรรค นายวิศาล ภัทรประสิทธิ์ และ นายวิรัตน์ ภัทรประสิทธิ์ เป็นรองหัวหน้าพรรคและนายดิเรก เพ็ญสุภา เป็นเลขาธิการพรรค ใน การเลือกตั้ง 26 มกราคม 2518 พรรคพัฒนาจังหวัดได้ส่งผู้สมัครลงรับเลือกตั้งเป็นครั้งแรกปรากฏว่าพรรคพัฒนาจังหวัดได้ ส.ส. เข้าสภาเพียง 1 คน ต่อมาเมื่อ ม.ร.ว. คึกฤทธิ์ ปราโมช นายกรัฐมนตรี และหัวหน้า พรรคกิจสังคม ได้ประกาศยุบสภาทำให้เกิด การเลือกตั้ง 4 เมษายน 2519 ซึ่งทางพรรคพัฒนาจังหวัดก็ได้ส่งผู้สมัครลงรับเลือกตั้งผลปรากฏว่าทางพรรคได้ ส.ส. เข้าสภาทั้งสิ้น 2 คนการยุบพรรค การยุบพรรค. คณะปฏิรูปการปกครองแผ่นดิน นำโดย พลเรือเอก สงัด ชลออยู่ ได้มีคำสั่งของคณะปฏิรูปการปกครองแผ่นดิน ฉบับที่ 6 ให้ยกเลิกพระราชบัญญัติพรรคการเมือง พุทธศักราช 2517 บรรดาพรรคการเมืองที่จัดตั้งขึ้นตามพระราชบัญญัติดังกล่าวให้เป็นอันสิ้นสุดลง และห้ามตั้งพรรคการเมือง แต่ต่อมาได้มีพระราชบัญญัติพรรคการเมือง พ.ศ. 2534 ยกเลิกคำสั่งฉบับดังกล่าว</doc>
