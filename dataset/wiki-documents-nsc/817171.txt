<doc id="817171" url="https://th.wikipedia.org/wiki?curid=817171" title="อาเดลีนา เลแว็ก">อาเดลีนา เลแว็ก เอลีซาแบ็ต อาเดลีนา เดรีวาล เลแว็ก (; ค.ศ. 1795 – ไม่ปรากฏ) หรือต่อมาคือ อาเดลีนา ซูลุก () เป็นจักรพรรดินีแห่งเฮติในจักรพรรดิโฟสแต็งที่ 1 ช่วงปี ค.ศ. 1849–1859พระราชประวัติ พระราชประวัติ. อาเดลีนา เลแว็ก เป็นธิดาของมารี มีเชล เลแว็ก () ชาวเฮติลูกผสม มีพระขนิษฐาชื่อเกลลียา () มีป้าชื่อเออแฌน เพลซ็องซ์ () พระองค์มีพระธิดาจากการสมรสครั้งแรกคือออลีฟว์ (; 1832–1936) อาเดลีนาและจักรพรรดิโฟสแต็งที่ 1 มีจิตปฏิพัทธ์ต่อกันหลายปี ก่อนอภิเษกสมรสในเดือนธันวาคม ค.ศ. 1849 และถูกสถาปนาขึ้นเป็นจักรพรรดินีแห่งเฮติและประทับร่วมกับพระราชสวามีในปอร์โตแปรงซ์ ใน ค.ศ. 1850 จักรพรรดิโฟสแต็งที่ 1 ทรงรับออลีฟว์เป็นพระราชธิดาบุญธรรม และสถาปนาขึ้นเป็นเจ้าหญิง ส่วนอาเดลีนากับจักรพรรดิโฟสแต็งมีพระราชธิดาด้วยกันเพียงพระองค์เดียวคือเจ้าหญิงเซลีตา () ต่อมาทั้งจักรพรรดิโฟสแต็งและจักรพรรดินีอาเดลีนาผ่านพระราชพิธีบรมราชาภิเษกโดยจักรพรรดินโปเลียนที่ 1 เมื่อวันที่ 18 เมษายน ค.ศ. 1852 การนี้ได้สถาปนาเกลลียาพระขนิษฐาขึ้นเป็นเจ้าหญิงด้วย ใน ค.ศ. 1858 เกิดการการปฏิวัติโดยฟาบร์ แฌฟราร์ () และบังคับให้จักรพรรดิโฟสแต็งต้องสละราชบัลลังก์ในปี 1859 ส่วนพระชนม์ชีพของจักรพรรดินีอาเดลีนาในปัจฉิมวัยไม่เป็นที่ปรากฏพระราชกรณียกิจ พระราชกรณียกิจ. ในฐานะจักรพรรดินี พระองค์ได้มีการแต่งตั้งตำแหน่งนางข้าหลวงและนางในซึ่งทั้งหมดเป็นกลุ่มสังคมชั้นสูงใหม่ในรัชกาลจักรพรรดิโฟสแต็ง ที่ล้วนมีฐานันดรเป็นดัชเชส เคาน์เตส และบารอนิส และเสด็จออกปฏิบัติพระราชกรณียกิจทุกวันอังคาร</doc>
