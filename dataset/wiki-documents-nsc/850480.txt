<doc id="850480" url="https://th.wikipedia.org/wiki?curid=850480" title="เกมจารชน คู่หูอันตราย">เกมจารชน คู่หูอันตราย เกมจารชน คู่หูอันตราย เป็นรายการเกมโชว์ของเวิร์คพอยท์ เอ็นเทอร์เทนเมนท์ ออกอากาศทางเวิร์คพอยท์ทีวี ทุกวันศุกร์ เวลา 22.00 น. - 23.00 น. ออกอากาศครั้งแรกเมื่อ 7 ตุลาคม พ.ศ. 2559 หลังจากนั้นงดออกอากาศไปชั่วคราว และกลับมาออกออกอากาศอีกครั้งเมื่อ 6 มกราคม พ.ศ. 2560 ดำเนินรายการโดย ตั๊กและป๋อง ในวันที่ 30 มิถุนายน 2560 รายการได้นำเทปเก่าๆมาออกอากาศจนถึงวันที่ 25 สิงหาคม 2560 ในวันที่ 28 กรกฎาคม 2560 รายการงดออกอากาศ และออกอากาศเทปสุดท้ายในวันที่ 23 มิถุนายน 2560ผู้ดำเนินรายการผู้ดำเนินรายการ. - บริบูรณ์ จันทร์เรือง (7 ตุลาคม 2559 - 23 มิถุนายน 2560) - กพล ทองพลับ (7 ตุลาคม 2559 - 23 มิถุนายน 2560)ระยะเวลาออกอากาศกติกา กติกา. ในแต่ละสัปดาห์จะมีผู้ร่วมรายการ 4 คน รับบทเป็นจารชนฝึกหัดที่จะต้องผ่านด่านอันตราย 3 ด่าน เพื่อกลายเป็นสุดยอดจารชนประจำสัปดาห์ผู้เข้าแข่งขันเลขอันตราย เลขอันตราย. จารชนฝึกหัดทั้ง 4 คนจะถูกมัดไว้และจะต้องผลัดกันทายตัวเลข 0-99 ตามลำดับ โดยพิธีกรจะบอกใบ้ว่าเลขที่ตอบไปนั้นใกล้เคียงเลขอันตรายหรือไม่ ถ้าพิธีกรบอกว่าตัวเลขที่ทายออกมามากไปหรือน้อยไป ตัวเลขที่ทายพร้อมทั้งตัวเลขที่อยู่ในช่วงที่พิธีกรใบ้จะถูกตัดออก เช่น หากผู้แข่งขันคนแรกทายว่า 25 แล้วพิธีกรบอกว่า น้อยไป ตัวเลขตั้งแต่ 0-25 จะถูกตัดออก และผู้เข้าแข่งขันท่านต่อไปจะทายเลขต่อ ๆ ไปจนกระทั่งมีผู้ทายตัวเลขตรงกับเลขอันตราย จารชนฝึกหัดคนนั้นจะถูกยิงด้วยกระสุนแป้งและจะโดนบทลงโทษซึ่งแตกต่างกันออกไปในแต่ละสัปดาห์และไม่ได้คะแนนในรอบนี้ไป ส่วนจารชนฝึกหัด 3 ท่านจะได้คะแนนสะสมคนละ 1 คะแนน แต่ถ้าจารชนฝึกหัดคนนั้นเลือกเลขแล้วโดนพิฆาตคนแรก เกมจะจบทันทีรายชื่อเลขอันตรายและรายชื่อผู้เข้าแข่งขันที่โดนเลขพิฆาตหมายเหตุหมายเหตุ. - 1.จารชนฝึกหัดท่านนั้นใช้สิทธ์แก้ตัวใหม่ - 2.เทปนั้นเป็นเทปที่ออกอากาศรีรัน - 3.ที่จริงแล้ว ดาวต้องโดนเลขอันตรายคนเดียวแต่กลับถูกสมรักษ์ท้าเลือกตัวเลขเหมือนกัน จึงทำให้โดนเลขอันตรายทั้งคู่ - 4. จารชนฝึกหัดท่านนั้นเลือกตัวเลขเป็นคนแรกแล้วโดนเลขพิฆาตทันที - 5.ที่จริงแล้ว รอนต้องโดนเลขอันตราย แต่เปลี่ยนให้จิ๊บโดนเลขอันตราย จึงทำให้ผลของรายการผิดพลาด - 6. เลขอันตรายซ้ำกันใบ้บนบ่อ ใบ้บนบ่อ. ในรอบนี้จะมีคำปริศนาอยู่ 4 คำ โดยในแต่ละคำ จารชนฝึกหัดแต่ละคนจะต้องไปเป็นตัวประกันอยู่ด้านบนสไลเดอร์ แล้วเลือกคำปริศนา 1 คำ จากนั้นพิธีกรจะกำหนดตัวอักษรที่ตัวประกันจะต้องใบ้คำสำหรับคำปริศนานั้น (เช่น ถ้าพิธีกรกำหนดตัวอักษร "ด" ตัวประกันจะต้องใบ้เป็นเสียงพยัญชนะ ด.เด็กเท่านั้น หากใบ้เป็นเสียงพยัญชนะอื่น จะถือว่าฟาล์ว) โดยตัวประกันจะมีสิทธิ์ใบ้คำ 3 ครั้ง ครั้งละ 10 วินาที หลังจากใบ้เสร็จ จารชนฝึกหัดอีก 3 คนที่เหลือจะมีสิทธิ์กดไฟ ไฟติดที่ใคร คนนั้นจะมีโอกาสตอบ 1 คำตอบ ถ้าตอบถูกจะถือว่าช่วยตัวประกันได้สำเร็จ แต่ถ้าตอบไม่ถูก ตัวประกันจะต้องออกมาใบ้เพิ่มอีก 1 ครั้ง หากช่วยตัวประกันสำเร็จ ทั้งตัวประกันและคนที่ช่วยตัวประกันสำเร็จจะได้คะแนนไป โดยคะแนนที่ได้จะลดหลั่นตามจำนวนครั้งที่จารชนฝึกหัดตอบถูก- หากตอบถูกในคำใบ้แรก ทั้งตัวประกันและคนที่ช่วยได้ จะได้คนละ 3 คะแนน - หากตอบถูกในคำใบ้ที่ 2 ทั้งตัวประกันและคนที่ช่วยได้ จะได้คนละ 2 คะแนน - หากตอบถูกในคำใบ้ที่ 3 ทั้งตัวประกันและคนที่ช่วยได้ จะได้คนละ 1 คะแนน แต่ถ้าหากไม่มีใครสามารถตอบถูกหลังจากการใบ้ทั้ง 3 ครั้ง จะไม่มีใครได้คะแนนในคำปริศนานี้ และตัวประกันจะถูกทำโทษโดยการถูกผลักจากบนสไลเดอร์ให้ลื่นลงมายังบ่อน้ำด้านล่าง และตั้งแต่ 3 มีนาคม พ.ศ. 2560 เป็นต้นไป มีการเปลี่ยนแปลงกติกาโดยใช้กติกาพื้นฐานเหมือนกับในยุคแรกของรายการ คือ ตัวประกันจะต้องใบ้คำปริศนาเป็นโค้ดลับ 3 ครั้ง ครั้งละ 1 พยางค์ (หากเกินพยางค์เดียวหรือมีหางเสียงออกมา หรือมีเสียงอื่น จะถือว่าฟาล์ว) แต่มีความแตกต่างเพียงเล็กน้อยคือ หลังจากตัวประกันใบ้โค้ดลับแล้ว ผู้เข้าแข่งขัน 3 คนที่เหลือจะต้องแย่งกันกดไฟ ไฟติดที่ใคร คนนั้นจะมีโอกาสทายคำปริศนาได้ภายในเวลา 10 วินาที โดยใช้วิธีการคิดคะแนนเหมือนกับกติกาข้างต้น หลังจากที่จารชนฝึกหัดเป็นตัวประกันครบทั้ง 4 ท่านแล้ว ผู้ที่ได้คะแนนสูงสุด 2 อันดับแรก จะผ่านเข้าสู่รอบสุดท้ายต่อไป ซึ่งในกรณีที่คะแนนของจารชนฝึกหัดอันดับที่ 1 หรือ 2 มีมากกว่า 1 คนในอันดับเดียวกัน ผู้เข้าแข่งขันที่มีคะแนนเสมอกันในอันดับนั้นทั้งหมดจะเข้ารอบไปด้วย เช่น ถ้าผลคะแนนออกมาเป็น 5/5/4/3 หรือ 5/4/4/3 ผู้เข้าแข่งขันที่ทำคะแนนได้ 5 และ 4 คะแนนจะเข้ารอบ หรือในกรณีที่ผลคะแนนออกมาเป็น 3/2/2/2 ผู้เข้าแข่งขันทุกคนจะเข้ารอบเช่นกันรหัสอัจฉริยะ รหัสอัจฉริยะ. จารชนฝึกหัดที่ผ่านเข้ารอบมาในรอบนี้จะต้องเปิดตู้เซฟที่ถูกล็อกด้วยรหัส 4 หลัก โดยจะมีคำใบ้รหัสอัจฉริยะซึ่งจะคล้ายกับ รหัสลับอัจฉริยะ ซึ่งถูกใช้ในรายการ อัจฉริยะข้ามคืน, อัจฉริยะยกบ้าน และวิทยสัประยุทธ์ มาให้ถอดความหมายเป็นตัวเลข 4 หลัก จารชนฝึกหัดมีเวลา 3 นาทีในการไขรหัสและเปิดตู้เซฟ หากมั่นใจก็สามารถเดินออกจากโซนคิดเพื่อมากดรหัสเปิดตู้เซฟได้ โดยเวลาจะหยุดชั่วคราวทุกครั้งที่มีจารชนฝึกหัดท่านใดท่านหนึ่งออกมากดรหัสตู้เซฟ โดยจารชนฝึกหัดแต่ละท่านจะมีสิทธิ์ออกจากโซนคิดมาไขรหัสได้ตามคะแนนที่แต่ละท่านที่สะสมมาจากรอบเลขอันตรายและใบ้ บน บ่อ เช่น มีคะแนนสะสม 4 คะแนน จะมีสิทธิ์ออกจากโซนคิดเพื่อมากดรหัสตู้เซฟได้ 4 ครั้ง เป็นต้น จารชนฝึกหัดท่านใดที่สามารถไขรหัสอัจฉริยะได้ถูกต้องและเปิดตู้เซฟได้เป็นคนแรกจะเป็นผู้ชนะ และได้รับตำแหน่งสุดยอดจารชนประจำสัปดาห์ พร้อมทั้งได้รับประกาศนียบัตรที่อยู่ในตู้เซฟไปด้วย ส่วนผู้แข่งขันที่เหลือจะถูกลงโทษโดยการโดนละเลงแป้งจากด้านบนและจะมีสัตว์ประหลาดที่น่ากลัวละเลงแถมมาด้วย แต่ถ้าไม่มีใครสามารถถอดรหัสอัจฉริยะได้ภายในเวลา 3 นาทีหรือภายในจำนวนสิทธิ์ที่มีอยู่ จารชนฝึกหัดที่เข้ารอบทั้งหมดก็จะถูกทางรายการลงโทษและไม่มีใครได้เป็นสุดยอดจารชนประจำสัปดาห์รายชื่อรหัสอัจฉริยะและรายชื่อสุดยอดจารชน</doc>
