<doc id="621586" url="https://th.wikipedia.org/wiki?curid=621586" title="อุปมาเทียม">อุปมาเทียม อุปมาเทียม () เป็นเหตุผลวิบัติโดยอุปมาที่ผิดพลาดการให้เหตุผลโดยอุปมา การให้เหตุผลโดยอุปมา. กระบวนการอนุมานโดยอุปมาเริ่มต้นด้วยการสังเกตว่า สิ่งหนึ่งมีลักษณะบางอย่างที่คล้ายคลึงกับอีกสิ่งหนึ่ง แล้วอนุมานว่า สิ่งสองสิ่งเหล่านั้นจะมีลักษณะคล้ายคลึงกันอย่างอื่น ๆ อีกด้วย โครงสร้างและรูปแบบอาจจะมีนัยทั่วไปดังนี้อุปมาที่ผิดพลาด อุปมาที่ผิดพลาด. มีองค์ประกอบหลายอย่างที่แปรกำลังของเหตุผลโดยอุปมา- ความเข้าประเด็นกันระหว่างลักษณะคล้ายกันที่เห็นอยู่ กับลักษณะคล้ายกันที่อนุมานโดยอุปมาว่ามี - จำนวนและความต่าง ๆ กันในตัวอย่างของอุปมา - จำนวนของลักษณะที่เหมือนกันระหว่างวัตถุที่เปรียบเทียบกัน เหตุผลโดยอุปมาจะไม่มีกำลังถ้าองค์ประกอบที่กล่าวถึงอย่างใดอย่างหนึ่งมีความบกพร่อง คำว่า อุปมาเทียม (false analogy) มาจากนักปรัชญาชาวอังกฤษชื่อว่า จอห์น สต๊วร์ด มิลล์ ผู้เป็นบุคคลพวกแรก ๆ ที่ศึกษาหลักการให้เหตุผลโดยอุปมา ตัวอย่างหนึ่งที่มิลล์ยกมาแสดง ก็คือ การอนุมานว่า บุคคลคนหนึ่งเป็นคนขี้เกียจโดยสังเกตเห็นว่า พี่น้องของเขาเป็นคนขี้เกียจ ตามการอธิบายของมิลล์ การมีพ่อแม่ร่วมกันกับความขี้เกียจไม่เข้าประเด็นกัน ตัวอย่างพื้นฐานของอุปมาเทียมอีกอย่างหนึ่งก็คือ "รูปแบบของสุริยจักรวาลคล้ายกับของอะตอม คือมีดาวเคราะห์โคจรรอบดวงอาทิตย์ เหมือนกับมีอิเล็กตรอนโคจรรอบนิวเคลียสอะตอม เพราะว่า อิเล็กตรอนสามารถกระโดดไปกระโดดมาระหว่างระดับโคจร ดังนั้น เราพึงตรวจดูบันทึกเหตุการณ์โบราณเกี่ยวกับการกระโดดไปกระโดดมาระหว่างวิถีโคจรของดาวเคราะห์" อีกตัวอย่างหนึ่งของอุปมาเทียมก็คือ "โอกาสที่สิ่งมีชีวิตซับซ้อนจะมีวิวัฒนาการที่เป็นไปโดยสุ่มมีค่าเหมือนกับมีพายุทอร์นาโดพัดเอากองขยะไปแล้วสร้างเครื่องบินโบอิง 747" เพราะว่ากระบวนการวิวัฒนาการไม่ใช่เป็นไปโดยสุ่ม แต่เป็นกระบวนการสะสมความเปลี่ยนแปลงที่เป็นประโยชน์ต่อสิ่งมีชีวิตซึ่งไม่ใช่กระบวนการสุ่มเชิงอรรถและอ้างอิง</doc>
