<doc id="574995" url="https://th.wikipedia.org/wiki?curid=574995" title="จิ้งจอกแร็กคูน">จิ้งจอกแร็กคูน จิ้งจอกแร็กคูน () เป็นสัตว์เลี้ยงลูกด้วยนมชนิดหนึ่ง มีชื่อวิทยาศาสตร์ว่า Nyctereutes procyonoides อยู่ในวงศ์ Canidae อันเป็นวงศ์เดียวกับสุนัข จัดเป็นสิ่งมีชีวิตชนิดเดียวในสกุล Nyctereutes ที่ยังดำรงสายพันธุ์อยู่ลักษณะและพฤติกรรม ลักษณะและพฤติกรรม. มีรูปร่างหน้าตาคล้ายแร็กคูนที่มีขนาดใหญ่ ขนตามลำตัวค่อนข้างยาว มีสีเทาเข้ม ลักษณะเด่นคือ มีสีดำคาดที่หน้าดูคล้ายหน้ากาก มีแถบสีน้ำตาลปนดำพาดจากไหล่ถึงขาหน้า ขนหางค่อนข้างยาวและฟูดูคล้ายหางของกระรอก บริเวณปลายหางมีสีดำ มีความยาวลำตัวและหัว 50-60 เซนติเมตร ความยาวหาง 18 เซนติเมตร น้ำหนัก 7.5 กิโลกรัม มีการกระจายพันธุ์กว้างขวาง โดยพบตั้งแต่ทวีปยุโรป, รัสเซีย, ภาคตะวันออกของจีน, ญี่ปุ่น และตอนเหนือของเวียดนาม โดยมักอาศัยอยู่ตามป่าที่มีแหล่งน้ำหรือบริเวณหุบเขา มีพฤติกรรมในการรวมฝูงเป็นครอบครัวแบบผัวเดียวเมียเดียว อาหารหลักได้แก่ ผลไม้, แมลง และสัตว์ฟันแทะขนาดเล็ก นก และไข่นก มักออกหากินในเวลากลางคืน และมีพฤติกรรมที่แปลก คือ ไม่ค่อยกระดิกหางเหมือนสัตว์ชนิดอื่น ๆชนิดย่อย ชนิดย่อย. จิ้งจอกแร็กคูน มีชนิดย่อยทั้งหมด 6 ชนิด ได้แก่- N. p. koreensis พบในเกาหลี- N. p. orestes พบในมณฑลยูนนาน- N. p. ussuriensis พบในตอนใต้ของไซบีเรีย- N. p. albus พบในฮอกไกโด- N. p. viverrinus พบทั่วไปในญี่ปุ่น- N. p. procyonoides พบทั่วไปในทวีปเอเชีย</doc>
