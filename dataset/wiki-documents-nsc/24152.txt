<doc id="24152" url="https://th.wikipedia.org/wiki?curid=24152" title="แมโครมีเดีย">แมโครมีเดีย แมโครมีเดีย (Macromedia) เป็นอดีตบริษัทพัฒนาซอฟต์แวร์ด้านกราฟิกส์และเว็บไซต์ ปัจจุบันถูกซื้อไปโดยบริษัทอะโดบี ผลิตภัณฑ์ที่เป็นที่รู้จักได้แก่ แมโครมีเดีย สตูดิโอ ซึ่งในขณะนี้พัฒนามาถึงรุ่นที่ 8 บริษัทแมโครมีเดียก่อตั้งขึ้นเมื่อ ค.ศ. 1992 โดยเป็นการรวมตัวของ บริษัทอาเทอร์แวร์ (ผู้สร้าง ซอฟต์แวร์อาเทอร์แวร์) และ แมโครมายด์-พาราคอมพ์ (ผู้สร้าง แมโครมายด์ ไดเร็กเตอร์) ปัจจุบันมีสาขาใหญ่ในเมืองซานฟรานซิสโก รัฐแคลิฟอร์เนีย โดยเป็นส่วนหนึ่งของ อะโดบี ในปีค.ศ. 2003, แมโครมีเดียได้รวมเอาบริษัทผู้สร้างโปรแกรมประชุมผ่านเว็บชื่อ พลีซีเดีย และสานต่อเพื่อพัฒนาและเปลี่ยนมันให้ทำงานในฐานระบบแฟลซ ซึ่งสามารถทำงานได้ทำการประชุมและแสดงงานนำเสนอผลิตภัณฑ์ได้พร้อมกัน ภายใต้แบนล์ บรีซ. ในปีถัดมา, แมโครมีเดียยังรวมบริษัททางด้านสร้างคู่มือช่วยเหลือ eHelp Corporation, ซึ่งมีผลิตภัณฑ์อย่าง โรโบเฮลป์, โรโบเดโม (ซึ่งตอนนี้ถูกพัฒนาเป็น แคปติเวต) , และ โรโบอินโฟ. ในวันที่ 18 เมษายน, ค.ศ. 2005, อะโดบีซิสเต็ม ประกาศสัญญาซื้อแมโครมีเดียด้วยจำนวนเงินกว่า $3.4 พันล้านดอนลาร์ ซึ่งการรวมบริษัทอย่างเป็นทางการเมื่อ 3 ธันวาคม ค.ศ. 2005ผลิตภัณฑ์ซอฟต์แวร์ของแมโครมีเดียผลิตภัณฑ์ซอฟต์แวร์ของแมโครมีเดีย. - แมโครมีเดีย สตูดิโอ - ชุดเครื่องมือในการสร้างเว็บไซต์ (สินค้าในชุดได้แก่ ดรีมวีเวอร์ แฟลช ไฟร์เวิรกส์ คอนทริบิวต์ และแฟลชเปเปอร์) - แมโครมีเดีย แฟลช - โปรแกรมสร้างแอนิเมชันบนเว็บ - แมโครมีเดีย ดรีมวีเวอร์ - โปรแกรมแก้ไขไฟล์ HTML ที่รองรับทั้งการสร้างแบบนักออกแบบ และนักเขียนโปรแกรม - แมโครมีเดีย บรีซ - โปรแกรมประชุมผ่านเว็บไซต์ - แมโครมีเดีย เฟล็กซ์ - โปรแกรมสร้างเว็บแอปพลิเคชัน - แมโครมีเดีย โคลด์ฟิวชัน - โปรแกรมเว็บเซิร์ฟเวอร์ ที่ใช้ในการทำงานของไฟล์ ".cfm" ซึ่งเป็นภาษาที่คล้ายคลึงกับ ASP และ PHP - แมโครมีเดีย ไดเร็กเตอร์ - โปรแกรมสร้างสื่อมัลติมีเดีย - แมโครมีเดีย อาเทอร์แวร์ - โปรแกรมสร้างและออกแบบโปรแกรมมัลติมีเดีย รวมถึง e-learning - แมโครมีเดีย ฟรีแฮนด์ - โปรแกรมแก้ไขภาพแบบเว็กเตอร์ - แมโครมีเดีย ไฟร์เวิรกส์ - โปรแกรมแก้ไขไฟล์ภาพ - แมโครมีเดีย คอนทริบิวต์ - โปรแกรมแก้ไขไฟล์เว็บไซต์อย่างง่าย โดยไม่ต้องใช้ความรู้ HTML - แมโครมีเดีย โรโบเฮลป์ - โปรแกรมสร้างโปรแกรมช่วยเหลือ ทั้งระบบช่วยเหลือ (F1) สำหรับวินโดวส์ หรือระบบแฟลช - แมโครมีเดีย แคปติเวต - โปรแกรมสร้างแอนิเมชันสำหรับช่วยในการสอน โดยการบันทึกหน้าจอของผู้เขียนรวมถึงการเคลื่อนที่ของเมาส์ และข้อมูลที่พิมพ์ผ่านคีย์บอร์ด (ชื่อเดิมว่า โรโบเดโม) - แมโครมีเดีย ช็อกเวฟ - โปรแกรมแสดงแอนิเมชัน หรือเกมที่สร้างโดยแมโครมีเดีย ไดเร็กเตอร์ - แมโครมีเดีย เจรัน - เซิร์ฟเวอร์ J2EE - แมโครมีเดีย แฟลชมีเดียเซิร์ฟเวอร์ - เซิร์ฟเวอร์ที่ใช้ในการสื่อสารระหว่างเครื่องลูกข่าย/แม่ข่ายในการแสดงไฟล์เสียง วิดีโอ และ ข้อมูล - แมโครมีเดีย โฮมไซต์ - โปรแกรมแก้ไขรหัส HTML - แมโครมีเดีย แฟลชเปเปอร์ - เครื่องมือในการแปลงเอกสารไปเป็น แฟลชเปเปอร์ หรือ PDF - แมโครมีเดีย ฟอนต์โตกราเฟอร์ - โปรแกรมจัดการเกี่ยวกับฟอนต์ ปัจจุบันบริษัทฟอนต์แล็บจัดทำ - แมโครมีเดีย เซ็นทรัล - โปรแกรมใช้งานบนเดสก์ท็อปสำหรับอ่านข้อมูลในลักษณะแฟลช - แมโครมีเดีย แฟลชแคสต์ - ระบบแฟลซสำหรับโทรศัพท์เคลื่อนที่ - แมโครมีเดีย เว็บพับลิชชิงซิสเต็ม -โปรแกรมชุดสำหรับการทำงานเกี่ยวกับเว็บเพจ สำหรับอนาคตของแมโครมีเดียสามารถดูเพิ่มเติมได้ที่ อะโดบีซิสเต็มส์</doc>
