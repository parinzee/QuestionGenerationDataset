<doc id="595249" url="https://th.wikipedia.org/wiki?curid=595249" title="ความขัดแย้งในรัฐกะฉิ่น">ความขัดแย้งในรัฐกะฉิ่น ความขัดแย้งในรัฐกะฉิ่น (Kachin conflict ) เป็นหนึ่งในความขัดแย้งที่หลากหลายในสงครามกลางเมืองพม่า การสู้รบระหว่างกองทัพกะฉิ่นอิสระกับกองทัพพม่าเกิดขึ้นอีกคร้งใน พ.ศ. 2554 หลังจากที่สงบศึกไปแล้ว 17 ปี ความขัดแย้งในปัจจุบันทำให้มีผู้เสียชีวิตนับพันคนภูมิหลัง ภูมิหลัง. ขบวนการกะฉิ่นอิสระก่อตั้งระหว่างการเป็นอาณานิคมของอังกฤษ เมื่อราว พ.ศ. 2473 โดยมีวัตถุประสงค์เพื่อเป็นตัวแทนของกลุ่มชาติพันธุ์ส่วนน้อยในพม่าความขัดแย้งครั้งแรก พ.ศ. 2504 – 2537 ความขัดแย้งครั้งแรก พ.ศ. 2504 – 2537. ความขัดแย้งในรัฐกะฉิ่นและชาวกะฉิ่นในพื้นที่อื่นๆเกิดขึ้นตั้งแต่พม่าได้รับเอกราชจากอังกฤษ ทหารกะฉิ่นที่เคยมีความสำคัญในกองทัพพม่าได้ถอนตัวออกมาจากกองทัพพม่าหลัง พ.ศ. 2505 และจัดตั้งกองทัพกะฉิ่นอิสระ ที่ควบคุมโดยองค์กรกะฉิ่นอิสระ ในช่วงนี้ รัฐกะฉิ่นมีสถานะกึ่งเป็นอิสระจากรัฐบาลพม่า โดยมีรายได้หลักจากการค้าขายกับจีน หลังจากมีการเจรจาระหว่างกองทัพพม่ากับองค์กรกะฉิ่นอิสระ กองทัพกะฉิ่นอิสระได้ลงนามในสนธิสัญญาสงบศึกกับรัฐบาลพม่าเมื่อ 24 กุมภาพันธ์ พ.ศ. 2537 จากนั้นจึงไม่มีการสู้รบระหว่างกันอีกจนถึง พ.ศ. 2554ความขัดแย้งครั้งที่สอง พ.ศ. 2554 – ปัจจุบัน ความขัดแย้งครั้งที่สอง พ.ศ. 2554 – ปัจจุบัน. การต่อสู้ระหว่างกองทัพกะฉิ่นอิสระและกองทัพพม่าเริ่มขึ้นอีกครั้งเมื่อ 9 มิถุนายน พ.ศ. 2554 เมื่อกองทัพรัฐบาลละเมิดข้อตกลงหยุดยิงและโจมตีที่ตั้งของกองทัพกะฉิ่นอิสระตามแนวแม่น้ำตาปิง ตลอดแนวแม่น้ำฝั่งตะวันออกในบาโม รัฐกะฉิ่นใกล้กับโครงการพลังงานน้ำของรัฐ การสู้รบเกิดขึ้นทั้วรัฐกะฉิ่นและทางตะวันตกเฉียงเหนือของรัฐฉาน ตามรายงานข่าวพบว่า ต้นเหตุของความขัดแย้งมาจากการที่รัฐบาลพยายามจะเข้ามาควบคุมพื้นที่ที่เคยควบคุมโดยกองทัพกะฉิ่นอิสระรวมทั้งพื้นที่ในรัฐกะฉิ่นและรัฐฉาน ที่อยู่ในโครงการพลังงานของรัฐบาลที่ได้รับการสันบสนุนจากรัฐบาลจีน สถานการณ์ความขัดแย้งได้เกิดขึ้นต่อเนื่องจนถึง พ.ศ. 2555 ใน พ.ศ. 2555 การต่อสู้อย่างรุนแรงเกิดขึ้นในเดือนมีนาคมตามถนนมยิตจีนา-บาโม ในเดือนเมษายนเกิดการต่อสู้แห่งปังวาในเมืองชิบวีใกล้กับลูชาง ในเดือนสิงหาคมที่พากันต์ ฝ่ายกบฏกล่าวอ้างว่าฆ่าทหารพม่าได้ 140 คนการเจรจาสงบศึก การเจรจาสงบศึก. มีการเจรจาหลายครั้งระหว่างกองทัพกะฉิ่นอิสระและรัฐบาลพม่าตั้งแต่มีการสู้รบในเดือนมิถุนายน พ.ศ. 2554 มีต่างชาติเข้าไปสนับสนุนการเจรจาสงบศึกหลายครั้ง ในวันที่ 18 มกราคม พ.ศ. 2556 ประธานาธิบดีเต็ง เส่งได้ประกาศสงบศึกฝ่ายเดียวในสงครามระหว่างกองทัพกะฉิ่นอิสระกับรัฐบาลพม่า โดยจะมีผลในวันรุ่งขึ้น แต่ก็มีการสู้รบประปรายหลังจากนั้น ในวันที่ 4 กุมภาพันธ์ รัฐบาลพม่าและกองทัพกะฉิ่นอิสระพบปะกันในจีนและเจรจาเพื่อลดความตึงเครียดทางทหารในรัฐกะฉิ่น แต่ก็มีการปะทะกันอีกหลังจากนั้นการโจมตีทางอากาศ การโจมตีทางอากาศ. ในวันที่ 2 มกราคม พ.ศ. 2556 รัฐบาลพม่ายืนยันว่ามีการโจมตีทางอากาศต่อกลุ่มกบฏเมื่อไม่กี่วันมานี้เพื่อโจมตีกองทัพกะฉิ่นอิสระ ในวันที่ 3 มกราคม กองทัพกะฉิ่นอิสระประกาศว่าการโจมตีทางอากาเกิดขึ้นอย่างต่อเนื่องเป็นวันที่หกแล้วในไลซา และรัฐบาลพม่าได้ใช้อาวุธเคมีผู้เสียชีวิต ผู้เสียชีวิต. ในเดือนเมษายน พ.ศ. 2555 กองทัพพม่ายอมรับว่ามีทหารราว 300 คนเสียชีวิตตั้งแต่เริ่มการปะทะ ในเดือนตุลาคม พ.ศ. 2555 กองทัพกะฉิ่นอิสระยอมรับว่ามีทหารฝ่ายตนเสียชีวิต 700 คนพลเรือนและผู้อพยพ พลเรือนและผู้อพยพ. มีพลเรือนถูกสังหารระหว่างความขัดแย้ง บางส่วนได้อพยพข้ามพรมแดนไปเป็นผู้ลี้ภัยในจีน และถูกรัฐบาลจีนผลักดันกลับมาในเดือนสิงหาคม พ.ศ. 2555 แม้ว่าจะยังมีการสู้รบกันอยู่ และยังมีปัญหาการใช้ทหารเด็กของฝ่ายกบฏ</doc>
