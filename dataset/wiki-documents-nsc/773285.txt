<doc id="773285" url="https://th.wikipedia.org/wiki?curid=773285" title="พระเผด็จ ทตฺตชีโว">พระเผด็จ ทตฺตชีโว พระเผด็จ ทตฺตชีโว หรือ พระทตฺตชีโว เป็นพระภิกษุชาวไทย ปัจจุบันดำรงตำแหน่งเป็นรองเจ้าอาวาสวัดพระธรรมกาย และเป็นอดีตผู้รักษาการแทนเจ้าอาวาสวัดพระธรรมกายประวัติก่อนอุปสมบท ประวัติ. ก่อนอุปสมบท. พระเผด็จ ทตฺตชีโว มีนามเดิมว่า เผด็จ ผ่องสวัสดิ์ เกิดเมื่อวันที่ 21 ธันวาคม พ.ศ. 2483 ณ ตำบลปากแพรก อำเภอเมือง จังหวัดกาญจนบุรี เป็นผู้มีความใฝ่ฝันในการฝึกสมาธิมาตั้งแต่วัยรุ่น ขณะเรียนหนังสืออยู่ชั้นมัธยม 4 ที่โรงเรียนวิสุทธรังษี จังหวัดกาญจนบุรี เคยเที่ยวเสาะแสวงหาครูบาอาจารย์ ลองผิดลองถูกมาแล้วหลายสำนัก หลังจากจบชั้นมัธยมศึกษาปีที่ 8 ที่โรงเรียนเตรียมอุดมศึกษาแล้ว ได้เข้าไปศึกษาในคณะเกษตร มหาวิทยาลัยเกษตรศาสตร์ ทำให้มีโอกาสได้รู้จักกับนิสิตรุ่นน้องชื่อไชยบูลย์ สุทธิผล (ปัจจุบันคือพระไชยบูลย์ ธัมมชโย) ด้วยความศรัทธาในภูมิธรรม ความรู้และการประพฤติปฏิบัติของรุ่นน้องคนนี้ จึงได้ติดตามไปฝากตัวเป็นลูกศิษย์ศึกษาวิชชาธรรมกายกับแม่ชีจันทร์ ขนนกยูง ตามหลักของพระมงคลเทพมุนี (สด จนฺทสโร) ที่วัดปากน้ำ ภาษีเจริญ และได้เป็นกำลังสำคัญในการบุกเบิกสร้างวัดพระธรรมกายมาตั้งแต่ต้นจนถึงปัจจุบัน วันที่ 7 ธํนวาคม พ.ศ. 2559 ศาลจังหวัดปทุมธานี อนุมัติให้ตำรวจออกหมายเรียก พระราชภาวนาจารย์ให้เข้าพบพนักงานสอบสวนและในวันที่ 22 มีนาคม พ.ศ. 2560 พระเผด็จ ทตฺตชีโว เข้ารับทราบข้อหาฝ่าฝืนคำสั่งคณะรักษาความสงบแห่งชาติที่ 5/2560 กรณีไม่มารายงานตัวตามหมายเรียก จากพนักงานอัยการอุปสมบท อุปสมบท. เมื่อวันที่ 19 ธันวาคม พ.ศ. 2514 ณ วัดปากน้ำ ภาษีเจริญ กรุงเทพมหานคร มีฉายาว่า "ทตฺตชีโว" แปลว่า "ผู้ถวายชีวิตแล้วแด่พระศาสนา" โดยมีสมเด็จพระมหารัชมังคลาจารย์ (ช่วง วรปุญฺโญ) ขณะดำรงสมณศักดิ์ที่พระเทพวรเวที เป็นพระอุปัชฌาย์การศึกษาการศึกษา. - พ.ศ. 2496-2501 ชั้นมัธยมศึกษาปีที่ 1-6 จากโรงเรียนวิสุทธรังษี จังหวัดกาญจนบุรี - พ.ศ. 2501-2503 ชั้นมัธยมศึกษาปีที่ 7-8 จากโรงเรียนเตรียมอุดมศึกษา กรุงเทพมหานคร - พ.ศ. 2503-2510 กสิกรรมและสัตวบาลบัณฑิต คณะเกษตร มหาวิทยาลัยเกษตรศาสตร์ - พ.ศ. 2507-2509 Diploma of Dairy Technology Hawksbury College ประเทศออสเตรเลีย - พ.ศ. 2518 นักธรรมชั้นตรีสมณศักดิ์ในอดีต สมณศักดิ์ในอดีต. พระทัตตชีโว ได้รับโปรดเกล้าฯ พระราชทานสมณศักดิ์ ดังนี้- ในพระราชพิธีมหามงคลเฉลิมพระชนมพรรษา 5 รอบ 12 สิงหาคม พ.ศ. 2535 เป็นพระราชาคณะชั้นสามัญ ฝ่ายวิปัสสนาธุระ ที่ พระภาวนาวิริยคุณ - 5 ธันวาคม พ.ศ. 2556 เป็นพระราชาคณะชั้นราช ฝ่ายวิปัสสนาธุระ ที่ พระราชภาวนาจารย์ ไพศาลศาสนกิจ มหาคณิสสร บวรสังฆาราม คามวาสี - 7 มีนาคม พ.ศ. 2560 สมเด็จพระเจ้าอยู่หัวมหาวชิราลงกรณ บดินทรเทพยวรางกูร โปรดเกล้าฯ ให้ถอดถอนจากสมณศักดิ์ตำแหน่งตำแหน่ง. - รองเจ้าอาวาสวัดพระธรรมกาย - รองประธานมูลนิธิธรรมกาย - President of Dhammakaya International Society of North America and Europe - รองหัวหน้าพระธรรมทูต สาย 8รางวัลรางวัล. - ได้รับพระราชทานรางวัลเชิดชูเกียรติผู้ทำคุณประโยชน์ต่อพระพุทธศาสนา (เสมาธรรมจักร) สาขาการเผยแพร่พระพุทธศาสนาในประเทศ จากสมเด็จพระเทพรัตนราชสุดาฯ สยามบรมราชกุมารี เมื่อวันที่ 29 พฤษภาคม พ.ศ. 2536ผลงานที่สำคัญผลงานที่สำคัญ. - เป็นกำลังสำคัญในการบุกเบิกสร้างวัดพระธรรมกาย และพัฒนาวัดจนเจริญก้าวหน้า และสามารถขยายศูนย์สาขาออกไปอีกมากมาย ทั้งในประเทศและต่างประเทศ - เป็นผู้ให้การอบรมศีลธรรมและการเจริญสมาธิภาวนาแก่พุทธศาสนิกชนที่เดินทางมายังวัดพระธรรมกายเป็นประจำทุกวันอาทิตย์และวันสำคัญทางพระพุทธศาสนา ตลอดจนได้รับอาราธนาไปแสดงธรรมตามสถานที่ต่างๆ เช่น หน่วยงานราชการ สถานศึกษา สถานีวิทยุกระจายเสียง สถานีวิทยุโทรทัศน์ ฯลฯ - มีผลงานการเทศน์สอนที่เรียบง่ายเป็นหนังสือ เทป วีดีโอเทปมากมาย เช่น มงคลชีวิต โอวาทปาติโมกข์ พระแท้ เสขิยวัตร ธัมมจักกัปปวัตตนสูตร เจริญรอยตามบาทกษัตรา นิทานชาดก ก่อนไปวัด การทำบุญทำทานที่สมบูรณ์แบบ คนดีที่โลกต้องการ แด่นักสร้างบารมี หลักการบริหารตามแบบพุทธวิธี แม่แบบคนดี คัมภีร์กู้วิกฤตชาติ คัมภีร์ปฏิรูปมนุษย์ รัฐศาสตร์เชิงพุทธ หลวงพ่อตอบปัญหา วิสัยบัณฑิต การบ้าน 10 ข้อ เพื่อการบรรลุธรรม เข้าไปอยู่ในใจ ความดีสากล 5 ประการ ฯลฯ - เป็นผู้นำศาสนาพุทธไปเผยแพร่ให้กว้างไกลในนานาประเทศ</doc>
