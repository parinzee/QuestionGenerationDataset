<doc id="489425" url="https://th.wikipedia.org/wiki?curid=489425" title="เทศบาลตำบลหน้าสตน">เทศบาลตำบลหน้าสตน เทศบาลตำบลหน้าสตน ตำบลหน้าสตนเป็นหนึ่งใน 11 ตำบล ของอำเภอหัวไทร จังหวัดนครศรีธรรมราช มีเนื้อที่ 30.35 ตารางกิโลเมตร ระยะห่างจากที่ทำการอำเภอถึงเขตตำบลประมาณ 200 เมตร (คนละฝั่งคลอง) และอยู่ห่างจากตัวจังหวัดประมาณ 60 กิโลเมตร พื้นที่เป็นที่ราบชายฝั่งทะเล ความกว้างของตำบลเฉลี่ยประมาณ 1 กิโลเมตร ยาว 18 กิโลเมตร ตั้งอยู่ในพื้นที่ลุ่มน้ำปากพนัง (โซนน้ำเค็ม) เหมาะแก่การเลี้ยงกุ้งกุลาดำ 80 % ของพื้นที่เป็นนากุ้ง ราษฎรส่วนใหญ่ประกอบอาชีพเลี้ยงกุ้งกุลาดำ รับจ้างทั่วไปและทำประมงชายฝั่งประวัติ ประวัติ. ตำบลหน้าสตน จากคำบอกเล่าของผู้สูงอายุในตำบลกล่าวถึงที่มาของตำบลหน้าสตนว่า มาจากชื่อคลองบางตนที่ปรากฏอยู่ในปัจจุบัน ซึ่งลักษณะของคลองบางตนจะทอดยาวจากทิศตะวันออกเริ่มจากอ่าวไทยจรดคลองหัวไทร ทางทิศตะวันตกระยะทางประมาณ 3,100 เมตร สมัยก่อนราษฎรใช้เป็นแหล่งน้ำสำหรับทำนาข้าว ซึ่งจากการที่บริเวณนี้อยู่ติดกับทะเลด้วยทำให้ราษฎรมีอาชีพทำนาและอาชีพทำการประมง บ้านเรือนราษฎรเกือบทั้งหมดตั้งอยู่ริมทะเลตรงปากคลองบางนบ เมื่อราษฎรว่างจากการทำนาก็จะออกทะเลหาปลาโดยชาวบ้านจะนำเรือมาขึ้นบริเวณชุมชนของตนเอง เมื่อเพื่อนบ้านชาวประมงถามว่าจะนำเรือไปขึ้นปลาที่ไหน ชาวประมงจะบอกว่านำเรือไปขึ้นที่หน้าสตน (หน้าหมายถึงท่า) และกลายเป็นบ้านหน้าสตนในเวลาต่อมา เมื่อมีการตั้งตำบลใหม่ขึ้นมาก็ใช้ชื่อตำบลหน้าสตน เนื่องจากความเหมาะสมทางพื้นที่และความหนาแน่นของชุมชนภูมิศาสตร์ ภูมิศาสตร์. เทศบาลตำบลหน้าสตนตั้งอยู่ทางทิศใต้ของตัวเมืองนครศรีธรรมราช- ทิศเหนือ ติดต่อ เทศบาลตำบลเกาะเพชร อำเภอหัวไทร จังหวัดนครศรีธรรมราช - ทิศใต้ ติดต่อ ตำบลคลองแดน อำเภอระโนด จังหวัดสงขลา - ทิศตะวันออก ติดต่อ จดอ่าวไทย - ทิศตะวันตก ติดต่อ จดเทศบาลตำบลหัวไทร ตำบลเขาพังไกร ตำบลรามแก้ว อำเภอหัวไทร จังหวัดนครศรีธรรมราชภูมิประเทศ ภูมิประเทศ. ตำบลหน้าสตนมีลักษณะเป็นที่ราบลุ่มติดฝั่งทะเลอ่าวไทย ซึ่งอยู่ระหว่างชายฝั่งทะเลกับคลองสายปากพนัง-หัวไทร เป็นพื้นที่หนึ่งที่อยู่ในเขตลุ่มน้ำปากพนังมีที่ราบลุ่มเป็นที่ตั้งชุมชนและเป็นพื้นที่เกษตรกรรมของประชาชนในตำบล ไม่มีพื้นที่ป่าสงวนและป่าไม้ภูมิอากาศ ภูมิอากาศ. ตั้งอยู่ในเขตพื้นที่ตอนกลางของภาคใต้ จึงมีภูมิอากาศแบบมรสุมเขตร้อน แต่อากาศโดยทั่วไปไม่ร้อนจัด เนื่องจากมีอิทธิพลของมรสุมพัดผ่านจากทะเลทั้งสองฝั่ง จึงมีฤดูเพียง 2 ฤดู คือ ฤดูร้อน และฤดูฝนการแบ่งเขตการปกครอง การแบ่งเขตการปกครอง. เทศบาลตำบลหน้าสตนแบ่งเขตการปกครองประกอบด้วย 9 ชุมชน ได้แก่- บ้านหน้าสตน - บ้านหน้าสตน (หัวอ้ายด้วน) - บ้านหน้าศาล - บ้านบางทราย - บ้านปากระวะ - บ้านหน้าทวด - บ้านหน้าศาล - บ้านเกาะยาว - บ้านแพรกเมืองสถานศึกษาสถานศึกษา. - โรงเรียนวัดหน้าสตน - โรงเรียนวัดฉิมหลา - โรงเรียนวัดปากระวะ - ศูนย์พัฒนาเด็กเล็กบ้านหน้าศาล - ศูนย์พัฒนาเด็กเล็กบ้านแพรกเมือง - ศูนย์อบรมเด็กก่อนเกณฑ์ในวัดหน้าสตนวัด วัด. จำนวนวัดในเขตเทศบาลตำบลหน้าสตน มีทั้งหมด 3 วัด คือ- วัดหน้าสตน - วัดฉิมหลา - วัดปากระวะมัสยิดมัสยิด. - มัสยิด อัลกุบรอฮ์ - มัสยิดนูรุลนาอีม - มัสยิดอัตตักวา - มัสยิดมูฮำมาเด็นใบรีหย๊ะ - บะลายบ้านหน้าศาลเหนือ - บะลายบ้านหน้าศาลกลาง - บะลายบ้านหัวท่าเข็น หมู่ที่ 3 - บะลายบ้านฉิมหลาสถานพยาบาลสถานพยาบาล. - สถานีอนามัยบ้านหน้าสตน - สถานีอนามัยบ้านหน้าทวดสถานที่สำคัญสถานที่สำคัญ. - หมวดการทางหัวไทรที่ 1 - หมวดการทางหัวไทรที่ 2 - คลองหัวไทร – ปากพนัง - คลองบางตน - หาดหน้าสตน - ท่าเรือเกาะกระ</doc>
