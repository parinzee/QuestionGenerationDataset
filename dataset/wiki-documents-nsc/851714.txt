<doc id="851714" url="https://th.wikipedia.org/wiki?curid=851714" title="สถาบันการพลศึกษา วิทยาเขตอุดรธานี">สถาบันการพลศึกษา วิทยาเขตอุดรธานี สถาบันการพลศึกษา วิทยาเขตอุดรธานี () เป็นสถาบันอุดมศึกษาของรัฐที่ผลิตบัณฑิตด้านการกีฬา ได้แก่ ครูพลศึกษา สุขศึกษา นักวิทยาศาสตร์การกีฬา ผู้ฝึกสอนกีฬา  นักนันทนาการ และผู้สื่อข่าวกีฬา ซึ่งตั้งอยู่ในจังหวัดอุดรธานี โดยเป็น 1 ใน 4 วิทยาเขต ของสถาบันการพลศึกษาที่ตั้งอยู่ในภาคตะวันออกเฉียงเหนือ โดยถือกำเนิดจากการเปลี่ยนแปลงของระบบราชการเมื่อ ปีพ.ศ 2548 โดยปรับเปลี่ยนมาจากวิทยาลัยพลศึกษา กระทรวงศึกษาธิการ ซึ่งผลิตนักศึกษาในระดับประกาศนียบัตรวิชาการศึกษาชั้นสูง (ป.กศ.สูง) มาเป็นผลิตบัณฑิตในระดับปริญญาตรีประวัติ ประวัติ. สถาบันการพลศึกษา วิทยาเขตอุดรธานี แรกเริ่มก่อตั้งขึ้นในวันที่  16  มกราคม  2518 โดยใช้ชื่อว่า "วิทยาลัยพลศึกษาจังหวัดอุดรธานี"  ในสังกัดกรมพลศึกษา กระทรวงศึกษาธิการ(ในขณะนั้น) เพื่อตอบสนองนโยบายขยายการศึกษาด้านพลศึกษาไปยังส่วนภูมิภาค และได้จัดตั้งวิทยาลัยพลศึกษาจังหวัดอุดรธานีขึ้นเป็นแห่งที่ 5 จากทั่วประเทศ  ในสถานที่ตั้ง ณ สนามกีฬากลางจังหวัดอุดรธานี บนพื้นที่ 116 ไร่  เลขที่ 380 หมู่ที่ 5 ถนนอุดร-เลย ตำบลบ้านเลื่อม อำเภอเมือง จังหวัดอุดรธานี (ปัจจุบัน ตำบลบ้านเลื่อมเปลี่ยนเป็น ตำบลหมากแข้ง ชุมชนพลบดีศรีอุดร )  โดยมีนายสมหมาย สิริจันทพันธุ์ เป็นผู้อำนวยการ  พร้อมอาจารย์และเจ้าหน้าที่  จำนวน 11 คน  - ต่อมาใน ปีพ.ศ. 2518 วิทยาลัยฯ ได้เปิดสอนหลักสูตรประกาศนียบัตรวิชาการศึกษาขั้นสูง วิชาเอกพลศึกษา (ป.กศ.สูง) - ปีพ.ศ. 2521  วิทยาลัยฯ ได้เปิดสอนหลักสูตรประกาศนียบัตรวิชาการศึกษาขั้นสูง วิชาเอกสุขศึกษา (ป.กศ.สูง) - ปีพ.ศ. 2529  วิทยาลัยฯ ได้เปิดสอนหลักสูตรประกาศนียบัตรวิชาการศึกษาขั้นสูงวิชาเอกรักษาความปลอดภัย และพลศึกษา (ป.กศ.สูง) - ปีพ.ศ. 2532 วิทยาลัยฯ ได้ทำโครงการร่วมมือทางวิชาการกับวิทยาลัยครูอุดรธานี เปิดสอนระดับปริญญาตรี 1 หลักสูตร คือ ศิลปศาสตรบัณฑิต(ศศ.บ.) สาขาวิชาการกีฬาและสุขภาพ - ปีพ.ศ. 2535  วิทยาลัยฯ ได้เข้าเป็นวิทยาลัยสมบทในโครงการสมทบทางวิชาการกับสถาบันราชภัฎอุดรธานี และได้อนุมัติให้วิทยาลัยฯ เปิดสอนหลักสูตรวิทยาศาสตรบัณฑิต(วท.บ.) สาขาวิชาวิทยาศาสตร์การกีฬาและวิทยาศาสตร์สุขภาพ - ปีพ.ศ. 2538  กระทรวงศึกษาธิการได้ประกาศกฎกระทรวงให้ตั้งวิทยาลัยชุมชนในจังหวัดอุดรธานีขึ้นโดยใช้ชื่อว่า "วิทยาลัยชุมชนศรีอุดร" ภายในวิทยาลัยพลศึกษาจังหวัดอุดรธานี และอนุมัติให้วิทยาลัยฯ เปิดสอนหลักสูตรประกาศนียบัตรวิชาชีพ (ปวช.) และประกาศนียบัตรวิชาชีพชั้นสูง (ปวส.) - ปีพ.ศ. 2545  วิทยาลัยฯ ได้ำโครงการความร่วมมือทางวิชาการกับมหาวิทยาลัยรามคำแหง เปิดสอนหลักสูตรศึกษาศาสตรบัณฑิต(ศศ.บ.) สาขาวิชาพลศึกษาและสุขศึกษา ต่อมาเมื่อวันที่ 31 มกราคม พ.ศ. 2548 พระบาทสมเด็จพระเจ้าอยู่หัวรัชกาลที่ 9 ทรงลงพระปรมาภิไธย พ.ร.บ.สถาบันการพลศึกษา ... และได้ประกาศในราชกิจจานุเบกษา ในวันที่ 4 กุมภาพันธ์ พ.ศ. 2548  จึงมีผลำให้วิทยาลัยพลศึกษาทั่วประเทศครบรวมก่อตั้งเป็น สถาบันการพลศึกษา โดยถือกำเนิดขึ้นอย่างเป็นทางการตั้งแต่วันที่ 5 กุมภาพันธ์ พ.ศ. 2548 จึงทำให้วิทยาลัยพลศึกษาจังหวัดอุดรธานี ได้รับการยกฐานะขึ้นเป็นหน่วยงานหนึ่งของสถาบันการพลศึกษา โดยใช้ชื่อว่า "สถาบันการพลศึกษา วิทยาเขตอุดรธานี" พร้อมกับวิทยาลัยพลศึกษาอื่นๆทั้ง 17 แห่ง ตั้งแต่บัดนั้นสัญลักษณ์ประจำสถาบันสัญลักษณ์ประจำสถาบัน. - ตราสัญลักษณ์ประจำสถาบัน คือ ภาพพระพลบดีทรงช้างเอราวัณอยู่เหนือกลีบเมฆ หัตถ์ซ้ายทรงพระขรรค์ หัตถ์ขวาทรงตรี อยู่ภายในกรอบทรงวงรี โดยวงรีรอบนอกตอนบนเป็นอักษรภาษาไทยข้อความ สถาบันการพลศึกษา ตอนล่างเป็นข้อความภาษาไทยระบุชื่อวิทยาเขต อุดรธานี- เครื่องหมายประจำสถาบัน ประกอบเครื่องแบบนักศึกษา เครื่องหมายสำหรับนักศึกษาหญิง คือ เครื่องหมายสัญลักษณ์สามห่วง สีเขียว ขาว เหลือง ภายในเป็นพระพลบดี ทรงช้างเอราวัณอยู่เหนือกลีบเมฆ ตอนล่างเป็นชื่อของสถาบัน สำหรับติดหน้าอกเสื้อเครื่องแบบนักศึกษาหญิง ด้านซ้าย- สีประจำสถาบัน สีเขียวหลักสูตร หลักสูตร. ปัจจุบัน สถาบันการพลศึกษา วิทยาเขตุดรธานี เปิดหลักสูตรการเรียนการสอน ในคณะและสาขาวิชาต่างๆ ดังนี้การพระราชทานปริญญาบัตร การพระราชทานปริญญาบัตร. สถาบันการพลศึกษา ได้รับพระมหากรุณาธิคุณจากพระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้สมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ อัครราชกุมารี เสด็จแทนพระองค์ ในพิธีพระราชทานปริญญาบัตรแก่ผู้สำเร็จการศึกษาของสถาบันการพลศึกษา ครั้งแรก (ประจำปีการศึกษา 2548-2551) เมื่อวันพุธที่ 4 พฤศจิกายน พ.ศ. 2552 ณ อาคารใหม่ สวนอัมพร พระราชวังดุสิต ลานพระบรมรูปทรงม้า ถนนอู่ทองใน แขวงดุสิต เขตดุสิต กรุงเทพมหานคร</doc>
