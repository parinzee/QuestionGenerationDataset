<doc id="297161" url="https://th.wikipedia.org/wiki?curid=297161" title="เอนรีโก กีเอซา">เอนรีโก กีเอซา เอนรีโก กีเอซา () เกิดเมื่อ 29 ธันวาคม พ.ศ. 2513 เป็นนักฟุตบอลชาวอิตาลี เล่นในตำแหน่งกองหน้า เริ่มต้นค้าแข้งกับทีมยักษ์ใหญ่อย่างซามพ์โดเรีย โดยมีโอกาสประเดิมสนามเซเรียอานัดแรกกับซามพ์โดเรียในเกม โรม่า-ซามพ์โดเรีย 1-0 ในวันที่ 16 เมษายน ค.ศ. 1989 ก่อนจะถูกยืมตัวไปเล่นกับเตราโม่ ทีมในระดับ เซเรียซี 2 ตามด้วย คิเอติ ก่อนย้ายกลับมาลาซามพ์ อีกครั้ง ซึ่งในครั้งนี้เคียซ่าได้โอกาสลงสนามมากพอสมควรแต่ยังแจ้งเกิดไม่สำเร็จ และถูกปล่อยตัวไปอยู่กับโมเดน่า ทีมในเซเรียบี โดยตะบันไปทั้งสิ้น 15 ประตู จากนั้นก็ย้ายไปอยู่กับเครโมเนเซ่ทีมในเซเรียอา ซึ่งเคียซ่าก็ผลิตสกอร์ได้ถึง 14 ประตู ก่อนย้ายกลับมาซามพ์โดเรีย คำรบสาม และที่นี่เคียซ่าก็จัดการตะบันไป 22 ประตู จนมีชื่อติดทีมชาติ และได้โอกาสไปเล่นยูโร 1996 กับอิตาลี ซึ่งเคียซ่าเอง ก็ยิงได้ 1 ประตู นัดแพ้ สาธารณรัฐเช็ก ไป 1-2 ประตู ก่อนเริ่มฤดูกาล 1996-97 เคียซ่าก็ย้ายต้นสังกัดอีกครั้ง เป็นปาร์ม่า โดยการจับคู่กับ เฮอร์นัน เครสโป ทั้งคู่สามารถผลิตสกอร์ได้อย่างมากมาย และสามารถนำทีมคว้าแชมป์ยูฟ่าคัพ,โคปาอิตาเลีย มาครองได้สำเร็จโดยเคียซ่าลงสนามให้ปาร์ม่าในลีกไปทั้งสิ้น 92 นัด ยิงไป 33 ประตู ในระยะเวลา 3 ปี ก่อนย้ายไปอยู่กับฟิออเรนติน่า ในฤดูกาล 1999-00 ในปีแรกเคียซ่าไม่มีโอกาสลงสนามมากนัด ก่อนที่การย้ายไปสู่โรม่า ของกาเบรียล บาติสตูต้า ในปีถัดจะส่งผลให้เคียซ่าก้าวขึ้นมาเป็นตัวหลัก โดยยิงให้ฟิออเรนติน่าไปถึง 22 ประตู ในฤดูกาล 2000-01 นอกจากนี้ยังพาฟิออฯคว้าแชมป์โคปาอิตาเลียมาครองอีก 1 รายการ ในขณะที่ฟอร์มแรงอย่างต่อเนื่องจนมีชื่อกลับมาติดทีมชาติอีกครั้ง แต่แล้วอาการบาดเจ็บก็เล่นงานเข้าจนได้ หลังจากลงสนามในฤดูกาล 2001-02 ไป 5 นัด กับการยิง 5 ประตู เคียซ่าถึงกลับขาหักพักยาวทั้งฤดูกาลในเกมที่ฟิออเรนติน่าเปิดบ้านถล่มเวเนเซียไป 3-1 ซึ่งนั่นก็เป็นนัดสุดท้ายของเคียซ่าในชุดม่วงมหากาฬปิดฉากโอกาสไปเล่นฟุตบอลโลก 2002 กับอิตาลีโดยสิ้นเชิง นอกจากนี้สโมสรยังมีหนี้สินมากมาย จนไม่สามารถจ่ายค่าเหนื่อยนักเตะได้ แต่เคียซ่าเองก็ปฏิเสธที่จะรับเงินค่าเหนื่อยใดๆ ก่อนที่สิ้นฤดูกาลฟิออเรนติน่าจะถูกตัดสินล้มละลายและถูกปรับให้ลงไปเล่นในเซเรียซี2 และเปลี่ยนชื่อเป็นฟลอเรนเทีย ซึ่งทำให้นักเตะในสังกัดฟรีเอเยนต์ทันที เคียซ่าตัดสินใจย้ายมายังกรุงโรมกับลาซิโอ แต่อาการบาดเจ็บก็ยังไม่หายดี โดยมีโอกาสลงสนามให้ลาซิโอแค่ 11 นัด ยิงไป 2 ประตู ก่อนย้ายไปเริ่มต้นใหม่กับทีมเล็กๆอย่างเซียน่าซึ่งขึ้นมาเล่นในเซเรียอาเป็นครั้งแรกในประวัติศาสตร์สโมสรอีกด้วย ซึ่งเคียซ่าก็ได้เบอร์ 10 ของเซียน่ามาครองและยังเป็นกัปตันทีมอีกต่างหาก ตลอด 5 ปีที่ค้าแข้งกับเซียน่า เคียซ่ามีโอกาสลงสนามไป 129 นัด ยิงไป 32 ประตู และสามารถช่วยให้เซียน่ารอดตกชั้นทั้ง 5 ปี ก่อนที่สังขารจะไม่เอื้ออำนวย เคียซ่าตัดสินใจ มาค้าแข้งกับทีมเล็กๆอย่าง ฟิกไลเน่ ในเซเรียซี2 ตั้งแต่ปี2008 ซึ่งปัจจุบันก็ยังเล่นอยู่ แม้อายุจะใกล้ 40 แล้วก็ตาม เคียซ่าลงสนามในเซเรียอา ไปทั้งสิ้น 387 นัด ยิงไป 129 ประตูทีมชาติ ทีมชาติ. ลงสนามนัดแรกในทีมชาติ วันที่ 29 พฤษภาคม ค.ศ. 1996 อิตาลี เสมอ เบลเยียม 2-2 กับทีมชาติเคียซ่ามีโอกาสลงสนามให้ อิตาลีตั้งแต่ปี 1996-2001 โดยยิงไปทั้งสิ้น 7 ประตู จาก 22 นัด นอกจากนี้ยังมีโอกาสติดทีมไปเล่นในศึก ยูโร 96 (ซึ่งเคียซ่าสามารถยิงได้ 1 ประตู นัดแพ้สาธารณรัฐเช็ก 1-2 ประตู) และ ฟุตบอลโลก 98ผลงาน</doc>
