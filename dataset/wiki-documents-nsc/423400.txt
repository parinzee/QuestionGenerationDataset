<doc id="423400" url="https://th.wikipedia.org/wiki?curid=423400" title="หญ้าเทียม">หญ้าเทียม หญ้าเทียม () เป็นพื้นผิวที่ทำมาจากเส้นใยสังเคราะห์ โดยทำให้ดูเหมือนหญ้าธรรมชาติ มักใช้กับสนามกีฬาที่เป็นกีฬาที่เล่นบนสนามหญ้าจริง อย่างไรก็ตามยังมีใช้ในสนามหญ้าตามที่พักอาศัย และอาคารพาณิชย์ด้วย เหตุผลสำคัญคือเรื่องการบำรุงรักษา หญ้าเทียมสามารถใช้งานได้ทนทาน เช่นการแข่งขันกีฬา และไม่ต้องรดน้ำ หรือตัดหญ้า สำหรับสนามที่ครอบโดยหลังคาและมีบางส่วนใช้หญ้าเทียมเพราะยากที่จะปลูกหญ้าที่มีแสงไม่เพียงพอ แต่หญ้าเทียมก็มีข้อเสีย คือ มีอายุการใช้งานต่ำ ต้องการทำความสะอาดเป็นครั้งคราว มีสารพิษเคมีจากอินฟิลและต้องเพิ่มความปลอดภัยด้านสุขภาพเพิ่มขึ้น หญ้าเทียมสามารถผลิตได้จากพลาสติก 2 ชนิด ดังนี้ - Polyethylene (PE) โพลีเอทิลีนผลิตโดยแรงดันสูง มีความเหนียวและยืดหยุ่นได้ดี ทนต่อการกรอบแตกจึงนิยมนำมาผลิตเป็นหญ้าเทียมเกรดที่ต้องการความคงทน เช่น งานกีฬา งานสวนซึ่งใช้งานภายนอกต้องโดนทั้งแดดและฝน - Polypropylene (PP) พอลิโพรไพลีน มีความแข็งแรงทนทานน้อยกว่า ทนความร้อนได้ไม่มากแต่ทนสารเคมีได้ดี มีราคาถูกจึงนิยมนำมาผลิตเป็นหญ้าที่ใช้งานชั่วคราวหรืองานภายในที่ไม่โดนแดดและฝน</doc>
