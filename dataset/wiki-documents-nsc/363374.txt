<doc id="363374" url="https://th.wikipedia.org/wiki?curid=363374" title="โรงเรียนโชคเพชรพิทยา">โรงเรียนโชคเพชรพิทยาประวัติโรงเรียนโชคเพชรพิทยา ประวัติโรงเรียนโชคเพชรพิทยา. โรงเรียนโชคเพชรพิทยา สังกัดสำนักงานเขตพื้นที่การศึกษาสุรินทร์ เขต 1 จังหวัดสุรินทร์กระทรวงศึกษาธิการ แต่เดิมตั้งอยู่ที่หมู่ที่ 7 บ้านนานวล ตำบลคอโค อำเภอเมือง จังหวัดสุรินทร์ เริ่มแรกก่อตั้งนั้นเป็นโรงเรียนสาขาของโรงเรียนสวายวิทยาคาร ตำบลสวาย อำเภอเมือง จังหวัดสุรินทร์ โดยมีนายพร สายแก้ว ตำแหน่งอาจารย์ใหญ่โรงเรียนสวายวิทยาคารขณะนั้น ร่วมกับผู้นำชุมชนนายสวัสดิ์ เรืองสุข กำนันตำบลคอโคและชาวบ้านสมัยนั้น ได้ตระหนักถึงความสำคัญของการศึกษาของเยาวชนในชุมชนนั้นที่ไม่มีโอกาสได้เรียนต่อในระดับชั้นมัธยมศึกษา และเพื่อเปิดขยายโอกาสการศึกษาให้กับเยาวชน จึงได้จัดตั้งโรงเรียนสาขาที่หมู่บ้านนานวล ตำบลคอโค อำเภอเมือง จังหวัดสุรินทร์ โดยอาศัยศาลาหมู่บ้านนานวลเป็นที่เรียนหนังสือโดยเปิดเรียน เมื่อวันที่ 16 พฤษภาคม พ.ศ. 2534 โดยมีนายฤกษ์ชัย พวงนาค เป็นผู้ดูแลโรงเรียน มีนักเรียนชั้น ม. 1 จำนวน 56 คนลำดับเหตุการณ์ที่สำคัญ ลำดับเหตุการณ์ที่สำคัญ. ในปี พ.ศ. 2536 กรมสามัญศึกษา กระทรวงศึกษาธิการ ได้ประกาศจัดตั้งเป็นโรงเรียนมัธยมศึกษา เมื่อวันที่ 3 มีนาคม พ.ศ. 2536 ใช้ชื่อว่า “โรงเรียนโชคเพชรพิทยา” ใช้อักษรย่อว่า “ช.พ.” เป็นโรงเรียนสหศึกษาเปิดสอนในระดับชั้นมัธยมศึกษาตอนต้น โดยมีนายฤกษ์ชัย พวงนาค เป็นครูใหญ่คนแรก มีครูทั้งสิ้นจำนวน 10 คน นักเรียน 278 คน และกรมประมงจังหวัดสุรินทร์ ได้ขุดบ่อเลี้ยงปลา ประมงหมู่บ้าน งบประมาณ 120,000.-บาท จำนวน 1 บ่อ ในปีการศึกษา 2550 ระหว่างวันที่ 23-25 พฤษภาคม 2550 โรงเรียนรับการประเมินคุณภาพภายนอก รอบที่ 2 จาก สมศ. (องค์กรมหาชน) และผลการประเมินได้รับการรับรองว่าผ่านเกณฑ์การประเมิน</doc>
