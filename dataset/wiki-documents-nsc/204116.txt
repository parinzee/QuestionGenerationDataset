<doc id="204116" url="https://th.wikipedia.org/wiki?curid=204116" title="เกลกุ๊ก">เกลกุ๊ก เกลกุ๊ก หรือ เกรุกุกุ (ญี่ปุ่น:ゲルググ ; อังกฤษ:Gelgoog) เป็นรุ่นของโมบิลสูทซึ่งเป็นมีบทบาทสำคัญในการ์ตูนญี่ปุ่นกันดั้มซีรีส์ โดยปรากฏตัวครั้งแรกในโมบิลสูทกันดั้ม เกลกุ๊กได้รับการออกแบบให้มีรูปแบบต่างๆมากมาย รูปแบบดั้งเดิมของเกลกุ๊กได้รับการออกแบบโดยคุนิโอะ โอคาวาระบทบาทในเรื่อง บทบาทในเรื่อง. เกลกุ๊กเป็นโมบิลสูทรุ่นผลิตจำนวนมากรุ่นสุดท้ายของอาณาจักรซีอ้อนในช่วงสงครามหนึ่งปี พัฒนาโดยบริษัทซีโอนิคให้สามารถใช้อาวุธบีมได้และมีสมรรถนะสูง เดิมทีเกลกุ๊กเป็นโมบิลสูทซึ่งใช้รหัสในช่วงพัฒนาเป็น MS-11 โดยดัดแปลง MS-06R-2 ซาคุทูว์รุ่นการขับเคลื่อนสูงเป็น MS-06R-3 และให้ใช้บีมไรเฟิลรุ่นทดลอง เนื่องจากความล่าช้าในการพัฒนาบีมไรเฟิลที่ใช้การได้ โครงการ MS-11 เดิมจึงถูกยกเลิก และต่อมาได้ใช้รหัสนี้กับ แอ็คท์ซาคุ แทน เมื่อการพัฒนาเกลกุ๊กเสร็จสมบูรณ์จึงใช้รหัสว่า MS-14 โดยรุ่นต้นแบบ YMS-14 จำนวน 25 เครื่องได้สร้างเสร็จสมบูรณ์ในเดือนตุลาคม UC 0079 และได้มอบให้นักบินระดับเอซของซีอ้อนเป็นการทดสอบ ซึ่งหนึ่งในเกลกุ๊กรุ่นต้นแบบนี้ก็คือเครื่องสีแดงของชาร์ อัสนาเบิ้ล หลังจากที่เกลกุ๊กได้รับการผลิตจำนวนมากแล้วเครื่องรุ่นต้นแบบเหล่านี้ได้รับการเปลี่ยนชื่อเป็น MS-14S เกลกุ๊กรุ่นจ่าฝูง นอกจากนั้นในโอวีเอ โมบิลสูทกันดั้ม 0083 : สตาร์ดัสต์เมโมรี่ยังมีเครื่องน้ำเงิน-เขียวของอนาเวล กาโต้ปรากฏตัวด้วย ซึ่งในวิดีโอเกมเช่นเอสดีกันดั้มจีเจเนเรชันซีรีส์มักให้ใช้บีมไรเฟิลขนาดใหญ่เป็นอาวุธแทนบีมไรเฟิลปกติ ส่วนเกลกุ๊กรุ่นผลิตใช้งานจะใช้รหัส MS-14A อาวุธของเกลกุ๊กประกอบด้วยบีมไรเฟิลและดาบบีมแบบสองปลาย เนื่องจากขณะที่เกลกุ๊กถือดาบนี้จะดูคล้ายกับถือง้าวจึงถูกเรียกว่าบีมนากินาตะ เกลกุ๊กยังมีโล่ขนาดใหญ่ไว้ป้องกันตัว แม้จะมีสมรรถนะที่สูงกว่ากันดั้ม แต่เนื่องจากเข้าสู่การผลิตช้าจึงมีจำนวนไม่มากนัก นอกจากนั้นซีอ้อนยังได้สูญเสียนักบินฝีมือดีจำนวนมากจนต้องใช้นักบินที่ด้อยประสบการณ์ในการควบคุมเกลกุ๊กเสียเป็นส่วนใหญ่ ทำให้เกลกุ๊กไม่สามารถแสดงประสิทธิภาพได้เต็มที่เมื่อต้องต่อสู้กับนักบินของสหพันธ์ซึ่งมีประสบการณ์มากกว่า เกลกุ๊กยังปรากฏตัวในโมบิลสูทเซต้ากันดั้ม โดยกลุ่มต่อต้านสหพันธ์โลกได้พบเกลกุ๊กอยู่ในซากยานชั้นกวาซีนและได้นำมาใช้งานโดยดัดแปลงให้เข้ากับชิ้นส่วนใหม่ของ MSA-003 เนโมเกลกุ๊กมารีน เกลกุ๊กมารีน. ปรากฏตัวในโอวีเอ โมบิลสูทกันดั้ม 0083 : สตาร์ดัสต์เมโมรี่ ออกแบบโดยมิกะ อาคิทากะ บางครั้งก็เรียกสั้นๆว่าเกลกุ๊ก M เกลกุ๊กมารีนเป็นเกลกุ๊กรุ่นพิเศษของหน่วยนาวิกโยธิน โดยเพิ่มท่อขับดันหลักเพื่อให้มีการขับเคลื่อนที่ดีขึ้นและติดถังเชื้อเพลิงเสริมทำให้สามารถปฏิบัติการได้นานกว่ารุ่นปกติ อาวุธของเกลกุ๊กมารีนจะแตกต่างจากรุ่นปกติโดยใช้บีมเซเบอร์ปกติแทนบีมนากินาตะและใช้ปืนกลแทนบีมไรเฟิล ที่แขนทั้งสองข้างยังติดตั้งปืนอัตโนมัติไว้ ส่วนโล่ขนาดใหญ่นั้นเปลี่ยนเป็นโล่นัคเคิลชิลด์ซึ่งมีลักษณะคล้ายโล่ติดไหล่ของซาคุทูว์ แต่เป็นแบบมือถือซึ่งติดหนามไว้ใช้เป็นอาวุธชก เมื่อเทียบกับเกลกุ๊กรุ่นปกติแล้วเกลกุ๊กมารีนมีสมรรถนะสูงกว่าแต่มีค่าใช้จ่ายในการผลิตที่ใกล้เคียงกันจึงมีการผลิตออกมามาก โดยเกลกุ๊กมารีนส่วนใหญ่เป็นของกองยานซีม่า เกลกุ๊กมารีนยังมีรุ่นย่อยคือ MS-14Fs เกลกุ๊กมารีนรุ่นจ่าฝูง ซึ่งใช้โล่ขนาดใหญ่และบีมไรเฟิลเหมือนรุ่นปกติ และติดปืนวัลแคน 40 มม.ไว้ที่หัวแทนปืนอัตโนมัติที่แขน ซึ่งในกันดั้ม 0083 นั้น เกลกุ๊กมารีนรุ่นจ่าฝูงเป็นโมบิลสูทประจำตัวของซีม่า การาฮาวเกลกุ๊กเยกเกอร์ เกลกุ๊กเยกเกอร์. เกลกุ๊กเยกเกอร์ปรากฏตัวในโอวีเอ กันดั้ม 0080 ออกแบบโดยยูทากะ อิซุบุจิ บางครั้งก็เรียกสั้นๆว่าเกลกุ๊ก J เป็นรุ่นปรับปรุงของเกลกุ๊กที่พัฒนาโดยใช้ข้อมูลของซาคุทูว์รุ่นปรับปรุงและริคดอมซไว โดยเพิ่มสมรรถนะให้มากกว่าเดิมและใช้ท่อขับดันที่มีกำลังมากขึ้น เกลกุ๊กเยกเกอร์ติดถังเชื้อเพลิงไว้ด้านหลังเพื่อคงระยะเวลาที่สามารถปฏิบัติการได้และไม่มีโล่เพื่อให้คล่องตัว อาวุธหลักของเกลกุ๊กเยกเกอร์เป็นปืนกลบีมซึ่งมีระยะหวังผลไกลมากจึงสามารถใช้เป็นบีมสไนเปอร์ไรเฟิลได้ ที่แขนสองข้างมีบีมสปอตกันและที่หัวติดปืนวัลแคนไว้เป็นอาวุธเสริม ชื่อ เยกเกอร์ (Jäger) เป็นภาษาเยอรมัน หมายถึง นายพราน ในกันดั้ม 0080 เกลกุ๊กเยกเกอร์ปรากฏตัวในตอนที่สองโดยทำการต่อสู้กับกองกำลังของสหพันธ์เพื่อให้ตัวเอก เบอนาร์ด ไวส์แมนเข้าไปในโคโลนีได้ เกลกุ๊กเยกเกอร์โดยทั่วไปมีโทนสีแดง แต่ก็มีเครื่องประจำตัวของชิน มัตสึนากะ ผู้มีฉายาว่า หมาป่าสีขาว ซึ่งใช้เกลกุ๊กเยกเกอร์สีขาวรีเกลก์ รีเกลก์. รีเกลก์ปรากฏตัวใน โมบิลสูทกันดั้มดับเบิ้ลเซต้า ออกแบบโดยมาซาฮิโกะ อาซาโนะ ชื่อรีเกลก์ (Regelg)มาจาก Refined Gelgoog รีเกลก์เป็นโมบิลสูทของนีโอซีอ้อนซึ่งดัดแปลงมาจากเกลกุ๊กของทหารซีอ้อนที่หลบหนีไปยังสถานีอวกาศ ดาวเคราะห์น้อย แอ็กซิส หลังสงครามหนึ่งปีจบลง โดยรีเกลก์เป็นโมบิลสูทซึ่งใช้ฝึกฝนนักบินของนีโอซีอ้อน จุดเด่นของรีเกลก์อยู่ที่เกราะไหล่ขนาดใหญ่คล้ายกับคิวเบเลย์ซึ่งภายในติดท่อขับดันกำลังสูงไว้และด้านหลังยังติดถังเชื้อเพลิงเสริมเพื่อให้มีความเร็วสูง ห้องควบคุมของรีเกลก์เป็นแบบลิเนียร์ซีทซึ่งมีระบบคล้ายกับโมบิลสูทรุ่นใหม่และปรับปรุงสมรรถนะจนเหนือกว่าเกลกุ๊กอย่างมาก อาวุธของรีเกลก์ประกอบด้วยบีมเซเบอร์ บีมไรเฟิลแบบติดเกรเน็ดลันเชอร์ มิสไซล์พ็อด 8 ลำกล้องซึ่งติดกับแบ็คแพ็คและเกรเน็ดลันเชอร์ที่แขนสองข้าง ในกันดั้มดับเบิ้ลเซต้า รีเกลก์ปรากฏตัวเป็นโมบิลสูทของอิเลีย พาซอมซึ่งเป็นทหารใต้บังคับบัญชาของมัชชิมา เซลโลรูปแบบอื่นๆรูปแบบอื่นๆ. - MS-14B เกลกุ๊กรุ่นการขับเคลื่อนสูง ปรากฏตัวในดีไซน์ต้นฉบับ โมบิลสูทวาริเอชัน ออกแบบโดยคุนิโอะ โอคาวาระ มีลักษณะคล้ายกับเกลกุ๊กรุ่นปกติ แต่ใช้แบ็คแพ็คซึ่งติดท่อขับดันที่มีกำลังมากกว่าและมีร็อคเก็ตลันเชอร์เป็นอาวุธเสริม เป็นเกลกุ๊กซึ่งผลิตไว้ให้นักบินที่มีประสพการและเอซใช้โดยเฉพาะ โดยเครื่องที่มีชื่อเสียงก็คือเครื่องประจำตัวของจอนนี ไรเดน ผู้มีฉายาว่า สายฟ้าสีแดง - MS-14C เกลกุ๊กแคนน่อน ปรากฏตัวในดีไซน์ต้นฉบับ โมบิลสูทวาริเอชัน ออกแบบโดยคุนิโอะ โอคาวาระ เป็นรุ่นปรับปรุงมาจาก MS-14B อีกทีโดยติดบีมแคนน่อนไว้กับแบ็คแพ็ค - MS-14D เกลกุ๊กทะเลทราย ปรากฏตัวในดีไซน์ต้นฉบับ ZZ-MSV ออกแบบโดยคุนิโอะ โอคาวาระ เป็นเกลกุ๊กที่ดัดแปลงให้ใช้งานในพื้นที่ทะเลทรายโดยเพิ่มประสิทะภาพของระบบหล่อเย็นและบุฉนวนไม่ให้ฝุ่นทรายเข้าไปในชิ้นส่วนได้ เกลกุ๊กทะเลทรายติดตั้งกล้องเพอริสโคปไว้สำหรับใช้ซุ่มโจมตีศัตรูโดยฝังตัวในทราย - MS-14G เกลกุ๊กภาคพื้นดิน ปรากฏตัวในวิดีโอเกม คิโดเซนชิกันดั้มไกเด็น โคโลนีโนะโอะชิตะชิเดะ... (機動戦士ガンダム外伝 コロニーの落ちた地で…) สำหรับเครื่องดรีมแคสต์โดยเป็นศัตรูตัวสุดท้าย เกลกุ๊กภาคพื้นดินใช้โครงสร้างแบบเดียวกับเกลกุ๊กรุ่นปกติ แต่ได้ถอดชิ้นส่วนซึ่งไม่จำเป็นต่อการใช้งานบนโลกออกไปและใช้โล่ที่เล็กกว่าเดิมเพื่อให้น้ำหนักเบาลง นอกจากนั้นยังติดเกรเน็ดลันเชอร์ไว้ที่แขนและมีปืนกลแก็ตลิ่งเป็นอาวุธเสริม ใน โคโลนีโนะโอะชิตะชิเดะ... นั้นเกลกุ๊กภาคพื้นดินเป็นโมบิลสูทของวิช โดนาฮิวซึ่งใช้ต่อสู้กับหน่วยไวท์ดิงโก้ ต่อมาจึงมีเกลกุ๊กภาคพื้นดินอีกเครื่องปรากฏตัวใน โมบิลสูทกันดั้มไกเด็น Lost War Chronicles โดยเป็นโมบิลสูทของเคน บีดาชทัท - MS-14A เกลกุ๊ก "ชทุตเซอร์" ปรากฏตัวในนิยายภาพ แอดวานซ์ออฟเซต้า เป็น MS-14Aที่ได้รับการดัดแปลงโดยทหารซีอ้อนที่หลบซ่อนตัวจากการตามล่าของทิทานส์หลังปฏิบัติการสตาร์ดัสต์ โดยติดตั้งแขนกลควบคุมด้วยสายเคเบิลติดรอกซึ่งสามารถใช้พันตัวศัตรูหรือควบคุมให้ออกไปขว้างระเบิดในขณะที่หลบอยู่ก็ได้ เกลกุ๊กชทุตเซอร์ยังใช้เกราะไหล่ขนาดใหญ่ซึ่งคลุมส่วนลำตัวไว้และติดท่อขับดันเสริมกะบถังเชื้อเพลิงไว้ด้านหลัง - OMS-14RF RFเกลกุ๊ก ปรากฏตัวในดีไซน์ต้นฉบับ โมบิลสูทกันดั้ม F90 เป็นโมบิลสูทของกองกำลังโอลด์โมบิลที่ใช้โครงสร้างแบบเดียวกับเกลกุ๊กแต่ใช้วิทยาการของสมัยใหม่โดยได้รับความช่วยเหลือจากกลุ่มครอสโบนแวนการ์ด อักษร RF ในชื่อมาจากคำว่า ReFined ซึ่งแปลว่าปรับแต่ง ลักษณะภายนอกของ RFเกลกุ๊กจะคล้ายกับเกลกุ๊กมาก แต่มีพลังต่อสู้สูงกว่า RGM-89 เจกันของสหพันธ์โลกเสียอีก ในโมบิลสูทรุ่น RFทั้งหมดนั้น RFเกลกุ๊กมีสมรรถนะสูงสุดแต่ก็มีค่าใช้จ่ายในการผลิตสูงเช่นกัน จึงเป็นโมบิลสูทสำหรับนักบินระดับเอซเท่านั้น - OMS-14SRF RFเกลกุ๊กเครื่องเฉพาะ ชาร์ล โรเชสเตอร์ ปรากฏตัวในดีไซน์ต้นฉบับ โมบิลสูทกันดั้ม F90 และเป็นบอสในวิดีโอเกม คิโดเซนชิกันดั้ม F91 ฟอร์มูลาเซ็นกิ 0122 OMS-14sRFเป็น RFเกลกุ๊กเครื่องพิเศษของชาร์ล โรเชสเตอร์ ผู้นำของกองกำลังโอลด์โมบิล มีจุดเด่นที่บีมชิลด์ซึ่งเป็นบีมที่แผ่ออกเหมือนโล่ซึ่งสามารถป้องกันการโจมตีทั้งจากกระสุนและบีมได้อย่างดี</doc>
