<doc id="784037" url="https://th.wikipedia.org/wiki?curid=784037" title="สัญญาว่าจะให้">สัญญาว่าจะให้ สัญญาว่าจะให้ หรือ เดอะกิฟวิ่งเพล็ดจ์ () เป็นองค์การรณรงค์ให้เศรษฐีบริจาคทรัพย์ของตนโดยมากเพื่อการกุศล หรือเป็นคำหมายถึง "สัญญาของบุคคลและครอบครัวที่ร่ำรวยที่สุดในโลกที่จะอุทิศทรัพย์สมบัติโดยมากของตนให้แก่การกุศล" ไม่ว่าจะเป็นในช่วงยังมีชีวิตอยู่หรือเมื่อถึงแก่กรรมไปแล้ว เดอะกิฟวิ่งเพล็ดจ์เป็นเพียงสัญญาที่ให้โดยศีลธรรม ไม่ใช่สัญญาตามกฎหมาย และโดยปี 2560 องค์กรมีผู้ลงนามให้สัญญา 158 ราย ไม่ว่าจะโดยบุคคลหรือโดยคู่ครอง มีผู้ลงนามบางท่านที่ได้เสียชีวิตแล้ว ผู้ลงนามโดยมากเป็นอภิมหาเศรษฐี และได้สัญญาว่าจะมอบทรัพย์กว่า 365,000 ล้านเหรียญสหรัฐ (ประมาณ 12 ล้านล้านบาท)จุดประสงค์ขององค์กร จุดประสงค์ขององค์กร. เป้าหมายขององค์กรก็คือเพื่อสร้างแรงดลใจให้เศรษฐีระดับโลกบริจาคทรัพย์สินโดยมากของตนเพื่อการกุศล ในเว็บไซต์ขององค์กร ผู้ลงนามแต่ละท่าน/คู่จะมีจดหมายแสดงว่าทำไมตนถึงต้องการให้ประวัติ ประวัติ. ในเดือนมิถุนายน พ.ศ. 2553 การรณรงค์ก็ได้เริ่มขึ้นโดยมีบิล เกตส์ และวอร์เรน บัฟเฟตต์ เป็นผู้วิ่งเต้นหาสมาชิก ในปีต่อมา ผู้จัดตั้งทั้งสองจึงนัดพบกับคนที่ร่ำรวยในประเทศอินเดียและจีนแล้วเชิญให้บุคคลเหล่านั้นเข้าร่วมการรณรงค์ด้วย ทรัพย์สินรวมทั้งหมดของผู้ให้สัญญา 40 คนแรกรวมเป็น 125,000 ล้านดอลลาร์สหรัฐ (ประมาณ 3,965,000 ล้านบาท) โดยเดือนสิงหาคม 2553 โดยเดือนเมษายน 2554 มีอภิมหาเศรษฐี 69 ท่านได้เข้าร่วมกับการรณรงค์และให้สัญญาแล้ว และโดยเดือนเมษายน 2555 หนังสือพิมพ์หนึ่งรายงานว่ามีอภิมหาเศรษฐีที่ร่วมสัญญาแล้ว 81 ท่าน คนที่ให้สัญญาหลังจากปี 2555 รวมทั้ง อะซีม เพรมจี (เจ้าของบริษัทเทคโนโลยีสารสนเทศวิโปร), ริชาร์ด แบรนสัน (เจ้าของบริษัทกลุ่มเวอร์จิ้น), อีลอน มัสก์ (เจ้าของบริษัทสเปซเอ็กซ์) และทิม คุก (ประธานบริหารบริษัทแอปเปิล) โดยเดือนพฤษภาคม 2560 มีบุคคลหรือคู่ครองจำนวน 158 คน/คู่ ที่ได้เข้าร่วมสัญญาตามเว็บไซต์ขององค์กรผู้ลงนาม ผู้ลงนาม. ผู้ลงนาม 139 ท่านได้สัญญาว่าจะมอบทรัพย์ให้อย่างน้อย 365,000 ล้านเหรียญสหรัฐ โดยเป็นเจ้าของทรัพย์สมบัติมีค่าสุทธิรวมกว่า 731,000 ล้านเหรียญสหรัฐ ตารางต่อไปนี้เป็นรายการผู้ลงนามบวกค่าสุทธิของทรัพย์สมบัติที่มี แต่ไม่ได้แสดงจำนวนที่สัญญาว่าจะให้ ตัวเลขแสดงค่าเงินบาทโดยประมาณท้ายปี 2560เชิงอรรถและอ้างอิง</doc>
