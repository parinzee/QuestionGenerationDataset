<doc id="58857" url="https://th.wikipedia.org/wiki?curid=58857" title="ถนอม อ่อนเกตุพล">ถนอม อ่อนเกตุพล นายถนอม อ่อนเกตุพล อดีตที่ปรึกษาของผู้ว่าราชการกรุงเทพมหานคร ม.ร.ว.สุขุมพันธุ์ บริพัตร และโฆษกกรุงเทพมหานคร อดีตที่ปรึกษาและโฆษก สมัยผู้ว่าฯ นายอภิรักษ์ โกษะโยธิน อดีต ผู้อำนวยการสถานีวิทยุกรุงเทพมหานคร อดีตรองโฆษกกรุงเทพมหานคร อดีตเลขานุการรัฐมนตรีประจำสำนักนายกรัฐมนตรี นายองอาจ คล้ามไพบูลย์ประวัติผู้จัดรายการวิทยุ ประวัติ. ผู้จัดรายการวิทยุ. เกิดเมื่อวันที่ 28 สิงหาคม พ.ศ. 2511 ที่อำเภอเชียรใหญ่ จังหวัดนครศรีธรรมราช แต่มาเติบโตและใช้ชีวิตอยู่ที่อำเภอหัวไทร จังหวัดเดียวกัน เป็นบุตรชายของนายปลื้มและนางแดง อ่อนเกตุพล จบการศึกษาระดับมัธยมศึกษาจากโรงเรียนทรายขาววิทยา และโรงเรียนหัวไทรบำรุงราษฎร์  ระดับปริญญาตรีจากคณะรัฐศาสตร์ มหาวิทยาลัยรามคำแหง ปริญญาโท พัฒนาสังคม จากสถาบันบัณฑิตพัฒนบริหารศาสตร์ (นิด้า) เข้าทำงานด้านสื่อมวลชน โดยได้รับแรงบันดาลใจจากชัชรินทร์ ไชยวัฒน์ และสำราญ รอดเพชร โดยทำงานเป็นสื่อมวชลชนสายการเมืองประจำทำเนียบรัฐบาลและผู้จัดรายการวิทยุมาก่อน ที่เป็นที่รู้จักมากที่สุดคือ "ร่วมด้วยช่วยกัน" ทาง F.M.96.0 MHz โดยจัดรายการได้ดี จนได้รับรางวัลผู้จัดรายการยอดเยี่ยมของคลื่น และรางวัลเทพทองพระราชทาน ประจำปี พ.ศ. 2545 และในระหว่างที่ทำงานเป็นผู้บริหารสถานีวิทยุร่วมด้วยช่วยกัน ได้เข้าไปมีบทบาทอย่างสูงในการเจรจากับ นักศึกษาพม่าที่บุกยึดสถานทูตพม่าประจำประเทศไทย เมื่อปี พ.ศ. 2542 และอีกครั้งหนึ่ง เมื่อเป็นผู้เจรจากับคนร้ายกรณี นักโทษชาวพม่า จี้จับผู้บัญชาการเรือนจำ จังหวัดสมุทรสาคร เป็นตัวประกัน เมื่อปี พ.ศ. 2543 โดยใช้เวลายาวนานถึง 10 ชั่วโมง เคยจัดรายการอยู่ที่คลื่นวิทยุสำนักงานทรัพย์สินส่วนพระมหากษัตริย์ F.M.99.5.0 MHz วันเสาร์-อาทิตย์ เวลา 15.30.00-18.00 น. ชื่อรายการ สารพันปัญหากฎหมาย และจัดรายการทางโทรทัศน์ดาวเทียม สถานีบลูสกายชาแนล รายการฟ้าวันใหม่ โดยคุยกับนายอภิสิทธิ์ เวชชาชีวะ ผู้นำฝ่ายค้าน เวลา 08.00-09.00 น.และรายการอาสาประชาชน กับ รศ.สมชัย ศรีสุทธิยากร, นายอภิรักษ์ โกษะโยธิน และนายบัญญัติ บรรทัดฐาน เวลา 11.00-12.00 น. ตั้งแต่วันจันทร์ถึงวันศุกร์ รวมถึงรายการวิเคราะห์คอลัมนิสต์ กับ นายเทพไท เสนพงษ์ เวลา 11.00-12.00 น. ตั้งแต่วันจันทร์ถึงวันศุกร์ ปัจจุบัน จัดรายการทางสถานีโทรทัศน์ฟ้าวันใหม่ ร่วมกับนายสำราญ รอดเพชร ในรายการ 2 คน 2 คม เวลา 08.00-09.00 น. ในวันจันทร์ถึงวันศุกร์การเมือง การเมือง. ในการเลือกตั้งทั่วไปทั้งประเทศในปี พ.ศ. 2548 นายถนอมได้ลงเลือกตั้งด้วย โดยลงในสังกัดพรรคประชาธิปัตย์ กรุงเทพมหานคร เขต 9 คือ เขตคลองเตย โดยแข่งขันกับผู้สมัครจากพรรคไทยรักไทย คือ น.ต.ศิธา ทิวารี โดยนายถนอมได้รับคะแนน 20,143 คะแนน แต่ไม่ได้รับการเลือกตั้ง ปัจจุบันดำรงตำแหน่งที่ปรึกษาผู้ว่าราชการกรุงเทพมหานคร ม.ร.ว.สุขุมพันธุ์ บริพัตร และอดีตที่ปรึกษาและโฆษก กทม.สมัยนายอภิรักษ์ โกษะโยธิน พร้อมกับการเป็นสื่อมวลชนอิสระ นักเขียนอิสระ ผลงานได้แก่ ฝันให้ไกลไปให้ถึง ของนายอภิรักษ์ โกษะโยธิน, เบื้องลึก เบื้องหลังรัฐบาลโอบามาร์ค และ ชีวิตที่เลือกได้ พ.ต.อ.สวัสดิ์ จำปาศรี ในเหตุการณ์การชุมนุมของกลุ่มแนวร่วมประชาธิปไตยต่อต้านเผด็จการแห่งชาติ เมื่อปี พ.ศ. 2553 ภายหลังจากการมีการวางเพลิงห้างสรรพสินค้าต่าง ๆ บริเวณแยกราชประสงค์ในวันที่ 19 พฤษภาคม พ.ศ. 2553 นายถนอมซึ่งเป็นโฆษกกรุงเทพมหานคร ได้มีบทบาทเป็นผู้ให้สัมภาษณ์ตามสื่อต่าง ๆ ถึงบทบาทและหน้าที่ของกรุงเทพมหานคร ซึ่งเป็นผู้รับผิดชอบ หลังจากนั้น ได้รับแต่งตั้งให้เป็นเลขารัฐมนตรีประจำสำนักนายกรัฐมนตรี นายองอาจ คล้ามไพบูลย์วิกฤตการณ์การเมืองไทย พ.ศ. 2556–2557 วิกฤตการณ์การเมืองไทย พ.ศ. 2556–2557. ในวิกฤตการณ์การเมืองไทย พ.ศ. 2556–2557 นายถนอมได้เข้าร่วมกับการชุมนุมของกปปส. (คณะกรรมการประชาชนเพื่อการเปลี่ยนแปลงประเทศไทยให้เป็นประชาธิปไตยที่สมบูรณ์อันมีพระมหากษัตริย์เป็นประมุข) โดยเป็นแนวร่วมคนหนึ่ง มีบทบาทเป็นโฆษกบนเวทีชุมนุมคู่กับนายสำราญ รอดเพชร และในบางครั้งยังเป็นผู้นำพาผู้ชุมนุมเดินไปในถนนสายต่าง ๆ อีกด้วย เช่น เป็นแกนนำผู้ชุมนุมเดินจากอนุสาวรีย์ประชาธิปไตยไปยังหน้าทำเนียบรัฐบาลในวันที่ 9 ธันวาคม พ.ศ. 2556 ซึ่งเป็นวันที่ทางกปปส.กำหนดชุมนุมใหญ่ แบ่งเส้นทางการเดินขบวนออกเป็น 9 เส้นทาง นอกจากนี้ยังทำหน้าที่แสดงหนังตะลุงมีเนื้อหาล้อเลียนรัฐบาลให้ผู้ชุมนุมได้ชมอีกด้วย ซึ่งต่อมาหลังการชุมนุมได้เสร็จสิ้นลง นายถนอมยังคงแสดงหนังตะลุงต่อไป โดยประยุกต์เข้ากับข่าวสารเหตุการณ์ปัจจุบัน โดยใช้ชื่อรายการว่า "เท่งนุ้ยคุยข่าว" ออกอากาศทางสถานีโทรทัศน์ฟ้าวันใหม่และสถานีโทรทัศน์เคเบิลท้องถิ่นในภาคใต้ ในวันที่ 14 พฤษภาคม พ.ศ. 2557 จากการชุมนุมในครั้งนี้ ศาลอาญาอนุมัติหมายจับแกนนำ กปปส. รวม 43 คน ผู้ต้องหาคดีกบฏ และความผิดอื่น รวม 8 ข้อหา เพื่อติดตามตัวมาดำเนินกระบวนการตามกฎหมาย โดยนายถนอมเป็นผู้ต้องหาหมายเลขที่ 28</doc>
