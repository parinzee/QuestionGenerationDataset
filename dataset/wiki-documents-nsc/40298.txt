<doc id="40298" url="https://th.wikipedia.org/wiki?curid=40298" title="อุ้มรัก">อุ้มรัก อุ้มรัก เป็นละครโทรทัศน์ แนวโรแมนติกคอมาดี้ ออกอากาศทางช่อง 3 วันจันทร์-อังคาร เวลา 20.30 น. เรื่องราวเกี่ยวกับการตั้งท้องที่ไม่ตั้งใจ ของนางแบบสาวไฮโซ ณภัทร กับ ช่างภาพ ราเชนทร์- บทประพันธ์ : เอกลิขิต - บทโทรทัศน์ : เอกลิขิต - ผู้กำกับการแสดง : อำไพพร จิตต์ไม่งง - สถานีโทรทัศน์ : ช่อง 3 - ผลิตโดย : หทัยรัตน์ อมตะวณิชย์ - วันแรกออกอากาศ : 23 พฤษภาคม พ.ศ. 2549 - วัน-เวลาออกอากาศ : ทุกวันจันทร์-อังคารเรื่องย่อ เรื่องย่อ. ณภัทร (แอน ทองประสม) ดาราสาวไฮโซเอาแต่ใจ เข้าสู่วงการบันเทิงตามคำแนะนำของ แอนนา (เจมี่ บูเฮอร์) นางแบบสาวเพื่อนสนิท ในการถ่ายงานโฆษณาชิ้นหนึ่ง ณภัทร ได้พบกับ ราเชนทร์ (ธีรเดช วงศ์พัวพันธ์) ช่างภาพหนุ่มปากจัด เชนต่อว่าต่อขานณภัทรที่ไป สาย ทำให้การพบหน้ากันครั้งแรก จึงจบลงด้วยบรรยากาศของความไม่เป็นมิตรกัน ต่อมา ในปาร์ตี้วันเกิดของนิตยสารชื่อดัง เชนได้รับเชิญมาพร้อมกับ จัสมิน (ตุ๊ก ชนกวนัน) นางแบบที่ตกเป็นข่าวกิ๊กกันอยู่ ในงานนั้น ณภัทรแข่งดื่มเหล้า จนเมามาย ไม่ได้สติ ทำให้ณภัทรต้องพากลับไปนอนที่ห้อง แต่เกิดอุบัติเหตุเมื่อกระเป๋าของแอนนา กับจัสมินสลับกัน เชนที่เมามายเช่นกันจึงไขกุญเข้าห้องผิด แล้วคืนนั้นทั้งคู่ก็มีอะไรกัน เมื่อณภัทรตื่นขึ้นมาและพบว่าตัวเองได้มีอะไรกับเชน ก็ร้องไห้เสียใจ ต่อว่าเชนต่างๆ นานา เชนก็รู้สึกผิดและขอรับผิดชอบ แต่เธอไม่ต้องการจึงขับไล่เขาออกไป และหลังจาก นั้น ณภัทรก็พบว่าตัวเองตั้งครรภ์ พยายามที่จะเอาเด็กออก แต่ก็ทำไม่ลง จึงพยายามที่จะ หาพ่อให้ลูกในท้องแทน ในขณะที่เชนก็พยายามตื้อที่จะขอเป็นรับผิดชอบโดยตลอด เพราะเขาปมในใจ เมื่อพ่อแม่ของเขาประสบอุบัติเหตุเสียชีวิตตั้งแต่เขายังเป็นเด็ก ทำให้เชนอยากเป็นหัวหน้าครอบครัวที่ดีให้ได้ ณภัทรคิดจะให้ มาร์ค (วริษฐ์ ทิพโกมุท) อดีตกิ๊กเก่ามาเป็นพ่อของลูกในท้อง จึงพยายามที่จะใกล้ชิดมาร์ค แต่แล้วแผนการต่างๆ ก็ถูกเชนขัดขวาง ทั้งเชนและมาร์คจึงประกาศตัวเป็นคู่แข่งกัน เพราะความจริงใจของเชน จึงทำให้แอนนาแอบเป็นผู้ช่วยเหลือเชนมาโดยตลอด และอีกเหตุผลสำคัญคือ แอนนาก็ชอบมาร์คเหมือนกัน และแล้วความลับเรื่องท้องของณภัทรก็แตก เพราะจัสมินที่ไปทำงานด้วยกัน จับได้และแจ้งให้นักข่าวทราบ ทำให้เชนต้องประกาศว่าตนเองเป็นพ่อเด็ก และกำลังจะแต่งงาน กับณภัทร ซึ่งในขณะนั้นหนีไปหาพ่อที่ต่างประเทศ หลังจากทราบข่าวการแถลงข่าวของ เชน ทำให้ณภัทรต้องยอมแต่งงาน โดยมีข้อแม้ว่าถ้าเด็กเป็นผู้ชาย เชนจะได้ลูกไป แต่ถ้าเป็นผู้หญิง ลูกจะตกเป็นของเธอ และด้วยความดีและความเอาใจใส่ของเชน ทำให้ณภัทรเริ่มที่จะใจอ่อนกับเชนมากขึ้น ถึงแม้ว่าระหว่างนั้นจะมีทั้ง จัสมิน และ มาร์ค มาเป็นอุปสรรคและสร้างความระหองระแหง ให้กับความรักของเขาทั้งสองอยู่เสมอ แต่ด้วยเหตุการณ์หลายๆอย่าง ทำให้เขาทั้งสองเกิด ความเข้าใจผิดกัน จนณภัทรประกาศว่าจะแต่งงานกับมาร์ค หลังจากคลอดลูก ณภัทรได้ลูกสาว ทำให้เชนไม่กล้าที่จะเข้าไปหาณภัทรอีก เพราะสัญญาที่ให้ไว้ และเข้าใจว่าณภัทรกำลังจะแต่งงานกับมาร์ค ทำให้เชนตัดสินใจไปอยู่ต่างประเทศ เพื่อเป็นการตัดใจจากณภัทรและลูก และเขาได้จัดนิทรรศการภาพถ่าย "อุ้มรัก" เพื่อแสดงความรักที่เขามีทั้งหมดต่อณภัทรและลูก ในวันเดินทาง ณภัทรได้มีโอกาสมาดูนิทรรศการ และได้เจอเชนอีกครั้ง ณภัทรจึงขอร้องให้เชนกลับมาอยู่ด้วยกันอีกครั้ง จึงทำให้ทั้งเขาและเธอกลับมาเป็นครอบครัวที่มีความสุขอีกครั้งหนึ่ง โดยมีน้องโฟโต้เป็นโซ่ทองคล้องใจของเค้าทั้งสองนักแสดงนักแสดง. - ธีรเดช วงศ์พัวพันธ์ รับบท ราเชนทร์ - แอน ทองประสม รับบท ณภัทร - วริษฐ์ ทิพโกมุท รับบท มาร์ค - เจมี่ บูเฮอร์ รับบท แอนนา - กรรชัย กำเนิดพลอย รับบท ช๊วน - ภัคจีรา วรรณสุทธิ์ รับบท หนูนา - ชนกวนันท์ รักชีพ รับบท จัสมิน - สุรพันธ์ ชาวปากน้ำ รับบท ราเมศ - ภคมน จึงไพศาล รับบท กุ้ง - ดวงใจ หทัยกาญจน์ รับบท ป้าหมี - มอริส เค รับบท เจ๊ขนุน - ณัฏฐ์ เทพหัสดิน ณ อยุธยา รับบท วิวัฒน์ (รับเชิญ)ราเชนทร์ หรือ ราเชน ราเชนทร์ หรือ ราเชน. ชื่อพระเอกของเรื่องที่ว่าคือ ราเชนทร์ *ไม่ทราบนามสกุล ตามในวีดิทัศน์ละครใช้คำว่าราเชน โดยไม่มีตัวการันต์ต่อท้ายคำว่าเชนรางวัลที่ได้รับรางวัลที่ได้รับ. - รางวัลโทรทัศน์ทองคำ ครั้งที่ 21 ประจำปี 2549- รางวัลผู้กำกับละครดีเด่น ได้แก่ อำไพพร จิตต์ไม่งง จากละครเรื่อง อุ้มรัก- สตาร์เอนเตอร์เทนเมนต์อวอร์ดส 2006 ครั้งที่ 5- บทละครยอดเยี่ยม ได้แก่ เอกลิขิต จากละคร อุ้มรัก - นักแสดงนำชายยอดเยี่ยม ได้แก่ ธีรเดช วงศ์พัวพันธ์ จากละคร อุ้มรัก - นักแสดงนำหญิงยอดเยี่ยม ได้แก่ แอน ทองประสม จากละคร อุ้มรัก- IN Young Generation Choice 2006- จอมขโมยซีน ได้แก่ ภัคจีรา วรรณสุทธิ์จากละครเรื่อง อุ้มรัก - พระเอกในดวงใจ ได้แก่ ธีรเดช วงศ์พัวพันธ์ จากละครเรื่อง อุ้มรัก - ละครรักแห่งปี ได้แก่ ละครเรื่อง อุ้มรัก - คู่รักในละครแห่งปี ได้แก่ ธีรเดช วงศ์พัวพันธ์ และ แอน ทองประสม จากละครเรื่อง อุ้มรัก- ท็อปอวอร์ด 2006 ครั้งที่ 7- ดารานำชายยอดเยี่ยม ได้แก่ ธีรเดช วงศ์พัวพันธ์ จากละครเรื่อง อุ้มรัก - ดารานำหญิงยอดเยี่ยม ได้แก่ แอน ทองประสม จากละครเรื่อง อุ้มรัก- คมชัดลึก อวอร์ด ครั้งที่ 4 ประจำปี 2549- นักแสดงนำหญิงยอดเยี่ยม ได้แก่ แอน ทองประสม จากละคร อุ้มรัก - นักแสดงนำชายยอดเยี่ยม ได้แก่ ธีรเดช วงศ์พัวพันธ์ จากละคร อุ้มรัก - ผู้กำกับละครยอดเยี่ยม ได้แก่ อำไพพร จิตต์ไม่งง จากละคร อุ้มรัก - ละครยอดนิยม ได้แก่ อุ้มรัก โดย บริษัท ละครไท จำกัด - MAYA POPULAR VOTE 2006 จากนิตยสารมายาแชนเนล- พระเอกขวัญใจมหาชน ได้แก่ ธีรเดช วงศ์พัวพันธ์ จาก อุ้มรักเพลงประกอบละคร เพลงประกอบละคร. พ.ศ. 2549- เพลง กว่าจะรัก - ขับร้องโดย วิเชียร ตันติพิมลพันธ์ - เพลง สารภาพ - ขับร้องโดย วิเชียร ตันติพิมลพันธ์ , แอน ทองประสม</doc>
