<doc id="44649" url="https://th.wikipedia.org/wiki?curid=44649" title="นัตสึมิ อาเบะ">นัตสึมิ อาเบะ นัตสึมิ อาเบะ (ญี่ปุ่น : 安倍なつみ; โรมะจิ: Abe Natsumi; 10 สิงหาคม พ.ศ. 2524 — ) เป็นนักร้องและนักแสดงหญิงชาวญี่ปุ่นสังกัด "เฮลโล! โปรเจกต์" อดีตสมาชิกกลุ่มนักร้องหญิง "มอร์นิงมุซุเมะ"ประวัติการทำงาน ประวัติการทำงาน. ในปี พ.ศ. 2540 นัตสึมิ อาเบะ ได้เข้ามาเป็นสมาชิกรุ่นแรกของมอร์นิงมุซุเมะ กลุ่มนักร้องหญิงชื่อดังของญี่ปุ่น เธอได้รับหน้าที่ให้เป็นนักร้องนำในเพลงซิงเกิลหลาย ๆ เพลง (โดยเฉพาะช่วงก่อนหน้าที่มากิ โกะโต สมาชิกรุ่นที่สาม จะเข้ามาอยู่ในกลุ่ม)โดยผลงานที่เป็นที่รู้จักกันมากที่สุดก็คือเพลง ฟูรุซาโตะ เหตุเพราะว่า ในเพลงนี้เธอได้รับหน้าที่ให้ร้องนำเพียงผู้เดียว ส่วนสมาชิกในกลุ่มคนอื่น ๆ ได้รับบทบาทเป็นเพียงนักร้องในแนวเสียงคอรัสและแบ็คอัพเท่านั้น นอกจากงานเพลงที่เธอสร้างร่วมกับกลุ่มแล้ว อะเบะยังได้ร้องเพลงในฐานะศิลปินเดี่ยวออกมาอีกจำนวนหนึ่ง เช่น เพลงประกอบภาพยนตร์โฆษณาที่เธอร่วมแสดงด้วย และเพลง โอโตโกะ โทโมดาจิ ซึ่งมีการบันทึกเอาไว้ในอัลบั้ม อิกิมัสโชะอิ! ซึ่งเป็นอัลบั้มที่สี่ของมอร์นิงมุซุเมะ ทางด้านงานการแสดง เธอได้เล่นบทนำในละครและภาพยนตร์ของมอร์นิงมุซุเมะในเรื่อง เลิฟว์ เซ็นจูรี และ พินช์รันเนอร์ และยังได้มีโอกาสไปแสดงละครโทรทัศน์อื่น ๆ นอกเหนือจากสังกัดตนเองอีกด้วย เช่นเรื่อง เนิร์ซแมน เป็นต้น อะเบะไม่เคยได้เข้าร่วมกับกลุ่มนักร้องย่อยของมอร์นิงมุซุเมะเลย แต่เคยได้เข้าไปร่วมงานในกลุ่มพิเศษที่ถูกตั้งขึ้นตามระบบชัฟเฟิล ยูนิทส์ ของเฮลโล! โปรเจกต์ เท่านั้น อย่างเช่นกลุ่ม คีโระ 5 และ โอโดรุ 11 เป็นต้น ในปีพ.ศ. 2546 อะเบะได้ตั้งทีมนักร้องร่วมกับโยซูมิ เคโกะ อดีตสมาชิกของโรกุเซ็มมง โดยเป็นกลุ่มนักร้องสองคนที่ถูกขนานนามว่ากลุ่ม “แม่กับลูกสาว” ซึ่งกลุ่มนี้ได้สร้างผลงานเพลงซิงเกิลหนึ่งเพลง โดยงานนี้เป็นการสร้างที่มีจุดประสงค์เพื่อที่จะเตรียมพร้อมในการทำงานเป็นศิลปินเดี่ยวของเธอ จนกระทั่งในช่วงฤดูร้อนของปีเดียวกัน อะเบะได้เริ่มงานในฐานะของศิลปินเดี่ยวอย่างเป็นทางการ โดยเพลงซิงเกิลเพลงแรกของเธอมีชื่อว่า 22 ไซ โนะ วาตาชิ ซึ่งได้เปิดตัวครั้งแรกในวันที่ 13 สิงหาคม ไม่กี่วันจากวันเกิดปีที่ 22 ของเธอ ส่วนซีดีเพลงเดี่ยวของเธอก็ได้วางจำหน่ายหลังจากนั้นมาไม่นานนัก โดยผลงานส่วนใหญ่ในงานชุดนั้นจะเป็นเพลงของกลุ่มมอร์นิงมุซุเมะที่เธอนำมาขับร้องใหม่ ในครั้งที่มอร์นิงมุซุเมะได้แบ่งตัวเองออกเป็นสองกลุ่ม เพื่อความสะดวกในการตระเวนทัวร์คอนเสิร์ตภายในประเทศญี่ปุ่น อะเบะก็ได้รับหน้าที่ให้เป็นหัวหน้าของกลุ่ม มอร์นิงมุซุมะ ซากูระกูมิ ที่เป็นหนึ่งในสองกลุ่มซึ่งถูกแบ่งออกมา จนกระทั่งวันที่ 25 มกราคม พ.ศ. 2547 หลังจากการทัวร์ฤดูหนาวของนักร้องในสังกัดเฮลโล! โปรเจกต์ จบลงไปแล้ว นัตสึมิ อาเบะ ก็ได้ ‘สำเร็จการศึกษา’ จากมอร์นิงมุซุเมะไป เพื่อที่จะได้ทุ่มเวลาให้แก่งานเพลงเดี่ยวของเธออย่างเต็มที่ หลังจากนั้นมา อะเบะได้สร้างงานซิงเกิลออกมาอีกหลายงาน และขณะเดียวกัน เธอก็ยังได้มาร่วมทำกิจกรรมต่าง ๆ ของทางเฮลโล! โปรเจกต์ อยู่เรื่อย ๆ อย่างเช่น แสดงคอนเสิร์ต หรือร่วมงานเพลงกับอายะ มัตสึอุระ และมากิ โกะโต ในกลุ่มที่ชื่อว่า โนจิอุระ นะสึมิ และเข้าไปเป็นส่วนหนึ่งในเพลงที่ชื่อว่า ออล ฟอร์ วัน แอนด์ วัน ฟอร์ ออล ร่วมกับศิลปินทุกคนและกลุ่มนักร้องทุกกลุ่มที่อยู่ในเฮลโล! โปรเจกต์ เป็นต้น ในช่วงปลายปีพ.ศ. 2547 อะเบะต้องพบกับข่าวอื้อฉาวเกี่ยวกับเรื่องที่เธอได้นำเอาบทกลอนของผู้อื่นมาเขียนเอาไว้ในผลงานสมุดรวมภาพของตนเองโดยไม่ได้รับอนุญาต ทำให้เธอต้องออกมารับผิดชอบผ่านสื่อโดยการขอโทษ และได้พักงานตัวเองเป็นเวลา 3 เดือน โดยในช่วงเวลานั้น เธอจะไม่ร่วมงานใด ๆ ในสังกัดเลย รวมไปถึงการแสดงคอนเสิร์ต ‘สำเร็จการศึกษา’ ของคาโอริ อีดะ เพื่อนร่วมรุ่นก่อตั้งของเธอ ในเดือนมกราคม พ.ศ. 2548 ด้วย นอกจากนั้นแล้ว อัลบั้มเพลงของเธอ ที่มีกำหนดการณ์วางจำหน่ายในช่วงต้นปีเดียวกัน และผลงานซิงเกิลที่ชื่อว่า นาริยามะไน แทมบูริน ที่จะเปิดตัวในวันที่ 26 มกราคม ก็ต้องถูกยกเลิกไปด้วย จนกระทั่งเดือนกุมภาพันธ์ พ.ศ. 2548 อะเบะก็ได้กลับเข้ามาทำงานอีกครั้ง โดยในเดือนสิงหาคมปีเดียวกัน เธอได้เปิดตัวเพลงซิงเกิลที่ 5 ของเธอ ที่ชื่อว่า โคย โนะ ฮานะ และได้เข้าร่วมเป็นสมาชิกของกลุ่มพิเศษของเฮลโล! โปรเจกต์ ที่ชื่อ DEF.DIVA ร่วมกับมากิ โกะโต, ริกะ อิชิกาวะ และอายะ มัตสึอุระ ในเดือนพฤศจิกายนปีเดียวกัน เธอได้ออกผลงานซิงเกิลมาอีกหนึ่งเพลง โดยใช้ชื่อว่า ทาการะโมโนะ หรือในอีกชื่อหนึ่งคือ เซ็ง ซึ่งชื่อที่สองนี้มีที่มาจากชื่อของตัวละครหลักที่รับบทโดยอะเบะ ในเรื่อง ทาการะโมโนะ นั่นเอง ฤดูใบไม้ผลิปี พ.ศ. 2549 สวีท-โอ-ฮอลิค ซิงเกิลใหม่ของอะเบะก็ได้เปิดตัวออกมาสู่ผู้ฟัง พร้อมกันกับอัลบั้มเพลงใหม่ของเธอที่ชื่อว่า เซคคันด์~ชิมิวาตารุ โอโมย และในปีเดียวกันนี้เอง นะสึมิและอาซามิ อะเบะ น้องสาวแท้ ๆ ของเธอ ได้ร่วมกันแสดงละครโทรทัศน์ของญี่ปุ่นอีกด้วย โดยละครเรื่องนี้จะมีเนื้อหาเกี่ยวกับ เดอะ พีนัทส์ -- กลุ่มนักร้องดูโอแนวป็อปชาวญี่ปุ่น ที่โด่งดังในช่วงยุค 60 ในเดือนมิถุนายนของปีเดียวกัน หลังจากที่ผลงานสมุดรวมภาพถ่ายชุด écru ได้ตีพิมพ์ไปแล้ว ก็เกิดกระแสการรวมตัวกันของคนที่เกลียดเธอขึ้นในโลกออนไลน์ ที่เป็นเช่นนี้ก็เพราะมีการกล่าวหาว่า อะเบะได้ฆ่าเต่ากระซึ่งเป็นสมบัติของชาติญี่ปุ่นในดีวีดีบันทึกเบื้องหลังการทำงานในสมุดรวมภาพชุดนี้ แต่ภาพนั้นไม่ปรากฏออกมาภายนอกเนื่องจากว่าเจ้าหน้าที่ฝ่ายผลิตได้ตัดมันทิ้งไปแล้ว แต่ถึงอย่างไรก็ตาม คนส่วนใหญ่ก็ยังเชื่อว่าข่าวนี้เป็นเพียงการปล่อยข่าวลวงออกมาเพื่อที่จะสร้างเรื่องอื้อฉาวในวงการบันเทิงอีกเรื่องหนึ่งเท่านั้น ส่วนตัวอะเบะเองก็ปฏิเสธที่จะแสดงความคิดใด ๆ เกี่ยวกับประเด็นนี้ และข่าวดังกล่าวนี้ก็มิได้กระทบกับงานที่เธอได้ทำในเฮลโล! โปรเจกต์ แต่อย่างใด นอกจากนั้นแล้ว ผลงานเพลง อามาซูงิตะ คาจิตสึ ของเธอ ซึ่งเปิดตัวครั้งแรกในเดือนตุลาคมของปีเดียวกัน ก็ยังขึ้นไปติดอันดับที่ 5 ของตารางโอริคอน ชาร์ท แบบสวนกระแสกลุ่มคนที่เกลียดเธออีกด้วย (เพลงอามาซูงิตะ คาจิตสึ เป็นผลงานของเธอที่ติดอันดับสูงที่สุดเท่าที่เธอเคยทำมา) และในช่วงต้นปีพ.ศ. 2550 อะเบะก็ได้รับเลือกให้เป็นหนึ่งในสมาชิกของกลุ่มนักร้องที่ชื่อ มอร์นิงมุซุเมะ ทันโจ 10 เน็งคิเน็นไต () ร่วมกับคาโอริ อีดะ, มากิ โกะโต, ริซะ นีงากิ และโคฮารุ คูซูมิ กลุ่มนี้เป็นกลุ่มนักร้องเฉพาะกิจที่ตั้งขึ้นมาเพื่อฉลองการก่อตั้งกลุ่มมอร์นิงมุซุเมะครบ 10 ปี โดยเพลงประจำกลุ่มที่ชื่อ โบกูระ กะ อิกิรุ มาย เอเชีย () จะเปิดตัววันแรกในวันที่ 24 มกราคมศกนี้การปรากฏตัวในประเทศไทย การปรากฏตัวในประเทศไทย. นัตสึมิ อาเบะ มีกำหนดการเดินทางมาปรากฏตัวในประเทศไทยวันที่ 31 สิงหาคม พ.ศ. 2551 ในงาน แจแปนเฟสตาอินแบงคอก 2008 บายไมนิจิ ณ พาร์คพารากอน เพื่อมาเปิดแสดงสดมินิคอนเสิร์ตและทำกิจกรรมอื่น ๆ ที่เกี่ยวข้องรายละเอียดปลีกย่อยรายละเอียดปลีกย่อย. - โนโซมิ สึจิ มักจะเรียกเธอว่า นะจิมิ ส่วนยูโกะ นากาซาวะ กับเค ยาซูดะ จะเรียกเธอว่า นัตสึอัง - น้องสาวของเธอที่ชื่ออาซามิ อะเบะ ได้เริ่มทำงานทางดนตรีของตัวเองเป็นครั้งแรกเมื่อปีพ.ศ. 2546 - ชื่อ "นะสึมิ" ของเธอ มีที่มาจากตัวละครที่ชื่อ อาซาอิ นะสึมิ ซึ่งนำแสดงโดย คาโอริ โมโมอิ ในละครโทรทัศน์ญี่ปุ่นเรื่อง จตโตะ มาย เวย์ (ฉายเมื่อพ.ศ. 2522) - แรงบันดาลใจที่ทำให้อะเบะอยากเป็นนักร้องนั้นเกิดขึ้นหลังจากที่เธอได้ฟังเพลง จีซานะ โคโระ คาระ ของวงจูดีย์ แอนด์ แมรีย์ เมื่อตอนที่เธอยังเป็นนักเรียนอยู่ - วันที่ 6 ตุลาคม 2550 อะเบะถูกดำเนินคดีเกี่ยวกับอุบัติเหตุทางการจราจร หลังจากที่เธอขับรถชนรถจักรยานยนต์ขณะที่เธอกำลังเลี้ยวรถออกจากที่จอดรถ เป็นผลให้ผู้ขับรถจักรยานยนต์ได้รับบาดเจ็บเล็กน้อยบริเวณศอกและหลัง ส่วนตัวเธอไม่ได้รับบาดเจ็บแต่อย่างใด ก่อนหน้าที่จะเกิดอุบัติเหตุ อะเบะเพิ่งได้รับใบอนุญาตขับขี่มาไม่ถึง 1 ปี และรถของเธอยังคงติดสติคเกอร์สำหรับผู้ที่เรียนขับรถอยู่กลุ่มนักร้องที่สังกัดกลุ่มนักร้องที่สังกัด. - กลุ่มนักร้องในเฮลโล! โปรเจกต์- มอร์นิงมุซุเมะ (พ.ศ. 2540 – พ.ศ. 2547) - โนจิอูระ นะสึมิ (พ.ศ. 2547) - DEF.DIVA (พ.ศ. 2548) - กลุ่มย่อยในมอร์นิงมุซุเมะ- มอร์นิงมุซุเมะ ซากูระ กูมิ (พ.ศ. 2546 – พ.ศ. 2547) - กลุ่มนักร้องผสมของเฮลโล! โปรเจกต์- พ.ศ. 2543 : คีโระ 5 - พ.ศ. 2544 : 10นิง-มะสึริ - พ.ศ. 2545 : โอะโดะรุ 11 - พ.ศ. 2546 : ซอลท์5 - พ.ศ. 2547 : เอช!พี ออลสตาร์สผลงานเพลงซิงเกิลอัลบั้มเพลงดีวีดีสมุดรวมภาพถ่ายแบบปฏิทิน</doc>
