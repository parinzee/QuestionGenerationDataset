<doc id="919522" url="https://th.wikipedia.org/wiki?curid=919522" title="แผ่นดินไหวที่ฮวาเหลียน พ.ศ. 2561">แผ่นดินไหวที่ฮวาเหลียน พ.ศ. 2561 แผ่นดินไหวที่ฮวาเหลียน พ.ศ. 2561 เกิดขึ้นเมื่อเวลา 23:50 น (เวลาท้องถิ่นประเทศไต้หวัน) ของวันที่ 6 กุมภาพันธ์ พ.ศ. 2561 ที่ประเทศไต้หวัน มีขนาด 6.4 ริกเตอร์ จุดเหนือศูนย์เกิดแผ่นดินไหวอยู่บนแนวชายฝั่งใกล้เมืองฮวาเหลียนซึ่งเป็นเมืองซึ่งได้รับผลกระทบสูงสุด โดยมีความแรงสูงสุดที่รู้สึกได้อยู่ที่ระดับ VII (แรงมาก) ตามมาตราเมร์กัลลี มีการรายงานผู้เสียชีวิตอย่างน้อย 10 ราย บาดเจ็บกว่า 272 รายธรณีวิทยา ธรณีวิทยา. ไต้หวันมีประวัติการเกิดแผ่นดินไหวที่มีความรุนแรงจำนวนมาก เกาะตั้งอยู่บนเขตการชนกันของทวีปอันซับซ้อนระหว่างแผ่นทะเลฟิลิปปินส์ (Philippine Sea Plate) และแผ่นยูเรเชีย บนพื้นที่ซึ่งเกิดแผ่นดินไหว แผ่นเหล่านี้เคลื่อนตัวเข้าหากันด้วยอัตรา 75 มิลลิเมตรต่อปีแผ่นดินไหว แผ่นดินไหว. แผ่นดินไหวที่เกิดขึ้นนับว่ามีขนาดใหญ่ที่สุดจากเหตุการณ์แผ่นดินไหวทั้งหมดในช่วยระยะเวลาหลายวัน โดยมีแผ่นดินไหวนำขนาดมากกว่า 4.6 ริกเตอร์จำนวน 9 ครั้ง เริ่มตั้งแต่แผ่นดินไหวขนาด 4.8 ริกเตอร์ตามด้วยขนาด 6.1 ริกเตอร์เมื่อวันที่ 4 กุมภาพันธ์ แผ่นดินไหวที่เกิดขึ้นเมื่อวันที่ 6 กุมภาพันธ์เป็นผลจากรอยเลื่อนตามแนวเฉียง แผ่นดินไหวครั้งนี้เกิดขึ้นในวันครบรอบสองปีแผ่นดินไหวในประเทศไต้หวัน พ.ศ. 2559 ในเมืองไถหนันที่คร่าชีวิตกว่า 117 คน หลังแผ่นดินไหวได้เกิดแผ่นดินไหวตามเป็นระลอก โดยมีขนาดใหญ่ที่สุดอยู่ที่ 5.7 ริกเตอร์ ในวันที่ 7 กุมภาพันธ์ ณ 23:21 (เวลาท้องถิ่น) 19 กิโลเมตร ทางตะวันออกเฉียงเหนือของเมืองฮวาเหลียน ซึ่งมีระดับความรุ่นแรกที่รู้สึกได้สูงสุดอยู่ที่ VI (แรง)ความเสียหาย ความเสียหาย. ตึกจำนวนมากในเมืองฮวาเหลียนได้รับความเสียหาย รวมถึงตึก 4 ตึกที่ถล่มหรือเสียหายรุนแรง ชั้นล่างของโรงแรมมาร์เชลถล่มส่งผลให้มีผู้เสียชีวิตสองคน ชั้นล่างของตึกอยู่อาศัย Yun Men Tsui Ti บางส่วนถล่มลงมาคร่าชีวิตคนหลายคน โดยมี 7 คนที่ถูกรายงานว่าสูญหาย เสาขนาดใหญ่ถูกนำไปค้ำไว้ที่ด้านข้างของตึกเพื่อพยายามป้องกันไม่ให้ตึกเอียงระหว่างพยายามช่วยเหลือและค้นหาผู้รอดชีวิต ทางการรายงานว่ามีผู้ได้รับบาดเจ็บจำนวน 272 ราย และเสียชีวิตจำนวน 10 ราย รวมทั้งนักท่องเที่ยวสี่คนจากประเทศจีน บ้านเรือนหลายหลังไม่มีน้ำ สะพานและทางหลวงถูกปิดเนื่องจากความเสียหายจากแผ่นดินไหว นักดับเพลิงและทหารจำนวนนับร้อยพยายามช่วยเหลือผู้คนที่ติดอยู่ในซากตึก ณ ที่เกิดเหตุ</doc>
