<doc id="128399" url="https://th.wikipedia.org/wiki?curid=128399" title="อำเภอสุคิริน">อำเภอสุคิริน อำเภอสุคิริน เป็นอำเภอหนึ่งของจังหวัดนราธิวาสที่ตั้งและอาณาเขต ที่ตั้งและอาณาเขต. อำเภอสุคิรินตั้งอยู่ทางตอนล่างด้านใต้สุดของจังหวัดนราธิวาส มีสภาพเป็นป่าและภูเขาโอบล้อมรอบ มีเนื้อที่ประมาณ 577 ตารางกิโลเมตร หรือประมาณ 323,125 ไร่ โดยเกือบทั้งหมดอยู่ในเขตนิคมสร้างตนเองสุคิริน อำเภอสุคิรินอยู่ห่างจากตัวจังหวัดนราธิวาสประมาณ 120 กิโลเมตร มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับอำเภอจะแนะ อำเภอระแงะ และอำเภอสุไหงปาดี - ทิศตะวันออก ติดต่อกับอำเภอสุไหงปาดีและอำเภอแว้ง - ทิศใต้ ติดต่อกับอำเภอเยอลี รัฐกลันตัน และอำเภอฮูลูเประก์ รัฐเประก์ (ประเทศมาเลเซีย) - ทิศตะวันตก ติดต่อกับอำเภอฮูลูเประก์ รัฐเประก์ (ประเทศมาเลเซีย) และอำเภอจะแนะลักษณะภูมิประเทศ ลักษณะภูมิประเทศ. สภาพพื้นที่ทั่ว ๆ ไปเป็นภูเขาสูงชันและป่าทึบ มีที่ราบระหว่างภูเขาบ้างเล็กน้อย ลักษณะดินมีความอุดมสมบูรณ์ สภาพพื้นที่เป็นเทือกเขามีเทือกเขาที่สำคัญ ได้แก่ เทือกเขาตูแว กั้นพรมแดนระหว่างอำเภอสุคิรินกับอำเภอจะแนะ และอำเภอสุไหงปาดี เทือกเขาบาตูกาเตาะ กั้นพรมแดนระหว่างอำเภอสุคิรินกับประเทศมาเลเซีย เทือกเขาบาลา กั้นพรมแดนระหว่างอำเภอสุคิรินและอำเภอแว้ง และประเทศมาเลเซีย เป็นต้นน้ำของแม่น้ำสายบุรี และแม่น้ำสุไหงโกลก มีแม่น้ำที่สำคัญคือ แม่น้ำสายบุรี และมีคลองที่สำคัญ 12 สาย ลำธารสายสำคัญ 7 สายลักษณะภูมิอากาศ ลักษณะภูมิอากาศ. อำเภอสุคิริน ได้รับอิทธิพลจากลมมรสุมตะวันออกเฉียงใต้ และลมมรสุมตะวันตกเฉียงเหนือจากมหาสมุทรอินเดีย ประกอบกับพื้นที่ทั่วไป เป็นภูเขาสูงชันและป่าทึบจึงทำให้มีฝนตกชุกเกือบตลอดทั้งปี มีฤดูกาลเพียง 2 ฤดู คือ ฤดู ร้อน ซึ่งจะเริ่มตั้งแต่ เดือนมกราคม - เมษายน ช่วงร้อนที่สุดช่วงเดือนกุมภาพันธ์ถึงเดือนเมษายน อุณหภูมิเฉลี่ย 30 C ปริมาณน้ำฝน 50 มม. ฤดูฝน เริ่มตั้งแต่ เดือนพฤษภาคม - ธันวาคม ฝนจะตกชุกในเดือนกันยายน - ธันวาคม อุณหภูมิเฉลี่ย 20 C ปริมาณน้ำฝน 265 มม.ประชากร ประชากร. ประชากรตามสถิติทะเบียนราษฎร์ เดือน ธันวาคม พ.ศ. 2560 ประชากร อำเภอสุคิรินทั้งหมด จำนวน  26,258  คน ชาย     13,412  คน หญิง    12,846  คน จำนวนหลังคาเรือน   8,561 หลัง ความหนาแน่นเฉลี่ย  51.18  คน / ตารางกิโลเมตร ความหนาแน่นของบ้านต่อพื้นที่  16.68  หลังคาเรือน / ตร.กม.พื้นที่การใช้ประโยชน์ พื้นที่การใช้ประโยชน์. พื้นที่ทั้งหมด 319,849 ไร่ เป็นพื้นที่ป่า 246,129 ไร่ พื้นที่ถือครองทางการเกษตรจำนวน 81,648 ไร่ พื้นที่ทำการเกษตรจริง 72,256 ไร่ โดยการถือครองที่ดินในอำเภอสุคิริน ส่วนใหญ่ยังไม่มีเอกสารสิทธิ โดยจะมีเฉพาะผู้ที่มีคุณสมบัติครบตามหลักเกณฑ์ของทางนิคมสร้างตนเอง และทางนิคมได้ออกเอกสารสิทธิ ซึ่งได้นำมาเปลี่ยนเป็นหนังสือรับรองการทำประโยชน์แล้ว มีจำนวนเพียง 156 แปลงเท่านั้นสภาพเศรษฐกิจ สภาพเศรษฐกิจ. 1. การเกษตรกรรม มีพื้นที่การเกษตรทั้งสิ้น 81,648 ไร่ ครอบครัวเกษตร 3,623 ครอบครัว สภาพการผลิตพืชเศรษฐกิจที่สำคัญ ๆ ได้แก่ - ยางพารา มีพื้นที่ปลูกประมาณ 57,455 ไร่ - เงาะ มีพื้นที่ปลูกประมาณ 4,538 ไร่ - ลองกอง มีพื้นที่ปลูกประมาณ 39,173 ไร่ - ทุเรียน มีพื้นที่ปลูกประมาณ 3,242 ไร่ - มังคุด มีพื้นที่ปลูกประมาณ 1,346 ไร่ - สะตอ มีพื้นที่ปลูกประมาณ 877 ไร่ 2. การปศุสัตว์ ได้แก่การเลี้ยงโค กระบือ แพะ แกะ สุกร ไก่ เป็ด ห่าน 3. การพาณิชย์ - มีสถานบริการน้ำมันเชื้อเพลิงขนาดใหญ่ 1 แห่ง - มีธนาคาร 1 แห่ง คือ ธนาคารออมสิน สาขาสุคิริน - มีสหกรณ์ที่ขึ้นทะเบียนตามพระราชบัญญัติสหกรณ์  จำนวน 1 แห่ง  คือ สหกรณ์ กำนัน ผู้ใหญ่บ้านประวัติ ประวัติ. อำเภอสุคิรินเดิมเคยเป็นกิ่งอำเภอหนึ่งที่ได้จัดตั้งขึ้น พ.ศ. 2474 ชื่อ กิ่งอำเภอปาโจ (ปาโจ แปลว่า น้ำตก) ขึ้นกับอำเภอโต๊ะโมะ (คืออำเภอแว้งในปัจจุบัน) กิ่งอำเภอนี้จัดตั้งเพราะมีชาวฝรั่งเศสได้เข้ามาขอสัมปทานทำเหมืองแร่ทองคำบริเวณเทือกเขาลีซอ ซึ่งตั้งอยู่ที่ตำบลโต๊ะโมะ มีราษฎรอพยพเข้ามาอยู่เป็นจำนวนมาก ทางราชการจึงได้พิจารณาจัดตั้งกิ่งอำเภอนี้ขึ้นมาเพื่อสะดวกในการปกครอง ดูแลผลประโยชน์ของทางราชการในการจัดเก็บภาษีอากรและให้บริการประชาชน โดยแบ่งเขตการปกครองเป็น 2 ตำบล คือ ตำบลโต๊ะโมะและตำบลมาโมง ต่อมาในปี พ.ศ. 2482 เกิดสงครามอินโดจีนขึ้น ชาวฝรั่งเศสเจ้าของกิจการเหมืองแร่ทองคำได้หนีภัยสงคราม จึงทิ้งเหมืองแร่ทองคำ ดังนั้นรัฐบาลไทยโดยกรมโลหะกิจ กระทรวงอุตสาหกรรม ได้แต่งตั้งพระอุดมธรณีศาสตร์ มาเป็นผู้ดำเนินการเหมืองแร่ทองคำดังกล่าวแทน ประมาณปีเศษเกิดเหตุการณ์ไม่สงบในบริเวณเหมืองแร่ทองคำ และต่อมาได้ล้มเลิกกิจการไป คนไทยที่อาศัยอยู่บริเวณนี้ได้อพยพออกหมด ต่อมาใบปี พ.ศ. 2506 คณะรัฐมนตรีได้มีมติให้กรมประชาสงเคราะห์จัดตั้งนิคมพัฒนาตนเองภาคใต้ จังหวัดนราธิวาส เพื่ออพยพราษฎรที่มีฐานะยากจนและไม่มีที่ดินทำกินจากท้องที่ต่าง ๆ เข้ามาประกอบอาชีพ เขตนิคมคลุมพื้นที่ 2 อำเภอ คือ อำเภอสุคิรินและอำเภอจะแนะ เมื่อวันที่ 1 มีนาคม พ.ศ. 2520 กระทรวงมหาดไทยได้ประกาศจัดตั้ง กิ่งอำเภอสุคิริน ขึ้น ประกอบด้วย 2 ตำบล คือ ตำบลมาโมงและตำบลสุคิริน และเมื่อวันที่ 20 มีนาคม พ.ศ. 2529 กระทรวงมหาดไทยได้ประกาศยกฐานะกิ่งอำเภอสุคิรินเป็น อำเภอสุคิริน จนถึงปัจจุบัน คำว่า "สุคิริน" เป็นชื่อตำหนักที่สมเด็จพระศรีนครินทราบรมราชชนนี พระราชทานเมื่อคราวเสด็จมาประทับแรม เมื่อปี พ.ศ. 2510 ซึ่งหมายความว่า "พรรณไม้งามเขียวชอุ่ม" ซึ่งสมเด็จพระศรีนครินทราบรมราชชนนี พระราชทานเพื่อความเหมาะสมกับสภาพท้องถิ่นที่เต็มไปด้วยป่าและภูเขา มีพรรณไม้นานาชนิดขึ้นอยู่อย่างงดงามการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอสุคิรินแบ่งเขตการปกครองย่อยออกเป็น 5 ตำบล 41 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอสุคิรินประกอบด้วยองค์กรปกครองส่วนท้องถิ่น 6 แห่ง ได้แก่- เทศบาลตำบลสุคิริน ครอบคลุมพื้นที่บางส่วนของตำบลสุคิริน ตำบลมาโมง และตำบลเกียร์ - องค์การบริหารส่วนตำบลมาโมง ครอบคลุมพื้นที่ตำบลมาโมง (เฉพาะนอกเขตเทศบาลตำบลสุคิริน) - องค์การบริหารส่วนตำบลสุคิริน ครอบคลุมพื้นที่ตำบลสุคิริน (เฉพาะนอกเขตเทศบาลตำบลสุคิริน) - องค์การบริหารส่วนตำบลเกียร์ ครอบคลุมพื้นที่ตำบลเกียร์ (เฉพาะนอกเขตเทศบาลตำบลสุคิริน) - องค์การบริหารส่วนตำบลภูเขาทอง ครอบคลุมพื้นที่ตำบลภูเขาทองทั้งตำบล - องค์การบริหารส่วนตำบลร่มไทร ครอบคลุมพื้นที่ตำบลร่มไทรทั้งตำบลสถานที่ราชการ สถานที่ราชการ. โรงพยาบาลประจำอำเภอ จำนวน 1 แห่ง คือ- โรงพยาบาลสุคิริน โรงพยาบาลส่งเสริมสุขภาพตำบล จำนวน 9 แห่ง คือ- โรงพยาบาลส่งเสริมสุขภาพตำบล สว.นอก - โรงพยาบาลส่งเสริมสุขภาพตำบล กะลูบี - โรงพยาบาลส่งเสริมสุขภาพตำบล จุฬาภรณ์พัฒนา ๑๒ - โรงพยาบาลส่งเสริมสุขภาพตำบล ภูเขาทอง - โรงพยาบาลส่งเสริมสุขภาพตำบล ร่มไทร - โรงพยาบาลส่งเสริมสุขภาพตำบล บ้านน้ำตก - โรงพยาบาลส่งเสริมสุขภาพตำบล ไอยามู - โรงพยาบาลส่งเสริมสุขภาพตำบล ร่มเกล้าพยาบาล - สถานีอนามัยเฉลิมพระเกียรติฯ  ไอปาโจ สถานีตำรวจภูธร จำนวน 1 แห่ง คือ- สถานีตำรวจภูธรสุคิริน โรงเรียนมัธยมศึกษา จำนวน 1 แห่ง คือ- โรงเรียนสุคิรินวิทยา โรงเรียนประถมศึกษาและมัธยมศึกษา จำนวน 4 แห่ง คือ- โรงเรียนนิคมพัฒนา ๑๐ - โรงเรียนนิคมพัฒนา ๒ - โรงเรียนรักไทย - โรงเรียนบ้านบาลูกายาอิง โรงเรียนประถมศึกษา จำนวน 11 แห่ง- โรงเรียนนิคมพัฒนา ๔ - โรงเรียนนิคมพัฒนา ๕ - โรงเรียนนิคมพัฒนา ๖ - โรงเรียนนิคมพัฒนา ๗ - โรงเรียนนิคมพัฒนา ๙ - โรงเรียนสุคิริน - โรงเรียน ตชด. บ้านลีลานนท์ - โรงเรียนบ้านจุฬาภรณ์พัฒนา ๑๒ - โรงเรียนบ้านร่วมใจ - โรงเรียนบ้านน้ำใส - โรงเรียนภูเขาทองสถานที่ท่องเที่ยวและสถานที่สำคัญสถานที่ท่องเที่ยวและสถานที่สำคัญ. - พระตำหนักสุคิริน - เหมืองทองคำโต๊ะโม๊ะ - พิพิธภัณฑ์หมู่บ้านจุฬาภรณ์พัฒนา ๑๒ - ศาลเจ้าแม่โต๊ะโมะ - วัดพระธาตุภูเขาทอง - จุดผ่อนปรนชายแดนไทย - มาเลเซีย - ลานหินขาวบ้านสามซอย - ทะเลหมอกบ้านภูเขาทอง - ผาสน ภูเขาทอง - ฟาร์มตัวอย่าง ฯ บ้านไอปาโจ - ผานับดาว บ้านราษฏร์ประสาน - โครงการนาข้าวขั้นบันไดบ้านยาเด๊ะ อันเนื่องพระราชดำริ - น้ำตกศรีทักษิณ - อ่างเก็บน้ำเขาสำนัก - ต้นกระพงษ์ยักษ์ - เนินพิศวง</doc>
