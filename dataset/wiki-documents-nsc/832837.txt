<doc id="832837" url="https://th.wikipedia.org/wiki?curid=832837" title="โดนต์วอนนาโนว์">โดนต์วอนนาโนว์ "โดนต์วอนนาโนว์" () เป็นเพลงของวงดนตรีป็อปร็อกอเมริกัน มารูนไฟฟ์ เพลงมีนักร้องรับเชิญคือ เคนดริก ลามาร์ และออกจำหน่ายวันที่ 11 ตุลาคม ค.ศ. 2016 เป็นซิงเกิลนำในอัลบั้ม เรดพิลล์บลูส์ อัลบั้มที่หกของวง เพลงขึ้นสิบอันดับแรกใน 15 ประเทศ และขึ้นอันดับหนึ่งในประเทศเลบานอน ต่อมาเพลงได้รับการรับรองระดับทองคำในประเทศออสเตรเลีย และอิตาลีการประพันธ์เพลง การประพันธ์เพลง. "โดนต์วอนนาโนว์" แต่งด้วยคีย์อีไมเนอร์ในจังหวะเวลาปกติ มีเทมโปแบบชัฟฟลิง ความเร็ว 100 จังหวะต่อนาที เพลงมีลำดับคอร์ดดังนี้ CMaj7 – D6 – Em7 – Bm/E เสียงของเลอวีนมีช่วงตั้งแต่ D ถึง Cการตอบรับ การตอบรับ. ไมก์ วอส จากไอโดเลเตอร์ กล่าวว่า "ไม่มีอะไรน่าอวดหรือเกินตัวเกี่ยวกับเพลงฉบับสมบูรณ์นี้ ความจริงแล้ว นี่เป็นกรณีที่เรียกว่า น้อยกว่าคือมากกว่า" [โดนต์วอนนาโนว์] เพิ่มความสดชื่นในเสียงดนตรีของมารูนไฟฟ์ และเน้นย้ำดนตรีวนซ้ำในเพลง แต่รับประกันความดังของเพลงให้แก่วงในระหว่างการทำเพลง ท่อนของเคนดริกรู้สึกว่าเพิ่มเข้ามาภายหลัง แต่หากไม่คิดถึงตรงนั้น ก็หาจุดบกพร่องยาก" ฮอลล์ คีเฟอร์ จากเว็บไซต์วัลเชอร์ กล่าวว่า "มันจะเป็นเพลงประกอบโฆษณารถยนต์ โฆษณาของบริษัททาร์เกตทุกเรื่อง และเป็นเพลงที่ใช้ฟังขณะเมาที่คุณดิ้นรนหาฟังในสามเดือนถัดไป" และกล่าวต่อไปว่า "โดนต์วอนนาโนว์มีเสียงดนตรีโดดเด่นที่ฟังเหมือนไม่ใช่มารูนไฟฟ์ พวกเขาใส่ความเย็นสบาย กระฉับกระเฉง สนุกสนาน และชวนเต้นรำเพื่อลดความเจ็บปวดหลังสูญเสียความสัมพันธ์ที่คุณเคยมี"มิวสิกวิดีโอ มิวสิกวิดีโอ. ในวันที่ 14 ตุลาคม ค.ศ. 2016 มิวสิกวิดีโอเพลงฉบับไม่มีท่อนแร็ปของเคนดริก ลามาร์ ออกเผยแพร่ครั้งแรก วิดีโอกำกับโดบเดวิด ดอบคิน (ผู้เคยกำกับมิวสิกวิดีโอเพลง "ชูการ์") ฉายครั้งแรกในรายการเดอะทูเดย์โชว์ วิดีโอเผยแพร่ทางยูทูบในวันเดียวกันนั้นเอง วิดีโอล้อเลียนเกมความเป็นจริงเสริม โปเกมอน โก ในวิดีโอ แอดัม เลอวีนแต่งกายเป็นแมลงตัวหนึ่ง อกหักจากแมลงอีกตัวหนึ่งที่แสดงโดยแซราห์ ซิลเวอร์แมน อะแมนดา เซอร์นี แชคิล โอนีล เอด เฮลมส์ และวินซ์ วอห์น ปรากฏในวิดีโอด้วย</doc>
