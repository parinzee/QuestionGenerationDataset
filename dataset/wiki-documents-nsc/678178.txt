<doc id="678178" url="https://th.wikipedia.org/wiki?curid=678178" title="มหาวิทยาลัยนอร์ทัมเบรีย">มหาวิทยาลัยนอร์ทัมเบรีย มหาวิทยาลัยนอร์ทัมเบรีย นิวคาสเซิล (Northumbria University Newcastle) หรือเรียกทั่วไปว่า มหาวิทยาลัยนอร์ทัมเบรีย (Northumbria University) เป็นสถาบันอุดมศึกษาขนาดเล็ก มีความเชี่ยวชาญด้านการออกแบบ การจัดการ และสาขาวิชาซึ่งต้องปฏิบัติ มหาวิทยาลัยยกฐานะจากวิทยาลัยเทคนิคนิวคาสเซิล เมื่อปี พ.ศ. 2535 และเป็นมหาวิทยาลัยแห่งที่สองในเมืองนิวคาสเซิลอะพอนไทน์ นอกเหนือจากมหาวิทยาลัยนิวคาสเซิลที่มีมาก่อนหน้า มหาวิทยาลัยเป็นสมาชิกกลุ่มยูนิเวอร์ซิตีอัลเลียนซ์ (University Alliance) ร่วมกับอีกหลายมหาวิทยาลัยประวัติ ประวัติ. มหาวิทยาลัยนอร์ทัมเบรีย ก่อตั้งเมื่อ พ.ศ. 2512 ในฐานะวิทยาลัยเทคนิคนิวคาสเซิล การก่อตั้งวิทยาลัยเทคนิคใช้การรวมวิทยาลัยเทคโนโลยีรัทเทอร์ฟอร์ด ซึ่งก่อตั้งในปี พ.ศ. 2423 กับวิทยาลัยการออกแบบ และวิทยาลัยการพาณิชย์เข้าด้วยกัน ต่อมาในปี พ.ศ. 2535 ได้มีพระราชบัญญัติการอุดมศึกษาและการศึกษาชั้นสูง (Higher and Further Education Act 1992) มาตรา 63 ทำใหวิทยาลัยเทคนิคและวิทยาลัยเทคโนโลยีชั้นสูงหลายแห่งต้องแปรสภาพเป็นมหาวิทยาลัย โดยวิทยาลัยเทคนิคนิวคาสเซิลแปรสภาพเป็นมหาวิทยาลัยนอร์ทัมเบรีย ณ นิวคาสเซิล อนึ่งชือนอร์ทัมเบรียมาจากชื่อของภูมิภาคที่ตั้ง (ราชอาณาจักรนอร์ทัมเบรีย) แทนที่จะใช้ชื่อมหาวิทยาลัยนิวคาสเซิลซึ่งเป็นสถาบันอุดมศึกษาที่มีมาก่อนหน้าส่วนงาน ส่วนงาน. มหาวิทยาลัยประกอบด้วย 4 คณะวิชา ดังนี้- คณะศิลปศาสตร์ การออกแบบ และสังคมศาสตร์ - คณะบริหารธุรกิจและนิติศาสตร์ - คณะวิศวกรรมศาสตร์และสิ่งแวดล้อม - คณะวิทยาศาสตร์สุขภาพและชีวภาพ ทั้งสี่คณะวิชาทำการเรียนการสอนในสาขาวิชาต่าง ๆ ดังนี้- วิทยาศาสตร์ประยุกต์ - สถาปัตยกรรมศาสตร์และการสร้าง - ศิลปกรรมศาสตร์ - ศึกษาศาสตร์และการเรียนรู้ตลอดชีวิต - ภูมิศาสตร์ - วิทยาการคอมพิวเตอร์และเทคโนโลยีดิจิทัล - พยาบาลศาสตร์ - คณิตศาสตร์และวิทยาการสารสนเทศ - วิศวกรรมเครื่องกลและการสร้าง - มนุษยศาสตร์ - การออกแบบสื่อและนิเทศศาสตร์ - บริหารธุรกิจ - นิติศาสตร์ - การออกแบบ - ฟิสิกส์และวิศวกรรมไฟฟ้า - จิตวิทยา - สาธารณสุข - สังคมศาสตร์และภาษาศาสตร์ - สังคมสงเคราะห์และชุมชน - กีฬา การออกกำลังกาย และการฟื้นฟูสมรรถภาพทางกายที่ตั้งวิทยาเขตนิวคาสเซิล ที่ตั้ง. วิทยาเขตนิวคาสเซิล. มหาวิทยาลัยนอร์ทัมเบรียมีวิทยาเขตหลักในใจกลางเมืองนิวคาสเซิล บริเวณมหาวิทยาลัยแบ่งเป็นสองส่วน คือส่วนด้านทิศตะวันตกซึ่งติดกับมหาวิทยาลัยนิวคาสเซิล และส่วนด้านทิศตะวันออก ทั้งสองส่วนคั่นกลางด้วยทางหลวงพิเศษหมายเลข M167 และมีสะพานลอยมูลค่า 4 ล้านปอนด์สำหรับข้ามไปมา พื้นที่ด้านตะวันออกเป็นที่ตั้งของสาขาวิชานิติศาสตร์ สาขาวิชาการออกแบบ ห้องปฏิบัติการออกแบบ และสาขาวิชาบริหารธุรกิจ ส่วนพื้นที่ด้านตะวันตกใช้เป็นที่ตั้งของสาขาวิชาศิลปะและสังคมศาสตร์ การสร้าง คอมพิวเตอร์ วิศวกรรมและสารสนเทศ พร้อมหอสมุดและศูนย์กีฬา อาคารซัทเทอร์แลนด์ ใช้เป็นอาคารสำนักงานอธิการบดี แต่เดิมเป็นอาคารภาควิชาทันตแพทยศาสตร์ของมหาวิทยาลัยเดอแรมวิทยาเขตถนนโค้ชเลน วิทยาเขตถนนโค้ชเลน. นอกจากนี้ มหาวิทยาลัยได้ทำการสอนในสาขาวิชาพยาบาล สาขาวิชาสังคมสงเคราะห์ และมีหอพักนักศึกษาที่วิทยาเขตถนนโค้ชเลน ซึ่งตั้งห่างจากวิทยาเขตในใจเมืองไปทางตะวันตกเฉียงเหนือราว 3 กิโลเมตร ทั้งสองวิทยาเขตมีรถบัสเชื่อมถึงกันสำหรับนักศึกษาและคณาจารย์ใช้บริการโดยไม่เสียค่าใช้จ่ายวิทยาเขตลอนดอน วิทยาเขตลอนดอน. นอกจากนี้ มหาวิทยาลัยได้เปิดทำการสอนที่ถนนไวต์ไลออน ในท้องที่อำเภออิสลิงตัน (Islington) ใจกลางนครหลวงลอนดอน ทำการเรียนการสอนในสาขาวิชาการตลาด การจัดการการเงิน การจัดการนานาชาติ บริเวณวิทยาเขตตั้งอยู่ใกล้กับสถานีรถไฟใต้ดินแองเจล (สายเหนือ) สถานีรถไฟคิงส์ครอส และมหาวิทยาลัยนครลอนดอน (City University London)</doc>
