<doc id="226251" url="https://th.wikipedia.org/wiki?curid=226251" title="เชฟโรเลต โคโลราโด">เชฟโรเลต โคโลราโด เชฟโรเลต โคโลราโด () เป็นชื่อรุ่นของรถกระบะขนาดกลางที่ผลิตและจำหน่ายโดยเชฟโรเลต ในทวีปอเมริกาเหนือ โคโลราโดเป็นชื่อรุ่นของรถกระบะที่เปิดตัวในปี พ.ศ. 2546 เพื่อนำมาแทนที่รุ่นเดิมคือ เชฟโรเลต เอส-10 (S-10) รถรุ่นนี้ใช้โครงสร้างพื้นฐานร่วมกับ จีเอ็มซี แคนยอน (GMC Canyon) ซึ่งทางเจเนอรัลมอเตอร์นำมาแทนที่จีเอ็มซี โซโนมา (Sonoma) ในช่วงเวลาเดียวกัน ต่อมาในปี พ.ศ. 2548 ก็มีรถกระบะอีซูซุ ไอ-ซีรีส์ (Isuzu i-Series) ที่ได้ใช้โครงสร้างพื้นฐานเดียวกันนี้ด้วยรุ่นที่ 1 (พ.ศ. 2547 - 2554) รุ่นที่ 1 (พ.ศ. 2547 - 2554). โคโลราโดรุ่นนี้ที่อเมริกาผลิตที่โรงงานใน Shreveport รัฐลุยเซียนา สหรัฐอเมริกา สำหรับโคโลราโดในประเทศไทย ผลิตที่โรงงานของเจเนอรัลมอเตอร์ (จีเอ็ม) ในจังหวัดระยอง เมื่อปี พ.ศ. 2547 รถรุ่นนี้ได้รับการออกแบบและพัฒนาร่วมกันระหว่างเจเนอรัลมอเตอร์กับอีซูซุและใช้โครงสร้างพื้นฐานร่วมกับอีซูซุ ดีแมกซ์ (Isuzu D-Max) แต่ก็ใช้ชิ้นส่วนปลีกย่อยหลายส่วนที่แตกต่างกัน โคโลราโดในไทยถือว่าเป็นคนละรุ่นกันกับรถโคโลราโดในอเมริกา เนื่องจากใช้โครงสร้างหลักของตัวรถคนละแบบกัน (ตัวถังของโคโลราโดในไทยมีขนาดเล็กกว่า เมื่อเทียบกันระหว่างตัวถังแบบเดียวกัน (เช่น แบบกระบะตอนเดียวเหมือนกัน เป็นต้น) อย่างไรก็ตามทั้งสองรุ่นมีลักษณะภายนอกที่คล้ายคลึงกันมาก ในประเทศไทยได้มีการเปิดตัวรุ่นที่มีระบบ G-80 differential lock เมื่อประมาณเดือนมกราคม พ.ศ. 2549 และในช่วงปลายปี พ.ศ. 2550 ได้มีการปรับรูปลักษณ์ภายนอกบางส่วน (ไมเนอร์เชนจ์) ในปี พ.ศ. 2551 มีรุ่นที่ติดตั้งระบบก๊าซซีเอ็นจี (เอ็นจีวี) จำหน่ายรุ่นที่ 2 (พ.ศ. 2554-ปัจจุบัน) รุ่นที่ 2 (พ.ศ. 2554-ปัจจุบัน). รุ่นนี้ เปิดตัวเมื่อปี พ.ศ. 2554 มีเกียร์ 2 แบบคือ เกียร์ธรรมดา 5 สปีด และเกียร์อัตโนมัติ 6 สปีด และมีเครื่องยนต์ 2 แบบคือ 2.5 และ 2.8 ลิตร โดยในประเทศบราซิลใช้ชื่อว่า เชฟโรเลต S-10 () ซึ่งเป็นชื่อของรถกระบะรุ่นเดิม และการออกแบบโคโลราโดรุ่นนี้ได้ถูกนำไปใช้ออกแบบเชฟโรเลต เทรลเบลเซอร์ () ด้วยรุ่นปรับโฉม รุ่นปรับโฉม. รุ่นปรับโฉม ได้เปิดตัวในประเทศไทยเป็นครั้งแรกในโลกในเดือนเมษายน พ.ศ. 2559 โดยใช้ชื่อว่า All-New Chevrolet Colorado เนื่องจากมีการเปลี่ยนแปลงที่มากมายแต่ยังเป็นรุ่นปรับโฉมเนื่องจากยังใช้โครงสร้างพื้นฐานของตัวรถเหมือนเดิม ในรุ่นปรับโฉมได้ใช้เครื่องยนต์ดีเซลปรับปรุงใหม่ Duramax XLDE25 ขนาด 2.5 ลิตร และไม่ทำเครื่องยนต์ 2.8 ลิตรต่อเนื่องจากความต้องการของตลาดลดลง มีระบบเกียร์ธรรมดา 6 จังหวะและเกียร์อัติโนมัติ 6 จังหวะ ส่วนพวกมาลัยได้ปรับเปลี่ยนเป็นพวงมาลัยไฟฟ้า ภายนอกมีการเปลี่ยนแปลงที่สำคัญคือ กระจังหน้ามีการออกแบบใหม่ให้ดูมีความสปอร์ตขึ้น สำหรับไฟหน้าได้เพิ่ม Daytime Running Light (DRL) ต่อมาในเดือนพฤศจิกายน พ.ศ. 2560 เชฟโรเลตได้ฉลองครบรอบรถกระบะของค่าย 100 ปี โดยได้ทำรุ่นพิเศษขึ้นมาในชื่อ เชฟโรเลต โคโลราโด เซนเทนเนียล เอ็ดดิชั่น โดยได้ตกแต่งสติ๊กเกอร์สีดำบนกระโปรงรถ ล้ออัลลอยสีดำ 18 นิ้วพร้อมกับชุดแต่งชุดล้อ สปอร์ตบาร์ ตราสัญลักษณ์สีดำและมีหมายเลขประจำตัวรถเฉพาะคัน โดยรุ่นพิเศษนี้ได้ผลิตออกมาเพียง 100 คันเท่านั้น</doc>
