<doc id="97881" url="https://th.wikipedia.org/wiki?curid=97881" title="แดนฝันปลายขอบฟ้า">แดนฝันปลายขอบฟ้า แดนฝันปลายขอบฟ้า (; ) เป็นนิยายของฮารูกิ มูราคามิ นักเขียนชาวญี่ปุ่น ตีพิมพ์ครั้งแรกเมื่อ ค.ศ. 1985 ฉบับภาษาไทยแปลโดยนพดล เวชสวัสดิ์ ตีพิมพ์ครั้งแรกเมื่อ พ.ศ. 2547 โดยสำนักพิมพ์แม่ไก่ขยัน แดนฝันปลายขอบฟ้าเป็นนิยายที่ใช้วิธีการเขียนแบบสลับบท โดยแบ่งเป็นเนื้อเรื่องของ แดนฝัน (Hard-Boiled Wonderland) และ ปลายขอบฟ้า (The End of the World)เนื้อเรื่องย่อแดนฝันปลายขอบฟ้า เนื้อเรื่องย่อ. ปลายขอบฟ้า. เรื่องราวของ "ผม" (ตัวเอก) ที่ค่อย ๆ สืบหาความลับของ "มหานคร" ที่เขาเข้ามาอยู่อาศัย มหานครนี้มีกำแพงสูงล้อมรอบทำให้ถูกตัดขาดจากโลกภายนอก ผู้คนที่อาศัยอยู่ในมหานครนี้ล้วนแต่ไม่มี "หัวใจ" และดำเนินชีวิตอย่างสงบสุขไปเรื่อย ๆ ในแต่ละวัน นอกจากนี้ยังมีสัตว์เขาเดียวอาศัยอยู่อีกด้วย เมื่อ "ผม" เข้ามาในมหานครในสภาพที่ลืมความทรงจำของโลกภายนอกทั้งหมด เขาถูก "นายทวาร" ตัดแบ่ง "เงา" ออก ให้อาศัยอยู่ในหอพักเดียวกับ "ผู้การ" และมอบหน้าที่ให้เป็นนักอ่านฝันที่ห้องสมุดโดยมี "สาวห้องสมุด" เป็นผู้ช่วย เขาใช้เวลาว่างในการทำแผนที่มหานครตามคำไหว้วานของ "เงา" เมื่อได้รับเครื่องดนตรีจากผู้ดูแลโรงไฟฟ้าเค้าก็สามารถรื้อฟื้นความทรงจำเกี่ยวกับเสียงเพลงกลับมา และรู้ว่ามหานครนี้คือสิ่งที่ตัวเขาสร้างขึ้นมาเอง เขานำแผนที่ไปให้เงาตามสัญญาแต่ปฏิเสธที่จะหนีกลับไปยังโลกภายนอก และตัดสินใจที่จะไปอยู่ในป่ากับสาวห้องสมุด ความสัมพันธ์ของทั้งสองเรื่องคือ เมื่อตัวเอกในแดนฝันทำการชัฟเฟิล (เมื่อเปลี่ยนระบบความคิดเป็นระบบความคิดที่สาม) เรื่องของปลายขอบฟ้าก็เริ่มต้นขึ้นตัวละคร ตัวละคร. ในแดนฝันปลายขอบฟ้านั้นไม่มีการเรียกชื่อตัวละครแต่อย่างใด แต่ใช้วิธีเรียกตามลักษณะหรือบุคลิกของตัวละครนั้นๆ เป็นวิธีการเขียนโดยปกติของฮารูกิ มูราคามิแดนฝันแดนฝัน. - ตัวเอก - เป็น "แคลคิวเท็ค" ที่อาศัยอยู่ในโตเกียว มีมุมมองต่อโลกที่แตกต่างจากคนทั่วไป - พ่อเฒ่า - นักวิทยาศาสตร์ผู้ค้นคว้าการปิดกั้นเสียง อาศัยอยู่ในห้องวิจัยใต้ดิน - หลานสาวเจ้าเนื้อ - หลานสาวและผู้ช่วยของพ่อเฒ่า ค่อนข้างเจ้าเนื้อแต่มีสเน่ห์ นิยมแต่งกายสีชมพู - สาวห้องสมุด - พนักงานประจำโต๊ะค้นคว้าของห้องสมุด ช่วยเหลือตัวเอกในการค้นหาข้อมูลเกี่ยวกับยูนิคอร์น และกลายเป็นคู่รักในระยะสั้นกันในที่สุด - อิงกลิง (INKling) - ชนเผ่าสัตว์ประหลาดที่อาศัยอยู่ในท่อใต้ดิน มีลักษณะแบบเดียวกับ กัปปะปลายขอบฟ้าปลายขอบฟ้า. - ตัวเอก - ผู้มาใหม่อาศัยอยู่ในมหานคร ประกอบอาชีพเป็นนักอ่านฝัน - นายทวาร - ผู้เฝ้าประตูของมหานคร "ปลายขอบฟ้า" เป็นผู้แนะนำการใช้ชีวิตในมหานครให้ตัวเอก และเป็นคนตัดแบ่งเงาของตัวเอก - สาวห้องสมุด - ผู้ช่วยของตัวเอกในการอ่านฝัน - ผู้การ - นายทหารเกษียณราชการ อาศัยอยู่ในบ้านเดียวกับตัวเอก มีทักษะในการเล่นหมากรุก - เงาของตัวเอก - เงาโดนตัดแบ่งจากตัวเอกเมื่อเข้ามาในมหานคร และต้องการกลับไปรวมกับเจ้าของร่างวรรณกรรมที่ปรากฏในเรื่องวรรณกรรมที่ปรากฏในเรื่อง. - พี่น้องคารามาซอฟ - ฟีโอดอร์ ดอสโตเยฟสกี - คนนอก - อัลแบร์ กามู - The Razor's Edge - William Somerset Maugham - ลอร์ดจิม - โจเซฟ คอนราด</doc>
