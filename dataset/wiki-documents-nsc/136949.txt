<doc id="136949" url="https://th.wikipedia.org/wiki?curid=136949" title="สุดเสน่หา">สุดเสน่หา สุดเสน่หา หรือ Blissfully Yours เป็นภาพยนตร์แนวทดลอง กำกับโดยอภิชาติพงศ์ วีระเศรษฐกุล ในปี พ.ศ. 2545 โดยได้แรงบันดาลใจมาจากการเห็นตำรวจจับกุมแรงงานพม่าผิดกฎหมาย ในระหว่างการถ่ายทำภาพยนตร์เรื่องก่อนหน้า ดอกฟ้าในมือมาร ภาพยนตร์ออกฉายรอบปฐมทัศน์ที่ประเทศฝรั่งเศส ในเทศกาลภาพยนตร์เมืองคานส์ ปี 2002 ปีเดียวกับ มนต์รักทรานซิสเตอร์ และได้รับรางวัล Un Certain Regard ภาพยนตร์ได้รับรางวัลภาพยนตร์ยอดเยี่ยม Golden Alexander จากเทศกาลภาพยนตร์เทสซาโลนิกิ ครั้งที่ 43 ที่ประเทศกรีซ และยังไปได้รางวัลจากเทศกาลภาพยนตร์ที่โตเกียว รอตเตอร์ดัม สิงคโปร์ และบัวโนสไอเรส เนื่องจากฉากการร่วมเพศในภาพยนตร์ ดีวีดีฉบับที่วางจำหน่ายในประเทศไทย จึงถูกเซ็นเซอร์ออกไป เหลือความยาว 115 นาที เมื่อเทียบกับความยาว 125 นาที ที่จำหน่ายในต่างประเทศ</doc>
