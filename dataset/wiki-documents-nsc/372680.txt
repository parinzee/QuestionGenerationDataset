<doc id="372680" url="https://th.wikipedia.org/wiki?curid=372680" title="จุมพฏ บุญใหญ่">จุมพฏ บุญใหญ่ นายจุมพฏ บุญใหญ่ เกิดเมื่อวันที่ 21 กุมภาพันธ์ พ.ศ. 2497 ที่จังหวัดสกลนคร จบการศึกษา นิติศาสตรบัณฑิต สาขากฎหมาย มหาวิทยาลัยรามคำแหง และเนติบัณฑิต สาขากฎหมาย สำนักอบรมศึกษากฎหมายแห่งเนติบัณฑิตยสภา เมื่อจบแล้วได้ประกอบอาชีพเป็นทนายความและครูงานการเมือง งานการเมือง. ในทางการเมืองระดับท้องถิ่นเป็นสมาชิกสภาและรองประธานสภา จังหวัดสกลนคร เขตอำเภอเมือง เมื่อปี พ.ศ. 2528 ในระดับประเทศ นายจุมพฏเป็นประธานสาขาพรรคประชาธิปัตย์ เขตจังหวัดสกลนคร ในปี พ.ศ. 2529 ในการเลือกตั้งสมาชิกสภาผู้แทนราษฎรเมื่อปี พ.ศ. 2550 นายจุมพฏได้ลงรับเลือกตั้งในสังกัดพรรคพลังประชาชนและได้รับเลือกตั้ง โดยมีตำแหน่งเป็นกรรมการประสานงานสภาผู้แทนราษฎรและกรรมาธิการการพัฒนาการเมือง การสื่อสารมวลชน และการมีส่วนร่วมของประชาชน แต่แล้วในกลางปี พ.ศ. 2552 นายจุมพฏได้มีท่าทีตีจากจากพรรคเพื่อไทย ซึ่งแปรสภาพจากพรรคพลังประชาชน โดยหันไปร่วมกิจกรรมกับพรรคภูมิใจไทย ยังความไม่พอใจให้แก่สมาชิกพรรคเพื่อไทยเป็นอย่างมาก ในที่สุดทางพรรคก็ได้มีมติขับออกจากพรรค และศาลรัฐธรรมนูญก็ได้มีมติชี้ขาดว่านายจุมพฏก็ได้พ้นจากสมาชิกภาพของพรรคเพื่อไทย ในการเลือกตั้งสมาชิกสภาผู้แทนราษฎรเมื่อปี พ.ศ. 2554 นายจุมพฏได้ย้ายกลับเข้าพรรคประชาธิปัตย์อีกครั้ง โดยให้เหตุผลว่าถูกโจมตีว่าเป็นนักการเมืองที่ถูกซื้อตัว ซึ่งเรื่องการย้ายพรรคนี้ ทางแกนนำของพรรคภูมิใจไทย เช่น นายเนวิน ชิดชอบ หรือ นายอนุทิน ชาญวีรกูล ก็ได้รับทราบและเข้าใจแล้ว โดยได้ลงในเขต 6 (ประกอบไปด้วย อำเภอวานรนิวาส และ อำเภอเจริญศิลป์ ยกเว้นตำบลโคกศิลา) แต่ผลการเลือกตั้ง นายจุมพฎ ไม่ได้รับเลือกตั้ง โดยแพ้ให้กับนายเสรี สาระนันท์ จากพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - ทวีติยาภรณ์ช้างเผือก (ท.ช.)</doc>
