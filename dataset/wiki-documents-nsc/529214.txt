<doc id="529214" url="https://th.wikipedia.org/wiki?curid=529214" title="อาสนวิหารตูร์">อาสนวิหารตูร์ อาสนวิหารตูร์ () เรียกชื่อเต็มว่า อาสนวิหารนักบุญกาเซียงแห่งตูร์ () เป็นอาสนวิหารโรมันคาทอลิก เป็นที่ตั้งของมุขนายก ประจำมุขมณฑลตูร์ ตั้งอยู่ที่เมืองตูร์ จังหวัดแอ็งเดรลัวร์ แคว้นซ็องทร์-วาลเดอลัวร์ ประเทศฝรั่งเศส สร้างขึ้นเพื่ออุทิศให้นักบุญกาเซียงแห่งตูร์ อดีตมุขนายกผู้ก่อตั้งมุขมณฑลตูร์ในคริสต์ศตวรรษที่ 3 อาสนวิหารแห่งตูร์ได้ขึ้นทะเบียนเป็นอนุสรณ์สถานทางประวัติศาสตร์เมื่อปี ค.ศ. 1862ประวัติ ประวัติ. อาสนวิหารสร้างระหว่างปี ค.ศ. 1170 ถึง ค.ศ. 1547 ในขณะนั้นตั้งอยู่ระหว่างปลายสะพานทิศใต้จากที่ข้ามแคว้นลัวร์มุ่งหน้าจากปารีสไปยังทิศตะวันตกเฉียงใต้ของฝรั่งเศส อาสนวิหารหลังนี้สร้างบนฐานเดิมของวิหารเก่าแบบโรมาเนสก์ โดยเริ่มจากบริเวณแขนกางเขนฝั่งทิศใต้และหอทั้งสองเมื่อ ค.ศ. 1170 บริเวณร้องเพลงสวดสร้างเมื่อ ค.ศ. 1236 ถึง ค.ศ. 1279 โดยเอเตียน เดอ มงตาญ ส่วนที่ใช้เวลาการก่อสร้างยาวนานที่สุดคือบริเวณกลางโบสถ์ ซึ่งสถาปนิกซีมง ดูว์ มอง ได้สร้างส่วนแขนกางเขนและตามด้วยบริเวณกลางโบสถ์ซึ่งประกอบด้วยหกช่วงเพดาน บริเวณทางเดินข้างและ]]ชาเปล]]สร้างในคริสต์ศตวรรษที่ 14 โดยบริเวณกลางโบสถ์สองช่วงแรกนั้นใกล้เคียงกับของวิหารหลังเดิมซึ่งสร้างในช่วงคริสต์ศตวรรษที่ 12 ในที่สุดบริเวณกลางโบสถ์ก็เสร็จสิ้นในคริสต์ศตวรรษที่ 15 โดยทีมสถาปนิกฌ็อง เดอ ดามาร์แต็ง, ฌ็อง ปาแป็ง และฌ็อง ดูว์ร็อง ด้วยเงินทุนจากพระเจ้าชาร์ลที่ 7 แห่งฝรั่งเศส และดยุคฌ็องที่ 5 แห่งเบรอตาญ ในระหว่างการก่อสร้างอาสนวิหารหลังนี้ บริเวณกลางโบสถ์ได้ขยายยาวขึ้นไปทางทิศตะวันตกและถูกขนาบทางเข้าด้วยหอทั้งสองซึ่งทั้งหมดนี้ล้วนตั้งอยู่นอกตัวเมืองเก่าตูร์ ทำให้สามารถมองเห็นแนวกำแพงเมืองเก่าได้จากบนหอฝั่งทิศเหนือ หอทั้งสองนั้นสร้างเสร็จช่วงกลางคริสต์ศตวรรษที่ 16 ฝั่งทิศเหนือโดยปีแยร์ วาล็องส์ ในปี ค.ศ. 1507 และฝั่งทิศใต้โดยปีแยร์ กาดีเย ในปี ค.ศ. 1356 อาสนวิหารได้เปลี่ยนชื่อเพื่ออุทิศแด่นักบุญกาเซียงแห่งตูร์ บริเวณด้านหน้าของวิหารนั้นจะพบว่าบริเวณด้านล่างซึ่งมักจะเป็นที่ตั้งของรูปปั้นต่าง ๆ ได้ถูกทำลายลงโดยกองทัพฝ่ายโปรเตสแตนต์ในช่วงสงครามศาสนาฝรั่งเศส แต่อย่างไรก็ตาม ยังคงพบงานศิลปะและสถาปัตยกรรมที่จัดว่าสวยงามและละเอียดอ่อนอีกมากมายซึ่งเป็นหลักฐานมาถึงยุคปัจจุบันขนาดขนาด. - ความยาวรวม : - ความกว้างรวม : - ความกว้างของแขนกางเขน : - ความสูงจรดเพดาน : ( ที่อาสนวิหารชาทร์) - ความสูงบริเวณทางเดินข้าง : - ความสูงของหอฝั่งทิศเหนือ : - ความสูงของหอฝั่งทิศใต้ : เนื่องจากการก่อสร้างของอาสนวิหารซึ่งกินเวลานานมาก โดยรวมแล้วถือว่าเป็นสถาปัตยกรรมทางคริสต์ศาสนาของประเทศฝรั่งเศสที่สวยงามและซับซ้อนที่สุดในสมัยคริสต์ศตวรรษที่ 12 ถึง 16 อนึ่งบริเวณฐานเสาและครีบยันของหอทั้งสองสร้างในสมัยโรมาเนสก์ การตกแต่งรายละเอียดทั้งหมดเป็นแบบกอทิก และบริเวณยอดของหอทั้งสองนั้นเป็นแบบสถาปัตยกรรมฟื้นฟูศิลปวิทยาสมัยต้นคริสต์ศตวรรษที่ 16</doc>
