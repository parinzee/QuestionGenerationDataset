<doc id="270550" url="https://th.wikipedia.org/wiki?curid=270550" title="เอ. เอส. ไบแอ็ท">เอ. เอส. ไบแอ็ท เดมอันโตเนีย ซูซาน ดัฟฟี หรือ เอ. เอส. ไบแอ็ท () (24 สิงหาคม ค.ศ. 1936 - (ปัจจุบัน)) ไบแอ็ทเป็นนักเขียนนวนิยายและกวีคนสำคัญชาวอังกฤษ ผู้เมีชื่อเมื่อแรกเกิดว่า "Antonia Susan Drabble" ไบแอ็ทเป็นบุตรีของผู้พิพากษาจอห์น เฟรเดอริค แดรบเบิล และแคทเธอรีน แมรี บลัวร์ ต่อมาสมรสกับปีเตอร์ ดัฟฟี ชื่อที่เป็นที่รู้จักกันดีคือ "เอ. เอส. ไบแอ็ท"ชีวิตและอาชีพ ชีวิตและอาชีพ. ไบแอ็ทได้รับการศึกษาที่โรงเรียนเมานท์, วิทยาลัยนูว์นแนม (มหาวิทยาลัยเคมบริดจ์), วิทยาลัยเบรนมอว์ (Bryn Mawr College) ในเพนซิลเวเนีย และ วิทยาลัยซอมเมอร์วิลล์ (มหาวิทยาลัยอ๊อกซฟอร์ด) ทุนการค้นคว้าที่ได้รับของสถาบันหลังที่ขึ้นอยู่กับการเป็นโสดมายุติลงเมื่อไบแอ็ทสมรสครั้งแรกกับเอียน ไบแอ็ทในปี ค.ศ. 1959 น้องสาวคนรองของไบแอ็ทมาร์กาเร็ต แดรบเบิลเป็นนักเขียนนวนิยาย และอีกคนหนึ่งเฮเลน แลงดอนเป็นนักประวัติศาสตร์ศิลป์ ไบแอ็ททำงานปาฐกถาที่คณะการศึกษานอกสถานที่ของมหาวิทยาลัยลอนดอนระหว่างปี ค.ศ. 1962 ถึงปี ค.ศ. 1971 คณะศิลปะและการออกแบบของวิทยาลัยเซนต์มาร์ตินระหว่างปี ค.ศ. 1972 ถึงปี ค.ศ. 1983 ที่ยูนิเวอร์ซิตีคอลเลจลอนดอน The Shadow of the Sun () นวนิยายเรื่องแรกที่เป็นเรื่องของหญิงสาวที่เติบโตขึ้นภายในเงาของพ่อผู้มีบุคลิกที่มีอิทธิพลเหนือกว่าได้รับการตีพิมพ์ในปี ค.ศ. 1964 ตามด้วย The Game (ค.ศ. 1967) ซึ่งเป็นการศึกษาความสัมพันธ์ระหว่างพี่น้องสตรีสองคน, The Virgin in the Garden (ค.ศ. 1978) () เป็นหนังสือเรื่องแรกที่เป็นเรื่องติดต่อกันสี่เรื่องที่เป็นเรื่องสมาชิกในครอบครัวในยอร์คเชอร์ ที่มาต่อด้วย Still Life (ค.ศ. 1985) () ที่ได้รับรางวัลเพ็น/แม็คมิลแลนเงิน และ Babel Tower (ค.ศ. 1996) () เล่มที่สี่ในชุดนี้คือ A Whistling Woman (ค.ศ. 2002) () หนังสือสี่เล่มนี้เป็นเรื่องที่เกิดขึ้นในบริเตนในกลางคริสต์ศตวรรษที่ 20 และ ชีวิตของเฟรเดอริคาในฐานะสตรีผู้มีการศึกษาและมีสติปัญญาเฉลียวฉลาดผู้เข้าศึกษาที่มหาวิทยาลัยเคมบริดจ์ในช่วงเวลาที่มีนักศึกษาสตรีเพียงไม่กี่คน และต่อมาหลังจากหย่ากับสามีแล้วก็มาเริ่มชีวิตใหม่ในลอนดอนกับลูกชาย เช่นเดียวกับ Babel Tower นวนิยายเรื่อง A Whistling Woman เป็นเรื่องที่เกิดขึ้นในคริสต์ทศวรรษ 1960 ที่สะท้อนถึงสถานะของสังคมในยุคของความฝันในการเป็นโลกของยูโทเปียและการปฏิวัติ ต่อมาในปี ค.ศ. 1993 ไบแอ็ทก็เขียน The Matisse Stories () ซึ่งเป็นหนังสือชุดสามเรื่อง แต่ละเรื่องบรรยายภาพเขียนโดยอองรี มาตีสที่เป็นแรงบันดาลใจของไบแอ็ท แต่ละเรื่องเริ่มต้นด้วยวิกฤติการณ์เล็กๆ ที่บานออกไปเป็นความยุ่งเหยิงที่ซับซ้อนขึ้นของตัวละครเอก นอกจากจะเขียนนวนิยายแล้วไบแอ็ทก็ยังเขียนเรื่องสั้นด้วย งานเขียนของไบแอ็ทเป็นงานที่มีอิทธิพลจากเฮนรี เจมส์, จอร์จ อีเลียต, เอมมิลี ดิคคินสัน, ที. เอส. อีเลียต และ โรเบิร์ต บราวนิง ในการผสานระหว่างสัจนิยม และ ธรรมชาตินิยม กับแฟนตาซี และเป็นที่แน่นอนว่าในการเขียนนวนิยายชุดสี่เล่มเป็นงานที่มีอิทธิพลโดยตรงจากดี. เอช. ลอว์เรนซ์ โดยเฉพาะในงานเขียนของลอว์เรนซ์ The Rainbow () และ Women in Love () ไอริส เมอร์ด็อคก็เป็นนักเขียนอีกผู้หนึ่งที่มีอิทธิพลต่อไบแอ็ท ในงานเขียนที่เป็นนัยยะหรือวางโครงสร้างของหัวใจของเรื่องจากวรรณกรรมจินตนิยมและวิคตอเรีย การใช้แฟนตาซีของไบแอ็ทเป็นการวางทางเลือกอีกทางหนึ่ง (alternative) ในการบรรยายเรื่องที่ไม่ใช่การหนีจากความเป็นจริง (escapism) ซึ่งบางครั้งก็ยากที่จะบอกได้ว่าสิ่งใดคือจินตนาการและสิ่งใดคือความขัดแย้งทางจิตวิทยา ในหนังสือในช่วงที่เขียนเมื่อไม่นานมานี้ไบแอ็ทนำความสนใจทางวิทยาศาสตร์ปริชานศาสตร์ (cognitive science) และ สัตววิทยาเข้ามาใช้ งานสองชิ้นของไบแอ็ทได้รับการสร้างเป็นภาพยนตร์ Possession ที่สร้างในปี ค.ศ. 2002 และ Angels & Insects ที่สร้างในปี ค.ศ. 1995 นอกจากนั้นแล้วไบแอ็ทก็ยังมีงานเขียนในนิตยสาร Prospect และ เดอะการ์เดียน ไบแอ็ทได้รับเครื่องราชอิสริยาภรณ์แห่งจักรวรรดิอังกฤษ ชั้นสาม (Order of the British Empire (CBE)) ในปี ค.ศ. 1990 และต่อมา เครื่องราชอิสริยาภรณ์แห่งจักรวรรดิอังกฤษ ชั้นสอง (DBE) ในปี ค.ศ. 1999งานเขียนงานเขียน. - The Shadow of the Sun, 1964 - , 1965 - The Game, 1967 - Wordsworth and Coleridge in Their Time Nelson, 1970 - Longman, 1976 - The Virgin in the Garden, 1978 - Still Life, 1985 - Sugar and Other Stories, 1987 - , 1989 - (เป็นบรรณาธิการร่วมกับนิโคลัส วอร์เรน), 1990 - , (1990 ISBN 0-7011-3260-4) - , 1991 - Angels & Insects, 1992 - The Matisse Stories, 1993 - The Djinn in the Nightingale's Eye, 1994 - (ร่วมกับอิกเนส โซเดอร์), 1995 - New Writing Volume 4 (เป็นบรรณาธิการร่วมกับแอเลน ฮอลลิงเฮิร์สท์), 1995 - Babel Tower, 1996 - New Writing Volume 6 (เป็นบรรณาธิการร่วมกับปีเตอร์ พอร์เตอร์), 1997 - , 1998 - Oxford Book of English Short Stories (บรรณาธิการ), 1998 - , 2000 - The Biographer's Tale, 2000 - Portraits in Fiction, 2001 - The Bird Hand Book , 2001 - A Whistling Woman, 2002 - Little Black Book of Stories, 2003 - The Children's Book, 2009รางวัลทางวรรณกรรมและอิสริยาภรณ์รางวัลทางวรรณกรรมและอิสริยาภรณ์. - 1986 รางวัลเพ็น/แม็คมิลเงิน สำหรับนวนิยายเรื่อง Still Life - 1987 ปริญญาดุษฎีบัญฑิตกิตติมศักดิ์สาขาวรรณคดีแบรดฟอร์ด - 1990 รางวัลแมนบุคเคอร์ สำหรับนวนิยายเรื่อง Possession: A Romance - 1990 เครื่องราชอิสริยาภรณ์แห่งจักรวรรดิอังกฤษ ชั้นสาม CBE - 1990 รางวัลนวนิยายนานาชาติโดยไอริชไทม์ สำหรับนวนิยายเรื่อง Possession: A Romance - 1991 รางวัลนักเขียนเครือจักรภพ สำหรับนวนิยายเรื่อง Possession: A Romance - 1991 ปริญญาดุษฎีบัญฑิตกิตติมศักดิ์จากมหาวิทยาลัยยอร์ค - 1991 ปริญญาดุษฎีบัญฑิตกิตติมศักดิ์จากมหาวิทยาลัยเดอแรม - 1992 ปริญญาดุษฎีบัญฑิตกิตติมศักดิ์จากมหาวิทยาลัยน็อตติงแฮม - 1993 ปริญญาดุษฎีบัญฑิตกิตติมศักดิ์จากมหาวิทยาลัยลิเวอร์พูล - 1994 ปริญญาดุษฎีบัญฑิตกิตติมศักดิ์จากมหาวิทยาลัยพอร์ทสมัธ - 1995 ปริญญาดุษฎีบัญฑิตกิตติมศักดิ์จากมหาวิทยาลัยลอนดอน - 1995 Premio Malaparte (Italy) - 1995 รางวัลอากาข่านสำหรับนวนิยาย สำหรับนวนิยายเรื่อง The Djinn in the Nightingale's Eye - 1998 Mythopoeic Fantasy Award สำหรับวรรณกรรมสำหรับผู้ใหญ่ The Djinn in the Nightingale's Eye - 1999 เครื่องราชอิสริยาภรณ์แห่งจักรวรรดิอังกฤษ ชั้นสอง DBE - 1999 ปริญญาดุษฎีบัญฑิตกิตติมศักดิ์สาขาวรรณคดีจากมหาวิทยาลัยเคมบริดจ์ - 2000 สมาชิกกิตติมศักดิ์ของสถาบันลอนดอน - 2000 ปริญญาดุษฎีบัญฑิตกิตติมศักดิ์จากมหาวิทยาลัยเชฟฟิลด์ - 2002 รางวัลเชคสเปียร์ (เยอรมนี) - 2004 ปริญญาดุษฎีบัญฑิตกิตติมศักดิ์จากมหาวิทยาลัยเค้นท์ - 2007 ปริญญากิตติมศักดิ์จากมหาวิทยาลัยวินเชสเตอร์ - 2009 รางวัลกรองด์พรีซ์จากเทศกาลหนังสือบลูเมโทรโพลิส (แคนาดา) - 2009 รางวัลแมนบุคเคอร์ The Children's Book (เข้ารอบสุดท้าย)</doc>
