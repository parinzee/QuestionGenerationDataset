<doc id="139723" url="https://th.wikipedia.org/wiki?curid=139723" title="ไลต์โนเวล">ไลต์โนเวล ไลต์โนเวล () เป็นนิยาย ที่นำตัวละครและเนื้อเรื่อง หรือสิ่งใดสิ่งหนึ่งที่เกี่ยวข้องกับอะนิเมะหรือมังงะ มาใช้เป็นภาพประกอบ โดยเป็นลักษณะของการเขียนเป็นบทความ บทละคร หรือเรื่องที่แต่งขึ้นอาจจะเกี่ยวพันหรือไม่มีความเกี่ยวข้องกันเลยที่มาและลักษณะ ที่มาและลักษณะ. "ไลต์โนเวล" ถือเป็นบทประพันธ์ชนิดหนึ่งที่เขียนโดยมีเป้าหมายอยู่ในวัยรุ่นและเยาวชน ที่มีการติดตาม อะนิเมะหรือมังงะ อย่างใดก็ตามหรืออาจจะเป็นเรื่องที่แต่งใหม่แต่มีความสอดคล้องที่สามารถนำไปสร้างเป็น อะนิเมะหรือมังงะ ได้ในภายหลัง โดยที่มานั้น คำว่า "ไลต์โนเวล" () () เป็นคำเฉพาะถิ่น สร้างขึ้นโดยชาวญี่ปุ่น โดยมีการย่อคำเป็นคำว่าระโนะเบะ () หรือ ระอิโนะเบะ ()รูปแบบในการเขียน รูปแบบในการเขียน. ในประเทศญี่ปุ่น ไลต์โนเวล แบบ "ต้นตำรับ" นั้นได้มีการนำการใช้ฟุริงะนะเข้ามาใช้เป็นอย่างมากด้วยสองเหตุผล หนึ่งคือสำหรับนักอ่านวัยเยาว์ที่ยังไม่ชำนาญในตัวอักษรคันจิให้สามารถเข้าใจในเนื้อหาได้ สองคือในหลายๆ เรื่องของ ไลต์โนเวล ผู้เขียนมักจะสร้างคำอ่านฟุริงะนะขึ้นมาใหม่ ซึ่งไม่สามารถพบเห็นได้ในการใช้ภาษาญี่ปุ่นทั่วๆ ไป ในการเขียนไลต์โนเวลนั้น จะใช้เพียงแค่ประโยคสั้นๆ ในหนึ่งย่อหน้ามีเพียงแค่ 1 หรือ 2 ประโยคเท่านั้น ซึ่งทำให้การอ่านเป็นไปได้อย่างรวดเร็วยิ่งขึ้น โดยจะมีลักษณะโดยรวมดังนี้1. พล๊อตเรื่อง มีการวางพล๊อตที่มีส่วนคล้ายเกมส์หรือการ์ตูนอยู่มาก และมักมีกลิ่นของแฟนตาซีปะปนอยู่เสมอ 2. ภาษาเข้าใจง่าย ดำเนินเรื่องไว มีตัวหนังสือน้อย กระชับฉับไว ไม่เน้นบรรยายหรือประโยคยืดยาวให้น่ารำคาญ 3. ภายในรูปเล่มมีภาพประกอบแบบการ์ตูน-คอมมิคแทรกเป็นระยะ ๆความสัมพันธ์กับภาพยนตร์อะนิเมะ ความสัมพันธ์กับภาพยนตร์อะนิเมะ. ด้วยความสามารถของหนังสือประเภท "ไลต์โนเวล" ที่โด่งดังในกลุ่มนั้นมีบ้างเรื่องที่สามารถ สร้างกระแสจนกลายเป็น อะนิเมะหรือมังงะ เช่นเก็คคัง ดรากอน แมกกาซีน และ เดอะ สนีคเกอร์, เด็งเกคิ hp หรือแม้แต่นิตยสารในเครือ มีเดียมิกซ์ เช่น คอมพ์ทีค และ เด็งเกคิ G’s แมกกาซีน โดยเรื่องที่ได้ตีพิมพ์ได้แก่เรื่อง สเลเยอร์ส ฉบับนิยายซึ่งเป็นผลงานของ คันซากะ ฮาจิเมะ ซึ่งเรื่อง สเลเยอร์ส นี้เองก็ได้เคยสร้างเป็นอะนิเมะหรือมังงะในชื่อเดียวกัน ในประเทศญี่ปุ่น ไลต์โนเวลเป็นที่นิยมมาก และสำนักพิมพ์ต่างๆ ก็ได้มีการจัดการประกวดไลต์โนเวล เพื่อค้นหาไลต์โนเวลที่เป็นที่น่าสนใจ ซึ่งถ้าหากเรื่องใดได้รับรางวัลชนะเลิศ ก็จะมีรางวัลสำหรับผู้จัดทำไลต์โนเวลเรื่องนั้นๆ และผลงานของพวกเขายังได้รับการตีพิมพ์จัดจำหน่ายภายหลังการประกวด เช่น รางวัล เด็งเกคิ โนเวล ไพร์ซ ซึ่งเป็นรางวัลใหญ่ที่สุดซึ่งในแต่ละปีจะมีผู้ร่วมส่งผลงานกันเข้ามามากกว่า 2000 ชิ้น และเป็นแหล่งสร้าง ไลต์โนเวล ให้กับวงการที่มีชื่อเสียงสำนักพิมพ์ที่ตีพิมพ์ไลต์โนเวลในเมืองไทยสำนักพิมพ์ที่ตีพิมพ์ไลต์โนเวลในเมืองไทย. - บลิส พับลิชชิ่ง ใช้ชื่อว่า J-Light (ปิดตัวไปแล้ว) - บงกช พับลิชชิ่ง - รักพิมพ์ - เดกซ์ พับลิชชิ่ง - เซนชู คอมมิค - เอ-พลัส - สำนักพิมพ์แจ่มใส - สำนักพิมพ์เอ็นเธอร์บุ๊คส์</doc>
