<doc id="768860" url="https://th.wikipedia.org/wiki?curid=768860" title="ฟุตบอลชิงถ้วยพระราชทานประเภท ข.">ฟุตบอลชิงถ้วยพระราชทานประเภท ข. ฟุตบอลชิงถ้วยพระราชทานประเภท ข. () หรือชื่อเดิม ถ้วยน้อย (เปลี่ยนชื่อในปี 2506) ฟุตบอลชิงถ้วยพระราชทานระดับชั้นที่ 2 ของประเทศไทยจัดการแข่งขันครั้งแรกในปี 2459 พร้อมกับ ฟุตบอลชิงถ้วยพระราชทานประเภท ก. หรือ ถ้วยใหญ่ โดยกรมทหารราชวัลลภ สามารถคว้าแชมป์ในรายการนี้เป็นทีมแรก ในปี 2506 สมาคมฟุตบอลแห่งประเทศไทย ได้ทำการเปลี่ยนชื่อฟุตบอลถ้วยใหญ่และฟุตบอลถ้วยน้อยเป็น ฟุตบอลชิงถ้วยพระราชทานประเภท ก. และ ฟุตบอลชิงถ้วยพระราชทานประเภท ข. และได้เพิ่ม ฟุตบอลชิงถ้วยพระราชทานประเภท ค. และ ฟุตบอลชิงถ้วยพระราชทานประเภท ง. เข้ามาตามแบบฟุตบอลลีกของประเทศอังกฤษในขณะนั้น จากนั้นในปี 2539 ฟุตบอลถ้วย ข. ได้ถูกลดความสำคัญเป็นฟุตบอลระดับสมัครเล่นเนื่องจากทางสมาคมฟุตบอลได้เปลี่ยนแปลงรูปแบบการแข่งขันให้เป็นฟุตบอลอาชีพโดยก่อตั้ง ไทยลีก ในปี 2539 และ ไทยลีกดิวิชั่น 1 ในปี 2540 ต่อมาเมื่อสมาคมฟุตบอลได้ก่อตั้ง ลีกภูมิภาค ดิวิชั่น 2 ขึ้นในปี 2552 สโมสรฟุตบอลในถ้วย ข จึงกลายสภาพเป็นสโมสรฟุตบอลกึ่งอาชีพและมีสิทธิขึ้นมาเล่นในลีกภูมิภาคดิวิชั่น 2 ถ้าสามารถคว้าแชมป์และรองแชมป์ฟุตบอลถ้วยพระราชทานประเภท ข. ในปี 2559 สมาคมฟุตบอลในสมัย พลตำรวจเอก สมยศ พุ่มพันธุ์ม่วง ได้ทำการยุบรวมฟุตบอลถ้วย ข-ง เข้าด้วยกันและเปลี่ยนชื่อเป็น ไทยลีก อเมเจอร์ ทัวร์นาเมนต์ ทำให้ทีมในถ้วย ข-ง กลายสภาพเป็นสโมสรฟุตบอลอาชีพโดยทีมแชมป์ดิวิชั่น 3 จะได้สิทธิขึ้นไปเล่นใน ไทยลีก 4 พร้อมกับรองแชมป์และอันดับ 3 กับ อันดับ 4รายชื่อทีมชนะเลิศถ้วย ข</doc>
