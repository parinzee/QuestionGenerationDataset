<doc id="537553" url="https://th.wikipedia.org/wiki?curid=537553" title="วงศ์สับปะรด">วงศ์สับปะรด วงศ์สับปะรด หรือ Bromeliaceae เป็นวงศ์ของพืชมีดอกที่เป็นพืชใบเลี้ยงเดี่ยว มีสมาชิกประมาณ 3,170 สปีชีส์ โดยเป็นพืชพื้นเมืองในเขตร้อนของทวีปอเมริกา มีบางสปีชีส์พบในเขตกึ่งร้อน และมี 1 สปีชีส์ที่เป็นพืชพื้นเมืองในแอฟริกาตะวันตก คือ Pitcairnia feliciana จัดอยู่ในอันดับ Poales แต่มีความแปลกเพราะเป็นวงศ์เดียวในอันดับนี้ที่มีเนกตารีและรังไข่อยู่ใต้วงชั้นของกลีบดอก ลักษณะรังไข่อยู่ใต้วงชั้นของกลีบดอกนี้เป็นลักษณะของวงศ์ย่อยBromelioideae มีสมาชิกที่เป็นพืชอิงอาศัย เช่น Tillandsia usneoides และพืชบก เช่น สับปะรด (Ananas comosus) พืชในวงศ์นี้บางสปีชีส์ในป่าอเมซอนที่ไม่มีราก จึงใช้ส่วนกลางของดอกรองรับน้ำจากฝนที่ตกลงมา บางต้นรับได้มากถึง 10 ลิตร กลายเป็นเสมือนแอ่งน้ำบนต้นไม้สูงสำหรับสัตว์หลายประเภทใช้ประโยชน์ ทั้งเป็นแหล่งน้ำของนกและลิง ทั้งดื่มและอาบน้ำ รวมถึงเป็นแหล่งวางไข่และใช้ชีวิตของแมลงต่าง ๆ เช่น ยุง หรือแมลงปีกแข็ง บางครั้งอาจเก็บน้ำไว้มากจนรับน้ำหนักไม่ไหว จนหักโค่นลงมา บางต้นเป็นแหล่งที่อยู่อาศัยของสัตว์ต่าง ๆ ถึง 400 สปีชีส์สกุลรวมภาพ</doc>
