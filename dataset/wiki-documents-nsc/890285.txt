<doc id="890285" url="https://th.wikipedia.org/wiki?curid=890285" title="โรงเรียนสุวรรณคูหาพิทยาสรรค์">โรงเรียนสุวรรณคูหาพิทยาสรรค์ โรงเรียนสุวรรณคูหาพิทยาสรรค์ (อังกฤษ: Suwannakhuha Pittayasan School) เรียกอย่างย่อว่า สุวรรณพิทย์ เป็นโรงเรียนสหศึกษาระดับมัธยมศึกษาขนาดใหญ่ เปิดสอนในระดับชั้นมัธยมศึกษาตอนต้นและมัธยมศึกษาตอนปลาย ประจำอำเภอสุวรรณคูหา จังหวัดหนองบัวลำภู สังกัดสำนักงานเขตพื้นที่การศึกษามัธยมศึกษาเขต 19 สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติ ประวัติ. โรงเรียนสุวรรณคูหาพิทยาสรรค์ สังกัด สำนักงานเขตพื้นที่การศึกษามัธยมศึกษาเขต 19 (เลย -หนองบัวลำภู) ตั้งอยู่เลขที่ 433 หมู่ 4 ตำบลสุวรรณคูหา อำเภอสุวรรณคูหา จังหวัดหนองบัวลำภู เป็นโรงเรียนสหศึกษา จัดการศึกษาระดับการศึกษาขั้นพื้นฐาน (ม.1 - ม.6 ) สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ มีเนื้อที่ทั้งหมด 100 ไร่ ได้รับอนุญาตให้เปิดทำการเรียนการสอน เมื่อวันที่ 1 มิถุนายน 2518 โดยอาศัยอาคารเรียนโรงเรียนบ้านกุดผึ้ง ตำบลบ้านโคก อำเภอสุวรรณคูหา จังหวัดอุดรธานี (อดีต) โดยมีนายสมิท จันทยุทธ รักษาการในตำแหน่งครูใหญ่ ต่อมาทางราชการย้ายกิ่งอำเภอสุวรรณคูหามาตั้งที่ บ้านหนองกุง ตำบลบ้านโคก อำเภอสุวรรณคูหา จังหวัดอุดรธานี โรงเรียนได้ย้ายจากบ้านกุดผึ้ง มาอยู่ที่โรงเรียนสุวรรณคูหาพิทยาสรรค์จนถึงปัจจุบัน รูปแบบการบริหารโรงเรียน เป็นโรงเรียนสหศึกษา นักเรียนเดินทางเช้าไป เย็นกลับ เปิดสอนในระดับมัธยมศึกษาตอนต้น ชั้นมัธยมศึกษาตอนปลาย และระดับอนุปริญญา(วิทยาลัยชุมชน หน่วยจัดโรงเรียนสุวรรณคูหาพิทยาสรรค์ จังหวัดหนองบัวลำภู) เปิดสอนในสาขาวิชาคอมพิวเตอร์ธุรกิจและการศึกษาปฐมวัย ตามความต้องการของท้องถิ่น เป็นโรงเรียนที่เข้าร่วมโครงการหนึ่งอำเภอ หนึ่งโรงเรียนในฝัน ตามนโยบายของรัฐบาลเมื่อปีพ.ศ. 2546 เป็นต้นมา โรงเรียนสุวรรณคูหาพิทยาสรรค์ ได้รับรองให้เป็นโรงเรียนในโครงการหนึ่งอำเภอ หนึ่งโรงเรียนในฝันเรียบร้อยแล้ว ตั้งแต่ปีการศึกษา 2548 และได้รับการประเมินคุณภาพการศึกษาภายนอกรอบที่ 2 จากสำนักงานรับรองมาตรฐานและประเมินคุณภาพการศึกษา (สมศ.) ภาพรวมอยู่ในระดับดี นั่นคือ โรงเรียนได้บริหารจัดการและดำเนินกิจกรรมตามภารกิจปกติของสถานศึกษา เพื่อพัฒนาคุณภาพของผู้เรียนอย่างต่อเนื่อง สร้างความมั่นใจให้กับผู้รับบริการทางการศึกษา ทั้งผู้รับบริการโดยตรง ได้แก่ ผู้เรียน ผู้ปกครอง และผู้รับบริการทางอ้อมได้แก่ สถานประกอบการ ประชาชน และสังคมโดยรวม ปัจจุบันมีนักเรียนประมาณ 1,536 คน ปัจจุบัน โรงเรียนสุวรรณคูหาพิทยาสรรค์ ตั้งอยู่เลขที่ 433 หมู่ที่ 4 ตำบลสุวรรณคูหา อำเภอสุวรรณคูหา จังหวัดหนองบัวลำภู เป็นโรงเรียนประจำอำเภอสุวรรณคูหา และเป็นโรงเรียนมัธยมศึกษาขนาดใหญ่เช่นเดียวกับโรงเรียนนาวังศึกษาวิช และโรงเรียนคำแสนวิทยาสรรค์ มีอาคารเรียน 4 อาคาร อาคารชั่วคราว 1 หลัง หอประชุมใหญ่ชั้นเดียว 1 หลัง มีผู้อำนวยการโรงเรียนคือนายรังสรรค์ ศึกรักษาแผนการเรียนชั้นมัธยมศึกษาตอนต้นแผนการเรียน. ชั้นมัธยมศึกษาตอนต้น. - ห้องเรียนคุณภาพ - ห้งอเรียนธรรมดาชั้นมัธยมศึกษาตอนปลายชั้นมัธยมศึกษาตอนปลาย. - ห้องเรียนวิทยาศาสตร์-คณิตศาสตร์ - ห้องเรียนศิลป์-ภาษา - ห้องเรียนอุตสาหกรรม</doc>
