<doc id="409602" url="https://th.wikipedia.org/wiki?curid=409602" title="พุซ อิน บู๊ทส์">พุซ อิน บู๊ทส์ พุซ อิน บู๊ทส์ () เป็นภาพยนตร์คอมพิวเตอร์แอนิเมชันผจญภัย ที่ผลิตโดยดรีมเวิร์กสแอนิเมชัน กำกับโดย คริส มิลเลอร์ (ซึ่งกำกับ เชร็ค 3 ใน ค.ศ. 2007) ภาพยนตร์จัดฉายในโรงที่สหรัฐอเมริกาวันที่ 28 ตุลาคม ค.ศ. 2011 ในระบบ ดิจิตอล 3 มิติ และไอแมกซ์ 3 มิติ ภาพยนตร์ชุดนี้เป็นภาคแยกพรีเควล ออกจากเฟรนไชส์เชร็ค โดยมีตัวละคร พุซ อิน บู๊ทส์ ออกผจญภัยในช่วงก่อนที่เขาจะปรากฏตัวใน เชร็ค 2 ในค.ศ. 2004 พร้อมด้วยเพื่อนสนิทของเขา ฮัมป์ตี้ ดัมป์ตี้ และ คิตตี้ ซอฟท์พอว์ ซึ่งพุซจะได้เผชิญกับแจ๊คและจิลซึ่งเป็นสองวายรายผู้ครอบครองเมล็ดถั่วเนื้อเรื่องย่อ เนื้อเรื่องย่อ. เมื่อนานมาแล้ว ก่อนที่พุซ อิน บู๊ทส์ จะได้พบกับเชร็ค เขาได้กระทำการออกผจญภัยกับคิตตี้ ซอฟท์พอว์ ซึ่งเป็นแมวสาวที่ปราดเปรียว รวมถึง ฮัมป์ตี้ ดัมป์ตี้ ซึ่งเป็นผู้ทรงปัญญาประจำกลุ่ม แต่ก็มีสิ่งที่ก่อให้เกิดความโกลาหล เมื่อแจ๊คและจิลซึ่งเป็นพวกนอกกฎหมาย ได้ทำการขัดขวางมิให้พุซและพวกพ้องปฏิบัติการได้สำเร็จ ก่อนที่ความจริงบางอย่างที่พุซไม่เคยคาดคิดมาก่อนได้เปิดเผยขึ้นในเวลาต่อมา รวมถึงเหตุการณ์ได้นำพาให้พวกเขาต้องปกป้องทุกชีวิตในเมืองซาน ริคาร์โด ที่พวกเขาอาศัยอยู่นั่นเองตัวละครหลักตัวละครหลัก. - พุซ อิน บู๊ทส์ พากย์อังกฤษโดย แอนโทนิโอ แบนเดรัส พากย์ไทยโดย ดอม เหตระกูล - คิตตี้ ซอฟท์พอว์ พากย์อังกฤษโดย ซัลมา ฮาเยก พากย์ไทยโดย ปาณิสรา อารยะสกุล - ฮัมป์ตี้ ดัมป์ตี้ - แจ๊คกับจิลการตอบรับบ็อกซ์ออฟฟิศ การตอบรับ. บ็อกซ์ออฟฟิศ. ภาพยนตร์ทำรายได้ 149,260,504 ดอลลาร์สหรัฐในอเมริกาเหนือ และ 399,700,000 ดอลลาร์สหรัฐในประเทศอื่นๆ และทำรายได้ทั่วโลกรวม 548,960,504 ดอลาร์สหรัฐ ซึ่งเป็นภาพยนตร์ที่ทำรายได้สูงสุดเป็นอันดับที่สิบเอ็ดใน ค.ศ. 2011 และเป็นภาพยนตร์แอนิเมชันที่ทำรายได้สูงสุดเป็นอันดับสามถัดจาก กังฟูแพนด้า 2 (665.7 ล้านดอลลาร์สหรัฐ) และ สายลับสี่ล้อ ซิ่งสนั่นโลก (559.9 ล้านดอลลาร์สหรัฐ)วิดีโอเกม วิดีโอเกม. พุซ อิน บู๊ทส์ ในฉบับวิดีโอเกมมีรูปแบบตามแบบฉบับภาพยนตร์ พัฒนาโดยบลิซเกมส์ และจัดจำหน่ายโดย THQ ในวันที่ 25 ตุลาคม ค.ศ. 2011 สำหรับระบบเอ็กซ์บอกซ์ 360, เพลย์สเตชัน 3, วี และนินเทนโด ดีเอส</doc>
