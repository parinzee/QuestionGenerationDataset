<doc id="727741" url="https://th.wikipedia.org/wiki?curid=727741" title="เอมิเรตอิสลามอัฟกานิสถาน">เอมิเรตอิสลามอัฟกานิสถาน เอมิเรตอิสลามอัฟกานิสถาน (, ) เป็นรัฐบาลที่จัดตั้งโดยกลุ่มตอลิบานหลังยึดกรุงคาบูลได้ในปี ค.ศ. 1996 และปกครองพื้นที่ส่วนใหญ่ของประเทศ ยกเว้นทางตะวันออกเฉียงเหนือที่ปกครองโดยแนวร่วมอิสลามเพื่อการปลดปล่อยอัฟกานิสถาน เอมิเรตอิสลามอัฟกานิสถานได้รับการยอมรับจากสามประเทศคือ ปากีสถาน ซาอุดีอาระเบียและสหรัฐอาหรับเอมิเรตส์ กลุ่มตอลิบานเป็นขบวนการทางศาสนาและการเมืองจากทางใต้ของอัฟกานิสถานที่ขยายตัวหลังการล่มสลายของรัฐบาลคอมมิวนิสต์ การปกครองอย่างเคร่งครัดของตอลิบานทำให้ประชาชนส่วนใหญ่ถูกจำกัดสิทธิเสรีภาพ ผู้หญิงถูกห้ามทำงานและไม่ได้รับการศึกษา การสังหารอดีตประธานาธิบดีนาญิบุลลอฮ์และเจ้าหน้าที่การทูตอิหร่าน รวมถึงการทำลายพระพุทธรูปแห่งบามียาน ทำให้ความสัมพันธ์ระหว่างรัฐบาลตอลิบานกับนานาชาติตกต่ำลง จนกระทั่งหลังเหตุการณ์วินาศกรรม 11 กันยายน พ.ศ. 2544 รัฐบาลตอลิบานถูกโค่นล้มโดยสหรัฐอเมริกาและชาติพันธมิตร</doc>
