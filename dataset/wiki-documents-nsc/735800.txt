<doc id="735800" url="https://th.wikipedia.org/wiki?curid=735800" title="ยศ อินทรโกมาลย์สุต">ยศ อินทรโกมาลย์สุต นายยศ อินทรโกมาลย์สุต เป็นอดีตรัฐมนตรีช่วยว่าการกระทรวงสหกรณ์ ในรัฐบาลจอมพล ป. พิบูลสงคราม และเป็นอดีตรัฐมนตรีช่วยว่าการกระทรวงคมนาคม ในรัฐบาลพลเอก เปรม ติณสูลานนท์ และเป็นอดีตสมาชิกสภาผู้แทนราษฎรจังหวัดนครราชสีมา 5 สมัย ยศ อินทรโกมาลย์สุต มีบุตรชายเป็นนักการเมืองคนหนึ่งคือ มานะศักดิ์ อินทรโกมาลย์สุต อดีต ส.ส.กรุงเทพมหานคร และมีหลานชายคือ ชวนนท์ อินทรโกมาลย์สุต อดีต ส.ส.การทำงาน การทำงาน. ยศ อินทรโกมาลย์สุต ได้รับเลือกตั้งเป็นสมาชิกสภาผู้แทนราษฎรจังหวัดนครราชสีมา สมัยแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป กุมภาพันธ์ พ.ศ. 2500 ได้รับเลือกตั้งในสังกัดพรรคเสรีมนังคศิลา ต่อจากนั้นในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512 ได้รับเลือกตั้งเป็นสมัยที่ 3 ในนามพรรคสหประชาไทย ต่อมาได้รับเลือกตั้งอีก 2 สมัย ในนามพรรคกิจสังคม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 ยศ อินทรโกมาลย์สุต เคยได้รับแต่งตั้งเป็นรัฐมนตรีช่วยว่าการกระทรวงสหกรณ์ ในรัฐบาลจอมพล ป. พิบูลสงคราม ในปี พ.ศ. 2500 ต่อมาได้รับแต่งตั้งเป็นรัฐมนตรีช่วยว่าการกระทรวงคมนาคม ในรัฐบาลพลเอก เปรม ติณสูลานนท์ ในปี พ.ศ. 2523เครื่องราชอิสริยาภรณ์</doc>
