<doc id="275519" url="https://th.wikipedia.org/wiki?curid=275519" title="สหราชอาณาจักรโปแลนด์-ลิทัวเนีย">สหราชอาณาจักรโปแลนด์-ลิทัวเนีย สหราชอาณาจักรโปแลนด์-ลิทัวเนีย หรือ สหภาพโปแลนด์-ลิทัวเนีย (, ) หมายถึงพระราชบัญญัติต่างๆ ในการสร้างสัมพันธไมตรีระหว่างราชอาณาจักรโปแลนด์ และ อาณาจักรแกรนด์ดยุคแห่งลิทัวเนียที่มีอายุอยู่ชั่วระยะหนึ่งและนำไปสู่การก่อตั้งเครือจักรภพโปแลนด์-ลิทัวเนีย—"สาธารณรัฐแห่งสองชาติ"—ในปี ค.ศ. 1569 และต่อมาสหภาพที่มีอายุอันสั้นในปี ค.ศ. 1791 พระราชบัญญัติที่เกี่ยวข้องกับกระบวนการรวมตัวเป็นสหราชอาณาจักรระหว่างโปแลนด์และลิทัวเนียก็ได้แก่:- ค.ศ. 1385 – พระราชบัญญัติสหภาพเครโว - การรวมตัวส่วนพระองค์ที่ทำให้เกิดการเสกสมรสระหว่างโยไกลา แกรนด์ดยุคแห่งลิทัวเนียและยัดวิกาสมเด็จพระราชินีนาถผู้ครองโปแลนด์ ที่ทำให้โยไกลาขึ้นครองราชย์เป็นพระมหากษัตริย์แห่งราชอาณาจักรโปแลนด์; - ค.ศ. 1401 – พระราชบัญญัติสหภาพวิลเนียสและราดม (Union of Vilnius and Radom) - ยืนยันข้อตกลงในพระราชบัญญัติสหภาพเครโว และรับรองสิทธิในการปกครองตนเองของอาณาจักรแกรนด์ดยุคแห่งลิทัวเนีย; - ค.ศ. 1413 – พระราชบัญญัติสหภาพโฮรอดโล (Union of Horodło) - รับรองสิทธิของขุนนางลิทัวเนียว่ามีความเท่าเทียมกันในสหภาพ; - ค.ศ. 1432 (1432–1434) – พระราชบัญญัติสหภาพกรอดโน (Union of Grodno) - ยืนยันความสัมพันธ์และฟื้นฟูความใกล้ชิดกันระหว่างสองอาณาจักร; - ค.ศ. 1499 – พระราชบัญญัติสหภาพคราเคาว์และวิลไนอัส (Union of Kraków and Vilnius) - การรวมตัวส่วนพระองค์กลายเป็นการรวมราชวงศ์ (dynastic union) เน้นความร่วมมือระหว่างสองอาณาจักรในการต่อต้านศัตรูร่วมกัน และฟื้นฟูความสัมพันธ์ระหว่างสองอาณาจักร; - ค.ศ. 1501 – พระราชบัญญัติสหภาพมีลนิค (Union of Mielnik) - เป็นพระราชบัญญัติที่พยายามฟื้นฟูสหภาพโปแลนด์-ลิทัวเนีย; - 1 กรกฎาคม ค.ศ. 1569 – พระราชบัญญัติสหภาพลูบลิน (Union of Lublin) - การรวมตัวเป็นสหราชอาณาจักรทางการเมืองที่แท้จริงทำให้เกิดการก่อตั้ง "สาธารณรัฐแห่งสองชาติ" ที่เป็นรัฐกึ่งสหรัฐ (federation) กึ่งสหภาพ (confederation) ; และ - 3 พฤษภาคม ค.ศ. 1791 – ราชธรรมนูญโปแลนด์ ค.ศ. 1791 (Polish Constitution of May 3, 1791): ยุบเลิกราชอาณาจักรโปแลนด์ และ อาณาจักรแกรนด์ดยุคแห่งลิทัวเนีย และก่อตั้งรัฐร่วมระหว่างสองราชอาณาจักรขึ้นแทนที่ การเปลี่ยนแปลงได้รับการขยายความในข้อตกลงยืนยันระหว่างโปแลนด์และลิทัวเนีย (Zaręczenie Wzajemne Obojga Narodów) ที่เน้นฐานะความต่อเนื่องระหว่างสองชาติ แต่ข้อตกลงนี้มาถูกเพิกถอนอย่างสิ้นเชิงในปี ค.ศ. 1792 โดยความกดดันของกองทหารของจักรวรรดิรัสเซีย</doc>
