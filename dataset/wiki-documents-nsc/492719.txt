<doc id="492719" url="https://th.wikipedia.org/wiki?curid=492719" title="วิคเตอร์ เฮอร์มันส์">วิคเตอร์ เฮอร์มันส์ วิคเตอร์ เฮอร์มันส์ (; 17 มีนาคม ค.ศ. 1953 — ) เป็นอดีตนักฟุตซอลชาวดัตช์ ผู้ซึ่งปัจจุบันเป็นผู้ฝึกสอนให้แก่นักกีฬาฟุตซอลทีมชาติไทย เขาเป็นผู้มีผลงานโดดเด่นจากการช่วยให้ฟุตซอลทีมชาติไทยได้ตำแหน่งรองแชมป์ของเอเชีย รวมถึงช่วยให้ทีมฟุตซอลไทยสามารถเข้าสู่รอบ 2 ในการแข่งขันฟุตซอลชิงแชมป์โลกได้เป็นครั้งแรกในประวัติศาสตร์ประวัติ ประวัติ. วิคเตอร์ เฮอร์มันส์ ทำหน้าที่เป็นผู้ฝึกสอนให้แก่นักกีฬาฟุตซอลทีมชาติไทยครั้งแรก ในวันที่ 2 มีนาคม ค.ศ. 2012 และเป็นผู้ดำเนินการฝึกซ้อมแก่นักกีฬาฟุตซอลไทยในแข่งขันฟุตซอลชิงแชมป์โลก 2012 ซึ่งในการเตรียมพร้อม เขาได้ให้ความสำคัญต่อเกมรับที่ยังเล่นแบบไม่เป็นระบบ แต่ในขณะเดียวกันเขาก็เปิดเผยว่านักเตะไทยสามารถทำเกมรุกได้ดีมาก แต่ยังคงต้องการเพิ่มประสิทธิภาพให้มากกว่าเดิม ซึ่งในเวลาต่อมา ทีมไทยสามารถชนะฟุตซอลทีมชาติคอสตาริกา 3-1 ประตู โดยวิคเตอร์ยังได้แสดงความชื่นชมต่อผู้เล่นในเกมรับจากการแข่งขันครั้งนี้ แม้ว่าในภายหลังทีมไทยจะแพ้ต่อฟุตซอลทีมชาติปารากวัย 2-3 ประตู แต่วิคเตอร์ก็ยังคงมีความมั่นใจว่าทีมไทยจะมีโอกาสผ่านเข้ารอบสูง โดยในที่สุด ทีมฟุตซอลไทยสามารถเข้าสู่รอบ 16 ทีมสุดท้ายได้เป็นครั้งแรกในประวัติศาสตร์ ซึ่งได้พบกับทีมฟุตซอลอันดับ 1 ของโลกอย่างฟุตซอลทีมชาติสเปนในเวลาต่อมา โดยเขาได้เปิดเผยว่าเกินเป้าหมายที่วางไว้ หลังจากการแข่งขัน วิคเตอร์ได้เปิดเผยว่าตนได้ทำสัญญาอยู่กับทีมชาติไทยจนถึง ค.ศ. 2014 ที่ซึ่งเขาจะอยู่เพื่อพัฒนาวงการฟุตซอลไทยต่อไป รวมถึงมีความพยายามที่จะให้นักเตะรุ่นใหม่ขึ้นมาเป็นกำลังสำคัญในอนาคต นอกจากนี้ เขายังได้รับมอบหมายคุมทีมฟุตซอลไทยใน 2 รายการใหญ่ ทั้งเอเชียนอินดอร์-มาร์เชียลอาร์ทเกมส์ 2013 ที่จะจัดขึ้น ณ ประเทศเกาหลีใต้ รวมถึงซีเกมส์ 2013 ที่จะจัดขึ้น ณ ประเทศพม่าเกียรติประวัติเกียรติประวัติ. - ค.ศ. 1989 - รองชนะเลิศ ฟุตซอลชิงแชมป์โลก 1989 - ค.ศ. 1989 - ผู้เล่นทรงคุณค่า ฟุตซอลชิงแชมป์โลก 1989</doc>
