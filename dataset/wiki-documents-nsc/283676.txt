<doc id="283676" url="https://th.wikipedia.org/wiki?curid=283676" title="เจ้าหญิงฮิซาโกะ พระชายาในเจ้าชายโนริฮิโตะ">เจ้าหญิงฮิซาโกะ พระชายาในเจ้าชายโนริฮิโตะ เจ้าหญิงฮิซะโกะ พระชายาในเจ้าชายโนะริฮิโตะ (; 10 กรกฎาคม พ.ศ. 2496) หรือพระนามเดิม ฮิซะโกะ ทตโตะริ () เป็นพระชายาในเจ้าชายโนะริฮิโตะ เจ้าชายทะกะมะโดะ และเป็นพระสุณิสาในเจ้าชายทะกะฮิโตะ เจ้าชายมิกะซะพระประวัติ พระประวัติ. เจ้าหญิงฮิซะโกะเป็นธิดาคนโตของชิเกะจิโระ ทตโตะริ นักอุตสาหกรรม กับฟุมิโกะ โทะโมะดะ ขณะยังทรงพระเยาว์ได้เสด็จไปประทับ ณ ประเทศอังกฤษเนื่องจากกิจการของพระชนก ด้วยเหตุนี้พระองค์จึงตรัสภาษาอังกฤษได้ตั้งแต่ยังเยาว์ชันษา เจ้าหญิงฮิซะโกะทรงสำเร็จการศึกษาระดับปริญญาตรีสาขามานุษยวิทยาและโบราณคดีจากวิทยาลัยเกอร์ตัน มหาวิทยาลัยเคมบริดจ์ สหราชอาณาจักรเมื่อปี พ.ศ. 2518 เมื่อเสด็จกลับญี่ปุ่นจึงทรงงานในบริษัทแปลแห่งหนึ่ง แต่ไม่ช้านานนักก็เสด็จกลับอังกฤษเพื่อศึกษาคำศัพท์ทางกฎหมายที่อยู่ในพระราชบัญญัติ แล้วจึงเสด็จกลับประเทศญี่ปุ่นอีกครั้งในปี พ.ศ. 2525 คราวนี้พระองค์ได้รับการว่าจ้างจากเจ้าชายทะกะฮิโตะ เจ้าชายมิกะซะเพื่อเป็นล่ามและผู้ช่วยสำหรับการประชุมเชิงวิชาการวัฒนธรรมเอเชีย-แอฟริกาเหนือ เจ้าหญิงฮิซะโกะทรงสำเร็จการศึกษาระดับปรัชญาดุษฎีบัณฑิตสาขาศิลปะ จากมหาวิทยาลัยศิลปะโอซะกะเมื่อเดือนกุมภาพันธ์ พ.ศ. 2555เสกสมรส เสกสมรส. เจ้าหญิงฮิซะโกะพบกับเจ้าชายโนะริฮิโตะ เจ้าชายทะกะมะโดะครั้งแรกในงานเลี้ยงรับรองของสถานเอกอัครราชทูตแคนาดาในโตเกียวเมื่อวันที่ 23 เมษายน พ.ศ. 2527 โดยเจ้าชายโนะริฮิโตะทรงขอเจ้าหญิงฮิซะโกะเสกสมรสเมื่อวันที่ 20 พฤษภาคม พ.ศ. 2527 ทางสำนักพระราชวังจึงได้ประกาศเมื่อวันที่ 1 สิงหาคมว่าจะมีพระราชพิธีหมั้นภายในปีดังกล่าว โดยพระราชพิธีหมั้นถูกจัดขึ้นเมื่อวันที่ 17 กันยายนส่วนพระราชพิธีเสกสมรสนั้นถูกจัดขึ้นเมื่อวันที่ 6 ธันวาคมปีนั้น ทั้งสองมีพระธิดาด้วยกันสามพระองค์ คือ1. เจ้าหญิงสึงุโกะ (; 8 มีนาคม พ.ศ. 2529) 2. เจ้าหญิงโนะริโกะ (; 22 กรกฎาคม พ.ศ. 2531) ทรงลาออกจากฐานันดรศักดิ์เพื่อเสกสมรสกับคุนิมะโระ เซ็งเงะ 3. เจ้าหญิงอะยะโกะ (; 15 กันยายน พ.ศ. 2533) กระทั่งชีวิตรักของพระองค์มาสิ้นสุด ณ วันที่ 21 พฤศจิกายน พ.ศ. 2545 เมื่อเจ้าชายโนะริฮิโตะพระสวามี สิ้นพระชนม์จากพระหทัยพิการขณะทรงเล่นสควอช ขณะมีพระชันษา 48 ปีพระบุตร</doc>
