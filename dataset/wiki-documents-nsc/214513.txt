<doc id="214513" url="https://th.wikipedia.org/wiki?curid=214513" title="แจ็ก นิโคลสัน">แจ็ก นิโคลสัน จอห์น โจเซฟ "แจ็ก" นิโคลสัน () เกิดเมื่อวันที่ 22 เมษายน ค.ศ. 1937 เป็นนักแสดงชาวอเมริกัน นิโคลสันเคยได้รับการเสนอชื่อเข้าชิงรางวัลออสการ์มาแล้ว 12 ครั้งและได้รับรางวัล 3 ครั้ง สองรางวัลได้รับในสาขานักแสดงยอดเยี่ยมและอีกหนึ่งได้จากนักแสดงสมทบยอดเยี่ยม มีสถิติเทียบเท่า วอลเตอร์ เบรนแนน ที่ได้รับ 3 รางวัล (ในหมู่นักแสดงชาย) แต่เป็นรอง แคธารีน เฮปเบิร์น ที่ได้รับทั้งหมด 4 รางวัล เขายังเป็น 1 ใน 2 นักแสดงชายได้รับการเสนอชื่อเข้าชิงรางวัลออสการ์ทั้งในบทนำและสมทบ ในทุก ๆ ทศวรรษตั้งแต่ยุค 1960 ส่วนอีกคนคือไมเคิล เคน เขาได้รับ 7 รางวัลลูกโลกทองคำ และรับรางวัล Kennedy Center Honor ในปี 2001 ผลงานแสดงเด่น ๆ ของเขาเช่น Easy Rider, Five Easy Pieces, Chinatown, One Flew Over the Cuckoo's Nest, The Passenger, The Shining, Terms of Endearment, Batman, A Few Good Men, As Good as It Gets, About Schmidt, Something's Gotta Give, และ The Departed</doc>
