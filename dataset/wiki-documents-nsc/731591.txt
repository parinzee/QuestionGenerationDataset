<doc id="731591" url="https://th.wikipedia.org/wiki?curid=731591" title="กลูเตน">กลูเตน กลูเตน ( มาจากภาษาละติน glūten แปลว่า กาว) เป็นโปรตีนชนิดหนึ่งพบมากในแป้งสาลีและข้าวบาร์เลย์ กลูเตนเป็นโปรตีนที่สร้างความเหนียวให้กับก้อนแป้ง เกิดมาจากการรวมตัวของกลูเตนิน และ ไกลอะดิน โดยพันธะไดซัลไฟด์ มีลักษณะเหนียว ยืดหยุ่น และไม่ละลายน้ำการแยกกลูเตนจากแป้งสาลี การแยกกลูเตนจากแป้งสาลี. ทำได้โดยการล้างน้ำ 3 ครั้ง ส่วนน้ำแป้งที่เหลือนำไปแช่เย็น เพื่อให้ตกตะกอน เมื่อเทน้ำทิ้ง สามารถนำไปใช้ทำเส้นก๋วยเตี๋ยวได้ ในทางอุตสาหกรรมใช้การสกัดกลูเตนออกจากแป้งข้าวสาลีโดยใช้คุณสมบัติการไม่ละลายน้ำของกลูเตนเช่นเดียวกัน อย่างไรก็ตาม ระดับความกระด้างของน้ำมีผลต่อความยืดหยุ่นของกลูเตน กลูเตนไม่ชอบน้ำอ่อน ต้องอาศัยน้ำที่มีความกระด้างพอสมควร จึงควรเพิ่มเกลือในสูตรประมาณร้อยละ 2 ถึง 5การนำไปใช้ การนำไปใช้. กลูเตนถูกนำไปใช้ทำเนื้อสัตว์ปลอม (อังกฤษ: mock meat) ในการทำอาหารเจและอาหารมังสวิรัติ ใช้ทำเบียร์และซีอิ๊ว เพิ่มความเหนียวของไอศกรีม ซอสมะเขือเทศ เนยแข็งยืดในพิซซ่าและบาเกล ใช้ในการทำแชมพูเพื่อเพิ่มความยืดหยุ่นของเส้นผม</doc>
