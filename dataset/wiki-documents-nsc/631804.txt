<doc id="631804" url="https://th.wikipedia.org/wiki?curid=631804" title="เบลก เชลตัน">เบลก เชลตัน เบลก โทลลิสัน เชลตัน (; เกิด 18 มิถุนายน ค.ศ. 1976) เป็นนักร้องแนวคันทรีและบุคคลในโทรทัศน์ชาวอเมริกัน ในปี ค.ศ. 2001 เขาเปิดตัวด้วยซิงเกิล "ออสติน" จากอัลบั้มเปิดตัวในชื่อเดียวกันกับเขา เพลง "ออสติน" ติดอันดับหนึ่ง 5 สัปดาห์บนชาร์ตบิลบอร์ดฮอตคันทรีซองส์ อัลบั้มดังกล่าวได้รับการรับรองระดับทองคำและยังมีอีก 2 เพลงที่ได้รับความนิยม (เพลง "ออลโอเวอร์มี" และ "โอลเรด") แม้ว่าเพลงจะออกในนามค่ายเพลงไจแอนต์เรเคิดส์ แต่เขาได้ย้ายมาอยู่สังกัดวอร์เนอร์บราเธอร์สเรเคิดส์หลังจากค่ายไจแอนท์ปิดตัวลงในปลายปี ค.ศ. 2001 อัลบั้มชุดที่สองและสามของเขาได้แก่ เดอะดรีมเมอร์ (2003) และ เบลก เชลตันส์ บาร์นแอนด์กริลล์ (2004) ได้รับการรับรองระดับทองคำเช่นกัน อัลบั้มชุดที่สี่ เพียวบีเอส (2007) ได้ออกจำหน่ายซ้ำในปี ค.ศ. 2008 โดยมีเพลงเวอร์ชันทำใหม่ "โฮม" ของไมเคิล บูเบล เป็นโบนัสแทร็กในอัลบั้มด้วย อัลบั้มชุดที่ห้า สตาร์ตินไฟรส์ ออกจำหน่ายเดือนพฤศจิกายน ค.ศ. 2008 ตามมาด้วยอีพีชื่อ ฮิลบิลลีโบน และ ออลอะเบาต์ทูไนต์ (2010) อัลบั้ม เรดริเวอร์บลู (2011 เบสต์ออนอะทรูสตอรี... (2013) บริงงิงแบ็กเดอะซันไชน์ (2014) และอิฟไอม์ออเนสต์ (2016) โดยรวมแล้ว เบลก เชลตันมีเพลงที่ติดชาร์ตเพลงคันทรี 24 เพลง มีเพลงอันดับหนึ่ง 15 เพลง เพลง "ดูอินวอตชีไลส์" ทำลายสถิติซิงเกิลอันดับหนึ่งในชาร์ตคันทรีแอร์เพลย์ติดต่อกันมากที่สุดในประวัติศาสตร์ 24 ปีของชาร์ต เขาถูกเสนอชื่อเข้าชิงรางวัลแล้ว 5 ครั้ง เบลก เชลตันมีเพลงที่ติดชาร์ตทั้งหมด 24 เพลง มี 11 เพลงติดอันดับหนึ่ง เขาได้เข้าชิงรางวัลแกรมมีถึง 6 ครั้งด้วยกัน เชลตันยังเป็นกรรมการในรายการประกวดร้องเพลง แนชวิลล์สตาร์ แคลชออฟเดอะไควส์ และเดอะวอยซ์ เขาเป็นกรรมการในรายการเดอะวอยซ์ตั้งแต่เริ่มจัดรายการ และลูกทีมของเขาได้รับชัยชนะใน 4 จาก 8 ซีซัน (ซีซันที่ 2-4 และ 7) เขาเป็นอดีตสามีของนักร้องแนวคันทรี มิแรนด้า แลมเบิร์ต</doc>
