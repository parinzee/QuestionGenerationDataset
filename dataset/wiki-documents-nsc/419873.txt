<doc id="419873" url="https://th.wikipedia.org/wiki?curid=419873" title="แม่น้ำพุมดวง">แม่น้ำพุมดวง แม่น้ำพุมดวง หรือ แม่น้ำคีรีรัฐ เป็นแม่น้ำสายสำคัญทางด้านตะวันตกของจังหวัดสุราษฎร์ธานี ประเทศไทย มีต้นกำเนิดจากต้นน้ำเกิดจากเทือกเขา ระหว่างจังหวัดพังงากับจังหวัดสุราษฎร์ธานีที่อำเภอพนม และไหลมาบรรจบกับแม่น้ำตาปี อำเภอพุนพิน จังหวัดสุราษฎร์ธานีประวัติ ประวัติ. ชื่อแม่น้ำพุมดวงหรือแม่น้ำคีรีรัฐเพราะมีต้นกำเนิดอยู่ในเขตอำเภอคีรีรัฐนิคม (ปัจจุบันอยู่ในเขตอำเภอพนม) ซึ่งเกิดจากคลองสกและคลองพนมอยู่ในเขตอำเภอพนม คลองแสงอยู่ในเขตอำเภอบ้านตาขุน คลองยันอยู่ในเขตอำเภอวิภาวดี จุดที่คลองสกและคลองแสงมาบรรจบกันเรียกว่าแม่น้ำพุมดวง อยู่ในเขตอำเภอพนม จังหวัดสุราษฎร์ธานีคลองสาขา คลองสาขา. แม่น้ำพุมดวงเกิดจากลำน้ำหลายลำน้ำไหลมาบรรจบกันจากทิวเขาภูเก็ตในอำเภอพนม ไหลผ่านอำเภอพนม อำเภอบ้านตาขุน อำเภอคีรีรัฐนิคม อำเภอพุนพิน ไหลมาบรรจบกับแม่น้ำตาปี ที่อำเภอพุนพิน แม่น้ำพุมดวงมีความยาวทั้งหมดประมาณ 80 กิโลเมตร มีคลองสาขาที่สำคัญ 4 สาย ได้แก่- คลองสก ต้นน้ำอยู่ในเขตอุทยานแห่งชาติเขาสก ตำบลคลองศก อำเภอพนม ไหลมารวมกับคลองแสงที่ ตำบลต้นยวน อำเภอพนม กลายเป็นแม่น้ำพุมดวง มีความยาวประมาณ 45 กิโลเมตร - คลองพนม ต้นน้ำอยู่ในอุทยานแห่งชาติคลองพนม ตำบลพลูเถื่อน อำเภอพนม ไหลมารวมกับคลองสกทางฝั่งซ้ายในตำบลพนม อำเภอพนม มีความยาวประมาณ 40 กิโลเมตร - คลองแสง ต้นน้ำอยู่ในเขตรักษาพันธ์สัตว์ป่าคลองแสง และอุทยานแห่งชาติเขาสก ตำบลเขาพัง อำเภอบ้านตาขุน ไหลมารวมกับคลองสกที่ ตำบลพะแสง อำเภอบ้านตาขุน กลายเป็นแม่น้ำพุมดวง มีความยาวประมาณ 35 กิโลเมตร - คลองยัน ต้นน้ำอยู่ในเขตอุทยานแห่งชาติแก่งกรุงและเขตรักษาพันธ์สัตว์ป่าคลองยัน ตำบลตะกุกเหนือ อำเภอวิภาวดี ไหลมารวมกับแม่น้ำพุมดวงที่ ตำบลย่านยาว อำเภอคีรีรัฐนิคม มีความยาวประมาณ 70 กิโลเมตร</doc>
