<doc id="177129" url="https://th.wikipedia.org/wiki?curid=177129" title="อซาธอท">อซาธอท อซาธอท () เป็นหนึ่งในสิ่งที่เรียกว่า เอาเตอร์ก็อด ในงานประพันธ์ของเอช. พี. เลิฟคราฟท์ เดิมทีนั้นเลิฟคราฟท์เขียนเรื่องของอซาธอทได้ไม่จบ ซึ่งส่วนหนึ่งของต้นฉบับที่มีความยาวห้าร้อยคำได้รับการตีพิมพ์ด้วยชื่อ Azathoth ลงจดหมายเหตุ Leaves ในปีพ.ศ. 2481 ถ้าไม่นับนิยายที่ไม่จบเรื่องนี้แล้ว อซาธอทถูกกล่าวถึงในงานประพันธ์ครั้งแรกในนิยายเรื่อง The Dream-Quest of Unknown Kadath ซึ่งเลิฟคราฟท์แต่งในปี พ.ศ. 2469 อซาธอทมีฉายาว่า เทพตาบอดผู้โง่เขลา (The Blind Idiot God) ศูนย์กลางแห่งความวุ่นวาย (Nuclear Chaos) และ สุลต่านปิศาจ (the Daemon Sultan) เลิฟคราฟท์ได้ระบุถึงอซาธอทไว้ว่าเป็นความสับสนที่อยู่นอกอวกาศอันเป็นระเบียบ ในเรื่อง The Dreams in the Witch House (พ.ศ. 2475) ตัวเอกของเรื่องได้ทราบเรื่องของอซาธอทจากหนังสือนีโครโนมิคอน ว่าเป็นสิ่งที่ไร้จิตใจซึ่งควบคุมเวลาและอวกาศทั้งมวลจากศูนย์กลางแห่งความสับสน ในเรื่อง The Haunter of the Dark (พ.ศ. 2478) ระบุถึง"เทพตาบอดผู้โง่เขลา อซาธอท ผู้ปกครองแห่งสรรพสิ่ง รายล้อมด้วยเหล่านักเต้นระบำอันไร้จิตใจ และขับกล่อมด้วยเสียงขลุ่ยปิศาจในอุ้งตีนอันไร้นาม" ในงานของนักประพันธ์ของออกัสท์ เดอเลธ อซาธอทเป็นผู้นำของเหล่าเอาเตอร์ก็อดและเกรทโอลด์วันในการต่อสู้กับเอลเดอร์ก็อด ลักษณะของอซาธอทเป็นมวลสารขนาดมหึมาอันไม่มีรูปลักษณ์แน่นอน อซาธอทเป็นตัวแทนของความชั่วร้ายและความวุ่นวาย ทั้งยังเป็นสิ่งที่ทรงอำนาจที่สุดในจักรวาล เดิมทีนั้นอซาธอทมีสติปัญญามากพอๆกับพลัง แต่ต่อมาได้เสียความคิดจิตใจไปและหลับใหลอยู่ ณ ใจกลางของจักรวาล เชื่อกันว่าเมื่ออซาธอทตื่นขึ้นมาอีกครั้งก็จะทำให้จักรวาลแตกสลายไป ซึ่งบางทฤษฏีกล่าวว่าจักรวาลนี้เป็นเพียงความฝันของอซาธอทเท่านั้น เมื่ออซาธอทตื่นขึ้นมา จักรวาลก็จะหายไปด้วยThe Azathoth Cycle The Azathoth Cycle. ในปี พ.ศ. 2538 บริษัท Chaosium ได้จัดพิมพ์ The Azathoth Cycle ซึ่งรวมบทประพันธ์ซึ่งเกี่ยวข้องหรือได้รับแรงบันดาลใจจากอซาธอท The Azathoth Cycle ได้รับการเรียบเรียงโดยโรเบิร์ต เอ็ม ไพรซ์ ผู้ศึกษางานประพันธ์ของเลิฟคราฟท์ หนังสือเล่มนี้ได้รวมบทนำของไพรซ์ซึ่งอธิบายที่มาและพัฒนาการของอซาธอท ภายในเล่มประกอบด้วย:- "Azathoth" โดย Edward Pickman Derby - "Azathoth in Arkham" โดย Peter Cannon - "The Revenge of Azathoth" โดย Peter Cannon - "The Pit of the Shoggoths" โดย Stephen M. Rainey - "Hydra" โดย Henry Kuttner - "The Madness Out of Time" by Lin Carter - "The Insects from Shaggai" โดย Ramsey Campbell - "The Sect of the Idiot" โดย Thomas Ligotti - "The Throne of Achamoth" โดย Richard L. Tierney & Robert M. Price - "The Last Night of the Earth" โดย Gary Myers - "The Daemon-Sultan" โดย Donald R. Burleson - "Idiot Savant" โดย C. J. Henderson - "The Space of Madness" โดย Stephen Studach - "The Nameless Tower" โดย John Glasby - "The Plague Jar" โดย Allen Mackey - "The Old Ones’ Promise of Eternal Life" โดย Robert M. Price</doc>
