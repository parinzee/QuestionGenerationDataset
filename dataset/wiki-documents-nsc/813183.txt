<doc id="813183" url="https://th.wikipedia.org/wiki?curid=813183" title="ทะเลสาบทูน">ทะเลสาบทูน ทะเลสาบทูน () เป็นทะเลสาบบริเวณเทือกเขาแอลป์ ตั้งอยู่ในรัฐแบร์นของประเทศสวิตเซอร์แลนด์ ในอดีตทะเลสาบแห่งนี้เป็นทะเลสาบผืนเดียวกับทะเลสาบบรีเอินซ์ โดยมันเคยมีชื่อว่า ทะเลสาบเว็นเดิล (Wendelsee) แต่ในคริสต์ศตวรรษที่ 10 ทะเลสาบเวนเดิลก็แยกออกเป็นสองทะเลสาบ คือทะเลสาบทูนกับทะเลสาบบรีเอินซ์ โดยมีแม่น้ำอาเรเป็นแม่น้ำที่คอยเชื่อมทะเลสาบทั้งสองแทน โดยที่แม่น้ำอาเรจะไหลจากทะเลสาบบรีเอินซ์มาสู่ทะเลสาบทูน เนื่องจากผิวน้ำของทะเลสาบบรีเอินซ์นั้นอยู่สูงกว่าของทะเลสาบทูนอยู่ราว 6 เมตร หลังสงครามโลกครั้งที่สอง รัฐบาลสวิตเซอร์แลนด์ได้มีคำสั่งให้นำอาวุธยุทโธปกรณ์ที่ไม่ได้ใช้งานจำนวนมากมาทิ้งลงในทะเลสาบทูน ยุทโธปกรณ์ดังกล่าวที่ถูกทิ้งลงในทะเลสาบนี้อาจมีน้ำหนักรวมถึงตั้งแต่ 3,000 ตันถึง 9,020 ตัน</doc>
