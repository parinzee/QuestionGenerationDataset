<doc id="550584" url="https://th.wikipedia.org/wiki?curid=550584" title="สมชาย เบญจรงคกุล">สมชาย เบญจรงคกุล นายสมชาย เบญจรงคกุล เป็นอดีตรัฐมนตรีช่วยว่าการกระทรวงสาธารณสุข ในรัฐบาลของพลเอกชวลิต ยงใจยุทธ และเป็นนักธุรกิจที่เคยดำรงตำแหน่งผู้บริหารหลายบริษัทประวัติ ประวัติ. สมชาย เบญจรงคกุล เกิดเมื่อวันที่ 3 กันยายน พ.ศ. 2500 เป็นบุตรของนายสุจินต์ เบญจรงคกุล กับนางกาญจนา เบญจรงคกุล มีพี่น้องรวม 4 คน คือ- นายบุญชัย เบญจรงคกุล นักธุรกิจโทรคมนาคม สมรสกับ บงกช คงมาลัย - นางวรรณา จิรกิติ (เบญจรงคกุล) สมรสกับ ประกอบ จิรกิติ สมาชิกสภาผู้แทนราษฎรแบบบัญชีรายชื่อ พรรคประชาธิปัตย์ - นายสมชาย - นายวิชัย เบญจรงคกุล เขาสำเร็จการศึกษาระดับมัธยมศึกษาจากโรงเรียนกรุงเทพคริสเตียนวิทยาลัย และระดับปริญญาตรีจาก คณะนิติศาสตร์ มหาวิทยาลัยรามคำแหงการทำงาน การทำงาน. สมชาย เบญจรงคกุล เป็นนักธุรกิจชาวไทย เคยดำรงตำแหน่งผู้บริหารบริษัทหลายแห่ง อาทิ เป็นประธานกรรมการบริหารบริษัท ไทยเซทเทิลไลท์ บริษัท ยูคอมอินเตอร์เนชั่นแนล คอมมูนิเกชั่น จำกัด บริษัท ยูไนเต็ด เรดิโอ จำกัด และเป็นกรรมการบริหารบริษัท ยูไนเต็ดคอมมูนิเกชั่น อินดัสตรี จำกัด (มหาชน) บริษัท โทเทิ่ล แอ็คเซ็ส คอมมูนิเกชั่น จำกัด (มหาชน) บริษัท เดลคอม เซอร์วิส (ประเทศไทย) บริษัท เวิร์ล เทเลคอม โฮลดิ้ง จำกัด ประธานกรรมการบริหาร บริษัทยูไนเต็ด เทเลคอม เซลส์ แอนด์ เซอร์วิสเซส จำกัด (ยูเทล) และเป็นผู้บริหารของกลุ่มบริษัทยูคอม เขาเคยเป็นที่ปรึกษารองนายกรัฐมนตรี (นายบุญพันธ์ แขวัฒนะ) ในปี พ.ศ. 2538 เป็นที่ปรึกษารองนายกรัฐมนตรี (นายมนตรี พงษ์พานิช) ในปี พ.ศ. 2539 และในปี พ.ศ. 2540 ในรัฐบาลของพลเอกชวลิต ยงใจยุทธ ได้รับแต่งตั้งเป็นรัฐมนตรีช่วยว่าการกระทรวงสาธารณสุขเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2540 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
