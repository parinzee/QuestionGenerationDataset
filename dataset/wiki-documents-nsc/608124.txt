<doc id="608124" url="https://th.wikipedia.org/wiki?curid=608124" title="พยัคฆ์ร้ายกิโยติน">พยัคฆ์ร้ายกิโยติน พยัคฆ์ร้ายกิโยติน (; จีนตัวเต็ม: 血滴子; จีนตัวย่อ: 血滴子; พินอิน: Xiě Dī Zǐ / Xuè Dī Zǐ) ภาพยนตร์กำลังภายในสัญชาติฮ่องกง ออกฉายในปี ค.ศ. 2012 กำกับโดย หลิว เหว่ยเฉียงเรื่องย่อ เรื่องย่อ. ในยุคเฉียนหลงฮ่องเต้ แห่งราชวงศ์ชิง หน่วย "จักรโลหิต" หรือ "กิโยติน" เป็นหน่วยล่าสังหารลับที่ทางราชสำนักเลี้ยงดูไว้เพื่อภารกิจสังหารชาวฮั่นผู้ที่ต่อต้านราชวงศ์ชิงซึ่งเป็นชาวแมนจู โดยใช้กงจักรบิน ซึ่งเป็นอาวุธร้ายในการล็อกคอและตัดศีรษะของเป้าหมายคล้ายกิโยติน เด็กหนุ่มสาวที่อยู่ในหน่วยนี้ล้วนแต่อ่านไม่ออก เขียนไม่ได้ เพราะทางราชสำนักเลี้ยงดูไว้ให้จงรักภักดีต่อราชสำนักแต่เพียงประการเดียว สิคาล กบฏผู้ลึกลับถูก หวัง เลิ่ง หัวหน้าหน่วยจักรโลหิตจับตัวได้ สิคาลบอกเป็นปริศนาว่า หวัง เลิ่ง จะเป็นผู้ปลดชีพตนเอง ขณะที่นำส่งตัวสิคาลไปประหารชีวิต สิคาลถูกแย่งชิงตัวไปได้ และยังจับตัว มู่ เซิง สมาชิกหญิงเพียงคนเดียวของจักรโลหิตไปได้ ทางหน่วยจึงต้องออกเดินทางไปช่วย โดยที่ทางราชสำนักได้ส่ง ไห้ ตู่ ขุนนางคนสนิทของฮ่องเต้ติดตามไปด้วยเพื่อควบคุมผลงาน ซึ่งไห้ ตู่ ผู้นี้ กง เอ๋อ ขุนนางผู้เป็นผู้บังคับบัญชาหน่วยจักรโลหิตได้เตือนหวัง เลิ่งให้ต้องระมัดระวัง หวัง เลิ่ง ได้รับรู้ว่าแท้จริงแล้วทั้งตนและไห้ ตู่ ต่างถูกราชสำนักหลอกใช้ โดยที่ทางฮ่องเต้ซึ่งต้องการจะทำให้ราชวงศ์ชิงรุ่งเรืองและได้รับการยอมรับจากสากล จึงต้องเก็บสมาชิกหน่วยจักรโลหิตไปทีละคน ๆ เพราะไม่ต้องการให้ประวัติของตนมัวหมอง อีกทั้งกำลังจะมีหน่วยปืนกลไฟ ซึ่งใช้เทคโนโลยีปืนไฟซึ่งมีอานุภาพและยิงได้ไกลกว่าจักรโลหิตมาแทนที่ โดยใช้ไห้ ตู่ เป็นผู้จัดการ ขณะที่กบฏอย่างสิคาล ยอมรับในสิ่งที่ตนเป็น แต่หวัง เลิ่งปล่อยให้รูปลักษณ์และฐานะภายนอกเป็นตัวตัดสินเสียมากกว่านักแสดงนักแสดง. - หวง เสี่ยวหมิง...เทียน หลาง (สิคาล) - หร่วน จิงเทียน...หวัง เลิ่ง/ นารา เลิ่ง - หยู เหวินเล่อ...ไห้ ตู่ - หลี่ ยู่ชุน...มู่ เซิง - หวัง หยู่...กง เอ๋อ - เหวิน จัง...เฉียนหลงฮ่องเต้ - หลิว เหว่ยเฉียง...หย่งเจิ้นฮ่องเต้เบื้องหลังและคำวิจารณ์ เบื้องหลังและคำวิจารณ์. The Guillotines เป็นภาพยนตร์กำลังภายในที่ใช้ทุนสร้างมหาศาลถึง 450 ล้านบาท โดยมีปีเตอร์ ชาน เป็นผู้อำนวยการสร้าง และได้หลิว เหว่ยเฉียง หรือแอนดรูว์ เลา ผู้กำกับภาพยนตร์ชื่อดัง ที่ซึ่งมีผลงานโด่ดเด่นอย่าง Infernal Affairs ในปี ค.ศ. 2002 มาทำหน้าที่เป็นผู้กำกับฯ โดยเป็นการรีเมคจากภาพยนตร์เรื่องดังในอดีต คือ The Flying Guillotines ของบริษัทชอว์บราเดอส์ อีกทั้งยังได้ออกฉายในระบบสามมิติ หรือ 3D ซึ่งใช้เวลาในการพัฒนาเทคนิคพิเศษในเรื่องนานถึงครึ่งปี และยังได้นักแสดงระดับซูเปอร์สตาร์ในฮ่องกง ,จีนแผ่นดินใหญ่ และไต้หวันมารับบทบาทมากมาย ทั้ง หวง เสี่ยวหมิง, หร่วน จิงเทียน, หยู เหวินเล่อ และหลี่ ยู่ชุน โดยในฉากแอ๊คชั่นโลดโผนทั้งหมดต้องแสดงเอง โดยไม่ได้ใช้สตั๊นน์แมน รวมทั้งได้หวัง หยู่ อดีตนักแสดงชื่อดังในภาพยนตร์กำลังภายในชื่อดังในอดีตอย่าง One-Armed Swordsman รับบทเป็นขุนนางผู้เป็นผู้บังคับบัญชาของหน่วยจักรโลหิตด้วย แต่ภาพยนตร์ได้รับคำวิจารณ์ว่า การตัดต่อเป็นไปอย่างขาด ๆ เกิน ๆ และฉากแอ๊คชั่นก็ยังขาดแคลน ไม่ดูสนุกตื่นเต้นเหมือนในตัวอย่าง แต่กลับเป็นภาพยนตร์ปรัชญา แฝงแนวความคิด แต่ทว่าบทภาพยนตร์กลับทำได้ถึงไม่ลึกซึ้งถึงมิติของตัวละคร และประเด็นที่เนื้อเรื่องต้องการนำเสนอ</doc>
