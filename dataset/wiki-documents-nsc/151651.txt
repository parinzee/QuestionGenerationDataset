<doc id="151651" url="https://th.wikipedia.org/wiki?curid=151651" title="รูดี อีดาโน">รูดี อีดาโน รูดี้ อีดาโน่ (Rudy Idanio) นักมวยสากลชาวฟิลิปปินส์ เกิดเมื่อ 22 สิงหาคม พ.ศ. 2509 สถิติการชก 81 ครั้ง ชนะ 33 (น็อค 13) เสมอ 10 แพ้ 38ประวัติ ประวัติ. อีดาโน่ขึ้นชกมวยสากลครั้งแรกเมื่อ 18 กรกฎาคมพ.ศ. 2530 เสมอกับ ลิตเติล ตีโมตีโอ จากนั้น ขึ้นชกแพ้บ้างชนะบ้าง จน 19 ธันวาคม พ.ศ. 2535 จึงได้เดินทา งไปชิงแชมป์ OPBF รุ่นมินิมัมเวทที่ว่าง ที่เกาหลีใต้ ซึ่งอีดาโน่เป็นฝ่ายแพ้ทีเคโอ คิม จินโฮ ยก 8 หลังจากนั้น อีดาโน่ขึ้นชกที่ฟิลิปปินส์อีกหลายครั้ง ชกชนะเป็นส่วนใหญ่ และได้เดินทางมาชกในไทยครั้งแรกเมื่อ พ.ศ. 2536 แพ้คะแนน เอกวิทย์ สิงห์ชัชวาลย์ หลังจากนั้น ได้ขึ้นชิงแชมป์ OPBF กับคิม จินโฮอีกครั้ง ซึ่งอีดาโน่เป็นฝ่ายแพ้คะแนนอีก จากนั้น อีดาโน่ได้ขึ้นชิงแชมป์ฟิลิปปินส์รุ่นมินิมัมเวทที่ว่างเมื่อ 9 เมษายน พ.ศ. 2537 ปรากฏว่าเป็นฝ่ายแพ้คะแนน โจมา แกมบัว ไม่ได้แชมป์ อีดาโน่ยังคงขึ้นชกอย่างต่อเนื่องและมาชกในไทย แพ้คะแนน สุรชัย แสงมรกตสองครั้ง ชนะน็อค วันพิเชษฐ์ สิงห์ตาลเดี่ยว ยก 10 แพ้คะแนน เอกภพ ผลเจริญ ก่อนจะได้ชิงแชมป์โลกรุ่นมินิมัมเวท WBU เมื่อ 23 ธันวาคม พ.ศ. 2538 ปรากฏว่าแพ้น็อคสุรชัย แสงมรกต ยก 2 ไม่ได้แชมป์ ต่อมาได้ชิงแชมป์โลกรุ่นจูเนียร์ฟลายเวท WBF ที่ว่างเมื่อ 4 พฤษภาคม พ.ศ. 2539 ปรากฏว่าเป็นฝ่ายแพ้คะแนน มงคล จ.เจริญจากนั้นได้ชิงแชมป์โลกรุ่นฟลายเวท IBO ที่อังกฤษ ปรากฏว่าทำได้แค่เสมอกับสกอตตี้ โอลสันเมื่อ 22 มกราคม พ.ศ. 2539 จากนั้น อีดาโน่มาชกชนะคะแนนฟ้าใหม่ ศักดิ์กรีรินทร์ และจากนั้นได้ครองแชมป์ฟิลิปปินส์รุ่นไลท์ฟลายเวทเมื่อขึ้นชิงแชมป์ที่ว่าง ชนะน็อต เอกปง ไนโต ยก 5 เมื่อ 9 พฤศจิกายน พ.ศ. 2539 จากนั้นมาชิงแชมป์โลกรุ่นฟลายเวท WBU เมื่อ 18 เมษายน พ.ศ. 2540 แพ้น็อค ศรพิชัย พิษณุราชันย์ ยก 8 และมาชกนอกรอบในไทย แพ้คะแนน มาพิชิต อุทัยเทวี และพะเนียง พูนธรัตน์ ก่อนจะเสียแชมป์ฟิลิปปินส์ แพ้คะแนน ลีโอ รามิเรซไปเมื่อ 27 ธันวาคม พ.ศ. 2540 หลังจากนั้น อีดาโน่ยังคงขึ้นชกอย่างต่อเนื่องแต่ชกแพ้เป็นส่วนใหญ่ รวมทั้งแพ้คะแนนฟ้าลั่น ศักดิ์กรีรินทร์ด้วย อีดาโน่ขึ้นชกครั้งสุดท้ายเมื่อ 26 กันยายน พ.ศ. 2542 แพ้น็อค ฮิเดยาสุ อิชิฮาระ ยก 4 จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นไลท์ฟลายเวท (2539 - 2540) - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นมินิมัมเวทเมื่อ 19 ธันวาคม 2535 แพ้น็อค คิม จินโฮ ยก 8 ที่ เกาหลีใต้ - ชิงแชมป์ OPBF รุ่นมินิมัมเวทเมื่อ 4 ธันวาคม 2536 แพ้คะแนน คิม จินโฮ ที่ เกาหลีใต้ - ชิงแชมป์โลกรุ่นมินิฟลายเวท WBU เมื่อ 23 ธันวาคม 2538 แพ้น็อค สุรชัย แสงมรกต ยก 2 ที่ กทม. - ชิงแชมป์โลกรุ่นจูเนียร์ฟลายเวท WBF เมื่อ 4 พฤษภาคม 2539 แพ้คะแนน มงคล จ.เจริญ ที่ น่าน - ชิงแชมป์โลกรุ่นฟลายเวท IBO เมื่อ 22 มกราคม พ.ศ. 2539 เสมอกับสกอตตี้ โอลสัน ที่อังกฤษ - ชิงแชมป์โลกรุ่นฟลายเวท WBU เมื่อ 18 เมษายน 2540 แพ้แตก ศรพิชัย พิษณุราชันย์ ยก 8 ที่ อุดรธานี</doc>
