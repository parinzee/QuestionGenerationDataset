<doc id="666398" url="https://th.wikipedia.org/wiki?curid=666398" title="ต้นไม้ชแตร์น–บรอโก">ต้นไม้ชแตร์น–บรอโก ในทฤษฎีจำนวน ต้นไม้ชแตร์น–บรอโก () เป็นต้นไม้ทวิภาคสมบูรณ์อนันต์ซึ่งจุดยอดสมนัยแบบหนึ่งต่อหนึ่งกับจำนวนตรรกยะบวก ซึ่งเรียงจากซ้ายไปขวาดังในต้นไม้ค้นหา (search tree) โมริทซ์ ชแตร์น (ค.ศ. 1858) และอาชีล บรอโก (ค.ศ. 1861) ค้นพบต้นไม้ชแตร์น–บรอโกแยกกัน ชแตร์นเป็นนักทฤษฎีจำนวนชาวเยอรมัน บรอโกเป็นช่างทำนาฬิกาชาวฝรั่งเศสผู้ใช้ต้นไม้ชแตร์น–บรอโกออกแบบระบบเฟืองโดยอัตราทดเฟืองใกล้เคียงค่าที่ต้องการโดยหาอัตราส่วนจำนวนเรียบ (smooth number) ใกล้ค่านั้น รากของต้นไม้ชแตร์น–บรอโกสมนัยกับจำนวน 1 อาจนิยามความสัมพันธ์แบบพ่อแม่-ลูกระหว่างจำนวนในพจน์เศษส่วนต่อเนื่องหรือมีเดียนต์ (mediant) และวิถีในต้นไม้จากรากถึงจำนวน q อื่นใดให้ลำดับค่าใกล้เคียงของ q โดยตัวส่วนที่น้อยกว่า q เนื่องจากต้นไม้นี้มีจำนวนตรรกยะบวกทุกตัวครั้งเดียว การค้นหาในแนวกว้างของต้นไม้นี้จึงให้วิธีแสดงรายการจำนวนตรรกยะบวกทุกตัวซึ่งสัมพันธ์ใกล้ชิดกับลำดับแฟรีย์ (Farey sequence)</doc>
