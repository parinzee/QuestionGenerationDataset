<doc id="61235" url="https://th.wikipedia.org/wiki?curid=61235" title="ติ๊ก ชิโร่">ติ๊ก ชิโร่ ติ๊ก ชิโร่ เกิดวันที่ 25 กันยายน พ.ศ. 2504 มีชื่อเดิมว่า ศิริศักดิ์ นันทเสน เป็นนักร้อง นักแต่งเพลง ชาวไทย เคยอยู่ในวง พลอย ปัจจุบันเป็นนักร้องเดี่ยวในสังกัด แกรมมี่ โดยมีลักษณะเฉพาะตัวที่ไม่เหมือนใคร คือท่าทางการจับไมค์ ด้านชีวิตส่วนตัว สมรสกับ อ้อ พรรทิรา นันทเสน มีบุตรสาวสองคน ชาเม-ชามันดา นันทเสน และ ยาหยี-เลอทีญา นันทเสนประวัติ ประวัติ. ติ๊ก ชิโร่ เป็นชาวจังหวัดนครราชสีมา เริ่มเล่นดนตรีตั้งแต่สมัยเป็นนักเรียนมัธยมที่โรงเรียนราชสีมาวิทยาลัย โดยตั้งวงกับเพื่อนใช้ชื่อวงว่า "แฟมิลี่" เล่นประจำที่ เอส.พี.ไนท์คลับ ต่อมาเปลี่ยนชื่อวงเป็น "เดอะ ดิสค์" และย้ายไปเล่นที่ โรงแรมโฆษะ จังหวัดขอนแก่น เปลี่ยนชื่อวงอีกครั้งเป็น "ดิสโก้คิสส์" ในช่วงนี้ย้อนกลับไปเล่นที่โคราช ในระหว่างที่ศึกษาที่วิทยาลัยเทคโนโลยีและอาชีวศึกษา วิทยาเขตภาคตะวันออกเฉียงเหนือ ก่อนจะมาประจำที่ขอนแก่นอีกครั้งที่ ซิลเวอร์สตาร์ จากนั้นย้ายมาประจำที่พัทยาและเปลี่ยนมาใช้ชื่อวงว่า "เซเลเบรชั่น" ได้รับการชักชวนจากฉันทนา กิตติยพันธ์ ให้มาเล่นประจำที่ เดอะคลับ และ ดิกเก้นผับ ในกรุงเทพฯ วงเซเลเบรชั่น ออกผลงานเพลงชุดเดียวคือ "คนชุดขาว" ในปี พ.ศ. 2527 โดยสมาชิกทั้งเก้าคนแต่งกายด้วยชุดขาว พร้อมทั้งมีหน้ากากคลุมศีรษะ เพื่ออำพรางใบหน้าที่แท้จริง หลังจากนั้น ติ๊ก ชิโร่ เข้าเป็นสมาชิกของวงพลอย ในตำแหน่งมือกลอง ซึ่งเป็นวงเฉพาะกิจที่แบ็คอัพให้ ดนุพล แก้วกาญจน์ ภายหลังพลอยก็ได้ออกงานในนามของวงมา 3 ชุด ในช่วงเวลาเดียวกัน เรวัต พุทธินันทน์ ได้ชักชวนให้ไปร่วม เล่นแบ็คอัพในคอนเสิร์ตใหญ่หลาย ๆ ครั้ง เมื่อพลอยยุบวง ติ๊ก ชิโร่ กลายเป็นนักร้องเดี่ยวของสังกัด นิธิทัศน์ โปรโมชั่น และสร้างผลงานหลายชุดเช่น "โชะ ไชโย" ในปี พ.ศ. 2533 "เต็มเหนี่ยว" ในปี พ.ศ. 2534 และได้ออกอัลบั้มตามมาอีกหลายชุด ในปี พ.ศ. 2548 ได้ย้ายมาสังกัด จีเอ็มเอ็ม แกรมมี่ ออกอัลบั้ม "โบราณแมน" และได้รับรางวัลศิลปิน ชายเดี่ยวยอดเยี่ยมประจำปี พ.ศ. 2548 ที่จัดโดยนิตยสารสีสันจากงานชุด "โบราณแมน" ในปี พ.ศ. 2550 ติ๊ก ชิโร่ เป็นพรีเซ็นเตอร์ในการรณรงค์ให้ประชาชนออกกำลังกาย ซึ่งเป็นโครงการของ สำนักงานกองทุนสนับสนุนการสร้างเสริมสุขภาพ (สสส.) โดยแต่งเพลงชื่อ แค่ขยับ และมีมิวสิกวีดีโอออกอากาศทางช่อง 11 ในช่วงปี พ.ศ. 2550 ปัจจุบันเรียนปริญญาโท MBA ที่มหาวิทยาลัยนอร์ทกรุงเทพ ติ๊ก ชิโร่ ได้รับเกียรติให้ขับร้องเพลง SEA GAMES SFC ในพิธีเปิดการแข่งขันกีฬา ซีเกมส์ 2007 ครั้งที่ 24 ที่จังหวัดนครราชสีมาชีวิตครอบครัว ชีวิตครอบครัว. ติ๊ก ชิโร่ มีภรรยา ชื่อ อ้อ - พรรทิรา นันทเสน มีบุตรสาว 2 คน ชื่อ ชาเม - ชามันดา นันทเสน และ ยาหยี - เลอทีญา นันทเสน ด้านธุรกิจส่วนตัว ได้ทำร้านโดนัท DO DEE DOUGH (โด.ดี.โด) โดนัทสูตรน้ำตาลน้อย ตั้งแต่ปี พ.ศ. 2550ประวัติการศึกษาประวัติการศึกษา. - โรงเรียนอนุบาลอังคณานุกูล อ.สูงเนิน จ.นครราชสีมา - โรงเรียนวัดสระแก้ว อ.เมือง จ.นครราชสีมา - โรงเรียนไทยวิจิตรศิลป อาชีวะ - โรงเรียนราชสีมาวิทยาลัย อ.เมือง จ.นครราชสีมา - มหาวิทยาลัยเทคโนโลยีราชมงคลอีสาน นครราชสีมา คณะศิลปกรรม - ปริญญาตรี มหาวิทยาลัยราชภัฎสวนสุนันทา สาขารัฐประศาสนศาสตร์ - สำเร็จหลักสูตร พ.ส.บ. พัฒนาสื่อสัมพันธ์สำหรับนักบริหาร กองทัพอากาศ 2551 - ว่าที่ พันเอก พิเศษ สำเร็จหลักสูตร ผ.ก.ร. ผู้กำกับกำลังสำรองแห่งประเทศไทย - ปริญญาโท มหาวิทยาลัยธรรมศาสตร์ สาขารัฐประศาสนศาสตร์ (EPA) 2553 - ปริญญาโท มหาวิทยาลัยนอร์ทกรุงเทพ สาขาบริหารธุรกิจ (MBA) 2553 - ปริญญาเอก มหาวิทยาลัยกรุงเทพธนบุรี สาขารัฐประศาสนศาสตร์ (DPA) 2554ผลงานผลงานเพลงผลงาน. ผลงานเพลง. - ในนามวงพลอย - อัลบั้ม วงพลอย ชุดที่ 1 สุภาพบุรุษนักฝัน (2530) - อัลบั้ม วงพลอย ชุดที่ 2 สมาคมคนเจ็บๆ (2531) - อัลบั้ม วงพลอย ชุดที่ 3 พลอยชุด 3 (2532) - ผลงานอัลบั้มเดี่ยว - อัลบั้ม โชะ ไชโย (สังกัด นิธิทัศน์ โปรโมชั่น) (2533) - อัลบั้ม เต็มเหนี่ยว (สังกัด นิธิทัศน์ โปรโมชั่น) (2535) - อัลบั้ม ยินดีต้อนรับ (สังกัด นิธิทัศน์ โปรโมชั่น) (2536) - อัลบั้ม ซ.ต.พ. (Q.E.D.) (ซึ่งต้องพิสูจน์) (สังกัด นิธิทัศน์ โปรโมชั่น) (2537) - อัลบั้ม ติ๊กเบอร์ 5 (มหาชน) (สังกัด นิธิทัศน์ โปรโมชั่น) (2539) - อัลบั้ม ย้อนยุคใหม่ (สังกัด นิธิทัศน์ โปรโมชั่น) (2540) - อัลบั้ม โช๊ะ ลูกทุ่ง 1 2 3 (สังกัด โอเอฟ) (2541) - อัลบั้ม โบราณแมน (สังกัด มอร์ มิวสิค ในเครือบริษัท จีเอ็มเอ็ม แกรมมี่) (2548)- เพลงอื่นๆ - เพลง ใจจะทน เพลงประกอบละคร อวสานเซลส์แมน (พ.ศ. 2530) - เพลง วิมานมะพร้าว, ประคับประคอง เพลงประกอบละคร วิมานมะพร้าว (พ.ศ. 2537) - เพลง กำเนิดโลก เพื่อ โรงละคร อลังการ เมืองพัทยา พ.ศ. 2548 - เพลง R. M. U. T. I. เพื่อ มหาวิทยาลัยราชมงคลอิสาน พ.ศ. 2552 - เพลง ตั๊ดสู้ฟุด เพลงประกอบภาพยนตร์ ตั๊ดสู้ฟุด (พ.ศ. 2550) - เพลง spirit friendship and celebration เพื่อมหกรรมกีฬาแห่งเอเชียตะวันออกเฉียงใต้ (ซีเกมส์) พ.ศ. 2550 - เพลง ขยับ = ออกกำลังกาย เพื่อ สำนักงานกองทุนสนับสนุนการส่งเสริมสุขภาพ (ส.ส.ส.) พ.ศ. 2550 - เพลง ออกกำลังยกกำลังสอง เพื่อ สำนักงานกองทุนสนับสนุนการส่งเสริมสุขภาพ (ส.ส.ส.) พ.ศ. 2552 - เพลง (เต้นเต้นเต้น) เพื่อ โครงการเพื่อสุขภาพ โรงพยาบาล กล้วยน้ำไท พ.ศ. 2551 - เพลง คนไทยรักสายส่ง เพื่อ การไฟฟ้าฝ่ายผลิต ป้องกันการทำลายทรัพย์สินราชการ - เพลง เพื่อนแก้ว เพื่อ รายการเพื่อนแก้ว ทาง ช่อง 9 โมเดิร์นไนน์ทีวี - เพลง เพื่อนซี้ผีเพี้ยน เพื่อ รายการ เพื่อนซี้ผีเพี้ยน ทาง ช่อง 7 - เพลง คนต้นแบบ เพื่อ รายการ คนต้นแบบ ทางช่อง 5 - เพลง พระมหาชนก เพื่อ รายการ พระมหาชนก ทางช่อง 5 - เพลง ศีลห้า เพื่อ ทีวี ช่อง 9 โมเดิร์นไนน์ทีวี - เพลง Say yes for children เพื่อ องค์การยูนิเซฟ - เพลง Say yes for children เพื่อ องค์การ สหประชาชาติ - เพลง Child line เพื่อ โครงการสายด่วนเด็ก 1387 - เพลง ดูดม ด๋าวดาว เพื่อ การแสดง เดี่ยว 7 อุดมแต้พานิช - เพลง สรรเสริญพระบารมี เพื่อ การแสดง เดี่ยว 7.5 อุดมแต้พานิช - เพลง ดิ้น เพลงที่ถูกรับเชิญ เป็นเพลงของ Funky Burger - เพลง สองรักสองวิญญาณ เพลงประกอบละคร 2 รัก 2 วิญญาณ (พ.ศ. 2558)- ผลงานการแต่งเพลง - แต่งเพลง จูนหัวใจ ขับร้องโดย กัญญาณี มุจจลินทร์กุล เพลงประกอบละคร วิมานมะพร้าว (พ.ศ. 2537) - แต่งเพลง น้านา / แต่งเพลง ก็ดี แก่ ธงไชย แมคอินไตย์ ในอัลบั้ม ธงไชย วิลเลจ พ.ศ. 2550 - แต่งเพงเพลง บ้านนี้มีดาว แก่ รายการบ้านนี้มีดาว ของ บ.เอ็กแซก พ.ศ. 2552 - แต่งเพลง ไทยแลนด์ เกมโชว์ เพื่อ บริษัท โชว์โนลิมิต พ.ศ. 2553 You Are The Best - แต่งเพลง พิธี เปิดและปิด กีฬาแห่งชาติ ขอนแก่นเกมส์ พ.ศ. 2555 - แต่งเพลง น้ำท่วมไม่มิดใจจาก 32 ศิลปิน เพื่ออุทิศให้ผู้ประสบอุทกภัย น้ำท่วมใหญ่ พ.ศ. 2554 - แต่งเพลง ไทยแลนด์ เกมโชว์ เพื่อ บริษัท โชว์โนลิมิต พ.ศ. 2554 My New Land - แต่งเพลง ไทยแลนด์ เกมโชว์ เพื่อ บริษัท โชว์โนลิมิต พ.ศ. 2553 You Are The Best - แต่งเพลง พิธีเปิดขอนแก่นเกมส์ เพื่อ การแข่งขัน กีฬาแห่งชาติ ขอนแก่นเกมส์ พ.ศ. 2555 - แต่งเพลง พิธีปิดขอนแก่นเกมส์ เพื่อ การแข่งขัน กีฬาแห่งชาติ ขอนแก่นเกมส์ พ.ศ. 2555 - แต่งเพลง กระทืบแบคทีเรีย จาก 300 ศิลปินและนักจิตอาษา เพื่ออุทิศให้ผู้ประสบอุทกภัย น้ำท่วมใหญ่ พ.ศ. 2555 - แต่งเพลงแก่ การรณรงค์ ปณิธานล้านหัวใจ รักษ์วินัยจราจร การขับขี่อย่างปลอดภัย กทม. พ.ศ. 2555 - แต่งเพลงแก่ การรณรงค์ 9 ความปลอดภัย กรมแรงงาน พ.ศ. 2555 - แต่งเพลงแก่ การรณรงค์วันช้างไทย รักช้าง พาช้างกลับบ้าน กรมท่องเที่ยว กระทรวงท่องเที่ยวและการกีฬา พ.ศ. 2556 - แต่งเพลงแก่ ครูอ้อย ร่วมมือร่วมใจ เพื่อความสุขของประชาชนคนทั่วไป แฮปปี้ สปิน Happy Spin พ.ศ. 2556 - แต่งเพลงแก่ การรณรงค์ความปลอดภัย ในเทศกาล สงกรานต์ นุ่งเยอะ ห่มเยอะ บริษัท เทสโก้โลตัส พ.ศ. 2556ละครโทรทัศน์ละครโทรทัศน์. - ละครโทรทัศน์ ผีขี้เหงา (2534) ออกอากาศทาง ช่อง 3 - ละครโทรทัศน์ วิมานมะพร้าว (2537) ออกอากาศทาง ช่อง 7 - ละครโทรทัศน์ ศิลามณี (2537) ออกอากาศทาง ช่อง 7 (นักแสดงรับเชิญ) - ละครโทรทัศน์ ยอดตำรวจหญิง (2538) ออกอากาศทาง ช่อง 7 - ละครโทรทัศน์ 111 (2539) ออกอากาศทาง ช่อง 7 - ละครโทรทัศน์ แม่ปูไข่ (254x) ออกอากาศทาง ช่อง 5 - ละครโทรทัศน์ อุบัติเหตุ (2541) ออกอากากาศทาง ช่อง 3 - ละครโทรทัศน์ ม่วยจ๋า (2541) ออกอากากาศทาง ช่อง 7 - ละครโทรทัศน์ รักสองภพ (2542) ออกอากาศทาง ช่อง 7 - ละครโทรทัศน์ โซดากับชาเย็น (2542) ออกอากาศทาง ช่อง 5 - ละครโทรทัศน์ นังเหมียวย้อมสี (2545) ออกอากาศทาง ช่อง 3 - ละครโทรทัศน์ รักซึมลึก (2543) ออกอากาศทาง ช่อง 7 - ละครโทรทัศน์ เจ้าชายหัวใจเกินร้อย (2545) ออกอากาศทาง ช่อง 7 - ละครโทรทัศน์ ผีขี้เหงา (2545) ออกอากาศทาง ช่อง 7 - ละครโทรทัศน์ ทับเทวา (2546) ออกอากาศทาง ช่อง 7 - ละครโทรทัศน์ อุ่นไอรัก (2547) ออกอากาศทาง ช่อง 7 - ละครโทรทัศน์ นางสาวจริงใจกับนายแสนดี (2547) ออกอากาศทาง ช่อง 7 - ซิทคอม กลิ้งไว้ก่อนพ่อสอนไว้ (2547) ออกอากาศทาง ช่อง 7 - ละครโทรทัศน์ สาวน้อยร้อยล้าน (2549) ออกอากาศทาง ช่อง 7 - ละครโทรทัศน์ ลอดลายมังกร (2549) ออกอากาศทาง ช่อง 5 - ละครโทรทัศน์ ดวง (2549) ออกอากาศทาง ช่อง 7 - ละครโทรทัศน์ ตะวันรุ่งที่ทุ่งกระทิง (2549) ออกอากาศทาง ช่อง 7 - ละครโทรทัศน์ ทาสรักทระนง (2550) ออกอากาศทาง ช่อง 5 - ละครเทิดพระเกียรติฯ เรื่อง ลูกระนาด (2550) ออกอากาศทาง ช่อง 7 - ซิทคอม หมอชิตสะกิดรัก (2551) ออกอากาศทาง ช่อง 7 - ละครโทรทัศน์ สะใภ้พญายม (2555) ออกอากากาศทาง ช่อง 3 - ละครโทรทัศน์ คุณชายรณพีร์ (2556) ออกอากาศทาง ช่อง 3 - ละครโทรทัศน์ ฟ้าจรดทราย (2556) ออกอากาศทาง ช่อง 7 - ละครโทรทัศน์ ซินเดอเรลล่ารองเท้าแตะ (2556) ออกอากาศทาง ช่อง 7 - ซิทคอม รักเต็มบ้าน (2557) ออกอากาศทาง ช่อง7 - ละครโทรทัศน์ มนตร์กาลบันดาลรัก (2561) ออกอากาศทาง ช่อง 7ภาพยนตร์และละครเวทีภาพยนตร์และละครเวที. - เฉิ่มเฉิ่มแล้วก็ฉ่ำ (2535) - เท่ ส้ม อ๋อง (2535) - กองพันทหารเกณฑ์ ตอน แนวรักริมฟุตบาธ (2539) - ผู้หญิง 5 บาป (2545) (รับเชิญ) - หลบผี ผีไม่หลบ (2546) - ละครเวที ทิ้งจักรมารักกันเถอะ (2549) - บอดี้การ์ดหน้าเหลี่ยม 2 (2550) (รับเชิญ) - เชร็ค 3 (2550) (พากษ์เสียงเชร็ค ภาษาไทย) - ละครเวที ลูกคุณหลวง (2550) - ละครเวที แม่นาคพระโขนง เดอะมิวสิคัล (2552) - ผีตุ๋มติ๋ม (2552) (รับเชิญ) - อีเห็ดสดเผด็จศึก (2553)พิธีกรรายการโทรทัศน์พิธีกรรายการโทรทัศน์. - รายการ ป๊อก ป๊อก ป๊อก ออกอากาศทางช่อง 7 - รายการ เพื่อนแก้ว ออกอากาศทางช่อง 9 - พิธีกรพิเศษร่วมกับ จี-จูเนียร์ รายการพิเศษ ฮัลโหลวันหยุด (พ.ศ. 2550) ออกอากาศทางช่อง 7 - รายการ แหล ออกอากาศทางช่อง 3 / ทรูเฮฮา ทรูวิชั่นส์ ช่อง 66 เป็นพีธีกรร่วมกับ เจี๊ยบ เชิญยิ้ม - รายการ ไต๋ ต่อ แต้ม ออกอากาศทาง ททบ.5 - รายการ ชุมชนคนแชร์ ออกอากาศทาง ไทยรัฐทีวี (13 กรกฎาคม - 29 กันยายน พ.ศ. 2558)รางวัลที่เคยได้รับรางวัลที่เคยได้รับ. - รางวัลมือกลองยอดเยี่ยมแห่งประเทศไทย จากสมาคมดนตรีแห่งประเทศไทย พ.ศ. 2527 - รางวัลโปรดิวเซอร์ยอดเยี่ยม จากสีสันอวอร์ด พ.ศ. 2535 - รางวัลนักร้องชายยอดเยี่ยม จากสีสันอวอร์ด พ.ศ. 2536 - รางวัลเมขลา ครั้งที่ 14 ประจำปี พ.ศ. 2537 นักแสดงสมทบชายดีเด่น จากละครเรื่อง วิมานมะพร้าว</doc>
