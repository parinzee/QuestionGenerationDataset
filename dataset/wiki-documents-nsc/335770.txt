<doc id="335770" url="https://th.wikipedia.org/wiki?curid=335770" title="บิกตอร์ บัลเดส">บิกตอร์ บัลเดส บิกตอร์ บัลเดส อาร์ริบัส (, ) เกิดเมื่อวันที่ 14 มกราคม ค.ศ. 1982 เป็นนักอดีตฟุตบอลอาชีพชาวสเปน เคยเล่นในตำแหน่งผู้รักษาประตู ก่อนที่จะร่วมทีมบาร์เซโลนาในฤดูกาล 2002-03 บัลเดสเคยอยู่กับทีมเยาวชนของบาร์เซโลนา และบาร์เซโลนาชุดเบ มาก่อน โดยเซ็นสัญญากับสโมสรฟุตบอลบาร์เซโลนา จนถึงปี ค.ศ. 2014 ในต้นปี ค.ศ. 2015 บัลเดสได้ย้ายไปร่วมทีมแมนเชสเตอร์ยูไนเต็ด ในพรีเมียร์ลีก อังกฤษ ในแบบไม่มีค่าตัว ด้วยสัญญา 18 เดือน หลังจากในเดือนตุลาคม ปี ค.ศ. 2014 ได้เคยร่วมฝึกซ้อมกันมาก่อน บัลเดสได้เล่นให้กับแมนเชสเตอร์ยูไนเต็ดเป็นครั้งแรก ในพรีเมียร์ลีกฤดูกาลเดียวกันเมื่อวันที่ 17 พฤษภาคม ค.ศ. 2015 ที่สนามโอลด์แทรฟฟอร์ด ในนัดที่พบกับอาร์เซนอล เมื่อลงเป็นตัวสำรองแทนดาบิด เด เฆอา ที่ถูกเปลี่ยนตัวออกในนาทีที่ 74 ในขณะนั้นแมนเชสเตอร์ยูไนเต็ดนำอยู่ 1-0 แต่ในนาทีที่ 82 ทีโอ วอลคอตต์ ได้เตะลูกแฉลบตัวของไทเลอร์ แบล็กเก็ตต์ กองหลังของแมนเชสเตอร์ยูไนเต็ดเอง เข้าประตูไป ทำให้จบการแข่งขันเสมอไป 1-1 แต่สถานการณ์กับแมนเชสเตอร์ยูไนเต็ดนั้น บัลเดสไม่มีโอกาสได้ลงเล่นเป็นตัวจริง ซ้ำยังมีปัญหาขัดใจกับลูวี ฟัน คาล ผู้จัดการทีมอีก เมื่อฟัน คาลต้องการให้บัลเดสลงเล่นให้ทีมที่อายุต่ำกว่า 21 ปี แต่บัลเดสปฏิเสธ จนกระทั่งสิ้นฤดูกาล ได้มีโอกาสเจรจาเรื่องการย้ายสโมสรกับเบชิกทัชในซือเปร์ลีก ตุรกี แต่ก็ไม่สำเร็จ จึงไม่ได้ย้ายสโมสร</doc>
