<doc id="761431" url="https://th.wikipedia.org/wiki?curid=761431" title="เจิร์จ แกโด">เจิร์จ แกโด เจิร์จ แกโด () นักมวยสากลสมัครเล่นชาวฮังการี เกิดเมื่อ 23 เมษายน พ.ศ. 2492 ที่บูดาเปสต์ ประเทศฮังการี ติดทีมชาติฮังการีเข้าแข่งขันกีฬาโอลิมปิกในรุ่นไลต์ฟลายเวตถึง 4 ครั้ง คือ พ.ศ. 2511 ที่เม็กซิโก พ.ศ. 2515 ที่เยอรมนีตะวันตก พ.ศ. 2519 ที่แคนาดา และ พ.ศ. 2523 ที่มอสโก ในพ.ศ. 2511 แกโดตกรอบแรก แพ้โจเซฟ ดอโนวัน จากออสเตรเลียตกรอบแรก เมื่อ 13 ตุลาคม ส่วนใน พ.ศ. 2515 แกโดประสบความสำเร็จมากที่สุด รอบแรก ชนะอาร์เอสซี สุรพงษ์ ศรีภิรมย์ จากไทย เมื่อ 28 สิงหาคม รอบสอง ชนะเดนนิส ทอลบอต จากออสเตรเลีย เมื่อ 4 กันยายน รอบ 8 คนสุดท้าย ชนะวลาดีมีร์ อีวานอฟ จากสหภาพโซเวียต เมื่อ 7 กันยายน รอบรองชนะเลิศ ชนะแรล์ฟ เอฟวันส์ จากสหราชอาณาจักร เมื่อ 8 กันยายน และในรอบชิงชนะเลิศ ชนะคิม อู-กิล จากเกาหลีเหนือ เมื่อ 10 กันยายน ได้เหรียญทอง ใน พ.ศ. 2519 แกโดขึ้นชกในรอบแรก ชนะอาร์เอสซี ซาเยด บาชีรี จากอิหร่าน ยก 2 เมื่อ 19 กรกฎาคม รอบสอง ชนะคะแนน เซอร์ดัมเบียน บัตซึก จากมองโกเลีย เมื่อ 23 กรกฎาคม รอบ 8 คนสุดท้าย แพ้พเยาว์ พูลธรัตน์ จากไทย เมื่อ 27 กรกฎาคม ตกรอบ ส่วนใน พ.ศ. 2523 แกโดได้บายในรอบแรก รอบสอง ชนะชาลส์ ลูบุลวา จากยูกันดา เมื่อ 25 กรกฎาคม รอบสาม แพ้อิโปลิโต ราโมส จากคิวบาเมื่อ 29 กรกฎาคม ไม่ได้เหรียญรางวัลอีกเช่นกัน</doc>
