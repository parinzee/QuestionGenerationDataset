<doc id="630849" url="https://th.wikipedia.org/wiki?curid=630849" title="Intermetamorphosis">Intermetamorphosis Intermetamorphosis (หมายความว่า อาการหลงผิดว่าเปลี่ยนรูปร่าง) เป็นกลุ่มอาการระบุผิดเพราะหลงผิด (delusional misidentification syndrome) ซึ่งสัมพันธ์กับภาวะเสียการระลึกรู้ (agnosia) อาการหลักก็คือคนไข้เชื่อว่า สามารถเห็นคนอื่นเปลี่ยนไปเป็นอีกคนหนึ่งทั้ง ๆ ที่มีรูปร่างต่างกันมีบุคลิกต่างกัน ภาวะนี้มักเกิดร่วม (comorbidity) กับความผิดปกติทางประสาท (neurological disorder) หรือความผิดปกติทางจิต (mental disorder) อื่น ๆ มีตัวอย่างจากเอกสารทางการแพทย์เป็นผู้ชายผู้รับวินิจฉัยว่ามีโรคอัลไซเมอร์ หลังจากนั้น เขาก็ถือเอาภรรยาของตนผิดว่าเป็นมารดาที่เสียชีวิตไปแล้ว และหลังจากนั้นว่าเป็นพี่สาวน้องสาว แล้วอธิบายว่า ตนไม่เคยแต่งงาน หรือไม่ก็ว่า ภรรยาของตนได้หนีไปแล้ว ต่อจากนั้นอีก เขาก็ถือเอาลูกชายของตนผิดว่า เป็นพี่ชายน้องชาย และถือเอาลูกสาวว่าเป็นพี่สาวน้องสาวอีกคนหนึ่ง ไม่มีการวินิจฉัยว่า ชายผู้นี้มีภาวะเสียการระลึกรู้ทางตา (visual agnosia) หรือภาวะไม่รู้ใบหน้า (prosopagnosia) เพราะว่า การระบุบุคคลผิด ๆ เช่นนี้เกิดขึ้นแม้ในการคุยโทรศัพท์ หลาย ๆ ครั้ง คนไข้ได้ถือเอาโรงพยาบาลผิดว่าเป็นคริสต์ศาสนสถานที่เขาเคยไป P. Courbon และ J. Tusques อธิบายถึงความผิดปกตินี้เป็นครั้งแรกในวารสาร Annales Medico-Psychologiques ฉบับที่ 14 หน้า 401-406 ในบทความ Illusions d'intermétamorphose et de la charmeเชิงอรรถและอ้างอิง</doc>
