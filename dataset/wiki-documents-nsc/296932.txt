<doc id="296932" url="https://th.wikipedia.org/wiki?curid=296932" title="การเจียระไนเพชร">การเจียระไนเพชร การเจียระไนเพชร ถูกริเริ่มโดยชาวเยอรมัน ในปี ค.ศ. 1375 ในแง่ของคำ เจียระไนนี้ให้ความหมายได้สองแบบคือ ทางหนึ่งหมายถึงรูปร่างของอัญมณีที่ถูกเจียระไนขึ้น เช่น รูปทรงกลม รูปทรงไข่ เป็นต้น ส่วนอีกทางหนึ่งหมายถึงรูปร่างของการเจียระไนเหลี่ยมมุม ซึ่งราคาก็จะแปรตามคุณภาพของการเจียระไนนี้เอง ร้านเจียระไนเพชรเจ้าใหญ่เจ้าแรกตั้งขึ้นใน คริสต์ศตวรรษที่ 14 มีชื่อว่า Point Cut พวกเขานี่เองที่เป็นคนคิดค้นการเจียระไน ตามรูปผลึกของเพชร ซึ่งทำให้สูญเสียเนื้อเพชรน้อยที่สุด (เรียกว่าการเจียระไนแบบ บริเลี่ยน)การเจียระไน การเจียระไน. การเจียระไน เพชร หรือ พลอยมี 4 รูปแบบหลัก ดังนี้คือ1. Brilliant -Cuts 2. Step-Cuts 3. Mixed-Cuts 4. Fancy-Cutsขั้นตอนการเจียระไน ขั้นตอนการเจียระไน. โดยทั่วไปแล้ว การเจียระไนเพชรแบบ บริเลี่ยน (Brilliant Cut) ถือเป็นที่นิยม และเป็นรูปแบบสากลในตลาดการค้าขาย อัญมณี ส่วนหนึ่งเนื่องจากเป็นการเจียระไนที่สูญเสียเนื้อเพชรน้อยที่สุด และทำให้เพชรมีไฟสวยที่สุด แบ่งออกเป็น 4 ขั้นตอนหลัก คือ- เตรียมเพชรดิบ รูปทรง Octahedron (เป็นรูปทรงที่พบปกติอยู่แล้ว) ที่คัดแยกขนาด ,น้ำหนัก (กะรัต) ,สี และ คุณภาพเรียบร้อยแล้ว - ตัดเพชรออกเป็น 2 ส่วน แม้ว่าเพชรจะเป็นวัตถุที่แข็งที่สุด (แข็ง 10 ตามโมห์สเกล) แต่เราก็สามารถใช้ เพชรตัดเพชร ในทิศทางที่โครงสร้างภายในของเพชรอ่อนที่สุดได้ เราจะตัดให้ได้เพชรออกมาสองชิ้น ที่มีขนาดต่างกัน เครื่องมือ และ อุปกรณ์ในการตัดเพชร คือ ใบเลื่อย (อย่างบาง), ผงเพชร และ น้ำมันอินสีด การทำงานคือ ใส่ผงเพชรไปที่ใบเลื่อยแล้วตามด้วย น้ำมันอินสีดอีกชั้น เมื่อ ใบเลื่อยทำงาน หมุนตัดเข้าไปในเนื้อเพชร ผงเพชรจากการที่เพชรถูกตัดจะไปติดอยู่กับน้ำมันอินสีด ทำให้ปริมาณผงเพชรเดิมมีมากขึ้นเรื่อยๆ เป็นเช่นนี้ไปจนกระทั่ง เพชรถูกแยกออกเป็น 2 ส่วน - เกลา หรือ ขึ้นทรงให้ได้เพชร (ดังภาพ) โดยใช้เครื่องกลึง หรือ ขึ้นรูปร่างคร่าวๆตามการออกแบบที่วางไว้ การเกลาคือการตัดส่วนที่แหลมออกไป ให้ได้เพชรที่มีความกลมมนตามแบบที่สุด - การเจียระไน หรือ การขึ้นเหลี่ยม เป็นขั้นตอนที่ต้องอาศัยความชำนาญและ ความละเอียดที่สุด การขึ้นเหลี่ยมมุมให้กับเพชรนั้น อาศัยอุปกรณ์เครื่องมือเช่นเดียวกับ การตัดเพชร แต่จะมีอุปกรณ์เสริมซึ่งเรียกว่า ตุ๊กตา เป็นเครื่องที่ช่วยให้สามารถเจียระไนได้เหลี่ยมมุมที่มี สมมาตรแม่นยำ การเจียระไน แบบ บริเลี่ยน ขั้นแรก เริ่มเจียระไนที่ด้านบนสุด ให้เรียบและสม่ำเสมอกันก่อน (เรียกว่า Table) หลังจากนั้นจึงค่อยเริ่มเจียระไน ส่วนก้นเพชร (เรียก Pavilion) แล้วจึงค่อยเจียระไนส่วนบนอีกที (เรียกว่า Crown) ซึ่งการเจียระไนส่วนบนนี้จะส่งผลให้ เหลี่ยมมุมของด้านก้นเพิ่มขึ้นด้วย จุดสุดท้ายที่เกิดขึ้นในการเจียระไนเพชรคือ หน้าตัด เล็กๆใกล้ๆยอดแหลมตรงก้นเพชร (เรียกว่า Culet) การเจียระไนเพชร แบบ บริเลี่ยน ที่สมบูรณ์แบบนั้นจะต้องนับหน้าตัดได้ 54 หน้า โดยนับรวมทั้ง Culet และ Table ด้วย และ ได้เหลี่ยมมุมตามแบบมาตรฐานสากล ซึ่งจะทำให้เพชรมีไฟสวยที่สุด ขั้นตอนนี้จึงเป็นขั้นตอนที่ละเอียดอ่อน และ ผู้ปฏิบัติงานจะต้องมีความช่ำชอง มีประสบการณ์หลายปีจึงจะมีคุณสมบัติในการทำงานนี้ เนื่องจาก ความผิดพลาดจากการเจียระไน ในเพชรหนึ่งก้อน อาจก่อให้เกิดความเสียหายมูลค่าหลายล้าน- ขัดเงาเครื่องมือเครื่องมือ. - ใบเลื่อย (Lathe) - น้ำมันลินสีด (Linseed Oil) - ผงเพชร (Diamond Dust)</doc>
