<doc id="306210" url="https://th.wikipedia.org/wiki?curid=306210" title="นภัทร อินทร์ใจเอื้อ">นภัทร อินทร์ใจเอื้อ นภัทร อินทร์ใจเอื้อ (ชื่อเดิม: ชนินทร์ อินทร์ใจเอื้อ； ชื่อเล่น: กัน เป็นนักร้องชาวไทย ซึ่งเป็นที่รู้จักจากการได้รับตำแหน่งชนะเลิศการแข่งขันรายการเดอะสตาร์ ค้นฟ้าคว้าดาวปี 6(2553) และเป็น 1 ใน 3 คนของแก๊งอสรพิษซึ่งเกิดจากการรวมตัวกันในช่วงแข่งขันรายการเดอะสตาร์และยังคงคบหาสนิทสนมกันจนมาถึงปัจจุบัน อันประกอบไปด้วย ภาคิน คำวิลัยศักดิ์ และ เรืองฤทธิ์ ศิริพานิช, ได้รับรางวัลมณีเมขลาดีเด่นยอดนิยม ประเภท ดารานำชายดีเด่นยอดนิยมจากผลงานละครเรื่องแรกในชีวิตของเขา"เรือนแพ"(2554), รับบทคุณเปรม(วัยหนุ่ม) ในละครเวทีเรื่อง สี่แผ่นดิน เดอะมิวสิคัล(2554-2555/2557/2560), รับบทพัดใน ลมหายใจ เดอะมิวสิคัล(2559), ร้องเพลงประกอบภาพยนตร์ แผลเก่า(2557), คมชัดลึก อวอร์ด ครั้งที่ 12 สาขายอดนิยมขวัญใจมหาชนฝ่ายชาย ปี 2558, รางวัล "ลูกที่มีความกตัญญูกตเวทีอย่างสูงต่อแม่" เนื่องในวันแม่แห่งชาติ ประจำปี 2558 คัดเลือกโดยสภาสังคมสงเคราะห์แห่งประเทศไทย ในพระบรมราชูปถัมภ์, คมชัดลึก อวอร์ด ครั้งที่ 13 สาขายอดนิยมขวัญใจมหาชนฝ่ายชายปี 2559 และรางวัล เพลงประกอบละครยอดนิยม ขวัญใจมหาชน (เพลง คนไม่สำคัญ ประกอบละครบัลลังก์เมฆ) Maya Awards 2559ประวัติ ประวัติ. กันเกิดเมื่อวันที่ 23 ตุลาคม พ.ศ. 2533 จังหวัดสุพรรณบุรี เป็นบุตรคนกลางของนายชำนาญและนางวรรณา อินทร์ใจเอื้อ กันมีพี่สาวหนึ่งคนและน้องชายหนึ่งคน การศึกษา- จบการศึกษาระดับประถมศึกษาจากโรงเรียนอนุบาลพระบรมราชานุสรณ์ดอนเจดีย์ จังหวัดสุพรรณบุรี (ประธานนักเรียน) - จบการศึกษาระดับมัธยมศึกษาจากโรงเรียนสวนกุหลาบวิทยาลัย กรุงเทพมหานคร - จบการศึกษาระดับปริญญาตรี ภาคพิเศษ คณะเศรษฐศาสตร์ มหาวิทยาลัยเกษตรศาสตร์ กันฝึกร้องเพลงตั้งแต่อายุประมาณ 7 ขวบ โดยคุณพ่อชำนาญเป็นผู้สอนร้องเพลงให้ เขาประกวดในรายการ KPN Junior Award ประจำปี พ.ศ. 2543 ซึ่งในขณะนั้นมีอายุเพียง 9 ขวบ และสามารถคว้ารางวัลนักร้องยุวชนดีเด่นแห่งประเทศไทย (ประเภทเพลงไทยลูกทุ่ง) ได้สำเร็จ “รางวัลนักเรียนพระราชทาน สมเด็จพระเทพรัตนราชสุดาฯ สยามบรมราชกุมารี เมื่ออายุได้ 13 ปี สอบเข้าศึกษาต่อระดับมัธยมศึกษาจากโควตาพิเศษด้านดนตรีไทยของโรงเรียนสวนกุหลาบวิทยาลัย พ่อและแม่ส่งกันมาอาศัยอยู่ในวัดราชบุรณราชวรวิหาร ซึ่งอยู่ตรงข้ามโรงเรียน ได้อยู่ห้องนักเรียนเรียนดีรับรางวัลดีเด่นในระดับมัธยมศึกษา รับรางวัลดีเด่นในระดับมัธยมศึกษา. ในระหว่างการศึกษาในระดับมัธยมศึกษา กันได้รับรางวัลดีเด่นมากมาย ทั้งที่ได้รับจากโรงเรียนและที่ได้รับจากหน่วยงานอื่นๆ รางวัลที่ได้รับจากโรงเรียน เช่น รางวัลสุภาพบุรุษสวนกุหลาบ รางวัลนักเรียนดีเด่นด้านวิชาการ รางวัลนักเรียนดีเด่นด้านความเสียสละ และรางวัลนักเรียนดีเด่นด้านความรับผิดชอบ เป็นต้น ส่วนรางวัลที่ได้รับจากหน่วยงานอื่น เช่น รางวัลเด็กและเยาวชนดีเด่นของกระทรวงการท่องเที่ยวและกีฬา และที่เป็นความภาคภูมิใจของกันและครอบครัวอย่างยิ่ง คือการได้รับเกียรติสูงสุดในรางวัลนักเรียนพระราชทาน โดยได้รับการคัดเลือกจากกระทรวงศึกษาธิการ และได้เข้ารับพระราชทานรางวัลจากพระหัตถ์ของสมเด็จพระเทพรัตนราชสุดาฯ สยามบรมราชกุมารี รวมถึงรางวัลที่ 1 ถ้วยพระราชทานสมเด็จพระเทพรัตนราชสุดาฯ สยามบรมราชกุมารี ประเภทบรรเลงขับร้อง (วงมโหรี) ในการประกวดดนตรีไทย " ประลองเพลงประเลงมโหรี " ในนามของ วงขวัญข้าว ของโรงเรียนสวนกุหลาบวิทยาลัยเข้าสู่วงการบันเทิง เข้าสู่วงการบันเทิง. สำหรับเส้นทางการเข้าสู่วงการบันเทิงของกันนั้น เมื่อปี พ.ศ. 2552 กันได้เข้าแข่งขันในรายการ เดอะสตาร์ 5 มาก่อน ด้วยแนวเพลงลูกทุ่ง-ลูกกรุง แต่ไม่ผ่าน แม้จะเสียใจแต่กันก็ไม่ท้อถอย กันได้ฝึกฝนตนเองทางด้านการร้องเพลงจากครูสอนร้องเพลงชื่อดัง นนทิยา จิวบางป่า ซึ่งได้รับคำแนะนำและการสนับสนุนเป็นอย่างดีจาก ศุภชัย ศรีวิจิตร ผู้จัดการดาราชื่อดัง โดยฝึกหัดร้องเพลงในแนวเพลงป๊อบ จนในปี 2553 จึงได้มาประกวดอีกครั้งในรายการเดอะสตาร์ 6 และเป็นผู้ชนะเลิศพ.ศ. 2552-25532552-2553 ประกวดร้องเพลงในรายการเดอะสตาร์ ค้นฟ้าคว้าดาวปี 5-6: ก่อนเป็นแชมป์รุ่น 6 พ.ศ. 2552-2553. 2552-2553 ประกวดร้องเพลงในรายการเดอะสตาร์ ค้นฟ้าคว้าดาวปี 5-6: ก่อนเป็นแชมป์รุ่น 6. ในปี พ.ศ. 2552 กันได้เข้าประกวดร้องเพลงในรายการ เดอะสตาร์ 5 ในชื่อเดิม คือ "ชนินทร์ อินทร์ใจเอื้อ" แต่ตกรอบตัวแทนภาค จากนั้นได้ทำศัลยกรรมใบหน้าบางส่วน และเปลี่ยนชื่อเป็น "นภัทร" หลังจากนั้น ในปี พ.ศ. 2553 กันได้เข้าประกวดร้องเพลงในรายการ เดอะสตาร์ 6 และได้ผ่านเข้ารอบ 8 คนสุดท้าย โดยเมื่อสิ้นสุดการแข่งขัน กันได้คว้าตำแหน่งผู้ชนะเลิศไปครองด้วยเปอร์เซ็นต์ของคะแนนรวมทั้งหมด 61.12% นับเป็นก้าวแรกในการเข้าสู่วงการบันเทิงของเขาพ.ศ. 2553 ผลงานหลังเป็นแชมป์รุ่น 6 รายการเดอะสตาร์ ค้นฟ้าคว้าดาว พ.ศ. 2553 ผลงานหลังเป็นแชมป์รุ่น 6 รายการเดอะสตาร์ ค้นฟ้าคว้าดาว. หลังจากรายการเดอะสตาร์ 6 จบลง ชื่อของ นภัทร อินทร์ใจเอื้อ ถูกตีพิมพ์ลงบนสื่อสิ่งพิมพ์หลายฉบับด้วยกัน กันได้ให้สัมภาษณ์หนังสือพิมพ์ สื่อนิตยสารต่าง ๆ อย่างมากมาย นอกจากนี้ยังได้ถ่ายแบบลงนิตยสารหลายเล่มด้วยกัน เช่น สุดสัปดาห์ OHO () ไฮ () พลอยแกมเพชร เปรียว ผู้หญิง ขวัญเรือน กุลสตรี โคเรียน ซีรีส์ แคส () วอลลุ่ม () เธอกับฉัน เป็นต้นเพลง ระยะทำใจ, ยังไงก็รัก และ หวังดีประสงค์รัก เพลง ระยะทำใจ, ยังไงก็รัก และ หวังดีประสงค์รัก. กันมีผลงานเพลงชิ้นแรก ในอัลบั้มเดอะสตาร์ 6 คือเพลง ระยะทำใจ นอกจากนี้แล้วกันยังได้มีผลงานมิวสิกวิดีโอครั้งแรก เพลง ระยะทำใจ และรวมถึงมิวสิกวิดีโอเพลง ยังไงก็รัก ที่ถ่ายทำร่วมกับเพื่อนๆ อีก 7 คน คือ ริท เรืองฤทธิ์, โตโน่ ภาคิน, เซน กรรฐกรฐ์, เกศ จิณภัค, เกรซ รัชย์ณมณทร์, ไอซ์ ณัฐพัชร์ และ เก่ง วาโย และกันได้ปล่อยเพลงที่ 2 เพลง หวังดีประสงค์รัก จากอัลบั้ม Vietrio & Friendsอัลบั้ม กันเอง อัลบั้ม กันเอง. ในวันที่ 25 พฤศจิกายน 2553 อัลบั้ม กันเอง อัลบั้มเดี่ยวครั้งแรกในชีวิตของกัน ได้วางแผงเป็นวันแรก เพลงในอัลบั้มที่ได้รับการโปรโมตได้แก่ เฮ้อ เพลงที่ 3 ในชีวิตของกัน เพลงที่ 4 เพลง กันเอง เพลงที่ 5 เพลง ปลุกฉันได้ไหมพ.ศ. 2554ละครเรื่องเรือนแพ พ.ศ. 2554. ละครเรื่องเรือนแพ. ละครเรื่องเรือนแพออกอากาศเมื่อวันที่ 20 มิถุนายน - 9 สิงหาคม พ.ศ. 2554 เป็นผลงานละครเรื่องแรกในชีวิตของเขา มีความยาว 30 ตอน กำกับการแสดงโดย สันต์ ศรีแก้วหล่อ เป็นเรื่องราวโศกนาฏกรรมของเพื่อนรัก ที่สุดท้ายมิตรภาพ ความรัก และความผูกพันของเพื่อนต้องแตกหักลงในที่สุด ซึ่งแสดงร่วมกับ ภาคิน คำวิลัยศักดิ์, ยุกต์ ส่งไพศาล และบุษกร ตันติภนา ซึ่งกันได้ร้องเพลงเรือนแพ เพลงอมตะประกอบละครเรือนแพด้วย ละครเรื่องนี้ถือว่าประสบความสำเร็จในด้านรางวัลเพราะได้รับรางวัลเมขลา ครั้งที่ 24 ประจำปี 2554 จำนวน 2 รางวัล คือรางวัลมณีเมขลาดีเด่นยอดนิยม ประเภท ดารานำชายดีเด่นยอดนิยม (นภัทร อินทร์ใจเอื้อ) และรางวัล มณีเมขลาดีเด่นยอดนิยม ประเภท ละครดีเด่นยอดนิยม (เรือนแพ) และส่งให้ภาคิน คำวิลัยศักดิ์ คว้ารางวัลนักแสดงนำชายดีเด่น จากเวทีรางวัลโทรทัศน์ทองคำ ครั้งที่ 26 อีกด้วยถึงไหนถึงกัน คอนเสิร์ต ถึงไหนถึงกัน คอนเสิร์ต. 24 - 25 กันยายน 2554 กันเปิดคอนเสิร์ตเดี่ยวเต็มรูปแบบครั้งแรกในชีวิต จำนวน 2 รอบ ณ รอยัลพารากอนฮอลล์ ด้วยเพลงเพราะกว่า 30 เพลง กันเป่าขลุ่ยโชว์เพลง “น้ำตาแสงใต้”, ชวน สน ส่งไพศาล มาบรรเลงเปียโนเพราะๆ ร้องเพลง “แค่คิดถึงกัน”, ครวญเพลง“เรือนแพ”กับคุณอาชรินทร์ นันทนาคร, ควงมัดหมี่-พิมพ์ดาว นางเอกคู่ขวัญจากละครเวที “สี่แผ่นดิน เดอะมิวสิคัล” มาโชว์เพลงซึ้ง “คิดถึง”, ดวลเมดเล่ย์ลูกทุ่งเมืองสุพรรณกับสาว เปา-เปาวลี, ฮากับ 3 หนุ่ม กัน-ริท-โตโน่ ที่งัดมุกเด็ดๆ มาเผากันเองบนเวที และปิดท้ายคอนเสิร์ตในเพลงซึ้งๆ “พยุง” และ “ข้างๆ หัวใจ” เพื่อขอบคุณแฟนๆละครเวทีเรื่อง สี่แผ่นดิน เดอะมิวสิคัล ละครเวทีเรื่อง สี่แผ่นดิน เดอะมิวสิคัล. เปิดการแสดง 30 พฤศจิกายน 2554 ถึง 24 มีนาคม 2555 จำนวน 101 รอบการแสดง ที่โรงละคร เมืองไทยรัชดาลัย เธียเตอร์ ละครเวทีที่ได้ถ่ายทอดความจงรักภักดีเรื่องหนึ่งที่ยังอยู่ในความทรงจำของประชาชนชาวไทย ผลงานละครเวทีเรื่อง สี่แผ่นดิน เดอะมิวสิคัล เป็นการเผยแพร่พระราชกรณียกิจของพระมหากษัตริย์ ให้ปวงชนชาวไทยได้ระลึกและตระหนักถึงพระมหากรุณาธิคุณที่ทุกพระองค์ทรงมีต่อพสกนิกรชาวไทย รวมถึงเพื่อร่วมฉลอง 100 ปีชาตกาลหม่อมราชวงศ์คึกฤทธิ์ ปราโมช ผู้ประพันธ์ และเป็นส่วนหนึ่งของผลงานเทิดพระเกียรติ เนื่องในพระราชพิธีมหามงคลเฉลิมพระชนมพรรษา 7 รอบ 5 ธันวาคม 2554 กำกับการแสดงโดย ถกลเกียรติ วีรวรรณ กันรับบท คุณเปรม (วัยหนุ่ม) สำหรับ “แม่พลอย” ตัวละครเอกของเรื่อง (รับบทโดยสินจัย เปล่งพานิช) ชีวิตของเธอ มีเพียง “สถาบันพระมหากษัตริย์” ที่เป็นเครื่องยึดเหนี่ยวจิตใจและหัวใจที่เต็มเปี่ยมไปด้วยความจงรักภักดี ซึ่งในแต่ละรัชกาลต่างต้องประสบกับเหตุการณ์สำคัญมากมายในชีวิต เริ่มต้นเหตุการณ์เลิกทาส(รัชกาล 5) การรับอารยธรรมจากตะวันตก(รัชกาล 6) เหตุการณ์อภิวัฒน์ พ.ศ. 2475(รัชกาล 7) และสงครามโลกครั้งที่ 2(รัชกาล 8) จวบจนวาระสุดท้ายของแม่พลอยที่ได้เห็นพระบาทสมเด็จพระเจ้าอยู่หัวภูมิพลอดุลยเดช (รัชกาล 9) เสด็จฯ กลับมาเมืองไทย ระหว่างช่วงเปิดการแสดง กันได้ล้มป่วยเป็นลำไส้อักเสบ จนอาเจียนระหว่างเล่น ในช่วงเช้าของวันพุธซึ่งเป็นวันทำการแสดง ในปี พ.ศ. 2557 ทางซีเนริโอ ได้นำกลับมาจัดแสดงที่เมืองไทยรัชดาลัย เธียเตอร์อีกครั้ง เพราะเข้ากับสถานการณ์บ้านเมือง พร้อมเปลี่ยนนักแสดงใหม่เพื่อต้องการความแปลกใหม่ เริ่มแสดง 17 กรกฎาคม พ.ศ. 2557 ถึง 24 สิงหาคม พ.ศ. 2557 รวม 50 รอบ และในปี 2560 ทางซีเนริโอ ได้นำกลับมาแสดงใหม่ในช่วงเดือนสิงหาคม เริ่มแสดง วันที่ 8 สิงหาคม 2560 ถึง 10 ธันวาคม 2560 รวม 63 รอบ (โดยไม่รวมรอบ Gala) ในการนี้ สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าโปรดกระหม่อมให้ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เสด็จแทนพระองค์ทอดพระเนตรละครเวที "สี่แผ่นดิน เดอะมิวสิคัล" รอบปฐมทัศน์ วันที่ 8 สิงหาคม 2560พ.ศ. 2556ละครโทรทัศน์เรื่อง คู่กรรม พ.ศ. 2556. ละครโทรทัศน์เรื่อง คู่กรรม. ในปี พ.ศ. 2556 กันยังมีผลงานละครที่ลงจอ เรื่อง คู่กรรม บทประพันธ์ ของ ทมยันตี รับบท วนัส ซึ่งเล่นร่วมแสดงกับ สุกฤษฎิ์ วิเศษแก้ว, หนึ่งธิดา โสภณ, ปวีณา ชารีฟสกุล, โฉมฉาย ฉัตรวิไล, จุตินันท์ ภิรมย์ภักดี, สรพงษ์ ชาตรี, สุพรรษา เนื่องภิรมย์, ภูริ หิรัญพฤกษ์, อุดมพร คชหิรัญ, กลศ อัทธเสรี, เกรียงไกร อุณหะนันท์, โอลิเวอร์ พูพาร์ท, อัจฉราพรรณ ไพบูลย์สุวรรณ, เป็ด เชิญยิ้ม, รอง เค้ามูลคดี, กรุง ศรีวิไล, ไปรมา รัชตะ, นิรุตติ์ ศิริจรรยา, พงศ์สิรี บรรลือวงศ์ และนักร้องน้องใหม่จาก The Star 8 ศุภัคชญา สุขใบเย็น, อติรุจ กิตติพัฒนะ กันได้ร้องเพลงคำสัญญา(เพลงแทนความรู้สึกจากละครคู่กรรม)ออกมาในปีเดียวกันพ.ศ. 2557ร้องเพลงประกอบภาพยนตร์อมตะเรื่อง "แผลเก่า" พ.ศ. 2557. ร้องเพลงประกอบภาพยนตร์อมตะเรื่อง "แผลเก่า". 22 กรกฎาคม 2557 ภาพยนตร์อมตะเรื่อง "แผลเก่า" ของผู้กำกับ"หม่อมน้อย - หม่อมหลวง พันธุ์เทวนพ เทวกุล"ได้ "กัน - นภัทร อินทร์ใจเอื้อ" มาถ่ายทอดบทเพลงอมตะของภาพยนตร์เรื่องนี้ในเพลง "เคียงเรียม" "แสนแสบ" "สั่งเรียม" และ "ลำนำแผลเก่า"พ.ศ. 2558รายการ 4 โพดำ (4 กุมภาพันธ์ 2558 - 27 มกราคม 2559) พ.ศ. 2558. รายการ 4 โพดำ (4 กุมภาพันธ์ 2558 - 27 มกราคม 2559). ออกอากาศครั้งแรกทางช่องวันเมื่อวันพุธที่ 4 กุมภาพันธ์ 2558 เวลาออกอากาศ ทุกวันพุธ 22:20 - 23:30 น. และ 22.15 - 23.25 น.ละครทีวีเรื่องบัลลังก์เมฆ ละครทีวีเรื่องบัลลังก์เมฆ. วันที่18 พฤษภาคม พ.ศ. 2558 - 10 สิงหาคม พ.ศ. 2558 กันได้มีผลงานการแสดงละครทีวีอีกครั้ง เรื่อง บัลลังก์เมฆ รับบท ปรก รุประมาณ กำกับการแสดงโดย สันต์ ศรีแก้วหล่อ ซึ่งเล่นร่วมแสดงกับ พิยดา จุฑารัตนกุล, ศรราม เทพพิทักษ์, ปฏิภาณ ปฐวีกานต์, สมชาย เข็มกลัด, เจษฏ์พิพัฒ ติละพรพัฒน์, ณัฐจารี หรเวชกุล, จุฑาวุฒิ ภัทรกำพล, ญานนีน ภารวี ไวเกล, เรวิญานันท์ ทาเกิด เป็นต้น บท ปรก รุประมาณ เป็นลูกชายคนรองที่เกิดกับเกื้อ ปรกเป็นลูกที่เจียมเนื้อเจียมตัวและเชื่อฟังแม่เสมอ แต่สุดท้ายเขาก็ต้องขัดใจแม่เพราะแม่สั่งให้เขาเลิกคบหากับนิชา แต่ปรกยังคงดื้อดึงจนได้แต่งงานกับนิชา โดยความช่วยเหลือของพ่อเกื้อ แต่ท้ายที่สุดปานรุ้งก็ไม่ยอมรับนิชาอยู่ดีพ.ศ. 2559รายการ 4 โพดำ Super Show (7 กุมภาพันธ์ 2559 - 27 มีนาคม 2559) พ.ศ. 2559. รายการ 4 โพดำ Super Show (7 กุมภาพันธ์ 2559 - 27 มีนาคม 2559). จากรายการ 4 โพดำต่อมาเปลี่ยนชื่อรายการเป็น 4 โพดำ Super Show ออกอากาศทุกวันอาทิตย์ เวลา 20.15 - 21.45 น. ระหว่างช่วง 7 กุมภาพันธ์ 2559 - 27 มีนาคม 2559 และพักรายการไประยะหนึ่งรายการ 4 โพดำ FUN&FIN (12 มิถุนายน 2559 - 17 กรกฎาคม 2559) รายการ 4 โพดำ FUN&FIN (12 มิถุนายน 2559 - 17 กรกฎาคม 2559). ต่อมาเปลี่ยนชื่อรายการเป็น 4 โพดำ FUN&FIN ออกอากาศทุกวันอาทิตย์ เวลา 20.00 - 21.30 น. ระหว่างช่วง 12 มิถุนายน 2559 - 17 กรกฎาคม 2559 และพักรายการไประยะหนึ่งรายการ 4 โพดำ การละคร (3 ตุลาคม 2559-11 ธันวาคม 2560) รายการ 4 โพดำ การละคร (3 ตุลาคม 2559-11 ธันวาคม 2560). ต่อมาเปลี่ยนชื่อรายการเป็น 4 โพดำ การละคร ออกอากาศทุกวันจันทร์ เวลา 20.00 - 20.30 น. เริ่ม 3 ตุลาคม 2559 และตั้งแต่ 21 พฤศจิกายน 2559 เปลี่ยนเวลาออกอากาศเป็น 19.45 - 20.30 น. และตั้งแต่ 5 มิถุนายน 2560 - 18 ธันวาคม 2560 เปลี่ยนเวลาออกอากาศเป็น 19.15 - 20.00 น. และพักรายการไประยะหนึ่งลมหายใจ เดอะมิวสิคัล ลมหายใจ เดอะมิวสิคัล. ระหว่างวันที่ 4 สิงหาคม - 11 กันยายน 2559 ลมหายใจ เดอะมิวสิคัล เป็นละครเวทีในรูปแบบละครเพลง ประเภทจูคบ็อกซ์ มิวสิคัล (อังกฤษ: Jukebox Musical) ของบริษัท ซีเนริโอ จำกัดเป็นการร่วมมือของ ถกลเกียรติ วีรวรรณ ผู้สร้างและผู้กำกับละครเวทีชื่อดัง และบอย โกสิยพงษ์ นักร้องและนักแต่งเพลงคุณภาพ โดยนำเพลงที่ได้รับความนิยมของบอย โกสิยพงษ์ มาเรียบเรียงและถ่ายทอดในรูปแบบละครเพลงกำกับการแสดงโดย สันติ ต่อวิวรรธน์ เป็นเรื่องราวที่ว่าเมื่อชายคนหนึ่งที่คิดจะ "หยุด" ชีวิคอยู่กับ "ใคร" สักคนเพราะอยากที่จะสร้าง "Home" กับเธอ ด้วยความที่ "รักเธอทั้งหมดของหัวใจ" แต่เมื่อเกิดอุปสรรคขึ้นเพราะทั้งคู่ต้องอยู่ "ห่างไกลเหลือเกิน" เขาและเธอจะทำอย่างไรเพื่อที่จะผ่าน "ฤดูที่แตกต่าง" นี้ไปได้ และ "Live and Learn" เพื่อนที่จะมี "ลมหายใจ" ต่อไป นำแสดงร่วมกับ หนึ่งธิดา โสภณ ศักดิ์สิทธิ์ เวชสุภาพร และ ธนพร แวกประยูร ต่อคำถามที่ว่าอยู่วงการมา 6 ปี เล่นละครเวทีมา 3 เรื่องรู้สึกยังไงกับศาสตร์ละครเวที เขากล่าวว่า เขาเล่นละครเวทีมา 3 เรื่อง แต่ 4 ครั้ง คือ สี่แผ่นดิน 2 เวอร์ชัน มิสไซง่อน และมาเรื่องนี้ อย่างตอนสี่แผ่นดิน 2 เวอร์ชัน เล่นรวมกันประมาณ 155 รอบ เพราะเวอร์ชันแรก เล่นเกิน 100 รอบ สำหรับผมรู้สึกว่า เสน่ห์ของละครเวทีอยู่ทั้งที่คนแสดงและคนดู อย่างคนแสดง ต้องแสดงออกมายังไง ที่ไม่ให้รู้สึกว่าตัวเองเล่นซ้ำๆ ในคำพูดเดิม บทเดิม แต่ต้องทำให้ตัวเองไม่รู้สึกเบื่อที่จะพูด แต่ต้องจำให้ได้ว่า เราแสดงอะไรออกไป สำหรับคนดู ก็จะได้ความรู้สึกว่าได้ดูอะไรใหม่ๆ ไม่เหมือนกันเลยสักรอบ เพราะแต่ละรอบ จะไม่เหมือนกันเลย ทั้งสำหรับคนแสดงและคนดู ผมว่าเสน่ห์ของละครเวทีอยู่ที่ การที่คนแสดงและคนดูมีความรู้สึกร่วมกัน ณ อารมณ์นั้น 25 พ.ค. 2559 ซึ่งในระหว่างที่ซ้อมละครเวทีเรื่องนี้ กันได้รับบาดเจ็บจากการเตะฟุตบอลแล้วเกิดอุบัติเหตุเอ็นข้อเท้าฉีก ต้องใส่เฝือกอยู่ประมาณ 1 เดือนได้รับคัดเลือกเป็นพรีเซ็นเตอร์รณรงค์ต่อต้านยาเสพติด ประจำปี 2559 ได้รับคัดเลือกเป็นพรีเซ็นเตอร์รณรงค์ต่อต้านยาเสพติด ประจำปี 2559. 15 มิ.ย. 2559 กัน นภัทรได้รับคัดเลือกเป็นพรีเซ็นเตอร์รณรงค์ต่อต้านยาเสพติด ประจำปี 2559 จากสำนักงาน ป.ป.ส. โดยคัดเลือกบุคคลที่มีชื่อเสียง มีความประพฤติที่ดีและเป็นแบบย่างให้แก่เยาวชน โดยเฉพาะอย่างยิ่งต้องไม่มีประวัติยุ่งเกี่ยวกับ ยาเสพติด ร่วมกับศิลปินอีก 5 ท่าน ได้แก่ ป๋อ ณัฐวุฒิ สกิดใจ, ปุ๊กลุก ฝนทิพย์ วัชรตระกูล, เปาวลี พรพิมล เฟื่องฟุ้ง, เมสซี่เจ ชนาธิป สรงกระสินธ์ และ น้องณัชชา ณัชชาวีณ์ โกศลพิศิษฐ์เป็นตัวแทนประชาสัมพันธ์จังหวัด จ. กิฟุ ประเทศญี่ปุ่น เป็นตัวแทนประชาสัมพันธ์จังหวัด จ. กิฟุ ประเทศญี่ปุ่น. วันที่ 28 ก.ย.-2 ต.ค. 2559 นภัทรได้รับเกียรติจาก จ. กิฟุ ประเทศญี่ปุ่น ให้เป็นตัวแทนประชาสัมพันธ์จังหวัด โดยเดินทางไปสัมผัสบรรยากาศ ศิลปวัฒนธรรม สถานที่ท่องเที่ยวทางมรดกโลก อาหารญี่ปุ่น และกิจกรรมต่าง ๆเช่น เก็บแอปเปิ้ลที่ฟาร์ม ไหว้พระ ชมเทศกาลโคมไฟกระดาษที่ประทับใจและอบอุ่น ชมศิลปะท้องถิ่นต่างๆ ชมวิวธรรมชาติและสัมผัสวิถีชีวิตที่เรียบง่ายเข้าพิธีอุปสมบท เข้าพิธีอุปสมบท. วันที่ 10 ธันวาคม 2559 นภัทรได้เข้าพิธีอุปสมบท มีกำหนด 15 วันเพื่อทดแทนคุณบุพการี ที่วัดโพธาราม จ.สุพรรณบุรี โดยก่อนถึงวันบวชยังมีงานที่ต้องรับผิดชอบอยู่หลายอย่าง แต่ก็ได้พยายามหาเวลาท่องบทสวดไปเรื่อยๆ และได้กล่าวขอขมาลาบวช ขออโหสิกรรมทุกๆท่านที่มีส่วนเกี่ยวข้องในชีวิต โดยตั้งใจจะบวชให้ยาย, ระลึกถึงคุณพ่อแม่และเพื่อถวายเป็นพระราชกุศลแด่พระเจ้าอยู่หัวรัชกาลที่9 วันที่ 10 ธันวาคม 2559 วันบวช มีพระธรรมพุทธิมงคล จากวัดป่าเลไลยก์วรวิหาร เป็นพระอุปัชฌาย์ ได้ฉายา 'อินฺทวํโส' (อิน-ทะ-วัง-โส) แปลว่า วงศ์ของพระอินทร์ หรือ เชื้อสายของพระอินทร์ โดยช่วงแรกจะจำพรรษาอยู่ที่วัดโพธาราม จากนั้นจะเดินทางไปจำพรรษาที่วัดป่าเลไลยก์วรวิหาร อ.เมือง จ.สุพรรณบุรี และช่วงท้ายจะไปจำพรรษาที่วัดราชบุรณราชวรวิหาร(วัดเลียบ) เชิงสะพานพระพุทธยอดฟ้า แขวงวังบูรพาภิรมย์ เขตพระนคร กรุงเทพมหานคร ซึ่งเป็นวัดที่ได้เคยอาศัยอยู่สมัยเรียนมัธยมที่โรงเรียนสวนกุหลาบวิทยาลัย และจะลาสิกขาที่วัดเลียบ ในงานแห่นาคจากบ้านไปยังอุโบสถวัดโพธาราม ระยะห่างจากบ้านประมาณ 1 กม.พ.ศ. 2561รายการ 4 โพดำ The Battle (6 มกราคม 2561-ปัจจุบัน) พ.ศ. 2561. รายการ 4 โพดำ The Battle (6 มกราคม 2561-ปัจจุบัน). ปัจจุบันเปลี่ยนชื่อรายการเป็น 4 โพดำ The Battle ออกอากาศทุกวันเสาร์ เวลา 21.15 - 22.15 น. เริ่ม 6 มกราคม 2561การย้ายสังกัดไปอยู่ค่ายเพลงเลิฟอีส การย้ายสังกัดไปอยู่ค่ายเพลงเลิฟอีส. วันที่ 4 กุมภาพันธ์ 2561 บอย โกสิยพงษ์ ได้ใช้เวทีคอนเสิร์ต BOYdKO50th # 1 RHYTHM & Boyd The Concert ประกาศว่า นภัทรได้ย้ายสังกัดเพลงจากค่ายเอ็กแซ็กท์มิวสิคของ จีเอ็มเอ็ม แกรมมี่ มาอยู่ค่ายเลิฟอีสตั้งแต่วันที่ 4 กุมภาพันธ์เป็นต้นไป สร้างความตกตะลึงและความน่าสงสัยให้กับผู้เข้าร่วมคอนเสิร์ตและแฟนเพลงของนภัทรอย่างมากเนื่องจากว่าสัญญาเดิมที่ทำไว้กับเอ็กแซ็กท์ยังไม่หมดลง รวมถึงนภัทรยังมีรายการที่ออกอากาศอยู่ในช่องวัน และละครที่รอออกอากาศอีกไม่น้อย ภายหลังนภัทรได้ให้สัมภาษณ์กับผู้สื่อข่าวบันเทิงว่า ตนตัดสินใจย้ายค่ายเพลงเพราะเชื่อฝีมือและประสบการณ์ของคุณบอย โกสิยพงษ์ แต่ตนก็ยังคงทำงานอื่นๆ ที่ไม่ใช่งานเพลงร่วมกับเอ็กแซ็กท์อยู่ตามสัญญาที่มีอยู่เดิม เท่ากับว่านภัทรถือสัญญาทั้งหมดสองสัญญา คือสัญญางานแสดงกับเอ็กแซ็กท์ และสัญญางานเพลงกับเลิฟอีสงานอดิเรก งานอดิเรก. กัน นภัทรชอบถ่ายภาพ ดูหนัง อ่านหนังสือ ซ้อมดนตรี ร้องเพลง เขียนเพลง ท่องเที่ยวในสถานที่แนวธรรมชาติ สะสมโมเดลและรองเท้าฟุตบอล ดูแลยายที่ชรา ทำบุญและช่วยเหลือสังคม เกี่ยวกับการถ่ายภาพ กัน นภัทร เผยว่าช่วงหลังชอบถ่ายรูป เพราะอยากลองกล้อง และได้ใช้เทคนิคใหม่ๆ ในการถ่าย เลยไปถ่ายตามสถานที่ต่างๆ ล่าสุดเพิ่งไปเที่ยวเขาค้อกับพี่สาวและน้องชาย ก็ได้ลองถ่ายมุมใหม่ๆ วิวสวยๆ ก็ไม่ได้จำเพาะเจาะจงนางแบบ นายแบบ ถ่ายใครก็ได้ แต่ถ้ามีคนมาจ้างจ่ายตังให้เป็นช่างภาพจริงจัง คงไม่รับถ่าย เพราะไม่ได้ฝีมือดีอะไรขนาดนั้น อยากทำเป็นงานอดิเรกมากกว่า ส่วนโมเดลนั้นกัน นภัทรเริ่มต้นสะสมโดยบังเอิญ “วันนึงเราได้ไปทำงานที่ญี่ปุ่น ก็ไปเดินชอปปิงที่ร้านล็อฟท์ แล้วก็เจอกล่องโมเดลไอรอนแมน เห็นครั้งแรกก็ชอบมาก เพราะว่ารายละเอียดเหมือนและสวย เป็นรุ่นฮิต ผมซื้อมาตอนนั้นประมาณ 30,000 เยน คนรู้จักก็บอกเราว่ารุ่นนี้ที่ญี่ปุ่นมือ 1 ขาย 50,000 เยน กลายเป็นว่าเราได้ของถูกมา อีกอย่างเราคิดว่าของพวกนี้เก็บไว้น่าจะมีมูลค่าขึ้นมาอีก เลยเริ่มสะสมมาเรื่อย ๆ ครับ ส่วนโมเดลแฮร์รี่ พอตเตอร์ ตัวนี้เราซื้อมาเพราะเราชอบตัวแฮร์รี่ อยู่แล้ว และประทับใจที่ว่าตัวนี้สาวๆ ชอบเยอะ ตอนนี้ผมมีตัวรอนแล้วก็รอเฮอร์ไมโอนี่ ก็ดูน่ารักดีครับ สำหรับทรานซ์ฟอร์เมอร์ตัวโมเดลนี้มาจากประเทศญี่ปุ่น แต่คนไทยนำมาทำสีใหม่ ที่ผมประทับใจคือเราทำให้ตัวพลาสติกที่ราคาไม่แพงมากกลายเป็นโมเดลที่มูลค่ามากขึ้นด้วยการทำสีใหม่ ให้ดูเหมือนเป็นเหล็กจริง ๆ เป็นสีเหมือนในภาพยนตร์ ส่วนโมเดลไอรอนแมนนี้เป็นชิ้นที่ 2 ของผม ก็ไปเจอร้านแถวสะพานเหล็ก เป็นของที่เขารับมาขายจากฮ่องกงอีกที จำได้ว่าตอนนั้นตื่นเต้นมากเพราะในร้านมีโมเดลเยอะ และตัวไอรอนแมนนี้ก็เป็นลิมิเต็ดอีกตัวด้วย เป็นรุ่นแบทเทิลดาเมจ คือไม่สวยเหมือนทั่วไป ผ่านการรบมาแล้ว ตอนแรกผมไม่รู้ก็ถามเขาว่าทำไมตัวนี้เก่าจังเลย มันเป็นมือ 2รึเปล่า ทางร้านก็บอกว่าไม่ใช่ มันเป็นมือ 1 ที่ผ่านการไปรบ เลยถูกใจเราครับ ส่วนใหญ่ผมไปดูโมเดลที่สะพานเหล็ก แถวนั้นมีร้านเยอะเลย แต่เราต้องเลือกของให้ดี ดูว่าตัวไหนเป็นของแท้ ก็มีบางตัวที่ผมชอบมาก อยากได้แต่เขาไม่ขาย คือบางร้านก็ไม่ใช่คนขายที่เน้นกำไรอย่างเดียว เป็นคนขายที่เป็นนักสะสมเหมือนกัน ซึ่งผมประทับใจมาก เพราะแม้ของมันจะหายาก สวยจริง แต่เขาก็ยังขายในราคาปกติกับเรา แต่เขาจะบอกว่าฝากเก็บด้วย เพราะของเหล่านี้ถ้าเราอยากขายในอนาคต เขาก็พร้อมกลับมาซื้อกลับไป แต่เขาอยากมอบสิ่งที่เขาชอบให้เราเก็บไว้ดี ๆ เหมือนแบ่งปันความสุขกันครับ โมเดลที่ได้มายากที่สุด คือเครื่องหมายแบทแมนซึ่งมีเพียง 150 ชิ้น ทั่วโลก และได้มาประเทศละ 30 ชิ้น พี่คนขายเขาก็วางไว้ที่ร้าน ผมก็บอกว่าสวยจัง คนขายก็บอกว่าเอาอีกแล้ว ชอบจริงของที่ไม่ขายเนี่ย เราเลยส่งรูปตู้สะสมโมเดลที่บ้านให้พี่เขาดูว่าตู้นี้มีแบทแมนทุกตัวเลย ทั้งรถและตัวโมเดล ถ้าผมมีเครื่องหมายชิ้นนี้ไปวางอีกนะพี่ มันจะดูเข้ากันมาก และเขาก็ยอมขายให้เรา ตัวที่แพงสุดราคาอยู่ที่ 70,000 กว่าบาทครับ เป็นตัวทรานซ์ฟอร์เมอร์ตัวใหญ่ ผมสั่งข้ามเรือมาจากอเมริกา ตัวนี้ไม่ใช่งานแบบที่เราสะสมทั่วไป รายละเอียดเขาดี เหมือนจริงและสวยมากครับ ตอนนี้ผมชอบงานไซด์ โชว์ ที่อลังการและยิ่งใหญ่กว่า ส่วนใหญ่ผมมีแบบฮอต ทรอย คือดัดท่าได้ เป็นเหมือนของเล่น และเพิ่งรู้ว่าโมเดลแบบนี้ราคาไม่ตก ตอนนี้ผมมีหลายตัวแล้วเหมือนกัน ทั้ง อวตาร ไอรอนแมน ซึ่งผมซื้อมือสองทั้งนั้น และเวลาที่ซื้อมือสองราคามันจะแพงกว่าตอนที่ซื้อในตอนแรกด้วย ของพวกเรานี้จึงสามารถซื้อไว้เพื่อขายเก็งกำไรต่อได้ครับ ส่วนการเก็บรักษาต้องเริ่มตั้งแต่การออกแบบตู้ให้ฝุ่นเข้าไปได้น้อยที่สุด ผมเลือกใช้เป็นตู้กระจก และพอเราเห็นฝุ่นมาเกาะที่พื้นตู้ ก็เช็ดทำความสะอาด โมเดลแต่ละตัวก็ต้องค่อย ๆ เช็ด บางตัวเช็ดด้วยผ้าไม่ได้ ต้องใช้แปรงปัดเอาครับ ถามว่าผมเหมือนโมเดลตัวไหน จริง ๆ เลือกยากนะ แต่ผมชอบไอรอนแมนเพราะเขามีความทะเยอทะยาน มีความสามารถ ผมชอบในความสามารถของเขาที่ไม่หยุดพัฒนาตัวเอง ศึกษาคิดค้นเทคโนโลยีใหม่ ๆ ที่จะทำให้หุ่นยนต์ไอรอนแมนของเขาอัพเกรดขึ้นไปเรื่อย ๆ ดังนั้นผมเลยคิดว่าการที่ตัวเองมีความพยายามและอยากทำให้ได้ ก็มีส่วนคล้าย “โทนี่สตาร์ค” เหมือนกัน สิ่งที่ได้จากการสะสมคือเรามีความสุขที่เราเริ่มแกะกล่อง ตั้งแต่เรามามองมันว่าเราจะจัดท่าทางยังไงดีให้ดูสมาร์ท น่ามอง เวลาที่เพื่อน ๆ มาเห็นเขาจะได้ชม นี่เป็นสิ่งที่เรามีความสุข และผมก็มีความสุขทุกครั้งเวลาที่เราเหนื่อย ๆ เราก็มานั่งมองโมเดลที่สะสม มันเป็นสิ่งที่มีค่าในความรู้สึกผม โอเคเราโตแล้วและโมเดลพวกนี้ก็เป็นของเล่น แต่ผมก็ยังรู้สึกว่า ของเล่นบางอย่างมันมีมูลค่าทางใจ เวลาที่เราอยากกลับไปสู่วัยเด็ก โมเดลเหล่านี้ก็สามารถพาเราย้อนกลับไปได้ครับ”งานเพื่อสังคมงานเพื่อสังคม. - ปี 2556- 1 กุมภาพันธ์ 2556 นภัทรร่วมถ่ายแฟชั่นในโครงการ “เอทูแซด เลิฟ แชริตี้” (AIIZ Love Charity ครั้งที่ 7) มีกิจกรรมขายเสื้อ, โปสการ์ดและประมูล มียอดประมูลสูงถึง 785,000 บาท รายได้จากการจำหน่ายหลังหักค่าใช้จ่าย นำไปช่วยเหลือด้านการผ่าตัดหัวใจในมูลนิธิเด็กโรคหัวใจ ในพระอุปถัมภ์ของสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ - 18 - 19 กรกฎาคม 2556 นภัทรร่วมงานกาชาดคอนเสิร์ต ครั้งที่ 40 ณ หอประชุมใหญ่ ศูนย์วัฒนธรรมแห่งประเทศไทย โดยมีวัตถุประสงค์เพื่อหารายได้(โดยไม่หักค่าใช้จ่าย)โดยเสด็จพระราชกุศลบำรุงสภากาชาดไทย - 24 สิงหาคม 2556 นภัทรจัดคอนเสิร์ตการกุศลร่วมกับเรืองฤทธิ์ ศิริพานิชเพื่อวัดพระบาทน้ำพุ ครั้งที่ 3 ณ โรงละครแห่งชาติภาคตะวันตก จ.สุพรรณบุรี - ปี 2557- 5 มกราคม 2557 ร่วมแสดงในพิธีเปิดการแข่งขันกีฬาแห่งชาติ ครั้งที่ 42 "สุพรรณบุรีเกมส์" - 11 สิงหาคม 2557 นภัทรแสดงมินิคอนเสิร์ตการกุศล ณ ชั้น 5 พารากอน ซีนีเพล็กซ์ โดยบริษัท สหมงคลฟิล์ม อินเตอร์เนชั่นแนล จำกัด และภาพยนตร์เรื่อง แผลเก่า ในกิจกรรม "60 ปี แห่งรอยยิ้มและความสุข" เพื่อร่วมเฉลิมพระเกียรติสมเด็จพระเทพรัตนราชสุดาฯ สยามบรมราชกุมารี เนื่องในวโรกาสครบรอบ 60 พรรษา รายได้จากการจำหน่ายบัตร (หลังหักค่าใช้จ่าย) สมทบทุนศิริราชมูลนิธิ โครงการเฉลิมพระเกียรติสมเด็จพระเทพรัตนราชสุดาฯ สยามบรมราชกุมารี 60 พรรษา เพื่อการรักษาผู้ป่วยด้อยโอกาสที่มีค่าใช้จ่าย และใช้เทคโนโลยีสูง - ปี 2558- 2 เมษายน 2558 นภัทรเป็นศิลปินรับเชิญของกองทัพไทยในงานมหกรรมดนตรีไทยเฉลิมพระเกียรติฯ “สังคีตสามัคคีเฉลิมบรมราชกุมารี 60 พรรษา เฉลิมพระเกียรติ สมเด็จพระเทพรัตนราชสุดาฯ สยามบรมราชกุมารี ในโอกาสฉลองพระชนมายุ 5 รอบ 2 เมษายน 2558” - 4 สิงหาคม 2558 ร่วมประชาสัมพันธ์การจำหน่ายดอกมะลิ เนื่องในโอกาสวันแม่แห่งชาติประจำปี 2558 รายได้จากการจำหน่ายจะทูลเกล้าฯ ถวายโดยเสด็จพระราชกุศลและช่วยเหลือผู้ยากไร้ทั่วประเทศ - 16 สิงหาคม 2558 นภัทรร่วมงาน@Bike For Mom ปั่นเพื่อแม่ กิจกรรมจักรยานเฉลิมพระเกียรติ สมเด็จพระนางเจ้าฯ พระบรมราชินีนาถเนื่องในโอกาสมหามงคลเฉลิมพระชนมพรรษา 83 พรรษา 12 สิงหาคม 2558 - 26 กันยายน 2558 นภัทรจัดคอนเสิร์ตการกุศลร่วมกับเรืองฤทธิ์ ศิริพานิช แด่ผู้ป่วยวัดตรีวิสุทธิธรรม ณ โรงละครแห่งชาติภาคตะวันตก จ.สุพรรณบุรี - 18 ตุลาคม 2558 ร่วมงานวิ่งการกุศล “สวนกุหลาบ มินิมาราธอน” ครั้งที่ 2 จัดขึ้นเพื่อระดมทุนเพื่อใช้ในกิจกรรมของสมาคมศิษย์เก่าสวนกุหลาบวิทยาลัยฯ - 11 ธันวาคม 2558 นภัทรร่วมงาน@Bike for Dad ปั่นเพื่อพ่อ เฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 88 พรรษา 5 ธันวาคม 2558 - ปี 2559- 26 มิถุนายน 2559 วันต่อต้านยาเสพติด นภัทรได้รับคัดเลือกให้เป็นพรีเซนเตอร์วันต่อต้านยาเสพติดโลก ประจำปี 2559 สำนักงาน ป.ป.ส พิจารณาบุคคลที่มีความประพฤติดีและมีชื่อเสียง คัดเลือกให้เป็น "ต้นแบบเยาวชนร่วมรณรงค์ประชาสัมพันธ์ต่อต้านยาเสพติด ประจำปี 2559 - 8 พฤษภาคม 2559 จัดงานคอนเสิร์ตการกุศล 6 ปีแห่งสายใย เพราะลมหายใจที่รัก"กัน" - 3 ธันวาคม 2559 จัดงานคอนเสิร์ตการกุศล 26th Gun Napat's Birthday Charity ณ หอประชุมใหญ่ มหาวิทยาลัยเทคโนโลยีราชมงคลกรุงเทพ เขตบพิตรพิมุขมหาเมฆ - 25 ธันวาคม 2559 นภัทรร่วมกับแฟนคลับ ร่วมงานการทอดผ้าป่าเพื่อการศึกษาช่วยโรงเรียนวัดชีธารามซึ่งประสบเหตุเพลิงไหม้อาคารเรียนเสียหายทั้งหลัง จำนวน 570,139.25 บาทผลงานเพลงผลงาน. เพลง. - เพลงประกอบละคร ใต้ฟ้าตะวันเดียว- เพลง เธอจะเลือกใคร - อัลบั้ม เดอะสตาร์ 6- เพลง ระยะทำใจ - เพลง ยังไงก็รัก - เพลง เพื่อดาวดวงนั้น - อัลบั้ม Vietrio & Friends- เพลง หวังดีประสงค์รัก VieTrio Feat. กัน เดอะสตาร์ - อัลบั้ม กันเอง- เพลง ระยะทำใจ - เพลง หวังดีประสงค์รัก Feat. VieTrio - เพลง เฮ้อ - เพลง กันเอง - เพลง แค่คิดถึงกัน - เพลง อยากให้รักมากกว่า - เพลง พยุง - เพลง กันและกัน - เพลง รักควรมีแค่สองคน - เพลง ปลุกฉันได้ไหม - อัลบั้มเพลงประกอบละคร เรือนแพ- เพลง เรือนแพ - เพลง ข้างๆหัวใจ - เพลง วันเพ็ญ (V.POP) - เพลง รอยรักรอยเล็บ - เพลง รักเอย - เพลง น้ำตาแสงไต้ - เพลง อาลัยรัก - เพลง โลกนี้คือละคร - เพลง นกขมิ้น - เพลง วันเพ็ญ (V.ลูกกรุง) - อัลบั้มเพลงประกอบละครเวที สี่แผ่นดินเดอะมิวสิคัล- เพลง ขนมจีนแห่งบางปะอิน - เพลง พลอย - เพลง สราญรมณ์ - เพลง ภาพ - เพลง อาจเคยเป็นคนไม่ดี - เพลง อาจเคยเป็นคนไม่ดี (V.POP) - อัลบั้ม Club Friday Based On True Story By เอิ้น พิยะดา- เพลง ฉันรักไม่พอหรือเธอขอมากไป - อัลบั้ม ACTS TRACK 8- เพลง หนึ่งในพันล้าน (Ost.ละคร บ่วงวันวาร ช่อง 5) - เพลง รักเธอนิรันดร์ Ost.ละคร บ่วงวันวาร ช่อง 5) - อัลบั้ม เพลงแทนความรู้สึกจากละครคู่กรรม- เพลง คำสัญญา (Ost.ละครคู่กรรม ช่อง 5) - เพลงประกอบภาพยนตร์ แผลเก่า- เพลง ลำนำแผลเก่า - เพลง แสนแสบ - เพลง เคียงเรียม - เพลง สั่งเรียม - เพลงประกอบภาพยนตร์ พันท้ายนรสิงห์- เพลง น้ำตาแสงไต้ - Single- เพลง ระยะทำใจ - เพลง หวังดีประสงค์รัก Feat. VieTrio - เพลง ปลุกฉันได้ไหม - เพลง เหวี่ยงก็รัก - เพลง ข้างๆหัวใจ - เพลง อาจเคยเป็นคนไม่ดี - เพลง Bad Valentine - เพลง พิมพ์ไว้ในใจ - เพลง ฉันรักไม่พอหรือเธอขอมากไป - เพลง รักเธอนิรันดร์ - เพลง หนึ่งในพันล้าน - เพลง คำสัญญา (Ost.ละคร คู่กรรม) - เพลง รักแท้อยู่เหนือกาลเวลา (Ost.ละคร สุภาพบุรุษจุฑาเทพ : คุณชายรัชชานนท์ ช่อง 3) - เพลง ครึ่งใจ - เพลง อยู่เพื่อรัก (Ost.ละคร จ้าวพายุ) - เพลง กาลเวลา (เพลงอัลบั้มพิเศษ 10 Years of Love บทเพลงรักจากเดอะสตาร์) - เพลง เท่าที่รู้คือฉันรักเธอ (Ost.ละคร สื่อริษยา) - เพลง คนไม่สำคัญ (Ost.ละคร บัลลังก์เมฆ) - เพลง เพื่อเธอ (Ost.ละคร เพื่อเธอ) - เพลง คนที่ไม่คู่ควร (Ost.ละคร เพื่อเธอ) - เพลง หัวใจรอคำว่ารัก (Ost.ละคร รากนครา ช่อง 3) - เพลง ใกล้ชิดแพ้คิดถึง (Ost. My Dear Loser รักไม่เอาถ่าน ตอน Monster Romance ช่อง GMM 25) - เพลง เธอเป็นของเขา (Ost.ละคร สายรักสายสวาท)ละครโทรทัศน์ซิตคอมพิธีกรละครเวทีโฆษณาโฆษณา. - 2554 เมืองไทยประกันชีวิต ช็อป ชิม ชิลล์ ร่วมกับ เรืองฤทธิ์ ศิริพานิช - 2557 AIS Calling Melody รักกันสนั่นเรือ ร่วมกับ คุณแม่วรรณา อินทร์ใจเอื้อ - 2559 TVC วันต่อต้านยาเสพติดโลก 2559 "ประชารัฐร่วมใจ ปลอดภัยยาเสพติด"พากย์เสียงพากย์เสียง. - 2556 สุดยอดสารคดีแห่งจินตนาการบันดาลใจสู่ความฝันพลิกโลก กับโครงการ I Magic The Project เรื่อง "Great Barrier Reef" (ให้เสียงภาษาไทย) - 2558 ช่อง ONE ถวายพระพรในหลวง ให้เสียงโดย กัน นภัทรรายการโทรทัศน์รายการโทรทัศน์. - 2560 รายการ The Mask Singer หน้ากากนักร้อง ซีซันที่ 3 ฉายา หน้ากากช้างดำ อยู่ Group D ชนะให้กับ หน้ากากmoonwaik และแพ้ให้กับหน้ากากกระรอกคอนเสิร์ตรางวัลรางวัล. - ปี 2542- รางวัลชมเชย การประกวดยุวชนไทยลูกทุ่ง ครั้งที่ 3 ชิงถ้วยรางวัลพระราชทานสมเด็จพระเทพรัตนราชสุดาฯสยามบรมราชกุมารี - ปี 2543- รางวัลนักร้องยุวชนดีเด่นแห่งประเทศไทย (ประเภทเพลงลูกทุ่ง)"KPN Junior Award Singing Contest 2000" - ปี 2545- รางวัลนักเรียนพระราชทาน คัดเลือกจากกระทรวงศึกษาธิการ เข้ารับพระราชทานรางวัลจากสมเด็จพระเทพรัตนราชสุดาฯสยามบรมราชกุมารี - ปี 2546- รางวัลเด็กและเยาวชนดีเด่นแห่งชาติ โดยกระทรวงการท่องเที่ยวและกีฬา ได้รับยกย่องให้เป็น "สุภาพบุรุษสวนกุหลาบ"จากโรงเรียนสวนกุหลาบวิทยาลัย - ปี 2547- นักเรียนผลงานวิชาการดีเด่น,นักเรียนดีเด่นด้านความเสียสละ ,นักเรียนดีเด่นด้านดนตรีไทย และนักเรียนดีเด่นด้านความรับผิดชอบจากโรงเรียนสวนกุหลาบวิทยาลัย - ปี 2548- รางวัลชนะเลิศ ถ้วยพระราชทานสมเด็จพระเทพรัตนราชสุดาฯสยามบรมราชกุมารี ประเภทบรรเลงขับร้อง (วงมโหรี) ในการประกวดดนตรีไทย"ประลองเพลงประเลงมโหรี" จากวงขวัญข้าว โรงเรียนสวนกุหลาบวิทยาลัย - ปี 2552- ได้รับคัดเลือกเป็น "Econ Boy" ของคณะเศรษฐศาสตร์ มหาวิทยาลัยเกษตรศาสตร์ - ปี 2553- ชนะเลิศ การประกวดรายการ เดอะสตาร์ค้นฟ้าคว้าดาวปี 6 - รางวัลนิสิตผู้นำชื่อเสียงมาสู่มหาวิทยาลัยเกษตรศาสตร์ จาก มหาวิทยาลัยเกษตรศาสตร์ - รางวัลต้นแบบเยาวชนดีเด่น จากกองทัพบกไทย ร่วมกับ โครงการทำดีทุกวันจากดีแทค - รางวัลลูกกตัญญู ปี 2553 จากมหาวิทยาลัยราชภัฏพระนคร ร่วมกับ สำนักศิลปะและวัฒนธรรม วิทยาลัยพุทธศาสตร์และปรัชญา กรุงเทพมหานคร และมูลนิธิร่มฉัตร - รางวัลคิดดี ทำดี สังคมดี ประจำปี 2553 วันที่ 06 กันยายน 2553 โดยสมาคมนามธารีสังคัตแห่งประเทศไทย กระทรวงวัฒนธรรม ในโครงการคิดดี ทำดี สังคมดี เพื่อให้คนดีได้รับการยกย่อง และเผยแพร่การกระทำความดีให้ปรากฏแก่สังคม รวมไปถึงเป็นการสร้างจิตสำนึกและแบบอย่างที่ดีให้กับเยาวชน - รางวัล SEVENTEEN TEEN CHOICE AWARDS 2010 สาขา ดาวดวงใหม่ในหมู่ดาว ดาวรุ่งพุ่งแรงแห่งปี - รางวัลศิลปินส่งเสริมความเป็นไทย ตามรอยพระยุคลบาทฯ เนื่องในโอกาสการจัดงาน "เทิดพระเกียรติ 5 ธันวา ใต้ร่มพระบารมี" - ปี 2554- รางวัลนักร้องไทยสากลยอดนิยม คมชัดลึก อวอร์ด ครั้งที่ 8 - รางวัลศิลปินเดี่ยวหน้าใหม่ Gmember Awards 2010 - รางวัลเพลง pop ยอดนิยม (เพลงระยะทำใจ) Gmember Awards 2010 - รางวัลศิลปินส่งเสริมพระพุทธธศาสนา จากกระทรวงวัฒนธรรม 2011 - เพลงร้องไห้โฮก เพลงระยะทำใจ Bang Award 2011 - รางวัล Sports Man ปี 2011 จาก การกีฬาแห่งประเทศไทย - รางวัลชมเชย "เพชรในเพลง" ผู้ขับร้องเพลงไทยสากลชาย "เพลงหวังดีประสงค์รัก" จากกรมศิลปากร - ปี 2555- รางวัล มณีเมขลาดีเด่นยอดนิยม ประเภท ดารานำชายดีเด่นยอดนิยม จากรางวัลเมขลา ครั้งที่ 24 ประจำปี 2554 - รางวัล สุดยอดเพลงประกอบภาพยนตร์ - ละครแห่งปี (เพลง ข้างๆหัวใจ) Gmember Awards 2011 - รางวัล Boy Of The Year - Bang Award 2012 - รางวัลชมเชย "เพชรในเพลง" ผู้ขับร้องเพลงไทยสากลชาย "เพลงวันเพ็ญ" จากกรมศิลปากร - รางวัลสุดสัปดาห์ YOUNG&SMART VOTE 2012 สาขาศิลปินยอดนิยม - ปี 2556- รางวัล นักร้องเพลงไทยสากลยอดนิยม - คมชัดลึก อวอร์ด ครั้งที่ 10 - รางวัล สุดยอดเพลงฮิตแห่งปี (เพลง พิมพ์ไว้ในใจ) Gmember Awards 2013 - รางวัลพระราชทานโล่ประกาศเกียรติคุณวันงดสูบบุหรี่โลก ปี 2556 จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ - รางวัล เพชรราช ๙ คนต้นแบบ ก้าวปณิธานถวายพ่อหลวง - รางวัลเยาวชนดีเด่นแห่งชาติ สาขาสื่อมวลชนเพื่อเด็กและเยาวชนที่ป้องกันปัญหาสังคม ปี พ.ศ. 2556 จากสำนักงานส่งเสริมสวัสดิภาพและ พิทักษ์เด็กเยาวชน ผู้ด้อยโอกาส คนพิการและผู้สูงอายุ(สท.) กระทรวงการพัฒนาสังคมและความมั่นคงของมนุษย์ - ปี 2557- รางวัลกำลังสำรองทองคำ เนื่องในวันกำลังสำรอง ปี พ.ศ. 2557 จากชมรมกำลังสำรองแห่งประเทศไทยและหน่วยบัญชาการรักษาดินแดน - รางวัล สุดยอดเพลงฮิตแห่งปี (เพลง ครึ่งใจ) Gmember Awards 2014 - คมชัดลึก อวอร์ด ครั้งที่ 11 สาขานักร้องเพลงไทยสากลยอดนิยม - ปี 2558- รางวัล "ลูกที่มีความกตัญญูกตเวทีอย่างสูงต่อแม่" เนื่องในวันแม่แห่งชาติ ประจำปี 2558 คัดเลือกโดยสภาสังคมสงเคราะห์แห่งประเทศไทย ในพระบรมราชูปถัมภ์ - รางวัล สุดยอดเพลงฮิตแห่งปี (เพลง กาลเวลา) Gmember Awards 2015 - รางวัล สุดยอดเพลงประกอบภาพยนตร์แห่งปี (เพลง แสนแสบ) Gmember Awards 2015 - คมชัดลึก อวอร์ด ครั้งที่ 12 สาขายอดนิยมขวัญใจมหาชนฝ่ายชาย - - ปี 2559- คมชัดลึก อวอร์ด ครั้งที่ 13 สาขายอดนิยมขวัญใจมหาชนฝ่ายชาย - รางวัลเกียรติคุณ ทูตวัฒนธรรมมหาสงกรานต์ 2559 - รางวัล Kazz Awards 2016 สาขาศิลปินชายยอดนิยม - รางวัล เพลงประกอบละครยอดนิยม ขวัญใจมหาชน (เพลง คนไม่สำคัญ ประกอบละครบัลลังก์เมฆ) Maya Awards 2016เครื่องราชอิสริยาภรณ์เครื่องราชอิสริยาภรณ์. - พ.ศ. 2558 เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นเหรียญเงินดิเรกคุณาภรณ์ (ร.ง.ภ.)</doc>
