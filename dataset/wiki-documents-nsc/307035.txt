<doc id="307035" url="https://th.wikipedia.org/wiki?curid=307035" title="คณะสถาปัตยกรรมศาสตร์ มหาวิทยาลัยศิลปากร">คณะสถาปัตยกรรมศาสตร์ มหาวิทยาลัยศิลปากร คณะสถาปัตยกรรมศาสตร์ มหาวิทยาลัยศิลปากร () ก่อตั้งขึ้นเมื่อ พ.ศ. 2498 เป็นคณะที่ 2 ของมหาวิทยาลัยศิลปากร ก่อตั้งโดยศาสตราจารย์พระพรหมพิจิตร (อู๋ ลาภานนท์) ใช้ชื่อคณะว่า "คณะสถาปัตยกรรมไทย" เปิดสอนหลักสูตรการศึกษาระดับอนุปริญญา 3 ปีการศึกษา ต่อมา พ.ศ. 2502 ได้ขยายหลักสูตรการศึกษาถึงระดับปริญญา 5 ปีการศึกษา จนกระทั่ง พ.ศ. 2509 จึงได้เปลี่ยนชื่อคณะเป็น "คณะสถาปัตยกรรมศาสตร์" และได้พัฒนาหลักสูตรการเรียนการสอนให้ทันสมัยกับการพัฒนาด้านเศรษฐกิจ สังคม และเทคโนโลยีแผนใหม่ การศึกษาระดับบัณฑิตศึกษาเริ่มขึ้นเมื่อ พ.ศ. 2527 โดยเปิดสอนระดับปริญญาโท หลักสูตรสถาปัตยกรรมศาสตรมหาบัณฑิต สาขาวิชาการออกแบบชุมชนเมือง เป็นสาขาวิชาแรก และขยายการศึกษาในระดับบัณฑิตศึกษาอีกหลายสาขาวิชา ต่อมาในปี พ.ศ. 2545 ได้เปิดสอนในระดับดุษฎีบัณฑิต หลักสูตรนานาชาติ ปัจจุบันคณะสถาปัตยกรรมศาสตร์รับผิดชอบการเรียนการสอนทั้งสิ้น 14 หลักสูตร แบ่งเป็นระดับปริญญาบัณฑิต 2 หลักสูตร ปริญญามหาบัณฑิต 10 หลักสูตร และปริญญาดุษฎีบัณฑิต 2 หลักสูตร คณะสถาปัตยกรรมศาสตร์ ได้สนับสนุนและส่งเสริมให้คณาจารย์ผลิตผลงานวิจัยอย่างต่อเนื่อง ทั้งงานวิจัยขั้นพื้นฐานและงานวิจัยประยุกต์ การสนับสนุนงานวิจัยด้านบุคลากร อาคารสถานที่ เครื่องมือ อุปกรณ์ ตลอดจนสิ่งอำนวยความสะดวกต่าง ๆ ให้กับผู้วิจัย เพื่อให้งานวิจัยได้สำเร็จผลอันนำไปสู่การพัฒนาองค์ความรู้และการประยุกต์ในสาขาวิชาที่อยู่ในความรับผิดชอบของคณะฯ และในสาขาวิชาชีพ นอกจากนี้ ยังจัดสรรงบประมาณให้กับคณาจารย์ผลิตตำราหนังสือที่มีคุณภาพ เพื่อประโยชน์ด้านการเรียนการสอนอย่างสม่ำเสมอ สำหรับงานบริการวิชาการ ได้ให้การบริการในรูปแบบต่าง ๆ แก่สังคม เช่น การท่องเที่ยว การอนุรักษ์โบราณสถาน สิ่งแวดล้อม และพลังงาน ฯลฯ นอกจากนั้น ยังได้เผยแพร่ความรู้ทางวิชาการในรูปแบบการจัดนิทรรศการ การจัดประชุม การสัมมนา การฝึกอบรม ต่อเนื่องอย่างสม่ำเสมอ ทั้งในระดับประเทศและระดับนานาชาติประวัติประวัติ. - พ.ศ. 2501–2507 – ขยายหลักสูตรการศึกษาต่อไปจนถึงระดับปริญญาตรีในหลักสูตร "ศิลปบัณฑิต สาขาวิชาสถาปัตยกรรมไทย" ใช้ระยะเวลาศึกษาตลอดหลักสูตรทั้งสิ้น 5 ปี ตามระบบสากลนิยม (สมัยศาสตราจารย์อัน นิมมานเหมินท์ ดำรงตำแหน่งคณบดี)- พ.ศ. 2509 – เปลี่ยนชื่อคณะวิชาเป็น "คณะสถาปัตยกรรมศาสตร์" และชื่อหลักสูตรการศึกษา เป็น "สถาปัตยกรรมศาสตรบัณฑิต" (สมัยศาสตราจารย์ นาวาเอกสมภพ ภิรมย์ ร.น. ดำรงตำแหน่งคณบดี)- พ.ศ. 2516 – เปิดสอนหลักสูตรประกาศนียบัตรวิชาชีพชั้นสูง สาขาวิชาสถาปัตยกรรมไทย- พ.ศ. 2517 – เปิดสอนหลักสูตรสถาปัตยกรรมศาสตรมหาบัณฑิต สาขาวิชาออกแบบชุมชน- พ.ศ. 2522 – ปิดหลักสูตรประกาศนียบัตรวิชาชีพชั้นสูง สาขาวิชาสถาปัตยกรรมไทย เพื่อเตรียมการเปิดสอนหลักสูตรปริญญามหาบัณฑิต- พ.ศ. 2524 – เปลี่ยนชื่อหลักสูตรปริญญามหาบัณฑิต "สาขาวิชาออกแบบชุมชน" เป็น "สาขาวิชาการออกแบบชุมชนเมือง" เพื่อให้ตรงกับความหมายของคำว่า "Urban Design" และเปลี่ยนชื่อจาก "ภาควิชาออกแบบชุมชนและผังเมือง" เป็น "ภาควิชาการออกแบบและวางผังชุมชนเมือง" ตามคำแนะนำของคณะอนุกรรมการบัญญัติศัพท์อุดมศึกษา สํานักงานราชบัณฑิตยสภา- พ.ศ. 2529 – เปิดสอนหลักสูตรศิลปศาสตรมหาบัณฑิต สาขาวิชาประวัติศาสตร์สถาปัตยกรรม- พ.ศ. 2530 – เปิดสอนหลักสูตรวิทยาศาสตรมหาบัณฑิต สาขาวิชาการจัดการงานก่อสร้าง- พ.ศ. 2538 – เปิดสอนระดับปริญญาบัณฑิตเพิ่มขึ้นอีกหนึ่งหลักสูตร คือ หลักสูตรสถาปัตยกรรมศาสตรบัณฑิต สาขาวิชาสถาปัตยกรรมไทย- พ.ศ. 2542 – เปิดหลักสูตรสถาปัตยกรรมศาสตรมหาบัณฑิต สาขาวิชาสถาปัตยกรรมไทย และคณะฯ ได้รับมอบหมายจากรัฐบาลให้จัดเตรียมกำลังคนด้านสถาปัตยกรรมไทย จึงดำเนินโครงการสถาปัตยกรรมไทยปริวรรตขึ้นเพื่อรับนักศึกษาเข้าศึกษาโดยตรง และจัดการเรียนการสอนที่อาคารศิลป์ พีระศรี 1 วิทยาเขตพระราชวังสนามจันทร์ จังหวัดนครปฐม- พ.ศ. 2543 – เปิดสอนหลักสูตรสถาปัตยกรรมศาสตรมหาบัณฑิต สาขาวิชาสถาปัตยกรรม- พ.ศ. 2545 – เปิดสอนหลักสูตรนานาชาติ ในระดับปริญญามหาบัณฑิตและดุษฎีบัณฑิต คือหลักสูตรศิลปศาสตรมหาบัณฑิต และหลักสูตรปรัชญาดุษฎีบัณฑิตสาขาวิชาการจัดการมรดกทางสถาปัตยกรรมกับการท่องเที่ยว- พ.ศ. 2547 – เปิดสอนหลักสูตรศิลปศาสตรมหาบัณฑิต สาขาวิชาสถาปัตยกรรมพื้นถิ่น- พ.ศ. 2548 – เปิดสอนหลักสูตรวิทยาศาสตรมหาบัณฑิต สาขาวิชาการจัดการโครงการก่อสร้าง (เดิมชื่อสาขาวิชาการจัดการงานก่อสร้าง)- พ.ศ. 2549 – เปิดสอนหลักสูตรการวางแผนชุมชนเมืองและสภาพแวดล้อมมหาบัณฑิต- พ.ศ. 2551 – เปิดสอนหลักสูตรวิทยาศาสตรมหาบัณฑิต สาขาวิชาคอมพิวเตอร์เพื่อการออกแบบทางสถาปัตยกรรมและหลักสูตรภูมิสถาปัตยกรรมศาสตรมหาบัณฑิต- พ.ศ. 2554 – ปิดหลักสูตรอนุปริญญาสถาปัตยกรรมศาสตร์ สาขาวิชาสถาปัตยกรรมและสาขาวิชาสถาปัตยกรรมไทยหลักสูตรทำเนียบคณบดีทำเนียบคณบดี. - หมายเหตุ ตำแหน่งทางวิชาการในระหว่างที่ดำรงตำแหน่งในขณะนั้น</doc>
