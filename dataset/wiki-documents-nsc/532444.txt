<doc id="532444" url="https://th.wikipedia.org/wiki?curid=532444" title="ศรีตรังแอโกรอินดัสทรี">ศรีตรังแอโกรอินดัสทรี บริษัท ศรีตรังแอโกรอินดัสทรี จำกัด (มหาชน) ( ชื่อย่อ:STA) ก่อตั้งขึ้นในปี 2530 บริษัทประกอบธุรกิจเป็นผู้ผลิตและส่งออกผลิตภัณฑ์ยางพารา บริษัทได้มีการขยายการประกอบธุรกิจอย่างต่อเนื่องเพื่อรองรับกับความเติบโตของอุตสาหกรรมยางธรรมชาติทั้งในประเทศและต่างประเทศ โดยบริษัทเริ่มต้นจากสายการผลิตยางแผ่นรมควัน ซึ่งเป็นวัตถุดิบหลักของอุตสาหกรรมยางล้อรถยนต์ ในปลายปี 2536 ได้เริ่มขยายสายการผลิตทำการผลิตน้ำยางข้นเพื่อรองรับความต้องการของอุตสาหกรรมถุงมือยางที่ใช้ในทางการแพทย์ อุตสาหกรรมยางยืด และในปี 2540 เริ่มโครงการยางแท่ง STR เพื่อให้สอดคล้องกับแนวโน้มของอุตสาหกรรมยางล้อรถยนต์ ที่ผู้ใช้นิยมหันไปใช้ยางแท่งมากขึ้นเรื่อยๆ ศรีตรังได้ก้าวขึ้นมาเป็นตัวแทนอุตสาหกรรมยางพาราของประเทศไทย ในฐานะ “ผู้ประกอบการยางธรรมชาติแบบครบวงจรรายใหญ่ที่สุดของโลก” ด้วยกำลังการผลิตกว่า 2.2 ล้านตันต่อปี จากจำนวนโรงงานรวม 33 โรงงาน ในประเทศ ประเทศไทยและอินโดนีเซีย รวมทั้งเมียนมาซึ่งเป็นฐานอุตสาหกรรมแหล่งใหม่ ศรีตรังจัดจำหน่ายผลิตภัณฑ์ยางธรรมชาติขั้นพื้นฐานทุกประเภทเพื่อตอบสนองความต้องการที่หลากหลายของลูกค้าทั่วโลก ได้แก่ ยางแท่ง ยางแผ่นรมควัน และน้ำยางข้น นอกจากนี้ ศรีตรังยังได้ร่วมลงทุนกับบริษัทต่างชาติในธุรกิจกลางน้ำของยางธรรมชาติและผลิตสินค้าสำเร็จรูป โดยศรีตรังเป็นผู้นำระดับโลกในการผลิตถุงมือยางทางการแพทย์และท่อไฮดรอลิกแรงดันสูงเพื่อใช้ในงานอุตสาหกรรม และเพื่อเป็นผู้ประกอบการยางธรรมชาติที่ครบวงจร ศรีตรังยังได้ขยายไปสู่ธุรกิจต้นน้ำในการบริหารจัดการสวนยางพาราขนาดใหญ่อย่างเป็นระบบและเป็นมิตรต่อสิ่งแวดล้อมในหลายจังหวัดของประเทศไทย และมี สินทรัพย์มูลค่ากว่า 40,103 ล้านบาทประวัติ ประวัติ. บริษัท ศรีตรังแอโกรอินดัสทรี จำกัด (มหาชน) จัดตั้งขึ้นเมื่อวันที่ 23 เมษายน 2530 ในรูปบริษัทจำกัด เพื่อดำเนินการผลิตยางแผ่นรมควันที่อำเภอหาดใหญ่ จากนั้นได้มีการขยายธุรกิจอย่างต่อเนื่อง เพื่อรองรับกับความเติบโตของอุตสาหกรรมยางธรรมชาติทั้งในประเทศและต่างประเทศ บริษัทได้เสนอขายหุ้นต่อประชาชนในประเทศไทยเป็นครั้งแรกและได้นำหุ้นเข้าจดทะเบียนเป็นหลักทรัพย์จดทะเบียนในตลาดหลักทรัพย์ฯ เมื่อวันที่ 22 สิงหาคม 2534 ต่อมาได้แปรสภาพเป็นบริษัทมหาชนจำกัดเมื่อวันที่ 27 ธันวาคม 2536 ในเดือนมกราคม 2554 บริษัทได้เสนอขายหุ้นสามัญเพิ่มทุนต่อประชาชนทั่วไปรวมทั้งนักลงทุนสถาบันในประเทศสิงคโปร์ และได้นำหุ้นเข้าจดทะเบียนเป็นหลักทรัพย์จดทะเบียนในตลาดหลักทรัพย์สิงคโปร์ เมื่อวันที่ 31 มกราคม 2554 ซึ่งปัจจุบันหุ้นของบริษัททเป็นหลักทรัพย์จดทะเบียนทั้งในตลาดหลักทรัพย์แห่งประเทศไทยและตลาดหลักทรัพย์สิงคโปร์ (Dual Listing)ผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 20 มีนาคม 2556</doc>
