<doc id="31504" url="https://th.wikipedia.org/wiki?curid=31504" title="จอมโจรอัจฉริยะ">จอมโจรอัจฉริยะ จอมโจรอัจฉริยะ () เป็นการ์ตูนญี่ปุ่นแต่งโดยโกโช อาโอยามะ จัดพิมพ์โดยสำนักพิมพ์โชงะกุกัง (ญี่ปุ่น) และวิบูลย์กิจ (ไทย) เรื่องราวของคุโรบะ ไคโตะ เด็กมัธยมศึกษาตอนปลาย ได้สานต่อความฝันของพ่อด้วยการปลอมตัวเป็นจอมโจรคิด () โจรผู้มีชื่อเสียง ปัจจุบันจอมโจรอัจฉริยะตีพิมพ์ออกมา 4 เล่ม โดยตีพิมพ์ครั้งแรกในปี พ.ศ. 2531 จำนวน 2 เล่ม แล้วจึงตีพิมพ์อีกครั้งในปี พ.ศ. 2537 อีก 1 เล่ม ต่อมาในปี พ.ศ. 2550 จึงตีพิมพ์เล่มที่ 4 และในปี พ.ศ. 2560 จึงตีพิมพ์เล่มที่ 5 ส่วนในประเทศไทย เล่ม 4 ออกวางแผงเมื่อเดือนธันวาคม ปี พ.ศ. 2551 ทั้งนี้จอมโจรคิดและตัวละครอื่น ๆ ในจอมโจรอัจฉริยะยังปรากฏใน ยอดนักสืบจิ๋วโคนัน ซึ่งเป็นผลงานการ์ตูนอีกชิ้นหนึ่งของโกโช อาโอยามะที่ได้รับการดัดแปลงเป็นอะนิเมะ ทีเอ็มเอสเอ็นเตอร์เทนเมนต์ (TMS Entertainment) ได้นำ จอมโจรอัจฉริยะ ไปทำเป็นอะนิเมะจำนวน 12 ตอน ออกอากาศเมื่อปี 2553-2555 โดยจะอิงเนื้อหาจากมังงะ ในไทยใช้ชื่อว่า จอมโจรอัจฉริยะ (ทรูสปาร์ก), เมจิกไคโตะ (การ์ตูนคลับ) และ จอมโจรคิด บุรุษรัตติกาล (ทีไอจีเอ) ต่อมาเอ-1 พิกเจอส์ (A-1 Pictures) ได้นำมาทำเป็นอะนิเมะโทรทัศน์จำนวน 24 ตอน ใช้ชื่อว่า เมจิกไคโตะ 1412 () ออกอากาศช่วงปี 2557-2558 ในไทยใช้ชื่อว่า จอมโจรคิด บุรุษรัตติกาล 1412 เนื้อเรื่องจะต่อยอดและอิงเนื้อหาจากยอดนักสืบจิ๋วโคนัน ทั้งสองพากย์ไทยโดยทีไอจีเอเนื้อเรื่อง เนื้อเรื่อง. คุโรบะ ไคโตะซึ่งเป็นตัวละครเอกของเรื่องเป็นเด็กนักเรียนชั้นมัธยมปลายที่มีฝีมือในการเล่นมายากล ซึ่งได้รับการฝึกสอนจากคุโรบะ โทอิจิ ผู้เป็นพ่อ แต่ต่อมาพ่อของไคโตะประสบอุบัติเหตุจนถึงแก่ชีวิตขณะแสดงมายากล กระทั่งวันหนึ่งไคโตะได้ไปค้นพบห้องลับของพ่อ จากการจับรูปของพ่อแล้วรูปก็พลิกกลับหลังที่ทำให้เขาได้พบห้องลับดังกล่าว และเมื่อเข้าไปก็เจอหมวกทรงสูงสีขาว สูทขาว ผ้าคลุม แว่นตาขาเดียว จึงรู้ว่าแท้จริงแล้วพ่อของตนเป็นจอมโจรคิดและทราบอีกว่าพ่อของตนนั้นถูกฆาตกรรม เพื่อสืบหาศัตรูที่ฆ่าพ่อของตัวเอง เขาจึงรับบทเป็นจอมโจรคิดมาแต่นั้น เพื่อล่อให้ฆาตกรตัวจริงปรากฏตัวออกมา ซึ่งตามท้องเรื่องเขาที่เป็นจอมโจรนั้นจะถูกนาคาโมริ กินโซ พ่อของอาโอโกะซึ่งเป็นตำรวจตามจับกุมและประสบกับความล้มเหลวอยู่เสมอ ๆ ทั้งนี้บุคลิกของจอมโจรคิดในจอมโจรอัจฉริยะจะมีลักษณะตลก ยียวนกวนประสาท และซุ่มซ่ามจนผิดพลาดบ่อย ๆ ซึ่งต่างจากบุคลิกใน ยอดนักสืบจิ๋วโคนัน ที่จอมโจรคิดจะมีลักษณะเคร่งขรึม ลึกลับ ซ้ำยังล่วงรู้ความลับของโคนันที่แท้จริงแล้วคือคุโด้ ชินอิจิตัวละครตัวละครหลักตัวละคร. ตัวละครหลัก. - คุโรบะ ไคโตะ () หรือ จอมโจรคิด () เป็นตัวละครเอกของเรื่อง เป็นลูกชายของคุโรบะ โทอิจิ นักมายากลที่มีชื่อเสียงซึ่งเป็นจอมโจรด้วย กับมารดาชื่อคุโรบะ จิคาเงะ ครั้นโทอิจิเสียชีวิตลง เขาจึงรับบทบาทเป็นจอมโจรคิดคนถัดมาเพื่อตามหาฆาตกรที่ฆ่าพ่อ ตามเนื้อเรื่องเขาได้การถ่ายทอดความรู้ด้านมายากลจากบิดา โกโช อาโอยามะอธิบายรูปลักษณ์ของจอมโจรคิดไว้ว่า "แว่บไปแว่บมาหาตัวจับยาก ห้าวหาญไม่มีใครเปรียบ หน้าตาหล่อเหลาหรือก็คือ "อาร์แซน ลูแปง" นั่นแหละครับ และก็ต้องเจ้าเล่ห์ด้วย..." เขาสนิทสนมกับนาคาโมริ อาโอโกะ ลูกสาวของสารวัตรนาคาโมริ กินโซ - นาคาโมริ อาโอโกะ () เป็นลูกสาวคนเดียวของนาคาโมริ กินโซ เธอเรียนร่วมชั้นกับคุโรบะ ไคโตะและสนิทสนมกัน โดยที่ไม่ทราบว่าจริง ๆ แล้วเขาคือจอมโจรคิด - นาคาโมริ กินโซ () เป็นนายตำรวจตำแหน่งสารวัตร และเป็นบิดาของนาคาโมริ อาโอโกะ เขาหมายตาที่จะจับจอมโจรคิดตามหน้าที่ โดยที่เขาไม่ทราบเลยว่าทั้งคุโรบะ โทอิจิ เพื่อนเก่า และคุโรบะ ไคโตะ ชายคนสนิทของลูกสาวเป็นโจร ทั้งนี้เขาเคยเฉลียวใจว่าไคโตะคือจอมโจรคิด แต่ด้วยไหวพริบไคโตะจึงเอาตัวรอดมาได้ตัวละครรองตัวละครรอง. - ครอบครัวและลูกน้อง - คุโรบะ โทอิจิ () เป็นนักมายากลผู้มีชื่อเสียง และเป็นจอมโจรคิดคนแรก เขาสมรสกับคุโรบะ จิคาเงะ และเป็นบิดาของคุโรบะ ไคโตะ ตัวเอกของเรื่อง เขาร่ำเรียนมายากลต่าง ๆ จากเจมส์ ฮอปเปอร์ () นักมายากลชื่อดังชาวอังกฤษ จากคำบอกเล่าของจิอิ โคโนะสึเกะอธิบายว่า คุโรบะ โทอิจิน่าจะถูกฆาตกรรม มีคำสอนที่เขาเคยสอนไคโตะบุตรชายซึ่งเป็นที่กล่าวถึงบ่อย ๆ คือ โป๊กเกอร์เฟซ คือ "การทำใบหน้าเรียบเฉยไม่แสดงอารมณ์ความรู้สึก เปรียบได้กับคนถือไพ่โป๊กเกอร์ในมือ" - คุโรบะ จิคาเงะ () หรือ แฟนธ่อมเลดี้ () เป็นภริยาของคุโรบะ โทอิจิ และเป็นมารดาของคุโรบะ ไคโตะ ในมังงะเธอปรากฏตัวแต่มิได้ระบุชื่อ ณ บ้านของไคโตะ ที่เธอออกมารับกระเป๋าของไคโตะที่ลืมไว้จากนาคาโมริ อาโอโกะ เบื้องต้นเธอทราบเป็นอย่างดีว่าสามีเป็นจอมโจรคิด และทราบด้วยว่าบุตรชายพบห้องลับของสามี ก่อนสมรสเธอเคยเป็นโจรหญิงยี่สิบหน้า หรือ แฟนธ่อมเลดี้ (ファントム・レディ; Phantom Lady) มาก่อน ปัจจุบันอาศัยอยู่ในลาสเวกัส - จิอิ โคโนะสึเกะ () เป็นอดีตผู้ช่วยของคุโรบะ โทอิจิและทราบว่าโทอิจิเป็นจอมโจรคิด เขามีสโมสรบิลเลียตชื่อบลูพาล็อต - บุคคลในโรงเรียนมัธยม - ฮาคุบะ ซางูรุ () เป็นนักสืบญี่ปุ่นที่ย้ายกลับมาจากลอนดอน เข้ามาเรียนร่วมชั้นกับคุโรบะ ไคโตะ บิดาเป็นตำรวจ ตำแหน่งรองผู้บังคับการสืบสวน ทั้งนี้เขามักจะบอกเวลาเป็นนาทีและวินาทีอยู่เป็นนิจ จากการสันนิษฐานและหลักฐานต่าง ๆ ทำให้เขามั่นใจว่าคุโรบะ ไคโตะคือจอมโจรคิด - โคอิสึมิ อาคาโกะ () เป็นแม่มดผู้มีเวทมนตร์ เธอย้ายมาเรียนร่วมชั้นเดียวกันกับคุโรบะ ไคโตะ และนาคาโมริ อาโอโกะ เธอจะคิดอยู่เสมอว่า "ผู้ชายทุกคนบนโลกนี้เป็นทาสเราทั้งนั้น" เธอมักใช้เวทมนตร์คาถาหรือแม้แต่เครื่องรางของขลังใส่คุโรบะ ไคโตะ เพราะต้องการให้เขามาตกเป็นทาสรักของเธอ เธอทราบว่าไคโตะเป็นจอมโจรคิดและคอยให้ความช่วยเหลือในบางกรณี - โมโมอิ เคโกะ () เดิมฉบับแปลไทยสะกดว่า เคย์โกะ เป็นเพื่อนนักเรียนร่วมชั้นและเป็นสหายคนสนิทของนาคาโมริ อาโอโกะ มีลักษณะเด่นคือสวมแว่นตา ผมสีน้ำตาลและมัดผมสองข้าง - คนโนะ เอริกะ () ครูสอนวิชาคณิตศาสตร์ ปรากฏชื่อครั้งแรกในอะนิเมะโทรทัศน์ จอมโจรคิด 1412 แต่ไม่ปรากฏชื่อในมังงะ ในมังงะตอน "อย่ายุ่งกับเค้านะ" เธอคือผู้อธิบายกติกาในประกวดสกีแฟนซีแก่นักเรียน - ฟูจิเอะ () เป็นเพื่อนร่วมชั้นของคุโรบะ ไคโตะ ปรากฏในมังงะตอน "อย่ายุ่งกับเค้านะ" โดยเขาแอบหลงรักโคอิสึมิ อาคาโกะ และกล่าวตัดพ้อว่า "...ฉันไม่มันเอาไหนเลย ไม่หล่อแถมยังอ้วนอีก เล่นสกีก็ไม่เก่งด้วย ไม่คู่ควรกับคุณอาคาโกะสักนิด" - อาโซ่ เคจิ () ครูสอนวิทยาศาสตร์ ปรากฏในมังงะตอน "GHOST GAME" โดยปลอมเป็นผีหลอกนักเรียนที่ยังอยู่ในโรงเรียนยามวิกาล เพื่อลักลอบค้นคว้าเรื่องยาปลูกผม เนื่องจากหัวล้าน - โจรคนอื่น ๆ - แมวดำ () หรือ ชานัวร์ (; ) เป็นโจรชาวฝรั่งเศส แต่งกายชุดดำอย่างชุดไว้ทุกข์ ปรากฏในมังงะตอน "โกลเด้น อาย" ที่พยายามขโมยเพชรโกลเด้นอาย หรือ พลอยตาแมว ของแดน มิตสึอิชิ () ตัวจริงของแมวดำคือ รูบี้ โจนส์ () - ไนท์แมร์ () ปรากฏในมังงะตอน "ดาร์กไนท์" ที่พยายามขโมยต่างหูแบล็กโอปอลที่เรียกว่าดาร์กไนท์ หรือ อัศวินดำ ตัวจริงของไนท์แมร์คือ แจ๊ค คอเนลลี่ () ตำรวจสากล เพื่อนำเงินไปรักษาลูกชายลูกครึ่งญี่ปุ่นที่ชื่อเคนตะ คอเนลลี่ () ซึ่งกำลังป่วย - แฟนธ่อมเลดี้ () ดูที่คุโรบะ จิคาเงะ - กอร์โบ (; ) ปรากฏในมังงะตอน "มิดไนท์โครว์" เป็นโจรที่มีลักษณะเช่นเดียวกับจอมโจรคิด ไม่ว่าจะเป็นเครื่องแต่งกาย หรืออุปกรณ์ แต่ต่างกันเพียงสีเพราะกอร์โบใช้สีดำแทนสีขาว และ "กอร์โบ" เป็นคำฝรั่งเศสแปลว่า "อีกา" เขาปรากฏตัวต่อหน้าจอมโจรคิดและประกาศว่าตนเป็นศิษย์ผู้น้องของคุโรบะ โทอิจิ และเขาจะขโมยเพชรมิดไนท์โครว์ ตัวจริงของกอร์โบคือ แฮร์รี เนะซุ () นักทำลายมายากลชื่อดังที่แฉวิธีการเล่นมายากลของนักมายากลต่าง ๆ แต่ก็เป็นไปได้ว่ากอร์โบอาจปลอมตัวเป็นแฮร์รี เนะซุก็ได้ - องค์กรปริศนา - สเนค () เดิมฉบับแปลไทยสะกดว่า สเน็ก สมาชิกคนหนึ่งขององค์กรปริศนา ที่กำลังตามหาแพนโดร่า () อัญมณีในตำนานที่มีพลังพิเศษ ในมังงะปรากฏครั้งแรกในตอน "บลูเบิร์ธเดย์" - หัวหน้าของสเนค () เป็นหัวหน้าของสเนค แต่มิใช่หัวหน้าใหญ่ขององค์กร ไม่ทราบว่ามีชื่อตัวว่าอะไร ปรากฏในมังงะตอน "บลูเบิร์ธเดย์" ที่เขาใช้ให้สเนคไปขโมยบลูเบิร์ธเดย์มาเพราะคิดว่าเพชรนั้นคือแพนโดร่า - สไปเดอร์ () หรือ กึนเทอร์ ฟอน โกลด์แบร์กที่ 2 (; ) นักมายากลที่มีชื่อเสียงระดับสากลและนักฆ่าระดับโลกที่เป็นหนึ่งในสมาชิกขององค์กร ซึ่งถูกส่งมาเพื่อสังหารจอมโจรคิด ปรากฏใน จอมโจรคิด บุรุษรัตติกาล แต่ไม่ปรากฏในมังงะการเผยแพร่หนังสือการ์ตูน การเผยแพร่. หนังสือการ์ตูน. จอมโจรอัจฉริยะแต่งและวาดภาพประกอบโดยโกโช อาโอยามะ ถูกตีพิมพ์ลงนิตยสารโชเน็งซันเดย์มาตั้งแต่ปี พ.ศ. 2530 แต่หลังจากรวมเล่มมังงะประเภทจบในเรื่องได้เพียงสองเล่มก็ยุติการตีพิมพ์ของโชเน็งซันเดย์ในปีถัดมา โดยจะมีการปล่อยตอนใหม่ออกมาเป็นครั้งคราว ลักษณะเขียน ๆ หยุด ๆ เว้นระยะห่างค่อนข้างนาน โดยมีการตีพิมพ์มังงะเล่มที่ 3 ในปี พ.ศ. 2537 เล่มที่ 4 ในปี พ.ศ. 2550 การนี้โกโช อาโอยามะได้กล่าวว่า "ขอโทษนะครับที่ให้รอเล่ม 4 ตั้ง 13 ปี...ตอนแรกที่วาดเล่ม 1 นั้นอายุระหว่างไคโตะกับคนวาดยังต่างกันแค่ 4-5 ปี แต่ตอนนี้ช่องว่างระหว่างวัยกว้างขึ้นซะแล้ว...การสร้างเรื่องก็ยากขึ้นด้วย แต่ยังไงก็จะพยายามครับ เป็นกำลังใจให้ด้วยนะ" หลังจากนั้นก็มีการปล่อยมาเป็นตอน ๆ มีสองตอนตีพิมพ์ในปี พ.ศ. 2554 อีกสามตอนในปี พ.ศ. 2557 และอีกสามตอนในปี พ.ศ. 2560 ก่อนรวมเป็นเล่มที่ 5 ในปีเดียวกัน ในไทยจัดพิมพ์โดยสำนักพิมพ์วิบูลย์กิจ เดิมเคยสะกดชื่อเรื่องว่า จอมโจร..อัจฉริยะ!! และสะกดชื่อคุโรบะ ไคโตะว่า "ไคโต คุโบตะ" ตีพิมพ์ออกมาสองเล่ม ปัจจุบันวิบูลย์กิจยังเป็นเจ้าของลิขสิทธิ์ในไทยและมีจำนวน 4 เล่มเท่ากับของญี่ปุ่น- รายชื่อตอนการ์ตูนโทรทัศน์ตอนพิเศษ การ์ตูนโทรทัศน์ตอนพิเศษ. มีการผลิตรายการโทรทัศน์พิเศษสำหรับมังงะเรื่อง จอมโจรอัจฉริยะ เป็นอะนิเมะ โดยการผลิตจะอิงเนื้อหาจากมังงะเป็นหลัก กำกับโดยโทะชิกิ ฮิระโนะ จากทีเอ็มเอสเอ็นเตอร์เทนเมนต์ ออกอากาศทางสถานีโทรทัศน์นิปปอนช่วงปี พ.ศ. 2553-2555 อันเป็นช่วงเวลาฉาย ยอดนักสืบจิ๋วโคนัน ลายเส้นนั้นก็เป็นแบบเดียวกับเรื่องยอดนักสืบจิ๋วโคนัน ซึ่งหลายคนเข้าใจว่าเป็น ยอดนักสืบจิ๋วโคนันตอนพิเศษ ทั้ง ๆ ที่ตัวเรื่องไม่มีความเกี่ยวข้องกับเรื่องดังกล่าวเลยก็ตาม ออกอากาศครั้งแรก 17 เมษายน 2553 ในไทยใช้ชื่อว่า จอมโจรคิด บุรุษรัตติกาล พากย์และจำหน่ายโดยทีไอจีเอ ออกอากาศทางช่องทรูสปาร์ก ใช้ขื่อว่า จอมโจรอัจฉริยะ และทางช่องการ์ตูนคลับใช้ชื่อว่า จอมโจรคิด บุรุษรัตติกาลการ์ตูนโทรทัศน์ การ์ตูนโทรทัศน์. มีการผลิต จอมโจรอัจฉริยะ เป็นการ์ตูนโทรทัศน์ใช้ชื่อว่า ไคโตะคิด 1412 () ผลิตโดยเอ-วันพิกเจอส์ (A-1 Pictures) เนื้อเรื่องจะต่อยอดและอิงเนื้อหาจากยอดนักสืบจิ๋วโคนัน และลายเส้นจะต่างออกไปจากที่ทีเอ็มเอสเอ็นเตอร์เมนต์เคยผลิตในครั้งก่อน ออกอากาศทางช่องนิปปอนเทเลวิชันเน็ตเวิร์กซิสเตม (NNS) ในปี 2557-2558 นอกจากนี้ยังเป็นรายการใหม่ของช่องครันชีโรล (Crunchyroll) ในอเมริกาเหนือ ออกอากาศตั้งแต่ตอนที่ 13 ในไทยใช้ชื่อไทยว่า จอมโจรคิด 1412 พากย์และจัดจำหน่ายโดยทีไอจีเอ ออกอากาศทางช่องการ์ตูนคลับ เริ่มตั้งแต่วันที่ 15 กุมภาพันธ์ 2560เพลงประกอบจอมโจรคิด บุรุษรัตติกาลเพลงประกอบ. จอมโจรคิด บุรุษรัตติกาล. - เพลงเปิด - เพลงปิดจอมโจรคิด บุรุษรัตติกาล 1412จอมโจรคิด บุรุษรัตติกาล 1412. - เพลงเปิด - เพลงปิด</doc>
