<doc id="936860" url="https://th.wikipedia.org/wiki?curid=936860" title="วีรบุรุษนองเลือด">วีรบุรุษนองเลือด วีรบุรุษนองเลือด () เป็นประเภทของภาพยนตร์แอกชันโดยเฉพาะภาพยนตร์ฮ่องกง ที่มีลักษณะเฉพาะคือ ฉากแอกชันที่น่าจดจำและน่าทึ่ง หรือฉากที่ให้ความรู้สึกซาบซึ้ง เช่น มิตรภาพระหว่างเพื่อน หรือความสัมพันธ์ระหว่างพี่น้อง, การหักเหลี่ยมเฉือนมุม, ภารกิจหน้าที่, เกียรติยศ, การไถ่ตัว หรือความรุนแรง โดยคำ ๆ นี้ได้ถูกนิยามขึ้นโดย ริก เบเกอร์ บรรณาธิการนิตยสารอีสเทิร์นฮีโรส์ ในปลายยุคทศวรรษที่ 1980 โดยเฉพาะอย่างในแนวของภาพยนตร์ของผู้กำกับฯ เช่น จอห์น วู, ริงโก แลม หรือจอห์นนี โท โดยให้คำนิยามไว้ว่า "ภาพยนตร์แอกชันฮ่องกงที่มีฉากดวลปืนหรือแกงค์นอกกฎหมายมากกว่ากังฟู" ในยุคทศวรรษที่ 1980 จอห์น วู ได้วางแนวทางให้กับภาพยนตร์ประเภทนี้ ด้วยการที่ประสบความสำเร็จอย่างมาก กับ A Better Tomorrow (1986) ซึ่งถือว่าเป็นต้นแบบของภาพยนตร์ประเภทนี้ และมีภาคต่อมาอีกถึง 2 ภาค คือ  A Better Tomorrow II (1987), A Better Tomorrow III (1989) และรวมไปถึงภาพยนตร์เรื่องอื่น เช่น Bullet in the Head (1990) เป็นต้น วีรบุรุษนองเลือดยังคงได้รับความนิยมและสร้างต่อเนื่องมาจนถึงยุคทศวรรษที่ 1990 และครอบคลุมไปจนถึงภาพยนตร์ดรามา หรือซีรีส์ เช่น The Bund (1980), A Moment of Romance (1990) ซึ่งก็ประสบความสำเร็จและมีการสร้างภาคต่ออีกหลายภาคด้วยกัน, Young and Dangerous และ Shanghai Grand ในปี 1996 ทั้งคู่, A Hero Never Dies (1998) และยังส่งอิทธิพลต่อไปยังภาพยนตร์ต่างประเทศรวมถึงภาพยนตร์ฮอลลีวูดด้วย เช่น Reservoir Dogs (1992) ผลงานสร้างชื่อของเควนติน แทแรนติโน, Léon: The Professional (1994) ภาพยนตร์สัญชาติฝรั่งเศสของลุก แบซง, Face/Off (1997), The Replacement Killers (1998) เป็นต้น หรือแม้แต่ในช่วงนี้ภาพยนตร์ไทยก็ยังได้รับอิทธิพลมาด้วย คือ 2499 อันธพาลครองเมือง (1997) ของนนทรีย์ นิมิตรบุตร ซึ่งได้ใช้แนวทางของจอห์น วู และหลังจากปี 2000 ไปแล้ว ภาพยนตร์ในแนววีรบุรุษนองเลือดก็ยังคงมีการสร้างต่อเนื่องมา เช่น Double Tap (2000) และที่ประสบความสำเร็จอย่างมาก คือ Infernal Affairs (2002) จนมีการสร้างภาคต่อมาอีก 2 ภาค คือ Infernal Affairs II และInfernal Affairs III ในปี 2003 ทั้งคู่ วีรบุรุษนองเลือดมักจะจบลงด้วยความตกต่ำหรือโศกนาฏกรรมของตัวละครเอกในเรื่องทั้งที่ต้องตายหรือถูกจับโดยตำรวจหรือต้องกลายมาเป็นผู้พิการไร้ความสามารถอย่างที่สุดตัวอย่างของภาพยนตร์/ ซีรีส์ในแนวนี้ตัวอย่างของภาพยนตร์/ ซีรีส์ในแนวนี้. - The Bund (1980) - A Better Tomorrow (1986) - A Better Tomorrow II (1987) - A Better Tomorrow III (1989) - All About Ah-Long (1989) - Bullet in the Head (1990) - A Moment of Romance (1990) - Reservoir Dogs (1992) - A Moment of Romance II (1993) - Léon: The Professional (1994) - A Moment of Romance III (1996) - Young and Dangerous (1996) - Shanghai Grand (1996) - Somebody Up There Likes Me (1996) - 2499 อันธพาลครองเมือง (1997) - Face/Off (1997) - The Replacement Killers (1998) - แตก 4 รัก โลภ โกรธ เลว (1999)- ตะวันตัดบูรพา (2001) - Fulltime Killer (2001) - Infernal Affairs (2002) - PTU (2003) - Infernal Affairs II (2003) - Infernal Affairs III (2003) - Jiang Hu (2004) - New Shanghai Bund (2007) - The Sniper (2009) - A Better Tomorrow (2010) - Let the Bullets Fly (2010) - The Last Tycoon (2012) - The Viral Factor (2012) - อันธพาล (2012) - The White Storm (2013) - ตะวันตัดบูรพา (2015) - มือเหนือเมฆ (2017) - A Better Tomorrow 2018 (2018)</doc>
