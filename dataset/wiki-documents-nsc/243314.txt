<doc id="243314" url="https://th.wikipedia.org/wiki?curid=243314" title="สี่พยัคฆ์พิทักษ์มังกร">สี่พยัคฆ์พิทักษ์มังกร สี่พยัคฆ์พิทักษ์มังกร (天下第一,The Royal Swordsmen) เป็นภาพยนตร์จีนแนวกำลังภายในออนแอร์ในประเทศจีนครั้งแรกตั้งแต่ปี ค.ศ. 2004 และออนแอร์ในประเทศไทยทางช่อง ทรู เอเชียน ซีรีส์ ช่อง 22 ของ ทรู วิชั่นส์ ตั้งแต่ วันจันทร์ ที่ 4 พฤษภาคม ที่ผ่านมาโดยเนื้อเรื่องเล่าย้อนไปถึงช่วงสมัยกลาง ราชวงศ์หมิง เมื่อพระปิตุลา (อา) ขององค์ จักรพรรดิ ชื่อว่า เสินโหวใจเหล็ก ได้ฝึกลูกบุญธรรมทั้ง 4 คนให้เป็นจอมยุทธ์ผู้มีฝีมือสูงส่งเพื่อไว้ต่อกรกับ เฉาเจิ้งฉุน หัวหน้าขันทีตัวร้ายผู้มีวรยุทธ์สูงแต่พวกเขาหารู้ไม่ว่าพวกเขาได้กลายเป็นหมากของเสินโหวในการกำจัดคู่แข่ง + เรื่องย่อ: 4 พยัคฆ์ พิทักษ์มังกร สมัยราชวงศ์หมิง เถี่ยตานเสินโหวเสด็จอาฮ่องเต้องค์ปัจจุบันได้รับพระราชบัญชาจากฮ่องเต้พระองค์ก่อนให้สร้างคุ้มพิทักษ์มังกรขึ้นเพื่อเก็บรักษาพระสุพรรณบัฏและกระบี่อาญาสิทธิ์ฮ่องเต้ โดยมีสิทธิและอำนาจเหนือขุนนางข้าราชการในราชสำนัก เถี่ยตานเสินโหวมีองครักษ์สี่คนได้แก่ เทียน,ตี้,เสียน,หวง - เทียน หรือ ต้วนเทียนหยาเป็นคนสุขุมเยือกเย็น ได้รับการเลี้ยงดูจากเถี่ยตานเสินโหวมาตั้งแต่ยังเล็ก โดยได้สำเร็จวิชานินจาจากแดนอาทิตย์อุทัยและเพลงกระบี่มายา วรยุทธลึกล้ำยากจะหาผู้ใดเทียบเทียม จากนั้นก็เข้าสู่คุ้มพิทักษ์มังกร - ตี้ หรือ กุยไห่อี้เตาเป็นคนหยิ่งทรนง พูดน้อย เก็บเนื้อเก็บตัว ในสมัยที่กุยไห่อี้เตายังเล็กอยู่นั้น กุยไห่ไป่เลี่ยนพ่อของเขาถูกคนฆ่าตาย กุยไห่อี้เตาสาบานว่าจะล้างแค้นให้พ่อให้ได้ ดังนั้นจึงฝึกเพลงดาบจนสำเร็จ สามารถฆ่าคนภายใน คมดาบเดียว - เสียน หรือ ไห่ถังหน้าตาหมดจดงดงาม เฉลียวฉลาด เป็นหมอดูที่ล่วงรู้เรื่องราวทุกอย่าง ปกติชอบแต่งตัวเป็นชาย ก่อตั้งหมู่บ้านเอกอุขึ้นมาเพื่อเก็บรวบรวมข่าวสารต่างๆในยุทธภพ รวมทั้งยังเป็นที่ชุมนุมของผู้ที่มีความรู้ความสามารถอีกด้วย ไม่ว่าจะเป็นหมอเทวดา นักสืบเทวดา ต่างก็เข้ากับหมู่บ้านเอกอุแห่งนี้ด้วย - หวง หรือ เฉิงซื่อเฟยเดิมทีเป็นเพียงชาวบ้านธรรมดาคนหนึ่งเท่านั้น เป็นคนขี้เล่น ไม่ยึดติดและไม่ชอบใฝ่หาความรู้ใส่ตัวแต่อย่างใด ทว่าเป็นคนที่มีสติปัญญาเฉียบแหลม ด้วยวาสนาของเฉิงซื่อเฟย ทำให้ได้เป็นศิษย์ของกู่ซันทงซึ่งมีฉายาว่าจอมซุกซน ทุกครั้งที่เขาใช้วิชากายทอง ร่างกายของเขาก็จะกลายเป็นสีทอง รูปร่างจะสูงถึงเจ็ดศอก พละกำลังมหาศาล หอกดาบฟันแทงไม่เข้า + นักแสดง : 4 พยัคฆ์ พิทักษ์มังกร - กัวจิ้นอัน รับบทเป็น เฉิงซื่อเฟย พยัคฆ์จอมทะเล้น 1 ใน 4 พยัคฆ์ ผู้สืบทอดสุดยอดวิชาจากเจ้ากู่ซันทง สุดยอดเคล็ดวิชากายทอง - หลีหย่าเผิง รับบทเป็น ต้วนเทียนหยา พยัคฆ์ดาบซามูไร พยัคฆ์ตัวที่ 2 สุขุมเยือกเย็น สำเร็จเคล็ดวิชาจากแดนอาทิตย์อุทัย - ฮั่วเจี้ยนหัว รับบทเป็น กุยไห่อี้เตา พยัคฆ์ผู้เดียวดาย พยัคฆ์ตัวที่ 3 นิสัยทะนงตัวเคล็ดวิชาพิชิตศัตรูในดาบเดียว - เย่ชวน รับบทเป็น ไห่ถังพยัคฆ์เจ้าสำอาง 1 ใน 4 พยัคฆ์ ตัวที่ 4 หน้าตางดงาม เฉลียวฉลาด คาดการณ์แม่นยำ</doc>
