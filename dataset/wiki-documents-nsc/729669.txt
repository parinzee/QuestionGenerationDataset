<doc id="729669" url="https://th.wikipedia.org/wiki?curid=729669" title="หมากเหลือง">หมากเหลือง หมากเหลือง (; ) เป็นปาล์มประดับที่มีถิ่นกำเนิดในมาดากัสการ์ เป็นปาล์มแตกกอ สูงได้ถึง 8 เมตร ลำต้นมีเส้นผ่านศูนย์กลาง 4-8 เซนติเมตร ลำต้นและคอใบมีสีเหลืองส้มจนถึงเขียว ใบรูปขนนก ทางใบยาว 2 เมตร ช่อดอกแยกเพศอยู่ร่วมต้น ออกใต้คอ แผ่กระจาย ยาว 50-70 เซนติเมตร ผลรูปรี ขนาด 1.5 เซนติเมตร เมื่อสุกสีเหลืองส้ม ขยายพันธุ์ด้วยการเพาะเมล็ดหรือแยกหน่อ</doc>
