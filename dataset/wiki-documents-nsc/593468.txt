<doc id="593468" url="https://th.wikipedia.org/wiki?curid=593468" title="ไก่ต๊อก">ไก่ต๊อก ไก่ต๊อก () เป็นวงศ์ของสัตว์ปีกจำพวกไก่วงศ์หนึ่ง ใช้ชื่อวงศ์ว่า Numididae ลักษณะโดยทั่วไปของไก่ต๊อก คือ มีจะงอยปากสั้นและหนา สีน้ำตาลหรือแดงอมส้ม มีเหนียงสีเทาอมดำห้อยอยู่ที่จะงอยปากล่างแผ่ไปทั้ง 2 ข้างของคาง และมีเหนียงสีขาวประแดงบริเวณใต้ขากรรไกรทั้ง 2 ข้างด้วย หัวถึงสันคอมีขนเล็กน้อยหรือไม่มีเลย ลำตัวป้อม ขนหางมี 14-16 เส้น หางสั้น ปลายชี้ลง ขาแข็งแรง ส่วนนิ้วตีนเหมือนไก่ในวงศ์ Phasianidae ตัวผู้มีเดือยหรือไม่มีแล้วแต่ชนิด มีพฤติกรรมการจับคู่เพียงคู่เดียวตลอดชีวิต อาศัยอยู่รวมกันเป็นฝูง บางครั้งอาจมีสมาชิกได้ถึง 100 ตัว แพร่กระจายพันธุ์ทั่วไปในทวีปแอฟริกา หากินตามพื้นดินมากกว่าจะขึ้นต้นไม้ จะบินหรือขึ้นต้นไม้ต่อเมื่อจำเป็น เช่น หนีศัตรู มักอาศัยอยู่ตามป่าโปร่งและทุ่งหญ้าสะวันนา ในธรรมชาติมักตกเป็นอาหารของสัตว์กินเนื้อชนิดต่าง ๆ เช่น ลิงบาบูน, เสือชีตาห์, ไฮยีนา, หมาจิ้งจอก, เสือดาว และนิยมเลี้ยงเป็นสัตว์เลี้ยงสวยงามและบริโภคเนื้อและไข่เป็นอาหารสำหรับมนุษย์การจำแนกการจำแนก. - สกุล Agelastes- ไก่ต๊อกอกขาว, Agelastes meleagrides - ไก่ต๊อกดำ, Agelastes niger - สกุล Numida- ไก่ต๊อกหมวกเหล็ก, Numida meleagris - สกุล Guttera- ไก่ต๊อกขนนก, Guttera plumifera - ไก่ต๊อกหงอน, Guttera pucherani- ไก่ต๊อกหงอนเคนยา, Guttera (pucherani) pucherani - ไก่ต๊อกหงอน, Guttera (pucherani) edouardi - สกุล Acryillium- ไก่ต๊อกอีแร้ง, Acryllium vulturinum</doc>
