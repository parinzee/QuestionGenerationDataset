<doc id="538424" url="https://th.wikipedia.org/wiki?curid=538424" title="ศาสนศึกษา">ศาสนศึกษา ศาสนศึกษา () คือสาขาวิชาที่ศึกษาความเชื่อ พฤติกรรม และสถาบันทางศาสนา โดยการบรรยาย ตีความ และอธิบาย ศาสนาอย่างเป็นระบบ อิงกับข้อเท็จจริงทางประวัติศาสตร์และมุมมองจากวัฒนธรรมที่หลากหลาย ศาสนศึกษาต่างจากเทววิทยาซึ่งเน้นศึกษาเพื่อให้เกิดความเชื่อและเข้าใจอำนาจเหนือมนุษย์ เช่น เทวดา พระเป็นเจ้า แต่ศาสนศึกษาจะศึกษาจากมุมมองของคนนอก จึงมีการใช้หลายสาขาวิชามาเป็นเครื่องมือในการศึกษาด้วย เช่น มานุษยวิทยา สังคมวิทยา จิตวิทยา ปรัชญา และประวัติศาสตร์ศาสนา ศาสนศึกษาเกิดขึ้นราวคริสต์ศตวรรษที่ 19 ซึ่งเป็นช่วงที่การศึกษาคัมภีร์ไบเบิลด้วยหลักวิชาประวัติศาสตร์กำลังเป็นที่นิยม และคัมภีร์ของศาสนาพุทธและศาสนาฮินดูก็เพิ่งถูกแปลเป็นภาษายุโรปเป็นครั้งแรก นักศาสนศึกษาที่มีบทบาทสำคัญในยุคแรก ๆ คือ ศาสตราจารย์มักซ์ มึลเลอร์ ในช่วงแรกนั้นยังใช้ชื่อว่าศาสนาเปรียบเทียบหรือศาสนศาสตร์สาขาย่อยสาขาย่อย. - ศาสนาพุทธ - พุทธศาสนศึกษา (Buddhist studies) พุทธวิทยา (Buddhology) - ศาสนาคริสต์ - คริสต์ศาสนธรรม (Catechesis) เทววิทยาศาสนาคริสต์ (Christian theology) คริสตวิทยา (Christology) - ศาสนาอิสลาม - อิสลามศึกษา (Islamic studies) - ศาสนาฮินดู - ฮินดูศึกษา (Hindu studies) - อื่น ๆ - ศาสนาเปรียบเทียบ</doc>
