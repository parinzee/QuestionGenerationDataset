<doc id="799440" url="https://th.wikipedia.org/wiki?curid=799440" title="มนต์เลิฟสิบหมื่น">มนต์เลิฟสิบหมื่น มนต์เลิฟสิบหมื่น เป็นภาพยนตร์ไทย ที่ออกฉายเมื่อปี พ.ศ. 2558 ซึ่งเป็นภาพยนตร์แนวโรแมนติก-คอมเมดี้ ดัดแปลงจากบทประพันธ์เรื่อง "มนต์รักลูกทุ่ง" ของ รังสี ทัศนพยัคฆ์ กำกับโดย ปริภัณฑ์ วัชรานนท์ สร้างโดย สหมงคลฟิล์ม อินเตอร์เนชั่นแนล กำหนดออกฉายวันที่ 23 กรกฎาคม พ.ศ. 2558 ภาพยนตร์ทำรายได้ 25.23 ล้านบาทเนื้อเรื่องย่อ เนื้อเรื่องย่อ. เรื่องราวความรักอลเวงครื้นเครงด้วยเสียงเพลงเริ่มต้นขึ้นเมื่อไอ้หนุ่มบ้านนาคนซื่อชื่อ "ไอ้คล้าว" (นิว-ชัยพล จูเลี่ยน พูพาร์ต) ถึงคราวต้องเดินหน้าชนกับ "ทองก้อน" (ปั๋ง-ประกาศิต โบสุวรรณ) ว่าที่พ่อตาขาโหดที่ยอมยก "ทองกวาว" (แพรว-เฌอมาวีร์ สุวรรณภาณุโชค) ลูกสาวคนสวยให้คล้าวก็ได้ แต่มีข้อแม้เดียวว่า "ข้าคิดค่าสินสอดสิบหมื่น !"คล้าวถึงกับผงะแทบหงายหลัง เขาจะหาเงินตั้งสิบหมื่นมาจากไหนกัน และแล้วก็ได้เวลาออกโรงของ "ไก่สู้ฟัด" เพื่อนซี้พันธุ์ไก่ชนที่จะซัดไม่ถอยสอยไม่เลี้ยง ช่วยกำจัด "ไอ้เจิด" (ปูไข่-พงศ์สิรี บรรลือวงศ์) เสี้ยนหนามศัตรูหัวใจของพี่คล้าวอย่างสุดพลังไก่ และยังมีหัวเรี่ยวหัวแรงอย่าง "ไอ้แว่น" (แจ๊ส ชวนชื่น) เพื่อนซี้พันธุ์กวน นักพากย์หนังลีลาสุดเกรียนเซียนตัวย่อที่มีลูกล่อลูกชนไม่แพ้ไก่ และกำลังอินเลิฟบอกรักฝากใจอยู่กับ "บุปผา" (บูม-ชญาภา พงศ์สุภาชาคริต) เพื่อนรักของทองกวาวสมทบด้วย "บุญเย็น" (สน-สนธยา ชิตมณี) บาร์เบอร์ช่างตัดแหลก รวมทั้งพลพรรคสุดเก๋า "วงบรรเลงบันลือ" ที่จะรวมหัวกันวางแผนหาทางช่วยเหลือไอ้คล้าวเพื่อนรักอย่างสุดพลังคนและทำให้ "มนต์เลิฟสิบหมื่น" ของ "พี่คล้าว-น้องทองกวาว" ได้สมรักสมรสกันจริง ๆ ซักกะทีนักแสดงนำนักแสดงนำ. - ชัยพล จูเลี่ยน พูพาร์ต รับบท คล้าว - เฌอมาวีร์ สุวรรณภาณุโชค รับบท ทองกวาว - ผดุง ทรงแสง รับบท แว่น - ชญาภา พงศ์สุภาชาคริต รับบท บุปผา - พงศ์สิรี บรรลือวงศ์ รับบท เจิด - สนธยา ชิตมณี รับบท บุญเย็น - ประกาศิต โบสุวรรณ รับบท ทองก้อน - สุรพร ใจรัก รับบท ทับทิม - เกรียงศักดิ์ เหรียญทอง รับบท หมึก - สุภาพ ไชยวิสุทธิกุล รับบท ผู้ใหญ่ติ่ง</doc>
