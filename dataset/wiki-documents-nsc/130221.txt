<doc id="130221" url="https://th.wikipedia.org/wiki?curid=130221" title="อำเภอโนนไทย">อำเภอโนนไทย โนนไทย เป็นอำเภอหนึ่งของจังหวัดนครราชสีมาประวัติศาสตร์ประวัติศาสตร์. - พ.ศ. 2375อำเภอโนนไทย เดิมเรียกว่า “แขวงสันเทียะ” ทางราชการได้มีการปรับปรุงการปกครอง โดยตั้งเป็นด่านและแขวงขึ้น บ้านสันเทียะ ได้ยกขึ้นเป็นแขวงและตั้งด่านที่บ้านด่านจาก และบ้านด่านกรงกราง มีผู้ปกครองเรียกว่า “ขุนด่าน” (เทียบกำนัน) และ “หมื่นด่าน” (เทียบสารวัตรกำนัน) แขวงสันเทียะนี้ กินตลอดไปถึงตำบลสูงเนินทั้งหมด (ปัจจุบันคืออำเภอสูงเนิน) และด้านทิศตะวันตกติดต่อกับแขวงพันชนะ (ตำบลพันชนะ อำเภอด่านขุนทดในปัจจุบัน) คำว่า “สันเทียะ” มีการสันนิษฐาน ว่ามาจาก 3 ประเด็น คือ ประเด็นที่ 1 เล่ากันว่าเดิมเป็นที่อยู่ของชาวกัมพูชา ที่มาอาศัยต้มเกลือสินเธาว์เพื่อนำไปขายและอาศัยน้ำจากลำห้วยทางเหนือของหมู่บ้าน ในการหุงต้มเกลือและอุปโภคบริโภค ภาษาเขมร คำว่า “สันเทียะ” แปลว่า ที่ต้มเกลือสินเธาว์และยังมีผู้เพิ่มเติมว่า “สันเทียะ” อาจเอามาจากสภาพพื้นดินของอำเภอ เนื่องจากโดยทั่วไปพื้นดินเป็นดินเค็ม ประเด็นที่ 2 มาจากสภาพภูมิศาสตร์ในภาษาลาว คำว่า “สันเทียะ” แปลว่า บ้านที่ตั้งอยู่บนสันโนนที่ดินเละ เนื่องจากพื้นดินเป็นดินปนทรายเมื่อถึงฤดูฝนจะชื้นแฉะไปทั่วทั้งหมู่บ้าน ประเด็นที่ 3 สันนิษฐานว่ามาจากคำว่า “ศาลเตี้ย” เพราะแขวงสันเทียะ เดิมมีเรือนจำสำหรับนักโทษและมีการชำระคดีที่แขวงนี้ ดังนั้นคำว่าศาลเตี้ย จึงน่าจะเพี้ยน มาเป็น สันเทียะ- พ.ศ. 2443 ตั้งอำเภอมีชื่อว่า อำเภอสันเทียะ - พ.ศ. 2462 เปลี่ยนชื่อมาเป็น อำเภอโนนลาว - พ.ศ. 2484 เปลี่ยนชื่อมาเป็น อำเภอโนนไทย - วันที่ 15 เมษายน 2496 เปลี่ยนชื่อตำบลจากตำบลมะลัง เป็น ตำบลบัลลังก์ - วันที่ 30 สิงหาคม 2499 จัดตั้งสุขาภิบาลโนนไทย ในท้องที่บางส่วนของตำบลโนนไทย - วันที่ 16 สิงหาคม 2502 ตั้งตำบลหนองสรวง แยกออกจากตำบลพันดุง - วันที่ 16 มีนาคม 2503 โอนพื้นที่ตำบลหนองสรวง อำเภอโนนไทย ไปขึ้นกับ กิ่งอำเภอขามทะเลสอ - วันที่ 2 เมษายน 2508 โอนพื้นที่หมู่ 1 (ในขณะนั้น) ของตำบลพันดุง ไปตั้งเป็นหมู่ 10 ของตำบลสำโรง - วันที่ 19 พฤษภาคม 2508 โอนพื้นที่ตำบลพันดุง อำเภอโนนไทย ไปขึ้นกับ กิ่งอำเภอขามทะเลสอ - วันที่ 7 ธันวาคม 2509 โอนพื้นที่หมู่ 6 (ในขณะนั้น) ของตำบลค้างพลู อำเภอโนนไทย ไปขึ้นกับตำบลหนองสรวง อำเภอขามทะเลสอ - วันที่ 15 กันยายน 2514 โอนพื้นที่หมู่ 4 (ในตอนนั้น) จากตำบลค้างพลู อำเภอโนนไทย ไปขึ้นกับตำบลหนองสรวง อำเภอขามทะเลสอ - วันที่ 30 กันยายน 2514 ตั้งตำบลทัพรั้ง แยกออกจากตำบลสระพระ - วันที่ 29 มีนาคม 2526 จัดตั้งสุขาภิบาลปะคำ ในท้องที่บางส่วนของตำบลสระพระ - วันที่ 1 สิงหาคม 2527 ตั้งตำบลหนองหอย แยกออกจากตำบลสายออ - วันที่ 14 กันยายน 2532 ตั้งตำบลมะค่า แยกออกจากตำบลถนนโพธิ์ - วันที่ 28 สิงหาคม 2534 จัดตั้งสุขาภิบาลโคกสวาย ในท้องที่บางส่วนของตำบลสายออ - วันที่ 1 สิงหาคม 2538 ตั้งตำบลมาบกราด แยกออกจากตำบลสระพระ - วันที่ 15 กรกฎาคม 2539 ได้แยกพื้นที่ตำบลสระพระ ตำบลมาบกราด ตำบลพังเทียม ตำบลทัพรั้ง และตำบลหนองหอย จากอำเภอโนนไทย ไปตั้งเป็นกิ่งอำเภอพระทองคำ ขึ้นกับอำเภอโนนไทย พร้อมโอนสุขาภิบาลปะคำ ไปขึ้นกับกิ่งอำเภอพระทองคำ อีกด้วย - วันที่ 25 พฤษภาคม 2542 ยกฐานะจากสุขาภิบาลโนนไทย และ สุขาภิบาลโคกสวาย เป็น เทศบาลตำบลโนนไทย และ เทศบาลตำบลโคกสวาย - วันที่ 8 กันยายน 2550 ยกฐานะกิ่งอำเภอพระทองคำเป็นอำเภอพระทองคำที่ตั้งและอาณาเขต ที่ตั้งและอาณาเขต. อำเภอโนนไทยตั้งอยู่ทางตอนกลางของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอพระทองคำและอำเภอขามสะแกแสง - ทิศตะวันออก ติดต่อกับอำเภอโนนสูง - ทิศใต้ ติดต่อกับอำเภอเมืองนครราชสีมาและอำเภอขามทะเลสอ - ทิศตะวันตก ติดต่อกับอำเภอด่านขุนทดการปกครองส่วนภูมิภาค การปกครองส่วนภูมิภาค. อำเภอโนนไทยแบ่งพื้นที่การปกครองออกเป็น 10 ตำบล 133 หมู่บ้านการปกครองส่วนท้องถิ่น การปกครองส่วนท้องถิ่น. ท้องที่อำเภอโนนไทยประกอบด้วยองค์กรปกครองส่วนท้องถิ่น 12 แห่ง ได้แก่- เทศบาลตำบลโนนไทย ครอบคลุมพื้นที่บางส่วนของตำบลโนนไทย - เทศบาลตำบลโคกสวาย ครอบคลุมพื้นที่บางส่วนของตำบลสายออ - เทศบาลตำบลบัลลังก์ ครอบคลุมพื้นที่ตำบลบัลลังก์ทั้งตำบล - องค์การบริหารส่วนตำบลโนนไทย ครอบคลุมพื้นที่ตำบลโนนไทย (เฉพาะนอกเขตเทศบาลตำบลโนนไทย) - องค์การบริหารส่วนตำบลด่านจาก ครอบคลุมพื้นที่ตำบลด่านจากทั้งตำบล - องค์การบริหารส่วนตำบลกำปัง ครอบคลุมพื้นที่ตำบลกำปังทั้งตำบล - องค์การบริหารส่วนตำบลสำโรง ครอบคลุมพื้นที่ตำบลสำโรงทั้งตำบล - องค์การบริหารส่วนตำบลค้างพลู ครอบคลุมพื้นที่ตำบลค้างพลูทั้งตำบล - องค์การบริหารส่วนตำบลบ้านวัง ครอบคลุมพื้นที่ตำบลบ้านวังทั้งตำบล - องค์การบริหารส่วนตำบลสายออ ครอบคลุมพื้นที่ตำบลสายออ (เฉพาะนอกเขตเทศบาลตำบลโคกสวาย) - องค์การบริหารส่วนตำบลถนนโพธิ์ ครอบคลุมพื้นที่ตำบลถนนโพธิ์ทั้งตำบล - องค์การบริหารส่วนตำบลมะค่า ครอบคลุมพื้นที่ตำบลมะค่าทั้งตำบล</doc>
