<doc id="280500" url="https://th.wikipedia.org/wiki?curid=280500" title="จริญญา ศิริมงคลสกุล">จริญญา ศิริมงคลสกุล จริญญา ศิริมงคลสกุล (ชื่อเล่น: แก้ว; เกิด 22 มิถุนายน พ.ศ. 2535) นักร้อง นักแสดง อดีตสมาชิกวง เฟย์ ฟาง แก้ว สังกัดค่าย กามิกาเซ่ ในเครืออาร์เอส ร่วมกับ เฟย์-พรปวีณ์ นีระสิงห์ และ ฟาง-ธนันต์ธรญ์ นีระสิงห์ประวัติครอบครัวและการศึกษา ประวัติ. ครอบครัวและการศึกษา. จริญญาเกิดวันที่ 22 มิถุนายน พ.ศ. 2535 ที่กรุงเทพมหานคร เธอสำเร็จการศึกษาระดับประถมศึกษาที่โรงเรียนสารสาสน์วิเทศบางบอน ระดับมัธยมศึกษาที่โรงเรียนนานาชาติทรีนิตี้ และระดับปริญญาตรี คณะบริหารธุรกิจการบิน มหาวิทยาลัยนานาชาติแสตมฟอร์ดการงาน การงาน. จริญญาเปิดตัวในฐานะศิลปินครั้งแรกเมื่อวันที่ 29 มีนาคม 2550 ณ ลานพาร์ค พารากอน ศูนย์การค้าสยามพารากอน พร้อม ๆ กับการเปิดตัวค่ายกามิกาเซ่ เธอจึงชื่อว่าเป็นศิลปินรุ่นแรกของค่าย ในวันเดียวกัน อัลบั้มแรกของวงเฟย์ ฟาง แก้ว ที่เธอเป็นสมาชิก ชื่ออัลบัมชื่อเดียวกับวง ก็ได้วางขาย หลังจากได้รับความนิยมอย่างรวดเร็ว ในวันที่ 13 มีนาคม 2551 อัลบัมที่สอง ชื่อ "Miz U 2", วันที่ 26 มีนาคม พ.ศ. 2552 อัลบัมที่สาม ชื่อ "POPparazzi" และวันที่ 28 ตุลาคม พ.ศ. 2553 อัลบัมที่สี่ ชื่อ "Ladies & Gentlemen" จึงวางขายติดต่อกันมาโดยลำดับ ทั้งนี้ ก่อนเปิดตัวนั้น จริญญาได้รับการฝึกฝนมาเป็นเวลายาวนานจาก สุทธิพงษ์ วัฒนจัง อดีตสมาชิกวงดนตรียอดนิยม ฟรุตตี้ และเป็นผู้บริหารค่ายกามิกาเซ่ เมื่อเปิดตัวแล้ว สุทธิพงษ์ก็ยังให้การดูแลใกล้ชิดเสมอ จนเขาลาออกจากค่ายไปในกลาง พ.ศ. 2553 ในปี 2553 จริญญาได้รับเชิญแสดงเป็น กะปอม ในละครเรื่อง "บริษัทสร้างสุข" ตอน เขาหาว่าหนูเป็นทอม ออกอากาศเมื่อวันที่ 2 ตุลาคม 2553 ทางโมเดิร์นไนน์ทีวี ในปี 2553 จริญญายังได้แสดงภาพยนตร์แนวต่อสู้ กำกับโดย ยุทธเลิศ สิปปภาค เรื่อง "บางกอกกังฟู" จริญญาเป็นนางเอกของเรื่อง ชื่อ กอหญ้า คู่กับ รัฐภูมิ โตคงทรัพย์ แต่ภายหลังจากเรื่องอื้อฉาวด้านพฤติกรรมทางเพศของรัฐภูมิที่ทำให้การเตรียมถ่ายทำภาพยนตร์ล่าช้ามาถึงปีถัดมา วิศว ไทยานนท์ จากวงเค-โอติก จึงได้มาแสดงแทน จริญญากล่าวว่า เธอรู้สึก "เขิน" เมื่อต้องเล่นคู่กัน โดยกล่าวว่า "...ก็อาจจะมีเขินบ้าง สำหรับการทำงานก็สนุกดี ทุกคนทุ่มเทกันเต็มที่ แก้วเชื่อว่าภาพน่าจะออกมาสวยนะ" อนึ่ง ในระหว่างเตรียมถ่ายทำภาพยนตร์เรื่องดังกล่าว จริญญาฝึกการต่อสู้จนล้มป่วยเข้าโรงพยาบาลด้วย เธออยู่โรงพยาบาลสองสามวัน ก่อนการทำภาพยนตร์จะดำเนินต่อ ภาพยนตร์เรื่องนี้ถ่ายทำเสร็จในปลายเดือนมิถุนายน 2554 และฉายในวันที่ 1 กันยายน ปีนั้น นอกจากความนิยมภายในประเทศแล้ว เธอยังได้เป็นที่ชื่นชอบในบรรดาประเทศเอเชียอื่น ๆ ด้วย ในปี 2552 เธอเปิดการแสดงสดชื่อ "Kamikaze Girls Live In Bangkok" ที่กรุงเทพมหานคร มีชาวญี่ปุ่นเป็นจำนวนมากเดินทางมายังประเทศไทยเพื่อชมเธอ ในปี 2559 ปัจจุบัน จริญญา ไม่ต่อสัญญากับทางค่าย RS หลังหมดสัญญาจึงได้ผันตัวเป็นนักแสดงอิสระและได้ร่วมงานกับค่ายแกรมมี่เล่นซิทคอมเรื่อง สูตรรักชุลมุน ทางช่องone และได้เป็นนักร้องเบอร์แรกของค่าย เดโมแลป ในชื่อ แก้ว จริญญาภาพลักษณ์และชีวิตส่วนตัว ภาพลักษณ์และชีวิตส่วนตัว. จริญญามีความสามารถเล่นเปียโนได้คล่องแคล่ว เธอกล่าวว่า เธอชอบผมของตนเอง เพราะมีผมสวย และสัตว์ที่โปรดปราน คือ จระเข้ เพราะช่วงหนึ่งเธอดัดฟัน ขณะนั้นจึงมีฟันเหมือนจระเข้ จริญญามักแต่งกายและมีบุคลิกอย่างผู้ชาย โดยเฉพาะทรงผมที่เป็นจุดเด่น จึงมีผู้เข้าใจผิดว่าเธอเป็นหญิงรักร่วมเพศ และในช่วงหนึ่ง มีข่าวว่าเธอเป็นคู่รักกับ มัฑณาวี คีแนน นักร้องหญิงร่วมค่าย อย่างไรก็ดี จริญญาปฏิเสธข้อดังกล่าวเสมอมา โดยกล่าวว่า "...ไม่ได้คิดจะเป็นแฟนกับผู้หญิงด้วยกันแน่นอนค่ะ" และเพื่อนร่วมวงทั้งสองคน คือ พรปวีณ์ และธนันต์ธรญ์ ก็ยืนยันด้วย โดยธนันต์ธรญ์ว่า "...เข้าใจว่าที่เป็นข่าวคงเพราะแก้วมีบุคลิกห้าว ๆ...หลาย ๆ คนเลยเข้าใจผิดคิดว่าเขาเป็นทอม...ยืนยันได้ว่าเพื่อนเราเป็นสาวร้อยเปอร์เซ็นต์ค่ะ แถมหนุ่ม ๆ ก็ขยันขายขนมจีบซะด้วย..." หลังจากที่บรรดาผู้ชื่นชอบในตัวเธอเห็นชอบให้เธอกับ วิศว ไทยานนท์ นักร้องร่วมค่าย และนักแสดงพระเอกเรื่องที่จริญญาเล่นเป็นนางเอก คบหากัน โดยเธอกล่าวถึงความสัมพันธ์ว่าเกิดจากการที่ได้ใกล้ชิดกันในการทำงานเสมอมา ข้อความสัมภาษณ์บางส่วนว่า "ด้วยความที่อยู่ค่ายเดียวกัน บริษัทเดียวกัน ทำให้ได้เจอกันอยู่ตลอด แล้วแก้วกับโทโมะก็เลยได้มีโอกาสร่วมงานกันบ่อย ๆ ออกงานคู่กันบ้าง...ต้องขอบคุณทุกคนที่คอยเชียร์เราสองคน..." ในปี 2554 ค่ายกามิกาเซ่จึงจับคู่ทั้งสองออกผลงานร่วมกัน เป็นเพลงชื่อ "เพื่อนที่ไม่รู้ใจ" โดยในมิวสิกวีดิโอเพลงดังกล่าว ทั้งสองยังได้เล่นบทเป็นคู่รักกันด้วย เพลงดังกล่าวเผยแพร่เมื่อ 1 มิถุนายน ปีนั้น นอกจากงานด้านบันเทิงแล้ว จริญญายังสนับสนุนงานการกุศลจำนวนหนึ่ง ในปี 2553 จริญญาบริจาคเงินส่วนตัวจำนวนหนึ่งทำบุญแก่บ้านอุปถัมภ์สัตว์ วัดทำเลทอง จังหวัดปทุมธานี ในวันคล้ายวันเกิดของเธอ ปีนั้น สมาคมป้องกันการทารุณกรรมสัตว์แห่งประเทศไทยจึงเลือกเธอเป็นทูตเยาวชนรณรงค์รักสัตว์ในโรงเรียน ใน พ.ศ. 2554 สภาสังคมสงเคราะห์แห่งประเทศไทย เลือกจริญญาเป็นผู้ประชาสัมพันธ์การขายดอกมะลิเพื่อนำรายได้เข้าสภา ในปีเดียวกัน เธอยังได้เข้าเยี่ยมให้กำลังใจแก่ ชนัญธิดา วัชระ วัยสิบเอ็ดปี ซึ่งป่วยเป็นมะเร็งเม็ดเลือดขาวระยะสุดท้าย พักอยู่ ณ โรงพยาบาลพระมงกุฎเกล้า และชื่นชอบเธอด้วย ต่อมาในปี 2555 จริญญาได้ออกอัลบั้ม "FFK AHOLIC" เธอได้เปลี่ยนภาพลักษณ์จากสาวมาดทอมบอยให้ดูเป็นหญิงมากขึ้น เธอกล่าวว่า "...ลุกแรก ๆ ของเราที่ทางค่ายวางให้เป็นเด็กผู้หญิงห้าว ๆ แฟนคลับก็เลยมีแต่ผู้หญิง ซึ่งเราเองก็บุคลิกแบบนี้อยู่แล้ว ช่วงแรก ๆ คนก็มองว่าเป็นทอม ตอนนั้นเรากล้าทำหลาย ๆ อย่าง เช่น ตัดผมสั้น พอโตขึ้นเราจะไปทำแบบนั้นมันก็ไม่ได้ ตอนนี้เราโตขึ้นก็เลยดูสาวขึ้นนิดนึง เพราะจะทำตัวเหมือนเมื่อก่อนไม่ได้ ซึ่งแฟนคลับเราก็ชอบทั้งสองแบบแหละค่ะ เพราะเป็นเรา แต่ก่อน ๆ สาวชอบมากเพราะอาจจะเข้าใจผิด..."ผลงานเพลงเฟย์ ฟาง แก้วแก้ว จริญญาฟีทเจอริ่งกับศิลปินอื่นผลงานเพลง. ฟีทเจอริ่งกับศิลปินอื่น. - เพลง "เถียง" ฟีทเจอริ่งกับ มิล่า จามิล่า พันธ์พินิจ - เพลง "ไม่รักบ้างก็แล้วไป" ฟีทเจอริ่งกับ ซี ภูวรินทร์ คีแนนผลงานการแสดงละครซิทคอมซีรีส์ภาพยนตร์โฆษณามิวสิควิดีโองานพิธีกรรางวัลที่ได้รับ</doc>
