<doc id="931995" url="https://th.wikipedia.org/wiki?curid=931995" title="เหตุเพลิงไหม้ในเคเมโรโว พ.ศ. 2561">เหตุเพลิงไหม้ในเคเมโรโว พ.ศ. 2561 เหตุเพลิงไหม้ในเคเมโรโว พ.ศ. 2561 () เกิดขึ้นเมื่อวันที่ 25 มีนาคม พ.ศ. 2561 เวลา 17:00 น. ตามเวลาท้องถิ่น (10:00 น. ตามเวลา UTC) ที่ห้างสรรพสินค้าวินเตอร์เชอร์รีคอมเพลกซ์ ที่ตั้งอยู่ในเคเมโรโว ประเทศรัสเซีย เหตุการณ์นี้มีผู้เสียชีวิตอย่างน้อย 64 คนตามการแถลงการณ์ของทางการ เพลิงไหม้เกิดขึ้นที่ชั้นบนสุดของอาคารชั้น 4 เพลิงไหม้นี้ทำให้คนในอาคารตื่นตระหนกและกระโดดจากหน้าต่างลงมา มีผู้อพยพกว่า 100 คนและมีผู้ได้รับความช่วยเหลือ 20 คน มีคนสูญหายกว่า 27 คนซึ่งคาดว่าคนเหล่านี้เป็นพนักงานในห้างสรรพสินค้าเหตุการณ์ เหตุการณ์. มีผู้ถูกขังในห้อง 4 คนขณะเกิดเหตุเพลิงไหม้ ซึ่งคนเหล่านี้เป็นผู้บริหารของห้างสรรพสินค้าแห่งนี้ มีผู้คนมากมายที่มาดูภาพยนตร์ซึ่งโรงภาพยนตร์เป็นจุดที่ชั้นสองถล่มลงมา เหยื่อส่วนใหญ่ที่ดูภาพยนตร์จะเป็นเด็กเนื่องจากในเวลานั้นเป็นช่วงฉายภาพยนตร์ เชอร์ล็อก โนมป์ ประกอบกับเป็นวันแรกในการปิดภาคเรียน ระบบเตือนเพลิงไหม้ของห้างสรรพสินค้าถูกปิดโดยพนักงานรักษาความปลอดภัย โฆษกคณะกรรมการสืบสวนเหตุการณ์รัสเซียได้แถลงว่า ประตูหนีไฟของห้างสรรพสินค้าถูกปิดในขณะเกิดเหตุเพลิงไหม้ รองผู้ว่าราชการเมืองเคเมโรโว วลาดีมีร์ เชอแนล ตั้งข้อสันนิษฐานเบื้องต้นว่า คงมีเด็กคนหนึ่งพกไฟแช็กเข้ามาในห้องแทรมโพลีนเด็กทำให้เกิดการเสียดสีและระเบิด ซึ่งแทรมโพลีนวัสดุเป็นยางจึงทำให้เพลิงลุกเร็วหลังเหตุการณ์ หลังเหตุการณ์. มีผู้ส่งสารน์แสดงความเสียใจต่อเหตุเพลิงไหม้มากมาย ได้แก่ ประธานาธิบดีคาซัคสถาน นูร์ซุลตัน นาซาร์บายิฟ, ประธานาธิบดีมอลโดวา อีกอร์ โดด้อน, ประธานาธิบดีเซอร์เบีย อเล็กซานเดอร์ วูคิช, เจ้าผู้ครองรัฐคูเวต เชคเศาะบาห์ อัลอะห์มัด อัลญาบิร อัศเศาะบาห์, และสมเด็จพระสันตะปาปาฟรานซิส โฆษกประจำสำนักนายกรัฐมนตรีเยอรมนีได้นำคำพูดของนายกรัฐมนตรีเยอรมนี อังเกลา แมร์เคิล ที่กล่าวว่า "ตกใจ" กับภาพเหตุเพลิงไหม้ที่เกิดขึ้น โฆษกกระทรวงต่างประเทศจีน ฮุย เชนหยิง ได้กล่าวแสดงความเสียใจต่อผู้เสียชีวิตในเหตุเพลิงไหม้ ประธานาธิบดีเบลารุส อเล็กซานเดอร์ ลูคาเชนโค ได้กล่าวว่าเหตุการณ์นี้ควรเป็นโศกนาฎกรรม</doc>
