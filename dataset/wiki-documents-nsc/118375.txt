<doc id="118375" url="https://th.wikipedia.org/wiki?curid=118375" title="รัสเซล โครว์">รัสเซล โครว์ รัสเซล ไอรา โครว์ () เกิดเมื่อวันที่ 7 เมษายน ค.ศ. 1964 นักแสดงชาวนิวซีแลนด์-ออสเตรเลีย เจ้าของรางวัลออสการ์สาขานักแสดงนำฝ่ายชายยอดเยี่ยมจากภาพยนตร์เรื่อง Gladiator ในปี 2000ประวัติ ประวัติ. รัสเซล โครว์เกิดที่เวลลิงตัน ประเทศนิวซีแลนด์ เป็นบุตรชายของ John Alexander Crowe และ Jocelyn Yvonne ต่อมาเขาได้ย้ายไปอยู่ที่ออสเตรเลียเมื่อเขาอายุได้ 4 ขวบ พ่อของเขามีอาชีพรับจัดเตรียมฉากภาพยนตร์ เขาเริ่มการแสดงเมื่ออายุได้ 6 ขวบ มีผลงานทางโทรทัศน์ในออสเตรเลียอยู่ระยะหนึ่ง จนกระทั่งอายุ 25 ปีจึงได้รับบทนำ บทบาทการแสดงของโครว์ที่โดดเด่นที่สุดงานหนึ่งคือบท ฮานโด้ ใน Romper Stomper ในปี 1997 เขาแสดงในภาพยนตร์ที่เข้าชิงรางวัลภาพยนตร์ยอดเยี่ยมเวทีออสการ์เรื่อง L.A. Confidential เป็นผลทำให้ชื่อเสียงของเขาโด่งดังขึ้น จากบท บัด ไวท์ จนถึงในเรื่อง The Insider ที่เขารับบท เจฟฟรีย์ วิกันด์ ผู้เปิดโปงความลับของบริษัทแห่งหนึ่ง ที่แสดงร่วมกับนักแสดงรุ่นใหญ่อย่าง อัล ปาชิโน ภาพยนตร์เรื่องนี้ทำให้เขาได้รับการเสนอชื่อเข้าชิงรางวัลนักแสดงชายยอดเยี่ยม ต่อมาในภาพยนตร์เรื่อง Gladiator ในปี 2000 ซึ่งโครว์ได้รับบทเป็น แม็กซิมัส เป็นเรื่องแรกของโครว์ที่ได้รับความนิยมอย่างสูง และทำให้เขาสามารถคว้ารางวัลนักแสดงนำชายยอดเยี่ยม จากเวทีออสการ์มาครองได้ ต่อมาในปี 2002 ได้แสดงในภาพยนตร์เรื่อง ผู้ชายหลายมิติ ซึ่งทำให้เขาได้รับรางวัลนักแสดงชายยอดเยี่ยมทั้งจากเวทีรางวัลลูกโลกทองคำและรางวัลบาฟต้า ในปี 2007 เขาได้แสดงในภาพยนตร์เรื่อง American Gangster โดยผู้กำกับ ริดลี่ย์ สก็อตต์ เขาได้แสดงร่วมกับดารารางวัลออสการ์อย่าง เดนเซล วอชิงตันชีวิตส่วนตัว ชีวิตส่วนตัว. โครว์ยังตกเป็นข่าวซุบซิบว่า มีความสัมพันธ์กับ เม็ก ไรอัน ส่วนกิจกรรมยามว่าง โครว์มีความสุขกับการขับมอเตอร์ไซค์ไปกับเพื่อน ๆ เป็นระยะทางถึง 4000 ไมล์ทั่วออสเตรเลีย นอกจากนี้เขายังมีวงดนตรี ที่ชื่อว่า 30 Odd Foot of Grunts อีกด้วย และเคยได้แสดงโชว์ในงาน เอ็มทีวี ออสเตรเลีย วิดีโอ มิวสิก อวอร์ดสแล้ว</doc>
