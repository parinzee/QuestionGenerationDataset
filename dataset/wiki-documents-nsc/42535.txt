<doc id="42535" url="https://th.wikipedia.org/wiki?curid=42535" title="ศกลรัตน์ วรอุไร">ศกลรัตน์ วรอุไร ศกลรัตน์ วรอุไร ชื่อเล่นว่า โฟร์ (เกิด 25 ตุลาคม พ.ศ. 2529) เป็นนักร้อง นักแสดง อดีตสมาชิกวงโฟร์-มดประวัติ ประวัติ. ศกลรัตน์เกิดที่กรุงเทพมหานคร เป็นบุตรคนที่สี่ของสมบัติ วรอุไร กับผ่องศรี วรอุไร มีพี่ตามลำดับดังนี้ ธนวรรณ วรอุไร (ชื่อเล่น วัน) สุทธิพงษ์ วรอุไร (ชื่อเล่น ทู) และสิริกมล วรอุไร ( ชื่อเล่น ทรี) ปัจจุบัน โฟร์มีธุรกิจของตัวเองเป็นร้านขายดอกไม้ชื่อร้าน มอนิ่ง กลอรี่ ที่ เฟสติวัล วอล์ก เกษตร-นวมินทร์ ย่าน เกษตร-นวมินทร์การศึกษา การศึกษา. ศกลรัตน์สำเร็จการศึกษาระดับอนุบาลศึกษาถึงประถมศึกษาจากโรงเรียนลาซาล บางนา และระดับมัธยมศึกษาจากโรงเรียนนวมินทราชินูทิศ เตรียมอุดมศึกษาน้อมเกล้า แล้วเข้าศึกษาต่อในสาขาวิชาการประชาสัมพันธ์ คณะนิเทศศาสตร์ มหาวิทยาลัยรังสิต แต่ภายหลังลาออกแล้วไปศึกษาต่อจนสำเร็จที่คณะรัฐศาสตร์ มหาวิทยาลัยรามคำแหงประวัติการทำงาน ประวัติการทำงาน. โฟร์ ศกลรัตน์ วรอุไร ซึ่งมีชื่อเสียงมาจากการเป็นเน็ตไอดอลและนางแบบโฆษณาโทรทัศน์ให้กับผู้ให้บริการโทรศัพท์มือถือ เมื่อปี พ.ศ. 2546 ก่อนที่ได้มาเล่นมิวสิกวีดีโอเพลง "รักคนมีเจ้าของ" ให้กับวง ไอ..น้ำ ของค่ายเพลง อาร์เอส เมื่อปี พ.ศ. 2547 จนได้รับการทาบทามจาก เจมส์ เรืองศักดิ์ ผู้บริหารค่ายเพลง ไอดี เร็คคอร์ดส ในเครืออาร์เอสในตอนนั้น ให้มาออกอัลบั้มเป็นศิลปินในสังกัด ซึ่งในตอนแรกได้วางคอนเซปต์ไว้ให้เป็นศิลปินเดี่ยว แต่เนื่องจากตัวของโฟร์เองยังไม่มีความสามารถในการร้องเพลงเพียงพอ ทางผู้บริหารจึงได้ทาบทาม มด ชุติมณฑน์ ชัยรัตน์ ซึ่งเป็นเด็กจากโรงเรียนสอนร้องเพลงเข้ามาร่วมอยู่ในวงด้วย จึงเปลี่ยนคอนเซปต์มาเป็นศิลปินคู่เด็กผู้หญิงแทน ในนาม โฟร์-มด นอกจากงานหลักในวงโฟร์-มดแล้ว ศกลรัตน์ยังมีผลงานในด้านการแสดง เป็นพิธีกร ผู้จัดรายการดนตรี และเป็นนางแบบอีกด้วย ผลงานเด่นในด้านการแสดง เช่น ละครน้องใหม่ร้ายบริสุทธิ์ เล่นเป็น "ผัดฉ่า" ละครรักบานฉ่ำเป็น "ใบปอ" ละครหิมะใต้พระจันทร์เป็น "มามาริน" ละครครั้งหนึ่งเมื่อเรารักกันเป็น "หม่อน" ละครเพื่อนแซ่บ 4x4เป็น "ตั้งโอ๋" ละคร Daddy Duo คุณพ่อจอมเฟี้ยวเป็น "พิน" และละครเศรษฐีข้างเขียงเป็น"ช้อนทอง" ส่วนด้านพิธีกร เช่น เป็นพิธีกรรายการ "ดี-ครับ" ทาง ททบ. 5 นอกจากนี้ ยังเป็นนางแบบโฆษณาสินค้าหลายยี่ห้อ เช่น วันทูคอล แดรี่ควีน แคร์รอล แฟนต้า คอนยัคกี้ ครีมหมักผมโลแลน GSM 1800 บิโอเร เป็นต้น ส่วนภาพยนตร์ ได้แสดง 1 เรื่อง คือ "ดรีมทีม" ใน พ.ศ. 2551 ได้รับประทานรางวัลลูกกตัญญู ประจำปี 2551 จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุนักแสดงอิสระ นักแสดงอิสระ. ปี 2558 โฟร์ ตัดสินใจไม่ต่อสัญญา กับทาง อาร์เอส สิ้นปี 2558 โฟร์ ได้กลายเป็นนักแสดงอิสระ ปี 2559 โฟร์กำลังจะมีผลงานถึงสองเรื่องคือ รุ่นพี่ Secret Love ตอน Bake Me Love และ Club friday Theseries 7 ตอน คนขี้เบื่อที่รักเธอ และมีรายการ Reality ชื่อ OPPO presents MBO The Idol Game หน้าใหม่ พร้อมเกิด นั่งแท่น เป็น พี่เลี้ยงในนามของ Sis Four พี่เลี้ยงสาวสุดแซ่บประจำรายการ โดยมีฉายาว่า Teen Idol ในตำนาน เน็ตไอดอลยุคแรก ซุปตาร์หน้าเด็กฆ่าไม่ตาย จากนั้นในปีเดียวกัน โฟร์ได้เข้าสังกัด จีเอ็มเอ็ม แกรมมี่ จึงมีผลงานละคร Club friday The series 10ผลงานการแสดงภาพยนตร์ละครโทรทัศน์ซีรีส์ซิตคอมพิธีกรรายการ Realityเพลงประกอบละคร/ภาพยนตร์มิวสิกวิดีโอของโฟร์มดมิวสิกวิดีโอโฆษณารางวัลที่ได้รับรางวัลที่ได้รับ. - Seventeen Magazine's Award สาขา สาวหน้าใสขวัญใจหนุ่มๆ (โฟร์)ชนะ - รางวัลลูกกตัญญู ประจำปี 2551 เนื่องใน วันแม่แห่งชาติ (โฟร์) (ชนะ) - รางวัลภาพยนตร์ไทย ชมรมวิจารณ์บันเทิง ครั้งที่ 17 รางวัลนักแสดงสมทบหญิงยอดเยี่ยม จาก ภาพยนตร์ เรื่อง ดรีมทีม (โฟร์)(ชนะ) - รางวัลศิลปินต้นแบบ “ผู้ทำคุณประโยชน์ต่อพระพุทธศาสนา” เนื่องในโอกาสมหามงคล 3 ต.ค. 2556 เจ้าประคุณสมเด็จพระญาณสังวร สมเด็จพระสังฆราช สกลมหาสังฆปริณายก เจริญพระชนมายุครบ 100 พรรษา (โฟร์)(ชนะ) - เข้ารับประทานเข็มชุเกียรติ แม่ลุกผุกผันสร้างสายใยรักแห่งครอบครัวในพระราชินุปถัมภ์</doc>
