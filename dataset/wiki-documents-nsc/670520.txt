<doc id="670520" url="https://th.wikipedia.org/wiki?curid=670520" title="บุนเดสลีกา ฤดูกาล 1990–91">บุนเดสลีกา ฤดูกาล 1990–91 การแข่งขันฟุตบอล บุนเดสลีกา ฤดูกาล 1990–91 เป็นฤดูกาลที่ 28 ของบุนเดสลีกา ฟุตบอลลีกชั้นนำของเยอรมนีตะวันตก การแข่งขันเริ่มตั้งแต่วันที่ 8 สิงหาคม ค.ศ. 1990 (พ.ศ. 2533) ถึง 15 มิถุนายน ค.ศ. 1991 บุนเดสลีกาครั้งนี้เป็นฤดูกาลสุดท้ายที่มีสโมสรเฉพาะจากฝั่งเยอรมนีตะวันตกลงแข่ง เนื่องจากการรวมประเทศเยอรมนีในวันที่ 3 ตุลาคม ค.ศ. 1990 ทำให้ตั้งแต่ฤดูกาลหน้าเป็นต้นไปจะมีทีมจากฝั่งอดีตเยอรมนีตะวันออกเข้าร่วมการแข่งขันด้วยภาพรวม ภาพรวม. จากบุนเดสลีกาฤดูกาลก่อนหน้า สโมสรเอสเฟาวัลด์โฮฟมันน์ไฮม์และเอฟเซฮอมบวร์คตกชั้นสู่บุนเดสลีกาลีก 2 แฮร์ทาเบเอสเซและเอสเกวัทเทินไชด์ 09 เลื่อนชั้นขึ้นมายังลีก 1 ส่วนเฟาเอฟเอลโบคุมสามารถรักษาตำแหน่งในบุนเดสลีกาไว้ได้จากการชนะเอฟเซซาร์บรึคเคินในการแข่งขันรอบเพลย์ออฟ บุนเดสลีกาในฤดูกาล 1990–91 สโมสรไคเซอร์สเลาเทิร์นสามารถเก็บคะแนนรวมเป็นที่หนึ่งของตารางได้อย่างน่าประหลาดใจเมื่อเปรียบเทียบกับฤดูกาลก่อนหน้าที่สโมสรอยู่ในอันดับ 12 เมื่อจบฤดูกาล ทำให้ไคเซอร์สเลาเทิร์นชนะในลีกสูงสุดของเยอรมนีเป็นสมัยที่สามต่อจากปี ค.ศ. 1951 และ 1956 ก่อนหน้านี้ในวันที่ 32 ของรายการ ไคเซอร์สเลาเทิร์นมีคะแนนนำบาเยิร์นมิวนิกอันดับสอง 4 แต้ม และถ้าทีมสามารถชนะได้อีกในวันที่ 33 ของรายการก็จะกลายเป็นทีมชนะเลิศในฤดูกาลนี้ แต่ในวันดังกล่าว ไคเซอร์สเลาเทิร์นกลับแพ้ให้กับโบรุสเซียเมินเชนกลัดบัคไปด้วยประตู 2:3 ในขณะเดียวกันบาเยิร์นมิวนิกเอาชนะเอฟเซเนือร์นแบร์กไปด้วยประตู 1:0 ทำให้ทั้งสองทีมมีคะแนนรวมเท่ากัน ทำให้วันตัดสินผู้ชนะจึงตกไปอยู่วันสุดท้ายของฤดูกาล ณ วันที่ 15 มิถุนายน ค.ศ. 1991 วันที่ 34 ของรายการ ไคเซอร์สเลาเทิร์นไปเยือนเอฟเซเคิล์นและเอาชนะไปด้วยประตู 6:2 และกลายเป็นทีมชนะเลิศของฤดูกาลนี้ ส่วนบาเยิร์นมิวนิกทำได้เพียงเสมอกับบาเยอร์อือร์ดิงเงิน 2:2 ทำให้ไม่มีผลใด ๆ ในการป้องกันการตกชั้น สโมสรแฮร์ทาเบเอสเซไม่สามารถเก็บคะแนนได้มากเท่าที่ควร ทำให้อยู่ในอันดับรั้งท้ายและทราบแน่นอนว่าตกชั้นตั้งแต่เนิ่น ส่วนอือร์ดิงเงินทราบแน่นอนว่าตกชั้นตั้งแต่วันก่อนวันสุดท้ายของรายการ ส่วนการแข่งขันในอันดับที่ 16 ของตารางซึ่งเป็นตำแหน่งที่ต้องเล่นรอบเพลย์ออฟเลื่อนชั้น-ตกชั้น ตัดสินกันในวันสุดท้ายของรายการ โดยที่สโมสรเนือร์นแบร์กเอาชนะวัทเทินไชด์ไปด้วยประตู 1:0 และซังคท์เพาลีพ่ายให้กับดอร์ทมุนด์ 2:5 ทำให้ซังคท์เพาลีต้องเข้าเล่นรอบเพลย์ออฟเจอกับชตุทท์การ์เทอร์คิกเกอร์ส ซึ่งผลท้ายสุดซังคท์เพาลีได้ตกชั้นไปอยู่บุนเดสลีกาลีก 2สนามและที่ตั้งของแต่ละทีมสนามและที่ตั้งของแต่ละทีม. - นัดเหย้าของสโมสรวัทเทินไชด์ 6 นัดแรกจัดขึ้นที่สนามรูร์ชตาดิโยน เนื่องจากขณะนั้นสนามประจำสโมสรกำลังถูกปรับปรุงให้สอดคล้องกับมาตรฐานบุนเดสลีกาตารางคะแนนผลการแข่งขัน ผลการแข่งขัน.เพลย์ออฟเลื่อนชั้น-ตกชั้น เพลย์ออฟเลื่อนชั้น-ตกชั้น. สโมสรเอฟเซซังคท์เพาลี อันดับที่สามนับจากล่างสุดของตารางบุนเดสลีกา และชตุทท์การ์เทอร์คิกเกอร์ส อันดับที่สามของบุนเดสลีกาลีก 2 ต้องมาแข่งขันกัน 2 นัดในรอบเพลย์ออฟเลื่อนชั้น-ตกชั้น โดยได้ผลรวมเสมอ 2–2 เมื่อแข่งขันเสร็จทั้งสองนัด ทำให้ต้องจัดการแข่งขันนัดที่สามเพื่อตัดสินแพ้ชนะ ซึ่งชตุทท์การ์เทอร์คิกเกอร์สสามารถเอาชนะและถูกเลื่อนชั้นขึ้นมาในบุนเดสลีกา ส่วนเอฟเซซังคท์เพาลีตกชั้นสู่บุนเดสลีกาลีก 2</doc>
