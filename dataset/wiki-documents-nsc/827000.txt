<doc id="827000" url="https://th.wikipedia.org/wiki?curid=827000" title="เอ็กโซ-ซีบีเอกซ์">เอ็กโซ-ซีบีเอกซ์ เอ็กโซ-ซีบีเอกซ์ (; ; ยังเป็นที่รู้จักในนาม ซีบีเอกซ์ หรือ เฉินแบ็กซี) เป็นยูนิตย่อยแรกของวงดนตรีชายจากเกาหลีใต้ เอ็กโซ ก่อตั้งโดยเอสเอ็มเอนเตอร์เทนเมนต์ ในปี ค.ศ. 2016 ประกอบไปด้วยสมาชิกจำนวนสามคนคือ เฉิน แบ็กฮย็อน และซิ่วหมิน เปิดตัวด้วยเอกซ์เทนเดดเพลย์ เฮย์มามา! วางขายในเดือนตุลาคม ค.ศ. 2016 และเปิดตัวในประเทศญี่ปุ่นกับอีพี เกิลส์ ในเดือนพฤษภาคม ค.ศ. 2017ประวัติ2016–ปัจจุบัน: การก่อตั้ง เปิดตัวด้วย เฮย์มามา! และการเปิดตัวที่ญี่ปุ่น ประวัติ. 2016–ปัจจุบัน: การก่อตั้ง เปิดตัวด้วย เฮย์มามา! และการเปิดตัวที่ญี่ปุ่น. ในวันที่ 29 กรกฎาคม ค.ศ. 2016 เฉิน แบ็กฮย็อน และซิ่วหมิน ปรากฏตัวพร้อมกันในวิดีโอชื่อ "เรซเซอวาร์ไอดอลส์" (Reservoir Idols) ระหว่างทัวร์คอนเสิร์ตของเอ็กโซ เอ็กโซแพลนเน็ต 3 – ดิเอ็กซอร์เดียม และหลังจากนั้นพวกเขาปล่อยเพลง "ฟอร์ยู" ประกอบละครข้ามมิติ ลิขิตสวรรค์ ในวันที่ 23 สิงหาคม ค.ศ. 2016 ทำให้มีการสันนิษฐานการตั้งยูนิตย่อยวงแรกของเอ็กโซ และก็ได้รับการยืนยันจากเอสเอ็มเอนเตอร์เทนเมนต์ในวันที่ 5 ตุลาคม ทั้งสามคนได้ทำการแสดงสดเพลง "ฟอร์ยู" ในฐานะยูนิตย่อยเป็นครั้งแรกในงานปูซานวันเอเชียเฟสติวัล 2016 ต่อมาในวันที่ 24 ตุลาคม ชื่อของวงประกาศออกมาว่าเป็นชื่อ เอ็กโซ-ซีบีเอกซ์ (ย่อมาจาก เฉินแบ็กซี) มาจากอักษรตัวแรกของชื่อในการแสดงของสมาชิก ในวันที่ 31 ตุลาคม เอ็กโซ-ซีบีเอกซ์ปล่อยเอกซ์เทนเดดเพลย์เปิดตัว เฮย์มามา! ประกอบด้วยห้าเพลงในหลายแนวดนตรีคือ อิเล็กทรอนิกส์แดนซ์ อาร์แอนด์บีบัลลาด และเรโทรป็อป พร้อมกับมิวสิกวิดีโอของซิงเกิลนำ เมื่อวันที่ 3 พฤศจิกายน วงทำการแสดงสดครั้งแรกในรายการเอ็ม เคาต์ดาวน์ วิดีโอ "รีเซอร์วัวร์ไอดอลส์" ถูกเผยแพร่อย่างเป็นทางการเพื่อเป็นมิวสิกวิดีโอของเพลงจากอีพีชื่อเพลง "เดอะวัน" เฮย์มามา! ขึ้นอันดับ 1 ในชาร์ตบิลบอร์ดเวิลด์อัลบั้มและแกออนอัลบั้มชาร์ต ต่อมาในวันที่ 15 พฤศจิกายน วงชนะรางวัลแรกจากรายการ เดอะโชว์ ด้วยเพลงนำ "เฮย์มามา!" ในเดือนพฤศจิกายน เอ็กโซ-ซีบีเอกซ์ได้บันทึกเสียงให้เพลง "ครัชยู" ประกอบเกมเบลดแอนด์โซล วงทำการแสดงสดเพลงนี้เมื่อวันที่ 18 พฤศจิกายน ที่เอ็นป็อปโชว์เคสคอนเสิร์ต ส่วนหนึ่งในรายการแข่งขัน เบลดแอนด์โซล เวิลด์แชมเปียนชิปทัวร์นาเมนต์ 2016 และได้ปล่อยมิวสิกวิดีโอในวันที่ 25 ธันวาคม เอ็กโซ-ซีบีเอกซ์ประกาศเปิดตัวในประเทศญี่ปุ่นกับเอกซ์เทนเดดเพลย์ เกิลส์ ออกจำหน่ายในวันที่ 24 พฤษภาคม ค.ศ. 2017 และปล่อยมิวสิกวิดีโอแบบสั้นสำหรับซิงเกิลนำ "คา-ชิง!" ในวันที่ 1 พฤษภาคม ค.ศ. 2017 วงได้ร้องเพลง "อิตส์รันนิงไทม์!" ประกอบแอนิเมชันจากรายการโทรทัศน์ช่องเอสบีเอส รันนิงแมน และร้องเพลง "คราย" ประกอบละครญี่ปุ่นเรื่อง ซึ่งออกจำหน่ายในวันที่ 24 กันยายนสมาชิกผลงานเพลงเอกซ์เทนเดดเพลย์ซิงเกิลเพลงที่ถูกโปรโมตเพลงอื่น ๆ ที่ติดชาร์ตเพลงประกอบผลงานวีดิทัศน์มิวสิกวิดีโอรางวัลและการเสนอชื่อเข้าชิงรายการเพลงเดอะโชว์</doc>
