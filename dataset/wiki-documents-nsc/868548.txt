<doc id="868548" url="https://th.wikipedia.org/wiki?curid=868548" title="พระราชวรวงศ์เธอ พระองค์เจ้าภัททาวดีศรีราชธิดา">พระราชวรวงศ์เธอ พระองค์เจ้าภัททาวดีศรีราชธิดา พระราชวรวงศ์เธอ พระองค์เจ้าภัททาวดีศรีราชธิดา (6 กรกฎาคม พ.ศ. 2414 — 25 มิถุนายน พ.ศ. 2442) พระราชธิดาพระองค์ที่ 8 ในกรมพระราชวังบวรวิไชยชาญประสูติแต่จอมมารดาเลี่ยมเล็กพระประวัติ พระประวัติ. พระราชวรวงศ์เธอ พระองค์เจ้าภัททาวดีศรีราชธิดา ประสูติเมื่อวันพฤหัสบดีที่ 6 กรกฎาคม พ.ศ. 2414 เป็นพระราชธิดาในกรมพระราชวังบวรวิไชยชาญประสูติแต่จอมมารดาเลี่ยมเล็ก ธิดานายสุดจินดา (พลอย ชูโต) และคุณละโว้ มีพระอนุชาร่วมจอมมารดา 1 พระองค์คือ พระราชวรวงศ์เธอ พระองค์เจ้ารัชนีแจ่มจรัส กรมหมื่นพิทยาลงกรณ์ ในสมัยรัชกาลที่ 5 พระองค์เจ้าภัททาวดีศรีราชธิดา ทรงได้เข้าเป็นสามัญสมาชิกของหอพระสมุดวชิรญาณในพระบรมมหาราชวังและทรงประทานเงินบำรุงปีละ 20 บาทเป็นประจำทุกปี พระราชวรวงศ์เธอ พระองค์เจ้าภัททาวดีศรีราชธิดา สิ้นพระชนม์ในรัชกาลที่ 5 เมื่อวันอาทิตย์ที่ 25 มิถุนายน พ.ศ. 2442 พระชันษา 29 ปี พระราชทานเพลิงพระศพ ณ พระเมรุวัดสระเกศ วันที่ 4 เมษายน พ.ศ. 2443</doc>
