<doc id="166173" url="https://th.wikipedia.org/wiki?curid=166173" title="ปีเตอร์ โอ ทูล">ปีเตอร์ โอ ทูล ปีเตอร์ โอ ทูล (, 2 สิงหาคม ค.ศ. 1932 - 14 ธันวาคม ค.ศ. 2013) เป็นนักแสดงชาวไอร์แลนด์ เคยได้รับการเสนอชื่อเข้าชิงรางวัลออสการ์ 8 ครั้ง และได้รับรางวัลลูกโลกทองคำ 3 ครั้งประวัติ ประวัติ. ปีเตอร์ โอ ทูล เกิดที่ไอร์แลนด์ เติบโตที่ยอร์กเชียร์ ประเทศอังกฤษ แต่หลักฐานบางแหล่งระบุว่าเขาเกิดที่ประเทศอังกฤษ อีกทั้งยังระบุวันที่เกิดไม่ตรงกัน คือบางแหล่งระบุว่าเขาเกิดในวันที่ 2 มิถุนายน เป็นลูกครึ่งไอริช-สก็อตแลนด์ ปีเตอร์เริ่มอาชีพการแสดงตั้งแต่อายุ 20 ปี โดยเข้าเรียนการแสดง และเริ่มแสดงละครเวทีตั้งแต่อายุ 22 ปี และเริ่มมีชื่อเสียงจากการแสดงละครจากบทประพันธ์ของวิลเลียม เชคเสปียร์ เริ่มแสดงภาพยนตร์ในปี ค.ศ. 1959 และมีชื่อเสียงจากบท ที.อี. ลอว์เรนซ์ ในภาพยนตร์เรื่อง ลอว์เรนซ์ ออฟ อาระเบีย (Lawrence of Arabia) ในปี ค.ศ. 1962 ผลงานกำกับโดยเดวิด ลีน อำนวยการสร้างโดยแซม สปีเกล (ผู้สร้าง The Bridge on the River Kwai) ผลงานอื่น ๆ ที่มีชื่อเสียงของปีเตอร์ ได้แก่เรื่อง Man of La Mancha (1972) (สร้างจากดอนกิโฆเต้ ของมิเกล เด เซรบันเตส) The Last Emperor (1987) และ Troy (2004) ปีเตอร์ได้รับการเสนอชื่อเข้าชิงรางวัลออสการ์ 8 ครั้ง แต่ไม่เคยได้รับรางวัลเลย นับเป็นสถิติสูงสุดสำหรับผู้ได้รับการเสนอชื่อ แต่ไม่เคยได้รับรางวัล แต่ในปี ค.ศ. 2003 เขาได้รับรางวัลพิเศษ Lifetime Achievement</doc>
