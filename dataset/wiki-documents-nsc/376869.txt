<doc id="376869" url="https://th.wikipedia.org/wiki?curid=376869" title="โว่หลงกัง">โว่หลงกัง โว่หลงกัง ตามสำเนียงกลาง หรือ โงลังกั๋ง ตามสำเนียงฮกเกี้ยน () เป็นทัศนียเขตทางวัฒนธรรมใน เมืองหนันหยาง มณฑลเหอหนัน สาธารณรัฐประชาชนจีน มีชื่อเสียงเป็นอันมากเนื่องจากจูเกอ เลี่ยง (ฮกเกี้ยนว่า จูกัดเหลียง) อัครมหาเสนาบดีแห่งรัฐฉู่ฮั่นในสมัยสามอาณาจักร เคยพำนักอยู่เกือบสิบปีประวัติศาสตร์ ประวัติศาสตร์. ที่โว่หลวงกัง มีการบูชาจูเกอ เลี่ยง ตั้งแต่สมัยแผ่นดินจิ้น สืบต่อมาถึงแผ่นดินถัง และแผ่นดินซ่ง ครั้น ค.ศ. 1317 จักรพรรดิหยวนเหรินจงพระราชทานนามให้แก่วัดโบราณซึ่งประดิษฐานอยู่ในโว่หลงกัง ว่า "วัดอู่โหว" () สำหรับเป็นที่บูชาจูเกอ เลี่ยง ปัจจุบัน วัดนี้เป็นโบราณสถานตามกฎหมายจีน ในสมัยต่อมา มีการสร้างสถานที่อื่น ๆ อีกมาก โดยเฉพาะในแผ่นดินชิง ราษฎรได้สร้าง "สิบทัศนียสถานแห่งโว่หลงกัง" และวิทยาลัยโว่หลงกัง ขึ้น โบราณสถานในโว่หลงกังที่ปรากฏในปัจจุบัน ส่วนใหญ่สร้างขึ้นในแผ่นดินหยวน แผ่นดินหมิง และแผ่นดินชิง ที่โว่หลงกังยังมีศิลาจารึกเป็นอันมากซึ่งสร้างขึ้นในแผ่นดินฮั่น</doc>
