<doc id="357935" url="https://th.wikipedia.org/wiki?curid=357935" title="อเมริกาส์เน็กซต์ท็อปโมเดล ฤดูกาลที่ 16">อเมริกาส์เน็กซต์ท็อปโมเดล ฤดูกาลที่ 16 อเมริกาส์เน็กซต์ท็อปโมเดล ฤดูกาลที่ 16 เป็นฤดูกาลที่ 16 ของอเมริกาส์เน็กซต์ท็อปโมเดล โดยออกอากาศครั้งแรกในสหรัฐอเมริกาเมื่อวันที่ 23 กุมภาพันธ์ พ.ศ. 2554 โดยผู้ชนะ ในฤดูกาลนี้ คือ บริททานี่ ไคลน์ สาวน้อยอายุ 19 ปี จากรัฐเพนซิลเวเนีย ซึ่งรางวัลที่เธอจะได้รับคือ การ โปรโมท ลงในนิตยสารชื่อดังระดับโลก Vogue Italia และได้ถ่ายแฟชั่นเซ็ต ขึ้นปก Beauty In Vogue, เซ็นสัญญา 100,000 เหรียญ กับเครื่องสำอาง CoverGirl, เซ็นสัญญากับบริษัทนางแบบชื่อดังระดับโลก IMG Models ในรอบ 5 คนสุดท้ายของฤดูกาลนี้ ได้ไปแข่งขันต่อที่ ประเทศ โมรอกโก ซึ่งเป็นครั้งที่ 2 ของรายการ ที่ได้ไปถ่ายทำที่ ทวีปแอฟริกาหลังจากที่ครั้งแรก ได้ไปตอน ฤดูกาลที่ 4 ที่เมือง เคปทาวน์ ประเทศแอฟริกาใต้ข้อมูลการออกอากาศErin Wasson ข้อมูลการออกอากาศ. Erin Wasson. สาวๆทั้ง 16 คน ที่ผ่านเข้ารอบสุดท้าย ได้มุ่งหน้ามายัง ลอสแอนเจลิส ซึ่งได้พบกับ มิสเจย์ และมิสเตอร์เจย์ ได้เล่นตลกกับสาวๆ โดยได้มอบซองใส่ภาพให้กับสาวๆ และบอกว่า หากซองใครไม่มีภาพ นั่นหมายถึงพวกเธอจะต้องกลับบ้าน จากนั้น สาวๆที่ไม่มีภาพ จึงได้ถูกพามายังห้องๆหนึ่ง เพื่อมากล่าวคำอำลากับไทร่า แต่สาวๆก็ต้องตกใจ เมื่อได้ทราบว่า จริงๆแล้ว พวกเธอนั่นเอง ที่ได้ผ่านเข้ารอบ 14คนสุดท้ายจริงๆ และเมื่อไทร่า ดึงผ้าม่านออก ก็พบว่า จริงๆแล้วเป็นบ้านพัก ในฤดูกาลนี้ ที่ลอสแอนเจลิสของพวกเธอนั่นเอง จากนั้น สาวๆได้พบกับ นางแบบ และดีไซน์เนอร์ชื่อดัง เอริน วอสสัน เพื่อเรียนรู้การเดินแบบ ในบอลลูนพลาสติกขนาดใหญ่ และมีการหักมุมอีกอย่างหนึ่งคือ พวกเธอจะได้ถ่ายภาพประจำสัปดาห์ในครั้งนี้เลยด้วย โดยจะเป็นการถ่ายภาพระหว่าง ที่พวกเธอกำลังแต่งตัว แต่งหน้า และทำผม ในก่อนการเดินแบบแฟชั่นโชว์นั่นเอง ในการเดินแบบ บริททานี่ สร้างความประทับใจให้กับผู้ชม ด้วยการเดินแบบที่มีประสิทธิภาพ ในขณะที่ ออนเดรย์และโดมินิค ลื่นล้มไม่เป็นท่า แต่โดมินิคได้รับคำชม ในเรื่องของปฏิกิริยาที่สามารถแสดงออกมาอย่างสง่างาม และมีอารมณ์ขัน แทนที่ได้ ในห้องตัดสิน มอลลี่,บริททานี่และอเล็กซานเดรีย ถ่ายภาพออกมาได้ดีที่สุด ในขณะที่คาเชีย ถูกติว่า ไม่สามารถแสดงความเซ็กซี่ ที่มีอยู่ในรูปร่างของเธอ ให้ออกมาทางภาพถ่ายได้ แจคลิน ได้รับคำชมว่า ถ่ายภาพออกมาเปล่งประกายเหมือนดารา แต่ถูกเตือนว่า การถ่ายโดยรวมยังไม่ดีเท่าไหร่ โดมินิคกับแอนเจเลีย ต้องตกเป็นสองคนสุดท้าย เนื่องจาก ถ่ายภาพออกมาได้แย่ที่สุด แต่เนื่องจาก โดมินิค มีบุคลิกภาพที่ดีกว่า นั่นทำให้แอนเจเลีย ต้องเป็นผู้ที่ถูกส่งกลับบ้านเป็นคนแรก- ผู้ที่ถูกเรียกชื่อคนแรก: มอลลี่ โอ คอนเนล - ผู้ที่ยืนเป็นสองคนสุดท้าย: แอนเจเลีย แอลวาเรซ และ โดมินิค วอล์ดรัพ - ผู้ที่ถูกคัดออก: แอนเจเลีย แอลวาเรซ - ช่างถ่ายภาพ: รัซเซล เจมส์ - แขกรับเชิญพิเศษ: เอริน วอสสันAlek Wek Alek Wek. หลังจากที่กลับมาถึงบ้านพัก นิโคล ได้นั่งคิดเรื่องที่จะต้องปรับปรุงประสิทธิภาพในการทำงานให้ดีขึ้น หลังจากที่เธอได้ถ่ายภาพออกมาดูแก่ความเป็นจริง และถูกติในห้องตัดสินครั้งก่อน ในขณะที่ ออนเดรย์ ได้เปิดเผยว่า ปีก่อนที่จะเธอจะได้เข้ามาในรายการนี้ พี่ชายของเธอได้ถูกฆาตกรรม หลังจากนั้น ไทร่าได้เข้ามายังบ้านพักของพวกเธอ และได้แนะนำนักโภชนาการสาว เฮทเธอร์ เบาเออร์ ผู้เชี่ยวชาญเกี่ยวกับ การรับประทานอาหารเพื่อสุขภาพ ให้รู้จัก หลังจากนั้น โมนิคและดาเลีย ได้พบกับ ไก่ที่เน่าอยู่ในตู้เย็น จึงเกิดการปะทะกันขึ้น ระหว่าง ดาเลียกับอเล็กซานเดรีย หลังจากนั้นสาวๆได้ถูกพาไปยังโรงละคร และได้พบกับ ไนเจล บาร์คเกอร์ ซึ่งเขาได้แนะนำให้พวกเธอรู้จักกับผู้ฝึกสอนการแสดง ยูจีน บุยก้า หลังจากนั้นยูจีน ได้ให้สาวๆทุกคน วาดภาพ ที่ให้ความรู้สึกออกมาจากข้างใน โดยสื่อออกมาเป็นภาพวาด โดย ยูจีน จะเป็นผู้วิจารณ์ให้ ออนเดรย์ ต้องร้องให้ออกมา เมื่อนึกถึงเรื่องราวพี่ชายของเธอ ในขณะที่มอลลี่ได้บอกว่าเธอได้รับการอุปการะมา หลังจากที่สอนเสร็จ สาวๆจึงได้รับต่างหูเป็นของรางวัล ต่อมา สาวๆจะต้องถ่ายภาพประจำสัปดาห์ โดยได้ช่างภาพชื่อดัง ไมค์ โรเซนธอล มาเป็นช่างภาพให้ ซึ่งพวกเธอนั้นจะต้องถ่ายภาพแบบ บิวตี้ช็อท กับเครื่องประดับ ในขณะที่ต้องมีผึ้งบินอยู่รอบๆไปมาอีกด้วย แฮนนาห์ ถึงกับต้องร้องให้ออกมา ในระหว่างที่ถ่ายภาพ เนื่องจากเธอรู้สึกกดดันที่จะต้องถ่ายภาพให้ดี ในขณะที่ แจคลินกังวลว่า ผึ้งจะทำให้เธอนั้นเกิดอาการแพ้มันขึ้นมา หลังจากถ่ายภาพเสร็จ ออนเดรย์ ได้คิดว่า เธออยากจะขอออกจากการแข่งขัน เนื่องจากตอนนี้เธอคิดว่า อาจจะยังทำได้ไม่เต็มที่พอ และควรจะหยุดเพียงแค่นี้ ในห้องตัดสิน ออนเดรย์ ได้บอกกับคณะกรรมการว่า เธอจะขอออกจากการแข่งขัน คณะกรรมการเห็นด้วย และอนุญาตให้เธอออกจากการแข่งขันได้ จากนั้น ไทร่าจึงได้บอกกับสาวๆที่เหลืออยู่ว่า หากภาพของออนเดรย์ เป็นภาพที่แย่ที่สุด จะไม่มีการคัดออกในสัปดาห์นี้ บริททานี่ และโมนิค ได้รับคำชมในภาพถ่ายเป็นอย่างมาก แต่วิกฤตทางอารมณ์ของแฮนนาห์ และน้ำตาที่ไหลออกมาระหว่างถ่ายภาพออกมานั้น ได้ช่วยทำให้ภาพของเธออกมาสวยงาม เธอจึงถูกเรียกชื่อเป็นคนแรก ในขณะที่ สาวๆคนอื่นก็ได้รับคำวิจารณ์ที่แตกต่างกันไป แต่ดาเลีย และนิโคล ต้องตกเป็นสองคนสุดท้าย เนื่องจาก ดาเลีย ถ่ายภาพออกมาส่วนใหญ่ไม่ค่อยดีนัก ถึงแม้ว่าเธอจะได้ภาพที่ดีในห้องตัดสินก็ตาม และนิโคล ที่ถ่ายภาพออกมาดูแก่กว่าความเป็นจริงอีกครั้ง และไทร่า ได้บอกว่า ภาพของออนเดรย์นั้น ไม่ได้แย่ที่สุดในกลุ่ม และหนึ่งคนที่ยืนเป็นสองคนสุดท้ายนั้น จะต้องถูกคัดออกจากการแข่งขัน สุดท้ายภาพของดาเลียได้ช่วยเธอไว้ ทำให้นิโคล ต้องเป็นคนที่สาม ที่ถูกคัดออกจากการแข่งขัน- ผู้ที่ขอออกจากการแข่งขัน: ออนเดรย์ เอ็ดเวิร์ด - ผู้ที่ถูกเรียกชื่อคนแรก: แฮนนาห์ โจนส์ - ผู้ที่ยืนเป็นสองคนสุดท้าย: นิโคล ลูคัส และ ดาเลีย มอร์โรว์ - ผู้ที่ถูกคัดออก: นิโคล ลูคัส - ช่างถ่ายภาพ: ไมค์ โรเซนธอล - แขกรับเชิญพิเศษ: อเล็ค เว็ค, เฮทเธอร์ เบาเออร์, ยูจีน บุยก้า, คิม กี ซอก, สก็อต เจ.คันฮา, วินเซนต์ โอเควนโด้Lori Goldstein Lori Goldstein. หลังจากที่สาวๆกลับมาจากห้องตัดสิน ก็พบกับผ้าม่านที่บอกเกี่ยวกับรายละเอียดการแปลงโฉมของพวกเธอ แต่ดูไม่สอดคล้องกับสไตล์ของพวกเธอเท่าไหร่นัก ทำให้สาวๆหลายๆคนตื่นเต้นเป็นอย่างมาก ต่อมาสาวๆได้ถูกพามายัง ร้านของ ลอเรนท์ ดี. ซาลอน ที่ลอสแอนเจลิส บริททานี่ได้รับการแปลงโฉมที่แปลกและสวยที่สุดในประวัติศาสตร์ของรายการนี้ ถึงแม้ว่าสาวๆส่วนใหญ่จะพอใจกับรูปลักษณ์ใหม่ของพวกเธอ แต่ซาร่า รู้สึกผิดหวัง ที่เธอไม่ได้ถูกต่อผม แต่กลับเป็น ถูกตัดให้สั้นลงกว่าเดิมแทน รวมถึงโดมินิค ผู้ที่รู้สึกตื่นเต้นและกระตือรือร้นที่จะได้รับการแปลงโฉมในตอนแรก แต่พอถึงเวลาแปลงโฉมของเธอ โดมินิคกลับกรีดร้องออกมาและร้องไห้ เนื่องจากเธอผิดหวังกับรูปลักษณ์ใหม่ของตัวเองเป็นอย่างมาก และอเล็กซานเดรียกังวล เกี่ยวกับทรงผมที่นักออกแบบ จะแก้ไขผมของเธอ ในขณะที่ มอลลี่ ไม่พอใจที่ผมของเธอถูกต่อออกมาจนเยอะเกินไป จนดูไม่เป็นทรง หลังจากนั้น สาวๆได้ถูกพามายังฟาร์ม เพื่อถ่ายภาพประจำสัปดาห์ และในสัปดาห์นี้ พวกเธอจะต้องถ่ายภาพเป็นกลุ่ม โดยใส่ชุดเดรส ในคอนเซ็ปต์ ของอลิซ อิน วันเดอร์แลนด์โดยจับคู่กันดังนี้ อเล็กซานเดรียรู้สึกหัวเสีย เนื่องจากได้กังวลมากเกินไป จนกัดริมฝีปากตัวเอง และลอริ กับพาเมล่า ได้ตำหนิถึงทัศนคติในแง่ลบของเธอ ในขณะที่ ซาร่า และมิเคล่า รู้สึกดีใจที่ได้ถ่ายภาพร่วมกัน แต่กลับถูกตำหนิว่า ไม่สามารถที่จะถ่ายภาพโดยรวม ให้ออกมาดีได้ ในห้องตัดสิน สาวๆส่วนใหญ่ ได้รับการตอบรับที่ดีจากคณะกรรมการ อเล็กซานเดรีย ถูกเรียกชื่อเป็นคนแรก เนื่องจากถ่ายภาพออกมาได้สวยงามที่สุด และดูโดดเด่นในภาพถ่าย แต่ถูกตำหนิในเรื่องของทัศนคติ ที่ไม่ค่อยดีของเธอ มอลลี่ กรรมการได้สัญญาว่าจะแก้ไข ทรงผมของเธอให้ดีขึ้นกว่าเดิม และโดมินิค ถูกติว่า ถูกกลืนหายไปในฉาก และดูเหมือนเป็นส่วนเกินในภาพถ่าย ในขณะที่ มิเคล่า ที่ถึงแม้ว่าจะดูดีในภาพถ่าย แต่เธอมักจะหลับตา ในภาพเป็นส่วนใหญ่ และกรรมการ ผิดหวังในตัว ซาร่าเป็นอย่างมาก เนื่องจากเธอดูขาดความมั่นใจ และขาดความเชื่อมั่นในตัวเอง ในขณะที่ มีศักยภาพในการเป็นนางแบบสูงมาก ทำให้เธอต้องตกเป็นสองคนสุดท้าย ร่วมกับโดมินิค แต่ซาร่า ได้รับโอกาสให้แก้ตัวอีกครั้ง ทำให้โดมินิค ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: อเล็กซานเดรีย เอเวอเร็ท - ผู้ที่ยืนเป็นสองคนสุดท้าย: โดมินิค วอลด์รัพ และ ซาร่า ลอนโกเรีย - ผู้ที่ถูกคัดออก: โดมินิค วอลด์รัพ - ช่างถ่ายภาพ: ทรอย เจนเซ่น(ถ่ายภาพแปลงโฉม), พาเมล่า แฮนสัน(ถ่ายภาพประจำสัปดาห์) - แขกรับเชิญพิเศษ: ลอริ โกลด์สไตน์, ลอเรนท์ ดี, มอลลี่ สเติร์น, ไมเคิล แคนย่อนFrancesco Carrozzini Francesco Carrozzini. หลังจากที่สาวๆกลับมาจากห้องตัดสิน สาวๆหลายคนได้แปลกใจมากที่ อเล็กซานเดรีย ได้ถูกเรียกชื่อเป็นคนแรก สาวๆหลายคนรู้สึกว่า เธอไม่สมควรที่จะถูกเรียกชื่อเป็นคนแรก เนื่องจากเธอมีทัศนคติที่ไมค่อยดี ในตอนถ่ายภาพเท่าไหร่ ในขณะที่ อเล็กซานเดรีย ได้สัญญากับตัวเองว่า จะปรับปรุงทัศนคติในแง่ลบ ของเธอให้ดีขึ้น หลังจากนั้น สาวๆได้เดินทางมา เพื่อพบกับ มิสเจ.อเล็กแซนเดอร์ ซึ่งได้บอกกับพวกเธอว่า พวกเธอจะได้แข่งขันเดินแบบ บนรันเวย์ เพื่อชิงของรางวัลในสัปดาห์นี้ โดนจะได้เดินในชุดของ เจฟฟรีย์ แม็ค แต่ พวกเธอทั้งหมด ก็ต้องตกตะลึงเมื่อพบว่า มีไฟ เป็นส่วนหนึ่งของการเดินแบบด้วย และพวกเธอ จะต้องเดินแบบ ในขณะที่มีไฟลุกอยู่บนมือ โดยต้องใส่ถุงมือแบบพิเศษอีกด้วย ในการแต่งหน้า และทำผม มอลลี่ ได้ถูกตัดผมที่ต่อไว้ออกมาส่วนหนึ่ง ในการเดินแบบ อเล็กซานเดรีย,บริททานี่ และดาเลีย ทำออกมาได้ดีที่สุด แต่ ดาเลีย เป็นผู้ชนะครั้งนี้ เนื่องจากเธอเดินออกมาได้อย่างสง่างามมากที่สุดและเธอจะได้รับชุดของ เจฟฟรีย์ แมค 2ชุด เป็นของรางวัลอีกด้วย กลับกัน แฮนนาห์, คาเชีย และซาร่า กลับเป็นคนที่เดินได้แย่ที่สุดในครั้งนี้ พวกเธอจึงถูกลงโทษ โดยการให้เดินเท้ากลับบ้านพัก คาเชีย จึงได้เอาการเดินกลับบ้าน มาปรับปรุง และพัฒนาการเดินแบบของเธอให้ดีขึ้น สาวๆทั้ง 3คน จึงฝึกซ้อมกัน ระหว่างเดินทางกลับบ้าน ต่อมา ในสัปดาห์นี้ พวกเธอจะต้องถ่ายโฆษณา ให้กับ กาแฟ เฟียซโรสต์ โดยจับคู่กันถ่าย ในคอนเซ็ปต์ เรโทร ยุค 50's โดยได้ ฟรานเชสโก้ คารอสซินี่ มาเป็นผู้กำกับโฆษณาให้ โดยสาวๆได้ถูกจับคู่กันดังนี้ ซาร่า ดูอึดอัดในการถ่ายโฆษณาเป็นอย่างมาก และอเล็กซานเดรีย เปิดปัญหาในระหว่างการถ่ายอีกครั้ง เมื่อ ฟรานเชสโก้ และมิสเตอร์ เจย์ ได้รู้สึกว่า เธอพยายามที่จะกำกับ ให้กับ บริททานี่ ซึ่งเป็นคู่ของเธอเอง ในห้องตัดสิน คาเชีย และแจคลิน ได้รับคำชมในโฆษณา เป็นอย่างมาก ในขณะที่ แฮนนาห์,ดาเลีย และโมนิค ก็ได้รับคำวิจารณ์ในแง่บวก เช่นเดียวกัน ซาร่า และบริททานี่ ทำออกมาได้น่าผิดหวัง และแม้ว่า อเล็กซานเดรีย จะทำออกมาได้ดี แต่กรรมการได้ผิดหวังกับพฤติกรรมของเธอ ที่พยายามจะแก้ตัวในห้องตัดสิน คาเชีย ได้ถูกเรียกชื่อเป็นคนแรก เนื่องจากถ่ายโฆษณาออกมาได้ ดีที่สุด อเล็กซานเดรีย และซาร่า ต้องตกเป็นสองคนสุดท้าย เนื่องจาก อเล็กซานเดรีย ทำทุกอย่างออกมาได้ดีหมด แต่ทัศนคติของเธอกลับ ไม่ดี และซาร่า ยังคงไม่สามารถนำศักยภาพที่ตัวเองมี ออกมาใช้ได้อย่างเต็มที่ แต่ไทร่า ได้ให้โอกาส อเล็กซานเดรียได้แก้ตัวอีกครั้ง ทำให้ ซาร่า ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: คาเชีย พีเลวิคช์ - ผู้ที่ยืนเป็นสองคนสุดท้าย: อเล็กซานเดรีย เอเวอเร็ท และ ซาร่า ลอนโกเรีย - ผู้ที่ถูกคัดออก: ซาร่า ลอนโกเรีย - ผู้กำกับโฆษณา: ฟรานเชสโก้ คารอสซินี่ - แขกรับเชิญพิเศษ: แพตตี้ บอร์โทลี่, เมแกน วีมส์, โรเบอร์โต้ คาร์เนโร่, มาร์ค แชดวิค, เมลิสซ่า โรเจอรส์, แฟรงค์ เชวาเลียร์Rachel Zoe Rachel Zoe. หลังจากที่ตกเป็นสองคนสุดท้าย ในห้องตัดสินครั้งก่อน อเล็กซานเดรีย จึงได้รู้สึกสำนึกผิด เกี่ยวกับการกระทำของเธอ แต่สาวๆคนอื่นคิดว่า คณะกรรมการนั้น ได้พูดถูกแล้ว ต่อมา สาวๆจะต้องมาแข่งขันชิงรางวัล กับ เครื่องสำอาง คัฟเวอร์เกิร์ล โดยให้สาวๆแบ่งกลุ่ม เป็นทีม เพื่อทำวิดีโอ สาธิต ให้กับรองพื้น ของคัฟเวอร์เกิร์ล โดยสาวๆจะแบ่งกลุ่ม เป็น สาม ทีม ทีมละ สามคนโดยคนแรก จะต้องเป็นผู้กำกับ คนที่สอง จะต้องเป็นผู้เขียนบท และคนที่สาม จะต้องเป็นผู้แสดง โดยแบ่งกลุ่มกันดังนี้ โมนิค และ มอลลี่ ต้องพยายามอย่างหนัก เพื่อที่ปฏิบัติหน้าที่ของพวกเธอ เพื่อช่วยให้อเล็กซานเดรีย ทำให้สำเร็จอีกครั้ง มิเคล่า ต้องพยายามอย่างมาก เพื่อจะได้ดูโดดเด่นในโฆษณา แต่กลับถูกตำหนิ ว่าอุทานคำหยาบออกมามากเกินไป ในขณะที่ ดาเลีย ต้องพยายามอย่างมากอีกครั้ง เนื่องจาก โฆษณาของเธอ ไม่มีการบอกข้อมูลที่แน่ชัด และแม้ โมนิคจะได้รับคำชม ในการเป็นผู้กำกับ แต่กลุ่มของ บริททานี่, คาเชีย และมิเคล่า กลับเป็นผู้ชนะ และโฆษณาของพวกเธอ จะถูกเผยแพร่ลงใน เว็บไซต์ของ คัฟเวอร์เกิร์ล เมื่อกลับมาบ้านพัก อเล็กซานเดรีย ได้โทรศัพท์คุยกับแฟนของเธอ เรื่องที่ถูกพวกสาวๆในบ้าน เข้าใจผิด ในขณะที่สาวๆคนอื่นในบ้าน กำลังจับกลุ่มนินทาเธอ และโมนิคได้ตัดสินใจ ไปแอบอ่านไดอารี่ของ อเล็กซานเดรีย เพื่อหาดูว่าเธอรู้สึกเกี่ยวกับสาวๆคนอื่นยังไงในบ้าน ต่อมาสาวๆได้เดินทางมายัง สวนสัตว์ ในลอสแอนเจลิส เพื่อถ่ายประจำสัปดาห์ โดยครั้งนี้จะต้องถ่ายกับ มูราโต้ ลูกเสือดาว คาเชีย ซึ่งมีประสบการณ์การเป็นนางแบบมากที่สุด กลับพบว่า การถ่ายกับลูกเสือดาวนั้น เป็นเรื่องที่ยากที่สุด และดาเลีย ถูกตำหนิว่า โพสท่าธรรมดาเกินไป ในขณะที่ มอลลี่ ไม่พอใจที่เธอได้ถ่ายรูปเป็นคนสุดท้าย เนื่องจากเธอ รู้สึกว่า ลูกเสือดาว จะไม่เกเร ถ้าได้ถ่ายแบบเป็นคนแรกๆมากกว่า ในห้องตัดสิน บริททานี่, แจคลิน และโมนิค ได้รับคำชมในภาพถ่ายเป็นอย่างมาก และ แฮนนาห์ ซึ่งสามารถถ่ายภาพออกมา เป็นแฟชั่นชั้นสูงมาก ทำให้เธอถูกเรียกชื่อเป็นคนแรก อีกครั้งที่ ดาเลีย ได้รับคำวิจารณ์ออกมาในทางที่แย่ และกรรมการ รู้สึกว่า เธอดูไม่เข้าใจในตัวเอง และมันก็แสดงออกมาในภาพถ่ายแบบนั้น เธอจึงตกเป็นสองคนสุดท้าย ร่วมกับ มอลลี่ ที่กรรมการ คิดว่า ประสิทธิภาพในการทำงานลดลง เพราะปัญหาผมที่ต่อของเธอ แต่ในที่สุด ผลงานที่ผ่านมาของเธอ ได้ช่วยเธอไว้ และไทร่า บอกว่า ผมที่ต่อของเธอ จะถูกถอดออกหมด ทำให้ ดาเลีย ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: แฮนนาห์ โจนส์ - ผู้ที่ยืนเป็นสองคนสุดท้าย: ดาเลีย มอร์โรว์ และ มอลลี่ โอ คอนเนล - ผู้ที่ถูกคัดออก: ดาเลีย มอร์โรว์ - ช่างถ่ายภาพ: บัลโดเมโร่ เฟอร์นันเดซ - แขกรับเชิญพิเศษ: ราเชล โซว, วินเซนต์ โอเควนโด้, เวนดี้ เด็บบาส, จอห์น เบลนด์Sonia Dara Sonia Dara. เริ่มต้นสัปดาห์ ไทร่าให้สาวๆฝึกการเขียนลายเซ็น และ ทายลักษณะการเป็นนางแบบของเพื่อนๆภายในบ้าน ต่อมา ไทร่าได้ถามคำถามแก่สาวๆทุกคน มอลลี่อยากแก้ไขทรงผม และ อเล็กซานเดรีย มั่นใจในตนเองสูง ว่าหางานในวงการนางแบบได้แน่นอน ทำให้ โมนิคไม่พอใจและเกิดอาการรำคาญ และโมนิค ยังแสดงท่าทางไม่พอใจที่ แฮนนาห์ ถูกเรียกชื่อเป็นคนแรกในครั้งก่อนอีกด้วย วันต่อมาสาวๆจะต้องแข่งขันกัน คือการพูดคุย พบปะ และทำความรู้จักกับแฟนๆของพวกเธอ โมนิคได้แกล้งหลอกชายคนหนึ่ง โดยบอกว่า อเล็กซานเดรีย ต้องการจะจูบ ทำให้ อเล็กซานเดรีย ต้องเออออตามไปด้วย แต่สุดท้ายแล้วกลับเป็น คาเชีย ที่ทำได้ดีและชนะการแข่งครั้งนี้ไป โดยรางวัลของเธอ คือการไปรับประทานอาหารสุดหรูกับ มิสเจย์ ซึ่งเธอได้เลือก บริททานี่ และ แจคลิน ไปกับเธอด้วย ส่วนสาวๆที่เหลือ จะต้องเก็บกวาดลานกว้างให้เรียบร้อย โมนิค จึงดูไม่พอใจและบ่นตลอดการทำงานอีกครั้ง ในการถ่ายแบบสาวๆต้องถ่ายแบบเป็นกลุ่ม ในขณะที่ร่างกายปกคลุมไปด้วยขี้เถ้า โดยจะแบ่งเป็นกลุ่มของสาวผมบลอนด์ กับสาวผมเข้ม ดังนี้ ในการถ่ายแบบ มอลลี่ และ บริททานี่ทำได้ดีเป็นอย่างมาก แต่ อเล็กซานเดรีย ซึ่งมีปัญหาอีกครั้ง เนื่องจาก มิสเตอร์เจย์ รู้สึกว่า เธอต้องการที่จะกำกับการถ่ายแบบของคนในกลุ่ม ในห้องตัดสิน มอลลี่, บริททานี่ และคาเชีย ได้รับคำชมเป็นอย่างมาก ส่งผลให้ บริททานี่ ได้ถูกเรียกชื่อเป็นคนแรก ในขณะที่ โมนิคและมิเคล่า ต้องตกเป็นสองคนสุดท้าย เนื่องจากทั้งสองคน ทำผลงานออกมาในระดับปานกลางทุกสัปดาห์ โดยมิเคล่ามีใบหน้าที่เป็นเอกลักษณ์ แต่ในภาพ สายตาของเธอไม่สื่อสารอะไรเลยแม้แต่น้อย และโมนิคมีใบหน้าและโครงหน้าที่สวยงาม แต่ในภาพกลับดูธรรมดาเป็นอย่างมาก สุดท้าย กรรมการยังคงเห็นศักยภาพในตัว ของมิเคล่า ที่มีมากกว่า ทำให้ โมนิค ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: บริททานี่ ไคลน์ - ผู้ที่ยืนเป็นสองคนสุดท้าย: โมนิค วานการ์ท และ มิเคล่า สคิปานี่ - ผู้ที่ถูกคัดออก: โมนิค วานการ์ท - ช่างถ่ายภาพ: โจนาธาน แมนเนียน - แขกรับเชิญพิเศษ: เจ.อเล็กแซนเดอร์, มิทช์ สโตน, กลอเรีย เอเลียส ฟอยเล็ท, โมนิค ปีเตอร์Eric Daman Eric Daman. หลังจากที่กลับมาจากห้องตัดสิน มิเคล่า รู้สึกแปลกใจมาก ที่เธอกับโมนิค ต้องตกเป็นสองคนสุดท้าย เนื่องจากเธอเองมีประสบการณ์การทำงานในวงการนางแบบ มาก่อน และเมื่อสาวๆกลับไปถึงบ้านพัก ก็ได้พบถุง อยู่ใต้ภาพของบริททานี่ ที่ถูกเรียกชื่อคนแรกครั้งก่อน ซึ่งเต็มไปด้วยอุปกรณ์ที่สาวๆจะต้องใช้ เพื่อแข่งขันถ่ายภาพชิงรางวัลประจำสัปดาห์ มอลลี่ และบริททานี่ รู้สึกเศร้า ที่ต้องเสียเพื่อนสนิท อย่างโมนิคที่ถูกคัดออก ไป ในขณะที่ อเล็กซานเดรีย ก็ยังไม่เป็นที่ชื่นชอบของสาวๆภายในบ้านนัก และสาวๆทุกคน ส่วนใหญ่ภายในบ้าน เห็นตรงกันว่า เธอสมควรที่จะถูกคัดออกในห้องตัดสินครั้งก่อน ต่อมา สาวๆได้เดินทางมาเพื่อพบกับ ไนเจล บาร์คเกอร์ เนื่องจากเขาจะมาเป็นช่างภาพในการแข่งขันถ่ายภาพครั้งนี้ สาวๆแต่ละคน จะต้องถ่ายภาพเป็นนักรบสาว ในหัวข้อ รณรงค์ในเรื่องของ โรคมะเร็งเต้านม โดยจะต้องคิดว่า จะแต่งหน้า ทำผมยังไง ก่อนถ่ายภาพ มิเคล่า ต้องหลั่งน้ำตาในระหว่างการถ่ายภาพ แต่เธอก็ได้รับคำชมว่าทำออกมาได้ดี ในระหว่างการถ่ายภาพ ไนเจลได้ถามบริททานี่ ถึงสิ่งที่เธอกำลังคิดในระหว่างที่โพสท่า และบริททานี่ ได้แสดงทัศนคติในแง่ลบออกมา ในขณะที่ อเล็กซานเดรีย ทำให้ไนเจล ประทับใจในการโพสท่าเป็นอย่างมาก ในที่สุด เธอจึงเป็นผู้ชนะไป โดยรางวัลของเธอ คือรถยนต์ ฟอร์ด โฟกัส หลังจากนั้น บริททานี่ ได้พูดกับสาวๆคนอื่น ว่า อเล็กซานเดรีย ไม่สมควรที่จะชนะ และได้รางวัลในครั้งนี้ และยังได้พูดต่อหน้า อเล็กซานเดรียอีกว่า ไม่มีสาวๆคนไหนในบ้านที่ชอบเธอเลย และเธอสมควรจะเป็นคนที่ต้อง กลับบ้านแทน โมนิค โดยที่ไนเจล ตกตะลึง และได้ยินทุกอย่าง และเมื่อกลับมาถึงบ้านพัก สาวๆทั้งหมดต่างพากันสงสัย ว่าทำไม อเล็กซานเดรีย ถึงทำได้ดีที่สุด และเมื่อ อเล็กซานเดรีย กลับมาจากการถ่ายภาพ สาวๆทั้งหมดจึงตกลงกันว่าจะเงียบ และไม่พูดอะไรอีก ต่อมา มิสเจ.อเล็กแซนเดอร์ ได้เข้ามายังบ้านพักของสาวๆแต่เช้า เพื่อพาพวกเธอ ไปทัวร์ที่ ยูนิเวอร์แชล สตูดิโอ ที่ซึ่งพวกเธอทั้งหมด จะต้องถ่ายภาพในสัปดาห์นี้ โดยที่สาวๆแต่ละคน จะต้องแสดงความคลั่งไคล้ในสิ่งของที่แตกต่างกัน ดังต่อไปนี้ ในการถ่ายภาพ มอลลี่, แจคลิน และบริททานี่ ทำออกมาได้ดี ในขณะที่มิเคล่า สื่อสารอารมณ์ ออกมาได้ไม่ค่อยดีนัก ในห้องตัดสิน แจคลิน, มอลลี่ และคาเชีย ทำให้กรรมการประทับใจในภาพถ่ายเป็นอย่างมาก ในขณะที่ มิเคล่า ถ่ายภาพออกมา ไม่สื่อกับ โจทย์ที่ได้รับเท่าไหร่นัก และดูเหมือนเธอ ยังไม่เข้าใจในแนวคิดของการถ่ายภาพ และในระหว่างที่กรรมการกำลัง วิจารณ์ภาพของ อเล็กซานเดรีย อยู่นั้น ไนเจลได้ตำหนิ บริททานี่ ถึงตอนที่แข่งขันชิงรางวัล ว่าเธอดูไม่มีความเป็นมืออาชีพ เนื่องจากเธอ แสดงความคิดเห็นส่วนตัว ในสถานที่ทำงาน บริททานี่ จึงได้พยายามแก้ต่าง การกระทำของเธอเอง ในขณะที่ ไทร่า เองก็เห็นด้วยกับไนเจล บริททานี่ จึงได้วิ่งออกจากห้องตัดสินไป และต่อมา บริททานี่ ก็ได้เลือกที่จะกลับ ไปฟังคำวิจารณ์ของกรรมการ และเธอก็ พยายามที่จะขอโทษ สำหรับการกระทำของเธอ ภาพถ่ายของเธอ ได้รับการตอบรับที่ดี แต่ทัศนคติของเธอ ในวันนี้ ทำให้ไทร่า อดคิดไม่ได้ว่า ตัวเธอไม่พอใจกับการตัดสินของคณะกรรมการ ในระหว่างการปรึกษาหารือนั้น ไทร่า ได้ย้อนกลับ ไปนึกถึง ตอนที่คัดออก ทอคคาร่า โจนส์ ในฤดูกาลที่ 3 โดยการที่เธอ ได้ถูกตัดสิน ให้ถูกคัดออกนั้น เนื่องจาก จำนวนกรรมการเห็นด้วยเป็นส่วนใหญ่ และ ตัวไทร่าเองในตอนนี้ คิดว่า เธออยากที่จะคัดออก บริททานี่ แต่อีกครั้ง ที่ตัวเธอเอง เป็นเสียงส่วนน้อย กว่ากรรมการคนอื่น เนื่องจากกรรมการ คนอื่นคิดว่า บริททานี่ จะต้องได้รับบทเรียน จากเรื่องคราวนี้อย่างแน่นอน แต่บางสิ่ง บางอย่าง ในตัวไทร่าเอง ก็ยังไม่ค่อยแน่ใจเท่าไหร่นัก ในห้องพักระหว่างรอตัดสิน อเล็กซานเดรีย ได้บอกให้สาวๆบอกเธอว่า ทำไมทุกคนถึงไม่ชอบเธอ บริททานี่ จึงได้เกิดอาการโมโหขึ้นมาอีกครั้ง ต่อมา แจคลิน ได้ถูกเรียกชื่อเป็นคนแรก เนื่องจากถ่ายภาพออกมาได้ดีที่สุด บริททานี่และมิเคล่า ต้องตกเป็นสองคนสุดท้าย เนื่องจาก มิเคล่า ถ่ายภาพออกมา ไม่สอดคล้องอย่างต่อเนื่อง แม้เธอจะมี ลุคส์ที่ดูเป็นแฟชั่นชั้นสูงก็ตาม และบริททานี่ ที่การแสดงออกของเธอในวันนี้ ดูไม่มีความเป็นมืออาชีพ ในที่สุด บริททานี่ ได้เป็นคนที่ผ่านเข้าสู่รอบต่อไป แต่ไทร่าได้บอกว่า เธอจะต้องปรับปรุงทัศนคติของเธอให้ดีขึ้น เพื่อแลกกับการที่เธอ จะไม่ต้องถูกคัดออกในวันนี้ และนั่นทำให้ มิเคล่า ต้องเป็นผู้ที่ถูกส่งกลับบ้านไปทั้งๆที่ไทร่ารู้สึกเสียดายเธอเป็นอย่างมาก- ผู้ที่ถูกเรียกชื่อคนแรก: แจคลิน พูล - ผู้ที่ยืนเป็นสองคนสุดท้าย: บริททานี่ ไคลน์ และ มิเคล่า สคิปานี่ - ผู้ที่ถูกคัดออก: มิเคล่า สคิปานี่ - ช่างถ่ายภาพ: มิเกล สตาร์เซวิช - แขกรับเชิญพิเศษ: อีริค เดแมน, เจ.อเล็กแซนเดอร์, แมรี่ ฟลอเร่ โบเบน, เดซิเร่ เชอร์แมนLana Marks Lana Marks. หลังจากกลับมาจากห้องตัดสินครั้งก่อน บริททานี่ ได้ขอโทษ อเล็กซานเดรีย ในเรื่องที่เธอได้ระเบิดความโกรธใส่เธอครั้งก่อน และถึงแม้ว่า อเล็กซานเดรีย จะปรับปรุงทัศนคติของเธอให้ดีขึ้นบ้างแล้ว แต่ มอลลี่ ยังคิดว่า อเล็กซานเดรีย ยังไม่เปลี่ยนแปลงเลย และยังคิดว่า เธอแค่ยังคงเสแสร้งอยู่ หลังจากนั้น สาวๆได้เดินทางมาพบกับ ไทร่า เพื่อเตรียม แฟ้มสะสมผลงานต่างของๆพวกเธอ เพื่อที่จะใช้สำหรับการไปคัดตัวไปวันถัดไป และไทร่า ยังสร้างความประหลาดใจอีกอย่างหนึ่งคือ หลังจาก การคัดออกครั้งต่อไป สาวๆที่เหลือ ห้าคนสุดท้ายจะได้ ไปแข่งขันต่อที่ประเทศโมรอกโก วันต่อมา ไคล์ แฮกเลอร์ จาก IMG Models ได้เดินทางเข้ามาพบสาวๆที่บ้านพัก เพื่อเป็นพูดคุยสั้นๆก่อนที่สาวๆจะได้ไปคัดตัว โดยสาวๆทุกคน จะมีเวลาคนละ สี่ชั่วโมง เพื่อไปคัดตัว 4ที่ ที่แตกต่าง คือ นักกีฬา, เซ็กซี่, สาวทั่วไปและแฟชั่นชั้นสูง ก่อนจะกลับไปที่ ลานา มาร์คส เป็นที่สุดท้าย อเล็กซานเดรีย ได้เปรียบที่สุด เนื่องจาก เธอเป็นคนเดียวที่รู้ เกี่ยวกับเส้นทางในลอสแอนเจลิส และเมื่อหมดเวลา สาวๆทั้งหมด กลับมาทันเวลาที่กำหนด และไคล์ แฮกเลอร์ ได้บอกกับสาวๆว่า มีเพียง สามคนเท่านั้น ที่ทำได้ดีที่สุด โดยผู้ที่ทำได้ดีที่สุด จะได้รับของรางวัล จาก ลานา มาร์คส และคนที่ทำได้ดีที่สุด มีอเล็กซานเดรีย, คาเชียและมอลลี่ แต่สุดท้ายแล้ว อเล็กซานเดรีย เป็นผู้ชนะในการแข่งครั้งนี้ ต่อมา สาวๆได้เดินทางมายัง สถานที่กำจัดขยะ เพื่อถ่ายภาพประจำสัปดาห์ กับ ไนเจล บาร์คเกอร์ โดยสาวๆจะได้สวมชุดแฟชั่นชั้นสูงที่ออกแบบ โดย ไมเคิล ซินโค่ ก่อนที่จะถ่ายภาพ ไนเจล ได้เข้ามาพูดคุย กับบริททานี่ ว่าที่กรรมการยัง ตัดสินให้เธอได้อยู่ต่อในการแข่งขัน เพราะกรรมการคิดว่า เธอยังคงมีศักยภาพในการทำงานที่ดีอยู่ และได้บอกว่า เธอจะต้องถ่ายภาพครั้งนี้ออกมาให้ดีที่สุด ในการถ่ายภาพ สาวๆส่วนใหญ่ ทำให้ ไนเจล และมิสเตอร์เจย์ ประทับใจในการถ่ายภาพ แต่มอลลี่ กลับบ่นตลอดการทำงาน ในห้องตัดสิน อเล็กซานเดรีย ทำให้กรรมการประทับใจ กับภาพถ่ายที่ออกมาสวยงาม และดูเป็นแฟชั่นชั้นสูงมาก และถูกจองตัวทุกที่ ที่เธอได้ไปคัดตัว มอลลี่ ถ่ายภาพออกมาได้สวยงามเช่นกัน แต่ถูกเตือน เรื่อง บุคลิกของเธอ ระหว่างที่ กำลังนั่งรอการคัดตัว และ ก่อนที่จะได้รับภาพ บริททานี่ ได้ขอโทษไทร่า เกี่ยวกับในเรื่อง ที่เกิดขึ้น ในห้องตัดสินครั้งก่อน ภาพของเธอออกมาสวยงามและเป็นแฟชั่นชั้นสูง แต่เธอกลับไปคัดตัว ได้เพียงสองที่ ในขณะที่ แจคลิน ถูกตำหนิเรื่องที่ไปคัดตัว ได้เพียงแค่ สองที่เท่านั้น และแฮนนาห์ มีประสิทธิภาพในการทำงานที่ดี ในทุกๆสัปดาห์ แต่กรรมการยังคงไม่แน่ใจว่า เธอจะสามารถทำงานในวงการนางแบบ ได้อย่างแข็งแกร่ง หลังจากนั้น อเล็กซานเดรีย ได้ถูกเรียกชื่อเป็นคนแรก ในขณะที่ แฮนนาห์, คาเชียและบริททานี่ ทั้งหมด ได้ผ่านเข้าสู่รอบต่อไป และเตรียมที่จะเดินทางไปแข่งขันต่อยังประเทศโมรอกโก ทิ้งให้แจคลิน และ มอลลี่ ต้องตกเป็นสองคนสุดท้าย เนื่องจาก กรรมการผิดหวังที่ แจคลิน ไปคัดตัว ได้แค่เพียงสองที่เท่านั้น กับ มอลลี่ ที่ทัศนคติเกี่ยวกับ วงการนางแบบ ยังเป็นที่คาใจของกรรมการ ว่าเธอต้องการมันจริงๆหรือไม่ สุดท้ายแล้ว มอลลี่ ได้ผ่านเข้าสู่รอบต่อไป เนื่องจากมีประสิทธิภาพในการทำงาน ได้ดีกว่าตลอดการแข่งขัน และนั่น ทำให้ แจคลิน ต้องเป็นผู้ที่ถูกส่งกลับบ้าน- ผู้ที่ถูกเรียกชื่อคนแรก: อเล็กซานเดรีย เอเวอเร็ท - ผู้ที่ยืนเป็นสองคนสุดท้าย: มอลลี่ โอ คอนเนล และ แจคลิน พูล - ผู้ที่ถูกคัดออก: แจคลิน พูล - ช่างถ่ายภาพ: ไนเจล บาร์คเกอร์ - แขกรับเชิญพิเศษ: ลานา มาร์คส์, ไคล์ แฮกเลอร์, แดเนียล่า คลาร์ก, ราเชล วิลเลียมส์, โอเดย์ ชาคาร์, เจอร์รี่ เอวีเนียม, ไมเคิล ซินโค่, บรูซ เกรย์สันTop Model Exposed Top Model Exposed. รวบรวมภาพที่ไม่เคยออกอากาศมาก่อนใน ฤดูกาลที่ 16 กับการเรื่องมากและบ่นตลอดเวลาของมอลลี่ เบื้องหลังระหว่างรอเข้าห้องตัดสินในตอนที่อเล็กซานเดรียมีเรื่องกับสาวคนอื่นๆ การขอความช่วยเหลือของแจคลิน และปิดท้ายด้วยเคล็ดลับการดูแลผิวพรรณของคาเซียFranca Sozzani Franca Sozzani. สาวๆที่เหลือทั้งหมด เดินทางมาถึง เมือง มาราเคช ประเทศโมรอกโกซึ่ง เป็นสถานที่แข่งขันในรอบห้าคนสุดท้าย และได้พบ มิสเจย์ กับมิสเตอร์เจ ซึ่งพวกเขาได้บอกกับสาวๆว่า พวกเธอจะได้วันหยุดพักผ่อน เพื่อเที่ยวชมภายในเมือง อเล็กซานเดรีย รู้สึกพอใจที่ดวงของเธอตอนนี้ กำลังเปลี่ยนไปในทางที่ดีขึ้น ในขณะที่ มอลลี่กังวลว่า กรรมการ อาจจะต้องการทำให้เธอไม่รู้สึกสะดวกสบายในความเป็นอยู่ หลังจากนั้น สาวๆได้พบกับ อังเดร ลีออน ทอลลีย์ โดยเขาได้พาสาวๆไปพบ และเดินแบบ ให้กับ ดีไซนเนอร์ผู้ออกแบบ เสื้อผ้า นัวร์เรดดีน อาเมียร์ ในขณะที่สาวๆคนอื่น ต่างก็ทำได้ดีในการเดินแบบ บริททานี่ได้รับคำชมจากอังเดรย์ ว่าดูมีความเป็นแฟชั่นชั้นสูงในขณะที่เดิน คาเชีย รู้สึกหัวเสียที่ไม่มีชุด ที่พอดีกับขนาดตัวของเธอเลย แต่เธอได้รับคำชม จากอังเดร ในเรื่องที่ซ่อนความเจ็บปวดได้อย่างดี และต่อมา สาวๆได้เดินทางมายังดาดฟ้าของตึกแห่งหนึ่ง และได้พบกับกับ อังเดร อีกครั้ง ก่อนที่เขาจะสร้างความตกตะลึงให้กับสาว โดยบอกว่า นี่เป็น อพาร์ทเมนต์สุดหรู ที่พักแห่งใหม่ ของพวกเธอใน โมรอกโกนั่นเอง และมอลลี่ ได้เกิดอารมณ์โมโหขึ้นมาอีกครั้ง เมื่อเธอรู้ว่าจะต้อง แบ่งเตียงนอนร่วมกับ บริททานี่และคาเชีย ในการถ่ายภาพประสัปดาห์ สาวๆจะได้ไปถ่ายที่ทะเลทราย ในมาราเคช โดยพวกเธอจะต้องโพสท่า ร่วมกับอูฐ โดยได้ ไมเคิล วูลีย์ ช่างภาพชื่อดัง มาเป็นตากล้องในครั้งนี้ มอลลี่ ทำให้มิสเตอร์เจย์ ประทับใจ กับการที่พยายามปรับปรุงการถ่ายภาพให้ดีขึ้น และมีประสิทธิภาพที่ดีกว่าเดิม บริททานี่และแฮนน่าห์ทำออกมาได้ดีในการถ่ายภาพเช่นกัน แต่คาเชีย ต้องพยายามอย่างหนัก เพื่อที่จะถ่ายภาพออกมาให้ดี เนื่อจากเธอรู้สึกอึดอัด กับร่างกายของเธอ ระหว่างที่ต้องโพสท่า และอเล็กซานเดรีย ได้เกิดปัญหาอย่างขึ้นมาอีกครั้ง เนื่องจากเธอพยายามที่จะ ควบคุมการทำงาน ของช่างภาพ ในห้องตัดสิน มอลลี่ บริททานี่ และแฮนนาห์ ได้รับคำชมอย่างมากในภาพถ่าย และแฮนนาห์ ยังได้รับคำชมอีกว่า ดูสวยโดดเด่นแตกต่างจากสาวๆคนอื่น อเล็กซานเดรีย ได้รับคำวิจารณ์หลายแบบในภาพถ่ายของเธอ และได้ถูกตำหนิในเรื่องที่เธอหัวเสีย กับช่างภาพ ในขณะที่ คาเชีย ถูกวิจารณ์ว่า ขาดพลังงานในภาพถ่าย และปัญหาในเรื่องขนาดร่างกายของเธอ ในที่สุด มอลลี่ ได้ถูกเรียกชื่อเป็นคนแรกอีกครั้ง เนื่องจากถ่ายภาพออกมา ได้ดีที่สุด ตามด้วย บริททานี่และแฮนนาห์ อเล็กซานเดรียและคาเชีย ต้องตกเป็นสองคนสุดท้าย เนื่องจาก อเล็กซานเดรีย ทำได้ไม่ดีในการถ่ายภาพ เหมือนกับสาวๆคนอื่น และขาดมารยาทต่อช่างภาพ และคาเชีย ที่ภาพถ่าย ในทุกสัปดาห์ ออกมาไม่คงที่ และเธอยังดูขาดความมั่นใจ ในที่สุด คาเชีย เป็นผู้ที่ต้องถูกคัดออก ในการยืนเป็นสองคนสุดท้าย ครั้งแรก เนื่องจาก กรรมการคิดว่า อเล็กซานเดรียมีประสิทธิภาพโดยรวมในการแข่งขันได้ดีกว่า ถึงแม้ว่าอเล็กซานเดรียจะได้รับ "การเตือนเกี่ยวกับการกระทำแย่ๆของเธอเป็นครั้งสุดท้าย" ของเธอในสัปดาห์ที่สี่ของการแข่งขันแล้วก็ตาม- ผู้ที่ถูกเรียกชื่อคนแรก: มอลลี่ โอ คอนเนล - ผู้ที่ยืนเป็นสองคนสุดท้าย: อเล็กซานเดรีย เอเวอเร็ท และ คาเชีย พีเลวิคช์ - ผู้ที่ถูกคัดออก: คาเชีย พีเลวิคช์ - ช่างถ่ายภาพ: ไมเคิล วูลีย์ - แขกรับเชิญพิเศษ: ฟรานก้า ซอซานี่, นัวร์เรดดีน อาเมียร์, ออเดรย์ แลมเบิร์ท, วินเซนต์ เจปส์, มาเรีย คริสติน่า เพรโทนี่Daniella Issa Helayel Daniella Issa Helayel. หลังจากกลับมาจากห้องตัดสิน มิสเจได้พาสาวๆที่เหลือมาพบกับ ฟรานก้า ซอซานี่ เพื่อให้พวกเธอได้มีโอกาสพูดคุย และแสดงผลงานการถ่ายภาพของพวกเธอ ให้กับฟรานก้า ต่อมา มิสเจ ได้แนะนำ นัวร์ ทาลบี้ นักเต้นระบำถาดมืออาชีพ ให้กับสาวๆได้รู้จัก ซึ่งหลังจากการสอน มิสเจ ได้แจ้งให้สาวๆทราบว่า พวกเธอจะต้องแสดงสิ่งที่พวกเธอ ได้เรียนรู้ในวันนี้ เพื่อขึ้นโชว์ให้กับผู้ชมในคืนนี้ ในการแข่งขัน มิสเจได้หักมุมอีกอย่าง คือ พวกเธอจะต้อง มีเทียนไข วางอยู่ในถาดอีกด้วย เช่นเดียวกับ นักเต้นระบำมืออาชีพคนอื่นๆ มอลลี่ ต้องพยายามอย่างหนัก เมื่อเธอเหยียบชายกระโปรงของตัวเองเกือบจะในทันทีที่เริ่มเดิน แต่บริททานี่ ทำได้ดีในการเดิน และสร้างความสมดุลให้ถาดไม่หล่นได้ อเล็กซานเดรีย เริ่มต้น ทำได้ดี แต่เธอได้ทำถาดตก ในการเดินรอบสุดท้าย แต่เธอก็พยายามที่จะเดินต่อไป อย่างไม่มีอะไรเกิดขึ้น ในที่สุด บริททานี่ ได้รับรางวัล ในฐานะที่เธอเป็นผู้ชนะ โดยที่เธอจะได้โอกาสที่จะเรียนการเดินแบบ กับมิสเจ ซึ่งเธอได้เลือกให้แฮนนาห์ ได้ร่วมรับรางวัลกับเธอด้วย ต่อมา สาวๆได้เดินทางมายัง ตลาดในมาราเคช และได้พบกับร้านอาหารที่ขาย ดวงตา และสมองของแพะ ซึ่งสาวๆทุกคนจึงได้ลองชิม ต่อมา บริททานี่ จึงเสียใจที่ได้กินสมองแพะมา เนื่องจากเมื่อเธอกลับมา เธอจึงล้มป่วยทันที ในการถ่ายภาพประจำสัปดาห์ พวกเธอจะต้องเปลี่ยนตัวเองให้เป็น ชาวโมรอกกัน โดยจะได้ถ่ายภาพในตลาด ใจกลางเมือง มาราเคช และมิสเตอร์เจย์ ได้แนะนำช่างภาพ ฟรีเดมัน ฮาสส์ ให้กับสาวๆได้รู้จัก แฮนนาห์ พยายามอย่างหนักที่ถ่ายภาพออกมาให้ดูมีเรื่องราว มอลลี่และบริททานี่ ทำออกมาได้ดี ในขณะที่ อเล็กซานเดรีย ทำให้มิสเตอร์เจย์ผิดหวังอีกครั้ง เมื่อเธอได้เริ่มที่จะควบคุมการทำงานของ ช่างภาพอีกครั้ง ในห้องตัดสิน อเล็กซานเดรีย ได้รับคำวิจารณ์ที่แตกต่างกันไป ในภาพถ่ายของเธอ แต่กรรมการเห็นตรงกันว่า ภาพของเธอ ดูไม่เป็นแฟชั่นชั้นสูงเลย ในขณะที่กรรมการทุกคน ชอบภาพของบริททานี่ แฮนนาห์ ถ่ายภาพออกมาดีพอใช้ แต่กรรมการ ได้กังวลขึ้นมาอีกครั้ง เนื่องจากคิดว่า เธอยังคงดูไม่โดดเด่นพอ และมอลลี่ ทำให้กรรมการประทับใจ กับภาพถ่ายที่ออกมาดู เป็นแฟชั่นชั้นสูงมาก และในที่สุดเธอจึงได้ถูกเรียกชื่อ เป็นคนแรก เป็นครั้งที่สาม แฮนนาห์และอเล็กซานเดรีย ต้องตกเป็นสองคนสุดท้าย เนื่องจากพวกเธอทั้งคู่ มีปัญหาเกี่ยวกับการควบคุม อเล็กซานเดรีย ควบคุมการถ่ายภาพ และแฮนนาห์ ขาดการควบคุม เพื่อให้สอดคล้องกัน แต่ในที่สุด แฮนนาห์ ได้รับโอกาสอีกครั้ง ทำให้อเล็กซานเดรีย ต้องถูกคัดออกจากการแข่งขัน- ผู้ที่ถูกเรียกชื่อคนแรก: มอลลี่ โอ คอนเนล - ผู้ที่ยืนเป็นสองคนสุดท้าย: อเล็กซานเดรีย เอเวอเร็ท และ แฮนนาห์ โจนส์ - ผู้ที่ถูกคัดออก: อเล็กซานเดรีย เอเวอเร็ท - ช่างถ่ายภาพ: ฟรีเดมัน ฮาสส์ - แขกรับเชิญพิเศษ: ฟรานก้า ซอซานี่, นัวร์ ทาลบี้, แดเนียลล่า อิสซ่า เฮลาเยล, วินเซนต์ เจบส์, มาเรีย คริสติน่า เพรโทนี่, ออเดรย์ แลมเบิร์ทIvan Bart Ivan Bart. เริ่มต้นสัปดาห์ มิสเตอร์เจย์ ได้เดินทางมาหาสาวๆที่บ้านพัก เพื่อให้สาวๆได้ดูวิดีโอข้อความ จาก ลาร่า สเปนเซอร์ พิธีกร รายการ เดอะ อินไซด์เดอร์ เพื่อแข่งขันชิงรางวัลในสัปดาห์นี้ โดยสาวๆแต่ละคนจะต้องสุ่มหาข้อมูล เรื่องราวเกี่ยวกับ แฟชั่นและความงาม ในมาราเคช และถ่ายวิดีโอ ให้ข้อมูล เกี่ยวกับหัวข้อที่พวกเธอได้เลือก บริททานี่ ต้องพยายามอย่างหนัก ในวิดีโอของเธอ เนื่องจากเธอได้ข้อมูลเกี่ยวกับ เฮนน่า มาเพียงเล็กน้อย แต่แฮนนาห์ และมอลลี่ ทำออกมาได้ดี ในเรื่อง ของแบล็ค โคลห์ และอารากอน ออยล์ และในที่สุด มอลลี่ เป็นผู้ชนะการแข่งครั้งนี้ ต่อมา ไทร่า ได้เดินทางมาหาสาวๆ เพื่อรับฟังปัญหาต่างๆของสาวๆ มอลลี่ ถึงกับหลั่งน้ำตา เมื่อเธอ ได้พูดถึงเกี่ยวกับ พ่อ-แม่ บุญธรรมของเธอ ในขณะที่ แฮนนาห์ สะท้อนให้เห็นว่า เธอเติบโตขึ้นในการแข่งขันครั้งนี้ และบริททานี่ ได้บอกว่า เธอโดนกลั่นแกล้งเมื่อตอนเด็ก เนื่องจากแม่ของเธอ เป็นโรคกลัวที่ชุมชน แต่ไทร่า ได้สนับสนุนให้พวกเธอ พยายามพิสูจน์ตัวเองต่อไป หลังจากคุยเสร็จ ไทร่า ได้ให้พวกเธอ ถ่ายภาพกันต่อทันที เพื่อช่วยให้พวกเธอ เรียนรู้ วิธีการใช้บางส่วนของร่างกาย โดยไม่ต้องขยับร่างกายส่วนอื่น หลังจากนั้น สาวๆได้เดินทางมาถึง สถานที่ที่ต้องถ่ายภาพ ในสัปดาห์นี้ โดยพวกเธอจะต้อง โพสท่าที่ชายหาด ร่วมกับนายแบบชาย ในคอนเซ็ปต์ การแต่งงานแบบดั้งเดิมของชาวโมรอกกัน มอลลี่ รู้สึกกังวล เนื่องจากเธอ ต้องโพสท่าร่วมกับนายแบบชาย เป็นครั้งแรก แต่เธอก็ทำออกมาได้ดี แต่แฮนนาห์ โพสท่าออกมาขัดแย้ง กับการเล่าเรื่องของภาพ และอีกครั้ง ที่บริททานี่ รู้สึกอึดอัดกับการที่จะต้อง แสดงให้ออกมาดูเซ็กซี่ และได้ร้องให้ออกมา ในระหว่างการถ่ายภาพ หลังจากถูกมิสเตอร์เจย์ตำหนิว่า ดูอวดดีเกินไป ในห้องตัดสิน ไทร่า ได้บอกสาวๆว่า เธอประทับใจในการถ่ายภาพของสาวๆมาก เธอจึงได้เลือก ภาพสาวๆมา คนละสองภาพ แทนภาพเดียว บริททานี่ ถ่ายภาพออกมาได้สง่า และสวยงามมาก แต่ไนเจล สารภาพว่า ไม่รู้สึกสนุกกับการถ่ายภาพเธอเท่าไรนัก ในขณะที่ แฮนนาห์ ถ่ายภาพออกมาได้ดีที่สุด แค่บางส่วนของการแข่งขันที่ผ่านมา และมอลลี่ ทำได้เหนือกว่าสาวๆคนอื่นอีกครั้ง และได้รับคำชมอย่างมาก ในการโพสท่า ในภาพถ่ายของเธอ ในที่สุด มอลลี่ ได้ถูกเรียกชื่อเป็นคนแรกอีกครั้ง เธอจึงได้ผ่านเข้าไปสู่ในรอบชิงชนะเลิศ บริททานี่และแฮนนาห์ ต้องตกเป็นสองคนสุดท้าย และไทร่า ได้บอกกับพวกเธอว่า ต้องคิดหนักมาก ที่จะต้องคัดออกพวกเธอคนใด คนหนึ่ง แฮนนาห์ กรรมการกังวลว่า เธอจะดูอ่อนแอ และบอบบางเกินไป ในวงการนางแบบ ในขณะที่ บริททานี่ กรรมการรู้สึกว่า ประสิทธิภาพในการแข่งขันลดลง ในที่สุดบริททานี่ ถูกเลือกให้เข้าไปสู่รอบชิงชนะเลิศ ร่วมกับมอลลี่ และแฮนนาห์ ต้องเป็นผู้ที่ถูกคัดออกจากการแข่งขัน- ผู้ที่ถูกเรียกชื่อคนแรก: มอลลี่ โอ คอนเนล - ผู้ที่ยืนเป็นสองคนสุดท้าย: บริททานี่ ไคลน์ และ แฮนนาห์ โจนส์ - ผู้ที่ถูกคัดออก: แฮนนาห์ โจนส์ - ช่างถ่ายภาพ: ไทร่า แบงค์, ไนเจล บาร์คเกอร์ - แขกรับเชิญพิเศษ: ลาร่า สเปนเซอร์, ไอแวน บาร์ท,เจย์ แมนูเอล, ยูสเซฟ เอล มาฮี, เคที่, วินเซนต์ เจปส์, ออเดรย์ แลมเบิร์ท, ยูเนส ทาซี่, มาเรีย คริสติน่า เพรโทนี่Vivienne Westwood / Jay Manuel Vivienne Westwood / Jay Manuel. เริ่มต้นสัปดาห์ มอลลี่และบริททานี่ ได้ไปพบกับ ไอแวน บาร์ท รองประธานจาก IMG Model ซึ่งทั้งสอง ทำให้ไอแวน ประทับใจ ในเรื่องของลุคส์และผลงานของพวกเธออย่างมาก แต่ดูเหมือนว่า เขาจะชอบทัศนคติของบริททานี่มากกว่า ต่อมา สาวๆต้องถ่ายโฆษณา ให้กับ คัฟเวอร์เกิร์ล ลิป เพอร์เฟคชั่น ลิปคัลเลอร์ ในขณะที่กำลังถ่ายโฆษณาในมุมที่แตกต่างกัน ในเวลาเดียวกัน พวกเธอจะต้องถ่ายภาพกับช่างภาพชื่อดัง ปิเออร์เปาโล เฟอร์รารี่ อีกด้วย บริททานี่ สามารถเปลี่ยนตัวเองให้ดูสง่า และเป็นนางแบบที่สวยงาม สำหรับโฆษณาได้ ในขณะที่มอลลี่ ดูแข็งๆ ถึงแม้ว่าเธอจะดูเป็นมืออาชีพ และทำได้ไหลลื่นกว่าก็ตาม หลังจากนั้น สาวๆได้เดินทางต่อ เพื่อที่จะถ่ายแฟชั่น ให้กับ Vogue Italia บริททานี่ หวังว่าเธอจะทำได้ดีกว่า มอลลี่ ที่ยังดูกังวลและไม่พอใจ กับการถ่ายโฆษณาวันก่อน แต่การที่เธอได้พบกับครอบครัว ที่มาสร้างความประหลาดใจให้เธอ ทำให้เธอตื่นเต้นและดีใจเป็นอย่างมาก แต่บริททานี่ รู้สึกเศร้า ที่แม่ของเธอ มาหาเธอไม่ได้ เนื่องจากเหตุผลทางการแพทย์ เธอจึงรู้สึกแย่เป็นอย่างมาก ในขณะที่ มอลลี่ และแม่ของเธอ ได้ใช้เวลาร่วมกันอย่างเต็มที่ จากนั้น บริททานี่ จึงได้คุยกับแม่ของเธอ ผ่านทางอินเทอร์เน็ต และสัญญากับเธอว่า เธอจะต้องชนะ เพื่อที่จะกลับไปดูแลเธอ ต่อมา แอน วอร์ด ผู้ชนะจาก ฤดูกาลที่ 15 รวมถึง คาเชีย, อเล็กซานเดรีย และแฮนนาห์ จะได้ร่วมเดินแบบ ให้กับ วิเวียนน์ เวสต์วู้ด เพื่อตัดสินครั้งสุดท้ายอีกด้วย การเดินแบบดำเนินไปอย่างรวดเร็วมาก และได้เกิดเหตุการณ์ที่ไม่คาดคิด กับ บริททานี่ เมื่อถึงคราวที่เธอจะต้องเดินร่วมเดินกับมอลลี่ ระหว่างเดินบนรันเวย์ เธอได้เหยียบกลีบกุหลาบ และลื่นไถลไปกับพื้น ขาซ้ายของเธอ ได้รับบาดเจ็บ และไม่สามารถที่จะเดินต่อไปได้อีกจนจบ อย่างไรก็ตาม บริททานี่ ได้เดินออกมาด้วยความมั่นใจ และยิ้มอย่างสวยงาม ในการเดินครั้งสุดท้าย ก่อนเข้าห้องตัดสินครั้งสุดท้าย พวกเธอจะต้องตัดผมทรงใหม่ ซึ่งถูกเสนอโดย ไอแวน บาร์ท มอลลี่ ดูสดใสขึ้นกว่าเดิม กับผมซอยสั้น และตัดหน้าม้า และบริททานี่ ดูสวยขึ้นกว่าเดิมกับ ผมที่ตัดให้สั้นลง เหมือนผู้ชาย กรรมการเริ่มต้นตัดสิน จากการเดินแบบ ถ่ายโฆษณา และภาพถ่ายคัฟเวอร์เกิร์ล บริททานี่ ถูกตำหนิ ในเรื่องที่เธอหัวเราะออกมา ระหว่างการเดินแบบ และทั้งสองคน ได้รับคำชม ในการถ่ายโฆษณา ว่าออกมาลื่นไหล และดูเป็นมืออาชีพมาก ในระหว่าง ปรึกษาหารือนั้น มิสเตอร์เจย์ ชอบผลงานภาพถ่ายของมอลลี่มาก ในขณะที่ ไทร่า ชอบความงามที่เป็นเอกลักษณ์ของ บริททานี่ และเมื่อสาวๆถูกเรียกกลับมา คณะกรรมการ จึงประกาศว่า บริททานี่ เป็น อเมริกา เน็กซต์ ทอป โมเดล คนที่ 16- ผู้ชิงตำแหน่งสองคนสุดท้าย : บริททานี่ ไคลน์ และ มอลลี่ โอ คอนเนล - อเมริกา เน็กซต์ ทอป โมเดล : บริททานี่ ไคลน์ - ช่างถ่ายภาพ : ปิเออร์เปาโล เฟอร์รารี่ - ผู้กำกับโฆษณา : เจย์ แมนูเอล - แขกรับเชิญพิเศษ : ไอแวน บาร์ท, วาเลนติน่า เซอร์ร่า, ออเดรย์ แลมเบิร์ท, วินเซนต์ เจปส์, แอน วอร์ดผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะเลิศการแข่งขัน - ผู้เข้าแข่งขันที่ขอออกจากการแข่งขัน - ผู้ชนะรางวัลประจำสัปดาห์ - ผู้ที่ถูกคัดออกจากการแข่งขัน - ตอนที่ 2 ออนเดรย์ ขอออกจากการแข่งขัน เนื่องจากเธอคิดว่ายังไม่พร้อมสำหรับวงการนางแบบ - ตอนที่ 9 เป็นตอนประมาลภาพซ้ำในการแข่งขันการแปลงโฉมการแปลงโฉม. - อเล็กซานเดรีย : ต่อผมยาว ตรง สีบลอนด์ - บริททานี่ : ตัดผมสั้น หน้าม้า ทรง ดัตช์ บอย, ภายหลัง ตัดให้สั้นลง เหมือนผู้ชาย - ดาเลีย : ต่อผมยาวสีดำ ตรง ถึงกลางหลัง - โดมินิค : ต่อผมยาวหยิก สีม่วงแดง - แฮนนาห์ : ต่อให้เป็นคลื่น และทำไฮไลท์ สีเดอร์ตี้ บลอนด์ - แจคลิน : ดัดผมให้เป็น ลอนใหญ่ๆ - คาเชีย : ต่อผมยาวหยิก สีบลอนด์ ให้หนาฟูขึ้นกว่าเดิม - มิเคล่า : ต่อผมยาวสีดำ เหมือน โพคาฮอนทัส - มอลลี่ : ต่อผมยาวหยิก สีบลอนด์ ให้หนาฟู เหมือน ไดอาน่า รอสส์(ต่อมาได้เอาผมที่ต่อออกทั้งหมด), ภายหลังซอยให้สั้น และตัดหน้าม้า - โมนิค : ต่อผมสีดำ ให้ยาวขึ้นกว่าเดิม - ซาร่า : ซอยผมให้สั้นลง เหมือนผู้ชายการแข่งขันการแข่งขัน. - สัปดาห์ที่ 1 : ถ่ายภาพเบื้องหลังการทำงานของแฟชั่นโชว์ - สัปดาห์ที่ 2 : ถ่ายภาพบิวตี้ช็อท กับผึ้ง - สัปดาห์ที่ 3 : ถ่ายภาพในชุดเดรส แบบไฮแฟชั่น ในคอนเซ็ปต์ อลิซ อิน วันเดอร์แลนด์ - สัปดาห์ที่ 4 : ถ่ายโฆษณาให้กับกาแฟเฟียซโร้ท ในคอนเซ็ปต์ สไตล์ เรโทร ยุค 50's - สัปดาห์ที่ 5 : ถ่ายภาพในชุดขนสัตว์ กับลูกเสือดาว - สัปดาห์ที่ 6 : ถ่ายภาพ กับขี้เถ้า โดยแบ่งเป็นกลุ่มสาวผมบลอนด์ กับสาวผมเข้ม - สัปดาห์ที่ 7 : ถ่ายภาพเป็นสาวที่คลั่งไคล้สิ่งของ ในรูปแบบต่างๆ - สัปดาห์ที่ 8 : ถ่ายภาพในหัวข้อ เป็นมิตรกับสิ่งแวดล้อม แบบไฮแฟชั่น ในสถานที่กำจัดขยะ - สัปดาห์ที่ 10 :ถ่ายภาพเป็นชนร่อนเร่ ร่วมกับอูฐ ในทะเลทราย - สัปดาห์ที่ 11 :ถ่ายภาพเป็น สาวโมรอกกัน ในจัตุรัสจามา เอล ฟนา - สัปดาห์ที่ 12 :ถ่ายภาพ การแต่งงานแบบดั้งเดิม ของชาวโมรอกกัน ในชายหาด มาร์ราคิช - สัปดาห์ที่ 13 :ถ่ายภาพและโฆษณา ให้กับ คัฟเวอร์เกิร์ล ลิป เพอร์เฟคชั่น ลิป คัลเลอร์, ถ่ายแฟชั่นขึ้นปก Beauty in Vogue, เดินแบบระดับมืออาชีพ ให้กับเสื้อผ้าที่ออกแบบโดย วิเวียนน์ เวสต์วู้ดบุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - อังเดร ลีออน ทอลลีย์ - กรรมการ, บรรณาธิการแฟชั่น - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
