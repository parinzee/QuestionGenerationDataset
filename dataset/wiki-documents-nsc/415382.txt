<doc id="415382" url="https://th.wikipedia.org/wiki?curid=415382" title="ประชา ประสพดี">ประชา ประสพดี ประชา ประสพดี (เกิด 31 ตุลาคม พ.ศ. 2503) อดีตรัฐมนตรีช่วยว่าการกระทรวงมหาดไทย อดีตสมาชิกสภาผู้แทนราษฎรจังหวัดสมุทรปราการ เขต 7 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคไทยรักไทย ปัจจุบันสังกัดพรรคเพื่อไทยประวัติ ประวัติ. ประชา ประสพดี หรือที่รู้จักกันในนาม นายกองเอก ดร.ประชา ประสพดี เกิดเมื่อวันที่ 31 ตุลาคม พ.ศ. 2503 เป็นบุตรของนายประนอม และนางสมสมัย ประสพดี สำเร็จการศึกษาปริญญาตรี นิติศาสตร์บัณฑิต มหาวิทยาลัยสยาม ปริญญาโท นิติศาสตรมหาบัณฑิต สาขากฎหมายมหาชน มหาวิทยาลัยธุรกิจบัณฑิตย์, คุรุศาสตรมหาบัณฑิต สาขาบริหารการศึกษา จุฬาลงกรณ์มหาวิทยาลัย และรัฐประศาสนศาสตรดุษฎีบัณฑิต สาขารัฐประศาสนศาสตร์ มหาวิทยาลัยอุบลราชธานี ด้านประวัติครอบครัวสมรสกับนางนันทวรรณ มีบุตร 1 คน มีพี่น้องร่วมบิดามารดา 3 คน ได้แก่นางนฤมล ธารดำรงค์ อดีต ส.ส. สมุทรปราการ พรรคพลังประชาชน น้องสาว และพันตำรวจเอกวัชรินทร์ ประสพดี ผกก.สภ.พระประแดง น้องชายงานการเมือง งานการเมือง. เคยลงสมัครรับเลือกตั้งสมาชิกสภาผู้แทนราษฎรมาหลายครั้งแต่แต่สมัยสังกัดพรรคพลังธรรม แต่มาได้รับการเลือกตั้งครั้งแรกในปี พ.ศ. 2544 สังกัดพรรคไทยรักไทย นายประชาเป็นข่าวหลายครั้งจากการแถลงในหลายกรณี เช่น พ.ศ. 2546 จากการแถลงขับไล่ร้อยตำรวจเอกปุระชัย เปี่ยมสมบูรณ์ สมัยดำรงตำแหน่งรัฐมนตรีในรัฐบาลพันตำรวจโททักษิณ ชินวัตร และ พ.ศ. 2548 กรณีให้นายประมวล รุจนเสรี ขอโทษพรรคไทยรักไทย หลังจากนายประมวลซึ่งเป็น ส.ส. ออกมาวิพากษ์วิจารณ์พรรคที่สังกัดอยู่คือพรรคไทยรักไทย ก่อนการเลือกตั้งปี พ.ศ. 2554 นายประชาถูกคนร้ายลอบยิงจนได้รับบาดเจ็บ หลังจากนั้นนายประชาได้ลงสมัครในนามพรรคเพื่อไทย และได้รับเลือกตั้ง ในปี พ.ศ. 2555 ได้รับแต่งตั้งเป็นรัฐมนตรีช่วยว่าการกระทรวงมหาดไทย ในรัฐบาลนางสาวยิ่งลักษณ์ ชินวัตร (ครม.ยิ่งลักษณ์ 3) ในปี พ.ศ. 2559 พล.ต.อ.ศรีวราห์ รังสิพราหมณกุล ได้แจ้งข้อหา ใช้ ตั้ง วิทยุโทรคมนาคม โดยไม่ได้รับอนุญาต โดยพบว่า มีการติดตั้งวิทยุสื่อสาร ซึ่งมีใบอนุญาตเอกชน แต่กลับใช้คลื่นความถี่ราชการทหาร ตำรวจและแจ้งข้อหามีเครื่องกระสุนปืนไว้ในความครอบครองโดยไม่ได้รับอนุญาต มี ใช้ ทำ ตั้ง ซึ่งเครื่องวิทยุคมนาคมโดยไม่ได้รับอนุญาต ก่อสร้างอาคาร (ท่าเทียบเรือ) โดยไม่ได้รับอนุญาตและ คณะกรรมการป้องกันและปราบปรามการทุจริตแห่งชาติ กล่าวหานายประชา ประสพดี เมื่อครั้งดำรงตำแหน่ง รมช.มหาดไทย ว่ากระทำความผิดต่อตำแหน่งหน้าที่ราชการ และปฏิบัติหน้าที่ขัดต่อบทบัญญัติรัฐธรรมนูญปี 2550 มาตรา 268 ประกอบมาตรา 266 มติปปช.เสนอให้ถอดถอนออกจากราชการกรณีแทรกแซงองค์การตลาดซึ่งสภานิติบัญญัติแห่งชาติมีมติถอดถอน 182 เสียง ไม่ถอดถอน 7 เสียง สรุปว่าสนช.มีมติถอดถอนนายประชาออกจากตำแหน่ง จึงเป็นผลให้นายประชาต้องถูกตัดสิทธิ์ในการดำรงตำแหน่งใดในทางการเมืองหรือในหน่วยงานของรัฐหรือการรับราชการเป็นเวลา 5 ปีนับตั้งแต่วันที่ 19 สิงหาคม พ.ศ. 2559 ถึง 19 สิงหาคม พ.ศ. 2564สมาชิกสภาผู้แทนราษฎร สมาชิกสภาผู้แทนราษฎร. ประชา ประสพดี ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดสมุทรปราการ สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดสมุทรปราการ สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดสมุทรปราการ สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสมุทรปราการ สังกัดพรรคเพื่อไทยรางวัลและเกียรติยศ รางวัลและเกียรติยศ. ดร.ประชา ประสพดี ได้รับพระราชทานยศนายกองเอกแห่งกองอาสารักษาดินแดนเป็น นายกองเอก ดร.ประชา ประสพดีเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาประถมาภรณ์ช้างเผือก (ม.ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.)</doc>
