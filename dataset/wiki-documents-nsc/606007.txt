<doc id="606007" url="https://th.wikipedia.org/wiki?curid=606007" title="ภัทรวดี ปิ่นทอง">ภัทรวดี ปิ่นทอง หนูเล็ก ก่อนบ่ายฯ เป็นนักแสดงตลกหญิงชาวไทย เจ้าของวลีฮิต "ไม่เห็นจะยากเลย ก่าก๊ะ" จนติดปากติดหูผู้ชมละคร "สะใภ้เจ้าสัว" กันไปทั่วบ้านทั่วเมือง และอีกอันหนึ่งคือ "ไม่น่ารักเลยอ่ะ "จากละครแผนร้ายพ่ายรักประวัติ ประวัติ. หนูเล็ก ก่อนบ่ายฯ ชื่อจริงว่า ภัทรวดี ปิ่นทอง (ชื่อเดิม : เพ็ญศรี ปิ่นทอง) เกิดที่อำเภอกระแสสินธุ์ จังหวัดสงขลา เป็นลูกคนสุดท้องจากพี่น้องทั้งหมด 8 คน ครอบครัวฐานะยากจน ทำให้เธอต้องส่งเสียตัวเองเรียนมหาวิทยาลัย โดยทำงานพาร์ทไทม์หลังจากเลิกเรียน ได้ค่าจ้างเป็นรายชั่วโมงละ 25 บาท รวมรายได้ต่อวันเฉลี่ยอยู่ที่วันละ 100 บาท เมื่อหักลบค่าเดินทาง 30 บาท เธอจะเหลือเงิน 70 บาทที่เก็บไว้กินไว้ใช้ ส่วนเงินกู้เรียนจะแบ่งไว้เป็นค่าหอพักที่ออกค่าใช้จ่ายคนละครึ่งกับเพื่อน ส่วนจุดเริ่มต้นที่ได้เข้ามาร่วมเป็นส่วนหนึ่งของรายการ ก่อนบ่ายคลายเครียด นั้น หนูเล็ก เล่าว่า เริ่มจากการที่เธอเห็น เป็ด เชิญยิ้ม ประกาศเปิดรับสมัครค้นคว้าหาดาวตลกผ่านทางรายการทีวี ทำให้จุดประกายความฝันที่เธอชอบร้องเพลง ชอบด้านตลกมาตั้งแต่เด็ก ๆ และเธอก็ตัดสินใจเข้าร่วมประกวดโครงการดังกล่าว หนูเล็กเข้าสู่วงการโดยเป็นนักแสดงตลกหน้าใหม่จากการประกวดอะคาเดมี่ ของรายการก่อนบ่ายคลายเครียด หลังจากที่ได้เข้ามาร่วมสร้างเสียงหัวเราะจนกลายเป็น "หนูเล็ก ก่อนบ่ายฯ" ความสามารถของเธอก็เข้าตาผู้จัดละคร ทำให้มีงานเข้าต่อเนื่อง ทั้งเรื่อง แฝดนะยะ, ผมไม่อยากเป็นสายลับ, สะใภ้ไม่ไร้สักดินา นอกจากนี้ ยังมีโอกาสได้แสดงภาพยนตร์เรื่อง ยายสั่งมาใหญ่ และผู้ชายหลั่นล้า ซึ่งทั้งหมดนี้ เป็นผลจากการที่เธอเป็นคนขยัน มุ่งมั่น และตั้งใจกับทุกงานที่ได้รับ ช่วงต้นเดือนเมษายน 2560 หนูเล็กประกาศแต่งงานกับแฟนหนุ่ม เอก เอกวุฒิ หลังจากคบหากันมานานกว่า 10 ปี ในวันที่ 5 พฤษภาคม 2560 ที่บ้านเกิดจังหวัดสงขลา โดยได้เดินทางไปถ่ายพรีเว็ดดิ้งที่จังหวัดอุดรธานีผลงานรายการตลกผลงาน. รายการตลก. - ก่อนบ่ายคลายเครียดละครซิตคอมซีรีส์กรรมการกรรมการ. - แก๊งนักสืบรายการ I Can See Your Voice Thailand นักร้องซ่อนแอบ - กรรมการรายการ The Mask Singer หน้ากากนักร้องพิธีกรพิธีกร. - Beauty Star - กอดรัดฟัดเหวี่ยง (ทางช่อง 3 HD) ออกอากาศทุกวันอาทิตย์ เวลา 07.50 - 08.15 น. - เสือสิงห์กระทิงซ่า (ทางช่อง 3 HD) อออกอากาศทุกวันศุกร์ เวลา 12.50 - 13.30 น. - The Mask Secret Room By AIS ร่วมกับ อาร์ม กรกันต์ สุทธิโกเศศ - เสือสิงห์กระทิงแซ่บ @ Night (ทางช่อง 3 HD) อออกอากาศทุกวันเสาร์ เวลา 23.30 - 00.30 น. - ควงตะหลิว หิ้วตะกร้า (ทางช่องAmarin TV (Number 34)) อออกอากาศทุกวันจันทร์-ศุกร์ เวลา 10.05-10.30 น. คู่กับ ยิ่งศักดิ์ จงเลิศเจษฎาวงศ์ภาพยนตร์ภาพยนตร์. - ผู้ชายลัลล้า สูตร 3G ซ่าส์ ซ่าส์หากิ๊ก (2554) - แวมไพร์สตรอเบอร์รี่ (2555) - ช้อยส์ คู่ซี้ดีแต่ฝัน (2556) - หลวงพี่แจ๊ส 4G (2559) - ตุ๊ดตุ่กู้ชาติ (2560)งานเพลงงานเพลง. - มีผลงานเพลงในอัลบั้ม ลูกทุ่ง โคเมดี้- คิดถึงสะตอ - อาย - อะไรนะก่าก๊าคอนเสิร์ตคอนเสิร์ต. - คอนเสิร์ต GOT SHOW เพชรตัดเพชร ของ จักรพันธุ์ ครบุรีธีรโชติ (หนูเล็ก ศิลปินรับเชิญ)รางวัลรางวัล. - นักแสดงตลกหญิงดาวรุ่งยอดนิยม</doc>
