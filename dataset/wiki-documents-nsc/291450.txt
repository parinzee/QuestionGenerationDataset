<doc id="291450" url="https://th.wikipedia.org/wiki?curid=291450" title="เจเน็ตแจ็กสันส์ริธึมเนชัน 1814">เจเน็ตแจ็กสันส์ริธึมเนชัน 1814 เจเน็ตแจ็กสันส์ริธึมเนชัน 1814 () เป็นผลงานสตูดิโออัลบั้มชุดที่ 4 ของศิลปินอเมริกัน เจเน็ต แจ็กสัน ออกขายเมื่อวันที่ 19 กันยายน ค.ศ. 1989 กับสังกัดเอแอนด์เอ็มเรเคิดส์ และเนื่องจากเป็นความต้องการของผู้บริหารค่ายเพลงที่ต้องการให้มีความคล้ายคลึงกับอัลบั้มชุดก่อนของเธอชุด Control (1986) เธอยืนยันใรการคิดแนวความคิดรวมของอัลบั้มโดยพูดถึงความอยุติธรรมในสังคม ชุดนี้ยังร่วมงานกับโปรดิวเซอร์อย่าง จิมมี แจม และ เทอร์รี ลูอิส เธอยังได้แรงบันดาลใจการทำงานจากข่าวในสื่อต่าง ๆ และยังมีประเด็นใหม่ยังการเหยียดสีผิว ความยากจน การใช้ยาเกินขนาด ถึงแม้ว่านักวิจารณ์จะวิจารณ์ธีมว่า "ตรงไปตรงมา" เธอก็ยังได้รับการยอมรับว่าเป็นแบบอย่างของคนรุ่นใหม่ เพราะการเขียนเนื้อเพลงที่ตระหนักถึงสังคม อัลบั้มมีแนวเพลงแบบนิวแจ็กสวิง รวมเข้ากับริทึมแอนด์บลูส์ กับฟังก์ ดนตรีอินดัสเทรียล และการใช้การลัดจังหวะ, ดนตรีประกอบจังหวะที่ใช้เครื่องสังเคราะห์เสียง เข้ากับแซมเพิลลูป เพลงในอัลบั้มชุดนี้มีหลากหลายแนวเพลงตั้งแต่เต้นรำมีจังหวะจนถึงบัลลาดเบา ๆ และเนื่องจากเป็นการสร้างสรรค์งานและเนื้อเพลงแบบใหม่ของเธอ นักวิจารณ์ยังยกให้อัลบั้มนี้เป็นความสำเร็จสุดยอดในความเป็นศิลปินของเธอ อีกทั้งการออกทัวร์ ริธึมเนชัน 1814 ทัวร์ ก็ยังถือว่าเป็นทัวร์เปิดตัวที่ประสบความสำเร็จที่สุดในโลก ในบรรดาศิลปินต่าง ๆ อัลบั้มชุดนี้ยังติดอันดับ 1 บนบิลบอร์ด 200 เป็นชุดที่ 2 ติดต่อกัน มี 7 ซิงเกิ้ลที่ประสบความสำเร็จอย่าง "Miss You Much", "Rhythm Nation", "Escapade", "Alright", "Come Back to Me", "Black Cat", และ "Love Will Never Do (Without You)" ที่ต่างติดท็อป 5 บนบิลบอร์ดฮอต 100 ทำให้เป็นอัลบั้มแรกและอัลบั้มเดียวที่สามารถทำได้ อัลบั้มยังได้รับ 6 แผ่นเสียงทองคำขาวจาก RIAA มียอดขายมากกว่า 14 ล้านชุดทั่วโลก และนิตยสารโรลลิงสโตนยังให้ติดอันดับในหัวข้อ 500 อัลบั้มยอดเยี่ยมที่สุดตลอดกาลและติดใน 1001 อัลบั้มที่คุณต้องฟังก่อนตาย</doc>
