<doc id="237082" url="https://th.wikipedia.org/wiki?curid=237082" title="แยกวงเวียน รด. และแยกท้ายวัง">แยกวงเวียน รด. และแยกท้ายวัง แยกวงเวียน รด. และ แยกท้ายวัง เป็นวงเวียนจุดตัดถนนสนามไชย, ถนนเจริญกรุง และถนนท้ายวัง ในพื้นที่แขวงพระบรมมหาราชวัง เขตพระนคร กรุงเทพมหานคร ซึ่งทางแยกทั้ง 2 แห่งอยู่ที่จุดเดียวกัน แต่แนวถนนเจริญกรุงและถนนท้ายวังจะเยื้องกันเล็กน้อย จึงมีการจัดการจราจรเป็นรูปแบบวงเวียน โดยไม่มีสัญญาณไฟจราจร วงเวียนแห่งนี้เป็นเพียงเครื่องกั้นทางชั่วคราวที่สามารถย้ายออกได้เมื่อมีพระราชพิธีต่าง ๆ ซึ่งต้องใช้พื้นที่บนถนนสนามไชย เช่น พระราชพิธีพระราชทานเพลิงพระศพ สมเด็จเจ้าฟ้าฯ กรมหลวงนราธิวาสราชนครินทร์ เป็นต้น บริเวณทางแยกนี้มีสถานที่สำคัญตั้งอยู่ทั้ง 4 มุมถนน ได้แก่ หน่วยบัญชาการรักษาดินแดน (สวนเจ้าเชตุ) ซึ่งในอดีตใช้ชื่อกรมการรักษาดินแดน มีชื่อย่อว่า รด. เป็นที่มาของชื่อทางแยก เยื้องกันเป็นพระบรมมหาราชวัง ด้านท้ายวัง (พระตำหนักสวนกุหลาบ) และวัดพระเชตุพนวิมลมังคลาราม (วัดโพธิ์) ซึ่งมีถนนท้ายวังแบ่งเขตวัดกับวัง และมีสวนสราญรมย์อยู่อีกด้านหนึ่งของทางแยกสถานที่สำคัญใกล้บริเวณแยกสถานที่สำคัญใกล้บริเวณแยก. - หน่วยบัญชาการรักษาดินแดน ที่ตั้งของพิพิธภัณฑ์รัชกาลที่ 6 - สวนสราญรมย์ - วัดพระเชตุพนวิมลมังคลาราม - พระบรมมหาราชวัง พระตำหนักสวนกุหลาบ และโรงเรียนพระตำหนักสวนกุหลาบ - หอนาฬิกาหลวง จำลองขึ้นใหม่จากพระที่นั่งภูวดลทัศไนย ในพระบรมมหาราชวังรูปภาพ</doc>
