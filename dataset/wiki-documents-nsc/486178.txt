<doc id="486178" url="https://th.wikipedia.org/wiki?curid=486178" title="แซม อัลลาร์ไดซ์">แซม อัลลาร์ไดซ์ แซม อัลลาร์ไดซ์ (; ; เกิดเมื่อวันที่ 19 ตุลาคม ค.ศ. 1954) " เป็นอดีตนักฟุตบอลและผู้จัดการทีมชาวอังกฤษประวัติ ประวัติ. อัลลาร์ไดซ์ มีชื่อจริงว่า ซามูเอล อัลลาร์ไดซ์ (Samuel Allardyce) เกิดและเติบโตมาในเมืองดัลลีย์ ในครอบครัวชาวอังกฤษเชื้อสายสกอต โดยมีพ่อ คือ โรเบิร์ต อัลลาร์ไดซ์ ซึ่งเป็นเจ้าหน้าที่ตำรวจ และแม่คือ แมรี่ แอกเนส อัลลาร์ไดซ์ ทั้งคู่เป็นชาวสกอตโดยกำเนิด ในช่วงการเป็นนักฟุตบอล อัลลาร์ไดซ์ลงเล่นมากกว่า 400 นัดให้กับ 11 สโมสร โดยเล่นในตำแหน่งกลองหลัง และหลังจากการเลิกเล่นฟุตบอลของเขา อัลลาร์ไดซ์ได้มาเป็นผู้จัดการทีมทีมแรกให้กับลิเมริกค์ สโมสรฟุตบอลของลีกไอร์แลนด์ และสามารถนำพาลิเมริกค์คว้าแชมป์ฟุตบอลลีกดิวิชั่นหนึ่งไอร์แลนด์ได้ในฤดูกาล 1991–92 ซึ่งในสื่อข่าวมวลชนทั่วไปตั้งฉายาให้เขาว่า "บิ๊กแซม" และผลงานล่าสุดของเขาคือการนำเวสต์แฮมยูไนเต็ด เลื่อนชั้นจากฟุตบอลลีกแชมเปียนชิป ขึ้นมาสู่พรีเมียร์ลีก ได้ด้วยการชนะต่อเด้ดพูล ในรอบเพลย์ออฟนัดชิงชนะเลิศ อีกทั้งยังเป็นผู้จัดการทีมคนแรกที่เป็นผู้จัดการของทั้งซันเดอร์แลนด์ และนิวคาสเซิลยูไนเต็ด ซึ่งทั้งสองสโมสรเป็นเสมือนคู่ปรับกันในฐานะที่เป็นสโมสรประจำเมืองของภูมิภาคตะวันออกเฉียงเหนือของอังกฤษ และยังเคยเป็นผู้จัดการทีมของทั้งโบลตันวอนเดอเรอส์และแบล็กเบิร์นโรเวอส์ ซึ่งเป็นคู่ปรับกันประจำมณฑลแลงคาเชียร์ด้วย ชีวิตส่วนตัวของอัลลาร์ไดซ์ มีลูกชายคือ เจ็ก อัลลาร์ไดซ์ ที่เคยเป็นนักฟุตบอลเช่นเดียวกัน โดยเคยเป็นผู้เล่นของแบล็กพูลขณะที่อัลลาร์ไดซ์ผู้พ่อเป็นผู้จัดการอยู่ แต่ทว่ากลับได้เล่นในทีมชุดใหญ่แค่นัดเดียวเท่านั้น และได้เลิกเล่นฟุตบอลไปเมื่ออายุเพียง 25 ปี ปัจจุบันนี้เป็นนายหน้านักฟุตบอล นอกจากการเป็นผู้ฝึกสอนและผู้จัดการทีมฟุตบอลแล้ว แซม อัลลาร์ไดซ์ยังมีอาชีพเสริมด้วยการเป็นนักธุรกิจ ประกอบกิจการหลายอย่าง เช่น ซื้อและพัฒนาอสังหาริมทรัพย์, ขายอะไหล่รถยนต์จนถึงกิจการภัตตาคารระดับหรูหรา มีกิจกรรมที่ชื่นชอบคือ การเต้น โดยเคยเต้นในเพลงกังนัมสไตล์ของไซดั๊ก นักร้องชาวเกาxีใต้ ร่วมกับเจมี เรดแนปป์ ออกรายการเกมโชว์ที่ได้รับความนิยมของอังกฤษ รวมถึงเต้นในเพลงของรีแอนนาเฉลิมฉลองในวาระที่ซันเดอร์แลนด์รอดพ้นการตกชั้นหลังจบฤดูกาล 2015–16ข้อกล่าวหาการทุจริตการตรวจสอบโดยเดลีเทลิกราฟ ปี ค.ศ. 2016 ข้อกล่าวหาการทุจริต. การตรวจสอบโดยเดลีเทลิกราฟ ปี ค.ศ. 2016. ในปลายเดือนกันยายน ค.ศ. 2016 นักข่าวจากเดลีเทลิกราฟได้ปลอมตัวเป็นนักธุรกิจตะวันออกกลางเพื่อบันทึกภาพการสนทนากับอัลลาร์ไดซ์ โดยให้คำแนะนำถึงวิธีหลีกเลี่ยงกฎของสมาคมฟุตบอลอังกฤษ ว่าด้วยการการถือสิทธิ์โดยบุคคลที่สาม และมีการเจรจาต่อรองเป็นจำนวน 400,000 ปอนด์ ในภายหลัง อัลลาร์ไดซ์จึงได้ลาออกจากการเป็นผู้จัดการทีมชาติอังกฤษ หลังจากคุมทีมได้เพียงนัดเดียวเท่านั้น คือ ฟุตบอลโลก 2018 รอบคัดเลือก โซนยุโรป ที่อังกฤษเอาชนะสโลวาเกียได้ 1–0 เมื่อต้นเดือนเดียวกัน และเป็นแกเร็ธ เซาธ์เกต ที่เข้ามารักษาการแทน รวมระยะเวลาที่เป็นผู้จัดการทีมชาติอังกฤษเพียงแค่ 67 วันเกียรติประวัตินักฟุตบอลเกียรติประวัติ. นักฟุตบอล. - โบลตัน: - ฟุตบอลลีกเซคกันด์ดิวิชั่น: ชนะเลิศ (1977/78)ผู้จัดการทีมผู้จัดการทีม. - ลิเมริกค์: - ฟุตบอลลีกดิวิชั่นหนึ่งไอร์แลนด์: ชนะเลิศ (1991/92) - นอตต์สคอนทรี - ฟุตบอลลีกเติร์ดดิวิชั่น: ชนะเลิศ (1997/98) - โบลตัน: - ฟุตบอลลีกเฟิร์สดิวิชั่น รอบเพลย์ออฟ: ชนะเลิศ (2000/01) - ลีกคัพ: รองชนะเลิศ (2003/04) - เวสต์แฮม ยูไนเต็ด: - ฟุตบอลลีกแชมเปียนชิป รอบเพลย์ออฟ: ชนะเลิศ (2011/12)รางวัลอื่นๆรางวัลอื่นๆ. - ผู้จัดการทีมยอดเยี่ยมของพรีเมียร์ลีกประจำเดือน: (สิงหาคม 2001, พฤศจิกายน 2003, มกราคม 2004, ธันวาคม 2006)</doc>
