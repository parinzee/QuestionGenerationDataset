<doc id="301547" url="https://th.wikipedia.org/wiki?curid=301547" title="นิภาภัทร สุดศิริ">นิภาภัทร สุดศิริ นิภาภัทร สุดศิริ (9 เมษายน พ.ศ. 2493) นางสาวไทย พ.ศ. 2514 นิภาภัทร สุดศิริ ได้เข้าการประกวดนางสาวไทย ในปี 2514 และเป็นสาวงามผู้พิชิตตำแหน่งนางสาวไทยไปอย่างงดงาม ท่ามกลางรองนางสาวไทย อีก 4 คน ได้แก่- สิรินยา ทัตตวร - เปรมฤดี เสริมสิริ - ศรัญญา ทองขจร - เยาวเรศ ภูมิศิลป์ ตามลำดับ โดยมี สุนิสา พรหมนิเวศน์ เป็นขวัญใจช่างภาพ ประจำปี 2514 และ เปรมฤดี เสริมสิริ รองนางสาวไทย ได้เป็น นางงามชุดไทยจิตรลดา อีกหนึ่งตำแหน่ง นิภาภัทร สุดศิริ ได้รับการสนับสนุนเข้าประกวด โดย บริษัท เสริมสุข จำกัด เป๊ปซี่ เป็นผู้ส่งเข้าประกวด ก่อนเข้าประกวด เธอเป็นนางฟ้าของ บริษัท การบินไทย เธอมีเรือนร่างที่สูงโปร่งถึง 170 เซนติเมตร ในปีถัดมา นิภาภัทร ได้เดินทางไปประกวดนางงามจักรวาล ณ ประเทศเปอร์โตริโก แม้ว่าจะไม่ได้ ตำแหน่งสูงสุดของการประกวด แต่รอยยิ้มอันประทับใจแก่ผู้พบเห็นทั่วไป ต่างกล่าวขวัญถึง มิสไทยแลนด์ อย่างชื่นชม ตลอดการเก็บตัวสองสัปดาห์ตลอดการประกวดในครั้งนั้น ปัจจุบันหลังจากสมรสกับ จตุพร สีหนาทกถากุล นักธุรกิจผู้มีกิจการหลายสิบอย่าง เช่น โรงแรมแลนด์มาร์ค สุขุมวิท, โรงแรมสยาม เพชรบุรีตัดใหม่, บริษัท สีหนาท ก่อสร้าง เป็นต้น นิภาภัทร ได้ออกจาก บริษัท การบินไทยและมาดำเนินธุรกิจกับครอบครัวอย่างเต็มตัว</doc>
