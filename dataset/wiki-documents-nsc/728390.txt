<doc id="728390" url="https://th.wikipedia.org/wiki?curid=728390" title="สาธารณรัฐประชาธิปไตยอัฟกานิสถาน">สาธารณรัฐประชาธิปไตยอัฟกานิสถาน สาธารณรัฐประชาธิปไตยอัฟกานิสถาน (; ดารี: جمهوری دمکراتی افغانستان; ) หรือต่อมาคือ สาธารณรัฐอัฟกานิสถาน (; ดารี: جمهوری افغانستان; ) เป็นรัฐบาลคอมมิวนิสต์ที่จัดตั้งขึ้นโดยพรรคประชาธิปไตยประชาชนอัฟกานิสถาน (PDPA) หลังโค่นล้มรัฐบาลของประธานาธิบดีโมฮัมเหม็ด ดาวูด ข่านในปี ค.ศ. 1978 นูร์ มูฮัมหมัด ตะรากีขึ้นเป็นผู้นำและออกนโยบายให้สิทธิสตรี ให้การศึกษาและปฏิรูปที่ดิน แต่ต่อมาตะรากีถูกสังหาร ฮะฟีซอลลาห์ อะมีนจึงสืบทอดอำนาจต่อ แต่เขาถูกต่อต้านอย่างหนักจนสหภาพโซเวียตต้องเข้าแทรกแซง อะมีนถูกลอบสังหารในปี ค.ศ. 1979 ทำให้เกิดสงครามโซเวียตในอัฟกานิสถาน ระหว่างฝ่ายคอมมิวนิสต์และมุญาฮิดีน บาบรัค คาร์มาล ผู้นำคนต่อมาที่ได้รับการสนับสนุนจากโซเวียตไม่สามารถแก้ปัญหาภายในประเทศได้ จึงถูกบีบให้ลาออกในปี ค.ศ. 1985 ทำให้ผู้อำนวยการสำนักงานข่าวกรองแห่งรัฐ โมฮัมหมัด นาญิบุลลอฮ์ ขึ้นเป็นผู้นำแทน เขาทำข้อตกลงกับโซเวียตเพื่อให้โซเวียตถอนทหารออกไป แต่หลังจากโซเวียตล่มสลาย รัฐบาลของนาญิบุลลอฮ์ก็ขาดกำลังสนับสนุน นาญิบุลลอฮ์ลาออกจากตำแหน่งในปี ค.ศ. 1992 รัฐบาลคอมมิวนิสต์จึงล่มสลาย</doc>
