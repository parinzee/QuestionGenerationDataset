<doc id="891198" url="https://th.wikipedia.org/wiki?curid=891198" title="โรงเรียนอนุบาลเอี่ยมสุข">โรงเรียนอนุบาลเอี่ยมสุข โรงเรียนอนุบาลเอี่ยมสุข เป็นโรงเรียนเอกชน ประเภทสามัญศึกษา ตั้งอยู่ ณ ถนนราษฎร์สามัคคี ตำบลปะหลาน อำเภอพยัคฆภูมิพิสัย จังหวัดมหาสารคาม ปัจจุบันเปิดสอนตั้งแต่ระดับชั้นปฐมวัย จนถึงชั้นประถมศึกษาสัญลักษณ์ประจำโรงเรียนตราสัญลักษณ์ สีและดอกไม้สัญลักษณ์ประจำโรงเรียน. ตราสัญลักษณ์ สีและดอกไม้. - ตราประจำโรงเรียน ตราโรงเรียนอนุบาลเอี่ยมสุข เป็นรูปแสงเทียนส่องประกายรอบวงกลม มีอักษรย่อของโรงเรียนและชื่อโรงเรียนเป็นฐานรองรับของต้นเทียนที่ตั้งอย่างมั่นคงอยู่ในวงกลมเดียวกันภายในวงกลม มีความหมายตรงกับปรัชญา และคำขวัญของโรงเรียน- วงกลม หมายถึง อ้อมอกของคณะครูโรงเรียนที่มอบทั้งความรักความอบอุ่น และความปลอดภัยให้กับเด็ก เสมือนหนึ่งว่าเด็กๆ ได้อยู่ในบ้านกับพ่อแม่ ผู้ปกครอง - แสงเทียน หมายถึง แสงสว่างที่ครูส่องนำทางให้กับเด็กๆ และคือ มวลประสบการณ์ที่ครู จัดให้เด็กเพื่อให้เด็กได้ก้าวเดินไปด้วยความมั่นใจ และเชื่อมั่นว่าทิศทางที่จะก้าวเดินไปนั้นจะต้องประสบกับความสำเร็จ - อักษรย่อที่ตั้งเทียน หมายถึง โรงเรียนอนุบาลเอี่ยมสุข เป็นฐานรองรับและเป็นที่ตั้งอย่างมั่นคงของมวลประสบการณ์ พัฒนาการทั้ง 4 - สีประจำโรงเรียน ขาว - แดง- สีขาว หมายถึง ความบริสุทธิ์และความไร้เดียงสาของเด็กๆ ซึ่งเปรียบดุจผ้าขาวสะอาดพร้อมที่จะรับความรู้และประสบการณ์ที่ดี - สีแดง หมายถึง ความรัก ความอบอุ่นที่ครูมอบให้แก่เด็ก ดังแสงของดวงอาทิตย์ที่สาดส่องมายังพื้นโลกยามรุ่งอรุณ - ดอกไม้ประจำโรงเรียน ชมพูพันธุ์ทิพย์ปรัชญาและคำขวัญปรัชญาและคำขวัญ. - ปรัชญาประจำโรงเรียน เรียนดี กิจกรรมเด่น เน้นความประพฤติ - คำขวัญประจำโรงเรียน อบอุ่นใจ ไร้กังวล เหมือนอยู่บ้าน วางรากฐาน ด้านความรู้ สู่อนาคตประวัติ ประวัติ. สังกัดสำนักงานคณะกรรมการส่งเสริมการศึกษาเอกชน(สช.) ได้รับอนุญาตให้จัดตั้งโรงเรียน เมื่อวันที่ 5 มีนาคม 2530 ตามใบอนุญาตเลขที่ 1/2530 เปิดสอนในระดับอนุบาล 1 ถึง อนุบาล 2 อนุญาตให้รับนักเรียนได้จำนวน 28 คน จำนวนห้องเรียน 2 ห้อง โดยมี นางสาวฉวีวรรณ ศุภสารัมภ์ เป็นผู้รับใบอนุญาต และ นางสาวประพรรณศรี ศุภสารัมภ์ เป็นผู้จัดการและผู้อำนวยการ พ.ศ.2530 โรงเรียนได้จัดการเรียนการสอนในระดับก่อนประถมศึกษาเพียงระดับเดียว และในการจัดการศึกษาในระดับนี้ก็ได้ประสบผลสำเร็จตามปรัชญา เป้าหมายและนโยบายของทางโรงเรียนเป็นอย่างดียิ่ง โรงเรียนจึงได้ขออนุญาตก่อสร้างอาคารเรียนเพิ่มเติม พ.ศ.2533 ได้ขออนุญาตก่อสร้างอาคารเรียนเพิ่มเติม เป็นอาคารคอนกรีตเสริมเหล็ก 1 ชั้น จำนวน 2 ห้องเรียน อนุญาตให้รับนักเรียนได้ 102 คน พ.ศ.2537 ได้ขออนุญาตก่อสร้างอาคารเรียนเพิ่มเติม เป็นอาคารคอนกรีตเสริมเหล็ก 1 ชั้น จำนวน 3 ห้องเรียน อนุญาตให้รับนักเรียนได้ 207 คน พ.ศ.2538 ได้ขออนุญาตก่อสร้างอาคารเรียนเพิ่มเติม เป็นอาคารคอนกรีตเสริมเหล็ก 1 ชั้น จำนวน 2 ห้องเรียน อนุญาตให้รับนักเรียนได้ 287 คน ต่อมาโรงเรียนได้พิจารณาเห็นว่า การจัดการศึกษาของโรงเรียนได้รับความศรัทธาและความไว้วางใจจากผู้ปกครองนักเรียนและชุมชนเป็นจำนวนมาก ซึ่งเห็นได้จากผู้ปกครองได้ส่งบุตรหลานมาเข้ารับการศึกษา ณ โรงเรียนแห่งนี้มีจำนวนเพิ่มมากขึ้นทุกปี และทางโรงเรียนได้รับการเรียกร้องจากผู้ปกครองเพื่อให้ขยายการศึกษาในระดับประถมศึกษาเพิ่มขึ้นอีก ประกอบกับเจตนารมณ์ของทางโรงเรียนถือว่าการพัฒนาการศึกษา คือการพัฒนาทรัพยากรบุคคล จากแรงบันดาลใจดังกล่าว โรงเรียนจึงได้ขออนุญาตก่อสร้างอาคารเรียนคอนกรีตเสริมเหล็ก 3 ชั้น 6 ห้องเรียน ในปี พ.ศ.2540 เพื่อขยายห้องเรียน รวมจุนักเรียนได้ 527 คน และในปีการศึกษา 2543 จึงได้ขออนุญาตจากสำนักงานคณะกรรมการส่งเสริมการศึกษาเอกชน เพื่อเปิดทำการสอนในระดับประถมศึกษาและได้รับการอนุญาตจากกระทรวงศึกษาธิการ ให้เปิดทำการเรียนการสอนในระดับประถมศึกษาได้ โรงเรียนอนุบาลเอี่ยมสุขจึงได้ดำเนินการจัดการเรียนการสอนในระดับชั้นอนุบาลปีที่ 1 ถึง ชั้นประถมศึกษาปีที่ 6 ตั้งแต่ปีการศึกษา 2543 เป็นต้นมา ในปีการศึกษา 2545 โรงเรียนได้ขออนุญาตก่อสร้างอาคารเรียนเพิ่มเติม เพื่อเป็นห้องเรียนและห้องปฏิบัติการต่างๆ จำนวน 13 ห้อง รวมจุนักเรียน 1007 คน ในปีการศึกษา 2548 โรงเรียนได้ขออนุญาตก่อสร้างอาคารเรียนเพิ่มเติม เนื่องจากมีนักเรียนเพิ่มมากขึ้น เพื่อใช้เป็นห้องเรียนจำนวน 14 ห้อง รวมจุนักเรียน 1527 คน ในปีการศึกษา 2553 โรงเรียนได้ขออนุญาตก่อสร้างอาคารเรียนเพิ่มเติมเพื่อเป็นห้องเรียนจำนวน 10 ห้อง ห้องพยาบาล 1 ห้อง ห้องพักครู และห้องประชุม สร้างเสร็จและขยายความจุนักเรียนได้ 1927 คนทำเนียบบริหารอาคาร สถานที่ อาคาร สถานที่. ประกอบด้วยอาคารอำนวยการและอนุบาล อาคารประถมศึกษา สนามฟุตซอล หอประชุม และโรงอาหารการจัดการศึกษาระดับปฐมวัย การจัดการศึกษา. ระดับปฐมวัย. เปิดสอนในระดับเตรียมอนุบาลและอนุบาล 1 - อนุบาล 3 ตามหลักสูตรสถานศึกษาระดับปฐมวัย ห้องเรียน Mini English Programระดับประถมศึกษา ระดับประถมศึกษา. เปิดสอนในระดับชั้นประถมศึกษาปีที่ 1 - 6 ตามหลักสูตรแกนกลางการศึกษาขั้นพื้นฐาน พุทธศักราช 2551 โดยแบ่งออกเป็น 8 กลุ่มสาระหลัก ได้แก่ กลุ่มสาระคณิตศาสตร์ กลุ่มสาระวิทยาศาสตร์ กลุ่มสาระภาษาไทย กลุ่มสาระสังคมศึกษา กลุ่มสาระศิลปะ กลุ่มสาระสุขศึกษาและพลศึกษา และกลุ่มสาระภาษาต่างประเทศ</doc>
