<doc id="213487" url="https://th.wikipedia.org/wiki?curid=213487" title="แกะกล่องหนังไทย">แกะกล่องหนังไทย แกะกล่องหนังไทย (; ในอดีตถ้าหากอยู่ในช่วงฉายภาพยนตร์ต่างประเทศจะใช้ชื่อรายการว่า แกะกล่องหนังเทศ แต่ปัจจุบันได้ยกเลิกการฉายหนังต่างประเทศไปแล้ว) เป็นรายการภาพยนตร์ที่ออกอากาศทุกวันเสาร์ เวลา 22.05 - 23.45 น.ทาง สถานีโทรทัศน์ทีวีไทย เป็นรายการโทรทัศน์ที่มีจุดมุ่งหมายในการนำเอาภาพยนตร์ไทยที่มีคุณค่าทั้งเก่าและใหม่ นำมาเสนอฉายทางโทรทัศน์ โดยไม่หวังผลในการแสวงหากำไร เพื่อให้คนรุ่นใหม่ได้รับรู้ถึงคุณค่าของภาพยนตร์ไทยทั้งเก่าและใหม่ อันเป็นรากเหง้าที่สะท้อนให้เห็นถึง ภูมิปัญญา ความคิดสร้างสรรค์ จินตนาการอันวิจิตรของคนรุ่นก่อน เพื่อสืบทอดมายังคนรุ่นปัจจุบัน และอนุรักษ์คุณค่าของภาพยนตร์ไทยสู่คนรุ่นหลังสืบต่อไป แกะกล่องหนังไทย เริ่มออกอากาศครั้งแรก ในวันที่ 3 พฤษภาคม พ.ศ. 2551 ในช่วงแรกของรายการแกะกล่องหนังไทยนั้น จะฉายภาพยนตร์ไทยสลับกับภาพยนตร์ต่างประเทศ โดยในส่วนของภาพยนตร์ต่างประเทศนั้น จะใช้ชื่อรายการว่า "แกะกล่องหนังเทศ" แต่เนื่องจากว่ามีความซ้ำซ้อนกับรายการ บิ๊กซินีม่าของช่อง 7 ที่ฉายหนังต่างประเทศอยู่เช่นเดียวกัน ตั้งแต่วันที่ 16 สิงหาคม พ.ศ. 2551 จึงได้มีการฉายหนังไทยมาอย่างต่อเนื่องโดยไม่กลับไปฉายหนังต่างประเทศอีก รายการแกะกล่องหนังไทยได้ยุติการออกอากาศไปใน พ.ศ. 2554 ภายหลังสถานีโทรทัศน์ไทยพีบีเอส (ทีวีไทยเดิม) ได้ออกอากาศรายการนี้ใหม่เป็นครั้งที่ 2 เมื่อวันที่ 6 กุมภาพันธ์ พ.ศ. 2559 โดยออกอากาศทุกวันเสาร์ เวลา 14.00 - 16.00 น. โดยภาพยนตร์เรื่องแรกที่ออกอากาศคือเรื่อง นางสาวโพระดก (ภาพยนตร์ไทยในปี พ.ศ. 2508) โดยมี รอง เค้ามูลคดี เป็นพิธีกรภาพยนตร์ที่ฉายในรายการ ภาพยนตร์ที่ฉายในรายการ. ในช่วงแรกที่รายการแกะกล่องหนังไทยออกอากาศ จะมุ่งเน้นไปที่การเสนอฉายภาพยนตร์เก่าๆ ที่หายาก อาทิภาพยนตร์เก่าหายากของมิตร ชัยบัญชา แต่ในระยะหลังทางรายการเริ่มปรับเปลี่ยนมาฉายภาพยนตร์ไทยที่มีความหลากหลายมากขึ้น และไม่จำกัดว่าต้องเป็นหนังไทยเก่าเสมอไปเหมือนในช่วงแรก แต่มุ่งเน้นไปที่ภาพยนตร์ที่มีคุณค่าในด้านเนื้อหา หรือมีคุณค่าในด้านประวัติศาสตร์ และมีความคมชัด เพื่อให้สอดคล้องกับนโยบายของทางช่องไทยพีบีเอส หรือทีวีไทยในยุคนั้น ภาพยนตร์ที่รายการแกะกล่องหนังไทยฉายเป็นเรื่องแรกคือ 7 พระกาฬ ออกอากาศเมื่อวันที่ 3 พฤษภาคม พ.ศ. 2551 ส่วนภาพยนตร์ต่างประเทศที่ฉายเป็นเรื่องแรกคือ 55 DAYS AT PEKING ออกอากาศเมื่อวันที่ 7 มิถุนายน พ.ศ. 2551จุดเด่นของรายการ จุดเด่นของรายการ. เอกลักษณ์ของรายการแกะกล่องหนังไทยก็คือ เป็นรายการภาพยนตร์ทางโทรทัศน์รายการเดียวที่มีการทำสกู๊ปฉายก่อนเข้ารายการ โดยส่วนใหญ่มักจะเป็นบทสัมภาษณ์ผู้กำกับ ผู้ประพันธ์ หรือนักแสดง นักวิจารณ์ภาพยนตร์ที่มีชื่อเสียง ความคิดเห็นจากอาจารย์มหาวิทยาลัย นักวิชาการ หรือบทสัมภาษณ์อื่นๆ ที่เกี่ยวข้องกับภาพยนตร์นั้นๆ อาทิ เรื่องสามล้อซีห้า ก็สัมภาษณ์คนขับสามล้อ หรือเรื่องครูเสือ ก็มีบทสัมภาษณ์ครู เป็นต้น</doc>
