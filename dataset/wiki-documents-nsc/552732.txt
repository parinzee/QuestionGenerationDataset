<doc id="552732" url="https://th.wikipedia.org/wiki?curid=552732" title="นิคม เชาว์กิตติโสภณ">นิคม เชาว์กิตติโสภณ นายนิคม เชาว์กิตติโสภณ เป็นอดีตสมาชิกวุฒิสภาจังหวัดลำปาง และอดีตสมาชิกสภาผู้แทนราษฎร แบบสัดส่วน สังกัดพรรคเพื่อไทย ปัจจุบันสังกัดพรรคประชาธิปัตย์ประวัติ ประวัติ. นิคม เชาว์กิตติโสภณ เกิดเมื่อวันที่ 1 กุมภาพันธ์ พ.ศ. 2499 สำเร็จการศึกษาชั้นมัธยมศึกษา จากโรงเรียนมงฟอร์ตวิทยาลัย จังหวัดเชียงใหม่ ระดับปริญญาตรี นิติศาสตรบัณฑิต จากมหาวิทยาลัยรามคำแหง และระดับปริญญาโท รัฐประศาสนศาสตรมหาบัณฑิต จากมหาวิทยาลัยเชียงใหม่การทำงาน การทำงาน. นิคม เชาว์กิตติโสภณ เป็นนักธุรกิจผู้ประกอบกิจการเซรามิกในจังหวัดลำปาง ได้แก่ บริษัทเชาว์ลำปางเครื่องเคลือบดินเผา จำกัด และบริษัทกาสะลองเซรามิค จำกัด เขาเคยได้รับเลือกตั้งเป็นสมาชิกสภาจังหวัดลำปาง (ส.จ.) 2 สมัย และได้รับเลือกเป็นประธานสภาจังหวัดลำปาง ต่อมาในปี พ.ศ. 2543 เขาได้รับเลือกตั้งเป็นสมาชิกวุฒิสภาจังหวัดลำปางที่มาจากการเลือกตั้ง ในปี พ.ศ. 2550 เขาลงสมัครรับเลือกตั้งสมาชิกสภาผู้แทนราษฎร แบบสัดส่วน กลุ่มที่ 1 ลำดับที่ 9 สังกัดพรรคพลังประชาชน แต่ไม่ได้รับเลือกตั้ง ต่อมาพรรคพลังประชาชน ถูกยุบพรรคและตัดสิทธิทางการเมืองของคณะกรรมการบริหารพรรค ทำให้นายนิคม ได้เลื่อนขึ้นมาเป็นสมาชิกสภาผู้แทนราษฎรแทนตำแหน่งที่ว่าง โดยในการอภิปรายทั่วไปเพื่อลงมติไม่ไว้วางใจรัฐมนตรีไทย พ.ศ. 2553 เขาได้ลงมติสนับสนุนฝ่ายรัฐบาลพรรคประชาธิปัตย์ และร่วมกิจกรรมกับพรรคประชาธิปัตย์หลายครั้ง กระทั่งในการเลือกตั้ง พ.ศ. 2554 เขาตัดสินใจลงสมัครรับเลือกตั้งสมาชิกสภาผู้แทนราษฎรจังหวัดลำปาง เขตเลือกตั้งที่ 4 ในสังกัดพรรคประชาธิปัตย์ แต่สอบตก โดยแพ้ให้กับนายอิทธิรัตน์ จันทรสุรินทร์ จากพรรคเพื่อไทย</doc>
