<doc id="223529" url="https://th.wikipedia.org/wiki?curid=223529" title="อาแช">อาแช อาแช (; พินอิน: Ā qīng) ยอดฝีมือจากนวนิยายกำลังภายในของกิมย้ง เรื่อง กระบี่นางพญา เรื่องสั้นสุดท้ายก่อนที่จะยุติบทบาททางวงการนักเขียนหันไปเอาดีกับสำนักพิมพ์ของตนเอง ในเรื่องกระบี่นางพญานั้นตรงกับสมัยทางประวัติศาสตร์ของจีนคืออยู่ในช่วงยุคเลียดก๊ก ถือเป็นเรื่องย้อนยุคที่สุดของกิมย้งก็ว่าได้ อาแชนั้นเป็นสาวชาวบ้านธรรมดาที่มีอาชีพเลี้ยงแพะ ทุกวันได้แต่ฝึกกระบี่กับลิง เนื่องจากไม่มีทุนทรัพย์ที่จะหาซื้อกระบี่จริงมาใช้ เมื่ออาแชต่อสู้กับลิงไปเรื่อยๆ ก็สามารถตีลิงจนบาดเจ็บและหนีหายไป ตอนที่แสดงความเป็นสุดยอดฝีมือของอาแชได้เป็นอย่างดี คือ ตอนที่อาแชบุกฝ่ากองทัพแคว้นเวียดเข้าไปหมายสังหารไซซี เนื่องจากถูกไซซีแย่งชายอันเป็นที่รักไป แต่เมื่ออาแชบุกฝ่าไปถึงตัวไซซีได้ อาแชกลับถูกอานุภาพความงามของนางหยุดยั้งสภาวกระบี่ลง ทำให้ไม่สามารถสังหารไซซีได้ตามใจปรารถนาแต่แรก และด้วยความแรงของกระบี่นั้นของอาแชได้ฝากรอยแผลไว้ที่หัวใจของไซซี ทำให้ไซซีต้องกุมหัวใจตลอดเวลา เกิดเป็นภาพ ไซซีกุมหัวใจ อันงดงามที่สุดบนพื้นพิภพ จุดที่แสดงความเป็นสุดยอดฝีมือของอาแชได้ดีที่สุดคือการที่อาแชบุกฝ่าเข้าไปในกองทัพแคว้นเวียดด้วยไม้ไผ่เพียงกิ่งเดียว และที่สำคัญนางได้กลับออกมาด้วยอาการไร้ซึ่งรอยขีดข่วน ยากที่จะหายอดฝีมือในเรื่องใดของกิมย้งเทียบเคียง ด้วยเหตุการณ์นี้ทำให้อาแชได้ฉายา หนึ่งเดียวสยบกองทัพ และชื่อเพลงกระบี่ของนางก็มีชื่อว่า เพลงกระบี่แคว้นเวียด</doc>
