<doc id="650919" url="https://th.wikipedia.org/wiki?curid=650919" title="พรรคกิจประชาคม">พรรคกิจประชาคม พรรคกิจประชาคม หรือชื่อเดิม พรรคประชาราษฎร์ พรรคการเมืองที่จดทะเบียนลำดับที่ 10/2525 จดทะเบียนก่อตั้งเมื่อ 23 สิงหาคม พ.ศ. 2525 มีนาย ไชยศิริ เรืองกาญจนเศรษฐ์ เป็นหัวหน้าพรรคคนแรก และมีนางศิระ ปัทมาคม เป็นเลขาธิการพรรค ต่อมาในปี พ.ศ. 2529 ได้มีการเปลี่ยนแปลงคณะกรรมการบริหารพรรคชุดใหม่โดยมีนางศิระ ปัทมาคม เป็นหัวหน้าพรรคในระยะสั้นๆ ก่อนที่นาย บุญชู โรจนเสถียร อดีตเลขาธิการ พรรคกิจสังคม จะเข้ามารับตำแหน่งเป็นหัวหน้าพรรคคนใหม่ พรรคกิจประชาคม มีมติยุบพรรคเมื่อวันที่ 19 มกราคม 2532 พร้อมกับพรรคก้าวหน้า ของนาย อุทัย พิมพ์ใจชน และพรรคประชาชน ของนาย เฉลิมพันธ์ ศรีวิกรม์ ไปรวมกับพรรครวมไทย ของนายณรงค์ วงศ์วรรณ พร้อมกับเปลี่ยนชื่อเป็นพรรคเอกภาพ และศาลฎีกามีคำสั่งให้ยุบพรรค ลงวันที่ 14 เมษายน พ.ศ. 2532คณะกรรมการบริหารพรรคหัวหน้าพรรคคณะกรรมการบริหารพรรค. หัวหน้าพรรค. - นายไชยศิริ เรืองกาญจนเศรษฐ์ (23 สิงหาคม พ.ศ. 2525 - 14 เมษายน พ.ศ. 2526) - นางศิระ ปัทมาคม (8 พฤษภาคม พ.ศ. 2529 - 30 พฤษภาคม พ.ศ. 2529) - นายบุญชู โรจนเสถียร (30 พฤษภาคม พ.ศ. 2529 - 14 เมษายน พ.ศ. 2532)เลขาธิการพรรคเลขาธิการพรรค. - นางศิระ ปัทมาคม (23 สิงหาคม พ.ศ. 2525 - 1 เมษายน พ.ศ. 2526) - ร้อยตำรวจเอก สุรัตน์ โอสถานุเคราะห์ (1 เมษายน พ.ศ. 2526 - 14 เมษายน พ.ศ. 2526) - นายประสาสน์ ปาสรานันท์ (8 พฤษภาคม พ.ศ. 2529 - 30 พฤษภาคม พ.ศ. 2529) - นางศิระ ปัทมาคม (30 พฤษภาคม พ.ศ. 2529 - 20 พฤษภาคม พ.ศ. 2530) - นายประสิทธิ์ ณรงค์เดช (20 พฤษภาคม พ.ศ. 2530 - 12 เมษายน พ.ศ. 2531) - นายอาทิตย์ อุไรรัตน์ (12 เมษายน พ.ศ. 2531- 14 เมษายน พ.ศ. 2532)การเลือกตั้ง การเลือกตั้ง. ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 พรรคกิจประชาคม ได้รับเลือกตั้งในสภาผู้แทนราษฎร จำนวน 15 ที่นั่ง ต่อมานายแคล้ว นรปติ สมาชิกสภาผู้แทนราษฎรจังหวัดขอนแก่น พ้นจากตำแหน่ง โดยในการเลือกตั้งแทนตำแหน่งที่ว่าง เป็นผู้สมัครจากพรรคราษฎรที่ได้รับเลือกตั้งในพื้นที่นี้ ส่งผลให้พรรคกิจประชาคม มีจำนวนที่นั่งในสภาผู้แทนราษฎร จำนวน 14 ที่นั่ง</doc>
