<doc id="711118" url="https://th.wikipedia.org/wiki?curid=711118" title="กัปตันอเมริกา: ศึกฮีโร่ระห่ำโลก">กัปตันอเมริกา: ศึกฮีโร่ระห่ำโลก กัปตันอเมริกา: ศึกฮีโร่ระห่ำโลก () เป็นภาพยนตร์แนวซูเปอร์ฮีโร สร้างโดยมาร์เวลสตูดิโอส์ ในบทบาทตัวละคร กัปตันอเมริกา และจำหน่ายโดยวอลท์ ดิสนีย์ พิคเจอร์ส เป็นภาพยนตร์ที่เป็นภาคต่อของภาพยนตร์ (ค.ศ. 2011) และ (ค.ศ. 2014) และเป็นภาพยนตร์ลำดับที่สิบสามในจักรวาลภาพยนตร์มาร์เวล ดูแลการผลิตโดยแอนโทนี รัสโซ และโจ รัสโซ บทภาพยนตร์โดยคริสโตเฟอร์ มาร์คัส และสตีเวน แมกฟีลี และมีนักแสดงนำประกอบไปด้วยคริส อีแวนส์, รอเบิร์ต ดาวนีย์ จูเนียร์, สการ์เลตต์ โจแฮนส์สัน, เซบาสเตียน สแตน, แอนโทนี แมกกี, พอล เบตทานี, เจเรมี เรนเนอร์, ดอน ชีเดิล, อลิซาเบท โอลเซน และพอล รัด การพัฒนาของ กัปตันอเมริกา: ศึกฮีโร่ระห่ำโลก เริ่มต้นในช่วงปลายปี ค.ศ. 2013 เมื่อมาร์คัสและแมกฟีลีเริ่มเขียนบทภาพยนตร์ซึ่งได้เค้าโครงเนื้อเรื่องจากหนังสือการ์ตูนชุด ซิวิลวอร์ ของมาร์เวลคอมิกส์ ในปี ค.ศ. 2006 โดยมาร์ก มิลลาร์ และสตีฟ แมกนิฟเวน พี่น้องรัสโซกลับมาอีกครั้งในปี ค.ศ. 2014 หลังจากที่การฉายหยั่งผลภาพยนตร์ ได้รับปฏิกิริยาตอบรับในเชิงบวก ชื่อของภาพยนตร์ได้รับการเปิดเผยในตุลาคม ค.ศ. 2014 และรอเบิร์ต ดาวนีย์ จูเนียร์ ถูกเพิ่มเข้าเป็นนักแสดงพร้อมโดยนักแสดงคับคั่งจำนวนมาก ภาพยนตร์เริ่มถ่ายทำในเดือนเมษายน ค.ศ. 2015 ในเขตมหานครแอตแลนตา และถ่ายฉากเพิ่มเติ่มในเปอร์โตริโก, เบอร์ลิน และไอซ์แลนด์ กัปตันอเมริกา: ศึกฮีโร่ระห่ำโลก มีกำหนดการฉายสำหรับภูมิภาคอเมริกาเหนือในวันที่ 6 พฤษภาคม ค.ศ. 2016 ในระบบ 3D และไอแมกซ์เนื้อเรื่องย่อ เนื้อเรื่องย่อ. กัปตันอเมริกา: ศึกฮีโร่ระห่ำโลก ดำเนินเรื่องต่อจาก (Avengers: Age of Ultron) เมื่อกัปตันอเมริกาและทีมอเวนเจอร์สต้องเข้าไปจัดการกับเหตุการณ์ระหว่างประเทศซึ่งนำมาสู่ความเสียหายใหญ่หลวง ทำให้นักการเมืองพยายามที่จะออกกฎหมายลงทะเบียนเหล่าฮีโรเพื่อที่จะคอยควบคุมเหล่าอเวนเจอร์ส นำไปสู่การแตกแยกกันของเหล่าอเวนเจอร์ส ในขณะที่พวกเขากำลังพยายามปกป้องโลกใบนี้จากศัตรูตัวใหม่นักแสดงนักแสดง. - คริส อีแวนส์ รับบท สตีฟ โรเจอร์ / กัปตันอเมริกา - โรเบิร์ต ดาวนีย์ จูเนียร์ รับบท โทนี สตาร์ค / ไอรอนแมน - สการ์เลตต์ โจแฮนส์สัน รับบท นาตาชา โรมานอฟ / แบล็กวิโดว์ - เซบาสเตียน สแตน รับบท บัคกี้ บาร์น / วินเทอร์โซลเจอร์ - แอนโทนี แมกกี รับบท แซม วิลสัน / ฟอลคอน - เอมิลี แวนแคมป์ รับบท ชารอน คาร์เตอร์ / เอเจนต์ 13 - ดอน ชีเดิล รับบท เจมส์ รูเพิร์ต "โรดดีย์" โรดส์ / วอร์มะชีน - เจเรมี เรนเนอร์ รับบท คลินต์ บาร์ตัน / ฮอว์กอาย - แชดวิก โบสแมน รับบท ชัลลา / แบล็กแพนเทอร์ - อลิซาเบท โอลเซ่น รับบท วานด้า แมกซิมอฟฟ์ / สการ์เล็ตวิตช์ - พอล เบตทานี รับบท วิชั่น - พอล รัด รับบท สกอตต์ แลง / แอนต์-แมน - ดาเนียล บรืล รับบท บารอน เฮลมุต ซีโม - วิลเลียม เฮิร์ต รับบท แทดดีอัส "ทันเดอร์โบลต์" รอสส์ - แฟรงก์ กริลโล รับบท บร็อก รัมโลว์ / ครอสโบนส์ - ทอม ฮอลแลนด์ รับบท ปีเตอร์ พาร์กเกอร์ / สไปเดอร์-แมนการตอบรับและรางวัล การตอบรับและรางวัล. กัปตันอเมริกา: ศึกฮีโร่ระห่ำโลก ทำรายได้ไปแล้วกว่า 1,100 ล้านดอลลาร์สหรัฐ เป็นภาพยนตร์ที่ทำรายได้สูงสุดเป็นอันดับที่ 1 ของปี ค.ศ. 2016 และอันดับที่ 12 ของภาพยนตร์ที่ทำรายได้สูงสุดตลอดกาลรางวัล รางวัล. กัปตันอเมริกา: ศึกฮีโร่ระห่ำโลก ได้รับรางวัล- รางวัลทีนชอยส์อะวอดส์ ประจำปี ค.ศ. 2016- สาขา Choice Movie: Sci-Fi/Fantasy - สาขา Choice Movie Actor: Sci-Fi/Fantasy (คริส อีแวนส์) - รางวัลพีเพิลส์ชอยซ์อะวอดส์ ครั้งที่ 43 (ค.ศ. 2017) สาขา Favorite Action Movie Actor (รอเบิร์ต ดาวนีย์ จูเนียร์) - รางวัลคิดส์ชอยซ์อะวอดส์ ประจำปี ค.ศ. 2017 สาขา Favorite Butt-Kicker - รางวัลแซทเทิร์น สาขา Best Performance by a Younger Actor (ทอม ฮอลแลนด์)</doc>
