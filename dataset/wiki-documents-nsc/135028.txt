<doc id="135028" url="https://th.wikipedia.org/wiki?curid=135028" title="ทันกวินท์ รัฐวัฒก์อังกูร">ทันกวินท์ รัฐวัฒก์อังกูร ทันกวินท์ รัฐวัฒก์อังกูร (Thankawin Ratthawatankul, Ph.D.) เกิดเมื่อปี พ.ศ. 2525 ปัจจุบันดำรงตำแหน่งผู้อำนวยการสถาบันวิจัย มหาวิทยาลัยเนชั่น และ อาจารย์ประจำหลักสูตรบริหารธุรกิจมหาบัณฑิต มหาวิทยาลัยเนชั่น สอนวิชาทางด้านการบริหารธุรกิจ เช่น Strategic Management, Entrepreneurship, Social Enterprise, Business Sustainability และ Business Research เป็นต้นการศึกษา การศึกษา. ดร.ทันกวินท์สำเร็จการศึกษาระดับมัธยมศึกษาจากโรงเรียนเทพศิรินทร์และได้ศึกษาต่อคณะพาณิชยศาสตร์และการบัญชี จุฬาลงกรณ์มหาวิทยาลัย สำเร็จการศึกษาบริหารธุรกิจบัณฑิต สาขาการจัดการธุรกิจระหว่างประเทศ และการจัดการมหาบัณฑิต (การจัดการธุรกิจระหว่างประเทศ) หลักสูตรนานาชาติ ต่อมาได้ศึกษาต่อระดับปริญญาเอกจนสำเร็จการศึกษาหลักสูตรปรัชญาดุษฎีบัณฑิต (บริหารธุรกิจ) มหาวิทยาลัยเชียงใหม่ประสบการณ์ทำงานประสบการณ์ทำงาน. - ด้านการศึกษาและการวิจัย ดร.ทันกวินท์มีประสบการณ์ทางด้านการศึกษาที่เกี่ยวข้องกับการบริหารธุรกิจ โดยเป็นอาจารย์ประจำหลักสูตร, หลักสูตรบริหารธุรกิจมหาบัณฑิต, มหาวิทยาลัยโยนก จ.ลำปาง. (2554) ซึ่งต่อมาเป็นมหาวิทยาลัยเนชั่น (2555 - ปัจจุบัน) เป็นผู้เขียนกรณีศึกษาและเป็นวิทยากรพิเศษบรรยายร่วมกับหม่อมราชวงศ์ปรีดิยาธร เทวกุล อดีตรองนายกรัฐมนตรี, หลักสูตรการกำกับดูแลกิจการสำหรับกรรมการและผู้บริหารระดับสูงของรัฐวิสาหกิจและองค์การมหาชน จัดโดยสถาบันพัฒนากรรมการและผู้บริหารระดับสูงภาครัฐ ร่วมกับ สถาบันพระปกเกล้า สำนักงานคณะกรรมการนโยบายรัฐวิสาหกิจ และ สำนักงานคณะกรรมการพัฒนาระบบราชการ. (2552) รวมทั้งเป็นวิทยากรพิเศษบรรยายในมหาวิทยาลัยและให้กับหน่วยงานต่าง ๆ เช่น คณะพาณิชยศาสตร์และการบัญชี จุฬาลงกรณ์มหาวิทยาลัย (2549-2555), หลักสูตรบริหารธุรกิจมหาบัณฑิต สาขาวิชาการจัดการโลจิสติกส์และโซ่อุปทาน มหาวิทยาลัยรามคำแหง (2555), โครงการต้นกล้าสีขาว ธนาคารกรุงไทย (2549-2550), โครงการ SMART PROJECT สำนักงานส่งเสริมวิสาหกิจขนาดกลางและขนาดย่อม (2550). และ โครงการเสริมสร้างผู้ประกอบการ รุ่นเยาว์ ครั้งที่ 1 และ 2 ซึ่งจัดโดย สำนักงานส่งเสริมวิสาหกิจขนาดกลางและขนาดย่อม ร่วมกับ คณะพาณิชยศาสตร์และการบัญชี จุฬาลงกรณ์มหาวิทยาลัย- ด้านการบริหารการศึกษา ดร.ทันกวินท์มีประสบการณ์ด้านการบริหารการศึกษา ได้แก่ เป็นผู้อำนวยการหลักสูตร (2554) ผู้ช่วยผู้อำนวยการฝ่ายวิชาการ (2555) และ กรรมการพัฒนาองค์กร (2556)สถาบันออกแบบนานาชาติชนาพัฒน์ (CIDI) เป็นรักษาการอธิการบดี มหาวิทยาลัยเนชั่น จ.ลำปาง เป็นกรรมการสภามหาวิทยาลัย เลขานุการสภามหาวิทยาลัย ผู้ช่วยอธิการบดี ฝ่ายแผนงาน และ ผู้ช่วยอธิการบดี ฝ่ายบัณฑิตศึกษามหาวิทยาลัยโยนก จ.ลำปาง และเป็นวิทยากรพิเศษด้านการบริหารธุรกิจบรรยายในหัวข้อทางการจัดการ การบริหารเชิงกลยุทธ์ และการวางแผนธุรกิจ- ด้านการพัฒนาวิสาหกิจ ดร.ทันกวินท์ยังเป็นที่ปรึกษาร้านภูฟ้า(โครงการตามพระราชดำริสมเด็จพระเทพรัตนราชสุดาฯ สยามบรมราชกุมารี). (2553) และที่ปรึกษา, ห้างหุ้นส่วนจำกัดแพมเพ็ท. (2547) รวมทั้งได้รับการแต่งตั้งให้เป็นผู้ทรงคุณวุฒิ, คณะทำงานกิจกรรมการเพิ่มมูลค่าเพิ่มด้วยการพัฒนาผลิตภัณฑ์ OTOP (OTOP NEXT), สำนักงานส่งเสริมวิสาหกิจขนาดกลางและขนาดย่อม. (2555) และกรรมการตัดสิน, รางวัลสุดยอดผลิตภัณฑ์ OTOP PLUS 2012, สำนักงานส่งเสริมวิสาหกิจขนาดกลางและขนาดย่อม. (2555)- ด้านสังคมและการเมือง ดร.ทันกวินท์ได้รับการแต่งตั้งให้เป็นกรรมการและเลขานุการคณะอนุกรรมการด้านวิชาการในศูนย์พัฒนาการเมืองการปกครองในระบอบประชาธิปไตยอันมีพระมหากษัตริย์ทรงเป็นประมุข จ.ลำปาง, กรรมการและเลขานุการคณะอนุกรรมาธิการด้านวิชาการในคณะกรรมาธิการสามัญรับฟังความคิดเห็นและการมีส่วนร่วมของประชาชนจังหวัดลำปาง, วิทยากรกระบวนการการสัมมนารับฟังความคิดเห็นสื่อมวลชนท้องถิ่นในภาคเหนือและภาคตะวันออกเฉียงเหนือ เพื่อเตรียมการจัดตั้งสภาพัฒนาการเมืองและแผนแม่บทพัฒนาการเมืองซึ่งจัดโดยคณะอนุกรรมการรับฟังความคิดเห็นในคณะกรรมการเตรียมการจัดตั้งสภาพัฒนาการเมืองและยกร่างแผนแม่บทพัฒนาการเมือง สำนักเลขาธิการนายกรัฐมนตรี, กรรมการดำเนินงานจัดเวทีเสวนาประชาชนเพื่อรับฟังความเดือดร้อนของเกษตรกรในภาคเหนือตอนบน ซึ่งจัดโดยสำนักนายกรัฐมนตรี และ ศูนย์นิติธรรมรัฐ มหาวิทยาลัยโยนก จ.ลำปาง, กรรมการศูนย์นิติธรรมรัฐ มหาวิทยาลัยโยนก จ.ลำปาง, และ คณะทำงานศูนย์เฝ้าระวังสื่อ Media Watch ตรวจสอบการเลือกตั้งสมาชิกสภาผู้แทนราษฎร เมื่อวันที่ 2 เมษายน พ.ศ. 2549- ด้านอื่น ๆ ดร.ทันกวินท์ยังมีประสบการณ์ด้านอื่น ๆ คือ เป็นผู้ดำเนินรายการวิเคราะห์ข่าวต่างประเทศ "เกาะกระแสโลก" ซึ่งออกอากาศทางสถานีวิทยุของอสมท. F.M. 100.5 เป็น ผู้สื่อข่าวและผู้เรียบเรียงข่าว สำนักข่าวไทย บริษัท อสมท จำกัด (มหาชน)</doc>
