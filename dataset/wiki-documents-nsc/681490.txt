<doc id="681490" url="https://th.wikipedia.org/wiki?curid=681490" title="คริสเตียน ดอปเพลอร์">คริสเตียน ดอปเพลอร์ คริสเตียน ดอปเพลอร์ (; 29 พฤศจิกายน ค.ศ. 1803 &ndash; 17 มีนาคม ค.ศ. 1853) เป็นนักฟิสิกส์และนักคณิตศาสตร์ชาวออสเตรียประวัติ ประวัติ. คริสเตียน ดอปเพลอร์ เกิดเมื่อ ค.ศ. 1803 บิดาของเขาเป็นช่างก่ออิฐ ดอปเพลอร์ไม่ได้เจริญรอยตามบิดาเนื่องจากเขามีสุขภาพไม่แข็งแรง เขาเรียนปรัชญาที่ซาลซ์บูร์ก ก่อนจะเรียนต่อด้านฟิสิกส์และคณิตศาสตร์ที่มหาวิทยาลัยเทคโนโลยีเวียนนา หลังเรียนจบ เขาทำงานที่มหาวิทยาลัยเทคนิกในเช็ก ในปี ค.ศ. 1842 ดอปเพลอร์ออกหนังสือ On the colored light of the double stars and certain other stars of the heavens ที่พูดถึงปรากฏการณ์ดอปเพลอร์ ซึ่งเขาใช้อธิบายถึงสีของระบบดาวคู่ ต่อมาในปี ค.ศ. 1847 ดอปเพลอร์ย้ายไปรับตำแหน่งศาสตราจารย์ด้านคณิตศาสตร์, ฟิสิกส์และกลศาสตร์ที่สถาบันแห่งหนึ่งในราชอาณาจักรฮังการี (ปัจจุบันอยู่ในสโลวาเกีย) สองปีต่อมา เขาก็ย้ายไปเป็นผู้อำนวยการสถาบันฟิสิกส์แห่งมหาวิทยาลัยเวียนนา ที่นั่นเขาได้มีส่วนสำคัญในการหล่อหลอมนักศึกษาคนหนึ่ง ซึ่งก็คือเกรเกอร์ เมนเดล คริสเตียน ดอปเพลอร์ เสียชีวิตด้วยโรคระบบหายใจ ขณะมีอายุได้ 49 ปี</doc>
