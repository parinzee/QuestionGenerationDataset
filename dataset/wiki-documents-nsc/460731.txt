<doc id="460731" url="https://th.wikipedia.org/wiki?curid=460731" title="สหพรรคซาบะฮ์">สหพรรคซาบะฮ์ สหพรรคซาบะฮ์ (; ) เป็นพรรคการเมืองในรัฐซาบะฮ์ ประเทศมาเลเซีย ก่อตั้งขึ้นเมื่อเดือนกุมภาพันธ์ พ.ศ. 2528 จดทะเบียนเป็นพรรคการเมืองเมื่อ 5 มีนาคม พ.ศ. 2528 โดยแยกออกมาจากพรรคเบอร์จายาหรือสหภาพประชาชนซาบะฮ์ เนื่องจากชาวกาดาซันและชาวจีนไม่พอใจนโยบายของดาโต๊ะ ฮาร์ริส โมฮัมหมัด ซัลเละฮ์ ที่เข้าข้างชาวมุสลิม จุดประสงค์หลักของพรรคคือ พรรคนี้เน้นกลุ่มชาติพันธุ์กาดาซัน-ดูซุน แต่สหพรรคซาบะฮ์เองกลับถือว่าเป็นพรรคสำหรับชาวมาเลเซียหลายเชื้อชาติ พรรคใหม่นี้ชนะการเลือกตั้งในเดือนเมษายน พ.ศ. 2528 หัวหน้าพรรคคือ ดาโต๊ะ โจเซฟ ไปรัน กีตีงัน ได้เป็นมุขมนตรีรัฐซาบะฮ์ หลังจากเกิดเหตุการณ์จลาจลในรัฐซาบะฮ์เมื่อ พ.ศ. 2529 สหพรรคซาบะฮ์ได้เข้าร่วมกับแนวร่วมแห่งชาติหลังจากที่ชนะการเลือกตั้งในเดือนพฤษภาคม พ.ศ. 2529 และออกจากแนวร่วมเมื่อเดือนตุลาคม พ.ศ. 2533 โดยไปเข้าร่วมกับพันธมิตรฝ่ายค้านแทน การที่พรรคมีความขัดแย้งกับแนวร่วมแห่งชาติ ทำให้อัมโนพยายามขยายอิทธิพลเข้ามาในซาบะฮ์ แต่กลับกลายเป็นว่าสมาชิกองค์การร่วมแห่งชาติซาบะฮ์ที่อุมโนสนับสนุนกลับลาออกและเข้าร่วมกับสหพรรคซาบะฮ์มากขึ้น ต่อมา ใน พ.ศ. 2537 พรรคเริ่มตกต่ำลงเมื่อกีตีงันถูกตัดสินให้มีความผิดเพราะอนุมัติโครงการที่มีผลประโยชน์ทับซ้อน แม้ว่าพรรคจะชนะการเลือกตั้งแต่ก็เกิดความแตกแยกภายใน จนกีตีงันต้องลาออก ให้ซากาวัน ดีนได หัวหน้าอุมโนสาขาซาบะฮ์ ขึ้นเป็นมุขมนตรีแทน เมื่อกีตีงันลาออก พรรคได้แตกแยกเป็นสามกลุ่ม และแต่ละกลุ่มก็หันไปเป็นพันธมิตรกับแนวร่วมแห่งชาติ แต่พรรคนี้ก็ยังเข้าร่วมการเลือกตั้งใน พ.ศ. 2538 และ พ.ศ. 2542 ซึ่งได้รับคะแนนเสียงน้อยลง สหพรรคซาบะฮ์ปฏิเสธการเข้าร่วมกับแนวร่วมแห่งชาติใน พ.ศ. 2545 ทำให้แนวร่วมแห่งชาติเข้ามาบริหารซาบะฮ์ในที่สุด</doc>
