<doc id="7805" url="https://th.wikipedia.org/wiki?curid=7805" title="บุรุเซะระ">บุรุเซะระ บุรุเซะระ () มาจากคำเต็มว่า บุรุมาโตะเซราฟุกุ (ブルマーとセーラー服) เป็นคำเรียกร้านที่จำหน่ายเครื่องแบบหรือชุดชั้นในที่ใช้แล้ว ของนักเรียนสาวมัธยมในประเทศญี่ปุ่น "บุรุ" มาจากคำว่า บลูเมอร์ (ブルマー, บุรุมา) ที่เป็นกางเกงพละของนักเรียนหญิง และ เซะระ มาจากลักษณะเสื้อชุดนักเรียนหญิงแบบเซเลอร์ (セーラー服, เซราฟุกุ) หรือแบบคอปกกะลาสี นอกจากนี้ยังมีเครื่องแบบนักเรียนลักษณะอื่นๆ เช่น ชุดว่ายน้ำโรงเรียน ชุดนักเรียนแบบเบลเซอร์ (blazer) หรือชุดนักเรียนแบบสูทคอปกแบะ ซึ่งมีการจัดสรรเพิ่มเติมตามกระแสนิยมเรื่องแบบโรงเรียนแต่ละโรงเรียนมีเครื่องแบบแตกต่างกันไป เครื่องแบบนักเรียนมักทำให้นักเรียนที่จบไปแล้วหวนรำลึกถึงความหลังอันเป็นสัญลักษณ์ของวัยเด็กอันสดใส นักเรียนบางคนดัดแปลงเครื่องแบบเพื่อสร้างความเป็นตัวของตัวเอง เช่น ทำกระโปรงให้สั้นลงหรือยาวขึ้น ไม่ผูกริบบิ้น ซ่อนตราโรงเรียนไว้ในปกเสื้อ ฯลฯ เนื่องจากเครื่องแบบนักเรียนหญิงเป็นสัญลักษณ์ที่ให้ความรู้สึกทางเพศอย่างหนึ่ง จึงมีการขายชุดนักเรียนหญิงที่ใช้แล้วตามร้านค้าที่เรียกว่า บุรุเซะระ แม้ว่าปัจจุบันการขายเช่นนี้จะเป็นสิ่งผิดกฎหมายก็ตาม เครื่องแบบนักเรียนหญิงยังมีบทบาทอย่างมากในวัฒนธรรมโอะตะกุ สื่อบันเทิงประเภทอะนิเมะและมังกะมักจะมีตัวละครในชุดเครื่องแบบนักเรียนอยู่ด้วยเสมอ สินค้าหลักของร้านคือ กางเกงในที่ใช้แล้วและยังไม่ผ่านการซัก ราคาจะอยู่ในช่วง 5,000-10,000 เยน (ประมาณ 2,000 - 4,000 บาท) ลักษณะการวางขายคล้ายกับสินค้าในซูเปอร์มาร์เกตทั่วไป โดยนิยมบรรจุอยู่ในถุงพลาสติกใสวางหรือแขวนอยู่บนแผง และอาจมีการติดรูปเจ้าของชุดโชว์อยู่ด้วย ในบางแห่งมีเครื่องขายสินค้าอัตโนมัติ โดยซื้อผ่านการยอดเหรียญนะมะเซะระ นะมะเซะระ. นะมะเซะระ (なまセラ) เป็นอีกรูปแบบหนึ่งของร้านบุรุเซะระ โดยคำว่า "นะมะ" ในภาษาญี่ปุ่น แปลว่า "สด" (fresh) ซึ่งนะมะเซะระเป็นร้านที่มีการถอดชุดชั้นในจากตัวเด็กสาวแล้วขายให้ในขณะนั้น หรืออาจจะมีการบริการเพิ่ม โดยให้ลูกค้าสามารถดูเด็กสาวขณะถอดชุดชั้นใน นอกจากนี้มีบริการให้เด็กสาวสวมชุดอื่นนอกเหนือจากเครื่องแบบนักเรียน เช่น บิกินี คอสเพลย์ หรือการแต่งกายเลียนแบบตัวละครการ์ตูน ชุดนางพยาบาล ชุดตำรวจหญิง ขึ้นอยู่กับทางร้านจัดให้กฎหมาย กฎหมาย. ในปี พ.ศ. 2547 ญี่ปุ่นออกกฎหมายว่าการขายชุดชั้นในใช้แล้วของเด็กอายุต่ำกว่า 18 ปี เป็นการกระทำที่ผิดกฎหมาย ทำให้กิจการในลักษณะนี้ลดลง</doc>
