<doc id="444669" url="https://th.wikipedia.org/wiki?curid=444669" title="พัก โซ-ย็อน">พัก โซ-ย็อน พัก โซ-ย็อน ( เกิดวันที่ 5 ตุลาคม พ.ศ. 2530) เป็นนักร้องและนักเต้นชาวเกาหลีใต้ อยู่ในตำแหน่งนักร้องเสียงหลักของวงประวัติ2530-2551: ชีวิตช่วงเริ่มต้นและการเริ่มต้นของอาชีพ ประวัติ. 2530-2551: ชีวิตช่วงเริ่มต้นและการเริ่มต้นของอาชีพ. โซ-ย็อนเกิดเมื่อวันที่ 5 ตุลาคม พ.ศ. 2530 ที่ อันยาง,จังหวัดคยองกี ประเทศเกาหลีใต้ ชื่อเดิมของเธอชื่อ พัก อินจอง (朴仁静)(แต่ในปัจจุบันเปลี่ยนเป็นพัก โซ-ย็อนตามกฎหมายแล้ว) ในปี 2548 เธอได้เข้าแข่งขันและได้รับรางวัล Gold Award (ชนะเลิศ) ในการแข่งขัน CMB Chin Chin Singing Competition โซ-ย็อนได้ศึกษาที่โรงเรียนมัธยมศิลปะฮันยัง ซึ่งเป็นโรงเรียนที่มีชื่อเสียง ตั้งอยู่ที่ อันยัง,จังหวัดคยองกี ประเทศเกาหลีใต้ โซ-ย็อนเคยเป็นเด็กฝึกหัดภายใต้สังกัดเอสเอ็มเอ็นเตอร์เทนเมนต์เพื่อเตรียมตัวที่จะเป็นสมาชิกวงเกิร์ลกรุปเกิลส์เจเนอเรชัน อย่างไรก็ตามเธอได้ออกจากบริษัท 6 เดือนก่อนการเดบิวต์ด้วยเหตุผลส่วนตัว ภายหลังจากที่เดบิวต์กับ ที-อารา เธอได้เปิดเผยในโชว์ Taxi ว่า ณ เวลานั้น เธอรู้สึกว่าโอกาสมาหาเธอง่ายมาก และเธอรู้สึกสองจิตสองใจ ทำให้ทำได้ไม่เต็มที่กับการเตรียมตัวเดบิวต์2552-ปัจจุบัน: ที-อารา 2552-ปัจจุบัน: ที-อารา. โซ-ย็อนเป็นสมาชิกใหม่ลำดับที่สองที่ถูกเพิ่มเข้ามาในวงหลังจากอดีตสมาชิกวงสองคน จีแอและจีวอน ที่ออกจากกลุ่มไปในช่วงกลางปี 2552 ถึงอย่างไรก็ตาม โซ-ย็อนก็ได้อยู่ในตำแหน่งร้องนำของวง เสียงของโซ-ย็อนนั้น ได้รับการยกย่องอย่างกว้างขวางว่าเป็นบุคคลหนึ่งที่เสียงดีที่สุดท่ามกลางไอดอลเกิร์ลกรุปของเกาหลีใต้ เธอได้มีบทบาทสำคัญในรายการโชว์วาไรตี้กีฬา Invincible Baseball ในปี 2553 โซ-ย็อนได้เข้ารับการรักษาที่โรงพยาบาลอย่างเร่งด่วนภายหลังจากที่ได้บอกว่าไม่สบายขณะที่ถ่ายทำซีรียส์เรื่อง Master of Study และในเวลาต่อมาได้รับการวินิจฉัยว่าเธอได้รับเชื้อไข้หวัด H1N1และทางต้นสังกัดตัดสินใจยุติการทำกิจกรรมอัลบั้มชุด ที่ 1 ของที-อารา Absolute First Album ทั้งหมดในเวลาต่อมา โซ-ย็อนยังได้ร้องเพลงประกอบภาพยนตร์เรื่อง Death Bell 2: Bloody Camp และซีรียส์ทางช่อง SBS เรื่อง Coffee House ในปี 2554 โซ-ย็อนได้เข้าเป็นสมาชิกถาวรของรายการวาไรตี้ทางช่อง KBS รายการ 100 Points Out Of 100 โซ-ย็อนยังได้มีส่วนร่วมในการแสดงละครเวทีในเพลงยอดนิยมของที-อารา เพลง Roly-Poly รอบเพรสคอล ซึ่งเปิดทำการแสดงตั้งแต่วันที่ 13 มกราคม ถึงวันที่ 25 กุมภาพันธ์ 2555 ณ โอเปร่าเฮาส์ ของนัมอาร์ตเซ็นตอร์ จังหวัดคยองกี โดยเธอได้บอกไว้ว่าเป็นหนึ่งในความฝันของเธอที่จะไปยืนอยู่บนเวทีและแสดงละครเวที โซ-ย็อนได้เป็นหัวหน้าวงที-อาราแทนที่ฮโยมิน ตั้งแต่วันที่ 1 มกราคม 2555 ในการโปรโมตเพลง "Lovey-Dovey" โดยเธอเป็นหัวหน้าวงคนที่ 4 ต่อจาก ฮัม อึนจอง,จอง โบรัมและฮโยมิน ได้มีการยืนยันว่าโซ-ย็อนจะร่วมงานแสดงละครเรื่อง “Haeundae Lovers” โดยรับบทเป็น "อี ควานซุน" โดยมีกำหนดออกอากาศในวันที่ 13 สิงหาคม ต่อจากเรื่อง Big เมื่อวันที่ 13 สิงหาคม 2555 โซ-ย็อน ประสบอุบัติเหตุรถยนต์พลิกคว่ำได้รับบาดเจ็บ พร้อมสไตลิสต์อีก 2 คน ที่ได้รับบาดเจ็บเช่นกัน เนื่องจากฝนตกฉับพลัน ขณะที่เธอเดินทางไปเมืองปูซาน เกาหลีใต้ เพื่อถ่ายภาพโปรโมตละครของเธอ เรื่อง "Haeundae Lovers" โดยรถยนต์ที่เธอโดยสารมานั้นเกิดเสียหลักเนื่องจากฝนตกถนนลื่น และชนเข้ากับขอบกั้นทาง ก่อนที่รถยนต์ของเธอจะพลิกคว่ำผลงานเพลงเพลงประกอบละคร-ภาพยนตร์อื่นๆละครและเกมส์โชว์ละครโทรทัศน์เกมโชว์</doc>
