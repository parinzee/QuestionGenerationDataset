<doc id="93152" url="https://th.wikipedia.org/wiki?curid=93152" title="ประโยค 1–2">ประโยค 1–2 ประโยค 1–2 เป็นระดับชั้นเริ่มต้นของการศึกษาพระปริยัติธรรมแผนกบาลีของคณะสงฆ์ไทย ที่ภิกษุสามเณรผู้เรียนต้องทำความเข้าใจและศึกษาไวยากรณ์บาลีและฝึกการแปลภาษามคธในระดับให้เข้าใจพอแปลภาษาบาลีเริ่มต้นได้ ในอดีตชั้นเริ่มต้นในการสอบไล่เปรียญนั้นจะเริ่มแต่ชั้นเปรียญธรรม 3 ประโยคขึ้นไป โดยการสอบไล่ประโยค 1–2 นี้ยังไม่ถือว่าผู้สอบได้เป็นเปรียญ และไม่สามารถเก็บประโยคชั้นที่สอบได้ เอาไว้สอบในปีต่อไปได้ แต่เมื่อเปลี่ยนการสอบไล่บาลีมาเป็นแบบข้อเขียน ก็เริ่มมีการจัดสอบเก็บประโยคนี้ขึ้น เพื่อเป็นการแบ่งเนื้อหาในการเรียนการสอนให้ไม่ยากและหนักเกินไป ในชั้นนี้ ผู้สอบได้จะยังไม่ได้เข้ารับพระราชทานสมณศักดิ์พัดยศทรงตั้งเป็นเปรียญ แต่ในอดีตนั้นพระบาทสมเด็จพระพุทธเลิศหล้านภาลัยขณะดำรงพระยศเป็นกรมพระราชวังบวรสถานมงคล ทรงเคยรับพระราชภาระอุปถัมภ์ผู้สอบผ่านในชั้นนี้ โดยมีการถวายพัดไตรจีวรให้แก่ผู้สอบได้เป็นกำลังใจ เรียกกันในสมัยนั้นว่า "เปรียญวังหน้า" ซึ่งปัจจุบันไม่มีแล้ว ปัจจุบันผู้สอบได้ประโยค 1–2 จะได้รับใบ "วุฒิบัตร" รับรองจากสำนักงานแม่กองบาลีสนามหลวง ซึ่งต่างจากผู้สอบได้ในชั้น ป.ธ. 3 ขึ้นไปที่จะได้รับ "ประกาศนียบัตร" เพราะได้รับการตั้งเป็นเปรียญแล้วหลักสูตรการศึกษาพระปริยัติธรรมบาลีในชั้นประโยค 1–2 หลักสูตรการศึกษาพระปริยัติธรรมบาลีในชั้นประโยค 1–2. ในชั้นนี้ แม่กองบาลีสนามหลวงกำหนดวิชาในการศึกษาไว้ 2 วิชา คือวิชาแปลมคธเป็นไทย วิชาแปลมคธเป็นไทย. วิชาแปลมคธเป็นไทย คือ วิชาแปลภาษาบาลีเป็นภาษาไทย ในชั้นนี้กำหนดเป็น แปลโดยพยัญชนะและอรรถ โดยให้ฝึกการแปลภาษาบาลีจากหนังสือ ธมฺมปทฏกถาการศึกษาวิชาแปลมคธเป็นไทย การศึกษาวิชาแปลมคธเป็นไทย. ใช้หนังสืออรรถกถาธรรมบท 4 เล่ม คือ- ธมฺมปทฏฺกถา (ปโม ภาโค - ภาคหนึ่ง) - ธมฺมปทฏฺกถา (ทุติโย ภาโค - ภาคสอง) - ธมฺมปทฏฺกถา (ตติโย ภาโค - ภาคสาม) - ธมฺมปทฏฺกถา (จตุตฺโถ ภาโค - ภาคสี่)การสอบไล่วิชาแปลมคธเป็นไทย การสอบไล่วิชาแปลมคธเป็นไทย. แบ่งข้อสอบในวิชานี้ออกเป็น 2 ชั้นคือ- แปลโดยพยัญชนะ- แปลโดยอรรถะ การตรวจข้อสอบ กำหนดจากเกณฑ์การทำข้อสอบผิด หากผิดมากกว่า 18 คะแนนขึ้นไป ถือว่าตกในวิชานี้- ผิดศัพท์ แปลผิดคำศัพท์ ปรับผิด 2 คะแนน - ผิดสัมพันธ์ ปรับผิด 3 คะแนน - ผิดประโยค แปลเรียงรูปประโยคผิด ประธานและกรรมไม่สอดคล้องกัน ปรับผิด 6 คะแนน (หากผิด 2 ประโยค ถือว่าตก)วิชาบาลีไวยากรณ์ วิชาบาลีไวยากรณ์. ใช้หลักสูตรหนังสือบาลีไวยากรณ์ ของสมเด็จพระมหาสมณเจ้า กรมพระยาวชิรญาณวโรรส จำนวน 4 เล่ม คือ นาม - อัพยยศัพท์- อาขยาต - กิตก์- สมาส - ตัทธิต - สมัาภิธาน - สนธิ การสอบในวิชานี้จะเน้นการจำเป็นหลัก กล่าวคือ ผู้เรียนประโยค 1–2 ต้องท่องหนังสือทั้ง 4 เล่มให้ได้จึงสามารถสอบวิชานี้ผ่านได้หลักเกณฑ์ของผู้มีสิทธิ์สอบไล่ในชั้นประโยค 1–2 หลักเกณฑ์ของผู้มีสิทธิ์สอบไล่ในชั้นประโยค 1–2. พระภิกษุสามเณรที่มีสิทธิ์สอบไล่ในชั้นประโยค 1–2 นี้ ต้องสอบไล่ได้นักธรรมชั้นตรีก่อนจึงจะมีสิทธิ์สอบไล่ในชั้นนี้ได้ผู้สอบไล่ได้ประโยค 1–2 ผู้สอบไล่ได้ประโยค 1–2. ภิกษุสามเณรผู้สอบไล่ได้ในชั้นนี้จะได้รับวุฒิบัตร รับรองจากแม่กองบาลีสนามหลวง โดยมีการจัดพิธีมอบวุฒิบัตรอย่างสมเกียรติ เพื่อเป็นการถวายกำลังใจ</doc>
