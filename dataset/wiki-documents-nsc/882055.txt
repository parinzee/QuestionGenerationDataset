<doc id="882055" url="https://th.wikipedia.org/wiki?curid=882055" title="ตำบลบัวงาม (อำเภอเดชอุดม)">ตำบลบัวงาม (อำเภอเดชอุดม) ตำบลบัวงาม เป็นตำบลที่ตั้งอยู่ทางทิศตะวันออกเฉียงใต้ของอำเภอเดชอุดม จังหวัดอุบลราชธานี ในอดีตเป็นส่วนหนึ่งของตำบลกลาง อำเภอเดชอุดม ต่อมาได้แยกออกมาเป็นตำบลบัวงาม ในปัจจุบัน พื้นที่ของตำบลบัวงามอยู่ภายใต้การรับผิดชอบขององค์การปกครองส่วนท้องถิ่น 2 แห่ง คือ เทศบาลตำบลบัวงาม ซึ่งมีพื้นที่บริหารครอบคลุมชุมชนบ้านบัวงาม, บ้านแสงจันทร์ และบ้านหนองสนม ส่วนพื้นที่นอกเหนือจากนี้จะอยู่ภายใต้การบริหารควบคุมขององค์การบริหารส่วนตำบลบัวงาม ปัจจุบัน ตำบลบัวงามแบ่งหน่วยการปกครองออกเป็น 16 หมู่บ้าน โดยอยู่ในพื้นที่เทศบาลตำบลบัวงาม 7 หมู่บ้าน และองค์การบริหารส่วนตำบลบัวงาม 9 หมู่บ้าน ปัจจุบันมีตำบลบัวงามมีประชากรทั้งสิ้น 12,442 คน หรือ 3,879 ครัวเรือน อาชีพหลักของประชาชน คือ เกษตรกร (ทำนา ทำไร่-สวน และการปศุสัตว์)ประวัติ ประวัติ. เดิมพื้นที่ตำบลบัวงามในปัจจุบันนั้น อยู่ภายใต้การบริหารขององค์การบริหารส่วนตำบลกลาง อำเภอเดชอุดม จังหวัดอุบลราชธานี โดยชุมชนแรกเริ่มที่ถูกก่อตั้งขึ้นในพื้นที่ดังกล่าวนั้นมีอยู่ 2 แห่ง คือ ชุมชนบ้านบัวทอง และชุมชนบ้านหนองสนม ต่อมาในช่วงปลายพุทธทศวรรษ 2490 เริ่มมีผู้คนจากต่างถิ่นอพยพเข้ามาตั้งถิ่นฐานอยู่ในพื้นที่ดังกล่าวมากขึ้น โดยเฉพาะพื้นที่ดอนที่อยู่ทางทิศใต้ของบ้านหนองสนมประมาณ 4 กิโลเมตร ซึ่งมีชื่อเรียกในสมัยนั้นว่า โนนหมากเดือย ต่อมาในภายหลังได้การตั้งเป็น บ้านโนนหมากเดือย ขึ้นโดยเป็นหมู่บ้านฝากที่อยู่ภายในพื้นที่ของหมู่ที่ 2 บ้านหนองสนม ซึ่งขึ้นกับตำบลกลางในขณะนั้น ในปี พ.ศ. 2504 ชุมชนจึงได้รับการแต่งตั้งเป็นหมู่บ้านโดยถูกต้องตามพระราชบัญญัติลักษณะการปกครองท้องถิ่น และได้ตั้งชื่อหมู่บ้านใหม่ว่า บ้านบัวงาม เนื่องจากหมู่บ้านแห่งนี้ตั้งอยู่ระหว่างลำห้วยเล็ก ๆ 2 สาย คือห้วยบัวเหนือ และห้วยบัวใต้ ซึ่งไหลมาบรรจบกันก่อนที่จะไหลลงสู่ลำน้ำโดมใหญ่ ซึ่งมีลักษณะคล้ายดอกบัว จากนั้นชุมชนดังกล่าวได้มีการขยายตัวอย่างต่อเนื่อง ประชาชนจากชุมชนเดิมได้อพยพย้ายออกไปก่อตั้งชุมชนใหม่โดยรอบหลายชุมชน จนกระทั่งในปี พ.ศ. 2522 ได้มีการแยกพื้นที่ทางตะวันออกของตำบลกลางออกมาเพื่อก่อตั้งเป็นตำบลบัวงาม ในระยะแรกนั้น การบริหารจัดการต่างๆจะอยู่ภายใต้การควบคุมของสภาตำบลบัวงามทั้งหมด จนกระทั่งปี พ.ศ. 2537 ได้มีการยกฐานะยกฐานะสภาตำบลบัวงาม เป็นองค์การบริหารส่วนตำบลบัวงาม ตามพระราชบัญญัติสภาตำบลและองค์การบริหารส่วนตำบล พ.ศ. 2537 โดยประกาศกระทรวงมหาดไทย เรื่องการจัดตั้งองค์การบริหารส่วนตำบล วันที่ 16 ธันวาคม 2539 และมีผลใช้บังคับเมื่อวันที่ 23 กุมภาพันธ์ 2540 และมีการยกระดับพื้นที่สุขาภิบาลบัวงามขึ้นเป็นเทศบาลตำบลบัวงาม ตามประกาศกระทรวงมหาดไทย เรื่องการจัดตั้งสุขาภิบาลเป็นเทศบาลตำบล เมื่อวันที่ 20 มกราคม 2537 ประกาศ ราชกิจจานุเบกษา เล่ม 111 ตอนที่ 36 ลงวันที่ 5 พฤษภาคม 2537 เมื่อวันที่ 25 พฤษภาคม 2542 ซึ่งจะมีอำนาจหน้าที่ในการบริหารที่เป็นเอกเทศจากองค์การบริหารส่วนตำบลบัวงามสภาพภูมิศาสตร์ลักษณะที่ตั้ง สภาพภูมิศาสตร์. ลักษณะที่ตั้ง. ตำบลบัวงามตั้งอยู่ทางพื้นที่ตะวันออกเฉียงใต้ของอำเภอเดชอุดม จังหวัดอุบลราชธานี ห่างจากตัวอำเภอเดชอุดม ตามทางหลวงแผ่นดินหมายเลข 2182 (ตอนเดชอุดม – บุณฑริก) ระยะทาง 17 กิโลเมตร มีพื้นที่ทั้งสิ้น 158.7 ตารางกิโลเมตร มีอาณาเขตติดต่อกับตำบลต่างๆ ดังนี้- ทิศเหนือ ติดต่อกับเขตตำบลคำครั่ง อำเภอเดชอุดม และตำบลนาโพธิ์ อำเภอบุณฑริก - ทิศใต้ ติดต่อกับเขตตำบลโสกแสง อำเภอนาจะหลวย - ทิศตะวันออก ติดต่อกับเขตตำบลหนองสะโน และตำบลนาโพธิ์ อำเภอบุณฑริก - ทิศตะวันตก ติดต่อกับเขตตำบลกลาง อำเภอเดชอุดมลักษณะภูมิประเทศ ลักษณะภูมิประเทศ. สภาพพื้นที่ของตำบลบัวงามส่วนใหญ่เป็นที่ราบสูงอุดมสมบูรณ์ มีป่าละเมาะ มีไม้พลวง ไม้เหียง ขึ้นประปรายเป็นแห่งๆ โดยทั่วไป เหมาะสำหรับการทำนาและการเกษตรอื่นๆ ทำให้ในปัจจุบัน พื้นที่ส่วนมากถูกปรับสภาพให้เป็นพื้นที่ในการทำการเกษตรเกือบทั้งหมด มีแหล่งน้ำที่สำคัญทางการเกษตร ได้แก่- ลำห้วยแสนคำ ไหลผ่านพื้นที่ทางตอนเหนือของตำบล ครอบคลุมพื้นที่ราบระหว่างหมู่บ้านแสงจันทร์และบ้านหนองสนม - ลำห้วยหินสิ่ว ไหลผ่านพื้นที่ทางตอนเหนือของตำบล และเป็นเขตแดนธรรมชาติระหว่างตำบลบัวงาม และตำบลคำครั่ง อำเภอเดชอุดม - ลำห้วยบัวเหนือ ไหลผ่านพื้นที่ทางตอนกลางของตำบล บริเวณพื้นที่ของหมู่บ้านบัวงาม - ลำห้วยบัวใต้ ไหลผ่านพื้นที่ราบทางตอนใต้ของตำบล ระหว่างหมู่บ้านบัวงาม หมู่บ้านนาเลิง หมู่บ้านบัวทอง หมู่บ้านหนองแวง หมู่บ้านโนนแฝก และไปบรรจบกับลำห้วยบัวเหนือบริเวณหมู่บ้านบัวทอง และไหลลงสู่ลำโดมใหญ่ในเขตพื้นที่ตำบลกลาง - อ่างเก็บน้ำห้วยบัวเหนือลักษณะภูมิอากาศ ลักษณะภูมิอากาศ. ลักษณะภูมิอากาศของตำบลบัวงามนั้นหากอาศัยเกณฑ์การแบ่งเขตภูมิอากาศแบบเคิปเปน (Köppen climate classification) จะถูกจัดอยู่ในภูมิอากาศแบบทุ่งหญ้าสะวันนา เช่นเดียวกันพื้นที่อื่นๆทางตอนบนของประเทศไทย โดยมีฤดูกาล 3 ฤดู ได้แก่- ฤดูร้อน – ช่วงระยะเวลาตั้งแต่เดือนกุมภาพันธ์ ถึง เดือนเมษายน - ฤดูฝน – ช่วงระยะเวลาตั้งแต่เดือนพฤษภาคม ถึง เดือนตุลาคม - ฤดูหนาว – ช่วงระยะเวลาตั้งแต่เดือนพฤศจิกายน ถึง เดือนมกราคมเขตการปกครองและประชากร เขตการปกครองและประชากร. พื้นที่ตำบลบัวงามปัจจุบันแบ่งการปกครองออกเป็น 17 ชุมชน โดยอยู่ภายใต้การดูแลรับผิดชอบขององค์การปกครองส่วนท้องถิ่น 2 แห่ง คือ เทศบาลตำบลบัวงาม และองค์การบริหารส่วนตำบลบัวงาม โดยพื้นที่ที่อยู่ภายใต้การควบคุมบริหารของเทศบาลตำบลบัวงาม ได้แก่ พื้นที่ส่วนใหญ่ของชุมชนบ้านบัวงาม ชุมชนบ้านหนองสนม และพื้นที่ทั้งหมดของชุมชนบ้านแสงจันทร์ ส่วนพื้นที่ที่เหลือนทั้งหมดนั้นอยู่ภายใต้การบริการจัดการขององค์การบริหารส่วนตำบลบัวงาม อย่างไรก็ตาม ในช่วงแรกของการก่อตั้งเทศบาลตำบลบัวงาม หรือประมาณปี พ.ศ. 2537 – 2547 นั้น พื้นที่ของเทศบาลตำบลบัวงามนั้นจะครอบคลุมเพียงแค่ชุมชนบ้านแสงจันทร์และบางสาวนของชุมชนบ้านบัวงามเท่านั้น ต่อมาได้มีการประกาศเปลี่ยนขนาดเทศบาลดังกล่าวจากขนาดเล็ก เป็นเทศบาลขนาดกลาง เมื่อวันที่ 26 สิงหาคม 2547 โดยการถ่ายโอนพื้นที่ชุมชนบ้านหนองสนมบางส่วนให้ขึ้นต่อเทศบาลตำบลบัวงาม ในปัจจุบัน การการแบ่งพื้นที่ปกครองภายในตำบลบัวงามขององค์การปกครองส่วนท้องถิ่นทั้ง 2 หน่วยงาน มีรายละเอียดดังต่อไปนี้ ทั้งนี้ การกระจายตัวของประชากรในพื้นที่ตำบลบัวงามนั้น พบว่าประชากรเกือบร้อยละ 60 นั้นอยู่ในเขตเทศบาลตำบลบัวงาม ซึ่งมีพื้นที่เพียง 8.7 ตารางกิโลเมตร หรือประมาณร้อยละ 5 ของพื้นที่ทั้งตำบล ส่วนพื้นที่ที่อยู่นอกเขตเทศบาลตำบลบัวงามนั้นมีการกระจายตัวของประชากรเบาบางเพียง 36.16 คนต่อตารางกิโลเมตร ข้อมูลสัดส่วนประชากรในพื้นที่เทศบาลตำบลบัวงามกับองค์การบริหารส่วนตำบลบัวงามในแต่ละปี ดังแสดงในตาราง- อ้างอิง: กรมการปกครอง กระทรวงมหาดไทยการคมนาคมขนส่งเส้นทางคมนาคมภายในตำบล การคมนาคมขนส่ง. เส้นทางคมนาคมภายในตำบล. การคมนาคมขนส่งทั้งภายในตำบลและระหว่างตำบลของตำบลบัวงามนั้น จะใช้การคมนาคมทางบกเป็นหลัก เส้นทางคมนาคมขนส่งทางบกที่สำคัญภายในตำบลบัวงาม ได้แก่- ทางหลวงแผ่นดินหมายเลข 2182 – เป็นเส้นทางคมนาคมหลักของตำบล หรือเรียกกันอีกชื่อ ถนนเดชอุดม – บุณฑริก พาดผ่านชุมชนทางตอนเหนือของตำบล ได้แก่ ชุมชนบ้านดอนชี ชุมชนบ้านอุดมชาติ และชุมชนบ้านหนองสนม ระยะทางรวมภายในตำบลประมาณ 9.94 กิโลเมตร - ถนนประชาสามัคคี – เป็นทางหลวงท้องถิ่นที่ตัดผ่านบริเวณตอนกลางของตำบลในแนวเหนือ – ใต้ เริ่มต้นจากชุมชนบ้านหนองสนม ผ่านชุมชนบ้านแสงจันทร์ ชุมชนบ้านบัวงาม และสิ้นสุดที่ชุมชนบ้านราษฎร์สามัคคี ระยะทางรวมทั้งสิ้น 10.21 กิโลเมตร - ถนนบูรพา – เป็นทางหลวงท้องถิ่นที่เชื่อมต่อระหว่างชุมชนบ้านบัวงามกับชุมชนบ้านหนองแวงและชุมชนบ้านโนนแฝกที่อยู่ทางตอนใต้ของตำบล อีกทั้งยังเป็นเส้นทางเชื่อมต่อระหว่างตำบลบัวงาม กับตำบลหนองสะโน อำเภอบุณฑริก ที่อยู่ทางด้านทิศตะวันออก ระยะทางรวมภายในตำบลประมาณ 9.50 กิโลเมตร - ถนนสายชุมชนบ้านดอนชี - ชุมชนบ้านบัวทอง – เป็นถนนอยู่ภายใต้การดูแลขององค์การบริหารส่วนตำบลบัวงาม ตัดผ่านพื้นที่ทางตะวันตกของตำบลในแนวเหนือ – ใต้ เริ่มจากชุมชนบ้านดอนชี ตัดผ่านชุมชนบ้านโคกพัฒนา และไปสิ้นสุดที่ชุมชนบ้านบัวทอง ระยะทางรวมทั้งสิ้น 7.00 กิโลเมตรรถยนตร์รถโดยสารประจำทางสถานที่สำคัญโรงเรียน สถานที่สำคัญ. โรงเรียน. ในปัจจุบัน ตำบลบัวงามมีสถานศึกษาทั้งสิ้น 16 แห่ง แบ่งเป็นศูนย์พัฒนาเด็กก่อนวัยเรียน 8 แห่ง, โรงเรียนระดับประถมศึกษา 7 แห่ง และโรงเรียนระดับมัธยมศึกษา 1 แห่ง ได้แก่สถาบันและองค์กรทางศาสนา สถาบันและองค์กรทางศาสนา. ในปัจจุบันตำบลบัวงามมีวัดจำนวน 11 แห่ง และสำนักสงฆ์อีก 1 แห่ง ได้แก่- วัดจันทร์ทุมมาวาส ตั้งอยู่ในเขตชุมชนหมู่ที่ 1 บ้านบัวงาม เป็นสถานที่สำหรับการจัดงานประเพณีหรือกิจกรรมที่เกี่ยวเนื่องกับศาสนาของประชาชนในชุมชนบ้านบัวงามและบ้านแสงจันทร์ - วัดบ้านหนองสนม ตั้งอยู่ในเขตชุมชนหมู่ที่ 2 บ้านหนองสนม - วัดบ้านโนนแฝก ตั้งอยู่ในเขตชุมชนหมู่ที่ 5 บ้านโนนแฝก เป็นสถานที่สำหรับการจัดงานประเพณีหรือกิจกรรมที่เกี่ยวเนื่องกับศาสนาของประชาชนในชุมชนบ้านโนนแฝกและบ้านหนองแวง - วัดบ้านนาเลิง ตั้งอยู่ในเขตชุมชนหมู่ที่ 6 บ้านนาเลิง - วัดบ้านดอนชี ตั้งอยู่ในเขตชุมชนหมู่ที่ 7 บ้านดอนชี- วัดบ้านราษฎร์สามัคคี ตั้งอยู่ในเขตชุมชนหมู่ที่ 8 บ้านราษฎร์สามัคคี - วัดบ้านบัวทอง ตั้งอยู่ในเขตชุมชนหมู่ที่ 9 บ้านบัวทอง - วัดบ้านโคกพัฒนา ตั้งอยู่ในเขตชุมชนหมู่ที่ 11 บ้านโคกพัฒนา - วัดบ้านอุดมชาติ ตั้งอยู่ในเขตชุมชนหมู่ที่ 12 บ้านอุดมชาติ - วัดบ้านดอนชีปทุมมาวาส ตั้งอยู่ในเขตชุมชนหมู่ที่ 16 บ้านดอนชีใน - วัดป่าดวงแก้วเจริญธรรม ตั้งอยู่ในเขตชุมชนหมู่ที่ 3 บ้านบัวงาม - สำนักสงฆ์โนนหนองเม็ก ตั้งอยู่ในเขตชุมชนหมู่ที่ 5 บ้านโนนแฝก - สำนักสงฆ์สุปฏิปันโนตามรอยพระศาสดา ตั้งอยู่ในเขตชุมชนหมู่ที่ 2 บ้านหนองสนม - ที่พักสงฆ์อภิญญาทรงธรรม ตั้งอยู่ในเขตชุมชนหมู่ที่ 11 บ้านโคกพัฒนาหน่วยงานราชการหน่วยงานราชการ. - สำนักงานเทศบาลตำบลบัวงาม – เลขที่ 1 หมู่ที่ 1ถนนประชาสามัคคี ตำบลบัวงาม อำเภอเดชอุดม จังหวัดอุบลราชธานี - องค์การบริหารส่วนตำบลบัวงาม – ถนนเดชอุดม – บุณฑริก หมู่ที่ 7 ตำบลบัวงาม อำเภอเดชอุดม จังหวัดอุบลราชธานีวัฒนธรรมประเพณีศิลปะหัตถกรรมงานประเพณีเศรษฐกิจบุคคลผู้มีชื่อเสียง</doc>
