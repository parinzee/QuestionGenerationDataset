<doc id="937897" url="https://th.wikipedia.org/wiki?curid=937897" title="ธานอส">ธานอส ธานอส (Thanos) เป็นตัวละครจากหนังสือการ์ตูนตัวหนึ่งของมาร์เวลคอมิกส์ เป็นที่รู้จักกันดีในฐานะมหาวายร้ายผู้สร้างความปั่นป่วนไปทั่วจักรวาลมาร์เวล ด้วยถุงมือที่รวบรวมอัญมณีอินฟินิตี้ทั้ง 6 เม็ด จนมีพลังเยี่ยงพระเจ้า ในอีเวนท์ อินฟินิตี้ กอนเล็ท และ อินฟินิตี้ วอร์ นอกจากจะเป็นวายร้ายในการ์ตูนแล้ว ธานอสยังเตรียมเป็นวายร้ายหลักที่ยากจะต่อกรในภาพยนตร์เรื่อง ที่ต้องต่อสู้กับเหล่าฮีโร่อีก 23 ตัวละคร หลังจากเคยปรากฎตัวมาแล้วในฉากกลางเครดิตของ ดิ อเวนเจอร์ส และ ท้ายเครดิตของ รวมถึงในเรื่อง รวมพันธุ์นักสู้พิทักษ์จักรวาล อีกด้วย โดยในฉบับภาพยนตร์แสดงและให้เสียงพากย์โดย จอช โบรลิน (2014-ปัจจุบัน)ความเป็นมา ความเป็นมา. จิม สตาร์ลิน คิดค้นตัวละครนี้ขึ้นมาในระหว่างที่เรียนวิชาจิตวิทยาในมหาวิทยาลัย และได้อิทธิพลมาจากตัวละครวายร้ายของดีซี คอมิกส์อย่าง Darkseid ในส่วนของชื่อ จิม สตาร์ลิน ได้แรงบัลดาลใจมาจากชื่อของเทพปกรณัมกรีกอย่าง ธานาทอส และ อีรอส จนเกิดเป็นคำว่า ธานอสประวัติตามท้องเรื่องประวัติตามท้องเรื่อง. - จุดเริ่มต้นการเป็นตัวร้าย สมัยโบราณกาล ชาว Eternal ได้ทำสงครามกันเองในสิ่งที่ตัวเองยึดมั่นระหว่าง อูรานอส พี่ชายผู้ชอบสงคราม และ โครนอส น้องชายผู้รักสงบ ในที่สุดโครนอสก็เป็นผู้ชนะและได้พบรักกับ ไดอาน่า พวกเขามีบุตรด้วยกัน 2 คน หนึ่งในนั้นก็คือ เอ’ลาร์ส เมื่อเติบโตขึ้นเขาได้เดินทางมายัง ดาวไททัน ดวงจันทร์ของดาวเสาร์ที่นั่นเขาพบกับซากอารยธรรมที่เคยรุ่งเรืองมาก่อน และเขาก็ได้พบกับ ซุย-ซาน สาวชาวไททันผู้รอดชีวิต เขาได้แต่งงานและเริ่มสร้างอารยธรรมบนดาวไททัน ขึ้นใหม่ เอ’ลาร์สจึงได้รับตำแหน่งเป็นผู้นำแห่งชาวไททั่น เวลาผ่านไป เขาและซุยซานได้ให้กำเนิดบุตรชายสองคน คนแรกคือ อีรอส และคนที่สอง คือ ธานอส ทันทีที่ผู้เป็นแม่ได้เห็นหน้าธานอส เธอกลับคลั่งเสียสติ พยายามจะฆ่าลูกเธอ เธอบอกว่านี่ไม่ใช่ลูกของเธอแต่เป็นสัตว์ประหลาด และยังบอกอีกว่าเธอเห็นความตายในดวงตาของเด็กน้อย- จุดเริ่มต้นอินฟินิตี้ วอร์</doc>
