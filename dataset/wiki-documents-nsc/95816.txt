<doc id="95816" url="https://th.wikipedia.org/wiki?curid=95816" title="ชิบะ (เมือง)">ชิบะ (เมือง) นครชิบะ () เป็นเมืองเอกของจังหวัดชิบะ ประเทศญี่ปุ่น อยู่ห่างจากศูนย์กลางของกรุงโตเกียวไปทางตะวันตกเฉียงใต้ราว 40 กิโลเมตร นครชิบะได้รับสถานะเป็น นครโดยรัฐบัญญัติ ในปี ค.ศ. 1992 ชิบะเป็นหนึ่งในเมืองท่าหลักของภาคคันโต ซึ่งท่าเรือน้ำลึกของชิบะนี้ เป็นหนึ่งในท่าเรือที่มีการขนถ่ายสินค้ามากที่สุดท่าเรือหนึ่งของประเทศ เนื่องตลอดแนวชายฝั่งของจังหวัดชิบะนี้ เป็นที่ตั้งของโรงงานอุตสาหกรรมและโกดังสินค้ามากมาย รถไฟฟ้าโมโนเรลนครชิบะ เป็นรถไฟโมโนเรลที่มีความยาวที่สุดในโลก ซึ่งเส้นทางของรถไฟฟ้าพาดผ่านสถานที่ๆมีชื่อเสียงหลายสถานที่ อาทิ สุสานหอยคะโซะริ ซึ่งเป็นสุสานหอยที่มีขนาดใหญ่ที่สุดในโลกด้วยพื้นที่กว่า 134,000 ตร.ม. หรือผ่านหาดอินะเงะซึ่งเป็นชายหาดเทียมแห่งแรกและยาวที่สุดของญี่ปุ่น ชื่อ "ชิบะ" ในภาษาญี่ปุ่นนั้น มาจาก 2 ตัวอักษรคันจิของจีน ตัวแรกคือ 千 มีความหมายว่า "พัน" และ 葉 มีความหมายว่า "ใบไม้" ดังนั้นจึงมีความหมายว่า "ใบไม้พันใบ" โดยในปี ค.ศ. 1873 มีการจัดตั้งจังหวัดขึ้น และชื่อของนครชิบะนี้ก็ถูกใช้เป็นชื่อของจังหวัดตั้งแต่แรกเริ่มประวัติศาสตร์ยุคเอะโดะ ประวัติศาสตร์. ยุคเอะโดะ. ในยุคเอะโดะ ตระกูลโอะยุมิ, ตระกูลโมะริกะวะ และ ตระกูลซะกุระ ได้ร่วมกันปกครองที่เป็นพื้นที่เขตเมืองในปัจจุบัน แต่ก็มีพื้นที่ส่วนหนึ่งที่ขึ้นตรงกับรัฐบาลกลาง โทะกุงะวะ บะกุฟุ ตระกูลโอะยุมิ ได้ปกครองและรักษาฐานอำนาจของตนเองอย่างมั่นคง ในทางตรงข้าม ฝ่ายตระกูลซะกุระ ได้มีการแย่งชิงผลัดเปลี่ยนอำนาจอยู่บ่อยครั้ง จนในที่สุดดินแดนของตระกูลซะกุระก็ถูกตระกูลฮตตะเข้าปกครอง และในที่สุด ชิบะ ก็หลายเป็นหนึ่งในที่มั่นของรัฐบาลโชกุน ที่เรียกว่า ชุกุบะ (宿場)ยุคใหม่ ยุคใหม่. ใน ค.ศ. 1868 เกิดการปฏิรูปเมจิ ระบอบโชกุนล่มสลาย และอำนาจสูงสุดหวนกลับคืนสู่องค์จักรพรรดิ ชิบะกลายเป็นเมืองศูนย์กลางของกลางเมือง, การคมนาคม และวัฒนธรรมของพื้นที่ในแถบนี้ ทั้งที่เริ่มแรก ชิบะเป็นเพียงตำบลที่เกิดจากหลายๆหมู่บ้านมารวมกัน การเจริญเติบโตของชิบะดำเนินไปเรื่องๆจนถึงปี 1944 ในช่วงสงครามโลกครั้งที่สอง ที่ชอบะกลายเป็นศูนย์กลางทางด้านการผลิตยุทโธปกรณ์และยุทธปัจจัย ซึ่งนี่ก็เป็นสาเหตุให้ชิบะ ตกเป็นหนึ่งในเป้าหมายในการทิ้งระเบิดของสหรัฐอเมริกา เมื่อสงครามสิ้นสุด ชิบะทั้งเมืองถูกทำลายเกือบหมด อย่างไรก็ตาม ภายหลังสงคราม มีการการส่งเสริมอุตสาหกรรมขนานใหญ่และนำไปสู่การจัดตั้ง เขตอุตสาหกรรมเคโย ก็ทำให้เมืองชิบะไดรับสถานะเป็น เมืองโดยข้อบังคับ ในปี 1992ภูมิอากาศเขตการปกครองการคมนาคมการคมนาคม. - อากาศ - ท่าอากาศยานนานาชาตินะริตะ - ท่าอากาศยานนานาชาติโตเกียว เป็นสองสนามบินที่อยู่ใกล้ที่สุด- รถไฟระหว่างเมือง โดย ตะวันออก - สายหลักโซบุ - สายนะริตะ - สายโซะโตะโบะ - สายอุชิโบ - รถไฟภายในเมือง โดย โมโนเรลนครชิบะ - สาย 1 : 6 สถานี - สาย 2 : 13 สถานี หมายเหตุ; ใช้สถานีร่วมกันหนึ่งสถานีที่ สถานีรถไฟชิบะ- ถนน - ทางด่วนฮิงะชิ–คันโต (สู่ โตเกียว, นะริตะ และ คะชิมะ) - ทางด่วนทะเตะยะมะ (สู่ คิซะระซุ)</doc>
