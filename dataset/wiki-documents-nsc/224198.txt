<doc id="224198" url="https://th.wikipedia.org/wiki?curid=224198" title="ศึกด่านเฮาโลก๋วน">ศึกด่านเฮาโลก๋วน ศึกด่านเฮาโลก๋วน หรือ ศึกประตูหูเหลา (Battle of Hulao Gate) เป็นสงครามในสมัยสามก๊กที่เกิดขึ้นเมื่อปี ค.ศ. 190 (พ.ศ. 733) 6 ปีให้หลังจากสงครามปราบกบฏโพกผ้าเหลือง เป้าหมายของศึกครั้งนี้คือการโค่นอำนาจของจอมทรราชตั๋งโต๊ะในสามก๊กเบื้องหลัง ในสามก๊ก. เบื้องหลัง. เนื้อหาหลักดูที่ ศึกปราบตั๋งโต๊ะ ในปี ค.ศ. 190 (พ.ศ. 733) ตั๋งโต๊ะเดินทางมาที่เมืองลกเอี๋ยงเมืองหลวงของราชวงศ์ฮั่นตะวันออก เพื่อเข้าควบคุมราชสำนัก ทำให้โจโฉไม่พอใจ จึงได้ติดต่อผู้นำทางการทหารคนอื่นให้กลับมารวมตัวกันอีกครั้ง โดยให้อ้วนเสี้ยว เพื่อนสนิทในวัยเด็กของโจโฉเป็นหัวหน้ากองทัพผสม กองทัพผสมรบครั้งแรกที่ด่านเฮาโลก๋วนซึ่งห่างจากเมืองลกเอี๋ยง 50 ลี้ มีผู้รักษาด่านนี้คือฮัวหยง ในชั้นแรกกองทัพผสมไม่สามารถหักเอาด่านเฮาโลก๋วนได้ ฮัวหยงทำการต้านทานกองทัพผสมอย่างเข้มแข็งและสามารถตัดศีรษะแม่ทัพฝ่าตรงข้ามได้หลายคน กวนอูซึ่งขณะนั้นทำหน้าที่ติดตามเล่าปี่ในสังกัดของแม่ทัพกองซุนจ้านจึงได้ขันอาสาแม่ทัพใหญ่อ้วนเสี้ยวออกรบกับฮัวหยง และสามารถตัดศีรษะฮัวหยงได้อย่างรวดเร็วขนาดเหล้ายังไม่ทันหายอุ่น นับเป็นชัยชนะครั้งแรกที่สำคัญยิ่งต่อกองทัพผสมต่อต้านตั๋งโต๊ะ และกวนอูได้รับการชื่นชมและต้อนรับจากบรรดาแม่ทัพหลังการรบ หลังการรบ. หลังจากการตายของฮัวหยง ตั๋งโต๊ะจึงนำทหาร 150,000 คนออกรบโดยมีลิโป้ ลิยู ฯลฯ เป็นรองแม่ทัพและเคลื่อนทัพมาที่ประตูหูเหลาที่ตั้งอยู่ทางตะวันออก พร้อมกับส่งทหาร 50,000 คนที่คุมไปโดยลิฉุยและกุยกีเข้าไปที่ด่านเพื่อเสริมความแข็งแกร่ง ภายหลังทางกองทัพผสมได้ส่งแม่ทัพออกไปรบทั้งหมด 8 คนเช่นอองของ,เปาสิ้น,โตเกี๋ยมและกองซุนจ้านเป็นต้นแต่ปรากฏว่าพ่ายแพ้ 6 คนตายในที่รบเหลือกลับมาแค่โตเกี๋ยมและกองซุนจ้านและพี่น้องร่วมสาบานในสวนท้อทั้ง 3 คนคือเล่าปี่,กวนอูและเตียวหุยได้อาสาออกรบสู้ กับลิโป้จนในที่สุดลิโป้สู้ทั้ง3ไม่ไหวได้ขี่ม้าเซ็กเธาว์ล่าถอยกลับเข้าด่านเฮาโลก๋วนไปหลังจากนั้นตั๋งโต๊ะได้ปรึกษากับลิยูซึ่งเป็นกุนซือและลูกเขยของตั๋งโต๊ะ ลิยูจึงเสนอแผนให้กับพ่อตาของตัวเองว่าควรย้ายเมืองหลวงกลับไปที่ฉางอันซึ่งเป็นเมืองหลวงเก่าของราชวงศ์ฮั่นหลังจากนั้นกองทัพผสมได้สลายตัวไป อย่างถาวร</doc>
