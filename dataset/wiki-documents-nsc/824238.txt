<doc id="824238" url="https://th.wikipedia.org/wiki?curid=824238" title="ชลรัศมี งาทวีสุข">ชลรัศมี งาทวีสุข พันตรีหญิงชลรัศมี งาทวีสุข หรือ ทิพย์ ผู้ประกาศข่าวและพิธีกรรายการ สถานีวิทยุโทรทัศน์กองทัพบก ผู้ดำเนินรายการข่าว เช้านี้ประเทศไทย ออกอากาศทุกวันจันทร์-ถึงศุกร์ เวลา 7.00-8.00 น.ทางสถานีวิทยุโทรทัศน์กองทัพบก และยังเป็นผู้ดำเนินรายการคุยยกบ้าน ออกอากาศทุกวันอาทิตย์ เวลา 10.30-11.10 น. และรายการชลรัศมีกับวีไอพี ออกอากาศทุกวันนักขัตฤกษ์ เวลา 9.20-9.50 น.ทางสถานีวิทยุโทรทัศน์กองทัพบก ชลรัศมี งาทวีสุขยังเป็นผู้ดำเนินรายการเดินหน้าประเทศไทย ออกอากาศทางโทรทัศน์รวมการเฉพาะกิจแห่งประเทศไทย เวลา 18:00 – 18:15 น.ของทุกวัน, รายการมองรัฐสภา ออกอากาศทางสถานีวิทยุโทรทัศน์รัฐสภา ทุกวันอังคาร เวลา 9.00-10.00 น.ประวัติ ประวัติ. ชลรัศมี งาทวีสุข เกิดเมื่อวันที่ 10 พฤศจิกายน 2524 ปีระกา เป็นบุตรสาวของนายชาญชัย งาทวีสุข และนางมณฑารักษ์ งาทวีสุข เริ่มต้นการศึกษาในระดับประถมศึกษาและมัธยมศึกษาตอนต้นที่โรงเรียนเขมะสิริอนุสสรณ์ กรุงเทพ ศึกษาต่อระดับมัธยมปลาย จนจบมัธยมปีที่ 6 ที่โรงเรียนเตรียมอุดมศึกษา จากนั้นเข้าศึกษาต่อยังคณะนิเทศศาสตร์ จุฬาลงกรณ์มหาวิทยาลัย ในสาขาการสื่อสารมวลชน (วิทยุและโทรทัศน์) ระหว่างเป็นนิสิตคณะนิเทศศาสตร์ ชลรัศมี งาทวีสุขเข้าร่วมกิจกรรมของมหาวิทยาลัยมากมาย ไม่ว่าจะเป็นพิธีกรงานฟุตบอลประเพณี, เล่นละครเวทีประจำปีของคณะ นอกจากนี้ยังเข้าร่วมประกวดกุลบุตร-กุลธิดากาชาด ประจำปี 2543 และคว้าตำแหน่งกุลธิดากาชาด สภากาชาดไทยในครั้งนั้นด้วย ขณะที่ ชลรัศมี งาทวีสุข เรียนอยู่ปี 4 มีโอกาสลงไปทำข่าวภาคสนามรายงานบรรยากาศการเลือกตั้งทั่วไปผ่านทางสถานีวิทยุจุฬา และเข้าฝึกงานที่สถานีโทรทัศน์ไอทีวี เมื่อสถานีวิทยุโทรทัศน์กองทัพบกเปิดรับสมัครผู้ประกาศข่าว ชลรัศมี งาทวีสุข จึงได้ยื่นใบสมัครและเริ่มต้นการเป็นผู้ประกาศข่าวที่นี่ ปี 2545 ชลรัศมี งาทวีสุขเริ่มงานในฐานะผู้สื่อข่าวประจำสายราชสำนักของ ททบ.5 ก่อนย้ายไปทำหน้าที่ผู้สื่อข่าวสายเศรษฐกิจ และจัดรายการ “เข็มทิศเศรษฐกิจ” ต่อมาชลรัศมี งาทวีสุข ลาสถานีวิทยุโทรทัศน์กองทัพบกไปศึกษาต่อด้านสื่อสารมวลชนระหว่างประเทศที่มหาวิทยาลัยลีดส์ (University of Leeds) ประเทศอังกฤษพร้อมกับคว้าปริญญาโท (เกียรตินิยม) ในปี 2550 กลับมาทำหน้าที่ผู้ประกาศข่าวและผู้ดำเนินรายการวิเคราะห์ข่าวรูปแบบใหม่ที่กระชับสั้น เข้าใจง่ายในรายการ 'จับประเด็นข่าวร้อน' ช่วง 22.00 น. จันทร์-ศุกร์ ทาง สถานีวิทยุโทรทัศน์กองทัพบก ชลรัศมี งาทวีสุข เริ่มต้นอาชีพการงานในเครื่องแบบทหาร ด้วยการสมัครเข้ารับราชการ ประดับยศร้อยตรีเมื่อปี พ.ศ. 2551 ได้รับการเลื่อนชั้น ปรับยศมาตามลำดับ จนกระทั่งขึ้นเป็นพันตรีหญิงชลรัศมี งาทวีสุข หรือ “ผู้พันทิพย์” ในปี 2558กรณีทัวร์ฮาวาย กรณีทัวร์ฮาวาย. ชลรัศมีเป็นที่กล่าวถึงในสังคมในช่วงปลายเดือนกันยายนถึงต้นเดือนตุลาคม พ.ศ. 2559 ซึ่งมีการเปิดเผยข้อมูลจากผู้ใช้สังคมออนไลน์ฝ่ายตรงข้ามรัฐบาลซึ่งมีพลเอกประยุทธ์ จันทร์โอชา เป็นนายกรัฐมนตรีว่าชลรัศมีมีชื่อปรากฏในคณะที่เดินทางไปกับคณะของพลเอกประวิตร วงษ์สุวรรณ รองนายกรัฐมนตรีและรัฐมนตรีว่าการกระทรวงกลาโหม ที่เดินทางไปร่วมประชุมรัฐมนตรีกลาโหมอาเซียน-สหรัฐ อย่างไม่เป็นทางการ (ASEAN-US Defense Informal Meeting) เมื่อวันที่ 29 กันยายน - 1 ตุลาคม พ.ศ. 2559 ณ รัฐฮาวาย สหรัฐอเมริกา ซึ่งหลังจากการเปิดเผยข้อมูลดังกล่าว ชลรัศมีออกมาตอบโต้ในเฟซบุ๊กส่วนตัวเมื่อวันที่ 4 ตุลาคม พ.ศ. 2559 โดยแชร์ภาพประชาสัมพันธ์รายการ เช้านี้ประเทศไทย เมื่อวันที่ 30 กันยายน พ.ศ. 2559 และกล่าวว่าในวันนั้นเธอยังคงดำเนินรายการร่วมกับ วิทย์ สิทธิเวคินตามปกติ รวมถึงมีกรณีที่ผู้ใช้สังคมออนไลน์ตั้งข้อสังเกตกรณีคลิปวีดีโอย้อนหลังของรายการเช้านี้ประเทศไทย ประจำวันที่ 30 กันยายน พ.ศ. 2559 ที่มีการอัปโหลดผ่านช่องยูทูบของทางรายการฯ ว่าอัปโหลดเมื่อวันที่ 29 กันยายน พ.ศ. 2559 ซึ่งภายหลังทางตัวแทนผู้บริหารของ ททบ. ได้ไปแจ้งความกับกองบังคับการปราบปรามการกระทำความผิดเกี่ยวกับอาชญากรรมทางเทคโนโลยี (บก.ปอท.) เพื่อให้ดำเนินการในกรณีนี้ และชี้แจงว่าชลรัศมีจัดรายการในช่วงวันที่ 29-30 กันยายน ตามปกติ รวมถึงชี้แจงขั้นตอนการผลิตรายการสดของ ททบ. ว่ามีขั้นตอนหลายอย่าง เช่น มีการประชุมกองบรรณาธิการในช่วงเย็นเพื่อกำหนดประเด็นข่าวที่จะนำเสนอ จึงเป็นไปไม่ได้ที่ชลรัศมีจะเดินทางไปกับคณะดังกล่าวหลังจากดำเนินรายการเสร็จ นอกจากนี้ยังมีการให้ข้อมูลว่าการอัปโหลดวีดีโอต่างๆบนยูทูบ จะลงเวลาเป็นโซนเวลาสากลเชิงพิกัด ซึ่งทำให้การแสดงวันที่อัปโหลดต่างกันรางวัลและประกาศเกียรติคุณ รางวัลและประกาศเกียรติคุณ. ด้านสาธารณกุศล- รับพระราชทานโล่เกียรติคุณจากสมเด็จพระบรมโอรสาธิราชฯ สยามมกุฎราชกุมาร เนื่องในวันมหิดล คณะแพทยศาสตร์ศิริราชพยาบาล มหาวิทยาลัยมหิดล : 24 กันยายน 2557, 24 กันยายน 2558, 24 กันยายน 2559 - ได้รับตำแหน่ง “กุลบุตร-กุลธิดา สภากาชาดไทยประจำปี 2543” เข้ารับพระราชทานโล่รางวัลจากสมเด็จพระเทพรัตนราชสุดา สยามบรมราชกุมารี : ปี 2543 - ได้รับพระราชทาน “เหรียญที่ระลึก” ในงานชุมนุมกาชาดครั้งที่ 10 จากสมเด็จพระเทพรัตนราชสุดาฯ สยามบรมราชกุมารี : 25 กรกฎาคม ปี 2554 - ได้รับพระราชทาน “เหรียญกาชาดสมนาคุณชั้น3” จากพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ : 15 ตุลาคม ปี 2553 - รับพระราชทานของที่ระลึกจากสมเด็จพระเทพรัตนราชสุดาฯ สยามบรมราชกุมารี ในงานเฉลิมพระเกียรติ สมเด็จพระมหิตลาธิเบศร อดุลยเดชวิกรม พระบรมราชชนก : 5 กันยายน 2557 - รับประทานโล่เกียรติคุณจากทูลกระหม่อมหญิงอุบลรัตนราชกัญญา สิริวัฒนาพรรณวดี “ชาวพุทธตัวอย่าง” ในโครงการ “หนึ่งใจ…ให้ธรรมะ” : ปี 2556 ด้านวิชาชีพ- รางวัลสมาคมผู้สื่อข่าวและช่างภาพอาชญากรรมแห่งประเทศไทย จัดพิธีมอบโล่รางวัลเชิดชูเกียรติ “ต้นแบบผู้พิทักษ์สันติราษฎร์” (7 พฤษภาคม 2560) - รางวัลผู้ประกาศข่าวหรือพิธีกรรายการข่าวหญิง ที่สุดแห่งปี 2016 “ดาราเดลี่ 2016 Daradaily The Great Awards ครั้งที่ 6”: รายการเช้านี้ประเทศไทย ช่อง 5 - รางวัลเทพทองครั้งที่ 14 ประจำปี 2555 ด้านวิทยุโทรทัศน์ : วันที่ 23 เมษายน ปี 2556 - รายการ “คุยยกบ้าน” ช่อง 5 ได้รับการคัดเลือกเป็น “สื่อส่งเสริมสถาบันครอบครัว” เนื่องในโอกาสวันแห่งครอบครัว ประจำปี 2559 จากกระทรวงการพัฒนาสังคมและความมั่นคงของมนุษย์ : ปี 2559 - รางวัลเมขลาดีเด่นยอดนิยม รางวัลพิธีกรข่าวเพื่อสังคมดีเด่นยอดนิยม ประจำปี 2555 ครั้งที่ 25 : ปี 2555 - รางวัลเกียรติยศเชิดชูเกียรติ ดาวเมขลา ประจำปี 2557 ผู้ประกาศข่าวหญิงสร้างสรรค์สังคมดีเด่นแห่งปี รายการข่าว 5 หน้า 1 ททบ. 5 : ปี 2557 - MAYA AWARDS มายามหาชน พิธีกรหญิงดีเด่น ขวัญใจมหาชน : วันพุธที่ 9 กันยายน ปี 2558 - โล่เชิดชูเกียรติ “สื่อส่งเสริมสถาบันครอบครัว ประจำปี 2559” ในงานวันแห่งครอบครัว ประจำปี 2559 : วันที่ 7-8 เมษายน ปี 2559 - รางวัล “สยามจารึก” แห่งปี 2559 ณ หอประชุมกองทัพอากาศ : วันพุธที่ 25 พฤษภาคม ปี 2559 ชลรัศมี วงษ์พัฒน์- ดาราเดลี่ 2016 Daradaily The Great Awards ครั้งที่ 6 http://news.sanook.com/2173691/ - ประชารัฐร่วมใจ ช่วยอุทกภัยภาคใต้ http://news.sanook.com/2153102/ - โครงการInspire Run & Ride Charity by Princess and friends http://welovethaiking.com/blog/สมเด็จพระเทพรัตนราชสุ-454/ผลงานรายการโทรทัศน์ภาพยนตร์ผลงาน. ภาพยนตร์. - ฝากไว้..ในกายเธอ (พ.ศ. 2557) รับบท ผู้ประกาศข่าว ททบ.</doc>
