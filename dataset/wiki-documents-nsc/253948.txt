<doc id="253948" url="https://th.wikipedia.org/wiki?curid=253948" title="บิลบอร์ด 200">บิลบอร์ด 200 บิลบอร์ด 200 () เป็นชาร์ตอันดับเพลง 200 อันดับของนิตยสารบิลบอร์ด ที่รายงานยอดขายสูงสุดของอัลบั้มเพลงและอีพีในสหรัฐ ตีพิมพ์เป็นรายสัปดาห์ รายงานความนิยมของศิลปินหรือกลุ่มศิลปิน ชาร์ตยึดจากยอดขาย (ทั้งส่วนจากร้านค้าและดิจิทัลดาวน์โหลด) ของอัลบั้มในสหรัฐ ยอดขายประจำสัปดาห์จะนับจากวันจันทร์และสิ้นสุดวันอาทิตย์ ชาร์ตใหม่จะตีพิมพ์ในวันพฤหัสในฉบับของวันเสาร์ถัดไป โดยทั่วไปแล้วสินค้า อัลบั้มเพลงจะออกวางขายในตลาดอเมริกันวันอังคาร ส่วนการดาวน์โหลดแบบดิจิตอลก็จะรวมเข้าไปในตารางบิลบอร์ด 200 ด้วย ตราบใดที่ขายทั้งอัลบั้ม อัลบั้มที่ไม่ได้ขายในร้านค้าในสหรัฐ (ยังไม่รวมถึงการขายแบบนำเข้า) ก็จะไม่นับเข้าชาร์ต และจากนโยบายอันยาวนานที่จะไม่นับยอดขายจากร้านเฉพาะที่ไม่ใช่ร้านขายซีดีโดยตรง หรืออย่างร้านขายสินค้าจากโรงงาน เช่นวอล-มาร์ต หรือสตาร์บักส์ ก็ถูกยกเลิกไป และนำมานับในชาร์ตด้วยตั้งแต่ 7 พฤศจิกายน ค.ศ. 2007 มีผลต่อชาร์ตตั้งแต่ 17 พฤศจิกายน ค.ศ. 2007 เป็นต้นไป อัลบั้มอันดับหนึ่งอัลบั้มล่าสุด ลงวันที่ 16 มิถุนายน ค.ศ. 2018 บนชาร์ตบิลบอร์ด 200 คืออัลบั้มเย ของคานเย เวสต์</doc>
