<doc id="935306" url="https://th.wikipedia.org/wiki?curid=935306" title="เทศบาลตำบลนาป่า">เทศบาลตำบลนาป่า เทศบาลตำบลนาป่า ตั้งอยู่ในเขตตำบลนาป่า อำเภอเมืองชลบุรี จังหวัดชลบุรี ห่างจากตัวเมืองชลบุรีประมาณ 6 กิโลเมตรประวัติเทศบาล ประวัติเทศบาล. เทศบาลตำบลนาป่า เป็นองค์กรปกครองส่วนท้องถิ่น ถูกจัดตั้งขึ้นเมื่อวันที่ 2 มีนาคม พ.ศ.2538 ในนาม องค์การบริหารส่วนตำบลนาป่า จากนั้นได้รับการยกฐานะเป็นเทศบาลตำบลนาป่า เมื่อวันที่ 24 สิงหาคม พ.ศ. 2550 ปัจจุบันสำนักงานเทศบาลตำบลนาป่า ตั้งอยู่เลขที่ 99 หมู่ที่ 11 ถนนศุขประยูร ตำบลนาป่า อำเภอเมืองชลบุรี จังหวัดชลบุรี 20000ตราสัญลักษณ์ตราสัญลักษณ์. - ทุ่งนา แสดงถึงพื้นที่อุดมสมบูรณ์ และสื่อถึงอาชีพหลักของประชากรส่วนใหญ่ นั่นคือ เกษตรกรรม - ต้นไม้ แสดงถึง ต้นตาล อันมีขึ้นมากในพื้นที่ และมีการนำมาแปรรูปเป็นสินค้าท้องถิ่น คือ น้ำตาล - ภูเขา แสดงถึงป่าในพื้นที่ที่มีความอุดมสมบูรณ์ประวัติพื้นที่ ประวัติพื้นที่. พื้นที่ตำบลนาป่าเดิมเป็นป่าทึบ มีสัตว์ป่าชุกชุม จนนายพรานคนหนึ่งชื่อ "พรานช่วง" ได้เข้ามาถางป่าแห่งนี้เพื่อทำนา ต่อมาได้มีผู้อพยพเข้ามาในพื้นที่เพิ่มขึ้น จนพื้นที่ป่าเป็นพื้นที่นาโล่งแจ้ง จึงเป็นที่มาของชื่อ "นาป่า"วิสัยทัศน์ วิสัยทัศน์. นาป่าเมืองน่าอยู่ บริหารงานโปร่งใส ใส่ใจสิ่งแวดล้อม เพียบพร้อมสาธารณูปการ ก้าวนำด้านเศรษฐกิจ ประชาชนมีคุณภาพชีวิตที่ดีภูมิประเทศ ภูมิประเทศ. ภูมิประเทศในเขตเทศบาลตำบลนาป่ามีลักษณะเป็นที่ราบ ดินเป็นดินทราย ระดับใต้ผิวดินมีความลึกเฉลี่ยประมาณ 2 เมตรเป็นดินดานและหินดาน มีภูเขาเตี้ย ๆ อยู่ทางทิศตะวันตกเฉียงเหนือของพื้นที่เนื้อที่และอาณาเขต เนื้อที่และอาณาเขต. เทศบาลตำบลนาป่ามีพื้นที่ทั้งหมด 18.30 ตารางกิโลเมตร (11,437 ไร่) มีอาณาเขตติดต่อกับพื้นที่ข้างเคียงดังนี้- ทิศเหนือ ติดต่อกับ เทศบาลตำบลหนองไม้แดง และเทศบาลตำบลดอนหัวฬ่อ อำเภอเมืองชลบุรี - ทิศใต้ ติดต่อกับ เทศบาลตำบลหนองซ้ำซาก อำเภอบ้านบึง และองค์การบริหารส่วนตำบลหนองรี อำเภอเมืองชลบุรี - ทิศตะวันออก ติดต่อกับ เทศบาลตำบลหนองตำลึง อำเภอพานทอง และองค์การบริหารส่วนตำบลสำนักบก อำเภอเมืองชลบุรี - ทิศตะวันตก ติดต่อกับเทศบาลเมืองบ้านสวน และเทศบาลตำบลบางทราย อำเภอเมืองชลบุรี ปัจจุบันเทศบาลตำบลนาป่ามีพื้นที่ครอบคลุมทั้งสิ้น 1 ตำบล 12 หมู่บ้าน ดังนี้- ตำบลนาป่า 12 หมู่บ้าน- หมู่ที่ 1 บ้านนาล่าง - หมู่ที่ 2 บ้านท้องคุ้ง - หมู่ที่ 3 บ้านนาขัดแตะ - หมู่ที่ 4 บ้านนานอก - หมู่ที่ 5 บ้านบางกระแบง - หมู่ที่ 6 บ้านนาเขื่อน - หมู่ที่ 7 บ้านหนองพะเนียง - หมู่ที่ 8 บ้านหนองทราย - หมู่ที่ 9 บ้านบ่อมอญ - หมู่ที่ 10 บ้านไร่บน - หมู่ที่ 11 บ้านหนองบอน - หมู่ที่ 12 บ้านหนองยายรัก เทศบาลตำบลนาป่า แบ่งเขตการปกครองออกเป็นชุมชนจำนวน 16 ชุมชน ดังนี้- ชุมชนที่ 1 บ้านนาล่าง (หมู่ที่ 1) - ชุมชนที่ 2 บ้านท้องคุ้ง (หมู่ที่ 2) - ชุมชนที่ 3 บ้านนาขัดแตะ (หมู่ที่ 3) - ชุมชนที่ 4 บ้านนานอก (หมู่ที่ 4) - ชุมชนที่ 5 บ้านทุ่งบางกระแบง (หมู่ที่ 5) - ชุมชนที่ 6 บ้านนาเขื่อน (หมู่ที่ 6) - ชุมชนที่ 7 บ้านหนองพะเนียง (หมู่ที่ 7) - ชุมชนที่ 8 บ้านหนองทราย (หมู่ที่ 8) - ชุมชนที่ 9 บ้านบ่อมอญ (หมู่ที่ 9) - ชุมชนที่ 10 บ้านไร่บน (หมู่ที่ 10) - ชุมชนที่ 11 บ้านไร่บน (หมู่ที่ 11) - ชุมชนที่ 12 บ้านหนองยายรัก (หมู่ที่ 12) - ชุมชนที่ 13 ปืนใหญ่สามัคคี (หมู่ที่ 10) - ชุมชนที่ 14 ปริณดาสังกะสี (หมู่ที่ 12) - ชุมชนที่ 15 อีสเทิร์นแลนด์ (หมู่ที่ 12) - ชุมชนที่ 16 แฟมิลี่แลนด์ (หมู่ที่ 12)ประชากร ประชากร. จากข้อมูลของกรมการปกครอง ประชากรในปลายปี พ.ศ.2560 มีจำนวนทั้งสิ้น 38,548 คน แบ่งเป็นชาย 19,027 คน และเป็นหญิง 19,521 คน มีจำนวนบ้านทั้งหมด 23,840 หลัง มีความหนาแน่นของประชากรเฉลี่ย 2,106 คนต่อตารางกิโลเมตร สามารถแยกออกเป็นพื้นที่ได้ดังนี้ พื้นที่ีเทศบาลตำบลนาป่า เป็นพื้นที่ที่มีเขตติดต่อกับนิคมอุตสาหกรรมอมตะนคร ส่งผลให้มีประชากรแฝงจากต่างท้องที่มาเช่าอาศัยอยู่เป็นจำนวนมาก โดยมีบ้านในเขตเทศบาลจำนวนมากที่เป็นบ้านว่าง (ไม่มีรายชื่อผู้อาศัยในบ้าน) ซึ่งเป็นบ้านที่สร้างขึ้นเพื่อให้ประชากรแฝงเหล่านี้เช่าพักอาศัย ทั้งในรูปแบบของห้องแถว คอนโดมิเนียม หมู่บ้านจัดสรร และอาคารพาณิชย์ อีกทั้งยังมีบ้านที่ไม่มีเลขที่ที่ได้สร้างหรือต่อเติมอาคารจากเดิมและแบ่งให้เช่าอีกด้วย ส่งผลให้ประชากรในเขตเทศบาลตำบลนาป่านั้นมีประชากรแฝงไม่ต่ำกว่า 5,000 คนสภาพเศรษฐกิจ สภาพเศรษฐกิจ. เดิมพื้นที่ในเขตเทศบาลตำบลนาป่ามีลักษณะเป็นไร่นา แต่ปัจจุบันพื้นที่มีการเปลี่ยนแปลงไปเป็นพื้นที่อุตสาหกรรม พาณิชยการและที่อยู่อาศัย ส่งผลให้การประกอบอาชีพของประชากรเปลี่ยนแปลงไป โดยอาชีพหลักของประชากรในเขตเทศบาลมีดังนี้- ร้อยละ 60 แรงงานในโรงงานอุตสาหกรรม ในจำนวนนี้รวมไปถึงประชากรแฝงจากต่างพื้นที่ และแรงงานต่างด้าว - ร้อยละ 25 ค้าขาย/พาณิชยกรรม เนื่องด้วยการขยายตัวอย่างรวดเร็วของชุมชน ประชากรในพื้ันที่ได้มีการเปิดร้านค้าขายสินค้าและบริการต่าง ๆ ทั้งในละแวกชุมชน - ร้อยละ 5 การบริการ เช่น รถรับจ้าง ซ่อมเครื่องมือเครื่องใช้ บริการทำความสะอาด - ร้อยละ 10 อื่น ๆ เช่น ประกอบกิจการ โรงแรม ปั๊มน้ำมัน โรงงานอุตสาหกรรม จัดสรรที่ดินและอสังหาริมทรัพย์สถาบันการเงิน สถาบันการเงิน. ในเขตเทศบาลตำบลนาป่า มีธนาคารจำนวน 1 แห่ง ดังนี้- ธนาคารแลนด์ แอนด์ เฮาส์ สาขาโฮมโปร ชลบุรี (อมตะ) ตั้งอยู่เลขที่ 108 หมู่ที่ 12 ถนนศุขประยูรการศึกษา การศึกษา. มีสถานศึกษาจำนวน 4 แห่ง ดังนี้ สังกัดเทศบาลตำบลนาป่า- ศูนย์พัฒนาเด็กเล็กบ้านท้องคุ้ง ตั้งอยู่หมู่ที่ 2 เปิดสอนระดับเตรียมอนุบาล สังกัดสำนักงานเขตพื้นที่ประถมศึกษา ชลบุรี เขต 1- โรงเรียนวัดท้องคุ้ง ตั้งอยู่หมู่ที่ 2 เปิดสอนระดับอนุบาลถึงมัธยมศึกษาตอนต้น- โรงเรียนนาป่ามโนรถ ตั้งอยู่หมู่ที่ 4 เปิดสอนระดับอนุบาลถึงประถมศึกษา - โรงเรียนวัดนาเขื่อน ตั้งอยู่หมู่ที่ 6 เปิดสอนระดับอนุบาลถึงประถมศึกษา - โรงเรียนวัดราษฎร์สโมสร ตั้งอยู่หมู่ที่ 11 เปิดสอนระดับมัธยมศึกษาตอนต้นการสาธารณสุข การสาธารณสุข. ประชากรในพื้นที่เทศบาลตำบลดอนหัวฬ่อ มีการใช้บริการจากหน่วยงานสาธารณสุขจากภาครัฐ ดังนี้ หน่วยบริการปฐมภูมิ- โรงพยาบาลส่งเสริมสุขภาพตำบลนาป่า (บ้านท้องคุ้ง) ตั้งอยู่หมู่ที่ 2 - โรงพยาบาลส่งเสริมสุขภาพตำบลนาป่า ตั้งอยู่หมู่ที่ 4 - ศูนย์อนามัยที่ 3 ชลบุรี ตั้งอยู่หมู่ที่ 7 หน่วยบริการทุติยภูมิ- โรงพยาบาลชลบุรี ตั้งอยู่เลขที่ 69 หมู่ที่ 2 ตำบลบ้านสวน อำเภอเมืองชลบุรีศาสนสถาน ศาสนสถาน. ประชากรในเขตเทศบาล ส่วนใหญ่นับถือศาสนาพุทธ มีศาสนสถานในเขตเทศบาลดังนี้ วัดในพระพุทธศาสนา จำนวน 3 วัด- วัดท้องคุ้ง ตั้งอยู่หมู่ที่ 2 - วัดราษฎร์สโมสร ตั้งอยู่หมู่ที่ 11 - วัดนาเขื่อน ตั้งอยู่หมู่ที่ 6 สำนักชี จำนวน 1 แห่ง- สำนักชีรุ่งรัศมี ตั้งอยู่หมู่ที่ 4 ศาลเจ้า จำนวน 2 แห่ง- ศาลเจ้าทุ่งบางกระแบง ตั้งอยู่หมู่ที่ 5 - ศาลเจ้าซำเต๋า ตั้งอยู่หมู่ที่ 11การคมนาคม การคมนาคม. ถนนสายหลัก- ทางหลวงแผ่นดินหมายเลข 315 (ถนนศุขประยูร) เป็นเส้นทางหลักในการเข้าสู่ตัวเมืองชลบุรี - ถนนศิริรักษ์ เป็นเส้นทางเข้าสู่ตำบลหนองไม้แดง - ถนนท้องคุ้ง-หนองรี เป็นเส้นทางสู่ตำบลหนองรี - ทางหลวงพิเศษหมายเลข 7 (ถนนมอเตอร์เวย์) เป็นเส้นทางหลักในการเข้าสู่กรุงเทพมหานคร โดยมีด่านเก็บค่าผ่านทางพนัสนิคม (เขตเทศบาลตำบลดอนหัวฬ่อ) ในการเข้าออกทางพิเศษนี้ - ทางหลวงแผ่นดินหมายเลข 361 (ถนนเลี่ยงเมืองชลบุรี) ถนนสายรอง- ถนนหนองยายรัก 1 - ถนนสุขสามารถ - ทางหลวงแผ่นดินหมายเลข 3701 - ทางหลวงแผ่นดินหมายเลข 3702 - ถนนหนองยายรัก 2 - ถนนแสนเจริญ รถโดยสารประจำทาง- สาย 1633ก ชลบุรี-หัวไผ่ - สาย 1633ข ชลบุรี-ปรกฟ้า - สาย 1633ข ขลบุรี-หนองตำลึง - สาย 1633ข ขลบุรี-สัตพงษ์ - สาย - ขลบุรี-หนองไม้แดง-ดอนหัวฬ่อ - สาย 265 ชลบุรี-นครราชสีมา - สาย 52 กรุงเทพ-พนัสนิคมตลาดสดตลาดสด. - ตลาดสดโรงสี ตั้งอยู่หมู่ที่ 1สาธารณูปโภค สาธารณูปโภค. ไฟฟ้า ประชาชนในพื้นที่เทศบาลตำบลดอนหัวฬ่อ ใช้ไฟฟ้าจากการไฟฟ้าส่วนภูมิภาคจังหวัดชลบุรี โดยมีไฟฟ้าใช้ร้อยละ 100 ประปา ประชาชนในพื้นที่เทศบาลตำบลดอนหัวฬ่อ ใช้น้ำประปาจากการประปาส่วนภูมิภาค สาขาชลบุรี (ชั้นพิเศษ) แต่ยังไม่ครอบคลุมทุกพื้นที่ ในบางหมู่บ้านยังใช้ระบบประปาหมู่บ้านและแหล่งน้ำธรรมชาติอยู่</doc>
