<doc id="228103" url="https://th.wikipedia.org/wiki?curid=228103" title="โรงเรียนเฉลิมพระเกียรติสมเด็จพระศรีนครินทร์ ลพบุรี">โรงเรียนเฉลิมพระเกียรติสมเด็จพระศรีนครินทร์ ลพบุรี โรงเรียนเฉลิมพระเกียรติสมเด็จพระศรีนครินทร์ เป็นโรงเรียนในจังหวัดลพบุรี จัดตั้งขึ้นเมื่อ 6 พฤษภาคม พ.ศ. 2540 ตามการประกาศจัดตั้งของนายสุขวิช รังสิตพลรัฐมนตรีว่าการกระทรวงศึกษาธิการในขณะนั้น เพื่อเป็นการน้อมรำลึกถึงพระมหากรุณาธิคุณ และน้อมถวายสักการะแด่สมเด็จพระศรีนครินทราบรมราชชนนี โดยได้รับบริจาคที่ดิน จากนายสรสินธุ ไตรจักรภพ ประธานกรรมการบริษัทเพชรชโลธร จำกัด เปิดรับนักเรียนแบบสหศึกษา ประเภทโรงเรียนประจำประวัติการก่อตั้ง ประวัติการก่อตั้ง. === โครงการจัดตั้งโรงเรียนเฉลิมพระเกียรติสมเด็จพระศรีนครินทร์ = โครงการจัดตั้งโรงเรียนเฉลิมพระเกียรติสมเด็จพระศรีนครินทราบรมราชชนนีขึ้นเพื่อน้อมถวายเป็นพระราชสักการะแด่สมเด็จพระศรีนครินทราบรมราชชนนีที่เสด็จสวรรคตในปี2538 และตามนโยบายการปฏิรูปการศึกษา ปี2538 ของรัฐมนตรีว่าการกระทรวงศึกษาธิการสุขวิช รังสิตพลเพื่อขยายโอกาสทางการศึกษาภาคบังคับพื้นฐาน และภาคบังคับ 12 ปี ของรัฐบาล อันจะส่งผลให้ประชาชนชาวไทย มีการศึกษาสูงขึ้น โดยจัดตั้งโรงเรียนมัธยมศึกษา ขนาดใหญ่ ประเภทประจำ มีแผนชั้นเรียนเต็มรูป 48 ห้องเรียน จำนวน 12 โรงเรียน ใน 12 เขตการศึกษาและจะจัดโรงเรียนให้เป็นโรงเรียนที่มีลักษณะสมบูรณ์ มีความพร้อมทั้งในด้านอาคารเรียน อาคารประกอบตลอดจนวัสดุ อุปกรณ์ ครุภัณฑ์ และเครื่องมือต่างๆ เพื่อให้เป็นโรงเรียนสามารถจัดการเรียนการสอน ให้นักเรียนมีความรู้ทางวิชาการเป็นอย่างดี มีคุณภาพ จริยธรรม ความประพฤติ เป็นที่พึงประสงค์ของสังคมและสามารถดำรงตนอยู่ในสังคมได้อย่างมีคุณภาพการจัดตั้งโรงเรียนเฉลิมพระเกียรติสมเด็จพระศรีนครินทร์ ลพบุรี การจัดตั้งโรงเรียนเฉลิมพระเกียรติสมเด็จพระศรีนครินทร์ ลพบุรี. โรงเรียนเฉลิมพระเกียรติสมเด็จพระศรีนครินทร์ ลพบุรี ประกาศจัดตั้งโดยสุขวิช รังสิตพลรัฐมนตรีว่าการกระทรวงศึกษาธิการในขณะนั้น เพื่อเป็นการน้อมรำลึกถึงพระมหากรุณาธิคุณ และน้อมถวายสักการะแด่สมเด็จพระศรีนครินทราบรมราชชนนีที่เสด็จสวรรคต โดยจัดการเรียนการสอนแบบสหศึกษารับนักเรียนอยู่ประจำ บนที่ดินที่ได้รับบริจาคจากนายทักษิณ ชินวัตร ประธานกรรมการบริษัทสยามประเทศ จำกัด เมื่อวันที่ 6 พฤษภาคม พ.ศ. 2540 ณ เลขที่ 90 หมู่ 4 ตำบลศิลาทิพย์ อำเภอชัยบาดาล จังหวัดลพบุรีสัญลักษณ์ประจำโรงเรียนตราสัญลักษณ์โรงเรียน สัญลักษณ์ประจำโรงเรียน. ตราสัญลักษณ์โรงเรียน. อักษรพระนามาภิไธย สว สีเหลืองสีแดง อยู่เหนือตรากรมสามัญศึกษา สีน้ำเงิน มีชื่อโรงเรียน สีแดง อยู่ในโบว์สีเหลืองพระพุทธรูปประจำโรงเรียน พระพุทธรูปประจำโรงเรียน. พระพุทธรูปปางถวายเนตร เป็นพระพุทธรูปประจำพระชนมวารสมเด็จพระศรีนครินทราบรมราชชนนีเกียรติยศเกียรติยศ. - รางวัลโรงเรียนพระราชทาน ประเภทโรงเรียนมัธยมขนาดเล็ก ประจำปีการศึกษาปีการศึกษา 2551</doc>
