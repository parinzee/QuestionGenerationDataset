<doc id="276370" url="https://th.wikipedia.org/wiki?curid=276370" title="พระเจ้าชุงซุก">พระเจ้าชุงซุก พระเจ้าชุงซุกแห่งโครยอ ( ค.ศ. 1294 - ค.ศ. 1339) เป็น พระราชาองค์ที่27แห่งราชวงศ์โครยอ (ค.ศ. 1313 -1330 และ ค.ศ. 1332 - ค.ศ. 1339) พระเจ้าชุงซุกเป็นพระโอรสของเจ้าชุงซอน (충선왕, 忠宣王) และพระมเหสียาซุกจิน (야속진) ในค.ศ. 1308 พระเจ้าชุงยอลสวรรคต พระเจ้าชุงซอนพระโอรสซึ่งดำรงตำแหน่งอ๋องแห่งเสิ่นหยาง (瀋陽王) ที่เมืองเสิ่นหยางขึ้นครองราชย์ต่อ และยกตำแหน่งเสิ่นหยางอ๋องให้แก่องค์ชายวังโค (왕고, 王暠) ในค.ศ. 1313 พระเจ้าชุงซุกทรงได้รับการแต่งตั้งเป็น องค์ชายคังนึง (강릉대군, 江陵大君) แต่แล้วพระเจ้าชุงซอนก็ทรงสละราชสมบัติในปีเดียวกัน องค์ชายคังนึงจึงขึ้นครองราชสมบัติต่อ ได้รับพระราชทานพระนามจากพระจักรพรรดิราชวงศ์หยวนว่า พระเจ้าชุงซุก (충숙왕, 忠肅王) ในค.ศ. 1319 องค์หญิงพกกุก (복국장공주, 濮國長公主) พระมเหสีของพระเจ้าชุงซุกสิ้นพระชนม์ องค์ชายวังโคอ๋องแห่งเสิ่นหยางหวังจะครอบครองบัลลังก์เกาหลีจึงทูลยุยงพระจักรพรรดิหยวนอิงจง (元英宗) ชิดิบาลา (Shidibala) ว่าองค์หญิงพกกุกนั้นถูกพวกเกาหลีปลงพระชนม์ หวังจะให้พระจักรพรรดิอิงจงพิโรธและถอดพระเจ้าชุงซุกออกจากบัลลังก์ แต่พระจักรพรรดิอิงจงก็ทรงถูกรัฐประหารปลงพระชนม์สวรรคตไปเสียก่อนในค.ศ. 1323 แต่แล้วพระเจ้าชุงซุกก็ทรงสูญเสียราชบัลลังก์ให้แก่พระโอรสโดยการยึดอำนาจในค.ศ. 1330 พระโอรสขึ้นครองราชสมบัติเป็น พระเจ้าชุงฮเย (충혜왕, 忠惠王) ซึ่งพระเจ้าชุงซุกก็ทรงสามารถชิงราชบัลลังก์และพระราชอำนาจกลับคืนมาได้ในค.ศ. 1332 พระเจ้าชุงซุกสวรรคตในค.ศ. 1339 พระโอรสพระเจ้าชุงฮเยก็ได้ราชสมบัติกลับคืนพระราชวงศ์พระราชวงศ์. - พระราชบิดา พระเจ้าชุงซอน (충선왕, 忠宣王) - พระราชมารดา พระสนมซุกจินอึยบิน ตระกูล ยา 의비 야씨(懿妃) พระมเหสี- สมเด็จพระราชินีคงวอน ตระกูล ฮง (공원왕후 홍씨, 恭元王后 洪氏) - สมเด็จพระราชินีบกกุกจาง (복국장공주, 濮國長公主) องค์หญิงแห่งราชวงศ์หยวน - สมเด็จพระราชินีโจกุกจาง (조국장공주, 曹國長公主) องค์หญิงแห่งราชวงศ์หยวน พระราชโอรส- องค์ชายชุงฮเย (충혜왕, 忠惠王) พระราชโอรสของสมเด็จพระราชินีคงวอน ตระกูล ฮง - องค์ชายคงมิน (공민왕, 恭愍王) พระราชโอรสของสมเด็จพระราชินีคงวอน ตระกูล ฮง </doc>
