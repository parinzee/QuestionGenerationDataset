<doc id="67874" url="https://th.wikipedia.org/wiki?curid=67874" title="เจ้าเสือหยาดฟ้า">เจ้าเสือหยาดฟ้า เจ้าเสือหยาดฟ้า หรือ เจ้าหลวงเสือยาดฟ้า หรือเดิมชื่อ มาชุ โกฮาอิน เป็นพระอนุชาของสุพุงเมือง ขึ้นครองราชย์สืบมา พระองค์ทรงรับพระนามฮินดูว่า "อุทัยยาทิตยะ สิงห์" และอภิเษกสมรสกับมเหสีของพระเชษฐาผู้ล่วงลับไปแล้ว ในรัชกาลของพระองค์ มีผู้คิดแผนการประทุษร้ายหลายครั้ง เมื่อตอนพระองค์สิ้นพระชนม์ครั้งหนึ่ง และอีกครั้งหนึ่งเมื่อทรงครองราชย์ใหม่ ๆ แต่แผนการนั้นถูกจับได้เสียก่อน ผู้คบคิดก่อการร้ายถูกจับได้ทั้งหมด แต่ส่วนมากได้รับพระราชทานอภัยโทษขึ้นครองราชย์สงครามอาหม-โมฮัมหมัด ขึ้นครองราชย์. สงครามอาหม-โมฮัมหมัด. การเจรจากับฝ่ายโมฮัมหมัดยังคงดำเนินต่อไป รามสิงห์ยังคงเน้นว่าเส้นพรมแดนเก่าควรจะใช้ต่อไป และบาร์ พูคานก็เห็นพ้องด้วย แต่ในระหว่างที่กำลังรอคำสั่งเห็นชอบจากกษัตริย์อาหม แต่รามสิงห์ได้กำลังหนุนเพิ่มเติม และเนื่องจากเขาสงสัยในท่าทีของฝ่ายอาหมอยู่แล้ว รามสิงห์จึงเคลื่อนทัพมายังสิตะมาริ(Sitamari) และส่งกองทหารย่อย ๆ มายังดารัง ด้วยเหตุนี้ อุทัยยาทิตยะจึงทรงเตรียมทำสงครามต่อไปและทรงสั่งให้บุรฮา โกฮาอินนำทหาร ๒๐,๐๐๐ คน ออกเดินทางจากสามธารา มายังศรีกาต ฝ่ายโมฮัมหมัดเคลื่อนทัพมาประจันหน้ากัน และการสู้รบก็ได้เกิดขึ้น ฝ่ายอาหมได้รับชัยชนะในการรบทางบก แต่กองทัพเรือเพลี่ยงพล้ำจำต้องถอยไปอยู่บาร์ฮิลา(Barhila) ทัพบกจึงต้องถอยตามไปด้วย บาร์ พูคานได้นำกองเรือรบมาเพิ่มเติม ทัพอาหมจึงหวนกลับไปโจมตีอีกครั้งหนึ่ง คราวนี้กองทัพเรือโมฮัมหมัดเสียหายยับเยิน และทัพบกอาหมก็ได้ชัยชนะอีกเป็นครั้งที่สอง</doc>
