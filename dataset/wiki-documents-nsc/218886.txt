<doc id="218886" url="https://th.wikipedia.org/wiki?curid=218886" title="สะโลเมกับศีรษะของยอห์นแบปติสต์ (การาวัจโจ) ลอนดอน">สะโลเมกับศีรษะของยอห์นแบปติสต์ (การาวัจโจ) ลอนดอน สะโลเมกับศีรษะของยอห์นแบปติสต์ () เป็นภาพเขียนสีน้ำมันที่เขียนโดยการาวัจโจจิตรกรสมัยบาโรกคนสำคัญชาวอิตาลีที่ปัจจุบันตั้งแสดงอยู่ที่หอศิลป์แห่งชาติ ลอนดอนในอังกฤษ การาวัจโจวาด “สะโลเมกับศีรษะของยอห์นแบปติสต์” ราวระหว่างปี ค.ศ. 1607 ถึง ค.ศ. 1610 เป็นภาพที่พบในงานสะสมส่วนบุคคลในปี ค.ศ. 1959 นักชีวประวัติโจวันนี เบลโลรี (Giovanni Bellori) กล่าวถึงภาพเขียน “สะโลเมกับศีรษะของยอห์นแบปติสต์” ในปี ค.ศ. 1672 ที่การาวัจโจส่งจากเนเปิลส์ไปให้อลอฟ เด วิยาคอร์ท (Alof de Wignacourt) แกรนด์มาสเตอร์ของอัศวินฮอสปิทัลเลอร์ เพื่อหวังจะขอขมาหลังจากที่ถูกไล่ออกจากคณะก่อนหน้านั้นในปี ค.ศ. 1608 แต่ภาพเขียนที่เบลโลรีกล่าวถึงน่าจะเป็นภาพอีกภาพหนึ่งในหัวเรื่องเดียวกัน “สะโลเมกับศีรษะของยอห์นแบปติสต์ (มาดริด)” การเขียนและการใช้แสงของภาพนี้ดูเหมือนจะเป็นภาพที่เขียนขณะที่คาราวัจโจพำนักอยู่ที่เนเปิลส์อยู่ชั่วระยะหนึ่งระหว่าง ค.ศ. 1606 ถึง ค.ศ. 1607 ซึ่งสนับสนุนจากการวางมุมระหว่างสะโลเมและพระแม่มารีย์ในภาพ “แม่พระแห่งลูกประคำ” และระหว่างผู้สังหารผู้ถือศีรษะนักบุญยอห์นแบปติสต์กับสองผู้ทรมานในภาพ “พระเยซูที่เสา” และภาพ “พระเยซูถูกเฆี่ยน”</doc>
