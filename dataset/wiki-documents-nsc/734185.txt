<doc id="734185" url="https://th.wikipedia.org/wiki?curid=734185" title="เดอะบีเทิลส์ (อัลบั้ม)">เดอะบีเทิลส์ (อัลบั้ม) เดอะบีเทิลส์ () หรือ ไวต์อัลบั้ม () เป็นสตูดิโออัลบั้มที่เก้าของวงดนตรีแนวร็อกสัญชาติอังกฤษ เดอะบีเทิลส์ ออกจำหน่ายวันที่ 22 พฤศจิกายน ค.ศ. 1968 อัลบั้มคู่ที่มีเพียงพื้นหลังสีขาว ไม่มีกราฟิกหรือข้อความใด ๆ นอกจากมีชื่อวงทำเป็นตัวนูนไว้ ตั้งใจจะให้แตกต่างจากอัลบั้มซาร์เจินต์เปปเปอส์โลนลีฮาตส์คลับแบนด์ (1967) ที่มีภาพสีสันฉูดฉาด แม้ว่าจะไม่มีซิงเกิลออกจำหน่ายในอังกฤษและสหรัฐอเมริกา เพลง "เฮย์จูด" และ "เรโวลูชัน" ถูกผลิตขึ้นพร้อม ๆ กับเพลงอื่น ๆ ในอัลบั้ม และออกจำหน่ายเป็นซิงเกิลในเดือนสิงหาคม ค.ศ. 1968 แนวเพลงของอัลบั้มมีตั้งแต่บริติชบลูส์ และสกา จนถึงเพลงที่มีอิทธิพลจากวงเดอะบีชบอยส์ และคาร์ลไฮนซ์สตอกเฮาเซน</doc>
