<doc id="753446" url="https://th.wikipedia.org/wiki?curid=753446" title="เบเนดิกต์ แอนเดอร์สัน">เบเนดิกต์ แอนเดอร์สัน เบเนดิกต์ แอนเดอร์สัน (6 สิงหาคม พ.ศ. 2479 — 13 ธันวาคม พ.ศ. 2558) หรือที่นักวิชาการไทยเรียกว่า "ครูเบน" เป็นศาสตราจารย์กิตติคุณแอรอน แอล. ไบเนนคอร์บ (Aaron L. Binenkorb) ด้านการระหว่างประเทศศึกษา การปกครอง และเอเชียศึกษา มหาวิทยาลัยคอร์เนล เป็นที่รู้จักจากผลงานเรื่อง (Imagined Communities: Reflections on the Origin and Spread of Nationalism) เบเนดิกต์เกิดในครอบครัวชาวไอริช ที่เมืองคุนหมิง ประเทศจีน ก่อนที่ครอบครัวจะย้ายไปอาศัยที่รัฐแคลิฟอร์เนีย สหรัฐอเมริกาใน พ.ศ. 2484 เบเนดิกต์จบปริญญาตรีด้านศาสตร์คลาสสิกจากมหาวิทยาลัยเคมบริดจ์ใน พ.ศ. 2500 และได้รับปริญญาเอกจากภาควิชาการปกครอง มหาวิทยาลัยคอร์แนล ภายใต้การควบคุมของจอร์จ แมกทูร์แนน คาฮิน (George McTurnan Kahin) นักรัฐศาสตร์และนักประวัติศาสตร์ผู้เชี่ยวชาญด้านอินโดนีเซียศึกษา เบเนดิกต์มีความเชี่ยวชาญเป็นพิเศษด้านประวัติศาสตร์เอเชียตะวันออกเฉียงใต้ โดยเฉพาะประเทศอินโดนีเซีย ฟิลิปปินส์ และไทย ผลงานวิเคราะห์สถานการณ์การเมืองของอินโดนีเซียทำให้เขาถูกห้ามเข้าประเทศอินโดนีเซียในยุคเผด็จการซูฮาร์โต นอกจากนี้ เขายังเป็นหนึ่งในนักวิชาการที่มีบทบาทสำคัญในการวิเคราะห์ถึงสาแหรกและการถือกำเนิดของแนวคิดชาตินิยมในพื้นที่ต่างๆ ทั่วโลก เบเนดิกต์ แอนเดอร์สัน เสียชีวิตที่เมืองบาตู ในจังหวัดชวาตะวันออก ประเทศอินโดนีเซีย เมื่อวันที่ 13 ธันวาคม พ.ศ. 2558</doc>
