<doc id="647234" url="https://th.wikipedia.org/wiki?curid=647234" title="ธนัสถา ชาวงษ์">ธนัสถา ชาวงษ์ ธนัสถา ชาวงษ์ เป็นนักกีฬาฟุตบอลหญิงทีมชาติไทย ผู้ทำหน้าที่ในตำแหน่งกองหน้า ปัจจุบัน เธอทำหน้าที่ร่วมสังกัดออสเตอร์ซุนด์ดีเอฟเอฟ ในการแข่งขันฟุตบอลลีกหญิงสวีเดน ดิวิชัน 2 และสามารถแสดงผลงานได้เป็นอย่างดีประวัติ ประวัติ. เดือนกรกฎาคม พ.ศ. 2557 ธนัสถาได้รับเลือกให้เป็นหนึ่งในผู้ทำหน้าที่ร่วมกับฟุตบอลหญิงทีมชาติไทยในการแข่งขันนัดอุ่นเครื่องกับฟุตบอลหญิงทีมชาติเมียนมาร์ และในปีเดียวกันนี้ ธนัสถาได้รับการทาบทามให้เข้าร่วมทีมออสเตอร์ซุนด์ดีเอฟเอฟ ซึ่งเป็นสโมสรชั้นนำในการแข่งขันฟุตบอลลีกหญิงสวีเดน ดิวิชัน 2 ที่ประเทศสวีเดน โดยได้รับการชื่นชมจากหัวหน้าผู้ฝึกสอนของทีมดังกล่าวถึงฝีเท้าและเทคนิคการเล่น ซึ่งในคืนวันที่ 29 สิงหาคม ตามเวลาในประเทศไทย เธอได้ทำหน้าที่ร่วมกับทีมดังกล่าวในตำแหน่งปีกซ้าย โดยได้พบกับทีมโครคอม/ฟาร์เซตส์ ไอเอฟ ที่ซึ่งเธอได้เป็นหนึ่งในผู้ทำประตูชัยของการแข่งขันนัดนี้ ทั้งนี้ ธนัสถาไม่ได้เข้าร่วมการแข่งขันฟุตบอลในเอเชียนเกมส์ 2014 ที่จัดขึ้น ณ ประเทศเกาหลีใต้ เนื่องด้วยเธอกำลังปฏิบัติหน้าที่ร่วมกับสโมสรดังกล่าวสังกัดสโมสร</doc>
