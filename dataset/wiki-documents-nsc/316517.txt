<doc id="316517" url="https://th.wikipedia.org/wiki?curid=316517" title="K′">K′ K' () หรือ "เคแดช" เป็นตัวละครจากเกม เดอะคิงออฟไฟท์เตอร์ส ที่ปรากฏตัวครั้งแรกในภาค '99 ในฐานะตัวละครเอก นอกจากนี้ K' ยังได้หวนกลับมาทำศึกอีกครั้งใน เดอะคิงออฟไฟท์เตอร์ส XIV ซึ่งมาพร้อมกับแว่นตาสีแดงซึ่งเป็นสัญลักษณ์ประจำตัวของเขาประวัติตามท้องเรื่อง ประวัติตามท้องเรื่อง. K' คือชายลึกลับที่ไม่มีใครทราบถึงชื่อจริงของเขา ซึ่งใช้ชีวิตอยู่ร่วมกับพี่สาวของเขาอย่างมีความสุข แต่แล้ววันหนึ่ง พวกเขาถูกองค์กร NESTS จับตัวไป และถูกกักขังโดยองค์กรดังกล่าว ใน ค.ศ. 1998 K' ได้มีส่วนเข้าร่วมโครงการสร้างโคลนของ เคียว คุซานางิ โดยเขาได้รับ DNA มาจากเคียว ทำให้เขาสามารถใช้พลังในการควบคุมเปลวเพลิงได้เช่นเดียวกับเคียว ทั้งนี้ K'ได้ถูกล้างสมองจนทำให้เชื่อว่าตัวเขาคือร่างโคลนของ"คริซาลิด" ความทรงจำในอดีตหลายประการของเขาได้ถูกลบล้างโดยองค์กร NESTS ตลอดจนเป็นการลืมโดยตัวเขาเอง ทั้งที่จงใจให้ลืมและไม่จงใจการตอบรับ การตอบรับ. K′ ได้รับการตอบรับเป็นอย่างดีจากแฟน ๆ ใน ค.ศ. 2005 จากการสำรวจความคิดเห็นโดยบริษัทเอสเอ็นเคเพลย์มอร์ยูเอสเอ เขาได้รับการโหวตให้เป็นตัวละครยอดนิยมอันดับสี่ด้วยคะแนน 338 คะแนนโหวต ตัวละครนี้ได้รับการนำมาใช้เป็นตัวนำโชคในฉลองครบรอบ 15 ปี เดอะคิงออฟไฟท์เตอร์ส</doc>
