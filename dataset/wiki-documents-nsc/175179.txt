<doc id="175179" url="https://th.wikipedia.org/wiki?curid=175179" title="หลุยส์ ลาร์นอดี">หลุยส์ ลาร์นอดี หลุยส์ ลาร์นอดี หรือ บาทหลวง ลาร์นอดี (L' Abbé Larnaudie) (พ.ศ. 2362 - พ.ศ. 2442) บาทหลวงชาวฝรั่งเศสและมิชชันนารีคณะเยสุอิต ผู้นำวิทยาการการถ่ายภาพเข้ามาในประเทศไทย เป็นผู้ถ่ายภาพเจ้านายชั้นผู้ใหญ่และขุนนางในสมัยพระบาทสมเด็จพระนั่งเกล้าเจ้าอยู่หัว เมื่อเดือนตุลาคม พ.ศ. 2388 และเป็นผู้สอนการถ่ายภาพให้แก่พระยากระสาปนกิจโกศล (โหมด อมาตยกุล) หลวงอัคนีนฤมิตร (จิตร จิตราคนี) และพระปรีชากลการ (สำอาง อมาตยกุล) หลุยส์ ลาร์นอดี มีความรู้ในวิชาช่าง ฟิสิกส์ เคมี และวิทยาศาสตร์ สามารถประดิษฐ์เครื่องจักร เครื่องกล และความรู้ในการชุบโลหะ เดินทางเข้ามาสยาม เมื่อวันที่ 25 กรกฎาคม พ.ศ. 2388 พร้อมกับนำกล้องถ่ายรูปที่พระสังฆราชปาลเลอกัวซ์ สั่งซื้อมาจากปารีส มาด้วย หลุยส์ ลาร์นอดี ได้เรียนภาษาไทยกับพระสังฆราชปาลเลอกัวซ์ อยู่นาน 6 เดือน และได้บวชเป็นบาทหลวง เป็นผู้ช่วยเขียน สัพะ พะจะนะ พาสา ไท พจนานุกรมสี่ภาษา ของปาลเลอกัวซ์ ที่ตีพิมพ์ครั้งแรกในปี พ.ศ. 2397 และได้เดินทางร่วมกับคณะทูตไทย นำโดยพระยาศรีพิพัฒน์ (ทัต บุนนาค) เดินทางไปเจริญสัมพันธไมตรีกับฝรั่งเศส และเข้าเฝ้าจักรพรรดินโปเลียนที่ 3 ในปี พ.ศ. 2404 กับ พ.ศ. 2410 ทำหน้าที่ล่าม หลุยส์ ลาร์นอดี เสียชีวิตในรัชกาลที่ 5 เมื่อ พ.ศ. 2442 อายุ 80 ปี</doc>
