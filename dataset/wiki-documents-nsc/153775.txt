<doc id="153775" url="https://th.wikipedia.org/wiki?curid=153775" title="ศูนย์แพทยศาสตรศึกษาชั้นคลินิก โรงพยาบาลเชียงรายประชานุเคราะห์">ศูนย์แพทยศาสตรศึกษาชั้นคลินิก โรงพยาบาลเชียงรายประชานุเคราะห์ ศูนย์แพทยศาสตรศึกษาชั้นคลินิก โรงพยาบาลเชียงรายประชานุเคราะห์ เป็นศูนย์แพทยศาสตรศึกษาชั้นคลินิก สังกัดโรงพยาบาลเชียงรายประชานุเคราะห์ กระทรวงสาธารณสุข และเป็นสถาบันร่วมผลิตแพทย์กับคณะแพทยศาสตร์ มหาวิทยาลัยนเรศวร และคณะแพทยศาสตร์ มหาวิทยาลัยเชียงใหม่ ก่อตั้งเมื่อปี พ.ศ. 2548 ตั้งอยู่ในเขตภาคเหนือตอนบน ณ อำเภอเมืองเชียงราย จังหวัดเชียงรายประวัติ ประวัติ. ตามที่กระทรวงสาธารณสุข ได้ลงนามความร่วมมือกับคณะแพทยศาสตร์ มหาวิทยาลัยนเรศวร ในการร่วมผลิตแพทย์เพื่อแก้ไขปัญหาการขาดแคลนแพทย์ของประเทศไทย เมื่อวันที่ 28 มิถุนายน พ.ศ. 2548 และกำหนดให้โรงพยาบาลเชียงรายประชานุเคราะห์ เป็นสถาบันร่วมผลิตแพทย์ทำหน้าที่จัดการเรียนการสอนนิสิตแพทย์ในชั้นคลินิกเครือข่ายความร่วมมือกับคณะแพทยศาสตร์ มหาวิทยาลัยนเรศวร ในโครงการเร่งรัดผลิตแพทย์ของสำนักงานคณะกรรมการการอุดมศึกษา(สกอ.) โดยจะรับนิสิตแพทย์เข้าเรียนในชั้นคลินิก (ชั้นปี 4 - 6) ชั้นปีละ 30 คน เฉพาะปีการศึกษา 2550 - 2551 สำหรับปีการศึกษา 2552 จะผลิตแพทย์โดยรับนักศึกษาแพทย์จากวิทยาลัยแพทยศาสตร์และการสาธารณสุข มหาวิทยาลัยอุบลราชธานี ในโครงการผลิตแพทย์เพิ่มเพื่อชาวชนบท โดยยังอาศัยหลักสูตรของคณะแพทยศาสตร์ มหาวิทยาลัยนเรศวรในการเรียนการสอน และตั้งแต่ปีการศึกษา 2553 เป็นต้นไปจะผลิตแพทย์ในโครงการผลิตแพทย์เพิ่มเพื่อชาวชนบทร่วมกับคณะแพทยศาสตร์ มหาวิทยาลัยเชียงใหม่ ทั้งนี้ คณะแพทยศาสตร์ มหาวิทยาลัยนเรศวร ได้เข้ามาร่วมพัฒนาในด้านการจัดทำหลักสูตรรายวิชาและการพัฒนาอาจารย์แพทย์และบุคลากรร่วมกัน รวมทั้งการชี้แจงนโยบายด้านการประกันคุณภาพการศึกษาของมหาวิทยาลัยนเรศวร ต่อมาได้มีคำสั่งแต่งตั้งผู้อำนวยการศูนย์แพทยศาสตรศึกษาชั้นคลินิก เป็นรองคณบดีฝ่ายคลินิก คณะแพทยศาสตร์ มหาวิทยาลัยนเรศวร มาจนถึงปัจจุบันหลักสูตรการศึกษา หลักสูตรการศึกษา. ปัจจุบัน ศูนย์แพทยศาสตรศึกษาชั้นคลินิก โรงพยาบาลเชียงรายประชานุเคราะห์ จัดการเรียนการสอนในระดับชั้นคลินิก ตามหลักสูตรแพทยศาสตรบัณฑิต ของคณะแพทยศาสตร์ มหาวิทยาลัยนเรศวร ใน 1 หลักสูตร คือระยะเวลาในการศึกษา ระยะเวลาในการศึกษา. ใช้ระยะเวลาในการศึกษาตลอดหลักสูตรรวม 6 ปี ดังนี้การรับบุคคลเข้าศึกษาในหลักสูตรแพทยศาสตรบัณฑิต การรับบุคคลเข้าศึกษาในหลักสูตรแพทยศาสตรบัณฑิต. ศูนย์แพทยศาสตรศึกษาชั้นคลินิก โรงพยาบาลเชียงรายประชานุเคราะห์ รับนิสิตแพทย์เข้าศึกษาในชั้นคลินิก (ชั้นปี 4 - 6) ในหลักสูตรแพทยศาสตรบัณฑิต โดยรับนิสิตแพทย์ของคณะแพทยศาสตร์ มหาวิทยาลัยนเรศวร ในโครงการระบบคัดเลือกส่วนกลางของสำนักงานคณะกรรมการการอุดมศึกษา (สกอ.) เฉพาะนิสิตแพทย์ที่เข้าทำการศึกษาในปีการศึกษา 2547 - 2548 (เริ่มทำการศึกษาในชั้นปีที่ 4 ปีการศึกษา 2550 - 2551) ปีละประมาณ 30 คน หลังจากนั้นในปีการศึกษา 2552 จะรับนักศึกษาแพทย์จากวิทยาลัยแพทยศาสตร์และการสาธารณสุข มหาวิทยาลัยอุบลราชธานี และตั้งแต่ปีการศึกษา 2553 เป็นต้นไป ศูนย์แพทยศาสตรศึกษาชั้นคลินิก โรงพยาบาลเชียงรายประชานุเคราะห์ จะรับนักศึกษาแพทย์ในโครงการผลิตแพทย์เพิ่มเพื่อชาวชนบท (CPIRD) ของคณะแพทยศาสตร์ มหาวิทยาลัยเชียงใหม่มาทำการเรียนการสอน</doc>
