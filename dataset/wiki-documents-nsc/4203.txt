<doc id="4203" url="https://th.wikipedia.org/wiki?curid=4203" title="จังหวัดพระนครศรีอยุธยา">จังหวัดพระนครศรีอยุธยา จังหวัดพระนครศรีอยุธยา เป็นจังหวัดหนึ่งในภาคกลางซึ่งเป็นเขตเศรษฐกิจที่สำคัญ โดยมีผลิตภัณฑ์มวลรวมของจังหวัดมีมูลค่าสูงเป็นอันดับ 3 ของประเทศ และมีประวัติศาสตร์ความเป็นมาที่ยาวนาน เคยมีชื่อเสียงในฐานะเป็นแหล่งปลูกข้าวที่สำคัญ จังหวัดพระนครศรีอยุธยาเป็นจังหวัดที่ไม่มีอำเภอเมือง มีอำเภอพระนครศรีอยุธยาเป็นศูนย์กลางการบริหารจัดการด้านต่าง ๆ ชาวบ้านโดยทั่วไปนิยมเรียกอีกชื่อหนึ่งว่า "กรุงเก่า" หรือ "เมืองกรุงเก่า"ประวัติศาสตร์ ประวัติศาสตร์. พระนครศรีอยุธยาเคยเป็นราชธานี (เมืองหลวง) ของอาณาจักรอยุธยา หรืออาณาจักรสยาม ตลอดระยะเวลา 417 ปี ตั้งแต่ พ.ศ. 1893 กระทั่งเสียกรุงแก่พม่า เมื่อ พ.ศ. 2310 ครั้นเมื่อพระเจ้าตากสินมหาราชทรงสถาปนาราชธานีแห่งใหม่ที่กรุงธนบุรี กรุงศรีอยุธยาก็ไม่ได้กลายเป็นเมืองร้าง ยังมีคนที่รักถิ่นฐานบ้านเดิมอาศัยอยู่และมีราษฎรที่หลบหนีไปอยู่ตามป่ากลับเข้ามาอาศัยอยู่รอบ ๆ เมือง รวมกันเข้าเป็นเมือง จนทางการยกเป็นเมืองจัตวาเรียกว่า "เมืองกรุงเก่า" เมื่อ พ.ศ. 2325 ในรัชสมัยพระบาทสมเด็จพระพุทธยอดฟ้าจุฬาโลกมหาราช ทรงยกเมืองกรุงเก่าขึ้นเป็น หัวเมืองจัตวา เช่นเดียวกับในสมัยกรุงธนบุรี หลังจากนั้น พระบาทสมเด็จพระจุลจอมเกล้าเจ้าอยู่หัวโปรดให้จัดการปฏิรูปการปกครองทั้งส่วนกลางและส่วนภูมิภาค โดยการปกครองส่วนภูมิภาคนั้น โปรดให้จัดการปกครองแบบเทศาภิบาลขึ้น โดยให้รวมเมืองที่อยู่ใกล้เคียงกัน 3-4 เมือง ขึ้นเป็นมณฑล มีข้าหลวงเทศาภิบาลเป็นผู้ปกครอง โดยในปี พ.ศ. 2438 โปรดให้จัดตั้งมณฑลกรุงเก่าขึ้น ประกอบด้วยหัวเมืองต่าง ๆ คือ กรุงเก่าหรืออยุธยา อ่างทอง สระบุรี พระพุทธบาท ลพบุรี พรหมบุรี อินทร์บุรี และสิงห์บุรี ต่อมาทรงพระกรุณาโปรดเกล้าฯ ให้รวมเมืองอินทร์บุรีและเมืองพรหมบุรีเข้ากับเมืองสิงห์บุรี รวมเมืองพระพุทธบาทเข้ากับเมืองสระบุรี ตั้งที่ว่าการมณฑลที่อยุธยา และในปี พ.ศ. 2469 เปลี่ยนชื่อจาก "มณฑลกรุงเก่า" เป็น "มณฑลอยุธยา" ซึ่งจากการจัดตั้งมณฑลอยุธยามีผลให้อยุธยามีความสำคัญทางการบริหารการปกครองมากขึ้น การสร้างสิ่งสาธารณูปโภคหลายอย่างมีผลต่อการพัฒนาเมืองอยุธยาในเวลาต่อมา จนเมื่อยกเลิกการปกครองระบบมณฑลเทศาภิบาล ภายหลังการเปลี่ยนแปลงการปกครอง พ.ศ. 2475 อยุธยาจึงเปลี่ยนฐานะเป็นจังหวัดพระนครศรีอยุธยาจนถึงปัจจุบัน ในสมัยจอมพล ป.พิบูลสงคราม เป็นนายกรัฐมนตรี ได้มีนโยบายบูรณะโบราณสถานภายในเมืองอยุธยา เพื่อเป็นการฉลองยี่สิบห้าพุทธศตวรรษ ประจวบกับในปี พ.ศ. 2498 นายกรัฐมนตรีประเทศพม่าเดินทางมาเยือนประเทศไทย และได้มอบเงินจำนวน 200,000 บาท เพื่อปฏิสังขรณ์วัดและองค์พระมงคลบพิตร เป็นการเริ่มต้นบูรณะโบราณสถานในอยุธยาอย่างจริงจัง ซึ่งต่อมากรมศิลปากรเป็นหน่วยงานสำคัญในการดำเนินการ จนองค์การศึกษาวิทยาศาสตร์และวัฒนธรรมแห่งสหประชาชาติหรือยูเนสโกมีมติให้ประกาศขึ้นทะเบียนอุทยานประวัติศาสตร์พระนครศรีอยุธยา เป็น "มรดกโลก" เมื่อวันที่ 13 ธันวาคม พ.ศ. 2534 มีพื้นที่ครอบคลุมในบริเวณโบราณสถานเมืองอยุธยาภูมิศาสตร์สภาพภูมิอากาศสัญลักษณ์ประจำจังหวัดสัญลักษณ์ประจำจังหวัด. - คำขวัญประจำจังหวัด : ราชธานีเก่า อู่ข้าวอู่น้ำ เลิศล้ำกานท์กวี คนดีศรีอยุธยา เลอคุณค่ามรดกโลก - ตราประจำจังหวัด : รูปสังข์ซึ่งประดิษฐานอยู่ในพานแว่นฟ้าภายในปราสาทใต้ต้นหมัน ซึ่งนับถือกัน ว่าเป็นสัญลักษณ์อันประเสริฐ - ต้นไม้ประจำจังหวัด : หมัน () - ดอกไม้ประจำจังหวัด : ดอกโสน (สะ-โหน) () - สัตว์น้ำประจำจังหวัด : กุ้งก้ามกรามหรือกุ้งสมเด็จ ()การเมืองการปกครองประวัติการแบ่งเขตการปกครอง การเมืองการปกครอง. ประวัติการแบ่งเขตการปกครอง. ในสมัยอาณาจักรอยุธยามีการแบ่งการปกครองในราชธานีออกเป็น 2 ส่วนใหญ่ ๆ ได้แก่ การปกครองภายในบริเวณกำแพงเมือง และภายนอกบริเวณกำแพงเมือง โดยในบริเวณกำแพงเมืองก็จะแบ่งออกเป็น 4 แขวง ได้แก่ แขวงขุนธรณีบาล แขวงขุนโลกบาล แขวงขุนธราบาล และแขวงขุนนราบาล ต่อมาในสมัยอาณาจักรธนบุรีจนถึงรัชสมัยพระบาทสมเด็จพระนั่งเกล้าเจ้าอยู่หัวได้รวมทั้ง 4 แขวงภายในกำแพงเมืองเป็นแขวงเดียวกัน เรียกว่า แขวงรอบกรุง และขยายอาณาเขตออกมาเท่าที่มีอยู่ในปัจจุบัน และต่อมาเปลี่ยนมาเป็นอำเภอรอบกรุง อำเภอกรุงเก่า และอำเภอพระนครศรีอยุธยาในปัจจุบัน ตามลำดับ ส่วนการปกครองภายนอกบริเวณกำแพงเมือง บริเวณนอกกำแพงเมืองแบ่งออกเป็น 3 แขวง ได้แก่ แขวงขุนนคร แขวงขุนอุทัย และแขวงขุนเสนา และต่อมามีการแบ่งออกเป็นแขวงต่าง ๆ ดังนี้- แขวงขุนนคร อยู่ทางทิศเหนือและตะวันออกเฉียงเหนือของกำแพงพระนครตั้งแต่ลำน้ำลพบุรีและลุ่มน้ำป่าสัก ต่อมามีการแบ่งออกเป็นแขวง คือ ทางด้านตะวันตกเป็นแขวงนครใหญ่ และด้านตะวันออกเป็น แขวงนครน้อย - แขวงขุนอุทัย อยู่ทางใต้ตั้งแต่เขตของแขวงขุนนครตลอดลงมายังมายังแม่น้ำเจ้าพระยาด้านตะวันออก ต่อมาได้มีการแบ่งออกเป็นแขวง คือ แขวงอุทัยใหญ่ และแขวงอุทัยน้อย - แขวงขุนเสนา อยู่ทางด้านตะวันตกมีอาณาเขตด้านเหนือจรดตะวันตกเฉียงใต้ของแขวงขุนนครและตะวันตกของแม่น้ำเจ้าพระยา ต่อมาได้มีการแบ่งออกเป็นแขวง คือ แขวงเสนาใหญ่ ทางด้านตะวันตก และแขวงเสนาน้อย ทางด้านตะวันออก ดังนั้น ในสมัยพระบาทสมเด็จพระนั่งเกล้าเจ้าอยู่หัว แขวงในจังหวัดพระนครศรีอยุธยาจึงมีทั้งหมด 7 แขวง ได้แก่ แขวงรอบกรุง แขวงนครใหญ่ แขวงนครน้อย แขวงอุทัยใหญ่ แขวงอุทัยน้อย แขวงเสนาใหญ่ และแขวงเสนาน้อย ต่อมาในรัชสมัยพระบาทสมเด็จพระจุลจอมเกล้าเจ้าอยู่หัว ได้มีการจัดระเบียบการปกครองเป็นมณฑลเทศาภิบาล มีการรวมเมืองเข้าด้วยกันเป็นมณฑล เปลี่ยนคำเรียกเมืองเป็นจังหวัด แขวงจึงต้องเปลี่ยนเป็นอำเภอตามไปด้วย และต่อมาสมเด็จกรมพระยาดำรงราชานุภาพ เสนาบดีกระทรวงมหาดไทยในขณะนั้นได้ทรงดำริว่า อำเภอแต่ละอำเภอมีพลเมืองมากและมีท้องที่กว้าง จึงให้แบ่งเขตการปกครองออกไปอีกในทุกอำเภอ ยกเว้นอำเภอรอบกรุง อำเภออุทัยใหญ่ และอำเภออุทัยน้อย ดังนี้- อำเภอนครใหญ่ ให้ทางตอนเหนือคงเป็นอำเภอนครใหญ่ และแบ่งเขตท้องที่ตอนใต้ออกเป็นอำเภอนครใน - อำเภอนครน้อย ให้ทางตอนเหนือคงเป็นอำเภอนครน้อย และแบ่งเขตท้องที่ตอนใต้ออกเป็นอำเภอนครกลาง - อำเภอเสนาใหญ่ ให้ทางด้านทิศเหนือคงเป็นอำเภอเสนาใหญ่ และแบ่งเขตท้องที่ด้านทิศใต้ออกเป็นอำเภอเสนากลาง - อำเภอเสนาน้อย ให้ทางด้านทิศใต้คงเป็นอำเภอเสนาน้อย และแบ่งเขตท้องที่ด้านทิศเหนือออกเป็นอำเภอเสนาใน ต่อมาได้มีการเปลี่ยนชื่ออำเภอต่าง ๆ โดยในปี พ.ศ. 2443 เปลี่ยนชื่ออำเภออุทัยน้อยเป็นอำเภอพระราชวัง ในปี พ.ศ. 2446 เปลี่ยนชื่ออำเภอนครกลางเป็นอำเภอนครหลวงมาจนถึงปัจจุบัน ในปี พ.ศ. 2450 ได้แบ่งเขตท้องที่อำเภอพระราชวังด้านตะวันออกรวมกับอำเภออุทัยใหญ่ด้านใต้ แล้วยกขึ้นเป็นอำเภออุทัยน้อย แทนอำเภออุทัยน้อยเดิมที่ได้เปลี่ยนชื่อเป็นอำเภอพระราชวังเมื่อปี พ.ศ. 2443 และมีการเปลี่ยนชื่ออำเภอต่าง ๆ อีกครั้งหนึ่ง เพื่อให้ตรงกับชื่อตำบลที่ตั้งของที่ว่าการอำเภอ อำเภอต่าง ๆ ของจังหวัดพระนครศรีอยุธยาจึงได้มีการเปลี่ยนแปลงชื่อใหม่ ดังนี้ และอีก 4 กิ่งอำเภอได้แก่ กิ่งอำเภอลาดบัวหลวง (ขึ้นกับอำเภอบางไทร), กิ่งอำเภอภาชี (ขึ้นกับอำเภออุทัย), กิ่งอำเภอบางซ้าย (ขึ้นกับอำเภอเสนา) และกิ่งอำเภอบ้านแพรก (ขึ้นกับอำเภอมหาราช) ได้รับการยกฐานะขึ้นเป็นอำเภอตามลำดับจนครบในปี พ.ศ. 2502การแบ่งเขตการปกครองในปัจจุบันการปกครองส่วนภูมิภาค การแบ่งเขตการปกครองในปัจจุบัน. การปกครองส่วนภูมิภาค. ปัจจุบันจังหวัดพระนครศรีอยุธยาประกอบด้วย 16 อำเภอ ได้แก่การปกครองส่วนท้องถิ่น การปกครองส่วนท้องถิ่น. จังหวัดพระนครศรีอยุธยามีองค์กรปกครองส่วนท้องถิ่นจำนวนทั้งสิ้น 158 แห่ง แบ่งออกเป็น องค์การบริหารส่วนจังหวัด 1 แห่ง คือ องค์การบริหารส่วนจังหวัดพระนครศรีอยุธยา, เทศบาลนคร 1 แห่ง คือ เทศบาลนครพระนครศรีอยุธยา, เทศบาลเมือง 4 แห่ง, เทศบาลตำบล 31 แห่ง, และองค์การบริหารส่วนตำบล 121 แห่ง โดยเทศบาลสามารถจำแนกได้ตามอำเภอต่าง ๆ ดังนี้รายชื่อเจ้าเมืองและผู้ว่าราชการจังหวัดเศรษฐกิจ เศรษฐกิจ. จังหวัดพระนครศรีอยุธยาถือเป็นจังหวัดที่มีการเติบโตทางเศรษฐกิจอย่างต่อเนื่อง โดยมีผลิตภัณฑ์มวลรวมของจังหวัดมีมูลค่าสูงเป็นอันดับที่ 3 ของประเทศ รองจากจังหวัดระยอง และจังหวัดสมุทรสาคร ทั้งนี้จังหวัดพระนครศรีอยุธยาอยู่ในเขตส่งเสริมการลงทุน เขต 2 มีนิคมอุตสาหกรรม 3 แห่ง ได้แก่ นิคมอุตสาหกรรมบางปะอิน, นิคมอุตสาหกรรมบ้านหว้า (ไฮเทค), นิคมอุตสาหกรรมสหรัตนนคร และมีเขตประกอบการอุตสาหกรรม 3 แห่ง ได้แก่ เขตประกอบการอุตสาหกรรมแฟตเตอรี่แลนด์วังน้อย สวนอุตสาหกรรมโรจนะ และสวนอุตสาหกรรมโรจนะ 2ประชากรโครงสร้างพื้นฐานการศึกษาโครงสร้างพื้นฐาน. การศึกษา. - สถานศึกษาในระดับอุดมศึกษา - มหาวิทยาลัยราชภัฏพระนครศรีอยุธยา - มหาวิทยาลัยเทคโนโลยีราชมงคลสุวรรณภูมิ สำนักอธิการบดี หันตรา - มหาวิทยาลัยเทคโนโลยีราชมงคลสุวรรณภูมิ ศูนย์วาสุกรี - มหาวิทยาลัยมหาจุฬาลงกรณ์ราชวิทยาลัย - มหาวิทยาลัยมหามกุฏราชวิทยาลัย วิทยาเขตมหาวชิราลงกรณราชวิทยาลัย - สถาบันเทคโนโลยีแห่งอโยธยา- สถานศึกษาในระดับอาชีวศึกษา - สถานศึกษาระดับมัธยมศึกษาการขนส่งถนนการขนส่ง. ถนน. - ทางหลวงแผ่นดินหมายเลข 1 (ถนนพหลโยธิน) - ทางหลวงแผ่นดินหมายเลข 32 - ทางหลวงแผ่นดินหมายเลข 33 - ทางหลวงแผ่นดินหมายเลข 308 - ทางหลวงแผ่นดินหมายเลข 309 - ทางหลวงแผ่นดินหมายเลข 347 - ทางหลวงแผ่นดินหมายเลข 352 - ทางหลวงแผ่นดินหมายเลข 356 การเดินทางเข้าสู่จังหวัดพระนครศรีอยุธยา- ทางหลวงหมายเลข 1 (ถนนพหลโยธิน) ผ่านประตูน้ำพระอินทร์แล้วแยกเข้าทางหลวงหมายเลข 32 เลี้ยวซ้ายไปตามทางหลวงหมายเลข 309 เข้าสู่จังหวัดพระนครศรีอยุธยา - ทางหลวงหมายเลข 304 (ถนนแจ้งวัฒนะ) หรือทางหลวงหมายเลข 302 (ถนนงามวงศ์วาน) เลี้ยวขวาเข้าทางหลวงหมายเลข 306 (ถนนติวานนท์) แล้วข้ามสะพานนนทบุรีหรือสะพานนวลฉวีไปยังจังหวัดปทุมธานีต่อด้วยเส้นทาง ปทุมธานี-สามโคก-เสนา (ทางหลวงหมายเลข 3111) เลี้ยวแยกขวาที่อำเภอเสนา เข้าสู่ทางหลวงหมายเลข 3263 เข้าสู่จังหวัดพระนครศรีอยุธยา - เส้นทางกรุงเทพฯ-นนทบุรี-ปทุมธานีทางหลวงหมายเลข 306 ถึงทางแยกสะพานปทุมธานี เลี้ยวเข้าสู่ทางหลวงหมายเลข 347 แล้วไปแยกเข้าทางหลวงหมายเลข 3309 ผ่านศูนย์ศิลปาชีพบางไทร อำเภอบางปะอิน เข้าสู่จังหวัดพระนครศรีอยุธยา - ถนนกาญจนาภิเษก เริ่มตั้งแต่กิโลเมตรที่ 71+570 ที่ตำบลเชียงรากน้อย อำเภอบางไทร ตัดถนนสามโคก-ศูนย์ศิลปาชีพบางไทร (3309) ที่กิโลเมตรที่ 72 เข้าสู่พื้นที่อำเภอบางปะอิน ตัดทางพิเศษอุดรรัถยา ทางหลวงแผ่นดินหมายเลข 347 ที่กิโลเมตรที่ 77 ข้ามคลองเปรมประชากรและทางรถไฟสายเหนือ ไปบรรจบถนนพหลโยธิน กับทางหลวงแผ่นดินหมายเลข 32กิโลเมตรที่ 52-53 - ทางพิเศษอุดรรัถยา (ทางด่วนสายบางปะอิน-ปากเกร็ด หรือ "ทางด่วน 2 (ส่วนนอกเมือง)") เริ่มต้นจากถนนแจ้งวัฒนะ อำเภอปากเกร็ด จังหวัดนนทบุรี ถึง ถนนกาญจนาภิเษก อำเภอบางไทร จังหวัดพระนครศรีอยุธยารถโดยสารประจำทาง รถโดยสารประจำทาง. ปัจจุบันรถโดยสารประจำทางสาย กรุงเทพฯ-อยุธยา มีให้บริการ 2 ประเภท 1.รถบัส ประเภท ปรับอากาศชั้น 2 สายที่ 901 กรุงเทพฯ (หมอชิตใหม่) -อยุธยา ให้บริการอยู่ที่ ท่ารถไปกรุงเทพฯ (ถนนนเรศวร) 2.รถตู้ ประเภท มาตรฐาน 2 (จ) 2 (ต) 2 (ช)รถไฟ รถไฟ. การเดินทางไปจังหวัดพระนครศรีอยุธยา สามารถใช้บริการรถไฟโดยสารที่มีปลายทางสู่ภาคเหนือและภาคตะวันออกเฉียงเหนือ ขบวนรถไฟจะผ่านจังหวัดพระนครศรีอยุธยาในเขตอำเภอบางปะอิน อำเภอพระนครศรีอยุธยา และอำเภอภาชี ทางรถไฟจะแยกไปภาคเหนือและภาคตะวันออกเฉียงเหนือที่สถานีรถไฟชุมทางบ้านภาชีการคมนาคมภายในตัวจังหวัดพระนครศรีอยุธยาการคมนาคมภายในตัวจังหวัดพระนครศรีอยุธยา. - รถสามล้อเครื่อง คิดค่าโดยสารตามระยะทาง (เป็นรถเหมา) - รถสามล้อถีบ คิดค่าโดยสารตามระยะทาง - รถจักรยานยนต์รับจ้าง คิดค่าโดยสารตามระยะทาง - รถสองแถว มีหลายสาย คิดค่าโดยสารตามระยะทางสถานที่สำคัญสถานที่สำคัญ. - ศูนย์ท่องเที่ยวอยุธยา (ATC) - ศูนย์ศึกษาประวัติศาสตร์อยุธยา - พิพิธภัณฑสถานแห่งชาติ เจ้าสามพระยา - อุทยานประวัติศาสตร์พระนครศรีอยุธยา - วัดพระศรีสรรเพชญ์ - พระราชวังโบราณ อยุธยา- พระที่นั่งวิหารสมเด็จ - พระที่นั่งสรรเพชญ์ปราสาท - พระที่นั่งสุริยาสน์อมรินทร์ - พระที่นั่งจักรวรรดิ์ไพชยนต์ - พระที่นั่งตรีมุข - พระที่นั่งบรรยงค์รัตนาสน์ - วัดไชยวัฒนาราม - วัดใหญ่ชัยมงคล - วัดสุวรรณดาราม - วัดสะตือ พุทธไสยาสนย์ - ศูนย์ศิลปาชีพบางไทร - พระราชวังบางปะอิน - คลองรางจระเข้ - เพนียดคล้องช้าง - พิพิธภัณฑสถานแห่งชาติ จันทรเกษม - เขื่อนพระรามหก เขื่อนทดน้ำแห่งแรกในประเทศไทยเมืองพี่เมืองน้องเมืองพี่เมืองน้อง. - เมืองหนานซาง สาธารณรัฐประชาชนจีน - เมืองกุม ประเทศอิหร่าน - สาธารณรัฐเบลารุส - นครเทียนจิน สาธารณรัฐประชาชนจีน - เมืองแคนดี้ ประเทศศรีลังกาบุคคลที่มีชื่อเสียงบุคคลที่มีชื่อเสียง. - ด้านศาสนา - สมเด็จพระอริยวงษญาณ สมเด็จพระสังฆราช (ศรี) สมเด็จพระสังฆราชพระองค์แรกแห่งกรุงรัตนโกสินทร์ เสด็จสถิต ณ วัดบางหว้าใหญ่ - สมเด็จพระอริยวงศาคตญาณ สมเด็จพระสังฆราช (วาสน์ วาสโน) สมเด็จพระสังฆราชพระองค์ที่ ๑๘ แห่งกรุงรัตนโกสินทร์ เสด็จสถิต ณ วัดราชบพิธสถิตมหาสีมารามราชวรวิหาร - สมเด็จพระพุฒาจารย์ (โต พฺรหฺมรํสี) สมเด็จพระราชาคณะ อดีตเจ้าคณะใหญ่อรัญวาสี อดีตเจ้าอาวาสวัดระฆังโฆสิตารามวรมหาวิหาร - สมเด็จพระวันรัต (ฑิต อุทโย) สมเด็จพระราชาคณะ อดีตเจ้าคณะใหญ่หนใต้ อดีตอธิบดีสงฆ์วัดมหาธาตุยุวราชรังสฤษฎิ์ราชวรมหาวิหาร - สมเด็จพระวันรัต (จ่าย ปุณฺณทตฺโต) สมเด็จพระราชาคณะ อดีตกรรมการมหาเถรสมาคม อดีตเจ้าคณะใหญ่หนใต้ และอดีตเจ้าอาวาสวัดเบญจมบพิตรดุสิตวนารามราชวรวิหารรูปแรก - สมเด็จพระวันรัต (ทรัพย์ โฆสโก) สมเด็จพระราชาคณะ อดีตผู้ปฏิบัติหน้าที่สมเด็จพระสังฆราช อดีตกรรมการมหาเถรสมาคม อดีตเจ้าคณะใหญ่หนตะวันออก อดีตสมาชิกสังฆสภา อดีตสังฆมนตรีว่าการองค์การปกครอง อดีตเจ้าอาวาสวัดสังเวชวิศยารามวรวิหาร - สมเด็จพระพุทธโฆษาจารย์ (ฟื้น ชุตินฺธโร) สมเด็จพระราชาคณะ อดีตเจ้าคณะใหญ่หนกลาง อดีตกรรมการมหาเถรสมาคม อดีตแม่กองบาลีสนามหลวง อดีตเจ้าอาวาสวัดสามพระยา - สมเด็จพระพุทธโฆษาจารย์ (พุฒ สุวฑฺฒโน) สมเด็จพระราชาคณะ อดีตคณะผู้ปฏิบัติหน้าที่สมเด็จพระสังฆราช อดีตกรรมการมหาเถรสมาคม และอดีตเจ้าอาวาสวัดสุวรรณารามราชวรวิหาร - สมเด็จพระพุฒาจารย์ (เสงี่ยม จนฺทสิริ) สมเด็จพระราชาคณะ อดีตกรรมการมหาเถรสมาคม อดีตเจ้าคณะใหญ่หนเหนือ อดีตเจ้าอาวาสวัดสุทัศนเทพวรารามราชวรมหาวิหาร - สมเด็จพระมหาธีราจารย์ (นิยม ฐานิสฺสโร) สมเด็จพระราชาคณะ อดีตคณะผู้ปฏิบัติหน้าที่สมเด็จพระสังฆราช อดีตกรรมการมหาเถรสมาคม และอดีตเจ้าอาวาสวัดชนะสงครามราชวรมหาวิหาร อดีตเจ้าคณะใหญ่หนกลาง - สมเด็จพระพุทธชินวงศ์ (สมศักดิ์ อุปสโม) (นามเดิม:สมศักดิ์ ชูมาลัยวงศ์) สมเด็จพระราชาคณะ อดีตคณะผู้ปฏิบัติหน้าที่สมเด็จพระสังฆราช กรรมการมหาเถรสมาคม เจ้าคณะใหญ่หนกลาง เจ้าอาวาส[[วัดพิชยญาติการามวรวิหาร] - [[พระพรหมมุนี (สุชิน อคฺคชิโน)]] [[พระราชาคณะเจ้าคณะรอง]] กรรมการ[[มหาเถรสมาคม]] [[เจ้าคณะภาค]]๑๔-๑๕ ([[ธรรมยุต]]) [[แม่กองธรรมสนามหลวง]] เลขานุการ[[สมเด็จพระสังฆราช]] ผู้ช่วย[[เจ้าอาวาส]][[วัดราชบพิธสถิตมหาสีมารามราชวรวิหาร]] รักษาการ[[เจ้าคณะภาค]]๔-๗ ([[ธรรมยุต]]) - [[พระธรรมปัญญาบดี (พีร์ สุชาโต)]] [[พระราชาคณะเจ้าคณะรอง]] ที่ปรึกษาเจ้าคณะกรุงเทพมหานคร นายกสภา[[มหาวิทยาลัยมหาจุฬาลงกรณราชวิทยาลัย]] [[เจ้าอาวาส|อธิบดีสงฆ์]][[วัดมหาธาตุยุวราชรังสฤษฎิ์ราชวรมหาวิหาร]]รูปปัจจุบัน - [[พระครูวิหารกิจจานุการ (ปาน โสนนฺโท)]] หรือ หลวงพ่อปานวัดบางนมโค พระเกจิอาจารย์ชื่อดัง อดีตเจ้าอาวาสวัดบางนมโค [[อำเภอเสนา]] - [[หลวงพ่อจง พุทธสโร]] พระเกจิอาจารย์ชื่อดัง อดีตเจ้าอาวาสวัดหน้าต่างนอก [[อำเภอบางไทร]] - [[พระครูสังวรสมณกิจ (ทิม อตฺตสนฺโต)]] พระเกจิอาจารย์ชื่อดัง อดีตเจ้าอาวาสวัดพระขาว [[อำเภอบางบาล]] - แม่ชี[[ศันสนีย์ เสถียรสุต]] พุทธสาวิกาใน[[พุทธศาสนา]]และยังเป็นเป็นวิทยากรประจำและผู้ก่อตั้ง[[เสถียรธรรมสถาน]] - [[เอื้อน กลิ่นสาลี]] อดีต[[พระราชาคณะเจ้าคณะรอง]] อดีต[[เจ้าอาวาส]][[วัดสามพระยา]] อดีต[[เจ้าคณะกรุงเทพมหานคร]] ถูกถอดถอน[[สมณศักดิ์]] 30 พฤษภาคม 2561- นักการเมือง - [[ปรีดี พนมยงค์|ศาสตราจารย์ ดร. ปรีดี พนมยงค์ หรือ หลวงประดิษฐ์มนูธรรม ]] [[นายกรัฐมนตรีของประเทศไทย]] คนที่ 7 - พลเรือตรี [[ถวัลย์ ธำรงนาวาสวัสดิ์]] หรือ หลวงธำรงนาวาสวัสดิ์ [[นายกรัฐมนตรีของประเทศไทย]] คนที่ 8 - [[ประมวล สภาวสุ]] อดีต[[รองนายกรัฐมนตรี]] รัฐมนตรีว่าการ[[กระทรวงการคลัง]]และ[[กระทรวงอุตสาหกรรม]] - [[ดำรง พุฒตาล]] พิธีกรชื่อดัง และอดีตสมาชิก[[วุฒิสภา]] - [[เกื้อกูล ด่านชัยวิจิตร]] อดีตรัฐมนตรีช่วยว่าการ[[กระทรวงคมนาคม]] ในรัฐบาลนายอภิสิทธิ์ เวชชาชีวะ - พลเอก [[พงษ์เทพ เทศประทีป]] อดีตเลขาธิการนายกรัฐมนตรี (พลเอกสุรยุทธ์ จุลานนท์) และอดีตเสนาธิการทหารบก - [[วิทยา บุรณศิริ]] [[รายนามรัฐมนตรีว่าการกระทรวงสาธารณสุขของไทย|อดีตรัฐมนตรีว่าการกระทรวงสาธารณสุข]][[สมาชิกสภาผู้แทนราษฎร]]จังหวัด[[พระนครศรีอยุธยา]] - พลตำรวจเอก [[โกวิท วัฒนะ]] อดีต[[รองนายกรัฐมนตรี]] ครม.60 - [[ไพบูลย์ วัฒนศิริธรรม]] อดีต[[รองนายกรัฐมนตรี]] และ[[รัฐมนตรี]]ว่าการ[[กระทรวงการพัฒนาสังคมและความมั่นคงของมนุษย์]] ใน[[คณะรัฐมนตรีคณะที่ 56]] - [[วิบูลย์ สงวนพงศ์]] ปลัด[[กระทรวงมหาดไทย]] - พ.อ. [[ณรงค์ กิตติขจร]] อดีต สมาชิกสภาผู้แทนราษฏรจังหวัด พระนครศรีอยุธยา อดีตสมาชิกสภานิติบัญญัติแห่งชาติ ปี 2515 2534- ด้านศิลปวัฒนธรรมและบันเทิง - [[หลวงกัลยาณมิตตาวาส (ทับ พาทยโกศล)]] ครู[[ดนตรีไทย]] และต้นสกุลพาทยโกศล เป็นบิดาของจางวาง[[ทั่ว พาทยโกศล]] - [[รวงทอง ทองลั่นธม]] นักร้อง[[วงดนตรีกรมประชาสัมพันธ์]] และ[[วงสุนทราภรณ์]] - [[ส.พลายน้อย]] (ชื่อจริง สมบัติ พลายน้อย) [[ศิลปินแห่งชาติ]]สาขาวรรณศิลป์ และนักเขียนสารคดีประวัติศาสตร์ ศิลปวัฒนธรรมชื่อดัง - [[สุชาติ สวัสดิ์ศรี]] [[ศิลปินแห่งชาติ]]สาขาวรรณศิลป์ นักเขียนเจ้าของนามปากกา[[สิงห์สนามหลวง]] ผู้ก่อตั้ง[[รางวัลช่อการะเกด]] - [[สรพงศ์ ชาตรี]] นักแสดง และ[[ศิลปินแห่งชาติ]] สาขาศิลปะการแสดง - [[สำราญ เกิดผล]] [[ศิลปินแห่งชาติ]]สาขาศิลปะการแสดง (ดนตรีไทย) - [[ชลิต เฟื่องอารมย์]] นักแสดง - [[ชรัส เฟื่องอารมย์]] นักร้อง นักแต่งเพลง และนักแสดง - [[บัณฑิต ฤทธิ์ถกล]] [[ผู้กำกับภาพยนตร์]] และผู้เขียนบทภาพยนตร์ - [[พีระ ตรีบุปผา]] นักแต่งเพลง นักดนตรี และนักเรียบเรียงเสียงประสาน - [[แอน มิตรชัย]] นักร้อง นักแต่งเพลง และนักแสดง - [[รังสิโรจน์ พันธุ์เพ็ง]] นักร้อง นักแต่งเพลง และนักแสดง - [[กันต์ธีร์ ปิติธัญ]] นักร้อง นักแต่งเพลง และนักแสดง- นักกีฬาทีมชาติ - [[นฤบดินทร์ วีรวัฒโนดม]] นักฟุตบอลทีมชาติไทย</doc>
