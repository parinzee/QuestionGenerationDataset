<doc id="276821" url="https://th.wikipedia.org/wiki?curid=276821" title="แนนซี ซินาตรา">แนนซี ซินาตรา แนนซี แซนดรา ซินาตรา () เกิดเมื่อวันที่ 8 มิถุนายน ค.ศ. 1940 ในเมืองเจอร์ซี รัฐนิวเจอร์ซีย์ เป็นนักร้อง นักแสดงชาวอเมริกัน เธอเป็นลูกสาวของนักร้อง/นักแสดง แฟรงก์ ซินาตรา กับภรรยาคนแรก แนนซี บาร์บาโต เธอมีผลงานเพลงฮิตที่เป็นเพลงประจำตัวอย่างเพลง "These Boots Are Made for Walkin'" ในปี 1966 สำหรับเพลงดังอื่นเช่น "Sugar Town", "How Does That Grab You, Darlin'?" และเพลงธีมประกอบภาพยนตร์เจมส์บอนด์ที่ชื่อ "You Only Live Twice" ในวันครบรอบอายุ 4 ปี ฟิล ซิลเวอร์สและจิมมี แวน ฮูเซน เขียนเพลงที่ชื่อ "Nancy (With the Laughing Face)" ให้พ่อของเธอร้อง แนนซี ซินาตราเริ่มอาชีพด้วยการร้องเพลงและนักแสดงในต้นคริสต์ทศวรรษ 1960 แต่ในช่วงแรกประสบความสำเร็จเฉพาะในยุโรปและญี่ปุ่น จนเมื่อมีเพลงอันดับ 1 อย่าง "These Boots Are Made for Walkin'" ที่เป็นเพลงยั่ว แต่ให้ความรู้สึกความเป็นธรรมชาติ และเพลงโด่งดังทำให้เธอเป็นสัญลักษณ์ของหญิงสไตล์ โก-โกบูต ภาพคลิปของเพลงนี้เป็นภาพซินาตรากับทรงผมฟูใหญ่กับหญิงสาวอีก 6 คนนุ่งสั้น แบบโก-โกบูต ใส่มินิสเกิร์ต เพลงนี้เขียนโดยลี ฮาเซิลวูด และโปรดิวซ์ด้วย ซึ่งเขาร่วมทำงานกับซินาตราในอีกหลายเพลงฮิตที่เป็นเพลงคู่ รวมถึงเพลง "Some Velvet Morning" และในปี 1966 และ 1967 ซินาตรา มีเพลงฮิต 13 เพลงบนชาร์ตเพลง ซึ่งทั้งหมดเรียบเรียงและมีคอนดักเตอร์คือ บิลลี สเตรนจ์ ในปี 1967 เธอได้ร้องเพลงคู่กับพ่อของเธอ ซึ่งถือเป็นเพลงอันดับ 1 เพลงที่ 2 ของเธอ ชื่อเพลง "Somethin' Stupid" เธอยังได้ร่วมแสดงกับเอลวิส เพรสลีย์ ในภาพยนตร์ Speedway</doc>
