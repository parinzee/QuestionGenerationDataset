<doc id="299703" url="https://th.wikipedia.org/wiki?curid=299703" title="ราชมงคลเกมส์ ครั้งที่ 27">ราชมงคลเกมส์ ครั้งที่ 27 กีฬามหาวิทยาลัยเทคโนโลยีราชมงคลแห่งประเทศไทย ครั้งที่ 27 (ราชมงคลตะวันออกเกมส์) เป็นการแข่งขันกีฬาระหว่างนักศึกษามหาวิทยาลัยเทคโนโลยีราชมงคลทั้ง 9 แห่งทั่วประเทศไทย จัดขึ้นในระหว่างวันที่ 29 มกราคม - 5 กุมภาพันธ์ พ.ศ. 2554 ณ มหาวิทยาลัยเทคโนโลยีราชมงคลตะวันออก จังหวัดชลบุรี และสนามกีฬาสถาบันพลศึกษา วิทยาเขตชลบุรีชนิดกีฬา ชนิดกีฬา. ในการแข่งขันกีฬาราชมงคลตะวันออกเกมส์ กำหนดจัดการแข่งขันกีฬา 13 ชนิด ได้แก่ ฟุตบอล ฟุตซอล วอลเลย์บอล บาสเกตบอล เซปักตะกร้อ แบดมินตัน เทนนิส เทเบิลเทนนิส เปตอง ว่ายน้ำ วอลเลย์บอลชายหาด กรีฑา และลีลาศสัญลักษณ์ประจำการแข่งขันตราสัญลักษณ์ สัญลักษณ์ประจำการแข่งขัน. ตราสัญลักษณ์. สัญลักษณ์ประจำการแข่งขัน มีส่วนประกอบ 4 ส่วน ได้แก่1. ตัวเลขเก้าไทย (๙) แสดงถึง ความสามัคคีเป็นน้ำหนึ่งใจเดียวกัน ของนักกีฬามหาวิทยาลัยเทคโนโลยีราชมงคลทั้งเก้าแห่ง 2. คลื่นสีน้ำเงิน สื่อถึง สีประจำพระองค์ พระบาทสมเด็จพระเจ้าอยู่หัวฯ ที่ทรงพระกรุณาธิคุณ โปรดเกล้าฯ พระราชทานนาม "ราชมงคล" และคลื่น 4 ลูกคลื่น หมายถึง วิทยาเขตทั้ง 4 ของมหาวิทยาลัยเทคโนโลยีราชมงคลตะวันออก ประกอบด้วย วิทยาเขตบางพระ วิทยาเขตจันทบุรี วิทยาเขตจักรพงษภูวนารถ และวิทยาเขตอุเทนถวาย 3. คลื่นสีน้ำเงินเทอร์ควอยส์ 3 คลื่น คือ 3 จังหวัด อันเป็นที่ตั้งของวิทยาเขตต่าง ๆ ของมหาวิทยาลัยเทคโนโลยีราชมงคลตะวันออก ได้แก่ จังหวัดชลบุรี จังหวัดจันทบุรี และกรุงเทพมหานคร เมื่อรวมกันทั้งหมด 7 คลื่น ความหมายว่าในปีของการจัดการแข่งขัน เป็นปีแห่งการเฉลิมฉลองพระชนมายุครบ 7 รอบ 84 พรรษา ของพระบาทสมเด็จพระเจ้าอยู่หัว 4. ตัวอักษรคำว่า "ตะวันออกเกมส์" เป็นตัวอักษรที่ประดิษฐ์ขึ้น โดยนำคลื่นน้ำมาเป็นองค์ประกอบหลักในการประดิษฐ์ สื่อถึงท้องทะเลอันกว้างไกลซึ่งเป็นเอกลักษณ์ของภาคตะวันออก ที่อุดมสมบูรณ์ไปด้วยทรัพยากรธรรมชาติสัตว์นำโชค สัตว์นำโชค. ปลาการ์ตูน พันธุ์ส้มขาว เพศผู้ ชื่อ "น้ำหนึ่ง" และปลาการ์ตูน พันธุ์มะเขือเทศ เพศเมีย ชื่อ "น้ำใจ" เป็นปลาที่มีสีสันสวยงาม น่ารัก โดยธรรมชาติปลาการ์ตูนจะอยู่ร่วมกับดอกไม้ทะเล ที่ถึงแม้ว่าดอกไม้ทะเลจะมีเข็มพิษแต่กลับไม่ทำอันตรายต่อปลาการ์ตูน ทำให้ปลาการ์ตูนอาศัยอยู่ได้อย่างปลอดภัย เปรียบเสมือนว่า การอยู่ร่วมกัน ทำกิจกรรมร่วมกันของนักศึกษาที่ไม่ว่าจะมาจากต่างภูมิภาค ต่างถิ่น ต่างครอบครัว ต่างวัฒนธรรมแต่ก็สามารถจะใช้ชีวิตร่วมกัน แบ่งปัน รู้รัก รู้อภัย มีความเป็นมิตรผูกพันซึ่งกันและกันได้เป็นอย่างดีสนามแข่งขัน สนามแข่งขัน. การแข่งขันกีฬามหาวิทยาลัยเทคโนโลยีราชมงคลแห่งประเทศไทย ครั้งที่ 27 ใช้สนามแข่งขันทั้งสิ้น 3 แห่ง ได้แก่1. สนามกีฬามหาวิทยาลัยเทคโนโลยีราชมงคลตะวันออก 2. สนามกีฬาสถาบันการพลศึกษา จังหวัดชลบุรี 3. สนามกีฬามหาวิทยาลัยบูรพาสรุปเหรียญการแข่งขัน สรุปเหรียญการแข่งขัน. สรุปผลการแข่งขัน</doc>
