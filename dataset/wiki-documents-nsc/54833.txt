<doc id="54833" url="https://th.wikipedia.org/wiki?curid=54833" title="กฎของแก๊ส">กฎของแก๊ส กฎของแก๊ส () เป็นกฎที่ใช้สำหรับอธิบายสมบัติต่าง ๆ ของแก๊ส ได้แก่ ปริมาตร (V) ความดัน (P) และอุณหภูมิอุณหพลวัต (T) ของแก๊สนั้น ๆ กฎของแก๊สที่เราควรรู้จัก ประกอบด้วยกฎของบอยล์ กฎของชาร์ล และกฎของเก-ลูซัก (บางครั้งเขียนว่า "กฎของเก-ลัสแซก" หรือ "กฎของเกย์ลูสแซก") สำหรับรายละเอียดของกฎข้างต้นและกฎอื่น ๆ จะได้อธิบายข้างล่างนี้กฎของบอยล์ กฎของบอยล์. ตั้งชื่อตามโรเบิร์ต บอยล์ (Robert Boyle) นักเคมีและนักฟิสิกส์ชาวอังกฤษ มีใจความสำคัญว่า ถ้าอุณหภูมิคงตัว ความดันของแก๊สจะแปรผกผันกับปริมาตรของแก๊สนั้น ๆ หรือผลคูณของความดันและปริมาตรของแก๊สมีค่าคงตัวเสมอ ดังสมการ หรือเขียนได้อีกแบบดังนี้ โดยที่- P เป็นความดันของแก๊ส - V เป็นปริมาตรของแก๊สกฎของชาร์ล กฎของชาร์ล. ตั้งชื่อตามชาก อะเล็กซอง เซซา-ชาร์ล (Jacques Alexandre César-Charles) นักวิทยาศาสตร์ชาวฝรั่งเศส มีใจความสำคัญว่า ถ้าความดันคงตัว ปริมาตรของแก๊สจะแปรผันตรงกับอุณหภูมิอุณหพลวัตของแก๊สนั้น ๆ หรือผลหารของปริมาตรกับอุณหภูมิอุณหพลวัตมีค่าคงตัวเสมอ ดังสมการ หรือเขียนได้อีกแบบหนึ่งดังนี้ โดยที่- V เป็นปริมาตรของแก๊ส - T เป็นอุณหภูมิอุณหพลวัต หน่วยเป็นเคลวินกฎของเกย์-ลูสแซ็ก กฎของเกย์-ลูสแซ็ก. ตั้งชื่อตามโจเซฟ หลุยส์ เกย์-ลูสแซ็ก (Joseph Louis Gay-Lussac) นักฟิสิกส์และนักเคมีชาวฝรั่งเศส มีใจความสำคัญคล้ายกฎของชาร์ล คือ ถ้าปริมาตรคงตัว ความดันของแก๊สจะแปรผันตรงกับอุณหภูมิอุณหพลวัตของแก๊สนั้น ๆ หรือผลหารของความดันกับอุณหภูมิอุณหพลวัตมีค่าคงตัวเสมอ ดังสมการ หรือเขียนได้อีกแบบหนึ่งดังนี้ โดยที่- P เป็นความดันของแก๊ส - T เป็นอุณหภูมิอุณหพลวัต หน่วยเป็นเคลวินกฎรวมแก๊สและกฎของแก๊สอุดมคติ กฎรวมแก๊สและกฎของแก๊สอุดมคติ. จากกฎทั้งสามกฎข้างต้น นำมารวมได้เป็นกฎรวมแก๊ส ดังสมการ ซึ่งจากกฎรวมแก๊ส เราสามารถเปลี่ยนให้เป็นกฎของแก๊สอุดมคติ หรือกฎแก๊สสมบูรณ์ โดยอาศัยกฎของอาโวกาโดร ได้ดังสมการ โดยที่- V เป็นปริมาตรของแก๊ส หน่วยเป็นลูกบาศก์เมตร - P เป็นความดันของแก๊ส หน่วยเป็นปาสกาล (หรือพาสคัล) - T เป็นอุณหภูมิอุณหพลวัต หน่วยเป็นเคลวิน - n เป็นจำนวนโมลของแก๊ส - R เป็นค่าคงตัวแก๊สอุดมคติ (ประมาณ 8.3145 จูลต่อ (โมล เคลวิน) ) นอกเหนือจากกฎที่ได้อธิบายไปแล้ว ก็ยังมีกฎการแพร่ของแกรห์ม (หรือบางทีเขียนเป็น เกรแฮม) ทฤษฎีจลน์ของแก๊ส และกฎความดันย่อยของดาลตัน ซึ่งสามารถนำมาใช้อธิบายพฤติกรรมของแก๊สอุดมคติได้เช่นเดียวกัน อย่างไรก็ดี แก๊สอุดมคติอยู่ในสภาวะที่สมมติขึ้นมา กฎเหล่านี้จึงไม่สามารถอธิบายพฤติกรรมที่แท้จริงของแก๊สปกติได้</doc>
