<doc id="946438" url="https://th.wikipedia.org/wiki?curid=946438" title="ฤทธิ์หมัดเสือหิว">ฤทธิ์หมัดเสือหิว ฤทธิ์หมัดเสือหิว () แต่งโดย รูมิโกะ ทากาฮาชิ ชุดซีรีส์มังงะเรื่องนี้มีทั้งหมด 4 เล่ม ซึ่งในการดำเนินเรื่องเป็นเรื่องราวของการผสมผสานของแนวกีฬาชกมวยและแนวโรแมนติกคอเมดี้เนื้อเรื่อง เนื้อเรื่อง. นักมวยที่เป็นความภาคภูมิใจของมุโคดะยิม โคซาคุ ฮาตานากะ เขามีพรสวรรค์และเป็นนักมวยอาชีพด้วยอายุเพียง 19 ปี แต่โคซาคุกลับมีปัญหาที่ใหญ่ยิ่ง เขาไม่สามารถควบคุมความหิวกระหายที่จะกินอาหารได้กระทั่งครูฝึกยังรู้สึกเหนื่อยหน่าย โคซาคุรักการกินเป็นชีวิตจิตใจ ทำให้การควบคุมน้ำหนักอย่างเคร่งครัดให้เหมาะสมกับรุ่นชกเป็นไปได้อย่างอเนจอนาถยากจะเข็น จนเมื่อวันหนึ่งเขาหิวจนถูกน็อคเอ้าท์แพ้การแข่งขัน โคซาคุได้เดินไปในบริเวณโบสถ์แห่งหนึ่งและนั่นทำให้เขาได้พบกับ ซิสเตอร์แองเจล่า แม่ชีฝึกหัด แล้วโคซาคุก็ค้นพบตัวเองทันทีว่าเขาตกหลุมรัก แต่ชีวิตของแองเจล่าซิสเตอร์ฝึกหัดมีแต่เพียงพระผู้เป็นเจ้า เธอเป็นเด็กสาวกำพร้าที่มีโอกาสได้เติบโตมาในคอนแวนต์จนมาเป็นซิสเตอร์ฝึกหัดผู้แสนดี ระหว่างที่โคซาคุช่างขยันบอกรักเธออย่างสม่ำเสมอในแทบทุกครั้งที่ได้เจอกัน ซิสเตอร์แองเจล่ามุ่งมั่นที่จะทำให้โคซาคุลูกแกะผู้หลงทางที่น่าสงสารได้ก้าวเดินไปบนเส้นทางที่ถูกต้องและตั้งใจช่วยทำลายนิสัยในการกินของโคซาคุ เธอคอยให้กำลังใจเขาเพื่อให้แน่ใจว่าเขาจะอยู่ห่างจากอาหารและพร้อมขึ้นชกเพื่อเป็นแชมป์ได้ แต่น่าเสียดายความใกล้ชิดบางครั้งอาจทำให้ก่อเกิดความรัก ซิสเตอร์แองเจลาตระหนักว่าตัวเธอเองกำลังเริ่มมีปัญหา ด้วยพลังใจอันเป็นแรงผลักดันในการพยายามฝึกซ้อมอย่างหนักและการแอบกินของกินที่ซุกซ่อนไว้ โคซาคุ ต่อสู้เพื่อชัยชนะของตนและเพื่อเอาชนะใจของเธอมังงะ มังงะ. ตีพิมพ์กับ Yangu Sandē (ヤングサンデー ) (Young Sunday) นิตยสารมังงะในเครือโชงะกุกัง และรวมเล่มกับสำนักพิมพ์โชงะกุกัง หนังสือการ์ตูนในประเทศไทยเมื่อนานมาแล้วเคยมีการตีพิมพ์กับสำนักพิมพ์วิบูลย์กิจจัดจำหน่ายเป็นรูปเล่มหนาสองร้อยกว่าหน้า และจากเนื้อเรื่องที่มีความยาวนานขาดช่วง สุดท้ายลิขสิทธิ์มังงะเรื่องฤทธิ์หมัดเสือหิวรวมทั้งหมด 4 เล่มมาปิดจบจัดแปลวางจำหน่ายเป็นชุดรูปเล่มหนังสือการ์ตูนที่สมบูรณ์กับสำนักพิมพ์สยามอินเตอร์คอมิกส์</doc>
