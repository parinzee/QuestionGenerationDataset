<doc id="871779" url="https://th.wikipedia.org/wiki?curid=871779" title="วงศ์งูน้ำ">วงศ์งูน้ำ วงศ์งูน้ำ เป็นวงศ์ของงูพิษอ่อนวงศ์หนึ่ง ใช้ชื่อวิทยาศาสตร์ว่า Homalopsidae เดิมทีเคยจัดเป็นวงศ์ย่อยของงูในวงศ์งูพิษเขี้ยวหลัง (Colubridae) ใช้ชื่อว่า Homalopsinae มีลักษณะโดยรวม คือ ช่องเปิดจมูกอยู่ทางด้านบนของหัวและมีแผ่นลิ้นปิด ตามีขนาดเล็กและอยู่ทางด้านบนของหัว ช่องเปิดของท่อลมยืดยาวไปในโพรงจมูกได้ ทำให้หายใจได้ตามปกติเมื่อโผล่เฉพาะช่องเปิดจมูกขึ้นเหนือน้ำ บนหัวมีแผ่นเกล็ดนาซัลใหญ่กว่าแผ่นเกล็ดอินเตอร์นาซัล ฟัน 2–3 ซี่อยู่ทางด้านท้ายของขากรรไกรบนขยายใหญ่เป็นฟันเขี้ยวที่มีร่องอยู่ทางด้านหน้า ต่อมน้ำพิษเจริญ งูในวงศ์นี้มีพฤติกรรมที่อาศัยและหากินในแหล่งน้ำเป็นหลัก ทั้งในแหล่งน้ำจืดสนิท, น้ำกร่อย และน้ำเค็ม หรือทะเล โดยทั่วไปจะหากินในน้ำตื้นเพื่อจับเหยื่อ โดยจะอาศัยและหากินในแหล่งน้ำจืดมากที่สุด กินปลาและกบเป็นอาหารหลัก หากินในเวลากลางคืน โดยจะกัดเหยื่อหลายครั้งเพื่อให้น้ำพิษเข้าสู่ตัวเหยื่อมากพอที่จะทำให้เหยื่อสลบได้ โดยมี งูกินปู (Fordonia leucobalia) ที่วิวัฒนาการตัวเองให้อาศัยในน้ำกร่อยและทะเลได้เป็นอย่างดี เพื่อกินปู โดยการใช้ลำตัวรัดปูไว้แล้วกัดปล่อยน้ำพิษ เป็นงูที่ออกลูกเป็นตัวทั้งหมด ครั้งละ 5–15 ตัว ในชนิดที่มีขนาดใหญ่จะให้ลูกได้ถึงครั้งละ 20–30 ตัว พบกระจายพันธุ์ตั้งแต่ตอนใต้ของเอเชียใต้, เอเชียตะวันออกเฉียงใต้ จนถึงทางเหนือของออสเตรเลีย จำแนกออกเป็นสกุลได้ 28 สกุล มากกว่า 50 ชนิด ในประเทศไทยพบราว 14 ชนิดการจำแนก การจำแนก. สกุล- Bitia Gray, 1842 - Brachyorrhos Kuhl, 1826 - Calamophis Meyer, 1874 - Cantoria Girard, 1857 - Cerberus Cuvier, 1829 - Dieurostus Berg, 1901 - Djokoiskandarus Murphy, 2011 - Enhydris Sonnini & Latreille, 1802 - Erpeton Lacépède, 1800 - Ferania Gray, 1842 - Fordonia Gray, 1837 - Gerarda Gray, 1849 - Gyiophis Murphy & Voris, 2014 - Heurnia Jong, 1926 - Homalophis Peters, 1871 - Homalopsis Kuhl & Hasselt, 1822 - Hypsiscopus Fitzinger, 1843 - Karnsophis Murphy & Voris, 2013 - Kualatahan Murphy & Voris, 2014 - Mintonophis Murphy & Voris, 2014 - Miralia Gray, 1842 - Myron Gray, 1849 - Myrrophis Kumar, Sanders, Sanil & Murphy, 2012 - Phytolopsis Gray, 1849 - Pseudoferania Ogilby, 1891 - Raclitia Gray, 1842 - Subsessor Murphy & Voris, 2014 - Sumatranus Murphy & Voris, 2014</doc>
