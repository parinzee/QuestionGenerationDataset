<doc id="667583" url="https://th.wikipedia.org/wiki?curid=667583" title="สมพร แสงชัย">สมพร แสงชัย รองศาสตราจารย์ ดร.สมพร แสงชัย เป็นปรมาจารย์มวยไทยสายพระยาพิชัยดาบหัก และเป็นผู้ทรงคุณวุฒิแห่งสำนักงานคณะกรรมการวัฒนธรรมแห่งชาติประวัติ ประวัติ. สำเร็จการศึกษาระดับปริญญาตรีสาขารัฐศาสตร์ จากมหาวิทยาลัยแอริโซนาสเตตเมื่อปี พ.ศ. 2506 จากนั้น เขาได้สำเร็จการศึกษาระดับปริญญาโทและปริญญาเอกสาขาการปกครอง จากมหาวิทยาลัยอินเดียนาในปี พ.ศ. 2508 และ 2510 ตามลำดับ รศ.ดร.สมพร แสงชัย เป็นผู้ฝึกสอนมวยไทยโบราณ สายมวยท่าเสา และมวยพระยาพิชัยดาบหัก โดยในวันที่ 30 กรกฎาคม พ.ศ. 2553 เขาได้รับเกียรติเป็นตัวแทนในการสาธิตมวยไทยโบราณ สายมวยท่าเสา และมวยพระยาพิชัยดาบหัก ณ ศูนย์วัฒนธรรมแห่งประเทศไทย และในวันที่ 6 กุมภาพันธ์ พ.ศ. 2555 ได้มีการจัดงานวันมวยไทย ขึ้นที่เวทีกลางแจ้ง ศูนย์วัฒนธรรมแห่งประเทศไทย รศ.ดร.สมพร แสงชัย ได้รับเกียรติเป็นหนึ่งในตัวแทนครูมวยไทย 5 สาย ที่ได้ทำการรำไหว้ครูมวยไทย ร่วมกับยอดธง ศรีวราลักษณ์ (มวยไทยภาคกลาง), ประเสริฐ ยาและ (มวยไทยไชยา), จ.ส.อ.สมนึก ไตรสุทธิ (มวยไทยลพบุรี), พ.อ.(พิเศษ) อำนาจ พุกศรีสุข (มวยไทยโคราช) และจรัสเดช อุลิต (มวยไทยพลศึกษา) นอกจากนี้ เขายังมีผลงานด้านวิชาการ อาทิ ผลงานเขียน อุดมการณ์ การเมือง และการพัฒนาอย่างยั่งยืน โดยเป็นผู้ทรงคุณวุฒิจากสถาบันบัณฑิตพัฒนบริหารศาสตร์ และเป็นอาจารย์พิเศษโครงการปรัชญาดุษฎีบัณฑิตสาขาวิชารัฐประศาสนศาสตร์ มหาวิทยาลัยรามคำแหงมรดกสืบทอด มรดกสืบทอด. รศ.ดร.สมพร แสงชัย ได้รับการยกย่องเป็นผู้สืบสานมวยไทยสายพระยาพิชัยดาบหัก ที่มีประวัติความเป็นมาอันยาวนาน โดยเป็นตัวแทนสืบทอดวิชาจากรุ่นสู่รุ่น ให้คงอยู่สืบไป รวมถึงมีผลงานหนังสือชื่อ ยุทธศิลป์มวยโบราณ ที่ได้ถ่ายทอดลักษณะการต่อสู้ของมวยไทยสายพระยาพิชัยดาบหัก ทั้งในรูปแบบของการรุกและการรับเกียรติประวัติเกียรติประวัติ. - ปรมาจารย์อาวุโส (มงคล ๙ - มงคลทอง) แห่งสมาคมครูมวยไทย - พ.ศ. 2559 : รางวัลผู้อนุรักษ์มวยไทยโบราณดีเด่น งานเชิดชูเกียรติ วันมวยไทยแห่งชาติ ครั้งที่ 5</doc>
