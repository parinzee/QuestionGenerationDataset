<doc id="438100" url="https://th.wikipedia.org/wiki?curid=438100" title="กระต่ายลายเสือ">กระต่ายลายเสือ กระต่ายลายเสือ หรือ กระต่ายป่าลายเสือ () เป็นกระต่ายสกุล Nesolagus (/นี-โซ-ลา-กัส/) กระต่ายลายเสือ จัดเป็นกระต่ายที่มีขนาดเล็ก มีใบหูที่เล็กกว่ากระต่ายสกุลอื่น ๆ มีลักษณะเด่น คือ ขนตามลำตัวมีสีน้ำตาลเหลือง หรือน้ำตาลแกมส้ม มีลายสีดำพาดขวางตามลำตัว เป็นลวดลายแลดูคล้ายลายของเสือโคร่ง อันเป็นที่มาของชื่อ มีอยู่ด้วยกัน 2 ชนิด กระจายพันธุ์ในภูมิภาคเอเชียอาคเนย์ คือ- กระต่ายลายเสือสุมาตรา (Nesolagus netscheri) พบบนเกาะสุมาตรา ในประเทศอินโดนีเซีย - กระต่ายลายเสืออันนัม (Nesolagus timminsi) พบแถบเทือกเขาอันนัม ชายแดนระหว่างเวียดนาม, ลาว และกัมพูชา - กระต่ายลายเสือจีน (Nesolagus sinensis) สูญพันธุ์ มีพฤติกรรมความเป็นอยู่คล้ายกับกระต่ายในสกุล Lepus คือ อาศัยอยู่ในโพรงดินที่ขุดขึ้นเอง แต่ลูกวัยอ่อนจะยังไม่ลืมตาและยังไม่มีขนปกลุมลำตัวเหมือนเช่นกระต่ายสกุล Lepus</doc>
