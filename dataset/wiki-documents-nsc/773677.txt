<doc id="773677" url="https://th.wikipedia.org/wiki?curid=773677" title="เจ้าชายหลุยส์แห่งบัทเทนแบร์ก">เจ้าชายหลุยส์แห่งบัทเทนแบร์ก จอมพลเรือ หลุยส์ อเล็กซานเดอร์ เมานต์แบ็ตเทน มาควิสแห่งมิลฟอร์ดเฮเวน () หรือพระนามเดิมคือ เจ้าชายหลุยส์ อเล็กซานเดอร์ แห่งบัทเทนแบร์ก เป็นทหารเรือชาวอังกฤษและเจ้าชายเยอรมันสัญชาติอังกฤษ พระองค์เสกสมรสกับเจ้าหญิงวิกตอเรีย พระราชนัดดาในสมเด็จพระราชินีนาถวิกตอเรียประวัติ ประวัติ. ประสูติในเมืองกราซ จักรวรรดิออสเตรีย เมื่อแรกเกิดมีนามว่า ลุดวิก อเล็กซานเดอร์ ฟอน บัทเทนแบร์ก เป็นโอรสคนโตที่เกิดจากการสมรสต่างฐานันดรในเจ้าชายอเล็กซานเดอร์แห่งเฮสส์และไรน์ กับเคานเตสจูเลีย ฟอน ฮอเกอร์ และด้วยเขาเป็นบุตรที่เกิดจากการสมรสต่างฐานันดรนี้เอง ทำให้เขาไม่อาจสืบทอดบรรดาศักดิ์ของบิดาในแกรนด์ดัชชีเฮสเซินได้ตามระบบขุนนางสืบตระกูล ทำให้ตัวเขาได้บรรดาศักดิ์เมื่อแรกประสูติเป็น เคานต์แห่งบัทเทนแบร์ก แทนตามบรรดาศักดิ์ของฝ่ายมารดา อย่างไรก็ตามในสิ้นปี 1858 เขาได้รับสถานะเป็นเจ้าโดยอัตโนมัติ จากการที่มารดาได้รับการสถาปนาเป็นเจ้าหญิงแห่งบัทเทนแบร์ก ตามโองการของ หลุยส์ที่ 3 แกรนด์ดยุกแห่งบัทเทนแบร์ก ซึ่งเป็นพระอนุชาของสามีของนาง เจ้าชายหลุยส์ อเล็กซานเดอร์เข้ารับราชการในราชนาวีอังกฤษในวันที่ 3 ตุลาคม 1868 เมื่ออายุได้ 14 ชันษาและกลายเป็นคนในบังคับของอังกฤษโดยอัตโนมัติ และในอีกยี่สิบปีต่อมาในเดือนกันยายนปี 1883 สมเด็จพระราชีนีนาถวิกตอเรียทรงแต่งตั้งเขามาประจำการบน เรือหลวงวิกตอเรียแอนด์อัลเบิร์ด ซึ่งเป็นเรือหลวงส่วนพระองค์ ต่อมาในเดือนเมษายน 1884 เจ้าชายหลุยส์ อเล็กซานเดอร์ก็ได้ทำการสมรสต่อหน้าพระพักตร์กับเจ้าหญิงวิกตอเรียแห่งเฮสส์และไรน์ ธิดาองค์โตในเจ้าหญิงอลิซซึ่งเป็นพระราชธิดาคนที่สองในสมเด็จพระนางเจ้าวิกตอเรียฐานันดร</doc>
