<doc id="497269" url="https://th.wikipedia.org/wiki?curid=497269" title="คู่ไม่อันดับ">คู่ไม่อันดับ ในคณิตศาสตร์ คู่ไม่อันดับ เป็นเซตในรูปของ {a, b} นั่นก็คือเซตที่มีสมาชิก 2 ตัวคือ a และ b โดยที่สมาชิกทั้งสองไม่มีลำดับมาก่อนหลัง ทำให้ {a, b} = {b, a} ต่างจากคู่อันดับ (a, b) ที่ a เรียกว่าสมาชิกตัวหน้า และ b เรียกว่าสมาชิกตัวหลัง ซึ่งทำให้ (a, b) ≠ (b, a) สำหรับคู่อันดับนั้น a อาจจะเท่ากับ b ก็ได้ แต่สำหรับคู่ไม่อันดับ นักคณิตศาสตร์บางส่วนถือเอาว่า {a, b} จะเป็นคู่ไม่อันดับถ้า a ≠ b เพราะถ้า a = b จะส่งผลให้ {a, a} = {a} และกลายเป็นมีสมาชิกเพียงตัวเดียว หรือก็คือกลายเป็นเซตโทน แม้ว่าปัจจุบันจะมีบางนิยามกำหนดให้ {a, a} เป็นมัลติเซตแล้วก็ตาม เพื่อให้ไม่เกิดปัญหาที่คู่ไม่อันดับจะกลายเป็นเซตโทนขึ้น แต่นักคณิตศาสตร์บางส่วนก็ยังใช้เซตตามเดิม และนับเซตโทนเป็นคู่ไม่อันดับด้วย ในปัจจุบันนี้ ความหมายโดยทั่วไปของคู่ไม่อันดับครอบคลุมรวมไปถึงกรณีที่ a = b ด้วย เนื่องจากคู่ไม่อันดับเป็นเซต จึงทำให้มีคุณสมบัติของเซตด้วย โดยคู่ไม่อันดับเป็นเซตจำกัดที่มีภาวะเชิงการนับเป็น 2 ยกเว้นกรณีที่สมาชิกเหมือนกัน 2 ตัว ที่จะมีภาวะเชิงการนับเป็น 1 กรณีทั่วไปที่ขยายจากคู่ไม่อันดับ คือ n สิ่งไม่อันดับ ซึ่งเป็นเซตในรูป {a,&nbsp;,a...&nbsp;a}.</doc>
