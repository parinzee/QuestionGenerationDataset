<doc id="848619" url="https://th.wikipedia.org/wiki?curid=848619" title="อวีวาสเตเดียม">อวีวาสเตเดียม อวีวาสเตเดียม เป็นสนามกีฬาที่ตั้งอยู่ในกรุงดับลิน ประเทศสาธารณรัฐไอร์แลนด์ มีความจุ 51,700 คน (เป็นที่นั่งทั้งหมด) สร้างขึ้นเพื่อแทนที่สนามกีฬาแลนส์ดาวน์ โร้ด (เดิม) ที่ได้ถูกรื้อถอนออกไปในปี ค.ศ. 2007 ปัจจุบันใช้เป็นสนามเหย้าของฟุตบอลทีมชาติสาธารณรัฐไอร์แลนด์ และ รักบี้ทีมชาติไอร์แลนด์ ในปี ค.ศ. 2009 บริษัท อวีวา กรุ๊ป ไอร์แลนด์ จำกัด (มหาชน) ซึ่งเป็นบริษัทที่ประกอบธุรกิจด้านการประกันชีวิต ของสาธารณรัฐไอร์แลนด์ ได้ซื้อลิขสิทธิ์ในการใช้ชื่อสนาม เป็นระยะเวลา 10 ปี สนามแห่งนี้จึงใช้ชื่อว่า อวีวาสเตเดียม นับแต่นั้นเป็นต้นมา นอกจากสนามแห่งนี้จะใช้ในการแข่งขันฟุตบอล และ รักบี้ ระดับชาติแล้ว ยังมีศิลปินเพลงระดับโลกหลายราย เช่นวงเอซี/ดีซี , มาดอนน่า , เลดี้ กาก้า, ไมเคิล บูเบล หรือวงดนตรีของไอร์แลนด์เองอย่างเดอะสคริปต์ ใช้ในการจัดคอนเสิร์ตเมื่อมาเปิดการแสดงที่กรุงดับลิน อีกด้วยการจัดคอนเสิร์ตการจัดการแข่งขันฟุตบอล การจัดการแข่งขันฟุตบอล. สนามอวีวา สเตเดียม ใช้เป็นสนามเหย้าของฟุตบอลทีมชาติสาธารณรัฐไอร์แลนด์ แทนที่สนามกีฬา แลนส์ดาวน์ โร้ด โดยการแข่งขันฟุตบอลนัดแรกที่จัดขึ้นที่สนามแห่งนี้ คือการแข่งขันฟุตบอลนัดพิเศษระหว่างสโมสรฟุตบอลแมนเชสเตอร์ ยูไนเต็ด พบกับ ทีมรวมผู้เล่นลีกไอร์แลนด์ (League of Ireland XI) เมื่อวันที่ 4 สิงหาคม ค.ศ. 2010 การแข่งขันนัดดังกล่าวจบลงด้วยชัยชนะของแมนเชสเตอร์ ยูไนเต็ด 7–1 โดยพัก จี-ซ็อง ผู้เล่นชาวเกาหลีใต้ของแมนเชสเตอร์ ยูไนเต็ด ได้รับการบันทึกว่าเป็นนักฟุตบอลคนแรกที่ยิงประตูได้ที่สนามอวีวา สเตเดียม</doc>
