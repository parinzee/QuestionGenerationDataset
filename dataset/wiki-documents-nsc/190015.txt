<doc id="190015" url="https://th.wikipedia.org/wiki?curid=190015" title="เล่ออี้">เล่ออี้ งักเย่(เล่ออี้) (ภาษาอังกฤษ: Yue yi )เป็นชาวแคว้นเว่ย เมื่อครั้งที่ เอี้ยนเจาหวาง ประกาศหาตัวผู้มีควาสามารถนั้น เล่ออี้คือหนึ่งในผู้ที่มาเข้าด้วยกับแคว้นเอี้ยน ขณะนั้นแคว้นเอี้ยนเป็นแคว้นเล็กซึ่งโดนแคว้นฉี ซึ่งเป็นแคว้นใหญ่รุกรานอยู่เป็นประจำ เมื่อเล่ออี้ได้เข้ามาแคว้นเอี้ยนแล้ว ก็ได้รับการแต่งตั้งเป็นถึงแม่ทัพใหญ่ 286 ปีก่อนค.ศ. แคว้นฉีทำลายแคว้นซ่ง ทำให้แคว้นอื่น ๆต่างพากันหวาดหวั่นไปทั่ว ดังนั้นแคว้นฉินจึงริเริ่มความคิดให้แคว้นฉิน ฉู่ เว่ย เจ้า หาน เยียน ทั้งหมด 6 แคว้นรวมกำลังกันยกทัพไปโจมตีแคว้นฉี หลังจากสหพันธ์หกทัพตีทัพฉีพ่ายแล้ว เนื่องจากเกิดความขัดแย้งภายในกันเอง ห้าแคว้นจึงสลายทัพกลับแคว้นตน แต่ทัพเยียนกลับบุกแคว้นฉีต่อไปภายใต้การนำของเล่ออี้ ไม่นานทัพเยียนก็ตีเมืองหลินจือ อันเป็นเมืองหลวงของแคว้นฉีแตก ฉีหมิ่นหวาง (กษัตริย์แคว้นฉี) หลบหนีไปยังเมืองจวี่ และถูกขุนพลแคว้นฉู่สังหารตาย ด้วยความดีความชอบครั้งนี้ ทำให้เล่ออี้ได้รับแต่งตั้งให้เป็นชางกั๋วจวิน (เจ้าเมืองชาง) เล่ออี้อยู่ในแคว้นฉี 5 ปี ตีเมืองแตกไป 70 กว่าเมือง แคว้นฉีหลงเหลือเพียงเมือง จวี่ และเมือง จี๋ม่อ 2 เมืองเท่านั้นที่ไม่ถูกตีแตก เมื่อเล่ออี้ ตีแคว้นฉีแตก เถียนตานซึ่งเป็นเชื้อพระวงศ์ฉีและคนในตระกูลหลบหนีไปยังเมืองอานผิง เมื่อเมืองอานผิงแตก เขาก็ได้ใช้ให้คนในตระกูลหักปลายเพลารถให้หมด แล้วใช้เหล็กหุ้มแทน ทำให้รถทนทานและแล่นได้สะดวกขึ้น จึงรอดจากการถูกทหารเยียนจับเป็นเชลยไปได้ เดินทางมุ่งตะวันออกสู่เมืองจี๋ม่อ เจ้าเมืองจี๋ม่อตายในสงคราม เถียนตานถูกยกให้เป็นขุนพล รบป้องกันจี๋ม่อจากแคว้นเยียน เยียนฮุ่ยหวางครองราชย์ เถียนตานได้ยินข่าวว่าเล่ออี้เกิดการขัดแย้งกับเยียนฮุ่ยหวาง ก็จัดการส่งสายลับไปยุให้แตกกัน ทำให้เยียนฮุ่ยหวางส่งฉีเจี๋ยไปเป็นแม่ทัพใหญ่แทนเล่ออี้ เล่ออี้จึงต้องหลบหนีไปยังแคว้นจ้าว หลังจากเล่ออี้จากไปแล้ว ระเบียบวินัยของทหารแคว้นเยียนเปลี่ยนเป็นหย่อนยาน ปล้นสะดมไปทั่ว ชาวแคว้นฉี่พากันลุกฮือขึ้นต่อต้าน ขุนพลแคว้นฉี เถียนตาน ฉวยโอกาสที่ทัพเยียนเกิดความวุ่นวายวางแผนตีทัพเยียนพ่ายที่เมืองจี๋ม่อภายใต้การสนับสนุนของชาวบ้านแคว้นฉี ทัพเยียนแตกพ่ายยับเยินล่าถอยกลับไป ทัพฉีชิงเอาเมืองที่ถูกตีไปทั้งหมดกลับคืนมาได้</doc>
