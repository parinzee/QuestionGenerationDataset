<doc id="738691" url="https://th.wikipedia.org/wiki?curid=738691" title="เดอะคิงออฟไฟท์เตอร์ส XIV">เดอะคิงออฟไฟท์เตอร์ส XIV เดอะคิงออฟไฟท์เตอร์ส XIV (; ) เป็นเกมต่อสู้ลำดับที่ 14 และเป็นภาคล่าสุดของซีรีส์เดอะคิงออฟไฟท์เตอร์ส ที่มีบริษัท เอสเอ็นเค เป็นผู้ผลิตและวางจำหน่ายเมื่อเดือนสิงหาคม พ.ศ. 2559 ในระบบเพลย์สเตชัน 4 และวางจำหน่ายในประเทศสหรัฐอเมริกาโดยบริษัทแอทลาส เกมนี้ได้มีการประกาศครั้งแรกในงานแถลงข่าวของโซนี่คอมพิวเตอร์เอ็นเตอร์เทนเมนต์ ในงานโตเกียวเกมโชว์ 2015รูปแบบการเล่น รูปแบบการเล่น. กว่า 2 ทศวรรษที่ซีรีส์ เดอะคิงออฟไฟท์เตอร์ส ใช้กราฟิกแบบ 2 มิติมาตลอด แต่ใน เดอะคิงออฟไฟท์เตอร์ส XIV ซึ่งเป็นภาคล่าสุดนี้จะใช้กราฟิกแบบ 3 มิติเต็มรูปแบบเป็นครั้งแรก (ไม่นับซีรีส์ MAXIMUM IMPACT เนื่องจากไม่ใช่ภาคหลัก) แต่ยังใช้ระบบการเล่นแบบ 2 มิติเช่นเคยจากภาคก่อนๆ ในภาคนี้ระบบการเล่นยังคงใช้รูปแบบดั้งเดิมของซีรีส์คือรูปแบบทีมที่มีสมาชิก 3 คนเหมือนภาคก่อนๆ ส่วนระบบที่ใช้ในภาคนี้จะมีระบบใหม่ได้แก่ ADVANCED CANCEL เป็นการใส่คำสั่งท่าไม้ตายสุดยอดแบบ MAX (ใช้เพาเวอร์เกจ 2 เกจ) ในขณะที่ตัวละครนั้นๆกำลังใช้ท่าไม้ตายสุดยอด (ใช้เพาเวอร์เกจ 1 เกจ) โดยที่ผู้เล่นจะต้องสะสมเพาเวอร์เกจอย่างน้อย 3 เกจขึ้นไป มีข้อแม้ว่าการทำ ADVANCED CANCEL นั้นท่าไม้ตายสุดยอดและท่าไม้ตายสุดยอดแบบ MAX จะต้องเป็นคนละท่ากัน CLIMAX CANCEL คือการใส่คำสั่งท่าไม้ตาย CLIMAX (ใช้เพาเวอร์เกจ 3 เกจ) ซึ่งเป็นรูปแบบท่าไม้ตายที่สูงสุดในขณะที่ตัวละครนั้นๆกำลังใช้ท่าไม้ตายสุดยอดหรือท่าไม้ตายสุดยอดแบบ MAX อยู่ โดยที่ต้องใช้เพาเวอร์เกจ 4 - 5 เกจในการทำ (ขึ้นอยู่ว่าจะ CANCEL จากท่าไม้ตายสุดยอดหรือแบบ MAX) วิธีนี้จะคล้ายกับการทำ MAX Cancel ของภาค XIII NEW MAX MODE ระบบ MAX MODE จากภาคก่อนๆได้กลับมาอีกครั้งในภาคนี้ ซึ่งได้รับการปรับปรุงให้ดีขึ้นไปอีก วิธีการเข้าสู่โหมดนี้คือจะต้องมีเพาเวอร์เกจอย่างน้อย 1 เกจและกดปุ่มเตะเบาและต่อยหนักพร้อมกัน ตัวละครจะเรืองแสง เมื่ออยู่ในโหมดนี้จะสามารถใช้ท่า EX ซึ่งเป็นระบบจากภาค XIII โดยที่ท่าไม้ตายจะมีประสิทธิภาพที่ดีขึ้น (ต้องกดท่าไม้ตายเป็น 2 ปุ่ม) อนึ่งผู้เล่นยังสามารถเข้าสู่โหมดนี้ได้ในขณะที่ตัวละครนั้นกำลังโจมตีต่อเนื่องได้ แต่จะใช้เกจ MAX MODE ได้เพียง 50% เท่านั้น อย่างไรก็ตามการเลือกลำดับสมาชิกเพื่อไปสู้นั้นจะมีผลกับความยาวของเกจ MAX MODE ด้วยเช่นกัน (คนแรกเกจจะสั้นที่สุด-คนสุดท้ายเกจจะยาวที่สุด) RUSH ระบบใหม่ที่จะสามารถทำคอมโบได้ง่ายๆโดนการกดปุ่มต่อยเบารัว ๆ ขณะเข้าใกล้คู่ต่อสู้ ระบบนี้จะเอื้อประโยชน์ให้กับผู้เล่นหน้าใหม่ของซีรีส์เนื้อเรื่องย่อ เนื้อเรื่องย่อ. หลังจากจบศึกของโอโรจิ (KOF95 - KOF97), การต่อสู้กับองค์กร NESTS (KOF99 - KOF2001) และเรื่องราวของแอช คริมสัน (KOF2003 - KOFXIII) นี่คือตำนานบทใหม่ที่กำลังจะเกิดขึ้นใน KOFXIV การแข่งขัน "เดอะคิงออฟไฟท์เตอร์ส" นั้นเป็นกลายเป็นธุรกิจขนาดใหญ่ สร้างผลประโยชน์มหาศาลมากมายและแตกแขนงการแข่งขันออกไปอีกหลายอย่างไปทั่วโลก อย่างไรก็ตามคุณภาพของการแข่งขันนั้นลดลงไปและเสียงจากแฟนๆทั่วโลกนั้นต้องการให้รูปแบบของการแข่งขันนั้นมีความเป็นหนึ่งเดียวกันให้เป็นแบบเดียวไปให้ทั่วทั้งโลก วันหนึ่งมีมหาเศรษฐีคนหนึ่งที่อ้างว่าตนเองเป็นผู้ชนะเลิศคนแรกของการแข่งขันได้ซื้อลิขสิทธิ์ทุกอย่างของการแข่งขัน "เดอะคิงออฟไฟท์เตอร์ส" ชื่อของมหาเศรษฐีคนนั้นคือ อันโทนอฟ การประกาศของการแข่งขัน "เดอะคิงออฟไฟท์เตอร์ส" ครั้งใหม่ที่จัดโดยมหาเศรษฐีผู้ที่บอกว่าตนเองเป็นแชมป์คนแรกของการแข่งขันนั้นได้ทำให้เป็นที่สนใจไปทั่วทั้งโลกอย่างที่ไม่เคยเกิดขึ้นมาก่อน จากการแข่งขันนี้ทำให้บรรดานักสู้ผู้ที่เคยเข้าร่วมการแข่งขันมาก่อนนี้ได้รับการเชิญให้มาร่วมการแข่งขันที่เป็นตำนานของการประลองต่อสู้ของโลกใบนี้รายชื่อตัวละคร รายชื่อตัวละคร. หมายเหตุ - ชื่อตัวละครที่เป็นตัวอักษรตัวหนาคือตัวละครใหม่ทีมญี่ปุ่นทีมญี่ปุ่น. - เคียว คุซานางิ - เบนิมารุ นิไคโด - โกโร่ ไดม่อนทีมยางามิทีมยางามิ. - อิโอริ ยางามิ - มาซัวร์ - ไวซ์ทีมกาโร่ทีมกาโร่. - เทอร์รี่ โบการ์ด - แอนดี้ โบการ์ด - โจ ฮิกาชิทีมอาร์ตออฟไฟติ้งทีมอาร์ตออฟไฟติ้ง. - เรียว ซากาซากิ - โรเบิร์ต การ์เซีย - ยูริ ซากาซากิทีมคิมทีมคิม. - คิม คัพฮวาน - กัง-อิล - ลวงทีมวายร้ายทีมวายร้าย. - ซานาดู - ชาง โคฮาน - ชเว บอนเกทีมรับเชิญพิเศษทีมรับเชิญพิเศษ. - ซิลวี ปอลลา ปอลลา - คูครี - เมี่ยนทีมอเมริกาใต้ทีมอเมริกาใต้. - เนลสัน - ซาริน่า - แบนเดราส ฮัตโตริทีม K'ทีม K'. - K' - คูล่า ไดมอนด์ - แม็กซิม่าทีมเม็กซิโกทีมเม็กซิโก. - รามอน - อังเฮล - คิง ออฟ ไดโนซอร์ทีมเซาธ์ทาวน์ทีมเซาธ์ทาวน์. - กีส ฮาวเวิร์ด - บิลลี เคน - ไฮน์ทีมจีนทีมจีน. - ชุนเอย - ถัง ฟู่ หรู - เหมยเทียนคุนทีมไซโค โซลเยอร์ทีมไซโค โซลเยอร์. - อาเธน่า อาซามิยะ - เซียะ เคินโซ่ว - ฉิน เกิ่งไซทีมนักสู้หญิงทีมนักสู้หญิง. - คิง - ไม ชิรานุอิ - อลิส การ์เน็ตทีมอิคาริทีมอิคาริ. - ราล์ฟ โจนส์ - คลาร์ก สติล - เลโอน่า ไฮเดิร์นทีมอนาเธอร์เวิลด์ทีมอนาเธอร์เวิลด์. - นาโครูรู (จากเกมซามูไรสปิริตส์) - มุยมุย (จากเกม Dragon Gal) - เลิฟ ฮาร์ท (จากเกม Sky Love)บอสบอส. - อันโทนอฟบอสใหญ่บอสใหญ่. - เวิร์สตัวละครพิเศษจากการดาวน์โหลด (2017)ตัวละครพิเศษจากการดาวน์โหลด (2017). - วิป - ริวจิ ยามาซากิ - วาเนสซ่า - ร็อค ฮาวเวิร์ดตัวละครพิเศษจากการดาวน์โหลด (2018)ตัวละครพิเศษจากการดาวน์โหลด (2018). - ออสวอลด์ - ไฮเดิร์น - นาจด์ - บลู แมรี่การพัฒนา การพัฒนา. บริษัท เอสเอ็นเค ได้ประกาศว่าเกมนี้จะมีผู้พัฒนาระบบการเล่นจากเกม สตรีทไฟท์เตอร์ IV คือคุณยาสุยูกิ โอดะ จะมาดูแลระบบการเล่นของเกมนี้ เมื่อวันที่ 5 ธันวาคม พ.ศ. 2558 ทางบริษัท เอสเอ็นเค ประกาศว่าเกมนี้จะมีตัวละครให้เล่นถึง 50 คนและตัวเกมได้พัฒนาไปแล้วกว่า 70% นอกจากนี้พวกเขายังแถลงว่าภาคนี้จะยังไม่มีระบบใหม่ ซึ่งส่วนใหญ่จะเป็นการปรับปรุงมาจากภาคก่อน (KOFXIII) หลังจากที่เกมได้มีการเปิดตัวทีเซอร์ของเกมอย่างเป็นทางการเมื่อวันที่ 25 เมษายน พ.ศ. 2559 ทางบริษัท เอสเอ็นเค ประกาศว่าจะมีเคียว คุซานางิในชุดดั้งเดิมของซีรีส์ออกมาให้ได้ใช้สำหรับผู้ที่สั่งจองเกมล่วงหน้า ในขณะที่ทางบริษัท แอทลาส ผู้จัดจำหน่ายเกมในประเทศสหรัฐอเมริกาจะวางจำหน่ายเกมแบบชุดสำหรับนักสะสม ที่ประกอบไปด้วยตัวเกม แผ่นซีดีเพลงประกอบเกม รวมไปถึงหนังสือภาพของเกม นับตั้งแต่เข้าปี พ.ศ. 2560 บริษัท เอสเอ็นเค ได้ทำการปรับปรุงระบบและอัปเดตตัวเกมเรื่อยมา อย่างเช่นการปรับปรุงกราฟิกในเกมทั้งสีและแสงเงาให้สวยงามทั้งตัวละครและฉากหลัง โดยที่การอัปเดตในครั้งนี้ผู้เล่นไม่มีการเสียค่าใช้จ่ายเพิ่มแต่อย่างใด ต่อมาในเดือนกุมภาพันธ์ มีการประกาศว่าจะออกชุดพิเศษของตัวละครทั้ง 5 คนคือ อิโอริ ยางามิ (ในรูปแบบชุดดั้งเดิมของซีรีส์), คูล่า, ซิลวี่, แองเฮล และเหมยเทียนคุน ซึ่งราคาจะต่างออกไปตามภูมิภาคนั้นๆ จากนั้นในเดือนมีนาคม มีการประกาศตัวละครใหม่เพิ่มอีก 4 คนที่จะมาในรูปแบบ Downloadable Content (DLC) ซึ่งตัวละครเหล่านั้นได้แก่ วิป, ริวจิ ยามาซากิ, วาเนสซ่า และร็อค ฮาวเวิร์ด และในเดือนเมษายน ทางบริษัท เอสเอ็นเค ได้ทำการอัปเดตตัวเกมอีกครั้ง (เป็นเวอร์ชัน 2.00) โดยที่จะเพิ่มฉากใหม่ เพิ่มเพลงใหม่ในเกม รวมไปถึงปรับความสมดุลของทุกตัวละครรวมไปถึงแก้ไขรายละเอียดของเกมให้ดีขึ้น นอกจากนี้เหล่าตัวละคร DLC ที่ได้ประกาศไปก่อนหน้านี้ ก็จะวางจำหน่ายในระบบออนไลน์ภายในเดือนเมษายน พ.ศ. 2560 ด้วยเช่นกัน เมื่อเข้าสู่ปี พ.ศ. 2561 บริษัท เอสเอ็นเค ประกาศว่าจะทำการปรับปรุงและอัพเดตตัวเกมอีกครั้ง โดยที่จะใช้ชื่อในการอัพเดตครั้งนี้คือเวอร์ชั่น 3.00 โดยที่มีการประกาศตัวละครใหม่อีก 4 คนที่จะมาในรูปแบบ DLC โดยที่ตัวละครที่ประกาศออกมานั้นได้แก่ ออสวอลด์, ไฮเดิร์น, นาจด์ (ตัวละครใหม่) และบลู แมรี่ อย่างไรก็ตามตัวละคร DLC ทั้ง 4 คนนี้จะวางจำหน่ายในระบบออนไลน์ในวันที่ 12 เมษายน พ.ศ. 2561</doc>
