<doc id="363218" url="https://th.wikipedia.org/wiki?curid=363218" title="ไฟรเออร์">ไฟรเออร์ ไฟรเออร์ () เป็นนักบวชคาทอลิกประเภทหนึ่ง ซึ่งสังกัดคณะนักบวชภิกขาจาร คำว่า ไฟรเออร์ มาจากภาษาอังกฤษ Friar ซึ่งมาจากภาษาฝรั่งเศส  frère และภาษาละติน frater แปลว่า ภราดา (พี่น้องชาย) เป็นคำที่คริสตชนยุคแรกใช้เรียกกันภายในกลุ่มเพื่อแสดงความสัมพันธ์ฉันพี่น้อง นักบุญฟรังซิสแห่งอัสซีซีจึงนำคำนี้มาใช้เป็นชื่อคณะนักบวชที่ตนเองก่อตั้งขึ้น ว่า Ordo Fratrum Minorum (ในประเทศไทยแปลกันว่า คณะภราดาน้อย) ต่อมาคำว่าไฟรเออร์จึงแพร่หลายไปใช้กับคณะนักบวชอื่น ๆ (เฉพาะบางคณะ)ข้อแตกต่างระหว่างไฟรอาร์กับนักพรต ข้อแตกต่างระหว่างไฟรอาร์กับนักพรต. ทั้งไฟรเออร์และนักพรต (monk) ต่างเป็นนักบวชคาทอลิก แต่มีวัตรปฏิบัติต่างกัน ไฟรเออร์เป็นนักบวชที่เน้นวัตรด้านเผยแพร่ศาสนา ในยุคแรก ๆ ไฟรเออร์ไม่มีที่พักประจำ แต่จะเร่ร่อนไปเรื่อยๆ ดำรงชีวิตโดยขอปัจจัยยังชีพจากประชาชน ไฟรเออร์จึงมีความเป็นอยู่ใกล้ชิตกับสังคมมาก ขณะที่นักพรตจะเน้นวัตรการอธิษฐาน (prayer) การเพ่งพินิจ (contemplation) มีที่อยู่เป็นหลักแหล่งเรียกว่าอารามซึ่งแยกต่างหากจากสังคม ยังชีพด้วยการเกษตรเลี้ยงตนเองภายในอารามนั้นคณะนักบวชไฟรเออร์ คณะนักบวชไฟรเออร์. ตามสภาสังคายนาลียงครั้งที่สอง ระบุว่าคณะไฟรเออร์แบ่งเป็น 2 ชั้น คือคณะใหญ่ 4 คณะ ได้แก่- คณะนักเทศน์ หรือที่รู้จักในนามคณะดอมินิกัน ได้รับฉายาว่าไฟรเออร์ชุดดำ (Black Friars) เพราะสวมเสื้อคลุมยาวสีดำทับแฮบิต คณะนี้ก่อตั้งโดยนักบุญดอมินิกในปี ค.ศ. 1215 - คณะภราดาน้อย หรือที่รู้จักกันในนามคณะฟรันซิสกัน มีฉายาว่าไฟรเออร์ชุดเทา (Grey Friar) ก่อตั้งโดยนักบุญฟรังซิสแห่งอัสซีซี - คณะคาร์เมไลท์ ได้รับฉายาว่าไฟรเออร์ชุดขาว (White Friars) - คณะออกัสติเนียน เดิมเป็นกลุ่มฤๅษีที่ยึดถือวินัยของนักบุญออกัสตินแห่งฮิปโป ต่อมาจึงรวมกันเป็นคณะเดียว คณะเล็กมี 10 คณะ ได้แก่- คณะทรินิแทเรียน ก่อตั้งในปี ค.ศ. 1198 - คณะเมอร์ซีดาเรียน ก่อตั้งในปี ค.ศ. 1218 - คณะผู้รับใช้ ก่อตั้งในปี ค.ศ. 1240 - คณะมินิม ก่อตั้งในปี ค.ศ. 1474 - คณะภราดาน้อยคอนเวนชวล ก่อตั้งในปี ค.ศ. 1521 - คณะภราดาน้อยกาปูชิน ก่อตั้งในปี ค.ศ. 1525 - คณะคาร์เมไลท์ไม่สวมรองเท้า ก่อตั้งในปี ค.ศ. 1568 - คณะออกัสติเนียนรีคอลเลกต์ ก่อตั้งในปี ค.ศ. 1598 - คณะทรินิแทเรียนไม่สวมรองเท้า ก่อตั้งในปี ค.ศ. 1599 - คณะการชดใช้บาป ก่อตั้งในปี ค.ศ. 1781</doc>
