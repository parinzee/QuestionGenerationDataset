<doc id="718576" url="https://th.wikipedia.org/wiki?curid=718576" title="จูราสสิค เวิลด์">จูราสสิค เวิลด์ จูราสสิค เวิลด์ ()  เป็นภาพยนตร์แนววิทยาศาสตร์ผจญภัย กำกับโดยโคลิน เทรวอร์โรว์ ออกฉายในกลางปี ค.ศ. 2015 เป็นภาพยนตร์ลำดับที่สี่ในชุด จูราสสิค พาร์ค บทภาพยนตร์เป็นผลงานการเขียนร่วมกันโดยริค แจฟฟา, อแมนดา ซิลเวอร์, ดีเรค คอนนอลลี และเทรวอร์โรว์ นำแสดงโดยคริส แพร็ตต์, ไบรซ์ ดัลลาส โฮเวิร์ด, วินเซนต์ ดิโอโนฟริโอ, ไท ซิมป์สกินส์, นิค โรบินสัน, โอมาร์ ไซ, บี ดี วองและอีร์ฟาน ข่านโดยวองเป็นนักแสดงเพียงคนเดียวที่เคยร่วมแสดงในภาพยนตร์ชุดจูราสสิค พาร์คมาก่อน ในภาพยนตร์เรื่องนี้ สวนสนุกไดโนเสาร์เปิดทำการเต็มรูปแบบบนเกาะอิสลานูบลาร์ (ที่เดียวกับในจูราสสิค พาร์ค ภาคแรก) แต่ก็เกิดเรื่องโกลาหลเมื่อไดโนเสาร์ตัดต่อพันธุกรรมอินดอมินัส เร็กซ์หลุดออกมาและออกอาละวาดไปทั่วสวนเนื้อเรื่อง เนื้อเรื่อง. 22 ปี หลังเหตุการณ์บนเกาะ อิสลา นูบลาร์ มีการสร้างสวนสนุกแห่งใหม่ชื่อ จูราสสิค เวิลด์ เป็นสวนสนุกไดโนเสาร์ที่ดำเนินการเต็มรูปแบบ สองพี่น้อง แซค (นิค โรบินสัน)และเกรย์ มิทเชลล์ (ไท ซิมป์สกินส์) เดินทางไปยังเกาะนี้เพื่อพบกับแคลร์ เดียริง(ไบรซ ดัลลาส โฮเวิร์ด) ผู้เป็นน้าและดำรงตำแหน่งผู้จัดการฝ่ายปฏิบัติการของสวน เมื่อมาถึงเกาะแล้วทั้งสองได้รับการดูแลโดยผู้ช่วยของแคลร์ชื่อซารา (เคธี แมคเกรธ) ในขณะเดียวกัน ไซมอน มัซรานี (อีร์ฟาน ข่าน) นายทุนผู้เป็นเจ้าของสวนได้เดินทางมาถึง และให้แคลร์พาไปชมไดโนเสาร์ดัดแปลงพันธุกรรมตัวใหม่ อินดอมินัส เร็กซ์ ซึ่งผสมมาจากดีเอ็นเอของ อเบลิซอรัส, คาร์โนทอรัส, หมึกกระดอง, ปาด, จิกแกนโนโตซอรัส, มาจุงกาซอรัส, รูกอปส์, ไทแรนโนซอรัส เร็กซ์, และ เวโลซีแรปเตอร์ ระหว่างการตรวจเยี่ยมครั้งนี้ มัซรานีได้บอกให้แคลร์เชิญโอเวน เกรดี (คริส แพรตต์) ซึ่งเป็นผู้เชี่ยวชาญด้านการดูแลและฝึกเวโลซีแรปเตอร์มาร่วมประเมิน เพื่อดูว่าสถานที่ดูแลอินดอมินัสนี้มีช่องโหว่ที่ต้องแก้ไขหรือไม่ วิค ฮอสกินส์ (Vincent D'Onofrio) หัวหน้าฝ่ายรักษาความปลอดภัยของอินเจน (InGen) เดินทางมาพบโอเวนและเสนอโครงการการใช้เแรปเตอร์ที่ฝึกแล้วทั้งสี่ตัว คือ บลู, ชาร์ลีย์, เดลต้า, และ เอคโค มาเป็นอาวุธ ระหว่างนั้นคนงานคนหนึ่งพลัดหล่นลงไปในกรงแรปเตอร์ ทำให้โอเวนต้องลงไปช่วยออกมาเป็นผลสำเร็จแต่ก็เกือบเอาชีวิตไม่รอด แสดงให้เห็นว่าแรปเตอร์เหล่านี้ยังไม่เชื่องเท่าที่ฮอสกินส์คิด เกรย์และ แซคแอบหนีจากซาราไปเที่ยวสวนสนุกกันเพียงลำพัง แคลร์เดินทางไปหาโอเวนที่บ้านพักด้วยตนเอง เนื่องจากทั้งสองเคยคบหากันมาก่อน แคลร์ขอร้องให้โอเวนช่วยดูกรงอินดอมินัสตามที่มัซรานีบอก โดยโอเวนตอบตกลงอย่างไม่เต็มใจนัก เมื่อมาถึงกรงอินดอมินัสแล้ว พวกเขาพบร่องรอยที่เหมือนกับว่าอินดอมินัสได้ปีนกรงหนีออกไปแล้ว โอเวนกับเจ้าหน้าที่อีกสองคนเข้ากรงไปตรวจสอบ แต่ก็โดนอินดอมินัสที่ซ่อนตัวอยู่โจมตี แท้จริงแล้วอินดอมินัสวางแผนแกล้งทำเป็นหลบหนีเพื่อล่อให้มีคนเปิดกรงเข้ามา เป็นผลให้เจ้าหน้าที่สองคนถูกสังหาร อินดอมินัสหนีเข้าป่าไปได้ ส่วนโอเวนหนีรอดมาได้อย่างหวุดหวิด เมื่อการจับกุมอินดอมินัสเบื้องต้นล้มเหลว แคลร์จึงประกาศปิดสวนสนุกฝั่งตอนเหนือ ขณะเดียวกัน เกรย์กับแซคกำลังนั่งเครื่องเล่นไจโรสเฟียร์ออกนอกเส้นทางเข้าไปในป่าและถูกอินดอมินัสโจมตีแต่หนีรอดมาได้ ระหว่างหลบหนีทั้งสองไปพบกับศูนย์รับรองร้างที่เคยเป็นส่วนของจูราสสิค พาร์คเดิม และสามารถซ่อมแซมรถจี๊ปเก่าให้ใช้งานได้และขับหนีไปยังถนนหลัก โอเวนกับแคลร์มาถึงศูนย์รับรองฯหลังจากนั้นไม่นาน แต่ก็ถูกอินดอมินัสโจมตี มัซรานีขับเฮลิคอปเตอร์ไล่ตามอินดอมินัสไปจนถึงศูนย์จัดแสดงสัตว์ปีก อินดอมินัสพังศูนย์ฯเข้าไป ทำให้เทอราโนดอนและไดมอร์โฟดอนจำนวนมากบินหนีออกมาและส่วนหนึ่งโจมตีเฮลิคอปเตอร์ที่มัซรานีขับอยู่จนตก ทำให้มัซรานีเสียชีวิต เกรย์กับแซคกลับมาที่สวนหลักขณะที่เทอโรซอร์ที่หลุดออกมาเข้าทำร้ายนักท่องเที่ยว(ซาราที่คอยดูแลเกรย์และแซคก็ถูกเทอโรเซอร์บินโฉบคว้าไปกลางอากาศและปล่อยเธอตกลงไปบ่อน้ำ จากนั้นก็เทอโรเซอร์ก็คว้าเธอบินขึ้นอีกแต่ถูกโมซาซอรัสงาบกินทั้งเทอโรเซอร์และซาราในที่สุด) ที่นั่นพวกเขาได้พบกับโอเวนและแคลร์ในที่สุด จากการเสียชีวิตของมัซรานีฮอสกินส์เข้ามาควบคุมแทนและตัดสินใจใช้แรปเตอร์สะกดรอยอินดอมินัส โอเวนไม่เห็นด้วยแต่ต้องจำใจตกลงกับแผนดังกล่าวและนำกองกำลังของอินเจนตามพวกแรปเตอร์ไป เหล่าแรปเตอร์ตามกลิ่นอินดอมินัสเข้าไปในป่าจนเจอ แต่เนื่องจากอินดอมินัสมียีนส์ของแรปเตอร์พวกมันจึงสื่อสารกันได้ พวกแรปเตอร์ยอมรับอินดอมินัสในฐานะอัลฟาตัวใหม่และเปลื่ยนมาโจมตีมนุษย์แทน ในขณะเดียวกันฮอสกินส์ได้ส่งดร.วูขึ้นเฮลิคอปเตอร์หนีไปพร้อมกับเอมบริโอเพื่อความปลอดภัยของโครงการวิจัย เมื่อโอเวน แคลร์และเด็กๆมาถึงแล็บ พวกเขาพบกับฮอสกิ้นกับทีมของเขาที่กำลังขนย้ายเอมบริโอส่วนที่เหลือ ฮอสกินส์เปิดเผยกับทั้งสี่ว่าเขาตั้งใจจะสร้างไดโนเสาร์ตัดต่อพันธุกรรมเพิ่มเพื่อใช้เป็นอาวุธ ในขณะนั้นเองแรปเตอร์ตัวหนึ่งบุกเข้ามาในแล็บและฆ่าเขา ทั้งสี่หนีออกมาข้างนอกและโดนแรปเตอร์อีกสองตัวล้อมวง โอเวนสามารถทำให้บลูซึ่งเป็นเบต้าเชื่อใจเขาได้อีกครั้งก่อนที่อินดอมินัสจะปรากฏตัว ครั้งนี้บลูเลือกที่จะเข้าข้างโอเวนแทนอินดอมินัส พวกแรปเตอร์เข้าโจมตีอินดอมินัสแต่ตกเป็นฝ่ายเพลี่ยงพล้ำแทน เมื่อรู้ว่าพวกเขาไม่มีทางสู้ได้ แคลร์ตัดสินใจล่อไทแรนโนซอรัส เร็กซ์ออกมาสู้กับอินดอมินัส ขณะที่อินดอมินัสจะฆ่าไทแรนโนซอรัส บลูเข้ามาช่วยจนไทแรนโนซอรัสได้โอกาสลุกขึ้นมาอีกครั้ง ทั้งสองโจมตีอินดอมินัสจนถอยไปที่บ่อน้ำและถูกโมซาซอรัสงับคอลากลงไป ผู้รอดชีวิตที่เหลืออพยพกลับแผ่นดินใหญ่และเกาะเหลือแค่เหล่าไดโนเสาร์ เกรย์กับแซคพบพ่อแม่ส่วนโอเวนและแคลร์ตัดสินใจว่าพวกเขาจะร่วมมือกัน"เพื่อความอยู่รอด" ในฉากสุดท้ายไทแรนโนซอรัสเดินขึ้นมายืนอยู่บนแท่นจอดคอปเตอร์และส่งเสียงคำรามรายชื่อนักแสดงรายชื่อนักแสดง. - คริส แพร็ตต์ รับบทเป็น โอเวน เกรดี ผู้เชี่ยวชาญและคนฝึกแรปเตอร์ - ไบรซ์ ดัลลาส โฮเวิร์ด รับบทเป็น แคลร์ เดียริง ผู้จัดการจูราสสิค เวิลด์และเป็นน้าของแซคกับเกรย์ - วินเซนต์ ดิโอโนฟริโอ รับบทเป็น วิค ฮอสกินส์ หัวหน้าผู้ดูแลความปลอดภัยจากอินเจน - ไท ซิมป์สกินส์ รับบทเป็น เกรย์ มิทเชลล์ หลานคนเล็กของแคลร์ - นิค โรบินสัน รับบทเป็น แซค มิทเชลล์ หลานคนโตของแคลร์ - โอมาร์ ซี รับบทเป็น แบร์รี คนฝึกแรปเตอร์คู่หูโอเวน - บี ดี วอง รับบทเป็น ดร. เฮนรี วู หัวหน้านักวิทยาศาตร์ที่สร้างไดโนเสาร์สำหรับจูราสสิค เวิลด์ เขาเป็นตัวละครเดียวจากภาคแรกที่กลับมามีบทบาท - อีร์ฟาน ข่าน รับบทเป็น ไซมอน มัซรานี ซีอีโอของมัซรานี คอร์เปอเรชั่นและเป็นเจ้าของจูราสสิค เวิลด์ - เจค จอห์นสัน รับบทเป็น โลเวอรี ครูเธอส์ เจ้าหน้าที่ในศูนย์ควบคุมของจูราสสิค เวิลด์ - ไบรอัน ที รับบทเป็น คาตาชิ ฮามาดะ หัวหน้าเอซียู(ฝ่ายควบคุมสินค้า) ซึ่งเป็นกลุ่มผู้รักษาความปลอดภัยของอิสลา นูบลาร์ - จูดี เกรียร์ รับบทเป็น คาเรน มิทเชลล์ แม่ของแซคและเกรย์ - แอนดี บัคลีย์ รับบทเป็น สก็อตต์ มิทเชลล์ พ่อของแซคและเกรย์ - เคที แมคเกรธ รับบทเป็น ซารา ยัง ผู้ช่วยส่วนตัวของแคลร์ - ลอเรน แลพคัส รับบทเป็น วิเวียน คริล เจ้าหน้าที่ในศูนย์ควบคุมของจูราสสิค เวิลด์ - โคลิน เทรวอร์โรว์ พากษ์เสียง มิสเตอร์ดีเอ็นเอ ซึ่งเป็นตัวการ์ตูนแอนิเมชันที่อธิบายเกี่ยวกับการสร้างไดโนเสาร์ในวิดีโอแนะนำสวน ในภาคแรกตัวละครนี้ถูกพากษ์โดย เกรก เบอร์สันเพลงประกอบภาพยนตร์การตอบรับ การตอบรับ. จูราสสิค เวิลด์ ทำรายได้ทั่วโลกไปแล้วกว่า 1,600 ล้านดอลลาร์สหรัฐ เป็นภาพยนตร์ที่ทำรายได้สูงสุดในชุด จูราสสิค พาร์ค และเป็นภาพยนตร์ที่ทำรายได้สูงสุดของยูนิเวอร์แซล พิคเจอร์ส จูราสสิค เวิลด์ เป็นภาพยนตร์ที่ทำรายได้เปิดตัวสูงที่สุดในบ็อกซ์ออฟฟิศทั่วโลกเป็นอันดับที่ 3 ปัจจุบันอยู่ในอันดับที่ 2 ของภาพยนตร์ที่ทำเงินสูงสุดของปี ค.ศ. 2015 และอยู่ในอันดับที่ 4 ของภาพยนตร์ที่ทำเงินสูงสุดการตอบรับในประเทศไทย การตอบรับในประเทศไทย. จูราสสิค เวิลด์ เปิดตัวสัปดาห์แรกในประเทศไทย (11-17 มิถุนายน 2558) ด้วยรายได้ 164 ล้านบาท และสามารถทำเงินตลอดการฉายได้ 301 ล้านบาท ถือเป็นภาพยนตร์ที่ทำเงินสูงสุดเป็นอันดับที่ 3 ในประเทศไทยปี 2558 รองจาก เร็ว..แรงทะลุนรก 7 (423 ล้านบาท) และ (369 ล้านบาท) ซึ่งถือว่ากระแส จูราสสิค เวิลด์ ในไทยไม่แรงเมื่อเทียบกับประเทศอื่นที่เข้าฉายรางวัล รางวัล. จูราสสิค เวิลด์ ได้รับรางวัลชนะเลิศ:- รางวัลภาพยนตร์ฮอลลีวูด (Hollywood Film Awards) ประจำปี ค.ศ. 2015 สาขาวิชวลเอฟเฟกต์ (ทิม อเล็กซานเดอร์) - รางวัล World Soundtrack Academy ประจำปี ค.ศ. 2015 สาขาผู้แต่งเพลงประกอบภาพยนตร์แห่งปี (ไมเคิล จิอัคคิโน) - เอ็มทีวีมูวีอะวอดส์ ประจำปี ค.ศ. 2016 สาขา Best Action Performance (คริส แพร็ตต์) - รางวัลแซทเทิร์น ประจำปี ค.ศ. 2016 สาขา Best Performance by a Younger Actor (ไท ซิมป์กินส์)ทัศนคติของนักบรรพชีวินต่อจูราสสิค เวิลด์ทัศนคติของนักบรรพชีวินต่อจูราสสิค เวิลด์. - “เทอโรซอร์ไม่ได้ยกคนขึ้นฟ้าอย่างนั้น แรพเตอร์และกัลลิไมมัสควรจะมีขนด้วย พวกผู้สร้างหนังเมินเฉยต่องานวิจัยและการค้นพบใหม่ ๆ ในวงการไดโนเสาร์ในยี่สิบกว่าปีที่ผ่านมานี้” - “พวกเขาอยากให้จำลองไดโนเสาร์ออกมาให้ถูกต้องที่สุด แต่ถ้าทำอย่างนั้นหนังจะไม่สนุก ไดโนเสาร์จะไม่ไล่ล่าคนเพื่อกินคนเหมือนที่สัตว์ป่าในธรรมชาติเองก็ไม่ทำ” - “จูราสสิคปาร์คดั้งเดิมนำข้อมูลการค้นพบใหม่ ๆ ของคนยุคก่อนหน้ามานำเสนอ น่าเศร้าที่จูราสสิคเวิลด์ไม่ได้อัปเดตข้อมูลการวิจัยในช่วงยี่สิบปีล่าสุดและในบางจุดมีความล้าหลังของข้อมูลความถูกต้องมากกว่าจูราสสิคพาร์คเมื่อยี่สิบกว่าปีก่อนเสียด้วยซ้ำ” จาก Thomas R. Holtz, Jr., vertebrate paleontologist, University of Maryland - “มันไม่ใช่สารคดี แต่ผู้คนปฏิบัติต่อมันเหมือนหนังเชิงประวัติศาสตร์เช่น คานที ลินคอน หรือเบรฟฮาร์ท ไม่มีใครคิดว่าไดโนเสาร์ใน the land of the lost หรือหนังที่คล้าย ๆ กันนั้นถูกต้อง แต่พวกเขาคิดว่าไดโนเสาร์ในจูราสสิคพาร์คนั้นน่าจะใกล้เคียงกับความจริงที่สุด นี่ไม่ใช่ความผิดของผู้ชม แต่เป็นเพราะผู้ผลิตหนังเรื่องนี้ทำให้มันเป็นแบบนี้” - “นี่ไม่ใช่สารคดี อย่าตัดสินมันแบบนั้น เทียบกับ จอว์ส (Jaws) ไม่มีฉลามที่ไหนกัดเรือเพื่อเข้าไปงับคนหรอก” จาก Jack Hornerภาคต่อ ภาคต่อ. ในเดือนพฤษภาคม ค.ศ. 2015 โคลิน เทรวอร์โรว์ยืนยันว่าตนจะไม่กลับมาทำหน้าที่ผู้กำกับภาพยนตร์ภาคต่อ แต่จะทำหน้าที่เขียนบทร่วมกับดีเรค คอนนอลลีและจะได้คริส แพร็ตต์และไบรซ์ ดัลลาส โฮเวิร์ดกลับมารับบทเดิม ภาคต่อของ จูราสสิค เวิลด์ มีกำหนดเข้าฉายวันที่ 22 มิถุนายน ค.ศ. 2018 โดยจะได้ควน อันโตเนียว บาโยนามารับหน้าที่เป็นผู้กำกับ ในวันที่ 24 กุมภาพันธ์ ค.ศ. 2017 การถ่ายทำภาคต่อของ จูราสสิค เวิลด์ ได้เริ่มขึ้น ต่อมาในวันที่ 22 มิถุนายน ปีเดียวกัน มีการเปิดเผยว่าภาพยนตร์ภาคต่อจะใช้ชื่อว่า Jurassic World: Fallen Kingdom</doc>
