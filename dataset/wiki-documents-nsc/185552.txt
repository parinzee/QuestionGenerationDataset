<doc id="185552" url="https://th.wikipedia.org/wiki?curid=185552" title="เอียน โธร์ป">เอียน โธร์ป เอียน เจมส์ โธร์ป () เกิดเมื่อวันที่ 13 ตุลาคม พ.ศ. 2525 เจ้าของฉายา "ธอร์ปีโด" เป็นอดีตนักว่ายน้ำฟรีสไตล์ชาวออสเตรเลีย ชนะเหรียญทองโอลิมปิกมาแล้ว 5 ครั้ง และเป็นชาวออสเตรเลียที่ได้รับเหรียญมากที่สุดที่เคยมีมา และในปี 2001 เขาเป็นคนแรกที่ได้ 6 เหรียญทองใน World Championship โดยรวมได้รับ 11 เหรียญทอง World Championship ซึ่งเป็นที่ 2 ในบรรดานักว่ายน้ำ โธร์ปยังเป็นคนแรกที่ได้ตำแหน่งนักว่ายน้ำแห่งปีของโลก ถึง 4 ครั้งโดยนิตยสารสวิมมิงเวิลด์ และยังเป็นนักว่ายน้ำออสเตรเลียประจำปี 1999 ถึง 2003 และด้วยความประสบความสำเร็จของเขาทำให้เขาเป็นนักกีฬาชาวออสเตรเลียที่โด่งดังที่สุด และด้วยภาพลักษณ์ การร่วมกิจกรรมการกุศล ทำให้เขาได้รับรางวัล Young Australian of the Year ในปี 2000 อีกด้วย พออายุได้ 14 ปี เขาเป็นนักกีฬาชายที่อายุน้อยที่สุดที่เป็นตัวแทนของออสเตรเลีย และเขาชนะในการแข่งขันว่ายน้ำฟรีสไตลื 400 เมตรในปี 1998 ที่ Perth World Championships ทำให้เขาเป็นนักว่ายน้ำที่อายุน้อยที่สุดที่ได้รับตำแหน่ง World Champion ในฐานะว่ายน้ำเดี่ยวชาย หลังจากนั้นโธร์ปยังชนะในการแข่งว่ายน้ำฟรีสไตล์ 400 เมตร ใน Olympic, World, Commonwealth และ Pan Pacific Swimming Championships นอกจากนั้นเขายังเป็นเจ้าของสถิติโลกถึง 13 สถิติ นอกจากนั้นโธร์ยังอยู่ในทีมว่ายน้ำผลัดออสเตรเลีย มีชัยชนะในการแข่ง 4 × 100 เมตร และ 4 × 200 เมตรฟรีสไตล์ ที่ซิดนีย์ และเหรียญทองแดงในการแข่งขันฟรีสไตล์ 100 เมตร ที่เอเธนส์ ทำให้เขาเป็นผู้ชายคนเดียวที่ได้รับเหรียญในการแข่งขัน 100-200-400 เมตร หลังจากการแข่งขันโอลิมปิกที่เอเธนส์ โธร์ปก็ไม่ได้ว่ายน้ำ เขาวางแผนว่าจะกลับมาแข่งใน Commonwealth Games ในปี 2006 แต่เขาก็ถอนตัวไปเพราะป่วย จนเขาประกาศลาวงการเมื่อเดือนพฤศจิกายน 2006</doc>
