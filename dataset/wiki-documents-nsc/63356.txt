<doc id="63356" url="https://th.wikipedia.org/wiki?curid=63356" title="เทพ โพธิ์งาม">เทพ โพธิ์งาม เทพ โพธิ์งาม มีชื่อจริงว่า สุเทพ โพธิ์งาม เป็นนักแสดงตลก หัวหน้าคณะโพธิ์งามในอดีต มีความสามารถหลายอย่าง เคยแสดงภาพยนตร์หลายเรื่อง และยังเป็นผู้กำกับและเขียนบทภาพยนตร์อีกด้วยประวัติ ประวัติ. เทพ โพธิ์งามเกิดเมื่อ 25 ตุลาคม พ.ศ. 2492 เกิดที่ปราจีนบุรี แต่ไปเติบโตที่นราธิวาส เรียนจบประถมศึกษาปีที่ 4 ที่โรงเรียนบ้านยะบะ(อุปการวิทยา) อำเภอรือเสาะ จังหวัดนราธิวาส ก่อนย้ายมาอยู่สะเดา หาดใหญ่ เคยทำงานกับหน่วยฉายหนังกลางแปลง ได้เงินค่าจ้างวันละ 5 บาท ซึ่งได้มีโอกาสเป็นนักพากย์การ์ตูนในหนังกลางแปลงเพราะขาดนักพากย์พอดี ทำอยู่ 7 ปี หนังกลางแปลงถูกยุบ จึงหันเหไปเป็น กรรมกรในโรงถ่าน และได้ไปสมัครงานกับวงดนตรีเพลิน พรมแดน ประมาณ พ.ศ. 2512 นับเป็นการเริ่มต้นในวงการจึงได้เจอกับ เด่น ดอกประดู่ให้มาเล่นตลกหน้าเวที หลังจากเด่น ออกจากวงดนตรีเพลินพรมแดน เด่นได้ชวนเขาเข้าร่วม คณะ เด่น เด๋อ เทพ ประมาณ พ.ศ. 2520 จากนั้น 2 ปี ได้แยกมาตั้งคณะ "เทพเพชรธงจิ๋ม" ต่อมาได้น้อย โพธิ์งาม แฉ่ง ช่อมะดัน หม่ำ จ๊กม๊ก มาร่วมกล่ยเป็นคณะ เทพ โพธิ์งาม จนถึงประมาณปี 2538 จึงได้เลิกเล่นคาเฟ่รับงานทีวี ละคร ภาพยนตร์ อย่างเดียว ชีวิตครอบครัว ใช้ชีวิตคู่ร่วมกับ ภัสราวรรณ ทรงพีระพัฒน์ (จิ๋ม) มีบุตรธิดา 2 คนคือ "ทอฟฟี่" นิชาภา โพธิ์งาม นักร้องค่าย "ลักษ์มิวสิก" และไทค์ ธนพล โพธิ์งาม (ภัทร โพธิ์งาม) ในปี พ.ศ. 2558 ทั้งคู่ก็ได้ประกาศแยกทางกันหลังจากอยู่กินกันมานานถึง 35 ปี และมีน้องสาวอีกคนที่เป็นนักแสดงตลกที่มีชื่อเสียงเช่นเดียวกัน คือ น้อย โพธิ์งาม ด้านธุรกิจส่วนตัว เคยลงทุนทำธุรกิจหลายอย่างเช่น ทำร้านชำ อู่ซ่อมรถ ร้านเสริมสวย บ้านจัดสรรแต่ไม่ประสบผลสำเร็จและขาดทุนอย่างมาก และยังเคยลงทุนผลิตน้ำข้าวกล้อง ยี่ห้อ โพธิ์งาม แต่ไม่ประสบความสำเร็จเนื่องจากไม่ผ่านการรับรองจากสำนักงานคณะกรรมการอาหารและยา (อย.)และสุดท้ายถูกฟ้องล้มละลายผลงานละครโทรทัศน์ผลงาน. ละครโทรทัศน์. - ปี 2526 เธอกับฉัน *ภาพยนตร์โทรทัศน์ชิงรางวัลดาวเทียมทองคำ* ช่อง 7 - ปี 2535 คนเยอะเรื่องแยะ ช่อง 5 - ปี 2535 ชีวิตเปื้อนฝุ่น ช่อง 7 - ปี 2536 นายทองย้อย ช่อง 3 - ปี 2538 เทพบุตรต๊ะติ๊งโหน่ง ช่อง 9 - ปี 2539 เสน่ห์บางกอก ช่อง 3 - ปี 2541 อย่าลืมฉัน ช่อง 7 - ปี 2543 ตามจับตามจีบ ช่อง 3 - ปี 2543 หลวงตา ช่อง 3 - ปี 2544 กองร้อย 501 ตอนแผ่นดินข้าใครอย่าแตะ ช่อง 7 - ปี 2545 รวมพลคนใช้ ช่อง 3 - ปี 2545 มรดกหกคะเมน ช่อง 5 - ปี 2545 หัวใจไกลปืนเที่ยง ช่อง 7 - ปี 2546 พยัคฆ์ร้าย โอมเพี้ยง ช่อง 3 - ปี 2546 โฉมตรูครูเถื่อน ช่อง 7 - ปี 2547 อย่าบังคับข้าให้ใหญ่ ช่อง 3 - ปี 2549 มนต์รักล็อตเตอรี่ ช่อง 3 - ปี 2551 คมแฝก ช่อง 7 - ปี 2552 รุกฆาต ช่อง 7 - ปี 2552 สู้ยิบตา ช่อง 3 - ปี 2554 เพลงรักบ้านนา ช่อง 7 - ปี 2555 พ่อตาปืนโต ช่อง 7 - ปี 2556 โทน (ละครโทรทัศน์) ช่อง 7 - ปี 2558 ลิเกหมัดสั่ง ช่อง 8 - ปี 2558 แม่ดอกรักเร่ ช่อง 7 - ปี 2559 ส้มตำแฮมเบอร์เกอร์ ช่อง ทรูโฟร์ยู - ปี 2559 ตี๋ใหญ่ ดับ ดาว โจร ช่อง MONO 29 - ปี 2561 ตี๋ใหญ่ 2 ดับ เครื่อง ชน โมโน 29เพลงเพลง. - เทพ ธันเดอร์ โดยมีเพลงสุดฮิตอย่าง "เมียคอยมาคุม" ซึ่งนำทำนองจากเพลง So Dem A Com ในอัลบั้ม Made in Sweden ของ E-Type มาใส่เนื้อร้องเป็นภาษาไทย - เทพ พันธุ์แท้ภาพยนตร์ภาพยนตร์. - เทพบุตรต๊ะติ๊งโหน่ง (2520) - เท่งป๊ะต๊ะติ๊งโหน่ง (2521) - รักเธอเท่าช้าง (2521) - ใต้ฟ้าสีคราม (2521) - ปล้น บ้า ๆ บวมส์ ๆ (2522) - โทนทุ่งกระทิง (2522) - สมิงบ้านไร่ (2522) - คู่โจร (2523) - แก่นกะลาสี (2524) - ผึ้งแตกรัง (2524) - อ้วนผอมจอมทะเล้น (2524) - เจ๊จ๋าเจ๊ (2524) - ผู้ใหญ่อ้วน กำนันผอม (2524) - หนูอยากเป็นทหาร (2525) - ร้อยป่า (2529) - ความรักเหมือนยาขม (2530) - เกิดอีกทีต้องมีเธอ (2538) - มือปืน/โลก/พระ/จัน (2544) - พันธุ์ร็อกหน้าย่น (2547) - ดึก ดำ ดึ๋ย (2546) (กำกับการแสดงด้วย) - มิสควีน (ฉันรักนาย ผู้ชายมีองค์) (2546) - ซานตาคลอส โจรกระจอกสะเออะปล้น (2547) - ประชันโฉมกะเทยฉุย (2548) - เดอะโกร๋น ก๊วนกวนผี (The Groan) (2548) - เจ้าสาวผัดไทย (2548) - ขุนกระบี่ ผีระบาด (2548) - พยัคฆ์ร้ายส่ายหน้า (Dumber Heroes) (2548) - ไทยถีบ (2549) - ก้านกล้วย (2549) - มะหมา 4 ขาครับ (2550) (ให้เสียงพากย์ตัวละคร ลุงกาแฟ ซึ่งเป็นสุนัข) - เมล์นรก หมวยยกล้อ (2550) - เทวดาตกมันส์ (2551) - หลวงพี่เท่ง 2 รุ่นฮาร่ำรวย (2551) - ผีตุ๋มติ๋ม (2552) - กะปิ ลิงจ๋อไม่หลอกจ้าว (2553) - หมาแก่ อันตราย (2554) - The Rocket (2556) - สีเรียงเซียนโต๊ด (2557) - มันเปลี่ยวมาก (2557)พิธีกรพิธีกร. - มาสเตอร์คีย์ (2537 - 2553) ช่อง 3 อ.ส.ม.ท. - หลับไม่ลง - 3 ซ่าคาเฟ่ ช่อง 3 อ.ส.ม.ท. - กาลิเลโอเกม (2537 - 2538) พิธีกรร่วมกับ ช่อผกา วิริยานนท์ , พิสิทธิ์ กีรติการกุล ช่อง 9 อ.ส.ม.ท. - ชุมทางดาวทอง (2559-ปัจจุบัน) ช่อง 7 สีมิวสิกวิดีโอมิวสิกวิดีโอ. - นานาจิตตัง ของ นิรนาม สังกัดนิธิทัศน์ โปรโมชั่น ร่วมกับ แฉ่ง ช่อมะดัน และ ลพ บุรีรัตน์ (2530) - ตาสว่าง ของโมเดิร์นด็อก อัลบั้ม แดดส่อง (2547) - คิดไม่ซื่อ ของ ศร (2549)ทอล์กโชว์ทอล์กโชว์. - โชว์ป๋า พูดจาภาษาเทพ แสดงสด งดเชื่อ เบื่อทวง - 18 ตุลาคม พ.ศ. 2552 ธันเดอร์โดม เมืองทองธานีลาออกจากวงการ ลาออกจากวงการ. เมื่อวันที่ 6 มกราคม พ.ศ. 2557 เทพ โพธิ์งาม ได้อาศัยอยู่ที่ไร่ในหมู่บ้านไผ่สามเกาะ โดยเทพ โพธิ์งามได้แต่งตัวแบบง่าย ๆ นุ่งผ้าเช็ดตัว และสวมเสื้อกันหนาวแขนยาว กำลังขลุกอยู่กับการให้อาหารปลาในบ่อ ให้อาหารเลี้ยงไก่ และนำฟางข้าวให้ วัว และควาย ฝูงใหญ่กินเป็นอาหาร เทพ โพธิ์งาม เปิดเผยว่า ขณะนี้มีอายุมากแล้ว จึงอยากใช้ชีวิตแบบเรียบง่าย อาศัยอยู่กับสัตว์เลี้ยงในไร่ เพื่อหาความสุขในบั้นปลายชีวิต เพราะคิดว่าความสุข ไม่จำเป็นต้องอยู่ในเมือง อีกทั้งในเมืองมันแออัด อากาศไม่บริสุทธิ์ รวมทั้งกำลังคิดเตรียมหาอาชีพใหม่ แทนอาชีพตลก โดยจะขายบ้านที่ จ.นครปฐม เพื่อนำเงินส่วนหนึ่งมาใช้ชีวิตอยู่ที่ไร่ อยู่กับสัตว์เลี้ยง ใช้ชีวิตอย่างชาวไร่ ตัดหญ้า เลี้ยงวัว เลี้ยงควาย เทพ โพธิ์งาม กล่าวด้วยว่า สัตว์เลี้ยงที่นำมาเลี้ยงทั้งหมด ไม่เคยคิดจะขาย แม้ว่าจะมีคนให้ราคาเป็นล้าน และตัวเองต้องแบกภาระค่า อาหารวัว ควาย ไก่ ปลา และ สุนัข อีก 25 ตัว เดือนละกว่า 1 แสนบาท จนหลายครั้งต้องแบ่งที่ดิน ผืนติดต่อกับแปลงปัจจุบันขายไปบ้าง จากอดีตที่เคยมีอยู่ 50 ไร่ แต่ตอนนี้เหลือ 20 ไร่ เพื่อนำเงินมาเลี้ยงสัตว์ เนื่องจากเห็นว่ามีความสุขกับการได้อยู่ร่วมกัน โดยไม่คิดนำมาเป็นอาหาร หรือขายแต่อย่างใด และเมื่อสัตว์ล้มตายลงจะนำเขาไปฝัง "ปัจจุบันงานแสดง ก็ไม่มี ก็ต้องมาตัดหญ้าเลี้ยงวัวควายด้วยตัวเอง เพราะไม่มีเงินจ้างลูกจ้าง จึงต้องการจะขายบ้านที่ซอยกันตนา ศาลายา จ.นครปฐม เพื่อจะได้ไม่ต้องเป็นภาระให้กับตัวเอง และครอบครัว อีกอย่างต่อสู้ล้มลุกคลุกคลานกับธุรกิจที่ทำหลายอย่าง ไม่ประสบความสำเร็จ แต่ก็ยังชื่อว่าสักวันดวงจะต้องดี และจะต้องเป็นวันของเราบ้าง ขณะนี้กำลังตัดสินใจ อาจจะไปทำธุรกิจที่ประเทศลาวกับเพื่อน ส่วนเรื่องการแสดงนั้น คงจะปิดฉากตำนานการแสดงตลกเพียงแค่นี้ ปล่อยให้คนรุ่นใหม่ เข้ามาทำงานแทน เด็กรุ่นใหม่สมัยนี้ มีความสามารถ กล้าคิด กล้าแสดงออก และชื่อว่าจะทำได้ดีกว่าตลกรุ่นพี่ ๆ อีกด้วย</doc>
