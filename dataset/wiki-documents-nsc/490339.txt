<doc id="490339" url="https://th.wikipedia.org/wiki?curid=490339" title="นกกระตั้วใหญ่หงอนเหลือง">นกกระตั้วใหญ่หงอนเหลือง นกกระตั้วใหญ่หงอนเหลือง หรือ นกกระตั้วซัลเฟอร์เครสต์ (; ) นกปากขอขนาดใหญ่ชนิดหนึ่ง จัดอยู่ในวงศ์นกกระตั้ว (Cacatuidae) มีความยาวของลำตัวประมาณ 50 เซนติเมตร สามารถจำแนกเพศได้จาก นกตัวผู้จะมีสีน้ำตาลแดงเข้มรอบดวงตา จะเห็นได้ชัดเจนกว่าตัวเมีย ลำตัวมีสีขาวทั้งตัว มีหงอนขนาดใหญ่บนหัวสีเหลืองอันเป็นจุดเด่น มีทั้งขนาดเล็กและใหญ่ มีถิ่นกำเนิดในบริเวณเกาะนิวกีนี, ทัสมาเนีย, เกาะคิง, เกาะมอลลูกา รวมทั้งตอนเหนือและตะวันออกของออสเตรเลีย และยังแบ่งออกเป็นชนิดย่อยได้ 4 ชนิด คือ- C. g. triton พบเฉพาะเกาะนิวกินีและเกาะรอบข้าง - C. g. elenora พบบนหมู่เกาะอารู ระหว่างออสเตรเลียกับนิวกินี - C. g. fitzroyi พบทางตอนเหนือของออสเตรเลียระหว่างตอนตะวันตกของออสเตรเลียจนถึงอ่าวคาร์เพนแทเรีย - C. g. galerita พบเฉพาะแหลมยอร์กจนถึงเกาะทัสมาเนีย มีนิสัยชอบหากินตามพื้นดิน หากินเป็นฝูงขนาดใหญ่ มักจะมีแหล่งอาศัยตามทุ่งหญ้า, ป่าโปร่ง และพื้นที่เกษตรกรรม อาหารได้แก่ เมล็ดพืช, ตาอ่อนของพืช, ใบไม้, ผัก และ ผลไม้ รวมทั้งสามารถขุดรากไม้ และส่วนของพืชที่อยู่ใต้ดินมากินได้ อาศัยและทำรังบนต้นไม้ใหญ้ โดยเจาะเป็นรู ชอบส่งเสียงดัง ชอบเล่นซน โดยจะเลิกหงอนให้ตั้งขึ้นทุกครั้ง นกกระตั้วใหญ่หงอนเหลืองมีฤดูผสมพันธุ์วางไข่ช่วงเดือนสิงหาคม-พฤศจิกายน ทำรังวางไข่ในโพรงไม้ วางไข่ครั้งละ 3-5 ฟอง ระยะฟักไข่ประมาณ 28วัน เป็นนกที่สวยงาม นิยมเลี้ยงกันเป็นสัตว์เลี้ยงและเลี้ยงไว้ตามสวนสัตว์</doc>
