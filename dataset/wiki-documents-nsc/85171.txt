<doc id="85171" url="https://th.wikipedia.org/wiki?curid=85171" title="นนทรีย์ นิมิบุตร">นนทรีย์ นิมิบุตร นนทรีย์ นิมิบุตร ชื่อเล่นชื่อ อุ๋ย (เกิด 18 ธันวาคม พ.ศ. 2505 ที่จังหวัดนนทบุรี) เป็นทั้งผู้กำกับภาพยนตร์, ผู้อำนวยการสร้างภาพยนตร์ และนักเขียนบทภาพยนตร์ นับได้ว่าเป็นผู้บุกเบิกวงการภาพยนตร์ยุคใหม่ของไทย ตั้งแต่ที่ได้กำกับเรื่อง 2499 อันธพาลครองเมือง ออกฉายเมื่อ พ.ศ. 2540 และหนังประสบความสำเร็จอย่างสูง วงการหนังไทยยุคใหม่ก็ได้เริ่มต้นขึ้น ซึ่งช่วยฟื้นฟูให้อุตสาหกรรมหนังไทยเข้าถึงกลุ่มคนดูยุคใหม่ ๆ มากขึ้น หลังจากที่ยุค พ.ศ. 2530 - 2540 หนังไทยอยู่ในภาวะตกต่ำมาเป็นเวลานานก่อนเข้าสู่วงการภาพยนตร์ ก่อนเข้าสู่วงการภาพยนตร์. สำเร็จการศึกษาระดับมัธยมจากโรงเรียนวัดเขมาภิรตาราม และระดับอุดมศึกษาคณะมัณฑนศิลป์ มหาวิทยาลัยศิลปากร เมื่อปีพ.ศ. 2530 หลังจากนั้น ได้เริ่มทำงานในวงการบันเทิงด้วยเป็นผู้กำกับมิวสิกวิดีโอให้กับบริษัทผู้ผลิตเทปชั้นนำของประเทศไทย เมื่อ พ.ศ. 2537 และเริ่มทำการด้านการผลิตสารคดีและละคร หลังจากนั้นจึงได้เข้าสู่วงการกำกับโฆษณาอีกหลายปี ได้รับรางวัล แทคท์ อวอร์ดถึงสองครั้งเข้าสู่วงการภาพยนตร์ เข้าสู่วงการภาพยนตร์. เริ่มสู่การกำกับหนังเรื่องแรกชื่อ 2499 อันธพาลครองเมือง ซึ่งร่วมเขียนบทโดย วิศิษฏ์ ศาสนเที่ยง ตัวหนังมีเนื้อหาเกี่ยวกับแก๊งอันธพาลวัยรุ่นในยุค 2499 ซึ่งหนังเรื่องนี้ทำรายได้ในไทยถึง 75 ล้านบาท และได้รับเสียงตอบรับจากผู้ชมเป็นอย่างดี หลังจากนั้นก็ได้กำกับภาพยนตร์เรื่องที่สอง คือ นางนาก ซึ่งหนังเรื่องนี้ ได้สร้างปรากฏการณ์ให้กับหนังสยองขวัญของไทยแนวใหม่ ด้วยการนำเรื่องเล่าท้องถิ่นที่เคยรู้จักกันดีอยู่แล้ว มาเสนอในรูปที่แปลกใหม่กว่าหนังผีเดิมๆที่เคยทำกันมาในยุคก่อน หนังเรื่องนี้การสร้างรายได้ถึง 149 ล้านบาท และมีผู้ชมชื่นชอบแทบทุกวัย ได้รับรางวัลในประเทศมามากมาย ซึ่งหลังจากที่หนังทั้ง 2 เรื่องนี้ได้ฉายไป ถือได้ว่าเป็นการฟื้นฟูอุตสาหกรรมภาพยนตร์ของไทย ที่ซบเซามาอย่างนานถึงเกือบ 10 ปี ได้กลับมามีชีวิตชีวาใหม่อีกครั้ง และทำให้มีหนังไทยแนวใหม่ๆ ออกฉายมากขึ้นกว่ายุคก่อนๆรายชื่อหนังผู้กำกับรายชื่อหนัง. ผู้กำกับ. - 2499 อันธพาลครองเมือง (2540) - นางนาก (2542) - จัน ดารา (2544) - อารมณ์ อาถรรพณ์ อาฆาต (Three) (2545), ตอน The Wheel (San Geng) - โอเคเบตง (2546) - ภาพยนตร์สั้น The Ceiling (2548) - ปืนใหญ่จอมสลัด (2551) - Toyol (อยู่ในระหว่างการพัฒนา) - ละครโทรทัศน์ ดิน น้ำ ลม ไฟ (2552) ทางช่อง 3 - ละครโทรทัศน์ เหนือเมฆ (2553) ทางช่อง 3 - คน-โลก-จิต (2555) - ละครโทรทัศน์ เหนือเมฆ 2 มือปราบจอมขมังเวทย์ (2555) ทางช่อง 3 - Timeline จดหมาย ความทรงจำ (2557) - ละครโทรทัศน์ กาหลมหรทึก (2561) ทางช่องวัน (ออกแบบงานสร้าง)โปรดิวเซอร์โปรดิวเซอร์. - เสือ โจรพันธุ์เสือ (2541) - บางกอกเดนเจอรัส (2542) - "ฟ้าทะลายโจร (2543) - บางระจัน (2543) - จัน ดารา (2544) - มนต์รักทรานซิสเตอร์ (2544) - Three, segment San Geng (The Wheel) (2002) - เรื่องรัก น้อยนิด มหาศาล (2546) - เดอะ เลตเตอร์ จดหมายรัก (2547) - โหมโรง (2547) - The Eye 2 (2547) - หนูหิ่น เดอะมูฟวี่ (2549) - ปืนใหญ่จอมสลัด (2551) - สีเรียงเซียนโต๊ด (2557) - Timeline จดหมาย ความทรงจำ (2557)ละครโทรทัศน์ละครโทรทัศน์. - นางอาย (2559) (รับเชิญ)</doc>
