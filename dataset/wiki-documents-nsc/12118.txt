<doc id="12118" url="https://th.wikipedia.org/wiki?curid=12118" title="กุสตาฟ มาห์เลอร์">กุสตาฟ มาห์เลอร์ กุสตาฟ มาห์เลอร์ (เกิด 7 กรกฎาคม ค.ศ. 1860 - เสียชีวิต 18 พฤษภาคม ค.ศ. 1911) เป็นคีตกวีและวาทยกรชาวโบฮีเมียน-ออสเตรียน มาห์เลอร์เป็นที่รู้จักในยุคของเขา ในฐานะวาทยากรชื่อดังแห่งยุค แต่ในปัจจุบัน เขากลับเป็นที่ยอมรับในฐานะคีตกวีแห่งยุคนีโอโรแมนติก โดยเฉพาะอย่างยิ่งจากซิมโฟนี และบทเพลงในลักษณะซิมโฟนี เช่น เพลง Das Lied von der Erde (บทเพลงแห่งโลก) ที่เป็นจุดสุดยอดของบทเพลงขับร้องที่เขาประพันธ์ ส่วนซิมโฟนีหมายเลข 3 ความยาว 95 นาที นับเป็นซิมโฟนีที่ยาวที่สุดที่เคยมีการเปิดแสดง และยังชื่อได้ว่าเป็นซิมโฟนีที่ยาวที่สุดในบรรดาซิมโฟนีทั้งหลายอีกด้วยประวัติ ประวัติ. กุสตาฟ มาห์เลอร์ เกิดในครอบครัวชาวยิวในเมืองคาลิชท์ แคว้นโบฮีเมีย บิดามารดาของเขาได้ย้ายไปอยู่ที่เมืองจิห์ลาวา แคว้นโมราเวีย จักรวรรดิออสโตร-ฮังกาเรียน ซึ่งมาห์เลอร์ได้ใช้เวลาในวัยเด็กส่วนใหญ่ที่นั่น หลังจากที่บิดามารดาของมาห์เลอร์ได้สังเกตเห็นความสามารถทางดนตรีของเขาตั้งแต่วัยเด็ก จึงจัดการให้เขาได้เรียนเปียโนตั้งแต่อายุหกขวบ ในปีค.ศ. 1875 มาห์เลอร์ผู้ซึ่งขณะนั้นมีอายุได้ 15 ปี ได้รับให้เข้าศึกษาในวิทยาลัยดนตรีแห่งกรุงเวียนนา ที่ซึ่งเขาได้เรียนเปียโนกับจูเลียส เอปสไตน์ สามปีต่อมา มาห์เลอร์ได้เข้าศึกษาในมหาวิทยาลัยเวียนนา ที่ซึ่งอันโตน บรูคเนอร์เป็นอาจารย์ประจำอยู่ ในระหว่างเรียนในมหาวิทยาลัย เขาได้ทำงานเป็นครูสอนดนตรีไปด้วย และได้ลองประพันธ์เพลงเป็นครั้งแรก กับเพลงร้องที่มีชื่อว่า Das klagende Lied ซึ่งตอนหลังได้เปลี่ยนรูปแบบมาเป็นคันตาต้า ได้ส่งเข้าประกวดแต่ประสบกับความล้มเหลวโดยสิ้นเชิง ในปีค.ศ. 1880 มาห์เลอร์ได้เริ่มทำงานในตำแหน่งวาทยากร ซึ่งเป็นงานช่วงฤดูร้อนที่โรงละครแบดฮอลล์ ซึ่งในปีต่อ ๆ มาเขาได้เป็นวาทยากรในโรงอุปรากรใหญ่หลายแห่งด้วยกัน เป็นต้นว่า โรงอุปรากรเมืองลุบลานาในปีค.ศ. 1881 เมืองโอโลมุคในปีค.ศ. 1882 เมืองคาสเซลในปีค.ศ. 1884 กรุงปรากในปีค.ศ. 1885 เมืองไลพ์ซิจในปีค.ศ. 1886 และที่กรุงบูดาเปสต์ในปีค.ศ. 1888 ในปีค.ศ. 1887 เขาได้รับตำแหน่งเป็นวาทยกรควบคุมการบรรเลงอุปรากรชุดของริชาร์ด วากเนอร์ ที่มีชื่อว่าเดอะ ริง แทนที่อาร์ตู นิคิชที่ล้มป่วย และได้สร้างผลงานให้เป็นที่ประจักษ์ต่อสาธารณชนและต่อนักวิจารณ์ ในปีหลังจากที่เขาได้ประพันธ์อุปรากรเรื่อง Die drei Pintos ที่ คาร์ล มาเรีย ฟอน เวเบอร์ประพันธ์ไว้ไม่จบ มาห์เลอร์ประสบความสำเร็จอย่างสูง อีกทั้งยังสร้างชื่อเสียงและรายได้ให้กับเขาอย่างมาก เขาได้รับตำแหน่งงานระยะยาวตำแหน่งแรกที่โรงอุปรากรแห่งนครฮัมบูร์ก ในปีค.ศ. 1891 จนกระทั่งถึงปีค.ศ. 1897 ในช่วงเวลานั้น เขาได้ใช้เวลาในช่วงพักร้อนที่เมืองสไตน์บาค-อัม-อัทเทอร์ซีในออสเตรียตอนบน อุทิศให้แก่การประพันธ์เพลง และได้แต่งซิมโฟนีหมายเลข 1 บทเพลงส่วนใหญ่ในเพลงชุดขับร้อง และแตรวิเศษของวัยเด็ก ซึ่งเป็นการรวมเพลงที่มีชื่อเดียวกันกับบทกวีพื้นบ้านดนตรีมรดกทางดนตรีผลงานซิมโฟนีผลงาน. ซิมโฟนี. - ซิมโฟนีหมายเลข 1 ในบันไดเสียง ดี เมเจอร์, "Titan" (ค.ศ. 1884-ค.ศ. 1888) - ซิมโฟนีหมายเลข 2 ในบันไดเสียง ซี ไมเนอร์, "Resurrection" (ค.ศ. 1888-ค.ศ. 1894) - ซิมโฟนีหมายเลข 3 ในบันไดเสียง ดี ไมเนอร์ (ค.ศ. 1895-ค.ศ. 1896) - ซิมโฟนีหมายเลข 4 ในบันไดเสียง จี เมเจอร์ (ค.ศ. 1899-ค.ศ. 1901) - ซิมโฟนีหมายเลข 5 ในบันไดเสียง ซีชาร์ป ไมเนอร์ (ค.ศ. 1901-ค.ศ. 1902)- หมายเหตุ: ถึงแม้ว่าบทเพลงนี้จะถูกกำกับด้วยบันไดเสียง ซีชาร์ป ไมเนอร์ แต่มาห์เลอร์เองได้เขียนไว้ในจดหมายถึงสำนักพิมพ์ที่ตีพิมพ์โน้ตแผ่นของเขาว่า "เป็นการยากที่จะบอกว่าเพลงนี้บันไดเสียงอะไร เพื่อไม่ให้เกิดความสับสน ควรจะยกเว้นการเขียนบันไดเสียงกำกับไว้" - ซิมโฟนีหมายเลข 6 ในบันไดเสียง เอ ไมเนอร์, "Tragic" (ค.ศ. 1903-ค.ศ. 1904) - ซิมโฟนีหมายเลข 7 ในบันไดเสียง อี ไมเนอร์, "Song of the Night" (ค.ศ. 1904-ค.ศ. 1905) - ซิมโฟนีหมายเลข 8 ในบันไดเสียง อีแฟลต ไมเนอร์, "Symphony of a Thousand" (ค.ศ. 1906)- หมายเหตุ: ข้อความกำกับในซิมโฟนีหมายเลข 7 และ 8 ไม่ได้เขียนโดยมาห์เลอร์ ซึ่งที่จริงแล้ว เขามักจะหลีกเลี่ยงการเขียนข้อความกำกับซิมโฟนีหมายเลข 8 - ซิมโฟนีหมายเลข 9 ในบันไดเสียง ดี เมเจอร์ (ค.ศ. 1909-ค.ศ. 1910) - ซิมโฟนีหมายเลข 10 ในบันไดเสียง เอฟ-ชาร์ป ไมเนอร์ (ค.ศ. 1910-ค.ศ. 1911) แต่งไม่จบ- ผู้นำบทเพลงที่มาห์เลอร์ประพันธ์ไม่จบมาประพันธ์ต่อ:- Adagio and Purgatorio สำหรับการแสดง โดย Ernst Krenek (ค.ศ. 1924) - Deryck Cooke (ค.ศ. 1960, ค.ศ. 1964, ค.ศ. 1976, ค.ศ. 1989) - Joseph Wheeler (ค.ศ. 1948-ค.ศ. 1965) - Clinton Carpenter (ค.ศ. 1966) - Remo Mazzetti, Jr. (ค.ศ. 1989) - Rudolf Barshai (ค.ศ. 2000) - Nicola Samale ร่วมกับ Giuseppe Mazzucca (ค.ศ. 2002) - หมายเหตุ: วาทยากรชื่อดังหลายคนที่เล่นงานของมาห์เลอร์ปฏิเสธที่จะเล่นซิมโฟนีหมายเลข 10 ฉบับสมบูรณ์ด้วยเหตุผลหลายประการ โดยเฉพาะอย่างยิ่ง บรูโน วาลเตอร์ส และ เล็นนาร์ด เบิร์นสไตน์บทเพลงสำหรับขับร้องบทเพลงสำหรับขับร้อง. - Das klagende Lied, (ค.ศ. 1880) - Drei Lieder, บทเพลงสามบทสำหรับนักร้องเสียงเทนเนอร์และเปียโน (ค.ศ. 1880) - Lieder und Gesänge aus der Jugendzeit เพลง 14 บทพร้อมกับเปียโนประกอบ (ค.ศ. 1880-ค.ศ. 1890) - Lieder eines fahrenden Gesellen (Songs of a Wayfarer) สำหรับร้องประกอบเปียโน หรือวงดุริยางค์ (ค.ศ. 1883-ค.ศ. 1885) - Lieder aus "Des Knaben Wunderhorn" (แตรวิเศษของวัยเด็ก) สำหรับเสียงร้องและวงดุริยางค์ (ค.ศ. 1888-ค.ศ. 1896, อีกสองบทแต่งในปี ค.ศ. 1899 และ ค.ศ. 1901) - Rückert Lieder สำหรับร้องประกอบเปียโน หรือวงดุริยางค์ (ค.ศ. 1901-ค.ศ. 1902) - Kindertotenlieder (เพลงสำหรับการตายของเด็ก) สำหรับนักร้องและวงดุริยางค์ (ค.ศ. 1901-ค.ศ. 1904) - Das Lied von der Erde (The Song of the Earth) สำหรับนักร้องและวงดุริยางค์ (ค.ศ. 1907-ค.ศ. 1909)- หมายเหตุ : ผลงานนี้จัดได้เป็นทั้งประเภทซิมโฟนี และเพลงชุดขับร้อง มาห์เลอร์หลีกเลี่ยงที่จะตั้งชื่อเพลงนี้ว่าซิมโฟนีหมายเลข 9 ด้วยความเชื่อทางไสยศาสตร์ และความกลัวอาถรรพ์หมายเลข 9</doc>
