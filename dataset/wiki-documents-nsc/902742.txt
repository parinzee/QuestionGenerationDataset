<doc id="902742" url="https://th.wikipedia.org/wiki?curid=902742" title="รัฐบาลชาตินิยม">รัฐบาลชาตินิยม รัฐบาลแห่งชาติแห่งสาธารณรัฐจีน (; แปลตรงตัว "รัฐบาลประชาชาติแห่งประชารัฐจีนกลาง") หมายถึงรัฐบาลของสาธารณรัฐจีนระหว่างวันที่ 1 กรกฎาคม ค.ศ. 1925 ถึงวันที่ 20 พฤษภาคม ค.ศ. 1948 ซึ่งนำโดยพรรก๊กมินตั๋ง (KMT, พรรคชาตินิยมจีน) ชื่อนี้มาจากคำแปลของ "พรรคชาตินิยมจีน" ของก๊กมินตั๋ง รัฐบาลอยู่ในตำแหน่งจนกระทั่งรัฐบาลสาธารณรัฐจีนมีการประกาศใช้รัฐธรรมนูญของสาธารณรัฐจีนใหม่ ซึ่งได้สถาปนารัฐบาลตามรัฐธรรมนูญ หลังจากการปฏิวัติซินไฮ่ ในวันที่ 10 ตุลาคม ค.ศ. 1911 หัวหน้าคณะปฏิวัติซุนยัตเซ็น ได้รับการเลือกตั้งประธานาธิบดีชั่วคราวและก่อตั้งรัฐบาลเฉพาะกาลแห่งสาธารณรัฐจีน เพื่อรักษาความสามัคคีของชาติ ซุนได้ยกตำแหน่งประธานาธิบดีแก่หยวน ซื่อไข่ที่จัดตั้งรัฐบาลเป่ยหยาง หลังจากความพยายามที่ล้มเหลวในการแต่งตั้งตัวเองเป็นจักรพรรดิของจีนภายหลังหยวนเสียชีวิตใน ค.ศ. 1916 ซึ่งส่งผลให้ในประเทศจีนถูกแบ่งออกเป็นหลายส่วนโดยขุนศึกและรัฐบาลคู่แข่ง รัฐบาลต่าง ๆ ได้รวมกันใน ค.ศ. 1928 โดยรัฐบาลหนานจิงซึ่งนำโดยแม่ทัพเจียงไคเชกซึ่งได้รวบรวมการปกครองประเทศเป็นรัฐบาลเดียวของที่อยู่ภายใต้การปกครองของพรรคก๊กมินตั๋งและภายหลังได้รับการยอมรับระหว่างประเทศว่าเป็นตัวแทนที่ถูกต้องของประเทศจีน</doc>
