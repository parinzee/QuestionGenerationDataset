<doc id="608087" url="https://th.wikipedia.org/wiki?curid=608087" title="เชฟโรเลต เทรลเบลเซอร์">เชฟโรเลต เทรลเบลเซอร์ เชฟโรเลต เทรลเบลเซอร์ ( อ่านว่า เทฺรล-เบฺล-เซ่อ หรือ เทฺรน-เบฺล-เซ่อ) เป็นรถยนต์อเนกประสงค์สมรรถนะสูงขนาดกลาง หรือ รถปิกอัพดัดแปลง PPV (Pick-up Passenger Vehicle) ของเชฟโรเลตในเครือจีเอ็มหรือเจนเนอรัล มอเตอร์ โดยเทรลเบลเซอร์เป็นรถรุ่นใหม่ที่พัฒนาบนพื้นฐานเดียวกับคอมแพ็กต์ปิกอัพรุ่น เชฟโรเลต โคโลราโด (Chevrolet Colorado) และได้รับการออกแบบจากทีมงานจีเอ็ม (GM) ในประเทศบราซิลรุ่นที่หนึ่ง (พ.ศ. 2545–2552) รุ่นที่หนึ่ง (พ.ศ. 2545–2552). เชฟโรเลต เทรลเบลเซอร์โฉมแรกรุ่นปี 2002–2005 มีพื้นฐานมาจากพื้นฐานรถบรรทุกชื่อว่า GMT360 โดยในทุกรุ่นมีระบบขับเคลื่อนสี่ล้อ ยกเว้นรุ่นเอสเอสที่มีระบบขับเคลื่อนทุกล้อ เทรลเบลเซอร์มาพร้อมกับเครื่องยนต์ 4.2 ลิตร "แอตลาส" หกสูบ 273 แรงม้าเป็นมาตรฐาน ส่วนเครื่องยนต์ตัวเลือกคือเครื่องยนต์ 5.3 ลิตร วี8 302 แรงม้า เทรลเบลเซอร์ได้รับการปรับโฉมเมื่อปี พ.ศ. 2548 เป็นรุ่นปี 2006 โดยได้เปลี่ยนแปลงกระจังหน้าและภายในรุ่นที่สอง (พ.ศ. 2555–ปัจจุบัน) รุ่นที่สอง (พ.ศ. 2555–ปัจจุบัน). เชฟโรเลต เทรลเบลเซอร์รุ่นที่สองได้เผยโฉมต้นแบบที่งานดูไบ อินเตอร์เนชั่นแนล มอเตอร์โชว์ ปี พ.ศ. 2554 (Dubai International Motor Show 2011) ประเทศสหรัฐอาหรับเอมิเรสต์ในภูมิภาคตะวันออกกลาง สำหรับในประเทศไทยเชฟโรเลต เทรลเบลเซอร์ ได้เปิดตัวเมื่อวันที่ 21 มีนาคม พ.ศ. 2555 นอกจากนี้ทางเชฟโรเลตยังใช้ประเทศไทยเป็นฐานหลักในการผลิตเทรลเบลเซอร์เพื่อส่งขายไป 60 ประเทศทั่วโลกเครื่องยนต์ เครื่องยนต์. ในส่วนของเครื่องยนต์ เทรลเบลเซอร์ เป็นแบบเครื่องยนต์ดูราแม็กซ์ ดีเซลเทอร์โบที่พัฒนาขึ้นมาใหม่จากทีมงานจีเอ็ม ขนาด 4 สูบ ความจุ 2.5 ลิตร และ 2.8 ลิตร และมีระบบส่งกำลังให้เลือก 2 รูปแบบ คือเกียร์ธรรมดา 5 สปีด และอัตโนมัติ 6 สปีดควบคุมด้วยอิเล็กทรอนิคส์- รุ่น 2.8 ลิตร ใช้เครื่องยนต์ Duramax (XLD28) 4 สูบ 16 วาล์ว แบบคอมมอลเรลพร้อมชุดเทอร์โบแปรผัน และระบบหัวฉีดไดเร็คอินเจ็คชั่นพร้อมระบบอินเตอร์คูลเลอร์ ให้กำลังสูงสุดได้ 180 แรงม้า ที่ความเร็วรอบ 3,800 รอบ/นาที และให้แรงบิดได้ 470 นิวตัน-เมตร ที่ความเร็วรอบ 2,000 รอบ/นาที ทำงานร่วมกับระบบเกียร์อัตโนมัติ 6 สปีด - รุ่น 2.5 ลิตร ใช้เครื่องยนต์ Duramax (XLD25) 4 สูบ 16 วาล์ว แบบคอมมอลเรลพร้อมชุดเทอร์โบ และระบบหัวฉีดไดเร็คอินเจ็คชั่นพร้อมระบบอินเตอร์คูลเลอร์ ให้กำลังสูงสุดได้ 150 แรงม้า ที่ความเร็วรอบ 3,800 รอบ/นาที และให้แรงบิดได้ 350 นิวตัน-เมตร ที่ความเร็วรอบ 2,000 รอบ/นาที ทำงานร่วมกับระบบเกียร์ธรรมดา 5 สปีด</doc>
