<doc id="64614" url="https://th.wikipedia.org/wiki?curid=64614" title="อะโลนอินเดอะดาร์ก (ชุดเกม)">อะโลนอินเดอะดาร์ก (ชุดเกม) อะโลนอินเดอะดาร์ก เป็นเกมชุดประเภทเกมผจญภัยกี่งสยองขวัญจากค่าย Infogrames (ปัจจุบัน Atari) ซึ่งในเกมชุดนี้ทุกๆเกมผู้เล่นจะได้รับบทเป็นนักสืบเรื่องพลังเหนือธรรมชาติ เอ็ดเวิร์ด คาร์นบี้ ซึ่งต้องออกผจญภัยในสถานที่ที่เต็มไปด้วยวิญญาณแล้วและหาทางไขคดีโดยให้ชีวิตของตนยังปลอดภัย ซึ่งเกมชุด Alone in the Dark นี้ เป็นต้นแบบสำหรับเกมสยองขวัญปัจจุบันอย่าง Resident Evilรายชื่อเกม รายชื่อเกม. เกมชุด Alone in th Dark วางตลาดตั้งแต่ 1992 จวบจนปัจจุบันก็ยังมีการผลิตภาคต่อไป รายชื่อเกมมีดังนี้ (*) ภาคพอร์ตของ Alone in the Dark 2 บนเครื่อง เพลย์สเตชัน และ เซก้า แซทเทิร์น (**) เป็นเกม Alone in the Dark 3 บน Windows 95เนื้อเรื่องย่อของแต่ละเกมAlone in the Dark เนื้อเรื่องย่อของแต่ละเกม. Alone in the Dark. จุดแรกเริ่มของเกมชุดนี้ วางตลาดครั้งแรกในปี 1992 บนเครื่องคอมพิวเตอร์ และปี 1994 บนเครื่อง 3DO เรื่องกล่าวถึงแมนชั่นเดอเซโต้ในรัฐหลุยเซียน่า ซึ่งตัวเอกของเกม เอ็ดเวิร์ด คาร์นบี้ ได้รับการว่าจ้างให้มาค้นหาสิ่งของในบ้านนี้ ขณะเดียวกัน เอมิลี่ ฮาร์ทวู้ด ซึ่งเป็นทายาทของเจเรอมี่ ฮาร์ทวู้ด เจ้าของแมนชั่น ซึ่งได้เดินทางมาสืบหาความจริงในแมนชั่นแห่งนี้ ผู้เล่นจะสามารถเลือกตัวละครคนในคนหนึ่งแล้วใช้ไปจนจบเกมโดยไม่มีความแตกต่างของทั้งสองคนแจ็คอินเดอะดาร์ก แจ็คอินเดอะดาร์ก. เป็นเกมเล็กๆซึ่งแจกฟรีในช่วงวันคริสต์มาส ในปี 1993 กล่าวถึงเด็กหญิง เกรซ ซอนเดอร์ (ตัวละครที่เป็นกุญแจสำคัญในภาค 2) ซึ่งถูกขังอยู่ในร้านของเล่นในวันฮัลโลวีน เธอต้องเผชิญหน้ากับเหล่าของเล่นที่ดุร้ายซึ่งนำโดยของเล่น แจ๊คตาเดียว (ในรูปแบบของ Jack-in-the-box) โดยเป้าหมายในเกมนี้คือต้องช่วยซาตานคลอสออกมาให้ได้ ซึ่งเกม Jack in the Dark นั้นใช้ระบบการเล่นเช่นเดียวกับ Alone in the Dark แต่เกมจะเน้นไปที่การไขปริศนามากกว่า ซึ่งศัตรูในเกมจะชนะได้โดยการใช้สิ่งของให้ถูกกับตัวพวกมันเท่านั้นAlone in the Dark 2 Alone in the Dark 2. ภาคต่อของเกม Alone in the Dark โดยในคราวนี้เรื่องราวมีอยู่ว่าเด็กหญิงเกรซ ซอนเดอร์ ถูกผีโจรสลัดที่ชื่อ แจ๊คตาเดียว (One -Eyed Jack) จับตัวไป เพื่อนสนิทของเอ็ดเวิร์ดที่ชื่อ เท็ด สไตรเกอร์ จึงได้บุกเข้าไปช่วยตัวเธอออกมา แต่เขากลับถูกฆ่าตาย เอ็ดเวิร์ดเมื่อรู้เรื่องนี้เข้าจึงบุกเข้าไปในรังโจรสลัดที่เป็นแมนชั่นชื่อ Hell's Kitchen และสืบหาว่าทำไมเกรซถึงสำคัญต่อพวกโจรสลัดนัก เกมภาคนี้ได้เพิ่มระบบการต่อสู้ให้มากขึ้นและยากขึ้นกว่าเดิมAlone in the Dark 3 Alone in the Dark 3. ภาคต่อสุดท้ายของชุดไตรภาค Alone in the Dark ต้นฉบับ ในภาคนี้เรื่องราวเริ่มขึ้นที่กองถ่ายทำภาพยนตร์ซึ่งไปถ่ายทำภาพยนตร์ในเมืองร้างที่ชื่อ Slaughter Gulch ในรัฐแคลิฟอร์เนีย ซึ่ง เอมิลี่ ฮาร์ทวู้ด ตัวละครหลักจากภาคแรกก็เป็นหนึ่งในกองถ่ายเช่นกัน เอ็ดเวิร์ดจึงเข้าไปสืบสวนเพื่อหาสาเหตุการหายตัวไปของกองถ่ายภาพยนตร์Alone in the Dark: The New Nightmare Alone in the Dark: The New Nightmare. เป็นเกมภาคใหม่ที่ไม่มีการกล่าวถึงภาคก่อนหน้าทั้งสามภาค ในภาคนี้เอ็ดเวิร์ด คาร์นบี้ ได้ข่าวว่าเพื่อนของเขาชาร์ล ฟิกส์ เสียชีวิตขณะกำลังสืบสวนบนเกาะชาโดว์ (Shadow Island) โดยเดินทางไปพร้อมกับ อลีน ซีดรีค ซึ่งมาสืบสวนที่เกาะแห่งนี้ด้วย ซึ่งได้พาทั้งคู่มาพบกับเหตุการณ์ประหลาดของตระกูลมอร์ตัน เกมภาคนี้ใช้ระบบคล้ายๆกับ Resident EvilAlone in the Dark (2008) Alone in the Dark (2008). ภาคล่าสุดของเกมชุดนี้ ซึ่งเป็นภาคต่อจากสามภาคแรก วางตลาดบนเครื่องคอมพิวเตอร์, เอ็กซ์บ็อกซ์ 360,นินเทนโด วี,เพลย์สเตชัน 2 และ เพลย์สเตชัน 3 (ในชื่อ Alone in the Dark Inferno) แรกเริ่มเดิมทีใช้ชื่อเกมว่า Alone in the Dark: Near Death Investigation เนื้อเรื่องกล่าวถึงเมืองนิวยอร์กในยุคปัจจุบัน (เกมไม่ได้ระบุว่าปีใด) ซึ่งเอ็ดเวิร์ดตื่นขึ้นมาโดยมีกลุ่มคนพยายามสังหารเขา ขณะเขาสูญเสียความทรงจำทั้งหมด ตัวเกมจะมีมุมมองบุคคลที่หนึ่งและบุคคลที่สาม และเน้นการเปิดกว้างในใช้สิ่งของต่างๆมากกว่าเกมภาคก่อนหน้าตัวละครในเกมชุดไตรภาคต้นฉบับเกมตัวละครในเกมชุดไตรภาคต้นฉบับ. เกม. - เอ็ดเวิร์ด คาร์นบี้ (Edward Carnby) ตัวเอกของเกมทุกภาค เขาเป็นนักสืบเอกชนธรรมดามักสวมเสื้อสูทและเป็นนักสืบที่ชอบจุ้นจนได้รับสมญาว่า สัตว์เลื้อยคลาน วันหนึ่งเขาได้รับมอบหมายให้ไปสืบคดีที่แมนชั่นเดอเซโต้ ซึ่งเจ้าของบ้านได้ฆ่าตัวตาย และสามารถเอาตัวรอดและหยุดยั้งพลังปีศาจร้ายมาได้จนได้รับสมญา นักสืบเรื่องเหนือธรรมชาติ จากนั้นเขาก็ต้องออกเดินทางไปยัง Hell's Kitchen เพื่อตามหาเด็กหญิงเกรซ ซอนเดอร์ และเพื่อนของเขา เท็ด สไตรเกอร์ และต้องต่อสู้กับผีโจรสลัดของแจ๊คตาเดียว และใน Alone in the Dark 3 เขาต้องเดินทางไปยัง Slaughter Gulch เพื่อค้นหาทีมถ่ายทำภาพยนตร์ที่หายสาบสูญไป และเอ็ดเวิร์ดยังเป็นหนึ่งในตัวละครเอกจากเกมสยองขวัญเพียงไม่กี่คนที่สามารถปราบเหล่าภูตผีปีศาจโดยใช้มือเปล่าได้- เอมิลี่ ฮาร์ทวู้ด (Emily Hartwood) อีกหนึ่งตัวละครที่ผู้เล่นสามารถควบคุมได้ในเกม Alone in the Dark เธอไม่มีความแตกต่างจากเอ็ดเวิร์ดรวมทั้งปริศนาของทั้งสองคนก็ไม่มีความเกี่ยวข้องกัน (เล่นเหมือนกันหมด) อย่างไรก็ดีตัวเกมจริงๆมีเพียงเอ็ดเวิร์ดหรือเอมิลี่คนใดคนหนึ่งที่เข้าไปในเดอเซโต้ แต่เมื่อเกมชุดดำเนินไปถึง Alone in the Dark 3 เกมกลับเล่าว่าทั้งสองติดอยู่พร้อมกันและช่วยกันหาทางออก หลังจากเหตุการณ์ในเดอเซโต้ เอมิลี่กลายเป็นผู้กำกับภาพยนตร์ของฮอลลีวู้ด และได้ไปถ่ายทำภาพยนตร์ที่ Slaughter Gulch และหายตัวไป- เท็ด สไตรเกอร์ (Ted Stryker) เป็นเพื่อนของเอ็ดเวิร์ดที่เข้าไปหาตัวเกรซ ซอนเดอร์จนเสียชีวิตลง เขาได้ฝากโน้ตไว้ให้เอ็ดเวิร์ดสำหรับไขริศนาต่อไป ซึ่งเอ็ดเวิร์ดพบศพของเขาที่ถ้ำใต้ดินของแมนชั่น- เกรซ ซอนเดอร์ (Grace Saunder) เด็กหญิงที่ช่วยซานตาคลอสจากเกม Jack in the Dark และถูกแจ๊คตาเดียวจับตัวไปใน Alone in the Dark 2 ผู้เล่นสามารถเล่นเป็นเธอได้ในช่วงสั้นๆซึ่งเธอต้องต่อสู้กับเหล่าภูตผีโดยใช้กับดัก- เอเซจิอาล เพรกซท์/เอไลอาห์ พิกฟอร์ด (Ezejial Pregzt/Eliah Pickford) ตัวร้ายตัวจริงของ Alone in the Dark เขาเป็นโจรสลัดกระหายเลือดที่เรียนรู้ศาสตร์และได้กลายเป็นสาวกของคธูลู เขาเปลี่ยนชื่อเป็นเอไลอาห์ พิกฟอร์ดและใช้เงินทุนสร้างเดอเซโต้และขุดอุโมงค์ใต้ดิน ที่ที่ซึ่งเขาประกอบพิธีกรรมเหนือธรรมชาติ พิกฟอร์ดตายก่อนที่จะสามารถเรียกคธูลูมาบนโลกได้ หลังจากที่เขาตาย (ซึ่งจริงๆวิญญาณยังคงอยู่) คนใช้ของเขาฝังศพเขาลงบริเวณอุโมงค์ใต้ดินที่ที่ต้นไม้ตั้งอยู่ ทำให้ร่างของพิกฟอร์ดและต้นไม้รวมกันและปลุกเหล่าภูตผีขึ้นมา เมื่อแมนชั่นเดอเซโต้ตกเป็นของเจเรอมี่ ฮาร์ทวู้ด เขาได้ใช้พลังหลอกหลอนครอบครัวฮาร์ทวู้ดเพื่อหวังจะสิงร่างและใช้เรียกคธูลูต่อไป แต่ปรากฏว่าเหล่าคนครอบครัวฮาร์ทวู้ดต่างตายซะก่อนที่เขาจะได้สิงร่าง แต่เมื่อเอ็ดเวิร์ดและเอมิลี่มาที่บ้านหลังนี้เขาจึงมีเป้าหมายที่จะสิงร่างทั้งสอง (ทำให้เมื่อผู้เล่นตายจะมีซอมบี้ลากผู้เล่นไปที่ต้นไม้ใต้ดิน) แต่ในที่สุดเอ็ดเวิร์ดสามารถกำจัดเขาได้โดยใช้เครื่องราง Yael และตะเกียงเพื่อเผาต้นไม้ (ตะเกียงเป็นสิ่งของชิ้นแรกที่ผู้เล่นสามารถเก็บได้ตอนต้นเกม)- แจ๊ค ตาเดียว (One-Eyed Jack) ตัวร้ายของเกม Alone in the Dark 2 เป็นผีโจรสลัดที่ฟื้นคืนชีพขึ้นมาด้วยความช่วยเหลือของอลิซาเบธ จาร์เร็ท เหล่าสมุนทั้งหมดของเขาก็คือลูกเรือของเขานั่นเอง แจ๊คต้องการให้ตัวเขาและเหล่าลูกเรือชีวิตอมตะจึงจับตัวเกรซมาเพื่อหวังใช้ทำพิธีกรรมให้พวกเขาเป็นอมตะ ในตอนท้ายของเกมแจ๊คถูกเอ็ดเวิร์ดเอาชนะได้และถูกระเบิดทั้งไปพร้อมๆกับเรือ- อลิซาเบธ จาร์เร็ท (Elizabeth Jarret) ตัวร้ายของเกม Alone in the Dark 2 เป็นแม่มดวูดูที่ร่วมมือกับแจ๊คตาเดียวเพื่อทำให้แจ๊คาตาเดียวและลูกเรือเป็นอมตะ เธอมีอำนาจวูดูและศาสตร์มืดทำให้เอ็ดเวิร์ดเข้าใกล้เธอไม่ได้ และเธอยังมองเห็นเหตุการณ์ทั้งหมดในบ้านอีกด้วย แต่ในที่สุดเธอก็ถูกเกรซสะท้อนมนตร์กลับมาหาเธอเองจนตายไป- เจเบไดอาห์ สโตน (Jebediah Stone) ตัวร้ายของเกม Alone in the Dark 3 ตัวจริงของเขาอยู่ในช่วงยุคตะวันตก ที่ที่ๆเขาค้นพบทองคำบนผืนดินของพวกอินเดียแดง เขาจึงฆ่าพวกอินเดียแดงทั้งหมดและสร้างเมืองSlaughter Gulch บนเหมืองทองคำ แต่แล้วก็ถูกฆ่าโดยช่างตีเหล็ก จากนั้นวิญญาณของเขาและเหล่าสมุนก็ถูกรบกวนโดยกองถ่ายภาพยนตร์ของเอมิลี่ ฮาร์ทวู้ด เขาจึงฆ่าคนในกองถ่ายไปที่ละคนและให้ลูกน้องสิ่งร่างพวกเขา ตรงข้ามกับวายร้ายๆคนก่อนๆ เจเบไดอาห์ไม่มีเวทมนตร์ เขามักใช้ปืน Winchester ในการต่อสู้มากกว่า ว่ากันว่าเขาเป็นลูกของ เอเซจิอาล เพรกซท์ กับ อลิซาเบธ จาร์เร็ทจุดกำเนิด จุดกำเนิด. เอนจินของเกมถูกสร้างโดย Frédérick Raynal ซึ่งเป็นโครงการเล็กๆขณะเขาทำงานอยู่ที่ Infogrames โดยความช่วยเหลือของ Didier Chanfray สร้างโมเดล 3มิติ พวกเขาสามารถสร้างห้องใต้หลังคา (ห้องแรกของเกม) เป็นผลสำเร็จ โดยได้ Yaël Barroz มาช่วยทำงานศิลป์เพิ่มเติม จากนั้นพวกเขาทั้งหมดก็เสนอโครงการนี้ต่อบริษัทโดย Frédérick Raynal เป็นผู้ดูแลโคงการนี้ แต่หลังจากภาคแรกวางจำหน่ายได้ไม่นานเกินการโต้แย้งกันระหว่างทีมงานกับหัวหน้าของ Infogrames Bruno Bonnell ซึ่งต้องการมาขึ้นแท่นผู้ดูแลเกมภาคต่อแทน ทีมดั้งเดิมทั้งหมดจึงลาออกไปตั้งบริษัทใหม่ชื่อ Adeline Software International (ผลงานเกมชุด Little Big Adventure)</doc>
