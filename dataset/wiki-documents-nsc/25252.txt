<doc id="25252" url="https://th.wikipedia.org/wiki?curid=25252" title="เขตคลองสาน">เขตคลองสาน เขตคลองสาน เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงธนบุรี ซึ่งถือเป็นเขตอนุรักษ์เมืองเก่า แหล่งท่องเที่ยวเชิงประวัติศาสตร์และศิลปวัฒนธรรมทางฝั่งธนบุรีที่ตั้งและอาณาเขต ที่ตั้งและอาณาเขต. ตั้งอยู่บริเวณตะวันออกสุดของ ฝั่งธนบุรี มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกาดังนี้- ทิศเหนือ ติดต่อกับเขตพระนครและเขตสัมพันธวงศ์ มีแนวกึ่งกลางแม่น้ำเจ้าพระยาเป็นเส้นแบ่งเขต - ทิศตะวันออก ติดต่อกับเขตบางรักและเขตสาทร มีแนวกึ่งกลางแม่น้ำเจ้าพระยาเป็นเส้นแบ่งเขต - ทิศใต้ ติดต่อกับเขตบางคอแหลม มีแนวกึ่งกลางแม่น้ำเจ้าพระยาเป็นเส้นแบ่งเขตเช่นกัน - ทิศตะวันตก ติดต่อกับเขตธนบุรี มีคลองบางไส้ไก่ ถนนสมเด็จพระเจ้าตากสิน และถนนประชาธิปกเป็นเส้นแบ่งเขตประวัติศาสตร์ ประวัติศาสตร์. เขตคลองสานเดิมมีฐานะเป็น อำเภอบางลำภูล่าง อยู่ในเขตปกครองของจังหวัดธนบุรี และได้เปลี่ยนชื่อเป็น อำเภอบุปผาราม ต่อมาพระบาทสมเด็จพระมงกุฎเกล้าเจ้าอยู่หัวได้โปรดเกล้าฯ ให้เปลี่ยนนามอำเภอบุปผารามเป็น อำเภอคลองสาน ในปี พ.ศ. 2459 เนื่องจากมีขณะนั้นที่ตั้งอำเภออยู่ที่วัดทองนพคุณในเขตตำบลคลองสาน ในปี พ.ศ. 2481 ได้มีประกาศสำนักนายกรัฐมนตรียุบรวมอำเภอและยุบอำเภอลงเป็นกิ่งอำเภอ โดยอำเภอคลองสานได้ถูกลดฐานะลงเป็น กิ่งอำเภอคลองสาน ขึ้นกับอำเภอบางยี่เรือ (พ.ศ. 2482 อำเภอบางยี่เรือได้เปลี่ยนชื่อเป็นอำเภอธนบุรี) ต่อมาในพื้นที่กิ่งอำเภอคลองสานมีจำนวนประชากรเพิ่มขึ้น ในปี พ.ศ. 2500 จึงได้มีพระราชกฤษฎีกาตั้ง อำเภอคลองสาน ขึ้นอีกครั้ง ครั้นในปี พ.ศ. 2514 ได้มีประกาศคณะปฏิวัติให้รวมจังหวัดพระนครกับจังหวัดธนบุรีเข้าเป็นจังหวัดนครหลวงกรุงเทพธนบุรีและมีฐานะเป็นกรุงเทพมหานครในปี พ.ศ. 2515 แบ่งพื้นที่ออกเป็นเขตและแขวงแทนอำเภอและตำบล อำเภอคลองสานจึงเปลี่ยนฐานะเป็น เขตคลองสาน กรุงเทพมหานครการแบ่งเขตการปกครอง การแบ่งเขตการปกครอง. เขตคลองสานแบ่งเขตการปกครองย่อยออกเป็น 4 แขวง (khwaeng) ได้แก่ประชากรสถานที่สำคัญสถานที่สำคัญ. - วัดสุวรรณ - วัดอนงคาราม - วัดพิชยญาติการาม - วัดทองธรรมชาติ - วัดทองนพคุณ - วัดเศวตฉัตรวรวิหาร - วัดสุทธาราม - อุทยานเฉลิมพระเกียรติ สมเด็จพระศรีนครินทราบรมราชชนนี และ ศาลเจ้ากวนอู - สวนป่าเฉลิมพระเกียรติ ใต้สะพานสมเด็จพระเจ้าตากสิน ฝั่งธนบุรี - ท่าน้ำคลองสาน - ท่าน้ำเป๊ปซี่ - ท่าน้ำท่าดินแดง - สถาบันจิตเวชศาสตร์สมเด็จเจ้าพระยา - โรงพยาบาลตากสิน - บ้านหวั่งหลี และ ล้ง 1919 - เก๋งจีนทั่งง่วนฮะระบบขนส่งมวลชนระบบขนส่งมวลชน. - สถานีกรุงธนบุรีและสถานีวงเวียนใหญ่ของรถไฟฟ้าเฉลิมพระเกียรติ 6 รอบพระชนมพรรษาสายสีลมสะพานข้ามแม่น้ำเจ้าพระยา สะพานข้ามแม่น้ำเจ้าพระยา. มี 1 สะพาน คือ- สะพานสมเด็จพระเจ้าตากสิน เชื่อมต่อระหว่างเขตคลองสานกับเขตบางรักและเขตสาทร</doc>
