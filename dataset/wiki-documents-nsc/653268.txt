<doc id="653268" url="https://th.wikipedia.org/wiki?curid=653268" title="แมชชีนชอปเรเคิดดิงส์">แมชชีนชอปเรเคิดดิงส์ แมชชีนชอปเรเคิดดิงส์ () เป็นค่ายเพลงที่ก่อตั้งขึ้นโดยสมาชิกของวงดนตรีร็อกชาวอเมริกัน ลิงคินพาร์ก ได้แก่ แบรด เดลสัน และ ไมค์ ชิโนะดะ ค่ายเพลงนี้มีชื่อเดิมที่รู้จักกันว่า "เดอะชิโนะดะอิมพรินต์" (The Shinoda Imprint) โดยนำมาจากชื่อของ ไมค์ ชิโนะดะ และได้เปลี่ยนชื่อเป็นชื่อใหม่ในปี พ.ศ. 2545 เนื่องด้วยสมาชิกวงลิงคินพาร์กคนอื่นได้เข้ามามีส่วนร่วมในการทำงานมากขึ้น ไมค์ ชิโนะดะ และ แบรด เดลสัน ได้พัฒนาให้ค่ายเพลงเป็น โปรดิวเซอร์เพลง และ ฝ่ายคัดสรรและพัฒนาศิลปิน ตามลำดับ โดยในปัจจุบันค่ายเพลงนี้กำลังอยู่ในช่วงหยุดชะงักศิลปินในสังกัด ศิลปินในสังกัด. ศิลปินส่วนหนึ่งที่อยู่ในสังกัดแมชชีนชอปเรเคิดดิงส์:- ลิงคินพาร์ก (Linkin Park) - โนคอนสเควนซ์ (No Consequence) - แอลเอ็นดีเอ็น (LNDN) ศิลปินก่อนหน้าที่เซ็นสัญญากับค่ายเพลง:- ฟอร์ตไมเนอร์ (Fort Minor, อยู่ในช่วงหยุดชะงัก) - สไตลส์ออฟบียอนด์ (Styles of Beyond) - สกายลาร์เกรย์ (Skylar Grey, เดิมรู้จักในชื่อ ฮอลลี บรูก) - ซิมพลิสติก (Simplistic) - เดอะโรสวูดฟอลล์ (The Rosewood Fall) - โนวอร์นนิง (No Warning)การหยุดชะงัก การหยุดชะงัก. ไมค์ ชิโนะดะ ได้กล่าวในบล็อกของเขาว่า ในเดือนมกราคม พ.ศ. 2552 แมชชีนชอปเรเคิดดิงส์จะอยู่ในช่วงหยุดชะงัก เนื่องจากความขัดแย้งระหว่างค่ายเพลงกับบริษัทแม่ วอร์เนอร์บราเธอร์สเรเคิดส์ โดยในวันที่ 23 พฤษภาคม พ.ศ. 2553 ไมค์ได้กล่าวว่าอาจจะเป็นไปได้ที่จะมีการออกจำหน่ายผลงานใหม่ และกำลังมองหาศิลปินในประเทศสหราชอาณาจักร</doc>
