<doc id="750763" url="https://th.wikipedia.org/wiki?curid=750763" title="ร้านอาหารเที่ยงคืน">ร้านอาหารเที่ยงคืน ร้านอาหารเที่ยงคืน () เป็นการ์ตูนญี่ปุ่นเขียนโดยยาโร อาเบะ ตีพิมพ์เมื่อปี พ.ศ. 2549 ได้รับรางวัลโชงะกุกังมังงะ สาขามังงะทั่วไป อันดับที่ 55 และได้รับการเสนอชื่อเข้าชิงมังงะไทโชครั้งที่ 2 เนื้อเรื่องกล่าวถึงร้านอาหารแบบดั้งเดิมขนาดย่อมในตรอกเล็ก ๆ แห่งหนึ่งใกล้สถานเริงรมย์ย่านชินจุกุ โดยมีเจ้าของร้านที่เรียกกันว่ามาสเตอร์ ร้านดังกล่าวจะเปิดตั้งแต่เที่ยงคืนจนถึงเจ็ดโมงเช้า ลูกค้าส่วนใหญ่จะเป็นคนทำงานกลางคืนที่มิได้มีฐานะร่ำรวยทั้งมีลักษณะนิสัยและเรื่องส่วนตัวที่แตกต่างกันออกไป อาหารที่ลูกค้าแต่ละคนสั่งจะสะท้อนเรื่องราวของชีวิตแต่ละคน นอกจากนี้ ร้านอาหารเที่ยงคืน ยังได้รับการดัดแปลงเป็นละครโทรทัศน์จำนวน 10 ตอน เมื่อปี พ.ศ. 2552 ตามด้วยฤดูกาลที่ 2 ในสองปีถัดมา ฤดูกาลที่ 3 ในปี พ.ศ. 2556 และในปี พ.ศ. 2558 ได้จัดทำเป็นภาพยนตร์ กำกับการแสดงโดยโจจิ มัตสึโอกะ แสดงนำโดยคาโอรุ โคบายาชิ พ.ศ. 2558 ได้มีการทำใหม่เป็นซีรีส์ของเกาหลีใต้ในชื่อ "ชิมยาชิกดัง" () ออกอากาศทางสถานีวิทยุโทรทัศน์ไทยทีวีสีช่อง 3 ใช้ชื่อว่า "ร้านอาหารเที่ยงคืน" และในปี พ.ศ. 2560 ได้ทำใหม่เป็นซีรีส์จีนในชื่อ "เชินเย่ฉือถัง" ()</doc>
