<doc id="151551" url="https://th.wikipedia.org/wiki?curid=151551" title="เม็ก ไรอัน">เม็ก ไรอัน เม็ก ไรอัน () เกิดเมื่อวันที่ 19 พฤศจิกายน ค.ศ. 1961 เป็นนักแสดงชาวอเมริกัน ไรอันเกิดในคอนเน็กติกัส ชื่อเดิมคือ มาร์กาเร็ต แมรี่ เอมีลี่ แอนนา ไฮร่า เติบโตในนิวยอร์ก เข้าเรียนที่มหาวิทยาลัยเอกหนังสือพิมพ์ และหารายได้พิเศษสำหรับการเรียนภาคค่ำ เธอได้รับบทในหนังตอนเรื่องหนึ่ง จากนั้นก็ปรากฏอยู่บนภาพยนตร์เรื่องแรกในเรื่อง Rich and Famous ในปี 1981 ซึ่งต่อมาก็ได้แสดงในละครช่วงกลางวันเรื่อง As the World Turns ในปี 1982-1984 และในช่วงปี 1983 เธอเล่นเรื่อง Amityville 3-D ทำให้เธอเป็นที่รู้จักมากขึ้น และยิ่งเป็นที่รู้จักในภาพยนตร์เรื่อง Top Gun ในปี 1986 และในปีต่อมาเธอเป็นตัวเอกในเรื่อง Innerspace แสดงคู่กับ เดนนิส เควด ซึ่งทั้งคู่ได้แต่งงานในเวลาต่อมา ในปี 1991 และทั้งคู่ยังได้เล่นหนังร่วมกันเรื่อง D.O.A ในปี 1988 ไรอันได้รับบทเด่นของผู้กำกับร็อบ ไรเนอร์ ในเรื่อง When Harry Met Sally ในปี 1989 และยังได้เล่นร่วมกับ ทอม แฮงค์ส ในเรื่อง Joe Versus the Volcano หลังจากนั้นเธอได้รับเสียงชื่นชมในภาพยนตร์ เรื่อง The Doors ของผู้กำกับโอลิเวอร์ สโตน หนังชีวประวัติ โดยเล่นบทเป็น Pamela ภรรยาขี้ยาของ จิม มอร์ริสัน จากนั้นเธอก็พิสูจน์ความสามารถให้เห็นอีกในละครเรื่อง Flesh and Bone ในปี 1993 ในปีเดียวกันเล่นคู่กับแฮงค์ส ในเรื่อง Sleepless in Seattle และได้รับการเสนอชื่อเข้าชิงรางวัลลูกโลกทองคำ ในปี 1994 และในปีเดียวกัน แสดงภาพยนตร์ดราม่าเรื่อง Restoration และเรื่อง When a Man Loves a Woman ในปี 1996 เธอได้รับบทเป็นทหารหญิงในเรื่อง Courage Under Fire และในปี 1997 แสดงใน Addicted to Love จนในปี 1998 แสดงร่วมกับแฮงค์สอีกครั้งในเรื่อง You’ve Got Mail และในปีเดียวกันกับภาพยนตร์ที่ประสบความสำเร็จมากใน City of Angels แสดงร่วมกับ นิโคลัส เคจ และในปี 2000 กลับมาอีกครั้งในหนังแนวคอเมดี้ เรื่อง Hanging Up และจากนั้นตามมาด้วยภาพยนตร์เรื่อง Proof of Life และ Kate and Leopold ที่ประกบคู่กับฮิวจ์ แจ็คแมน</doc>
