<doc id="793235" url="https://th.wikipedia.org/wiki?curid=793235" title="มีฮาอิล คูตูซอฟ">มีฮาอิล คูตูซอฟ มีฮาอิล อีลลารีโอโนวิช โกเลนิชเชฟ-คูตูซอฟ () เป็นจอมพลแห่งจักรวรรดิรัสเซีย เป็นนายทหารและนักการทูตมือดีที่สุดนายหนึ่งของรัสเซียในช่วงสามกษัตริย์ของราชวงศ์โรมานอฟ คือ: พระนางเจ้าเยกาเจรีนาที่ 2, จักรพรรดิพอลที่ 1 และ จักรพรรดิอเล็กซานเดอร์ที่ 1 ในช่วงรับราชการทหารของเขานั้นเป็นช่วงขาขึ้นของรัสเซีย เขาเข้าร่วมสงครามมากมายและถูกกล่าวว่าเป็นหนึ่งในแม่ทัพที่เยี่ยมที่สุดในรัชสมัยพระนางเจ้าเยกาเจรีนาที่ 2 นอกจากนี้ยังมีส่วนร่วมในสงครามรัสเซีย-ตุรกีถึงสามครั้ง และรวมถึงสงครามนโปเลียน จอมพลคูตูซอฟได้รับความดีความชอบมากที่สุดในช่วงที่ฝรั่งเศสรุกรานรัสเซีย ทัพหลวงรัสเซียภายใต้บัญชาการของคูตูซอฟเข้าเผชิญหน้ากับกองทัพใหญ่ของนโปเลียนในยุทธการที่โบโรจีโน และตามโจมตีกองทัพนโปเลียนขณะที่กอนกำลังจากรัสเซีย ส่งผลให้อำนาจทหารของนโปเลียนอ่อนแอลงอย่างมาก เพื่อเป็นบำเหน็จความชอบ เขาได้รับการอวยยศเป็นเจ้าชายสโมเลนสค์ อนุสาวรีย์ของเขาถูกสร้างขึ้นในมอสโกในปี ค.ศ. 1973 เพื่อรำรึกถึงวีรกรรมในสงครามปี ค.ศ. 1812 นอกจากนี้ยังมีการตั้งชื่อเครื่องอิสริยาภรณ์ของสหภาพโซเวียตและสหพันธรัฐรัสเซียเป็นชื่อเขาอีกด้วย หลังเขานำกองทหารรัสเซียไล่พวกฝรั่งเศสออกไปจากแผ่นดินได้เพียงไม่กี่เดือน คูตูซอฟก็ถึงแก่อนิจกรรมด้วยอาการป่วย ในวันที่ 28 เมษายน ค.ศ. 1813 ณ บุนซ์เลา, ปรัสเซีย (ปัจจุบันเมืองนี้อยู่ในโปแลนด์) รวมอายุ 63 ปี</doc>
