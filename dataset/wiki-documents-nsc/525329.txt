<doc id="525329" url="https://th.wikipedia.org/wiki?curid=525329" title="เน็กซัส 7 (รุ่นปี พ.ศ. 2555)">เน็กซัส 7 (รุ่นปี พ.ศ. 2555) เน็กซัส&nbsp;7 () เป็นแท็บเล็ตคอมพิวเตอร์ ได้รับการออกแบบและวางขายโดยกูเกิล ร่วมกับเอซุส โดยเป็นแท็บเล็ตเครื่องแรกในรุ่นของกูเกิล เน็กซัส ซึ่งเป็นตระกูลของรุ่นที่ใช้ระบบปฏิบัติการแอนดรอยด์ และจะใช้ระบบที่จะไม่ได้รับการปรับแต่งใด ๆ จากผู้ผลิต เน็กซัส&nbsp;7 นั้นมีหน้าจอกว้าง 7 นิ้ว วัดตามแนวทแยง, ใช้หน่วยประมวลผล เอ็นวีเดีย เทกรา 3 ควอดคอร์, แรม 1&nbsp;จิกะไบต์ และ หน่วยความจำภายใน 8, 16 หรือ 32&nbsp;จิกะไบต์ รวมไปถึงระบบวายฟาย และการเชื่อมต่อเอ็นเอฟซี โดยมีแหล่งรวบรวมความบันเทิงและโปรแกรมบน กูเกิล เพลย์ ซึ่งมีทั้งโปรแกรมประยุกต์, หนังสืออิเล็กทรอนิกส์, รายการโทรทัศน์, ภาพยนตร์ (Play Movies), เกม (Play Game) และเพลง (Play Music) ปัจจุบันในประเทศไทย(พ.ศ. 2557)สามารถใช้บริการหนังสืออิเล็กทรอนิกส์,ภาพยนตร์และเกมได้แล้ว ยกเว้นแต่รายการโทรทัศน์และเพลงเท่านั้น แท็บเล็ตเน็กซัส&nbsp;7 เป็นอุปกรณ์รุ่นแรกที่ออกวางขายพร้อมกับระบบปฏิบัติการแอนดรอยด์ 4.1 ที่มีชื่อว่า "เจลลีบีน" งานออกแบบเน็กซัส&nbsp;7 เริ่มต้นเมื่อเดือนมกราคม พ.ศ. 2555 หลังจากการประชุมระหว่างผู้บริหารของบริษัทกูเกิล และเอซุส ในงานอินเตอร์เนชันแนลซีอีเอส (International CES) โดยรูปแบบและดีไซน์นั้นจะคล้ายกับแท็บเล็ตเอซุส อีแพด มีโม เอ็มอี370ที (Eee Pad MeMO ME370T) ที่เปิดตัวในที่ประชุม ตามแผนจะมีการพัฒนาและผลิตภายใน 4 เดือน และจะกำหนดราคาอยู่ที่ 199 ดอลลาร์สหรัฐ ซึ่งการผลิตเน็กซัส&nbsp;7 นั้นเริ่มต้นขึ้นในเดือนพฤษภาคม พ.ศ. 2555 และเปิดตัวในงานกูเกิลไอโอ ซึ่งเป็นงานนัดพบและประชุมนักพัฒนาประจำปีของกูเกิล ต่อมาในวันที่ 27 มิถุนายน พ.ศ. 2555 ได้มีการเปิดให้สั่งซื้อล่วงหน้าผ่านกูเกิล เพลย์ และวางขายในช่วงกลางเดือนกรกฎาคม ในประเทศออสเตรเลีย, ประเทศแคนาดา, สหรัฐอเมริกา และสหราชอาณาจักร และวางขายเดือนสิงหาคมในประเทศฝรั่งเศส, ประเทศเยอรมนี และประเทศสเปน ต่อมาในเดือนตุลาคม กูเกิลได้เพิ่มรุ่น 32 จิกะไบต์ที่รองรับเพียงวายฟาย และรุ่นรองรับ 3 จี เอชเอสพีเอ+ เน็กซัส&nbsp;7 ได้รับการวิจารณ์ในเชิงบวกจากนักวิจารณ์ทางด้านเทคโนโลยี ในเรื่องของฮาร์ดแวร์ที่มีคุณภาพและมีประสิทธิภาพเมื่อเปรียบเทียบกับเรื่องของราคาที่มีความคุ้มค่า ส่วนด้านตรงข้ามก็มีทั้งการที่ไม่สามารถเชื่อมต่อเครือข่ายได้ และการที่ไม่สามารถเพิ่มหน่วยความจำภายนอกได้ หลังจากนั้น เอซุสได้ออกมาอธิบายว่า ได้ตัดสินใจละเว้นเรื่องกล้อง ให้เหลือเพียงกล้องหน้าที่มีความละเอียดน้อยสำหรับเพียงสนทนาผ่านวิดีโอ ส่วนกล้องหลังนั้นจะไม่มีในรุ่นนี้ เน็กซัส&nbsp;7 ได้รับความสำเร็จในระดับหนึ่ง ด้วยยอดขาย 4.5–4.6&nbsp;ล้านเครื่องในปี พ.ศ. 2555 และได้รับ 2 รางวัลจาก นิตยสารที 3 (T3) ในปี พ.ศ. 2555 โดยได้รับรางวัล "อุปกรณ์ยอดเยี่ยมแห่งปี" (Gadget of the Year) และ "แท็บเล็ตยอดเยี่ยมแห่งปี" (Tablet of the Year) และรางวัล "โทรศัพท์มือถือและแท็บเล็ตยอดเยี่ยมแห่งปี" ในงานโมบายล์เวิลด์คองเกรส ปี พ.ศ. 2556 เน็กซัส&nbsp;7 นั้นมีลักษณะคล้ายกับ แอมะซอน คินเดิลไฟร์, บารนส์แอนด์โนเบิล นูกแท็บเล็ต และแอปเปิลประวัติการพัฒนา ประวัติ. การพัฒนา. ในการสัมภาษณ์เมื่อเดือนธันวาคม พ.ศ. 2554 เอริก ชมิดต์ ประธานบริหารบริษัทกูเกิล ได้ยืนยันว่ากูเกิลได้ออกแบบแท็บเล็ตรุ่นใหม่และจะเปิดตัวในเวลา 6 เดือน เป็นคำยืนยันระหว่างการสัมภาษณ์กับ กอร์เรียเรเดลลาเซรา (Corriere della Sera) หนังสือพิมพ์ในประเทศอิตาลี ชมิดต์ได้ระบุอีกว่ากูเกิลจะทำการแข่งขันกับ แอปเปิล บริษัทผู้ผลิตไอแพด มากขึ้น แต่เขาไม่ได้ระบุว่าเป็นแท็บเล็ตประเภทใด แต่สื่อต่าง ๆ นานาคิดว่าน่าจะเป็นอุปกรณ์เน็กซัส ตามที่ เบนจามิน เยห์ ประธานฝ่ายการตลาดในสหราชอาณาจักรและกลุ่มนอร์ดิกของบริษัทเอซุส ได้คิดริเริ่มเน็กซัส&nbsp;7 ในงานอินเตอร์เนชันแนลซีอีเอส (International CES) ใน ลาสเวกัส เมื่อเดือนมกราคม พ.ศ. 2555 ในการประชุมระหว่างเอซุสและกูเกิล ซึ่งเอซุสเป็นผู้ผลิตอุปกรณ์อยู่แล้ว โดยต้องตั้งราคาไว้ว่าจะต้องขายให้ได้ในราคา 200 ดอลลาร์สหรัฐ และจะต้อง "เร็ว, ถูก และดี" (fast, cheap and good) ตามแนวคิด "การบริหารจัดการงานแบบสามเหลี่ยม" (project management triangle) นั้นสามารถทำให้คุณสมบัติที่กำหนดขึ้นมานี้เกิดขึ้นได้จริง ต่อมา จอนนีย์ ชีห์ ประธานของบริษัทเอซุสได้กล่าวว่า "กูเกิลต้องการปริมาณที่มาก และวิศวกรของเราบอกว่าเป็นการทำงานที่ทรมานเกินไป" สำหรับการดำเนินการพัฒนางาน เอซุสได้ตั้ง "โปรเจกต์ เอ-ทีม" (Project A-Team) ขึ้นมา โดยจะส่งทีมงานออกแบบนี้ไปยังกูเกิลเพล็กซ์ ซึ่งเป็นสำนักงานใหญ่ของกูเกิลในเมาท์เทนวิว รัฐแคลิฟอร์เนีย ในขณะที่กูเกิลก็ได้ส่งวิศวกร 7 คนไปยังสำนักงานใหญ่ของเอซุส โดยจะมีพนักงานที่จะทำงานใกล้กับสำนักงานของกูเกิล และอนุญาตสำหรับการทำงานตลอด 24 ชม. แต่ ชีห์ ต้องการที่จะเพิ่มพนักงานอีก 40 คนเพื่อพบกับกูเกิลตามที่เรียกร้องมา การออกแบบเน็กซัส&nbsp;7 นั้นอยู่บนพื้นฐานของแท็บเล็ต และเอซุสได้เปิดตัวรูปแบบในงานอินเตอร์เนชันแนลซีอีเอส ซึ่งการออกแบบ เอซุส อีแพด มีโม เอ็มอี 370 ที (Eee Pad MeMO ME370T) ตัวแทนของเอซุสได้อธิบายว่า "การออกแบบอี370ทีนั้น เป็นพื้นฐานการออกแบบเพื่อตอบสนองตัวเลือกและความต้องการในราคาเพียง 199 ดอลลาร์สหรัฐ" และได้เปลี่ยนแผงวงจรหลักใหม่, ชิพตัวใหม่, หน้าจอใหม่ และวัสดุที่ใช้หุ้มด้านหลังเครื่อง เน็กซัส&nbsp;7 นั้นออกแบบเสร็จอย่างรวดเร็วภายใน 4 เดือน และได้เริ่มการผลิตในเดือนพฤษภาคม พ.ศ. 2555 การวิเคราะห์ของบริษัทไอเอชเอส (IHS Inc.) คาดว่าเน็กซัส&nbsp;7 รุ่นความจุ 16&nbsp;จิกะไบต์ จะวางขายในราคา 159.25 ดอลลาร์สหรัฐ ซึ่งจะแพงกว่าคินเดิลไฟร์ 19 ดอลลาร์สหรัฐเน็กซัส&nbsp;7 ที่จะเปิดตัวและวางขายในราคาที่สูงกว่า ซึ่งได้รับการสันนิษฐานว่าจะมีคุณภาพของหน้าจอที่ดีกว่า, หน่วยประมวลผลควอดคอร์ (คินเดิลไฟร์ใช้หน่วยประมวลผลดูอัลคอร์), การเพิ่มกล้องถ่ายรูป และเนียร์ฟิลด์คอมมูนิเคชัน แอนดรูว์ ราสส์ไวเลอร์ นักวิเคราะห์อาวุโส คิดว่าการที่ เอชพี ทัชแพด มีราคาถูก จะช่วยให้ยอดขายของแท็บเล็ตต้นทุนต่ำนั้นสูงขึ้น เพราะราคาของชิ้นส่วนที่มีต้นทุนต่ำกว่าแท็บเล็ตที่มีราคาสูง และเขาได้ระบุอีกว่าทั้งคินเดิลไฟร์ และเน็กซัส&nbsp;7 จะวางขายในราคาต่ำ และอัตราของกำไรที่ต่ำ เพื่อเพิ่มยอดขายที่มากขึ้นเปิดตัวและวางขาย เปิดตัวและวางขาย. 1 เดือนก่อนการเปิดตัว เน็กซัส&nbsp;7 ได้ถูกระบุในเบนช์มาร์ค โดยระบุว่าเป็นอุปกรณ์ที่ผลิตโดยเอซุส รู้จักกันในชื่อ "เน็กซัส&nbsp;7" มีขนาดหน้าจอ 7 นิ้ว, ใช้ชิพประมวลผลเทกรา 3 และใช้ระบบปฏิบัติการแอนดรอยด์ 4.1 "เจลลีบีน" ต่อมาในวันที่ 25 มิถุนายน พ.ศ. 2555 กิซโมโด ออสเตรเลีย อ้างว่าได้ข้อมูลจำเพาะหรือคุณสมบัติของแท็บเล็ตรุ่นนี้ และข้อมูลถูกต้องทั้งหมด รวมไปด้วยหน่วยความจำภายใน, ขนาดของจอแสดงผล และราคาวางขาย เน็กซัส&nbsp;7 ได้รับการเปิดตัวอย่างเป็นทางการในวันที่ 27 มิถุนายน พ.ศ. 2555 ในงานกูเกิล ไอโอ ซึ่งเป็นงานประชุมนักพัฒนาประจำปีของกูเกิล ที่มอสโคนเซนเตอร์ (Moscone Center) ในซานฟรานซิสโก และมีการเปิดให้สั่งจองล่วงหน้าในวันนั้น มาพร้อม แอนดรอยด์เวอร์ชันใหม่ 4.1 มีชื่อว่า "เจลลีบีน" ซึ่งเปิดตัวโดย ฮูโก แบร์รา หัวหน้าฝ่ายการจัดการผลิตภัณฑ์แอนดรอยด์ วันถัดมา ได้มีเน็กซัส&nbsp;7 รุ่นพิเศษ โดยตัวเครื่องสีขาว ให้กับผู้เข้าร่วมประชุมงานกูเกิล ไอโอ พร้อมกับการเปิดตัว เน็กซัสคิว และ โครมบ็อกซ์ รวมไปถึงกาแลคซี เน็กซัส รุ่นที่ถูกติดตั้งเจลลีบีนมาจากโรงงาน แบร์รายืนยันว่าจะวางขายแท็บเล็ตรุ่นนี้ในราคา 199.99 ดอลลาร์สหรัฐ สำหรับรุ่น 8&nbsp;จิกะไบต์ และผู้ที่ซื้อเน็กซัส&nbsp;7 จะได้รับเครดิต 25 ดอลลาร์สหรัฐ สำหรับซื้อสินค้าในกูเกิล เพลย์ (ใช้ได้ถึงวันที่ 30 กันยายน) รวมไปถึงสามารถที่จะซื้อภาพยนตร์, อีบุ๊ก และนิตยสาร ด้วย เน็กซัส&nbsp;7 นั้นถูกสื่อต่างๆคิดว่า จะเป็นแท็บเล็ตของกูเกิลที่จะนำมาแย่งยอดขายไอแพด ของแอปเปิล หุ้นของกูเกิลในตลาดหุ้นสหรัฐอเมริกาเพิ่มขึ้นร้อยละ 0.8 อยู่ที่ 569.37 ดอลลาร์สหรัฐ ในช่วงบ่ายวันนั้นทันที ในงานเปิดตัว แบร์ราได้ยืนยันการวางขายในประเทศออสเตรเลีย, ประเทศแคนาดา, สหราชอาณาจักร และสหรัฐอเมริกา ก่อน และกูเกิลได้เริ่มทำการเปิดให้สั่งจองล่วงหน้าในประเทศออสเตรเลีย และสหรัฐอเมริกา ในวันที่ 13 กรกฎาคม พ.ศ. 2555 ส่วนการสั่งจองล่วงหน้าในประเทศแคนาดา และสหราชอาณาจักร มีขึ้นในวันที่ 17 กรกฎาคม ซึ่งเป็น 4 วันหลังจากในประเทศออสเตรเลีย และสหรัฐอเมริกาเปิดให้สั่งจองไปแล้ว ต่อมาได้วางขายในประเทศฝรั่งเศส, ประเทศเยอรมนี และประเทศสเปน ในวันที่ 27 สิงหาคม พ.ศ. 2555 และในประเทศญี่ปุ่น วันที่ 25 กันยายน พ.ศ. 2555 ต่อมาอีก 2 วัน ได้วางขายในประเทศเกาหลีใต้ และวางขายในประเทศอินเดีย วันที่ 7 พฤศจิกายน พ.ศ. 2555คุณสมบัติซอฟต์แวร์ คุณสมบัติ. ซอฟต์แวร์. เป็นอุปกรณ์ในตระกูลกูเกิล เน็กซัส โดยเน็กซัส&nbsp;7 เป็นระบบปฏิบัติการแอนดรอยด์ล้วน (Pure Android) ซึ่งจะมีคุณสมบัติเหมือนแอนดรอยด์ที่ไม่มีการปรับแต่งใดๆจากผู้ผลิต จะไม่มีส่วนต่อประสานกราฟิกกับผู้ใช้ที่ใส่มาโดยผู้ผลิต (เช่น ทัชวิซ หรือเอชทีซี เซนส์) อุปกรณ์เน็กซัสนั้นจะได้รับการปลดล็อกบูตโหลดเดอร์ (Bootloader) สำหรับให้นักพัฒนาได้รูต (Root) หรือปรับแต่งระบบและซอฟต์แวร์ต่างๆ ในระบบปฏิบัติการแอนดรอยด์ได้ เอกซ์ดีเอ เดเวลอเปอส์ (XDA-Developers) ซึ่งเป็นเว็บไซต์สำหรับนักพัฒนาซอฟต์แวร์ เป็นเว็บไซต์แรกที่ทำการปล่อยรอม และเคอร์เนล สำหรับแท็บเล็ตรุ่นนี้ อุปกรณ์เน็กซัสนั้นจะเป็นรุ่นเรือธงของอุปกรณ์ที่ใช้ระบบปฏิบัติการแอนดรอยด์และเป็นรุ่นแรกที่จะได้รับอัปเดตซอฟต์แวร์จากกูเกิล เน็กซัส&nbsp;7 เปิดตัวพร้อมกับระบบปฏิบัติการแอนดรอยด์ 4.1 "เจลลีบีน" โดยเป็นรุ่นต่อจาก 4.0 "ไอศกรีมแซนด์วิช" ซึ่งเปลี่ยนแถบแจ้งเตือนแบบใหม่ รวมไปถึงกล้องถ่ายรูป และหน้าหลักใหม่ กูเกิลได้ทำการลดอาการช้าหรือกระตุกของระบบ ซึ่งมีมากกว่าไอโอเอสของแอปเปิล ให้น้อยลงกว่าเดิม และเพิ่มความไวของการสัมผัสให้ตอบสนองเร็วกว่าเดิม รวมไปถึงการเพิ่มฮาร์ดแวร์และซอฟต์แวร์ให้สามารถแสดงผล 60 ภาพต่อวินาที โดยการลดอาการช้านี้เรียกว่า "โปรเจกต์บัตเตอร์" (Project Butter) เน็กซัส&nbsp;7 เป็นอุปกรณ์เครื่องแรกที่ติดตั้ง กูเกิล โครม เป็นเว็บเบราว์เซอร์พื้นฐานของเครื่อง (อุปกรณ์แอนดรอยด์รุ่นก่อนจะใช้เบราว์เซอร์ในตัวเครื่องเป็นเบราว์เซอร์พื้นฐาน) หนึ่งในคุณสมบัติที่มีประสิทธิภาพบนแอนดรอยด์รุ่น 4.1 "เจลลีบีน" คือกูเกิล นาว โดยเป็นซอฟต์แวร์ผู้ช่วยปัญญา ซึ่งมีความคล้ายคลึงกับซีรี ของแอปเปิล ตามที่กูเกิลได้ระบุไว้ว่า กูเกิล นาว นั้นจะแสดงในรูปแบบคล้ายกับบัตรที่จะตอบคำถามหรือช่วยเหลือผู้ใช้ ขึ้นอยู่กับพฤติกรรมการค้นหาของผู้ใช้ ซึ่งสามารถค้นหาได้ทั้งการจราจร, ผลกีฬา และสภาพอากาศ รวมไปถึงยังสามารถที่จะแปลภาษา และการให้ข้อมูลเกี่ยวกับสถานที่ใกล้เคียง และนิตยสารป็อปปูลาร์ไซเอนส์ (Popular Science) ได้ระบุว่ากูเกิล นาว เป็น "นวัตกรรมแห่งปี 2012" เน็กซัส&nbsp;7 มาพร้อมกับโปรแกรมประยุกต์มากมายที่ติดตั้งมากับตัวเครื่องและพร้อมใช้ทันที เช่นจีเมล, ยูทูบ, กูเกิล แมปส์, กูเกิล แคเลนเดอร์, กูเกิล+, กูเกิล วอลเลต และกูเกิล เคอร์เรนส์ ตามคำกล่าวของแบร์รา ถึงกูเกิลที่ได้เน้นความสำคัญของการรวมกูเกิล เพลย์ กับอุปกรณ์เป็นสิ่งเดียวกัน และคำกล่าวของแอนดี รูบิน ผู้คิดค้น และผู้บริหารของบริษัทแอนดรอยด์ ว่า "การเน้นกูเกิล เพลย์ ของกูเกิลเป็นหลัก ทำให้ผู้ใช้นั้นสามารถเปลี่ยนอุปกรณ์ได้ แต่โปรแกรมยังคงอยู่ หรือเรียกได้ว่าเป็นระบบนิเวศของโปรแกรมประยุกต์" เน็กซัส&nbsp;7 นั้นมีจุดมุ่งหมายหนึ่งคือ เพื่อให้สามารถใช้สื่อทั้งหมดจากกูเกิล เพลย์ ได้ ซึ่งมีทั้งอีบุ๊ก, ภาพยนตร์, เพลง, เกม, นิตยสาร และรายการโทรทัศน์ โดยเน็กซัส&nbsp;7 สามารถอัปเดตรุ่นของซอฟต์แวร์เป็นแอนดรอยด์ 4.2 ในเดือนพฤศจิกายน พ.ศ. 2555ฮาร์ดแวร์และการออกแบบ ฮาร์ดแวร์และการออกแบบ. เน็กซัส&nbsp;7 ด้านนอกหุ้มด้วยพลาสติก มีความยาว 198.5 มิลลิเมตร, กว้าง 120 มิลลิเมตร และหนา 10.5 มิลลิเมตร มีน้ำหนัก 340 กรัม โดยเน็กซัส&nbsp;7 มาพร้อมกับชิพ เอ็นวีเดีย เทกรา 3 1.3&nbsp;จิกะเฮิรตซ์ สถาปัตยกรรมเออาร์เอ็ม คอร์เท็กซ์-เอ9 หน่วยประมวลผลกลาง ควอดคอร์ และ หน่วยประมวลผลกราฟิกส์ เอ็นวีเดีย จีฟอร์ซ ทเวลฟ์คอร์ 416&nbsp;เมกาเฮิรตซ์ รวมไปถึงเซนเซอร์ และไจโรสโคป โดยหน่วยประมวลผลกราฟิกส์นั้นมีประสิทธิภาพสูง เพื่อสำหรับการเล่นเกมที่มีกราฟิกส์สูง หน่วยประมวลผลกลาง เทกรา 3 มี 4 แกนหลัก หรือควอดคอร์ โดยที่จะลดการทำงานลงเมื่ออุปกรณ์ต้องการใช้หน่วยประมวลผลต่ำ ซึ่งจะช่วยประหยัดแบตเตอรี ส่วนคุณสมบัติอื่น ๆ ที่มีในอุปกรณ์นี้เช่น ไมโครโฟน, จีพีเอส, เครื่องวัดอำนาจแม่เหล็ก และกล้องหน้า ความละเอียด 1.2 ล้านพิกเซล โดยด้านหลังของเน็กซัส&nbsp;7 นั้นหุ้มด้วยพลาสติก ที่มีลายเป็นจุด ๆ ปุ่ม ๆ เพื่อให้เหมาะสำหรับการถือ และไม่ลื่นตกง่าย กูเกิล และเอซุส ไม่ใช้การเชื่อมต่อผ่านทางเครือข่ายโทรศัพท์สำหรับอุปกรณ์นี้ โดยมีเพียง วายฟาย 802.11 บี/จี/เอ็น เพื่อสำหรับการเชื่อมต่ออินเทอร์เน็ตบทแท็บเล็ตเน็กซัส&nbsp;7 ต่อมาหลังจากนั้นได้มีการเปิดตัวเน็กซัส&nbsp;7 รุ่นที่มีคุณสมบัติเชื่อมต่อเครือข่ายโทรศัพท์ เอชเอสพีเอ+ พร้อมกับหน่วยความจำสำหรับเก็บข้อมูล 32 จิกะไบต์ ซึ่งปิดตัวในเดือนตุลาคม พ.ศ. 2555 ในราคา 299 ดอลลาร์สหรัฐ และที่แตกต่างจากแท็บเล็ตรุ่นทั่ว ๆ ไปนั้น เน็กซัส&nbsp;7 รองรับการเชื่อมต่อเนียร์ฟิลด์คอมมูนิเคชัน หรือเอ็นเอฟซี สำหรับการใช้งานโอนถ่ายไฟล์ด้วยความเร็วที่มากกว่าบลูทูธ ผ่านแอนดรอยด์บีม และการชำระเงินในร้านค้าที่รองรับระบบเอ็นเอฟซี เน็กซัส&nbsp;7 ใช้แบตเตอรีลิเทียมไอออนความจุ 4,325 มิลลิแอมแปร์ต่อชั่วโมง โดยใช้งานได้ประมาณ 9.5&nbsp;ชั่วโมง และสามารถชาร์จแบตเตอรีผ่านไม่โครยูเอสบี เพื่อที่จะให้อุปกรณ์นั้นใช้แบตเตอรีน้อยลง เอซุสได้ใช้เวลาประมาณ 1 เดือน ในการลดการใช้งานแบตเตอรีของอุปกรณ์ โดยการลดความดันไฟฟ้า และความร้อน และต่อมาก็สามารถจัดการวงจรพลังงานแบบบูรณาการได้ ซึ่งออกแบบโดย แม็กซิมอินเทเกรต (Maxim Integrated) กูเกิล ได้อ้างว่า เน็กซัส&nbsp;7 สามารถเล่นวิดีโอเอชดี ติดต่อกัน 9&nbsp;ชั่วโมง, การใช้งานอินเทอร์เน็ต หรืออีบุ๊ก ติดต่อกัน 10&nbsp;ชั่วโมง และการเปิดเครื่องติดต่อกัน 300&nbsp;ชั่วโมง เน็กซัส&nbsp;7 มีหน้าจอแอลซีดี ขนาด 7 นิ้ว ความละเอียด 1280×800 พิกเซล หรือประมาณ 216 พิกเซลต่อนิ้ว โดยเป็นจอไอพีเอส (IPS) ซึ่งสามารถมองเห็นได้ในมุมที่กว้างถึง 178° โดยที่สีของจอไม่เพี้ยน หรือแตกต่างไปจากความจริง แท็บเล็ตนี้มีน้ำหนักเบา และบาง ด้วยการออกแบบพิเศษที่เรียกว่า เอซุส ทรูวีวิด (Asus TruVivid) ซึ่งหน้าจอแอลซีดีจะเคลือบด้วยแก้วแผ่นเดียว แทนการเคลือบแบบดั้งเดิมที่จะประกอบด้วยแก้ว 4 ชิ้น (ประกอบด้วยชั้นคริสตัลเหลว 2 ชั้น ประกอบติดกัน, ชั้นจอสัมผัส และชั้นกระจกป้องกัน) โดยเอซุส ทรูวีวิด นั้น ทุกชิ้นจะรวมอยู่ในชั้นเดียวกัน และเคลือบโดยการหลอมละลายด้วยกาว โดยไม่มีอากาศภายใน แต่การผลิตจอประเภทนี้ มีขั้นตอนที่ค่อนข้างยากลำบาก ส่วนด้านนอกนั้นจะเคลือบด้วยกระจกคอร์นิง ฟิตกลาส ส่วนการออกแบบแผงวงจรหลัก หรือมาเธอร์บอร์ดของเอซุส จะวางไว้บนตัวของลำโพง เพื่อให้แน่ใจว่าส่วนประกอบอื่น ๆ จะไม่ขวางลำโพง และมีผลต่อคุณภาพของเสียงที่ได้ รวมไปถึงการวางไมโครโฟน โดยออกแบบเพื่อไม่ให้ผู้ใช้อุดรูของไมโครโฟนขณะการคุยผ่านวิดีโอ และชองเสียบหูฟัง ที่ออกแบบให้อยู่ด้านล่างของตัวเครื่อง เพื่อที่จะไม่ให้สายหูฟังพาดผ่านจอ เน็กซัส&nbsp;7 ได้เปิดตัวครั้งแรกพร้อมกัน 2 รุ่น คือรุ่นความจุ 8 จิกะไบต์ ในราคา 199 ดอลลาร์สหรัฐ และรุ่น 16 จิกะไบต์ ในราคา 249 ดอลลาร์สหรัฐ ต่อมาในเดือนตุลาคม พ.ศ. 2555 ได้มีการเลิกวางขาย เน็กซัส&nbsp;7 รุ่น 8 จิกะไบต์ และทำให้รุ่น 16 จิกะไบต์ ลดราคาเหลือ 199 ดอลลาร์สหรัฐ และเปิดตัวรุ่นใหม่ คือรุ่นความจุ 32 จิกะไบต์ ในราคา 249 ดอลลาร์สหรัฐ เน็กซัส&nbsp;7 ที่มีต้นทุนต่ำและมีราคาถูก ทำให้แข่งขันกับคินเดิลไฟร์ ในราคาที่ใกล้เคียงกัน และมีราคาที่ถูกกว่าแท็บเล็ตราคาสูงอย่างไอแพด โดยไมค์ เรย์ฟีลด์ จากบริษัทเอ็นวีเดีย กล่าวว่า "ไม่เคยเห็นผู้ที่จะผลิตอุปกรณ์ที่น่าตื่นตาตื่นใจแบบนี้อย่างแท้จริง"หลังการวางขายการวิพากษ์วิจารณ์ หลังการวางขาย. การวิพากษ์วิจารณ์. การต้อนรับและคำวิพากษณืวิจารณ์ของเน็กซัส&nbsp;7 มีค่อนข้างมาก ส่วนใหญ่เป็นการแสดงความคิดเห็นเทคโนโลยีใหม่ที่มีประสิทธิภาพสูง คือเจลลีบีน และรวมไปถึงเอ็นเอฟซี ด้วย วอลเตอร์ มอสส์เบิร์ก นักข่าวจากเดอะวอลล์สตรีทเจอร์นัล, เดวิด โปค นักข่าวจากเดอะนิวยอร์กไทมส์ และ เทคครันช์ (TechCrunch) ได้ยอมรับว่ากูเกิล และเอซุส ออกแบบและผลิตคู่แข่งที่สำคัญของไอแพด โดยซีกเลอร์ นักข่าวจากเทคครันช์ ได้ระบุว่า "เน็กซัส&nbsp;7 ของกูเกิล เป็นอุปกณณ์ที่ใช้ระบบปฏิบัติการแอนดรอยด์ที่อยากซื้อมาใช้ด้วยตนเอง" และแท็บเล็ตรุ่นนี้ได้รับคำชื่นชมเป็นอย่างมากจากหลาย ๆ เว็บไซต์ และจากหลายสื่อชั้นนำของทั่วโลก นาธาน โอลีวาเรซ-กีเลส นักข่าวจากไวร์ (Wired) ได้สรุปความคิดเห็นของเขาดังนี้ : ตรงกันข้าม ในการวิจารณ์เรื่องการเพิ่มพื้นที่เก็บข้อมูลเพิ่มเติม รวมไปถึงเรื่องของการที่ไม่รองรับการใช้งานบนเครือข่ายโทรศัพท์ในรุ่นแรกที่เปิดตัว และความคมชัดของจอแสดงผลที่ต่ำกว่าที่คาดไว้ เช่นเดียวกับการวิจารณ์ในกรณีของกล้องด้านหลัง ต่อมา เอซุสได้ตอบคำวิพากษ์วิจารณ์ โดยอ้างว่า ทางบริษัทได้ละเว้นเรื่องกล้อง เพื่อการลดต้นทุนในการขายในราคาที่ถูกกว่า และการรายงานจากผู้ใช้ในเรื่องของการใช้บริการข้อมูลจำนวนมาก และเรื่องของคุณภาพหน้าจอ นักวิจารณ์ได้ชมและยกย่องสำหรับการกำหนดราคาเมื่อเทียบกับคุณภาพของเน็กซัส&nbsp;7 ทิม สตีเวนส์ นักข่าวจากเอ็นแกดเจ็ต ได้ระบุว่า "เน็กซัส&nbsp;7 เป็นอุปกรณ์ที่น่าตื่นตาตื่นใจ และมีอะไรบางอย่างที่ทำให้มันขายได้ในจำนวนมาก" ความรู้สึกนี้คล้าย ๆ กับ เมลิสซา เพเรนสัน นักข่าวจากนิตยสารพีซีเวิลด์ ได้ให้ความคิดเห็นว่า "เน็กซัส&nbsp;7 ไม่ใช่และไม่เหมือนกับแท็บเล็ตราคาแพง มันผลิตด้วยรูปลักษณ์ที่ดูดีและมีคุณภาพสูง" และโจชัว โทโพลสกี ได้ระบุว่า "เน็กซัส&nbsp;7 ของกูเกิล ไม่เป็นเพียงแท็บเล็ตที่ดีเยี่ยมในช่วงราคา 200 ดอลลาร์สหรัฐ แต่เป็นแท็บเล็ตที่ยอดเยี่ยมที่สุดในขณะนี้"การขายเชิงพาณิชย์ การขายเชิงพาณิชย์. ในช่วงสัปดาห์หลังจากการเปิดตัวในงานกูเกิล ไอโอ กูเกิลได้สังเกตว่าเน็กซัส&nbsp;7 "มีความต้องการทางการตลาดสูง" ส่งผลให้ร้านค้าปลีกได้ยกเลิกการสั่งจองล่วงหน้าสำหรับการซื้อแท็บเล็ตรุ่นนี้ หลังจากวันวางจำหน่ายในวันที่ 13 กรกฎาคม พ.ศ. 2555 ร้านค้าปลีกต่าง ๆ ได้ประกาศว่าพวกเขามีแท็บเล็ตที่เพียงพอต่อการวางขาย และกูเกิลได้ประหลาดใจว่า ความต้องการของรุ่น 16 จิกะไบต์นั้น มีมากจนต้องหยุดการสั่งซื้อผ่านกูเกิล เพลย์ หลังจากวางขายเน็กซัส&nbsp;7 ไปได้ช่วงหนึ่ง ต่อมาในช่วงกลางเดือนสิงหาคม พ.ศ. 2555 บารนส์แอนด์โนเบิล ได้ประกาศลดราคา นูกแท็บเล็ต โดย ลดราคา นูกคัลเลอร์ และนูกแท็บเล็ต รุ่น 8 จิกะไบต์ รุ่นละ 20 ดอลลาร์สหรัฐ เหลือ 149 ดอลลาร์สหรัฐ และ 179 ดอลลาร์สหรัฐ ตามลำดับ ในขณะเดียวกันรุ่น 16 จิกะไบต์ ก็ถูกลดราคา 50 ดอลลาร์สหรัฐ จากราคาขาย 249 ดอลลาร์สหรัฐ ตามรายงานของทอมส์ฮาร์ดแวร์ เว็บไซต์เกี่ยวกับอุปกรณ์เทคโนโลยี คาดว่าเน็กซัส&nbsp;7 จะวางขายได้ 3–4&nbsp;ล้านเครื่อง ภายในปี พ.ศ. 2555 ส่วนเอซุส ได้คาดหวังว่าจะสามารถขายเน็กซัส&nbsp;7 ได้ 6&nbsp;ล้านเครื่อง รวมไปถึงสื่ออื่น ๆ คาดว่าจะวางขายได้มากถึง 6–8&nbsp;ล้านเครื่อง ก่อนสิ้นปี พ.ศ. 2555 และกูเกิลได้คาดว่าจะสามารถวางขายได้ 3&nbsp;ล้านเครื่อง เป็นอย่างต่ำก่อนสิ้นปี พ.ศ. 2555 แต่สถาบันวิจัยฟอร์เรสเตอร์ ได้ประมาณการว่ากูเกิลจะสามารถขายได้ในจำนวนที่คาดหวังไว้คือ 3&nbsp;ล้านเครื่อง ภายในช่วงกลางเดือนตุลาคม พ.ศ. 2555 เดวิด ชาง ประธานกรรมการฝ่ายการเงินของเอซุส ได้ระบุว่า ในเดือนตุลาคม ยอดขายของเน็กซัส&nbsp;7 สามารถขายได้ประมาณ 1&nbsp;ล้านเครื่องต่อเดือน ส่วนบริษัทในไต้หวัน ที่เกี่ยวข้องกับการผลิตของเน็กซัส&nbsp;7 ได้คาดว่าจะสามารถขายได้ 5&nbsp;ล้านเครื่อง ภายในสิ้นปี พ.ศ. 2555 ตามรายางนของคาร์โฟนแวร์เฮาส์ ระบุว่าเน็กซัส&nbsp;7 เป็นแท็บเล็ตที่ใช้ระบบปฏิบัติการแอนดรอยด์ที่สามารถขายได้มากที่สุด จากร้านค้าปลีกในสหราชอาณาจักร กูเกิลนั้นไม่ได้เปิดเผยตัวเลขอย่างเป็นทางการ แต่เบเนดิกต์ อีแวนส์ นักวิเคราะห์การตลาดโทรศัพท์มือถือ ได้คาดว่าภายในปี พ.ศ. 2555 น่าจะขายได้ประมาณ 4.5–4.6&nbsp;ล้านเครื่อง จากช่วงวันหยุดเทศกาลปลายปี พ.ศ. 2555 โลคาไลติกส์ บริษัทวเคราะห์ทางด้านการตลาด ได้รายงานว่าเน็กซัส&nbsp;7 มีส่วนแบ่งทางการตลาดสำหรับแท็บเล็ตแอนดรอยด์ร้อยละ 8 ซึ่งคิดจากการติดตั้งโปรแกรมบนอุปกรณ์ และสวนแบ่งทางการตลาดของแท็บเล็ตรุ่นอื่น ๆ คือคินเดิลไฟร์ (ร้อยละ 33), นูกแท็บเล็ต (ร้อยละ 10) และซัมซุง กาแลคซี แท็บ (ร้อยละ 9) การสำรวจซึ่งจัดทำโดย บีซีเอ็น (BCN) ในเดือนธันวาคม พ.ศ. 2555 ได้พบว่าเน็กซัส&nbsp;7 มีส่วนแบ่งทางการตลาดมากที่สุดในประเทศญี่ปุ่น โดยอยู่ที่ร้อยละ 44.4 มากกว่าคู่แข่งอย่างไอแพด ที่มีส่วแบ่งทางการตลาดร้อยละ 40.1 ซึ่งสำรวจจากราคาและความเหมาะสมกับผู้บริโภค เน็กซัส&nbsp;7 รุ่นที่ 2 คาดว่าจะมีการเปิดตัวในเดือนกรกฎาคม พ.ศ. 2556รางวัล รางวัล. ในปี พ.ศ. 2555 เน็กซัส&nbsp;7 ได้รางวัล "อุปกรณ์แห่งปี" (Gadget of the Year) จากนิตยสารที3 (T3) ชนะอุปกรณ์ที่เข้าชิงรางวัลคือแอปเปิล ไอโฟน 4เอส, โซนี่ เพลย์สเตชันวิต้า, ออนไลฟ์ และอื่น ๆ และยังได้รับรางวัล "แท็บเล็ตแห่งปี" (Tablet of the Year) จากงานเดียวกัน ชนะอุปกรณ์ที่เข้าชิงรางวัลคือแอปเปิล นิวไอแพด, โซนี่ แท็บเล็ตเอส, ซัมซุง กาแลคซี แท็บ 8.9 และอื่น ๆ ส่วนซีเน็ต (CNET) ได้กล่าวว่า เน็กซัส&nbsp;7 เป็น 1 ใน 3 ของผลิตภัณฑ์เทคโนโลยีที่ดีที่สุด และ 1 ใน 4 เทคโนโลยีที่มีอิทธิพลมากที่สุดของปี พ.ศ. 2555 และในงาน โมบายล์เวิลด์คองเกรส ที่เมืองบาร์เซโลนา ประเทศสเปน เน็กซัส&nbsp;7 ได้รับรางวัล "แท็บเล็ตและโทรศัพท์มือถือที่ดีที่สุด" (Best Mobile Tablet)</doc>
