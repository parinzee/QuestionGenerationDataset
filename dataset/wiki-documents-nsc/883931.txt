<doc id="883931" url="https://th.wikipedia.org/wiki?curid=883931" title="องค์การบริหารส่วนตำบลหัวหนอง">องค์การบริหารส่วนตำบลหัวหนอง องค์การบริหารส่วนตำบลหัวหนอง เป็นองค์กรปกครองส่วนท้องถิ่นแห่งหนึ่งในอำเภอบ้านไผ่ จังหวัดขอนแก่น ตั้งอยู่ทางทิศตะวันตกเฉียงใต้ของอำเภอบ้านไผ่ ห่างจากที่ว่าการอำเภอบ้านไผ่ ประมาณ 3 กิโลเมตร มีระยะทางห่างจากกรุงเทพมหานคร ประมาณ 396 กิโลเมตร ไปตามทางหลวงแผ่นดินหมายเลข 2 (ถนนมิตรภาพ)ข้อมูลทั่วไป ข้อมูลทั่วไป. อาณาเขต องค์การบริหารส่วนตำบลหัวหนอง ตั้งอยู่ทางทิศตะวันตกเฉียงใต้ของอำเภอ มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อ เทศบาลเมืองบ้านไผ่ - ทิศใต้ ติดต่อ องค์การบริหารส่วนตำบลโนนแดง (อำเภอโนนศิลา) - ทิศตะวันออก ติดต่อ องค์การบริหารส่วนตำบลหนองน้ำใส - ทิศตะวันตก ติดต่อ องค์การบริหารส่วนตำบลเมืองเพีย ประวัติ ในอดีตราวเมื่อปี พ.ศ. 2452  ประมาณเวลาได้  95 ปี พื้นที่เดิมมีหมู่บ้านเพียง 3 หมู่บ้านชื่อบ้านหัวหนอง บ้านนาวัวและบ้านโนนงิ้ว ได้รวมเป็นหมู่บ้านเดียวกันมีนามในเบื้องต้นว่า โนนงิ้ว ได้ย้ายมาจากตำบลหัวนาคำ ซึ่งหากจากที่นี้ไปทางทิศตะวันตกเฉียงใต้ ประมาณ  40  กิโลเมตร เหตุที่ย้ายมาเนื่องจากที่เดิมมีสภาพแวดล้อมไม่เหมาะสม ซึ่งทราบจากการบอกเล่ามาว่าสภาพพื้นดินเป็นโคลนเหนียวและอยู่ห่างตัวเมือง เส้นทางการคมนาคมสัญจรไปมาไม่สะดวกเป็นลักษณะหมู่บ้านปิด เพราะสมัยนั้นเป็นป่าดงหนาทึบมาก ฉะนั้นจึงอพยพเข้ามาอยู่ใกล้ตัวเมืองเพื่อให้การไปมาติดต่อกับทางอำเภอสะดวกสบายยิ่งขึ้น ได้พิจารณาเห็นว่าในที่ปัจจุบันนี้มีทำเล ที่เหมาะสมมีหนองน้ำใหญ่ ชื่อว่าหนองนาวัว ได้อาศัยในการครองชีพไม่ขาดแคลนจึงได้เลือกเอาทำเลนี้เป็นที่ตั้งหมู่บ้าน  และได้ขนานนามชื่อบ้านตนเองให้สอดคล้องตามสภาพภูมิศาสตร์ว่าบ้านโนนงิ้ว (เพราะมีต้นนุ่นมาก) และตามหลักฐานข้อมูลบ้านโนนงิ้ว ในเวลาต่อมา นายชม  มาศรี ได้ขอตั้งตำบลเพิ่มขึ้นโดยแบ่งแยกออกมจากตำบลบ้านไผ่ รวมเขตการปกครอง 6 หมู่บ้าน  คือ หัวหนอง – หนองนาวัว - โนนงิ้ว –โนนไผ่ – โนนข่า - หนองร้านหญ้า ใช้ชื่อว่า ตำบลหัวหนอง อยู่ในเขตปกครองของอำเภอบ้านไผ่ จังหวัดขอนแก่น โดยมีสภาตำบลหัวหนอง ทำการปกครองตำบลหัวหนอง จนกระทั่งเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะเป็น องค์การบริหารส่วนตำบลหัวหนอง มาจนถึงปัจจุบันการปกครอง การปกครอง. องค์การบริหารส่วนตำบลหัวหนอง ครอบคลุมพื้นที่ตำบลหัวหนองทั้งตำบล จำนวน 6 หมู่บ้าน ดังนี้- หมู่1 บ้านหัวหนอง - หมู่ 2 บ้านโนนงิ้ว - หมู่ 3 บ้านหนองนาวัว - หมู่ 4 บ้านโนนข่า - หมู่ 5 บ้านหนองร้านหญ้า - หมู่ 6 บ้านโนนไผ่</doc>
