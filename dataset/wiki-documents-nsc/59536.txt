<doc id="59536" url="https://th.wikipedia.org/wiki?curid=59536" title="ท่าอากาศยานภูเก็ต">ท่าอากาศยานภูเก็ต ท่าอากาศยานนานาชาติภูเก็ต หรือ สนามบินภูเก็ต เป็นสนามบินตั้งอยู่ที่ เหนือสุดของเกาะภูเก็ตเป็นท่าอากาศยานที่มีเที่ยวบินหนาแน่นเป็นอันดับที่สามของประเทศ รองจากท่าอากาศยานนานาชาติสุวรรณภูมิ และท่าอากาศยานนานาชาติดอนเมือง มีเที่ยวบินทั้งในและต่างประเทศ บินมาลงทุกวัน ซึ่งเป็นจังหวัดที่มีมาตรฐานทั้งในด้านการท่องเที่ยว เศรษฐกิจ ท่าอากาศยานนานาชาติภูเก็ต ตั้งอยู่เลขที่ 222 ทางหลวงแผ่นดินหมายเลข 4026 ตำบลไม้ขาว อำเภอถลาง จังหวัดภูเก็ต ห่างจากตัวเมืองภูเก็ตประมาณ 32 กิโลเมตร เนื้อที่โดยประมาณ 94,800 ตารางเมตร แท๊กซี่เวย์ 8 จุด ทิศเหนือเป็นภูเขา ทิศใต้เป็นสวนยางพารา ทิศตะวันตกเป็นชายฝั่งทะเลอันดามัน สามารถรองรับผู้โดยสารได้ 6,500,000 คนต่อปี โดยในปี พ.ศ. 2557 บริษัท ท่าอากาศยานไทย จำกัด (มหาชน) มีแผนที่จะขยายสนามบินแห่งนี้ ซึ่งจะช่วยให้สนามบินสามารถรองรับผู้โดยสารได้ 12,500,000 คนต่อปี ปัจจุบันส่วนต่อขยายอาคารผู้โดยสารระหว่างประเทศแห่งใหม่ได้เปิดใช้บริการแล้วอาคารผู้โดยสารระหว่างประเทศ (X)อาคารผู้โดยสารภายในประเทศ (2)สายการบินที่เคยทำการบินในอดีตสถิติเส้นทางการบินระหว่างประเทศเส้นทางการบินภายในประเทศจำนวนผู้โดยสารรายปีอุบัติเหตุในอดีตอุบัติเหตุในอดีต. - 31 สิงหาคม พ.ศ. 2530 – เครื่องบินโบอิง 737 (HS-TBC) ของบริษัทเดินอากาศไทย เที่ยวบินที่ 365 เดินทางจากหาดใหญ่ มุ่งหน้ามายังภูเก็ต ได้ประสบอุบัติเหตุตกทะเลขณะกำลังลงจอด ที่บริเวณใกล้กับสนามบินภูเก็ต ทำให้มีผู้เสียชีวิต 83 คน สาเหตุเกิดจากความสับสนของ นักบินสายการบินดรากอนแอร์ ที่ลงจอดในเวลาใกล้เคียงกัน กับเครื่องของบริษัทเดินอากาศไทย และเจ้าหน้าที่หอบังคับการบินซึ่งสังกัดกรมการบินพานิชย์ในขณะนั้น จึงเป็นเหตุให้ บริษัทวิทยุการบินแห่งประเทศไทยเข้ามาดำเนินการแทนในเวลาต่อมา - 16 กันยายน พ.ศ. 2550 – สายการบินวัน-ทู-โก เที่ยวบินที่ 269 จากท่าอากาศยานดอนเมือง กรุงเทพมหานคร มุ่งหน้ามายังจังหวัดภูเก็ต พร้อมผู้โดยสารและลูกเรือ 130 คน ระหว่างที่ลงจอดบริเวณท่าอากาศยานภูเก็ต ทันที่ที่แตะพื้นรันเวย์เครื่องเสียการทรงตัว ลื่นไถลออกนอกรันเวย์ไปชนกับกำแพงดินซึ่งเป็นคันดินลาดเชิงเขา พร้อมเกิดระเบิดตามมา 2 ครั้ง ทำให้เครื่องบินหักเป็น 2 ท่อน และมีไฟลุกไหม้ ทำให้มีผู้เสียชีวิต 89 คนและบาดเจ็บ 41 คน สาเหตุเป็นความล้มเหลวในการโกอะราวนด์ของนักบิน และลมเฉือน - 20 ธันวาคม พ.ศ. 2555 – สายการบินแอร์เบอร์ลินเที่ยวบินที่ AB-7425 เป็นเครื่องชนิด Airbus A330-200 ได้เกิดอุบัติเหตุเครื่องยนต์ขัดข้องขณะนำเครื่องขึ้นมุ่งหน้าสู่กรุงอาบูดาบี โดยต้องนำเครื่องบินกลับมาลงฉุกเฉินที่ท่าอากาศยานภูเก็ตส่งผลให้เครื่องบินออกล่าช้า 15 ชั่วโมง โดยมีผู้โดยสารส่วนหนึ่งเดินทางไปกับสายการบินเอทิฮัดเที่ยวบินที่ EY-403 ซึ่งย้อนกลับมารับผู้โดยสารที่ท่าอากาศยานภูเก็ตภายหลังจากที่ได้ออกเดินทางจากท่าอากาศยานสุวรรณภูมิส่งผลให้เที่ยวบินดังกล่าวล่าช้าไป3ชั่วโมงครึ่ง - 21 กันยายน พ.ศ. 2559 – สายการบินไทย TG221 ทะเบียน HS-THB เป็นเครื่องบินชนิด Airbus 350-900 ได้เกิดอุบัติเหตุยางระเบิดไม่มีผู้ใดได้รับบาดเจ็บ สาเหตุเนื่องจากนักบินไม่ชินกับเครื่องบินชนิดใหม่และเป็นไฟล์ท Training นักบิน นักบินผู้ช่วยเป็นคนนำเครื่องบินลงจอด</doc>
