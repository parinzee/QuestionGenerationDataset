<doc id="149116" url="https://th.wikipedia.org/wiki?curid=149116" title="เสน่ห์ โกมารชุน">เสน่ห์ โกมารชุน เสน่ห์ โกมารชุน (14 กันยายน พ.ศ. 2466 - 4 กันยายน พ.ศ. 2514) นักแสดง นักพากย์ และผู้กำกับภาพยนตร์ เคยเป็นนักร้อง นักแต่งเพลงและนักแสดงตลก เสน่ห์ โกมารชุน เกิดที่ย่านตลาดพลู ฝั่งธนบุรี เป็นบุตรคนที่ 4 ในจำนวน 5 คนของนายสำเนียง และหม่อมเตาะ โกมารชุน มีพี่ชายชื่อ เสนอ โกมารชุน (ซึ่งมีบุตรชายกับจุรี โอศิริ คือ นพพล โกมารชุน) และเป็นนักพากย์ภาพยนตร์เช่นกัน เสน่ห์ โกมารชุน เริ่มเข้าสู่วงการหลังเรียนจบชั้นมัธยมปลาย โดยสมัครเป็นนักร้องประจำวง ของกองดุริยางค์ทหารเรือ รุ่นเดียวกับสุรสิทธิ์ สัตยวงศ์, สมยศ ทัศนพันธุ์, สมศักดิ์ เทพานนท์ และปิติ เปลี่ยนสายสืบ ต่อมาเริ่มมีชื่อเสียงจากการร้องเพลงล้อเลียน และแสดงตลกหน้าเวทีลิเกคณะหอมหวล และออกมาตั้งคณะลิเกของตัวเอง ชื่อ "เสน่ห์ศิลป์" แสดงออกอากาศทางสถานีวิทยุ กรมโฆษณาการ และแสดงละครย่อยสลับฉากที่โรงภาพยนตร์ศาลาเฉลิมบุรี เสน่ห์ โกมารชุน เริ่มสร้างภาพยนตร์ และแสดงด้วยตัวเอง เรื่องแรกที่รับบทพระเอก คือเรื่อง "เพียงดวงใจ" ต่อมาหันมารับบทตลกเพียงอย่างเดียว และเป็นนักพากย์ที่มีชื่อเสียง ประจำอยู่ที่ศาลาเฉลิมบุรี และศาลาเฉลิมกรุง นอกจากนี้ ยังเคยมีผลงานการแต่งและขับร้องเพลงแนวชีวิตที่มีเนื้อหาเสียดสีสังคม การเมือง เช่นเดียวกับนักร้องชื่อเสียงโด่งดังในอดีตคือ ครูแสงนภา บุญราศรี และคำรณ สัมบุญณานนท์ด้วย จนกระทั่งถูกผู้มีอิทธิพลในยุคนั้นข่มขู่เอาชีวิต ทำให้เขาต้องเลิกร้องเพลงแนวชีวิตไปในที่สุด ช่วงบั้นปลายชีวิต เสน่ห์ โกมารชุน ไม่ประสบความสำเร็จ จึงเสียชีวิตอย่างโดดเดี่ยวที่บ้านไม้เก่าๆ หลังวัดเทพธิดาราม เมื่อวันที่ 4 กันยายน พ.ศ. 2514 ขณะอายุเพียง 48 ปี เสน่ห์ โกมารชุน มีบุตรสาวกับปรียา รุ่งเรือง คือ ยอดสร้อย โกมารชุนผลงานเพลงผลงานเพลง. - งามชายหาด (เพ็ญศรี พุ่มชูศรี ขับร้อง) - โปลิศถือกระบอง (ร้องเอง)ผลงานสร้างภาพยนตร์ผลงานสร้างภาพยนตร์. - โบตั๋น (2498) - หงษ์หยก (2499) - แม่นาคพระโขนง (2502) - ค่าน้ำนม (2503) - วิญญาณรักแม่นาคพระโขนง (2505) - นางเสือดาว (2508)</doc>
