<doc id="38019" url="https://th.wikipedia.org/wiki?curid=38019" title="แดเรน เฮส์">แดเรน เฮส์ แดเรน เฮส์ หรือ แดเรน สแตนลีย์ เฮส์ () เกิดเมื่อวันที่ 8 พฤษภาคม ค.ศ. 1972 ที่เมืองบริสเบน ประเทศออสเตรเลีย เป็นนักร้องและนักแต่งเพลงซึ่งอาศัยอยู่ในซานฟรานซิสโกช่วงแรกของชีวิต ช่วงแรกของชีวิต. แดเรน เฮส์ เคยจัดการแสดงของเขาเองที่บ้านเกิดเมื่ออายุยังน้อยโดยได้รับแรงสนับสนุนจากคุณแม่ ที่ได้กลายเป็นแฟนเพลงคนแรกของเขา หลังจากที่เขาร่วมเล่นละครเวทีในโรงเรียน ศิลปินหนุ่มที่มีอนาคตไกลผู้นี้ก็มีโอกาสร่วมงานกับ แดเนียล โจนส์ (Daniel Jones) ทำวงดนตรีที่เริ่มแรกเรียกว่า Crush พวกเขาร่วมกันตั้งวงแซวิจการ์เดน (Savage Garden) ขึ้นในปี ค.ศ. 1994 ที่บ้านเกิดของพวกเขาในเมืองบริสเบน (Brisbane) ประเทศออสเตรเลียชีวิตส่วนตัว ชีวิตส่วนตัว. แดเรน เฮส์ เป็นลูกคนสุดท้องในพี่น้อง 3 คน เขาเริ่มการแสดงในเลาจ์ของแม่ของเขาตั้งแต่เด็ก ๆ และร่วมเล่นและร้องเพลงที่ Mabel Park High School ตั้งแต่ก่อนศึกษาจบในปี ค.ศ. 1989 เขาเรียนไม่จบใน University of Queensland แต่ได้ใช้เวลาเก็บเกี่ยวกับอาชีพนักร้องนักดนตรี แดเรน เฮส์ ได้พบกับ makeup artist ชือ Colby Taylor และได้แต่งงานในปี ค.ศ. 1997 เขาและภรรยาย้ายไปอยู่ที่อเมริกาตั้งแต่ปี ค.ศ. 1997 แยกกันอยู่ในปี ค.ศ. 1998 และสุดท้ายก็หย่าร้างกันในปี ค.ศ. 1999 แดเรน เฮส์ อยู่ที่ลอนดอนอยู่หลายปี โดย 19 มิถุนายน ค.ศ. 2006 เขาได้แต่งงาน (Civil Partnership) กับแฟนหนุ่ม Richard Cullen ที่ลอนดอนแซวิจการ์เดน แซวิจการ์เดน. แดเรน เฮส์ และ แดเนียล โจนส์ ที่เคยใช้ชื่อวงว่า Crush ส่งเทปเพลงตัวอย่างของพวกเขาทั้งหมด 150 ม้วนไปให้ค่ายเพลงทั่วโลกและรอคำตอบอย่างอดทน บุคคลเดียวที่ตอบรับพวกเขาเป็นอย่างดีก็คือ จอห์น วู๊ดดรัฟฟ์ ผู้คร่ำหวอดในวงการดนตรีและเคยเป็นผู้จัดการวงให้กับ The Angels and Baby Animals เขาให้ทั้งคู่ร่วมทำงานเพลงกับโปรดิวเซอร์ชาว ออสเตรเลียน ชาร์ลส์ ฟิชเชอร์ (Charles Fisher) ซึ่งก่อนหน้านี้ได้สร้างผลงานเพลงฮิตไปทั่วโลกให้กับวง Air Supply และ Moving Pictures ซิงเกิ้ลแรกของวง Savage Garden คือ “I Want You” ที่ออกในเดือนกรกฎาคม ปี ค.ศ. 1996 ไต่ขึ้นไปถึงอันดับ 2 ในชาร์ทเพลงฮิตและตามด้วยเพลงอันดับ 1 ต่อเนื่องกันอีกสองเพลงได้แก่ “To the Moon and Back" และ "Truly Madly Deeply” เมื่ออัลบั้มแรกที่มีชื่อเดียวกับชื่อวงออกจำหน่ายในเดือนมีนาคม ปี ค.ศ. 1997 ก็ขึ้นถึงอันดับ 1 ในชาร์ทอัลบั้มขายดีและติดอันดับอยู่เป็นเวลา 13 สัปดาห์ ซึ่งถือเป็นอัลบั้มของศิลปินชาวออสเตรเลียนที่ติดอยู่ในชาร์ทยาวนานที่สุดเป็นอันดับ 3 ในขณะเดียวกัน สถานีวิทยุในเมืองดัลลัส (Dallas) ก็เริ่มเล่นเพลง “I Want You” และทั้งคู่ก็ได้เซ็นสัญญากับค่ายเพลง Columbia ของบริษัท Sony ในสหรัฐอเมริกา ต่อมาเพลง "I Want You" และ "Truly Madly Deeply" ได้กลายเป็นเพลงฮิตที่โด่งดังไปทั่วโลก ซึ่งเพลง "Truly Madly Deeply" ก็ขึ้นอันดับ 1 ของชาร์ทเพลงในสหรัฐอเมริกาในเดือนมกราคม ปี ค.ศ. 1998 อัลบั้มนี้ขายได้กว่า 11 ล้านแผ่นทั่วโลก และทำให้วง Savage Garden ได้รับรางวัล ARIA Awards ของออสเตรเลียถึง 10 รางวัลด้วยกัน ส่วนอัลบั้มที่ 2 ก็ได้ “วอลเทอร์ อะฟานาเซียฟ” โปรดิวเซอร์มือทองเจ้าของรางวัลมากมาย มาทำงานเพลงอัลบั้ม Affirmation ให้กับวง Savage Garden โดยส่งซิงเกิ้ลแรกของอัลบั้มคือเพลง “I Knew I Loved You” ไต่ขึ้นถึงอันดับ 1 ในชาร์ทเพลงฮิตของสหรัฐอเมริกาในเดือนมกราคม ปี ค.ศ. 2000 ซึ่งถือเป็นเพลงที่สองที่ไต่ขึ้นไปถึงอันดับหนึ่งได้ Savage Garden เป็นอีกหนึ่งวงนักร้องคู่ที่ประสบความสำเร็จมากที่สุดในประวัติศาสตร์ดนตรีป๊อบ และ ยังเป็นอีกหนึ่งศิลปินจากออสเตรเลียที่มีงานเพลงประสบความสำเร็จมากที่สุดตลอดกาล โดยได้รับการบันทึกเอาไว้ในหนังสือบันทึกสถิติโลกของ กินเนสบุ๊ค (Guinness Book of World Records) ว่าได้รับรางวัลจากสมาคม Australian Recording Industry Association ถึง 10 รางวัลภายในเวลาเพียงหนึ่งปี (ปี ค.ศ. 1997) ซึ่งเป็นสถิติที่ไม่เคยมีใครทำได้มาก่อน อีกทั้งยังมีซิงเกิ้ลฮิต Truly, Madly, Deeply ที่ติดอยู่ใน 30 อันดับแรกของ บิลบอร์ดฮอต 100 เป็นเวลาหนึ่งปีเต็ม และติดอันดับในชาร์ทอัลบั้มเพลงฮิตของอังกฤษถึง 5 ปีทั้งที่พวกเขาออกอัลบั้มเพียง 2 อัลบั้มเท่านั้น แดเรนจบชีวิตสมรสของเขาและตัดสินใจที่จะย้ายไปอยู่ในสหรัฐอเมริกา ส่วนแดเนียลยังคงอาศัยอยู่ในออสเตรเลีย ก่อนที่พวกเขาจะออกอัลบั้มที่สองและเป็นอัลบั้มสุดท้ายที่ชื่อว่า Affirmation ต่อมาพวกเขาประกาศยุบวง Savage Garden ในปี ค.ศ. 2001 หลังจากประสบความสำเร็จสามปีที่ผ่านมา ซึ่งรวมไปถึงการเป็นศิลปินที่ได้รับการเปิดเพลงออกอากาศมากที่สุดแห่งปีจากการจัดอันดับของ Phonographic Performance Company of Australia (PPCA) ติดต่อกันเป็นเวลา 2 ปีผลงานเดี่ยว ผลงานเดี่ยว. แดเรน เฮส์ เปิดตัวในฐานะศิลปินเดี่ยวภายใต้สังกัด Spin และทำงานเพลงในซาน ฟรานซิสโก รัฐแคลิฟอร์เนีย โดยร่วมงานกับโปรดิวเซอร์เจ้าของรางวัลแกรมมี่ อวอร์ด (Grammy Award) วอลเทอร์ อะฟานาเซียฟ (Walter Afanasieff) ซึ่งประสบความสำเร็จจากการแต่งเพลงให้กับ เซลีน ดิออน (Celine Dion) (เพลง Beauty and the Beast), มารายห์ แครี่ (Mariah Carey), ไมเคิล โบลตัน (Michael Bolton), เคนนี่ จี (Kenny G), นาตาลี โคล (Natalie Cole) และ บาร์บรา สไตรแซนด์ (Barbra Streisand) แดเรนออกอัลบั้มเดี่ยวที่ประกอบด้วยเพลง 12 เพลง ซึ่งหนึ่งในนั้นคือเพลง “Insatiable” ที่เป็นเพลงฮิตติดอันดับสูงสุดของชาร์ทเพลงในออสเตรเลีย และเป็นหนึ่งในเพลงที่ได้รับการเล่นออกอากาศมากที่สุดทางสถานีวิทยุชั้นนำ 40 แห่งในสหรัฐอเมริกาหลังจากที่ออกซิงเกิ้ลนี้ ส่วนอัลบั้มที่ 2 ออกในปี ค.ศ. 2004 ชื่ออัลบั้ม The Tension And The Spark อัลบั้มนี้ตัวแดเรน ได้ร่วมโปรดิวซ์กับ Marius De Vries (เคยร่วมงานกับ มาดอนน่า), Robert Conley (เคยร่วมงานในเพลง Crush ในชุดที่แล้ว) โดยซิงเกิ้ลแรกที่ออกมาคือเพลง Pop!ular ที่ขึ้นอันดับ1 บน MTV Thailand Chart และ อันดับ 12 บนซิงเกิ้ลชาร์ทในอังกฤษ ส่วนซิลเกิ้ลที่ 2 Darkness ไม่ประสบความสำเร็จบนชาร์ท เท่าที่ควร ต้นปี ค.ศ. 2006 ได้ออกอัลบั้มรวมเพลง ชุด Truly Madly Completely - The Best Of Savage Garden ที่ปล่อยเพลงแรกอย่าง So Beautiful</doc>
