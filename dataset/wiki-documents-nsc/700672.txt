<doc id="700672" url="https://th.wikipedia.org/wiki?curid=700672" title="จักรพรรดิทะกะกุระ">จักรพรรดิทะกะกุระ จักรพรรดิทะกะกุระ (,) จักรพรรดิองค์ที่ 80 แห่งญี่ปุ่นครองราชย์ระหว่างปี 1711-1724พระราชประวัติ พระราชประวัติ. จักรพรรดิทะกะกุระประสูติเมื่อวันที่ 20 กันยายน 1704 มีพระนามเดิมว่า เจ้าชายโนะริฮิโตะ ต่อมาเปลี่ยนเป็น เจ้าชายโนะบุฮิโตะ เป็นพระราชโอรสลำดับที่ 4 ในอดีต จักรพรรดิโกะ-ชิระกะวะ ที่ประสูติแต่ ไทระ โนะ ชิเงะโกะ น้องเมียของ ไทระ โนะ คิโยะโมะริ ขุนนางผู้กุมอำนาจในราชสำนักขณะนั้นเหตุการณ์ในพระชนม์ชีพของจักรพรรดิทะกะกุระเหตุการณ์ในพระชนม์ชีพของจักรพรรดิทะกะกุระ. - 30 มีนาคม ค.ศ. 1168 (วันที่ 29 เดือน 2 ปี นินอัน ที่ 3) : จักรพรรดิโระกุโจ ทรงถูกปลดออกจากราชบัลลังก์และสถาปนาเจ้าชายโนะบุฮิโตะขึ้นสืบราชบัลลังก์ต่อมาเป็น จักรพรรดิทะกะกุระ - 9 เมษายน ค.ศ. 1168 (วันที่ 12 เดือน 3 ปี นินอัน ที่ 3) : จักรพรรดิทะกะกุระทรงประกอบพระราชพิธีราชาภิเษก ณ พระราชวังหลวงเฮอัง - 29 มกราคม ค.ศ. 1172 (วันที่ 3 เดือน 1 ปี จิโช ที่ 2) : จักรพรรดิทะกะกุระทรงเข้าพิธีโกนพระเกศาเพื่อแสดงถึงพระชนมายุที่เพิ่มขึ้น - 7 กุมภาพันธ์ ค.ศ. 1172 (วันที่ 13 เดือน 1 ปี จิโช ที่ 2) : จักรพรรดิทะกะกุระเสด็จไปเฝ้า ไดโจโฮโอ โกะ-ชิระกะวะ ที่พระตำหนักที่ประทับทำให้พระองค์ทรงได้พบกับ ไทระ โนะ โทะกุโกะ บุตรสาวของ ไทระ โนะ คิโยะโมะริ ซึ่งพระองค์ตัดสินพระทัยรับนางเข้าไปอยู่ในพระราชวังหลวง - 4 มีนาคม ค.ศ. 1172 (วันที่ 10 เดือน 2 ปี จิโช ที่ 2) : ไทระ โนะ โทะกุโกะได้รับการสถาปนาขิึ้นเป็นจักรพรรดินีองค์ที่ 2 - 17 พฤษภาคม ค.ศ. 1176 (วันที่ 30 เดือน 3 ปี อังเง็ง ที่ 2) : จักรพรรดิทะกะกุระเสด็จไปเฝ้าไดโจโฮโอโกะ-ชิระกะวะเนื่องในโอกาสฉลองพระชนมายุครบ 50 พรรษาของอดีตจักรพรรดิโกะ-ชิระกะวะ - 23 สิงหาคม ค.ศ. 1176 (วันที่ 19 เดือน 7 ปี อังเง็ง ที่ 2) : อดีตจักรพรรดิโระกุโจสวรรคตเมื่อพระชนมายุเพียง 11 พรรษาและในเดือนเดียวกันท่านเคนชุงมองอิงพระราชมารดาของจักรพรรดิทะกะกุระทรงพระประชวรและสวรรคต - 6 มิถุนายน ค.ศ. 1177 (วันที่ 28 เดือน 4 ปี อังเง็ง ที่ 3) : เกิดไฟไหม้ครั้งใหญ่ใน นครหลวงเฮอัง อันเนื่องมาจากกระแสลมแรง - 22 ธันวาคม ค.ศ. 1178 (วันที่ 12 เดือน 11 ปี จิโช ที่ 2) : จักรพรรดินีโทะกุโกะทรงมีพระประสูติกาลพระราชโอรสองค์ใหญ่ให้กับจักรพรรดิทะกะกุระคือ เจ้าชายโทะโกะฮิโตะ ซึ่งเดือนต่อมาทรงได้รับการสถาปนาเป็นรัชทายาทและต่อมาทรงขึ้นสืบราชบัลลังก์เป็น จักรพรรดิอันโตะกุ - 18 มีนาคม ค.ศ. 1180 (วันที่ 21 เดือน 2 ปี จิโช ที่ 4) : ปีที่ 11 ในรัชสมัยจักรพรรดิทะกะกุระทรงสละราชบัลลังก์ให้กับเจ้าชายโทะโกะฮิโตะขึ้นสืบราชบัลลังก์ต่อมาเป็นจักรพรรดิอันโตะกุ - 18 พฤษภาคม ค.ศ. 1180 (วันที่ 22 เดือน 4 ปี จิโช ที่ 4) : จักรพรรดิอันโตะกุทรงประกอบพระราชพิธีราชาภิเษก ณ พระราชวังหลวงเฮอัง - 25 พฤษภาคม ค.ศ. 1180 (วันที่ 29 เดือน 4 ปี จิโช ที่ 4) : เกิด พายุทอร์นาโด พัดถล่ม นครหลวงเฮอัง สร้างความเสียหายอย่างหนัก - 29 กรกฎาคม ค.ศ. 1180 (วันที่ 2 เดือน 6 ปี จิโช ที่ 4) : อดีตจักรพรรดิโกะ-ชิระกะวะ , อดีตจักรพรรดิทะกะกุระและจักรพรรดิอันโตะกุพร้อมเชื้อพระวงศ์เสด็จย้ายไปประทับที่ ฟุกุฮะระเคียว อันเป็นเมืองหลวงใหม่แทนนครหลวงเฮอังท่ามกลางเสียงคัดค้าน - 24 ธันวาคม ค.ศ. 1180 (วันที่ 26 เดือน 11 ปี จิโช ที่ 4) : ด้วยสภาพอากาศที่ไม่เอื้ออำนวยทำให้มีการย้ายเมืองหลวงจากฟุกุฮะระเคียวกลับไปที่นครหลวงเฮอังทั้ง ๆ ที่ย้ายไปได้แค่ 6 เดือน - ค.ศ. 1180 (ปี จิโช ที่ 4) : เกิด พายุงวงช้าง พัดถล่มนครหลวงเฮอังเสียหายอย่างหนัก - 30 มกราคม ค.ศ. 1181 (วันที่ 14 เดือน 1 ปี จิโช ที่ 5) : จักรพรรดิทะกะกุระทรงสวรรคตเมื่อพระชนมายุเพียง 19 พรรษาสวรรคต สวรรคต. อดีตจักรพรรดิทะกะกุระเสด็จสวรรคตเมื่อวันที่ 30 มกราคม 1724 ณ พระราชวังหลวงเฮอัง ขณะพระชนม์ได้เพียง 19 พรรษา</doc>
