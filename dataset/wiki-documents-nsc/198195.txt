<doc id="198195" url="https://th.wikipedia.org/wiki?curid=198195" title="ควีนมันธา">ควีนมันธา NZ-000 ควีนมันธา ( ;) เป็นโมบิลสูทตัวร้ายซึ่งมีบทบาทสำคัญในอะนิเมะซีรีส์โมบิลสูทกันดั้มดับเบิลเซต้า ออกแบบโดยมิกะ อาคิทากะเนื้อเรื่อง เนื้อเรื่อง. ควีนมันธาเป็นโมบิลสูทขนาดใหญ่สำหรับนิวไทป์ใช้งานโดยเฉพาะซึ่งพัฒนานีโอซีอ้อน ควีนมันธานั้นใช้พื้นฐานของโมบิลอาเมอร์ ไซโคกันดั้มมาร์คทูว์แต่ผสมลักษณะของคิวเบเลย์เข้าไปด้วย อาวุธหลักของควีนมันธาก็คือปืนมหาอนุภาคที่ติดไว้ทั่วตัวซึ่งมีอานุภาพเทียบได้กับปืนของยานรบ ในเกราะหางมีฟันเนลซึ่งเป็นอาวุธควบคุมระยะไกลด้วยพลังจิตผ่านระบบไซคอมมิว (Psycommu - Psychic communicator) เมื่อใช้งาน ฟันเนลจะแยกออกไปจากอัลฟ่าอาร์ซีลและยิงโจมตีเป้าหมายจากตำแหน่งต่างๆกันด้วยบีมกันที่ติดไว้ เกราะของควีนมันธามีความทนทานสูงและสามารถทนมิสไซล์ทั้งหมดของฟุลอาเมอร์ดับเบิ้ลเซต้ากันดั้มได้ และเกราะไหล่ขนาดใหญ่ทั้งสองข้างยังติดตั้งเครื่องกำเนิดสนามพลัง Iฟิลด์บาเรียร์ซึ่งสามารถสะท้อนลำแสงจากอาวุธบีมที่ศัตรูยิงใส่ได้ แม้จะเป็นโมบิลสูทขนาดใหญ่ แต่ควีนมันธาก็ติดตั้งท่อขับดันที่มีกำลังมากจึงมีความเร็วสูง ส่วนหัวของควีนมันธายังสามารถใช้เป็นยานหนีภัยได้เหมือนไซโคกันดั้มมาร์คทูว์ เมื่อเกรมี่ โตโต้ได้เริ่มก่อกบฏเพื่อชิงอำนาจจากฮามาน คานก็ได้ใช้ควีนมันธาเหมือนยูนิตบัญชาการ โดยเกรมี่จะนั่งออกคำสั่งจากควีนมันธาซึ่งมีมนุษย์ดัดแปลง เพิล ทูว์เป็นนักบินหลัก ในการต่อสู้นั้น ควีนมันธาสามารถทำลายยานท่า ลาวิอ็องโรส และทำให้ AMX-015 เกมาร์คของหัวหน้าหน่วยองครักษ์ เคียร่า ซูน กับกันดั้มมาร์คทูว์และเซต้ากันดั้มของกันดั้มทีมเสียหายอย่างหนักได้ แต่ในระหว่างการต่อสู้กับฟุลอาเมอร์ดับเบิ้ลเซต้ากันดั้มของจูโด อชิตะนั้น จูโดได้เกลี้ยกล่อมให้เพิล ทูว์รู้สึกตัวว่าเกรมี่เพียงแต่ใช้งานเธออยู่และสละเครื่องออกมา เปิดโอกาสให้ลู ลูก้าใช้เซต้ากันดั้มยิงสังหารเกรมี่คชาทริยา คชาทริยา. NZ-666 กษัตริยา ( ;) ปรากฏตัวในหนังสือนิยาย กันดั้มยูนิคอร์น ออกแบบโดยฮาจิเมะ คาโทกิ กษัตริยาเป็นรุ่นปรับปรุงของควีนมันธาซึ่งพัฒนาโดยบริษัทแอนาไฮม์อิเล็กทรอนิกให้มีขนาดเล็กลงแต่ยังคงพลังทำลายไว้ในขณะที่สมรรถนะสูงกว่าเดิม โดยเพิ่มเกราะไหล่ขนาดใหญ่เป็นสี่แผง ซึ่งในเกราะนี้ติดตั้งอาวุธคือฟันเนล ปืนมหาอนุภาค และ แขนกลติดบีมเซเบอร์เอาไว้ ส่วนตัวของกษัตริยายังมีปืนมหาอนุภาคสี่กระบอกที่หน้าอกและบีมเซเบอร์ บีมแก็ตลิ่งที่ยูนิคอร์นกันดั้มใช้นั้นเดิมทีก็เป็นอาวุธของกษัตริยา ระบบไซคอมมิวของกษัตริยายังได้รับการปรับปรุงเป็นไซโคเฟรมซึ่งมีประสิทธิภาพมากกว่าเดิมมาก กษัตริยาถูกขโมยไปจากแอนาไฮม์อิเล็กทรอนิกส์โดยกลุ่มนีโอซีอ้อนที่เหลืออยู่ภายใต้การนำของฟุล ฟรอนทัลและใช้เป็นโมบิลสูทประจำตัวของมนุษย์ดัดแปลง มาริดา ครูซ ซึ่งในอดีตนั้นเธอก็คือเพิล ทเวลฟ์ หนึ่งในโคลนของเอลพี เพิล</doc>
