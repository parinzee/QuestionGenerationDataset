<doc id="129737" url="https://th.wikipedia.org/wiki?curid=129737" title="พระกฤษณะ">พระกฤษณะ พระกฤษณะ () เป็นเทวะองค์หนึ่งในศาสนาพราหมณ์-ศาสนาฮินดูโดยถือว่ารูปแบบอวตารของพระวิษณุ และเป็นตัวดำเนินเรื่องสำคัญในมหากาพย์เรื่อง "มหาภารตะ" มหากาพย์ที่ยิ่งใหญ่ของประเทศอินเดียและยังทรงเป็นต้นกำเนิดของคัมภีร์ภควัทคีตาหนึ่งในคัมภีร์สำคัญของคัมภีร์พระเวททั้งเป็นพระเจ้าสูงสุดของนิกายฮเรกฤษณะประวัติของพระนาม ประวัติของพระนาม. คำว่า กฤษณะ (KRISHNA) อ่านออกเสียงว่า "คริชณะ" เป็นภาษาสันสกฤตมีความหมายว่า ดำ คล้ำ มืด หรือน้ำเงินเข้ม ผู้เป็นเจ้าของความมั่งคั่งและชื่อเสียงทั้งหมดซึ่งใช้พรรณนาบุคคลที่มีสีผิวคล้ำ พระกฤษณะทรงได้รับคำพรรณนาบ่อย ๆ ว่าผิวดำ แต่ในรูปภาพนั้นพระองค์ได้รับการวาดด้วยสีผิวสีน้ำเงินเข้ม มีสัตว์เลียง คือ โคสีขาวพระประวัติ พระประวัติ. พระกฤษณะเป็นหลานตาของกษัตริย์ ณ มถุรานคร พระกษัตริยมรมพระนามว่าอุคระเสน พระกษัตริย์มีบุตร 2 คน พญากงส์และนางเทวกี นางเทวกีได้สมรสกับพระวสุเทพ ต่อมาพญากงส์กบฏต่อพระบิดา ได้จับพระบิดาอุคระเสนและพี่สาวพี่เขยขังไว้ โหรทำนายว่าบุตรคนที่แปดของนางเทวกีจะฆ่าพญากงส์ พญากงส์จึงฆ่าลูกทุกคนของนางเทวกี หลังจากฆ่าหกคนแรกแล้ว คนที่เจ็ดคือพระพลรามพระแม่โยคมายาสลับเข้าครรภ์ของนางโรหิณี พระกฤษณะเป็นคนที่แปด พระวสุเทพสามารถลักลอบเอาพระกฤษณะไปฝากให้โคบาลชื่อนันทะและนางยโศธาเลี้ยงในหมู่บ้านโคกุลนอกนครมถุรามหาภารตะ มหาภารตะ. ดูบทความหลักที่มหาภารตะ พระกฤษณะเป็นญาติฝ่ายมารดาของฝ่ายปาณฑพ พระกฤษณะได้ช่วยเหลือพี่น้องปาณฑพหลายครั้งหลายหน เช่น ช่วยเป็นประธานในพิธีกรรมราชสูรยะของยุธิษฐิระ ช่วยภีมะฆ่าท้าวชราสัน ช่วยเหลือพระนางเทราปตีจากการถูกทุหศาสันเปลื้องผ้าส่าหรี และเป็นผู้ถ่ายทอดภควัทคีตาแก่อรชุน เป็นสารถีและเป็นผู้ชี้นำของอรชุนในการปราบแม่ทัพผู้ยิ่งใหญ่ที่สุดของฝ่ายเการพ เช่น ภีษมะ โทรณาจารย์ และ กรรณะการตายของพระกฤษณะ การตายของพระกฤษณะ. หลังจากมหาสงครามทุ่งคุรุเกษตรสิ้นสุดลง พระกฤษณะครองกรุงทวารกาไปอีก 36 ปี พระองค์เสด็จไปใช้ชีวิตในป่าหลังจากสละราชบัลลังก์ให้กับเหล่ากษัตริย์ยาฑพซึ่งกำลังแย่งชิงอำนาจกัน ระหว่างที่พระกฤษณะกำลังนั่งสมาธิ นายพรานจาราได้ยิงธนูใส่ข้อเท้าของพระองค์ถึงแก่ความตาย... หลังจากการตายของพระกฤษณะ กรุงทวารกาและเหล่ายาฑพทั้งหมดได้จมลงสู่มหาสมุทร กาลียุคได้เข้ามาแทนที่ทวาปรยุคพระชายาของพระกฤษณะพระชายาเอกพระชายาของพระกฤษณะ. พระชายาเอก. - พระแม่ราธา - พระแม่รุกมิณี - พระแม่สัตยาภามาพระชายาองค์อื่นที่ปรากฏนามพระชายาองค์อื่นที่ปรากฏนาม. - พระนางชามพวดี - พระนางกลินยี - พระนางมิตระวรินดา - พระนางนาฎตวตี - พระนางวรันดา - พระนางลักชมานา - พระชายา16,000องค์พระนามของพระกฤษณะพระนามของพระกฤษณะ. - มาธวะ (Madhava) แปลว่า ผู้นำมาซึ่งฤดูใบไม้ผลิ - เกศวะ (Keshava) แปลว่า ผู้มีผมงาม - หริ (Hari) แปลว่า ผู้กำจัด - โควินทะ (Govinda) แปลว่า ผู้ให้ความสุขแก่วัว - ทวารกานาถ (Dwarakanath) แปลว่า ผู้ปกครองแห่งกรุงทวารกา - กัญหา (Kanha) เป็นชื่อเรียกของพระกฤษณะในวัยเด็ก - วาสุเทพ (Vasudeva) เป็นชื่อเรียกตามชื่อท้าววาสุเทพผู้เป็นบิดา - โคบาล (Gopala) แปลว่า เด็กเลี้ยงวัว - มันนาโมหนะ (Mannamohana) แปลว่า ผู้มีเสน่ห์สูงสุดการบูชา การบูชา. ชาวฮินดูในอินเดียปัจจุบัน มีเทศกาลบูชาพระกฤษณะในเดือนสิงหาคมและกันยายนของทุกปี โดยจะมีการต่อตัวขึ้นไปสูงเหมือนหอคอยมนุษย์ และมีการราดน้ำนมลงพื้นเพื่อเป็นการบูชาอีกด้วย ในฐานะที่พระกฤษณะเคยเป็นเด็กเลี้ยงวัวมาก่อน</doc>
