<doc id="677456" url="https://th.wikipedia.org/wiki?curid=677456" title="เร็ว..แรงทะลุนรก 5">เร็ว..แรงทะลุนรก 5 เร็ว..แรงทะลุนรก 5 () หรือ Fast & Furious 5 หรือ Fast & Furious 5: Rio Heist เป็นภาพยนตร์โลดโผน/อาชญากรรมลำดับที่ 5 ในชุด เดอะฟาสต์แอนด์เดอะฟิวเรียส กำกับโดยจัสติน ลิน เขียนบทโดยคริส มอร์แกน นำแสดงโดยวิน ดีเซล, พอล วอล์กเกอร์และดเวย์น จอห์นสัน เข้าฉายเมื่อปี ค.ศ. 2011เรื่องย่อ เรื่องย่อ. ขณะที่โดมินิก "ดอม" ทอเร็ตโตถูกส่งตัวไปที่เรือนจำลอมพ็อคด้วยรถบัส มีอา ทอเร็ตโตและไบรอัน โอคอนเนอร์ น้องสาวและเพื่อนของดอมได้ขับรถเข้ามาขัดขวางและทำให้รถบัสคว่ำ ทั้งสองช่วยดอมออกมาแล้วหนีไปที่รีโอเดจาเนโร พวกเขาร่วมกับวินซ์ เพื่อนเก่าทำงานขโมยรถสามคันบนรถไฟ ไบรอันและมีอาพบว่ารถสามคันดังกล่าวถูกยึดโดยหน่วยปราบปรามยาเสพติดสหรัฐฯ (DEA) เมื่อดอมมาถึง เขารู้ว่าซีซี หนึ่งในลูกทีมต้องการรถฟอร์ด จีที40 ดอมจึงให้มีอาขับรถคันนั้นหนีไปและช่วยไบรอันสู้กับซีซีและคนอื่น ๆ แต่ขณะที่สู้กัน ซีซีได้ยิงเจ้าหน้าที่หน่วยปราบปรามยาเสพติดสหรัฐฯ ที่อยู่บนรถไฟเสียชีวิต ไบรอันและดอมขับรถหนีออกมาแต่ถูกจับตัวโดยเฮร์แนน เรย์เอส นักค้ายาเสพติด เรย์เอสสั่งให้ลูกน้องเค้นถามดอมและไบรอันว่ารถอยู่ไหน แต่ดอมและไบรอันหนีออกมาได้ ไบรอัน ดอมและมีอาค้นรถฟอร์ด จีที40 จนพบชิปคอมพิวเตอร์ชิ้นหนึ่ง ต่อมาวินซ์พยายามจะเอาชิปนั้นไปขายให้เรย์เอสแต่ถูกจับได้ก่อน ดอมไล่วินซ์ไป ส่วนไบรอันนำชิปไปตรวจสอบและพบว่ามีข้อมูลเกี่ยวกับธุรกิจของเรย์เอส รวมถึงที่เก็บเงิน 100 ล้านดอลลาร์สหรัฐ ในขณะเดียวกัน เจ้าหน้าที่หน่วยปฏิบัติการรักษาความปลอดภัยทางการทูต (DSS) ลุค ฮ็อบส์และลูกทีมเดินทางมาที่รีโอเดจาเนโรเพื่อตามจับดอมและไบรอัน พวกเขาได้รับความช่วยเหลือจากเอเลนา เนเวส ตำรวจท้องที่ ทีมของฮ็อบส์บุกมายังที่ซ่อนของดอม แต่ถูกลูกน้องของเรย์เอสโจมตี ดอม ไบรอันและมีอาหนีรอดมาได้ ทีแรกทั้งหมดตั้งใจจะแยกกันหนี แต่มีอาบอกว่าตนกำลังท้องกับไบรอัน ทั้งหมดจึงตัดสินใจอยู่ด้วยกันต่อและวางแผนขโมยเงินของเรย์เอสเพื่อนำไปเริ่มต้นชีวิตใหม่ ดอมตั้งทีมปล้นโดยมีฮาน, โรมัน เพียร์ซ, เทจ, จีเซล, เลโอ, ซานโตสและวินซ์มาร่วมทีม ฮ็อบส์และลูกทีมตามมาเจอดอมอีกครั้ง ดอม มีอา ไบรอันและวินซ์ถูกจับแต่ขณะถูกส่งตัว ทั้งหมดถูกลูกน้องของเรย์เอสซุ่มโจมตี ลูกทีมของฮ็อบส์ถูกฆ่าทั้งหมด ส่วนดอมช่วยฮ็อบส์ออกมา ในขณะที่หลบหนี วินซ์ถูกยิงและเสียชีวิต ฮ็อบส์และเอเลนาจึงร่วมทีมปล้นกับดอมเพื่อล้างแค้นให้ลูกทีมตัวเอง ฮ็อบส์บุกเข้าไปในสถานีตำรวจ ส่วนดอมและไบรอันขโมยตู้นิรภัยและขับหนีออกมา ดอมสั่งให้ไบรอันหนีไปและใช้รถตัวเองและตู้นิรภัยเป็นอาวุธสู้กับตำรวจและลูกน้องของเรย์เอส ซีซีพยายามจะฆ่าดอม แต่ไบรอันยิงซีซีก่อน เรย์เอสได้รับบาดเจ็บจากรถของดอมและถูกฮ็อบส์ยิงจนเสียชีวิต เขาให้เวลาดอมและไบรอัน 24 ชั่วโมงเพื่อหลบหนีไปโดยต้องทิ้งตู้นิรภัยไว้ที่นี่ ดอมและไบรอันจึงหนีไป ต่อมาฮ็อบส์พบว่าตู้นิรภัยที่ทั้งสองลากมาเป็นตู้นิรภัยเปล่า ส่วนตู้นิรภัยจริงถูกสับเปลี่ยนก่อนหน้านี้ ดอมแบ่งเงินให้ลูกทีมทุกคน รวมถึงวินซ์ที่เสียชีวิตด้วย ต่อมาดอมและเอเลนามาเยี่ยมไบรอันและมีอา ไบรอันท้าดอมแข่งรถเพื่อพิสูจน์ว่าใครเก่งกว่ากัน ในฉากหลังเครดิต ฮ็อบส์ได้รับไฟล์ข้อมูลเกี่ยวกับการจารกรรมขบวนรถทหารในเบอร์ลิน เขาพบภาพของเลตตี้ โอติซ แฟนเก่าของดอมซึ่งเชื่อว่าเสียชีวิตไปแล้วนักแสดงนักแสดง. - วิน ดีเซล รับบท โดมินิก ทอเร็ตโต - พอล วอล์กเกอร์ รับบท ไบรอัน โอคอนเนอร์ - จอร์ดาน่า บรูว์สเตอร์ รับบท มีอา ทอเร็ตโต - ไทรีส กิบสัน รับบท โรมัน เพียร์ส - คริส บริจส์ รับบท เทจ ปาร์เกอร์ - ซ็อง คัง รับบท ฮาน - กัล กาด็อท รับบท จีเซล ยาชาร์ - แม็ตต์ ชูลซ์ รับบท วินซ์ - ดเวย์น จอห์นสัน รับบท ลุค ฮ็อบส์ - เอลซา พาตากี รับบท เอเลนา เนเวส - โจควิม เดอ อัลมีดา รับบท เฮร์แนน เรย์เอส - ไมเคิล เออร์บี รับบท ซีซีการตอบรับและรางวัล การตอบรับและรางวัล. เร็ว..แรงทะลุนรก 5 ทำรายได้กว่า 620 ล้านดอลลาร์สหรัฐ เป็นภาพยนตร์ที่ทำรายได้สูงสุดเป็นอันดับที่ 3 ในชุด เดอะฟาสต์แอนด์เดอะฟิวเรียส และเป็นภาพยนตร์ที่ทำรายได้สูงสุดเป็นอันดับที่ 7 ในปี ค.ศ. 2011รางวัล รางวัล. เร็ว..แรงทะลุนรก 5 ได้รับรางวัลประจำปี ค.ศ. 2011 ดังนี้- รางวัลเพลงประกอบภาพยนตร์บีเอ็มไอ (BMI Film Music Award)- เพลงประกอบภาพยนตร์ (ไบรอัน ไทเลอร์) - รางวัลโกลเดนเทรลเลอร์ (Golden Trailer Awards)- ตัวอย่างภาพยนตร์ทางโทรทัศน์ยอดเยี่ยม ("Super Bowl" – Universal Pictures, AV Squad) - รางวัลทีนชอยส์ (Teen Choice Awards)- ภาพยนตร์แอ็คชันยอดเยี่ยม</doc>
