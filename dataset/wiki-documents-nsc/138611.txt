<doc id="138611" url="https://th.wikipedia.org/wiki?curid=138611" title="ดัชเชสไอลีคาแห่งโอลเดินบูร์ก">ดัชเชสไอลีคาแห่งโอลเดินบูร์ก ดัชเชสไอลีคาแห่งโอลเดินบูร์ก ชื่อเต็มในภาษาเยอรมันว่า Eilika Helene Jutta Clementine Herzogin von Habsburg-Lothringen สกุลเดิม von Oldenburg เป็นภริยาของเกออร์ก ฟอน ฮับส์บูร์ก ประสูติเมื่อวันที่ 22 สิงหาคม พ.ศ. 2515 ณ เมืองแบด เซเกเบิร์ก โอลเดินบูร์ก ประเทศเยอรมนี เป็นธิดาคนโตในดยุกโยฮันน์แห่งโอลเดินบูร์กและเคาน์เตสอิลคาแห่งออร์เทนบูร์ก หลังจากสำเร็จการศึกษาระดับมัธยมเมื่อปีพ.ศ. 2535 ได้ศึกษาต่อระดับปริญญาในสาขาประชาสัมพันธ์และเลขานุการในต่างประเทศ หลังจากนั้น พระองค์ทำงานในบริษัทคอมพิวเตอร์ในเมืองมิวนิก ประเทศเยอรมนี อีก 3 ปีต่อมา ก็พบและรู้จักกับเกออร์ก ฟอน ฮับส์บูร์ก ดัชเชสไอลีคาและเกออร์กเข้าพิธีหมั้นเมื่อเดือนกุมภาพันธ์ พ.ศ. 2540 ณ เมืองออล์โธสไตน์ ประเทศเยอรมนี จากนั้นเดินทางไปประเทศฮังการี ซึ่งในขณะนั้นเกออร์กเป็นทูตของสหภาพยุโรป ทั้งสองเข้าพิธีสมรสเมื่อวันที่ 18 ตุลาคม พ.ศ. 2540 ที่มหาวิหารนักบุญสเทเฟน กรุงบูดาเปสต์ ประเทศฮังการี โดยอาร์ชบิชอปอิสท์แวน เซเรเจลี ทั้ง ๆ ที่เป็นนับถือนิกายโปรเตสแตนต์ และเกออร์กเป็นนับถือนิกายคาทอลิก ทั้งสองมีธิดา 2 คนและบุตร 1 คน ดังนี้- โซเฟีย ฮับส์บูร์ก-โลทริงเงิน เกิดเมื่อวันที่ 12 มกราคม พ.ศ. 2544 - อิลดีโก ฮับส์บูร์ก-โลทริงเงิน เกิดเมื่อวันที่ 6 มิถุนายน พ.ศ. 2545 - คารอลี-คอนสตันติน ฮับส์บูร์ก-โลทริงเงิน เกิดเมื่อวันที่ 20 กรกฎาคม พ.ศ. 2547</doc>
