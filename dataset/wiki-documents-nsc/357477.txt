<doc id="357477" url="https://th.wikipedia.org/wiki?curid=357477" title="เขตการปกครองของประเทศลาว">เขตการปกครองของประเทศลาว เขตการปกครองของประเทศลาว ระดับบนสุดแบ่งเป็น 17 แขวง และ 1 นครหลวง (ได้แก่ นครหลวงเวียงจันทน์) แขวงแต่ละแขวงจะแบ่งเป็นเมือง ซึ่งจะมีหนึ่งเมืองเป็นเมืองหลวงของแขวงเรียกว่า เมืองเอก แต่เดิมนั้นประเทศลาวเคยมีตาแสงซึ่งมีฐานะเทียบเท่ากับตำบลในประเทศไทย ต่อมาได้ถูกยกเลิกไปภูมิภาค ภูมิภาค. ประเทศลาวสามารถแบ่งออกเป็น 3 ภูมิภาค คือ ลาวเหนือ (ตั้งแต่พงสาลีถึงไชยบุรี หลวงพระบางและเชียงขวาง), ลาวกลาง (เวียงจันทน์และบอลิคำไซ) และลาวใต้ (ตั้งแต่คำม่วนจนถึงจำปาศักดิ์)นครหลวงและแขวง นครหลวงและแขวง. นครหลวง () เป็นเขตปกครองพิเศษ แยกออกมาจากแขวงเวียงจันทน์ในปี พ.ศ. 2532 เดิมชื่อ "กำแพงนครเวียงจันทน์" () ก่อนจะเปลี่ยนมาใช้ชื่อ นครหลวงเวียงจันทน์ แขวง () เป็นเขตการปกครองระดับบนสุดของประเทศลาว เทียบเท่ากับระดับจังหวัดของประเทศไทย ปัจจุบันประเทศลาวมีแขวงทั้งหมด 17 แขวง ในวันที่ 27 กุมภาพันธ์ พ.ศ. 2549 ได้มีการยุบเขตพิเศษไชยสมบูรณ์อย่างเป็นทางการตามดำรัสนายกรัฐมนตรี (คำสั่งนายกรัฐมนตรี) เลขที่ 10/ນຍ. ลงวันที่ 13 มกราคม พ.ศ. 2549 โดยเมืองท่าโทมถูกรวมกับแขวงเชียงขวาง และเมืองไชยสมบูรณ์ถูกรวมกับแขวงเวียงจันทน์ ต่อมาในวันที่ 31 ธันวาคม พ.ศ. 2556 ทางการลาวได้จัดตั้งแขวงใหม่ในบริเวณที่เคยเป็นเขตพิเศษไชยสมบูรณ์เดิมกับ 2 หมู่บ้านจากเมืองวังเวียงในแขวงเวียงจันทน์ โดยใช้ชื่อว่า "แขวงไชยสมบูรณ์" แบ่งเขตปกครองย่อยออกเป็น 5 เมือง ได้แก่ เมืองอะนุวง (เดิมชื่อเมืองไชยสมบูรณ์) เมืองห่ม เมืองท่าทูม เมืองล่องสาน และเมืองล่องแจ้งเมืองและบ้าน เมืองและบ้าน. เมือง () เป็นเขตการปกครองระดับที่สองของประเทศลาวรองจากแขวง ซึ่งเทียบเท่าระดับอำเภอของประเทศไทย เช่น เมืองยมราช แขวงคำม่วน ก็จะหมายถึงอำเภอยมราช จังหวัดคำม่วน เมื่อเทียบกับเขตการปกครองแบบไทย และแต่ละเมืองของลาวก็จะแบ่งเป็น บ้าน ()</doc>
