<doc id="142627" url="https://th.wikipedia.org/wiki?curid=142627" title="เกาะเตียร์ราเดลฟวยโก">เกาะเตียร์ราเดลฟวยโก เตียร์ราเดลฟวยโก () หรือชื่อเต็มคือ อิสลากรันเดเดเตียร์ราเดลฟวยโก () เป็นเกาะแห่งหนึ่งตั้งอยู่ใกล้กับด้านปลาย (ทางทิศใต้) ของภาคพื้นทวีปอเมริกาใต้ ทั้งสองถูกแบ่งออกจากกันด้วยช่องแคบมาเจลลัน โดยซีกตะวันตกของเกาะเป็นของประเทศชิลี ส่วนซีกตะวันออกเป็นของประเทศอาร์เจนตินา เกาะนี้เป็นเกาะที่ใหญ่ที่สุดในกลุ่มเกาะที่มีชื่อเดียวกันว่า "เตียร์ราเดลฟวยโก" เกาะเตียร์ราเดลฟวยโกมีเนื้อที่ 47,992 ตารางกิโลเมตร จึงเป็นเกาะที่ใหญ่ที่สุดเป็นอันดับที่ 29 ของโลก เมืองหลักสองแห่งได้แก่ อูซัวยา (Ushuaia) และรีโอกรันเด (Río Grande) ซึ่งอยู่ในอาร์เจนตินาทั้งสองเมือง ในขณะที่จุดสูงสุดของเกาะคือยอดเขาดาร์วิน (Monte Darwin) อยู่ในชิลี เมืองอื่น ๆ ได้แก่ โตลูอิน (Tolhuin) และปอร์เบนีร์ (Porvenir) ในอาร์เจนตินาและชิลีตามลำดับ นอกจากนี้ ส่วนเหนือของเกาะยังมีตะกอนน้ำมันสะสมอยู่ ซึ่งหมู่บ้านเซร์โรซอมเบรโร (Cerro Sombrero) ในชิลีเป็นศูนย์กลางการสกัดน้ำมันหลักบนเกาะ</doc>
