<doc id="723539" url="https://th.wikipedia.org/wiki?curid=723539" title="คาลิฟา ซีเซ">คาลิฟา ซีเซ คาลิฟา ซีเซ ( ; เกิดวันที่ 9 มกราคม ค.ศ. 1984 ที่เดรอ ,จังหวัดเออเรลัวร์ ประเทศฝรั่งเศส) เป็นนักฟุตบอลตำแหน่งกองกลางตัวรับ ชาวมาลี โดยคาลิฟา ซีเซ เคยเป็นนักฟุตบอลระดับเยาวชน ของสโมสรฟุตบอลตูลูส ในประเทศฝรั่งเศส และเริ่มต้นเล่นฟุตบอลระดับอาชีพที่ประเทศโปรตุเกสในระดับปรีไมรา ลีกาซึ่งเป็นลีกสูงสุดกับสโมสรฟุตบอล เอสตูริล ปรายา และสโมสร เบาวิสต้า จากนั้นเขาย้ายไปเล่นในพรีเมียร์ลีกกับสโมสรเร้ดดิ้ง ก่อนจะย้ายมาเล่นในระดับลีก แชมเปียนชิพกับสโมสรฟุตบอลบริสตอล ซิตี และดาร์บี้ เคาน์ตี้ ในปี ค.ศ. 2014 คาลิฟา ซีเซ ย้ายมาเล่นฟุตบอลในทวีปเอเชียเป็นครั้งแรก ในไทยพรีเมียร์ลีก กับสโมสรฟุตบอลแบงค็อก ยูไนเต็ด ก่อนที่จะย้ายไปเล่นให้กับสโมสรฟุตบอลบางกอกกล๊าส ในช่วงเลกที่ 2 ของฤดูกาล 2016 และเล่นให้กับสโมสรฟุตบอลบีอีซี เทโรศาสนในฤดูกาล 2017 แม้คาลิฟา ซีเซ จะเกิดที่ประเทศฝรั่งเศส และได้รับสัญชาติฝรั่งเศสเป็นสัญชาติที่สอง แต่เขาก็เลือกเล่นให้กับทีมชาติมาลีซึ่งเป็นประเทศของบิดา โดยซีเซนับถือศาสนาอิสลาม ชื่อคาลิฟา ของเขานั้นมาจากภาษาอาหรับว่า เคาะลีฟะฮ์ (อาหรับ:خَليفة‎)การเล่นฟุตบอลระดับสโมสรปรีไมรา ลีกา การเล่นฟุตบอลระดับสโมสร. ปรีไมรา ลีกา. ซีเซ เกิดที่เมืองเดรอ จังหวัดเออเรลัวร์, แคว้นซ็องทร์, ประเทศฝรั่งเศส เริ่มต้นอาชีพนักฟุตบอลด้วยการเป็นนักฟุตบอลระดับเยาวชนของสโมสรตูลูส และเซ็นสัญญาเป็นนักฟุตบอลอาชีพที่ประเทศโปรตุเกส เมื่อปี 2004 กับสโมสรเอสตูริล ปรายา ซึ่งเป็นสโมสรในระดับปรีไมราลีกา โดยลงเล่นเป็นกองกลางตัวรับ และถูกส่งลงสนามเป็นครั้งแรกเมื่อวันที่ 30 มกราคม ปี 2005 ในการแข่งขันปรีไมรา ลีกา นัดที่เปิดบ้านเสมอกับสโมสรอูเนียว ไลเรีย 1–1 ที่สนามอังตูนีอู โกอิมบรา ดา มอตา โดยซีเซ ลงสนามในลีกให้สโมสรแรกของเขาไปเพียงแค่ 6 นัด และสโมสรของเขามีผลงานที่ย่ำแย่จนต้องตกชั้นเมื่อจบฤดูกาล 2004–2005 ฤดูกาล 2005–2006 คาลิฟา ซีเซ เปิดตัวในฐานะผู้เล่นหมายเลข 4 ของสโมสร เบาวิชตา ซึ่งเป็นหนึ่งในสองสโมสรยักษ์ใหญ่ของเมืองโปร์ตู โดยเขาลงเล่นภายใต้การคุมทีมของการ์ลูส ลูอีซ บริโต และลงเล่นเป็นนัดแรกเมื่อวันที่ 20 สิงหาคม ปี 2005 ในนัดที่เสมอกับวิตอเรีย เซตูบัล 0–0 ที่สนามดู เบสซา โดยสโมสรจบฤดูกาลด้วยอันดับ 6 ในลีก ฤดูกาล 2006–2007 สโมสรเปลี่ยนผู้จัดการทีมเป็นไคเม ปาเชโก โดยซีเซ กลายเป็นกองกลางคนสำคัญของสโมสร และลงเล่นเต็มเวลา 90 นาทีเกือบทุกนัดสโมสรจบฤดูกาลด้วยอันดับ 10 ต่อมาเขาได้กลายเป็นที่สนใจจากสโมสรในพรีเมียร์ลีกอังกฤษเร้ดดิ้ง เร้ดดิ้ง. เดือนพฤษภาคม ปี 2007 สตีฟ คอปเปลล์ อดีตกองกลางทีมชาติอังกฤษ ที่เป็นผู้จัดการของสโมสรเร้ดดิ้งในเวลานั้น ได้เซ็นสัญญาคว้าตัวคาลิฟา ซีเซ มาจากสโมสรเบาวิสต้า ด้วยค่าตัว 1 ล้านปอนด์ โดยซีเซได้รับเบอร์เสื้อหมายเลข 4 และลงสนามในพรีเมียร์ลีกนัดแรกเมื่อวันที่ 15 สิงหาคม 2007 นัดที่เปิดสนามมาเดสกีสเตเดียม พบกับสโมสรเชลซี ซึ่งการลงสนามนัดแรกของเขาไม่เป็นที่น่าจดจำนัก เมื่อเขาได้รับใบแดงจากการทำฟาวล์จนได้รับใบเหลืองครบสองใบ และถูกไล่ออกจากสนาม ก่อนที่สโมสรจะแพ้คาบ้านไป 1–2 วันที่ 29 ธันวาคม ปี 2007 คาลิฟา ซีเซ ยิงประตูแรกในพรีเมียร์ลีกได้ ในนัดที่บุกไปแพ้สโมสรท็อตแนม ฮอตสเปอร์ที่สนามไวต์ฮาร์ตเลน 6–4 โดยนอกจากจะเป็นประตูแรกที่เขายิงให้กับสโมสรเร้ดดิ้งแล้ว ประตูดังกล่าวยังถือเป็นประตูแรกที่เขาทำได้ในอาชีพนักฟุตบอลอีกด้วย ฤดูกาลนี้ ซีเซ เป็นส่วนสำคัญของสโมสร โดยลงสนามในพรีเมียร์ลีกไป 22 นัด ยิงได้ 1 ประตู และติดทีมชาติมาลีชุดใหญ่เป็นครั้งแรก แต่สโมสรกลับมีผลงานที่ไม่ดีนัก โดยแพ้ในลีกถึง 22 นัด และจบฤดูกาลด้วยอันดับ 18 ต้องตกชั้นไปเล่นในลีก แชมเปียนชิพ ฤดูกาล 2008–2009 คาลิฟา ซีเซ ยังคงเล่นให้กับเรดดิ้ง โดยลงสนามนัดแรกในลีก แชมเปียนชิพ เมื่อวันที่ 10 สิงหาคม ปี 2008 โดยเป็นการออกไปเสมอกับสโมสรน็อตติงแฮม ฟอเรสต์ 0–0 ที่สนามซิตี กราวนด์ และยิงประตูแรกในแชมเปียนชิพได้ในนัดที่บุกไปชนะสโมสรวูลฟ์แฮมป์ตัน วันเดอเรอส์ ถึงสนามโมลินิวซ์ กราวน์ 3–0 เมื่อวันที่ 30 กันยายน โดยในฤดูกาลนี้ คาลิฟา ซีเซ ยิงประตูจากตำแหน่งกองกลางได้ 5 ประตู และพาสโมสรคว้าอันดับ 4 พร้อมกับได้สิทธิ์แข่งขันในรอบเพลย์ออฟ เพื่อเลื่อนชั้นกลับขึ้นไปเล่นในพรีเมียร์ลีก แต่ต้องพบกับความผิดหวังเพราะในรอบเพลย์ออฟ สโมสรของเขาแพ้แก่สโมสรเบิร์นลีย์ ทำให้ต้องเล่นในลีกแชมเปียนชิพต่อไป ก่อนที่สตีฟ ค็อปเปลล์ ผู้จัดการทีมจะตัดสินใจแยกทางกับสโมสรในเวลาต่อมา และเบรนดัน ร็อดเจอส์ได้เข้ามารับตำแหน่งแทน ฤดูกาล 2009–2010 สโมสรเปลี่ยนแปลงผู้จัดการทีมอีกครั้ง โดย ไบรอัน แม็คเดอร์มอตต์ ได้เข้ามาเป็นผู้จัดการทีมคนใหม่ในเดือนธันวาคม ปี 2009 และคาลิฟา ซีเซ ต้องตกเป็นตัวสำรอง โดยเขาลงเล่นในลีกฤดูกาลนี้ไป 19 นัด และยิงได้ 1 ประตู โดยสโมสรจบฤดูกาลด้วยลำดับที่ 9บริสตอล ซิตี บริสตอล ซิตี. เดือนกรกฎาคม ปี 2010 คาลิฟา ซีเซ ย้ายมาร่วมทีมบริสตอล ซิตี ในลีกแชมเปียนชิพ และลงสนามให้สโมสรเป็นครั้งแรกเมื่อวันที่ 28 สิงหาคม ปี 2010 ในนัดที่ออกไปแพ้สโมสรอิปสวิช ทาวน์ 2–0 ที่สนามพอร์ตแมน โร้ด โดยฤดูกาลนี้เขาลงสนามในลีกไป 30 นัด และได้อันดับที่ 15 ในลีก วันที่ 21 มกราคม ปี 2012 เขายิงประตูแรกในลีกให้กับบริสตอล ซิตี ได้ในนัดที่เปิดสนามแอชตัน เกตส์ เอาชนะดอนคาสเตอร์ โรเวอร์ส 2–1 โดยฤดูกาล 2011–2012 เขายิงได้ 2 ประตู และสโมสรจบฤดูกาลด้วยอันดับที่ 20นิว อิงแลนด์ เรฟโวลูชัน นิว อิงแลนด์ เรฟโวลูชัน. ปี 2013 คาลิฟา ซีเซ ย้ายมาเล่นฟุตบอลในเมเจอร์ลีกซอกเกอร์ สหรัฐอเมริกา กับสโมสรนิว อิงแลนด์ เรฟโวลูชัน ภายใต้การคุมทีมของ เจย์ ฮีปส์ อดีตนักเตะทีมชาติสหรัฐอเมริกา โดยลงสนามในเมเจอร์ลีก นัดแรกเมื่อวันที่ 10 มีนาคม ปี 2013 ในนัดที่บุกไปชนะสโมสรชิคาโก ไฟร์ 1–0 ที่สนามโตโยต้า พาร์ค โดยซีเซ ลงสนามในลีกให้สโมสรนิว อิงแลนด์ ทั้งหมด 6 นัด ก่อนจะหมดสัญญากับสโมสรในเวลาต่อมาดาร์บี เคาน์ตี ดาร์บี เคาน์ตี. เดือนตุลาคม ปี 2013 คาลีฟา ซีเซ กลับมาที่อังกฤษเพื่อเข้าทดสอบฝีเท้ากับสโมสรดาร์บี เคาน์ตี ที่มีสตีฟ แม็คคลาเรน เป็นผู้จัดการทีมในขณะนั้น และได้เซ็นสัญญาระยะสั้นกับสโมสร โดยวันที่ 9 พฤศจิกายน ปี 2013 เขาลงสนามให้ดาร์บี้ เคาน์ตี้ เป็นนัดแรกในการแข่งขันลีกแชมเปียนชิพ นัดที่เปิดบ้านเอาชนะสโมสรเชฟฟีลด์ เวนส์เดย์ 3–0 ที่สนามไพรด์ ปาร์ค ก่อนที่เขาจะพลาดโอกาสลงสนามหลายนัดเนื่องจากได้รับบาดเจ็บบริเวณนิ้วเท้า โดยคาลิฟา ซีเซ มีโอกาสลงสนามให้ดาร์บี เคาน์ตี เพียง 3 นัด ก่อนจะหมดสัญญาในเดือนมกราคม ปี 2014แบงค็อก ยูไนเต็ด แบงค็อก ยูไนเต็ด. หลังหมดสัญญากับดาร์บี้ เคาน์ตี ซีเซ ย้ายมาเล่นฟุตบอลในไทยพรีเมียร์ลีก โดยเปิดตัวในฐานะผู้เล่นหมายเลข 21 ของสโมสรแบงค็อก ยูไนเต็ด ในเดือนมีนาคม 2014 คาลิฟา ซีเซ ลงสนามให้แบงค็อก ยูไนเต็ดเป็นนัดแรก เมื่อวันที่ 16 มีนาคม 2014 ในการแข่งขันไทยพรีเมียร์ลีก นัดที่บุกไปชนะสโมสรโอสถสภา เอ็ม–150 ที่สนามราชมังคลากีฬาสถาน 2–1 โดยฤดูกาลแรกในไทยพรีเมียร์ลีก เขาสามารถโชว์ฟอร์มได้อย่างโดดเด่นในตำแหน่งกองกลางตัวรับที่คอยเชื่อมเกมส์ ทำให้สามารถยึดตำแหน่งตัวจริงในทีมเอาไว้ได้ และเป็นผู้เล่นคนสำคัญของทีม วันที่ 8 มิถุนายน 2014 คาลิฟา ซีเซ ทำประตูแรกให้ต้นสังกัดได้จากลูกโหม่ง ในการแข่งขันไทยพรีเมียร์ลีก นัดที่เอาชนะสโมสรชลบุรี เอฟซี 2–0 ที่สนามไทย-ญี่ปุ่น ดินแดง โดยฤดูกาลนี้เขาลงสนามในไทยพรีเมียร์ลีก 31 นัด และยิงในลีกได้ 2 ประตู ปี 2015 ซีเซ ต่อสัญญาฉบับใหม่กับสโมสรแม้จะได้รับความสนใจจากสโมสรอัลวาเซิล ในสหรัฐอาหรับเอมิเรตส์ และสโมสรในลีกตุรกี โดยซีเซยังคงเป็นผู้เล่นตัวหลักและพาสโมสรจบฤดูกาลด้วยอันดับที่ 5 ในช่วงเลกที่ 2 ของฤดูกาล 2016 ซีเซ่ ตัดสินใจย้ายไปเล่นให้กับสโมสรฟุตบอลบางกอกกล๊าสบางกอกกล๊าส บางกอกกล๊าส. คาลิฟา ซีเซ่ ย้ายมาร่วมทีมบางกอกกล๊าส ภายใต้การคุมทีมของสุรชัย จตุรภัทรพงษ์ และลงสนามให้บางกอกกล๊าสเป็นนัดแรกเมื่อวันที่ 25 มิถุนายน 2559 ในนัดที่พบกับซุปเปอร์ พาวเวอร์ สมุทรปราการ และสามารถยิงประตูแรกให้กับบางกอกกล๊าสได้ในการแข่งขันไทยลีก นัดที่ชนะ ราชบุรี มิตรผล 3–0 ที่สนามลีโอ สเตเดียม เมื่อวันที่ 20 กรกฎาคม 2559บีอีซี เทโรศาสน บีอีซี เทโรศาสน. หลังหมดสัญญากับบางกอกกล๊าส คาลิฟา ซีเซ ได้ย้ายมาเล่นให้กับสโมสรฟุตบอลบีอีซี เทโรศาสน ในเดือนกุมภาพันธ์ ค.ศ. 2560 โดยเขาลงสนามนัดแรกให้บีอีซี เทโรศาสน เมื่อวันที่ 11 กุมภาพันธ์ พ.ศ. 2560 ในการแข่งขันไทยลีก นัดที่เอาชนะสโมสรฟุตบอลพัทยา ยูไนเต็ด ที่สนามบุณยะจินดา ในการลงสนามนัดแรกของเขาให้กับบีอีซี เทโรศาสน นั้น แม้สโมสรจะเอาชนะไปได้ 2–0 แต่เขาถูกส่งลงมาเป็นตัวสำรองและได้อยู่ในสนามเพียงแค่ 15 นาที ก่อนจะถูกกรรมการให้ใบแดงไล่ออกจากสนาม อย่างไรก็ตามนี่ไม่ใช่ครั้งแรกที่เขาได้รับใบแดงในการแข่งขันนัดประเดิมสนามกับสโมสรใหม่ของตัวเอง โดยในปี ค.ศ. 2007 สมัยที่เขายังเล่นในพรีเมียร์ลีกให้กับเรดดิ้ง เขาเคยได้รับใบแดงในการลงสนามนัดแรกของเขาให้กับสโมสรมาแล้ว ต่อมาซิสเซ่ สามารถทำประตูแรกให้กับบีอีซี เทโรศาสน ได้เมื่อวันที่ 28 มิถุนายน ในนัดที่ชนะ ซุปเปอร์ พาวเวอร์ สมุทรปราการ 3–1 ที่สนามบุณยะจินดาการเล่นในระดับทีมชาติ การเล่นในระดับทีมชาติ. ซีเซ ลงเล่นให้กับทีมชาติมาลีชุดใหญ่เป็นครั้งแรกเมื่อวันที่ 20 มีนาคม 2008 ในฟุตบอลโลก 2010รอบคัดเลือก นัดที่พบกับทีมชาติซูดานสถิติการลงเล่นระดับสโมสรสถิติการลงเล่นระดับสโมสร. - สถิติระดับสโมสร ณ วันที่ 8 พฤศจิกายน 2017</doc>
