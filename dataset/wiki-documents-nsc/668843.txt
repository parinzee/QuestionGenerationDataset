<doc id="668843" url="https://th.wikipedia.org/wiki?curid=668843" title="รันอะเวย์ (เพลงลิงคินพาร์ก)">รันอะเวย์ (เพลงลิงคินพาร์ก) "รันอะเวย์" () เป็นเพลงของวงดนตรีร็อกชาวอเมริกัน ลิงคินพาร์ก เป็นเพลงลำดับที่ 6 จากสตูดิโออัลบั้มเปิดตัวของวง ไฮบริดทีโอรี เพลงนี้ได้นำไปรีมิกซ์แล้วรวมอยู่ในอัลบั้มรีมิกซ์ชุดแรก รีแอนิเมชัน โดยตั้งชื่อเพลงในฉบับรีมิกซ์ใหม่เป็น "Rnw@y" เพลงนี้ประพันธ์โดยลิงคินพาร์ก และมาร์ก เวกฟีลด์ เดโมของเพลงนี้ในปี พ.ศ. 2541 มีชื่อว่า "สติกแอนด์มูฟ" (Stick and Move) โดยรวมอยู่ในอัลบั้ม ซึ่งเดิมเคยออกในเทปตัวอย่างของวงในสมัยที่ใช้ชื่อวงว่า ซีโร ในปี พ.ศ. 2539 โดยใช้ชื่อว่า "สติกเอ็นมูฟ" (Stick N Move)เนื้อหาของเพลง เนื้อหาของเพลง. "รันอะเวย์" ในภาษาอังกฤษ หมายถึง วิ่งหนีออกไป โดยเพลงนี้อธิบายบุคคลที่รู้สึกทนทรมานเมื่ออยู่ในสังคม และตัดสินใจที่จะ "วิ่งหนีออกไป" เพลงนี้เป็นหนึ่งในไม่กี่เพลงในอัลบั้ม ไฮบริดทีโอรี ที่มีส่วนของการแร็ปของ ไมค์ ชิโนะดะ เพียงเล็กน้อย เหมือนกับเพลง "ครอว์ลิง"อันดับในชาร์ต อันดับในชาร์ต. "รันอะเวย์" ติดชาร์ตในสหรัฐอเมริกา ในช่วงที่อัลบั้ม ไฮบริดทีโอรี กำลังได้รับความนิยมเป็นอย่างมาก</doc>
