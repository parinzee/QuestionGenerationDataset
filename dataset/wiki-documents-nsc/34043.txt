<doc id="34043" url="https://th.wikipedia.org/wiki?curid=34043" title="อันดับมหาวิทยาลัยในสหรัฐอเมริกา">อันดับมหาวิทยาลัยในสหรัฐอเมริกา อันดับมหาวิทยาลัยในสหรัฐอเมริกา ได้มีการจัดโดยนิตยสารต่างๆ ภายในประเทศ เพื่อเป็นตัวแสดงให้เห็นถึง ประสิทธิภาพของมหาวิทยาลัยในขณะนั้น และรวมถึงเป็นข้อมูลสำหรับนักเรียนหรือนักศึกษาที่ต้องการศึกษาต่อช่วยในการตัดสินใจ ประเทศสหรัฐอเมริกาเป็นประเทศแรกที่มีการจัดอันดับมหาวิทยาลัยกันอย่างจริงจัง และ อันดับมหาวิทยาลัยที่จัดนั้น ก็ส่งผลต่อการตัดสินใจเลือกเรียนต่อของนักศึกษา อัตราการสมัคร (admission rate) อัตราการเข้าเรียนจริง ๆ ของผู้ที่ได้รับการตอบรับแล้ว (yield rate) และการวางแผนพัฒนาของมหาวิทยาลัยต่างๆ สำหรับการจัดอันดับมหาวิทยาลัยที่มีชื่อเสียงที่สุดของสหรัฐอเมริกา คือ การจัดอันดับโดยนิตยสาร ยูเอสนิวส์แอนด์เวิลด์รีพอร์ต (US News and World Report) ซึ่งได้เริ่มการจัดอันดับ มหาวิทยาลัยในระดับปริญญาตรี (College) ในปี 2526 เป็นต้นมา โดยในชั้นแรก เป็นแค่คอลัมน์หนึ่งของนิตยสารเท่านั้น และ การจัดอันดับมหาวิทยาลัย ไม่ได้รับความสนใจมากนักต่อนักการศึกษา และมหาวิทยาลัยต่าง ๆ แต่ต่อมาด้วยความนิยมที่มีมากขึ้น ทำให้ นิตยสาร USNews ได้รับความนิยมจากนักเรียนในการตัดสินใจเลือกมหาวิทยาลัย แม้จะมีข้อผิดพลาด และได้รับการวิจารณ์จากนักการศึกษาอยู่เสมอ ๆ ในยุคแรก ๆ ภายหลังนิตยสารได้ใช้ผู้เชี่ยวชาญในด้านสถิติมาเป็นบรรณาธิการในด้านการจัดอันดับโดยเฉพาะ ต่อมาได้มีนิตยสารอื่น ๆ ทำการจัดทำการจัดอันดับมหาวิทยาลัยของสหรัฐ ฯ ออกมามากขึ้น เช่น สำหรับคณะบริหารธุรกิจ มีนิตยสาร เช่น นิตยสารบิซิเนสวีก(BusinessWeek), นิตยสารฟอรบส์ (Forbes) ซึ่งได้รับความนิยม ในสาขาปรัชญา ก็มี Gourmet Report แต่อย่างไรก็ได้ การจัดลำดับของมหาวิทยาลัยต่าง ๆ นั้น มีความแตกต่างกันตามแต่อคติและการให้น้ำหนักของปัจจัยที่ใช้วัดคะแนน ตัวอย่างของความแตกต่าง อาทิ ในปี พ.ศ. 2548 (2005) ได้มีการจัดอันดับแตกต่างกันอย่างมาก โดยทางนิตยสารยูเอสนิวส์แอนด์เวิลด์รีพอร์ตจัดให้เอ็มบีเอที่มหาวิทยาลัยดาร์ตมัธอยู่อันดับที่ 9 ขณะที่ นิตยสารฟอรบส์ จัดให้อยู่อันดับที่ 1 แต่กลับไม่ติดอันดับในนิตยสารบิซิเนสวีก ภายหลังได้มีการพยายามจัดอันดับมหาวิทยาลัยโดยใช้ปัจจัยอื่น ๆ ที่น่าเชื่อถือมากขึ้น โดยนักวิชาการ หรือนักเศรษฐศาสตร์การศึกษา ต่าง ๆ อาทิ การวัดโดยวิธี โดยใช้วิธีดูจากการอันดับเลือกของเรียนมัธยม (Revealed Preference Ranking) หรือการวัดจากคุณภาพของอาจารย์ โดยดูจากงานวิจัยที่ได้รับการอ้างอิง (citation) หรือ การมีงานตีพิมพ์ในระบบออนไลน์อันดับมหาวิทยาลัยในภาพรวมเปอร์เซนต์การรับนักศึกษามหาวิทยาลัยประจำปี 2557 (College Acceptance Rates 2014) อันดับมหาวิทยาลัยในภาพรวม. เปอร์เซนต์การรับนักศึกษามหาวิทยาลัยประจำปี 2557 (College Acceptance Rates 2014). 10 อันดับมหาวิทยาลัยที่เข้ายากที่สุดในสหรัฐอเมริกาประจำปี 2557 มีดังต่อไปนี้1. มหาวิทยาลัยสแตนฟอร์ด เปอร์เซนต์การรับ 5.07% 2. มหาวิทยาลัยฮาร์วาร์ด เปอร์เซนต์การรับ 5.9% 3. มหาวิทยาลัยเยล เปอร์เซนต์การรับ 6.26% 4. มหาวิทยาลัยโคลัมเบีย เปอร์เซนต์การรับ 6.94% 5. มหาวิทยาลัยพรินซ์ตัน เปอร์เซนต์การรับ 7.28% 6. สถาบันเทคโนโลยีแมสซาชูเซตส์ (MIT) เปอร์เซนต์การรับ 7.7% 7. มหาวิทยาลัยบราวน์ เปอร์เซนต์การรับ 8.6% 8. มหาวิทยาลัยเพนซิลเวเนีย เปอร์เซนต์การรับ 9.9% 9. มหาวิทยาลัยดุ๊ก เปอร์เซนต์การรับ 10.7% 10. วิทยาลัยดาร์ตมัธ เปอร์เซนต์การรับ 11.5%ยูเอสนิวส์แอนด์เวิลด์รีพอร์ต ยูเอสนิวส์แอนด์เวิลด์รีพอร์ต. ยูเอสนิวส์แอนด์เวิลด์รีพอร์ต เป็นนิตยสารที่มีการจัดอันดับมหาวิทยาลัยในหลากหลายด้าน ซึ่งรวมถึง วิศวกรรมศาสตร์ แพทยศาสตร์ บริหารธุรกิจ นิติศาสตร์ ศึกษาศาสตร์ วิทยาศาสตร์ มนุษย์ศาสตร์ สังคมศาสตร์ ศิลปกรรมศาสตร์ โดยมีการจัดอันดับตั้งแต่ปี พ.ศ. 2526 (ค.ศ. 1983) อย่างไรก็ตาม ได้มีข้อโต้เถียงมากจากมหาวิทยาลัยที่ได้อันดับต่ำ โดยบางมหาวิทยาลัยเช่น วิทยาลัยรีด ในรัฐออริกอนได้ปฏิเสธการให้ข้อมูลแก่ทางนิตยสาร อย่างไรก็ตามการจัดอันดับนี่เป็นที่ยอมรับมากอันหนึ่งของสหรัฐอเมริกา โดย 10 อันดับแรก (พ.ศ. 2557) มีดังนี้1. มหาวิทยาลัยพรินซ์ตัน 2. มหาวิทยาลัยฮาร์วาร์ด 3. มหาวิทยาลัยเยล 4. มหาวิทยาลัยโคลัมเบีย 5. มหาวิทยาลัยสแตนฟอร์ด 6. มหาวิทยาลัยชิคาโก 7. มหาวิทยาลัยดุ๊ก 8. สถาบันเทคโนโลยีแมสซาชูเซตส์ (MIT) 9. มหาวิทยาลัยเพนซิลเวเนีย 10. สถาบันเทคโนโลยีแคลิฟอร์เนีย (Caltech) 11. วิทยาลัยดาร์ตมัธดิอะเมริกัน ยูนิเวอร์ซิตี้ แอดมิดชั่นส์ โปรแกรม ดิอะเมริกัน ยูนิเวอร์ซิตี้ แอดมิดชั่นส์ โปรแกรม. ดิอะเมริกัน ยูนิเวอร์ซิตี้ แอดมิดชั่นส์ โปรแกรม  เป็นหน่วยงานที่ให้คำปรึกษาด้านการศึกษาต่อที่ใหญ่ที่สุดในสหรัฐอเมริกา ได้จัดอันดับทั่วสหรัฐอเมริกา โดย 20 อันดับแรกของมหาวิทยาลัยในปี พ.ศ. 2548 มีดังนี้1. มหาวิทยาลัยโคลัมเบีย 2. มหาวิทยาลัยสแตนฟอร์ด 3. มหาวิทยาลัยนิวยอร์ก 4. มหาวิทยาลัยคอร์เนลล์ 5. มหาวิทยาลัยเพนซิลเวเนีย 6. สถาบันเทคโนโลยีแมสซาชูเซตส์ 7. มหาวิทยาลัยพรินซ์ตัน 8. มหาวิทยาลัยฮาร์วาร์ด 9. มหาวิทยาลัยเทคโนโลยีแห่งแคลิฟอร์เนีย 10. มหาวิทยาลัยเพนซิลเวเนียสเตต 11. มหาวิทยาลัยเยล 12. มหาวิทยาลัยดุ๊ก 13. วิทยาลัยดาร์ตมัธ 14. มหาวิทยาลัยไมอามี 15. มหาวิทยาลัยจอร์จทาว 16. มหาวิทยาลัยชิคาโก 17. มหาวิทยาลัยเวคฟอเรสต์ 18. มหาวิทยาลัยเปปเปอร์ดีน 19. มหาวิทยาลัยบอสตัน 20. มหาวิทยาลัยแวนเดอบิลท์ นอกจากนั้นหน่วยงานดังกล่าวยังจัดอันดับมหาวิทยาลัยตามความเชี่ยวชาญในสาขาต่างๆดังนี้ ด้านศิลปศาสตร์1. วิทยาลัยมิเดิลเบอร์รี่ 2. วิทยาลัยเดวิสสัน 3. วิทยาลัยโรลินส์ ด้านวิทยาศาสตร์1. สถาบันเทคโนโลยีแมสซาชูเซตส์ 2. มหาวิทยาลัยเทคโนโลยีแห่งแคลิฟอร์เนีย ด้านการจัดการธุรกิจบริการ1. มหาวิทยาลัยคอร์เนลล์ 2. มหาวิทยาลัยเนวาดา ลาสเวกัส 3. มหาวิทยาลัยจอห์นสัน แอนด์เวลส์ มหาวิทยาลัยขอรัฐที่มีโปรแกรมบัณฑิตเกียรตินิยมที่ดีที่สุด1. มหาวิทยาลัยเดลาแวร์ 2. มหาวิทยาลัยมิชิแกน-แอน อาเบอร์ 3. มหาวิทยาลัยโอกลาโอมา ด้านการบิน1. วิทยาลัยเอมรี่ ริดเดิล มหาวิทยาลัยที่สวยที่สุด1. มหาวิทยาลัยเปปเปอร์ดีน 2. มหาวิทยาลัยเวก ฟอเรสต์ 3. มหาวิทยาลัยโคโรลาโด โบลเดอร์เอ็มบีเอ เอ็มบีเอ. เอ็มบีเอได้มีการจัดอันดับโดยหลายนิตยสาร ซึ่งรวมถึง ไฟแนนเชียลไทมส์ นิตยสารฟอรบส์ บิซิเนสวีก และยูเอสนิวส์แอนด์เวิลด์รีพอร์ตเอ็มบีเอ โดย เอ็มบีเอ โดย. ไฟแนนเชียลไทมส์ จัดอันดับ เอ็มบีเอ ทั่วโลก โดยมหาวิทยาลัย 10 อันดับแรกในปี พ.ศ. 2557 ได้แก่1. มหาวิทยาลัยฮาร์วาร์ด 2. มหาวิทยาลัยสแตนฟอร์ด 3. มหาวิทยาลัยเพนซิลเวเนีย 4. มหาวิทยาลัยโคลัมเบีย 5. สถาบันเทคโนโลยีแมสซาชูเซตส์ 6. มหาวิทยาลัยชิคาโก 7. มหาวิทยาลัยเยล 8. มหาวิทยาลัยแคลิฟอร์เนีย เบิร์กลีย์ 9. มหาวิทยาลัยนอร์ทเวสเทิร์น 10. มหาวิทยาลัยดุ๊กเอ็มบีเอ โดย นิตยสารฟอรบส์ เอ็มบีเอ โดย นิตยสารฟอรบส์. เงื่อนไขในการจัดอันดับของนิตยสารฟอรบส์ ในปีพ.ศ. 2548 ใช้การสำรวจ จากศิษย์เก่าที่จบการเอ็มบีเอ 25,000 คนทั่วสหรัฐอเมริกา และเปรียบเทียบการคุ้มทุนในการเรียนโดยคำนวณจากเงินเดือนก่อนและหลังเรียน เปรียบเทียบกับค่าเล่าเรียนและเงินเดือนที่ควรจะได้ในช่วงที่เรียน โดยอันดับ ข้อมูล 10 อันดับแรก โดยนิตยสารฟอรบส์ ปี พ.ศ. 25481. วิทยาลัยดาร์ตมัธ 2. มหาวิทยาลัยเพนซิลเวเนีย 3. มหาวิทยาลัยชิคาโก 4. มหาวิทยาลัยโคลัมเบีย 5. มหาวิทยาลัยเยล 6. มหาวิทยาลัยสแตนฟอร์ด 7. มหาวิทยาลัยฮาร์วาร์ด 8. มหาวิทยาลัยเวอร์จิเนีย 9. มหาวิทยาลัยคอร์เนลล์ 10. มหาวิทยาลัยนอร์ทเวสเทิร์นเอ็มบีเอ โดย นิตยสารยูเอสนิวส์แอนด์เวิลด์รีพอร์ต เอ็มบีเอ โดย นิตยสารยูเอสนิวส์แอนด์เวิลด์รีพอร์ต. ข้อมูล 10 อันดับแรก นิตยสารยูเอสนิวส์แอนด์เวิลด์รีพอร์ต ปี พ.ศ. 25491. มหาวิทยาลัยฮาร์วาร์ด 2. มหาวิทยาลัยสแตนฟอร์ด 3. มหาวิทยาลัยเพนซิลเวเนีย 4. สถาบันเทคโนโลยีแมสซาชูเซตส์ 5. มหาวิทยาลัยนอร์ทเวสเทิร์น 6. มหาวิทยาลัยชิคาโก 7. มหาวิทยาลัยโคลัมเบีย 8. มหาวิทยาลัยแคลิฟอร์เนีย เบิร์กลีย์ 9. วิทยาลัยดาร์ตมัธ 10. มหาวิทยาลัยแคลิฟอร์เนีย ลอสแอนเจลิสสถาปัตยกรรมศาสตร์ โดย ดีไซน์อินเทลลิเจนซ์ สถาปัตยกรรมศาสตร์ โดย ดีไซน์อินเทลลิเจนซ์. นิตยสารดีไซน์อินเทลลิเจนซ์ ได้จัดอันดับมหาวิทยาลัยทั้งในระดับปริญญาตรีและปริญญาโท ในสาขาวิชาสถาปัตยกรรมศาสตร์ โดยได้เริ่มมีการจัดอันดับตั้งแต่ ปี พ.ศ. 2543 โดยมีการจัดอันดับในภาพรวมของสถาปัตยกรรมศาสตร์ และในสาขาย่อย ได้แก่มัณฑณศิลป์ และ ภูมิสถาปัตยกรรมศาสตร์ อันดับมหาวิทยาลัยจัดอันดับโดยการสัมภาษณ์เป็นส่วนใหญ่จาก ทางบริษัทสถาปนิกทั่วประเทศและทางคณาจารย์มหาวิทยาลัย โดยเนื้อหาในการจัดอันดับจะเน้นที่ความรู้ที่สามารถนำมาทำงานได้จริงในวิชาชีพ ในปี พ.ศ. 2548 ได้มีการจัดอันดับ 15 มหาวิทยาลัยในระดับปริญญาตรี และ 25 อันดับในระดับปริญญาโทโดย 5 อันดับแรก ได้แก่วิศวกรรมการก่อสร้าง โดย อีเอ็นอาร์ วิศวกรรมการก่อสร้าง โดย อีเอ็นอาร์. นิตยสารอีเอ็นอาร์ (ENR, Engineering News-Record) ในสำนักพิมพ์แม็คกรอว์-ฮิลล์ ได้จัดอันดับมหาวิทยาลัยในสาขา วิศวกรรมศาสตร์ในด้านวิศวกรรมการก่อสร้าง (C-School, construction school) โดยมีการจัดอันดับตามจำนวนคณาจารย์ในคณะ จำนวนนักศึกษาที่เรียน อันดับในปี พ.ศ. 2544 มีดังนี้1. มหาวิทยาลัยโคโลราโดสเตต 2. มหาวิทยาลัยเทกซัสเอแอนด์เอ็ม 3. มหาวิทยาลัยเพอร์ดู 4. มหาวิทยาลัยออร์เบิร์น 5. มหาวิทลัยบริกแฮมยัง 6. มหาวิทยาลัยลุยเซียนาสเตต 7. มหาวิทยาลัยอีสต์แคโรไลนา 8. มหาวิทยาลัยซินซินแนติ 9. มหาวิทยาลัยแคลิฟอร์เนียสเตต 10. มหาวิทยาลัยไอโอวาสเตต 11. มหาวิทยาลัยแคนซัสสเตต 12. มหาวิทยาลัยแอริโซนาสเตต 13. มหาวิทยาลัยอินดีแอนา 14. มหาวิทยาลัยวิสคอนซิน 15. มหาวิทยาลัยฟลอริดา 16. มหาวิทยาลัยเนแบรสกา 17. มหาวิทยาลัยมอนแทนาสเตต 18. มหาวิทยาลัยแคลิฟอร์เนียโพลีเทคนิคสเตต 19. มหาวิทยาลัยฟลอริดาอินเตอร์เนชันแนล 20. มหาวิทยาลัยจอร์เจียเซาเทิร์นอินเทอร์เน็ตไร้สาย โดย อินเทล อินเทอร์เน็ตไร้สาย โดย อินเทล. บริษัทอินเทล ได้จัดอันดับมหาวิทยาลัยในเรื่องของความเข้าถึงเทคโนโลยีอินเทอร์เน็ตไร้สาย ในพื้นที่บริเวณมหาวิทยาลัย และจำนวนนักเรียนต่อจำนวนคอมพิวเตอร์ ซึ่งข้อมูลได้มาจากการสัมภาษณ์นักเรียนมากกว่า 1,000 คน และสัมภาษณ์สื่อมวลชนที่เกี่ยวข้อง รวมถึงบทสัมภาษณ์ที่ตีพิมพ์ในนิตยสารฟอรบส์ โดยเริ่มจัดอันดับตั้งแต่ปี พ.ศ. 2547 โดยในปีล่าสุดได้มีการจัดอันดับมหาวิทยาลัย 50 อันดับ ซึ่ง 5 อันดับแรกได้แก่1. มหาวิทยาลัยบอลล์สเตต รัฐอินดีแอนา 2. มหาวิทยาลัยเวสเทิร์นมิชิแกน รัฐมิชิแกน 3. มหาวิทยาลัยแอครอน รัฐโอไฮโอ 4. วิทยาลัยดาร์ตมัธ รัฐนิวแฮมป์เชียร์ 5. มหาวิทยาลัยคาร์เนกีเมลลอน รัฐเพนซิลเวเนียการสังสรรค์ โดย เพลย์บอย การสังสรรค์ โดย เพลย์บอย. นิตยสารเพลย์บอย ได้จัดอันดับมหาวิทยาลัยที่มีการสังสรรค์มากที่สุด 10 อันดับมหาวิทยาลัย (Top ten party schools) โดยอันดับถูกจัดตามการสัมภาษณ์ และการสำรวจจากเพลย์บอย ในด้านไลฟ์สไตล์ของนักศึกษา จำนวนสถานที่เที่ยวกลางคืน (บาร์ ผับ ดิสโกเทค) ภายในมหาวิทยาลัย รูปร่างสัดส่วนของนักศักษา หรือแม้แต่จำนวนสถานฟิตเนสในมหาวิทยาลัย โดยรวมถึงการสัมภาษณ์จากนักศึกษาและอาจารย์ อันดับมหาวิทยาลัย 10 อันดับใน ปี พ.ศ. 2549 ได้แก่1. มหาวิทยาลัยวิสคอนซิน 2. มหาวิทยาลัยแคลิฟอร์เนีย ซานตาบาร์บารา 3. มหาวิทยาลัยแอริโซนาสเตต 4. มหาวิทยาลัยอินดีแอนา 5. มหาวิทยาลัยซานดิเอโกสเตต 6. มหาวิทยาลัยฟลอริดาสเตต 7. มหาวิทยาลัยโอไฮโอ 8. มหาวิทยาลัยจอร์เจีย 9. มหาวิทยาลัยเทนเนสซี 10. มหาวิทยาลัยแม็คกิลล์</doc>
