<doc id="357720" url="https://th.wikipedia.org/wiki?curid=357720" title="นกกระเรียนเหนียงคอยาว">นกกระเรียนเหนียงคอยาว นกกระเรียนเหนียงคอยาว () เป็นนกขนาดใหญ่ในวงศ์นกกระเรียน พบในทวีปแอฟริกา ทางใต้ของทะเลทรายสะฮารา เป็นสปีชีส์เดียวในสกุล นกกระเรียนชนิดนี้สูงถึง 175 ซม. เป็นนกกระเรียนที่สูงที่สุดในทวีปแอฟริกาและสูงเป็นอันดับสองในวงศ์นกกระเรียน เป็นรองเพียงนกกระเรียนไทยเท่านั้น วงปีกกว้าง 230-260 ซม. ยาว 120 ซม. หนัก 6.4-7.9 กก.ในเพศเมีย 7.5-9 กก.ในเพศผู้ หลังและปีกมีสีเทาขี้เถ้า ขนบางส่วนบนศีรษะเหนือดวงตาและบริเวณกระหม่อมมีสีเทาอมน้ำเงิน ส่วนที่เหลือเป็นสีขาว มีเหนียงคอห้อยลงมาจากลำคอส่วนบน อกและหางสีดำ อกส่วนบนและลำคอจรดบริเวณหน้าสีขาว ผิวบริเวณตาแผ่ออกรอบจะงอยปากและปลายเหนียงคอ มีสีแดง เป็นหนังเปลือย และปกคลุมด้วยปุ่มเล็กๆคล้ายหูด นกกระเรียนเหนียงคอยาวมีปากยาว ขา และเท้าสีดำ ลักษณะต่างเพศสังเกตเห็นได้ยาก แม้ว่าเพศผู้จะมีขนาดใหญ่กว่าเล็กน้อย นกวัยอ่อนมีขนสีน้ำตาลอ่อนปกคลุม ไม่มีหนังเปลือยบริเวณหน้า และเหนียงคอสังเกตเห็นได้ไม่ชัดเจน</doc>
