<doc id="92902" url="https://th.wikipedia.org/wiki?curid=92902" title="ดาย อนัทเธอร์ เดย์ 007 พยัคฆ์ร้ายท้ามรณะ">ดาย อนัทเธอร์ เดย์ 007 พยัคฆ์ร้ายท้ามรณะ ดาย อนัทเธอร์ เดย์ 007 พยัคฆ์ร้ายท้ามรณะ () เป็นภาพยนตร์เรื่องที่ 20 ในภาพยนตร์ชุดเจมส์ บอนด์ ซีรีส์ ที่ค่ายภาพยนตร์อีโอเอ็นโปรดัคชั่น (EON Productions) จัดทำขึ้น เป็นครั้งที่ 4 และครั้งสุดท้ายที่เพียร์ซ บรอสแนน แสดงเป็น เจมส์ บอนด์ เป็นครั้งที่ 4 และครั้งสุดท้ายของ ซาแมนธา บอนด์ ในบท มันนี่เพ็นนี ให้กับค่ายภาพยนตร์อีโอเอ็นนี้ ภาพยนตร์เรื่องนี้ออกฉายใน พ.ศ. 2545 กำกับโดย ลี ทามาโฮรี เขียนบทโดย เนล เพอร์วิสและโรเบิร์ต เวด ภาพยนตร์เรื่องนี้ใช้ทุนรวม 142 ล้านดอลลาร์สหรัฐ เทียบเท่าเงิน 170,178,988 ดอลลาร์สหรัฐในพ.ศ. 2551 และกวาดรายได้รวม 456 ล้านดอลลาร์สหรัฐ เทียบเท่าเงิน 546,490,272 ดอลลาร์สหรัฐในพ.ศ. 2551 เป็นภาพยนตร์เจมส์ บอนด์ ที่ขายดีเป็นอันดับที่ 10 จากภาพยนตร์เจมส์ บอนด์ อย่างเป็นทางการ 22 เรื่อง และเป็นเรื่องสุดท้ายที่เป็นไปตามลำดับเวลาของชุด ก่อนที่จะเริ่มต้นใหม่ใน พยัคฆ์ร้ายเดิมพันระห่ำโลกเรื่องย่อ เรื่องย่อ. เจมส์ บอนด์ สายลับ MI6 ลอบเข้าไปในฐานทัพของเกาหลีเหนือและพบว่าพันเอกทัน ซุน มูนค้าอาวุธเถื่อน บอนด์ถูกซาโอ มือขวาของพันเอกมูนจับได้ จึงหลบหนีโดยใช้เรือโฮเวอร์คราฟต์ การไล่ล่าจบลงเมื่อเรือโฮเวอร์คราฟต์ของพันเอกมูนตกน้ำตกไป ส่วนบอนด์รอดชีวิต แต่ถูกฝ่ายเกาหลีเหนือจับตัว หลังถูกคุมขังและถูกทรมานกว่า 14 เดือน บอนด์ได้รับการปล่อยตัวเพื่อแลกกับตัวซาโอ บอนด์ถูกนำตัวไปพบ M หัวหน้าหน่วย MI6 M บอกบอนด์ว่าเขาถูกพักงานเพราะต้องสงสัยว่าเปิดเผยความลับระหว่างถูกคุมขัง ด้านบอนด์บอกว่าตนถูกหักหลังโดยสายลับสองหน้าในองค์กรและตั้งใจจะค้นหาความจริง หลังหลบหนีการจับกุมของ MI6 บอนด์สืบรู้มาว่าซาโออยู่ในคิวบา ที่ฮาวานา บอนด์พบกับเจ้าหน้าที่ NSA จิอาซินตา "จิงซ์" จอห์นสัน ทั้งสองไปที่คลินิกบำบัดทางยีน ซึ่งสามารถเปลี่ยน DNA ของคนหนึ่งเป็นอีกคนหนึ่งได้ บอนด์พบซาโอและพยายามจะฆ่าเขา แต่ซาโอหนีไปได้โดยทิ้งจี้เพชรซึ่งชี้ไปถึงบริษัทของมหาเศรษฐี กุสตาฟ เกรฟส์ ที่ชมรมฟันดาบในลอนดอน บอนด์พบกับเกรฟส์และมิแรนดา ฟรอสต์ สายลับ MI6 ที่แฝงตัวทำงานเป็นผู้ช่วยให้เกรฟส์ บอนด์และเกรฟส์ดวลดาบกันก่อนที่เกรฟส์จะเชิญบอนด์ไปร่วมงานเปิดตัวนวัตกรรมของเขาที่ไอซ์แลนด์ หลังจากนั้นไม่นาน M คืนสถานะสายลับ 00 ให้บอนด์ ที่ไอซ์แลนด์ เกรฟส์เปิดตัวดาวเทียม "อิคารัส" ซึ่งสามารถแผ่พลังงานได้เหมือนดวงอาทิตย์ ช่วยในด้านการเกษตร คืนนั้นจิงซ์ลอบเข้าไปในศูนย์บัญชาการของเกรฟส์ แต่ถูกเกรฟส์และซาโอจับตัวได้ บอนด์ไปช่วยจิงซ์และพบว่าพันเอกมูนยังมีชีวิตอยู่ โดยเปลี่ยนรูปลักษณ์และ DNA เป็นอีกคนคือเกรฟส์ บอนด์เผชิญหน้ากับเกรฟส์ และรู้ความจริงว่าสายลับสองหน้าที่หักหลังเขาที่เกาหลีเหนือคือฟรอสต์ บอนด์หนีไปที่รถของตนแล้วขับไปช่วยจิงซ์ที่ถูกจับตัว โดยมีซาโอไล่ตาม บอนด์ฆ่าซาโอโดยยิงโคมไฟน้ำแข็งให้ร่วงไปโดนและช่วยจิงซ์ บอนด์และจิงซ์ตามเกรฟส์และฟรอสต์ไปที่คาบสมุทรเกาหลีและลอบขึ้นเครื่องบินของเกรฟส์ บนเครื่องบิน เกรฟส์เผยตัวตนที่แท้จริงแก่พลเอกมูน พ่อของตนและเปิดเผยว่าเขาจะใช้ดาวเทียมอิคารัสทำลายเขตปลอดทหารเกาหลีเพื่อให้กองทัพเกาหลีเหนือรุกเข้าเกาหลีใต้ได้ พลเอกมูนพยายามขัดขวางแต่ถูกฆ่าตาย บอนด์พยายามจะยิงเกรฟส์ แต่ถูกคนของเกรฟส์ขัดขวางทำให้กระสุนไปถูกหน้าต่างเครื่องบินแตก ทำให้เครื่องสูญเสียความดันและดิ่งลงพื้นโลก บอนด์สู้กับเกรฟส์ ส่วนจิงซ์สู้กับฟรอสต์ ฟรอสต์ถูกจิงซ์แทงด้วยดาบ ส่วนเกรฟส์พยายามจะหนีออกจากเครื่องด้วยร่มชูชีพ แต่ถูกบอนด์กระตุกร่มและถูกดูดเข้าไปในใบพัดเครื่องบิน ทำให้เขาตายและคำสั่งดาวเทียมอิคารัสหยุดทำงาน บอนด์และจิงซ์ใช้เฮลิคอปเตอร์ในเครื่องหนีออกมาได้อย่างปลอดภัยพร้อมกับเพชรจำนวนหนึ่งนักแสดงเกร็ดเกร็ด. - เป็นตอนเดียวที่ฉากยิงปืนเปิดเรื่องมีกระสุนปืนโผล่มาหาผู้ชม</doc>
