<doc id="242695" url="https://th.wikipedia.org/wiki?curid=242695" title="จูเซปเป ทอร์นาทอเร">จูเซปเป ทอร์นาทอเร จูเซปเป ทอร์นาทอเร () ผู้กำกับภาพยนตร์ นักเขียนบท และผู้อำนวยการสร้างภาพยนตร์ชาวอิตาลี จูเซปเป ทอร์นาทอเร เกิดที่เมืองบาเกอร์เรีย ใกล้เมืองปาแลร์โม ซิซิลี อิตาลี เริ่มสนใจวงการแสดงและการสร้างภาพยนตร์ตั้งแต่อายุ 16 ปี โดยเริ่มจากการเป็นช่างภาพ และสร้างภาพยนตร์สารคดีเรื่องแรก ชื่อ Le minoranze etniche in Sicilia (Ethnical minorities in Sicily) ได้รับรางวัลจากการประกวดในเทศกาลภาพยนตร์ กำกับภาพยนตร์เรื่องยาวเรื่องแรก Il Camorrista ในปี ค.ศ. 1985 ผลงานที่สร้างชื่อให้จูเซปเป ทอร์นาทอเร คือภาพยนตร์เรื่องที่สอง Nuovo Cinema Paradiso (1989) ได้รับรางวัล Special Jury Prize ในงานเทศกาลภาพยนตร์เมืองคานส์ และรางวัลภาพยนตร์ภาษาต่างประเทศยอดเยี่ยม รางวัลออสการ์ จากนั้น ภาพยนตร์ L'Uomo delle stelle (The Star Maker) ได้รับการเสนอชื่อเข้าชิงรางวัลออสการ์ สาขาภาพยนตร์ภาษาต่างประเทศ ประจำปี 1995 ตามด้วย The Legend of 1900 (1998) และ Malèna (2000) ก็ได้รับความนิยม</doc>
