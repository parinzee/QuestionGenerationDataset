<doc id="96343" url="https://th.wikipedia.org/wiki?curid=96343" title="เขื่อนดิน">เขื่อนดิน เขื่อนดิน คือเขื่อนที่ก่อสร้างด้วยการถมดินบดอัดแน่น มีวัสดุหลักเป็นดินประเภททึบน้ำประเภทของเขื่อนดิน ประเภทของเขื่อนดิน. เขื่อนดินมี 2 ประเภท คือ1. เขื่อนดินประเภทเนื้อเดียว (Homogeneous Earth Dam) เป็นเขื่อนซึ่งก่อสร้างด้วยดินเหนียว ซึ่งเป็นดินประเภททึบน้ำ ปิดทับด้านเหนือน้ำด้วยหินทิ้ง หรือหินเรียง เพื่อป้องกันการกัดเซาะจากคลื่น ด้านท้ายน้ำมักจะปลูกหญ้าป้องกันการพังทลายของดิน 2. เขื่อนดินประเภทแบ่งโซน (Zoned-Earth Dam) ตัวเขื่อนจะแบ่งโครงสร้างเขื่อนเป็นโซน โดยแกนกลางของเขื่อนจะเป็นชั้นดินเหนียวทึบน้ำ มีชั้นกรองเป็นวัสดุประเภทกรวดหรือทราย ชั้นถัดจากแกนเขื่อนจะเป็นดินประเภทกึ่งทึบน้ำ และปิดทับด้านเหนือน้ำด้วยหินทิ้ง หรือหินเรียง เพื่อป้องกันการกัดเซาะจากคลื่น เช่นเดียวกับเขื่อนดินประเภทเนื้อเดียวหลักการออกแบบเขื่อน หลักการออกแบบเขื่อน. ในการออกแบบเขื่อนจะต้องพิจารณารายละเอียดดังต่อไปนี้ คือ- เสถียรภาพของตัวเขื่อน - แรงแบกทานของชั้นหินฐานราก - การควบคุมการรั่วซึมของน้ำ - ความสูงเผื่อของสันเขื่อน - การป้องกันและควบคุมการกัดเซาะจากคลื่น - การจัดการวัสดุขั้นตอนในการออกแบบเขื่อน ขั้นตอนในการออกแบบเขื่อน. การออกแบบเขื่อนมีขั้นตอนโดยสังเขป ดังนี้- ศึกษา สังเกตการณ์ รวบรวมข้อมูล เช่นสภาพฐานราก แหล่งวัสดุ น้ำหนักที่กระทำ - เลือกประเภทของเขื่อน - วิเคราะห์การรั่วซึมของน้ำ และออกแบบชั้นกรอง - วิเคราะห์เสถียรภาพของตัวเขื่อน - วิเคราะห์การทรุดตัวและการเคลื่อนตัว - ออกแบบหน้าตัดเขื่อนขั้นสุดท้าย - พิจารณาอุปกรณ์ตรวจวัดพฤติกรรมของเขื่อนเพื่อความปลอดภัย - จัดทำแบบขั้นสุดท้ายและข้อกำหนดทางเทคนิค</doc>
