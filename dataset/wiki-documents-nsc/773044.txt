<doc id="773044" url="https://th.wikipedia.org/wiki?curid=773044" title="จิตรพล ณ ลำปาง">จิตรพล ณ ลำปาง พลโท จิตรพล ณ ลำปาง (15 กันยายน พ.ศ. 2462 - ???) เป็นอดีตสมาชิกสภาผู้แทนราษฎรกรุงเทพมหานคร สังกัดพรรคประชากรไทย 3 สมัย เป็นนักศึกษาวิทยาลัยการทัพบกรุ่นที่ 9 รุ่นเดียวกับพลเอก เทียนชัย ศิริสัมพันธ์ และนาวาอากาศตรี ประสงค์ สุ่นศิริ และมีศักดิ์เป็นหลานของหลวงพ่อเกษม เขมโก รวมทั้งมีบทบาทในการจัดสร้างวัตถุมงคลหลายครั้งประวัติ ประวัติ. พล.ท.จิตรพล เกิดเมื่อวันที่ 15 กันยายน พ.ศ. 2462 เป็นบุตรชายคนแรกของนายบุญเย็น ณ ลำปางกับเจ้าม้วน ณ ลำปาง ธิดาเจ้าหญิงอินท์ประสงค์ ณ ลำปาง พระธิดาในเจ้าหลวงพรหมาภิพงษธาดา สำเร็จการศึกษา วิทยาศาสตรบัณฑิต จาก โรงเรียนเสนาธิการทหารบกการทำงาน การทำงาน. พล.ท.จิตรพล รับราชการในสังกัดกองทัพบก เคยดำรงตำแหน่งผู้บังคับศูนย์รักษาความปลอดภัย กองบัญชาการกองทัพไทยงานการเมือง งานการเมือง. พล.ท.จิตรพล เคยได้รับการแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2520 ภายหลังการปฏิวัติยึดอำนาจจากรัฐบาลนายธานินทร์ กรัยวิเชียร โดยคณะปฏิรูปการปกครองแผ่นดิน ซึ่งนำโดยพลเรือเอก สงัด ชลออยู่ ต่อมาได้ลงสมัครรับเลือกตั้งสมาชิกสภาผู้แทนราษฎรกรุงเทพมหานคร ในนามพรรคประชากรไทย ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 และการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531เครื่องราชอิสริยาภรณ์</doc>
