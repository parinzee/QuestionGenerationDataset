<doc id="41056" url="https://th.wikipedia.org/wiki?curid=41056" title="คณะพยาบาลศาสตร์ มหาวิทยาลัยมหิดล">คณะพยาบาลศาสตร์ มหาวิทยาลัยมหิดล คณะพยาบาลศาสตร์ มหาวิทยาลัยมหิดล เป็นคณะพยาบาลแห่งแรกของไทย กำเนิดมาจาก โรงเรียนแพทย์ผดุงครรภ์และหญิงพยาบาล ในยุคโรงเรียนราชแพทยาลัย นับได้ว่าเป็นคณะพยาบาลที่วางรากฐานด้านการพยาบาลที่ยอดเยี่ยมของไทยประวัติ ประวัติ. คณะพยาบาลศาสตร์ มหาวิทยาลัยมหิดล ได้วิวัฒนาการมาจาก โรงเรียนหญิงแพทย์ผดุงครรภ์ แลการพยาบาลไข้ ได้รับพระราชทานกำเนิดขึ้นในปี พ.ศ. 2439 โดยสมเด็จพระศรีพัชรินทราบรมราชินีนาถ ในพระบาทสมเด็จพระจุลจอมเกล้าเจ้าอยู่หัว นับเป็น "โรงเรียนผดุงครรภ์และหญิงพยาบาลแห่งแรกในประเทศไทย" สมเด็จพระศรีพัชรินทราบรมราชินีนาถ ทรงเห็นว่าวิชาแพทย์ผดุงครรภ์มีความจำเป็นแก่ชีวิตของสตรี เนื่องจากในสมัยนั้นสตรีต้องเสียชีวิตเป็นจำนวนมากจากการคลอดบุตร จึงได้พระราชทานทรัพย์ส่วนพระองค์ตั้งโรงเรียนเพื่ออบรมผดุงครรภ์ขึ้นในบริเวณโรงพยาบาลศิริราชเริ่มเปิดทำการสอน เมื่อวันที่ 12 มกราคม พ.ศ. 2439 โดยใช้ชื่อว่า “ โรงเรียนหญิงแพทย์ผดุงครรภ์แลการพยาบาลไข้ ” สังกัดกรมศึกษาธิการ ซึ่งต่อมาเรียกว่ากระทรวงธรรมการ ขึ้นภายในบริเวณโรงศิริราชพยาบาล ซึ่งนับเป็นโรงเรียนพยาบาลแห่งแรก และเป็นจุดเริ่มของการศึกษาด้านการพยาบาลของประเทศด้วย- พ.ศ. 2469 สมเด็จพระมหิตลาธิเบศร อดุลยเดชวิกรม พระบรมราชชนก ได้ปรับปรุงการเรียนการสอนด้านการพยาบาล โดยให้ผู้เชี่ยวชาญด้านการจัดเรียนการสอนสาขาพยาบาล จาก ประเทศสหรัฐอเมริกา มาปรับปรุงหลักสูตรที่ใช้อยู่ - พ.ศ. 2499 ได้มีการปรับปรุงการเรียนด้านการพยาบาลและการผดุงครรภ์ จนถึงระดับปริญญาบัณฑิต ได้เป็นครั้งแรกของประเทศ โดยได้รับปริญญาวิทยาศาสตรบัณฑิต (สาขาพยาบาล) ต่อมาทรงโปรดเกล้าฯให้ท่านผู้หญิงเปลี่ยน ภาสกรวงศ์ เป็นผู้อำนวยการคนแรก การศึกษาวิชาการพยาบาลจึงได้เริ่มต้นตั้งแต่บัดนั้น ในระยะต่อมาโรงเรียนได้พัฒนามาเป็นลำดับจนเป็น “ โรงเรียนพยาบาลผดุงครรภ์และอนามัย คณะแพทยศาสตรศิริราชพยาบาล มหาวิทยาลัยแพทยศาสตร์ ” ซึ่งต่อมาได้รับพระราชทานนามเป็น “ มหาวิทยาลัยมหิดล ” ในปี พ.ศ. 2512- พ.ศ. 2515 "โรงเรียนพยาบาลผดุงครรภ์และอนามัย" คณะแพทยศาสตร์ศิริราชพยาบาล ได้รับอนุมัติให้ยกวิทยฐานะเป็น “ คณะพยาบาลศาสตร์ ” เมื่อวันที่ 23 มิถุนายน นับเป็นคณะที่ 13 ของ มหาวิทยาลัยมหิดล ตามหนังสือราชกิจจานุเบกษา ฉบับพิเศษ หน้า 18 เล่ม 89 ตอนที่ 103 ราชกิจจานุเบกษา วันที่ 7 กรกฎาคม พ.ศ. 2515 โดยมีนางสงวนสุข ฉันทวงศ์ เป็นคณบดีคนแรก และมีวิวัฒนาการเรื่อยมาตามการเปลี่ยนแปลงของสังคม เศรษฐกิจ การเมือง ความก้าวหน้าทางการศึกษา วิทยาศาสตร์ และเทคโนโลยีตามลำดับจนถึงปัจจุบัน และขยายหลักสูตร จนสามารถจัดการเรียนการสอนในระดับปริญญาโท (พ.ศ. 2520) และปริญญาเอก (พ.ศ. 2532)ได้ภาควิชาและสำนักงานภาควิชา ภาควิชาและสำนักงาน. ภาควิชา. ปัจจุบันคณะพยาบาลศาสตร์ มหาวิทยาลัยมหิดล มีภาควิชาดังต่อไปนี้- ภาควิชาการพยาบาลกุมารเวชศาสตร์ - ภาควิชาการพยาบาลรากฐาน - ภาควิชาสุขภาพจิตและการพยาบาลจิตเวชศาสตร์ - ภาควิชาการพยาบาลศัลยศาสตร์ - ภาควิชาการพยาบาลอายุรศาสตร์ - ภาควิชาการพยาบาลสูติศาสตร์-นรีเวชวิทยา - ภาควิชาการพยาบาลสาธารณสุขศาสตร์สำนักงาน สำนักงาน. ปัจจุบันคณะพยาบาลศาสตร์ มหาวิทยาลัยมหิดล มีสำนักงานดังต่อไปนี้- สำนักงานการศึกษา- งานบริการการศึกษา - งานพัฒนานักศึกษา - งานห้องสมุด - สำนักงานวิจัยและบริการวิชาการ- งานส่งเสริมและพัฒนางานวิจัย - งานบริการวิชาการ - สำนักงานยุทธศาสตร์และการพัฒนา- งานนโยบาย แผน และงบประมาณ - งานพัฒนาคุณภาพ และบริหารความเสี่ยง - งานประชาสัมพันธ์ และพัฒนาภาพลักษณ์องค์กร - สำนักงานคณบดี- งานทรัพยากรบุคคล - งานคลัง และพัสดุ - งานบริหารจัดการ - งานเทคโนโลยีสารสนเทศหลักสูตรหลักสูตร. - ระดับประกาศนียบัตร - หลักสูตรประกาศนียบัตรการพยาบาลเฉพาะทาง (สำหรับนักศึกษานานาชาติ) - หลักสูตรประกาศนียบัตรการพยาบาลเฉพาะทาง แบ่งออกเป็น สาขาการพยาบาลหัวใจและทรวงอก, การบริหารการพยาบาล, การพยาบาลผู้สูงอายุ, การพยาบาลผู้ป่วยมะเร็ง, การพยาบาลผู้ป่วยติดเชื้อเอดส์, การพยาบาลออโธปิดิกส์, การพยาบาลผู้ป่วยเด็กโรคเรื้อรัง และการพยาบาลศัลยกรรมอุบัติเหตุ- ระดับปริญญาตรี - หลักสูตรพยาบาลศาสตรบัณฑิต- ระดับปริญญาโท - หลักสูตรพยาบาลศาสตรมหาบัณฑิต- สาขาการพยาบาลผู้ใหญ่ - สาขาการผดุงครรภ์ขั้นสูง - การพยาบาลเด็ก - การพยาบาลสุขภาพจิตและจิตเวช - สาขาการพยาบาลผู้สูงอายุ - สาขาการพยาบาลเวชปฏิบัติชุมชน- ระดับปริญญาเอก - หลักสูตรพยาบาลศาสตรดุษฎีบัณฑิต (หลักสูตรภาษาไทย) - หลักสูตรปรัชญาดุษฎีบัณฑิต สาขาวิชาการพยาบาล (หลักสูตรนานาชาติ ร่วมกับมหาวิทยาลัยในต่างประเทศ) เป็นโครงการร่วมระหว่าง คณะแพทยศาสตร์โรงพยาบาลรามาธิบดี และ คณะพยาบาลศาสตร์ ร่วมกับคณะพยาบาลศาสตร์ของมหาวิทยาลัยในอเมริกา แคนนาดา ออสเตรเลีย โดยนักศึกษาต้องไปทำวิจัยมหาวิทยาลัยในต่างประเทศที่เลือกเป็นเวลาอย่างน้อย 1 ปีลักษณะงานและความก้าวหน้าในสาขาอาชีพลักษณะงานและความก้าวหน้าในสาขาอาชีพ. - บริการสุขภาพระดับวิชาชีพแก่บุคคลในภาวะปกติและเจ็บป่วย - ส่งเสริมบุคคลในการดูแลสุขภาพตนเอง มุ่งสร้างเสริมสุขภาพ ป้องกันความเจ็บป่วย และดูแลบำบัด รักษาพยาบาล ฟื้นฟู สุขภาพ ให้มีคุณภาพชีวิต - บัณฑิตทุกคนมีงานทำ สังคมต้องการ สามารถศึกษาต่อระดับปริญญาโทและเอกข้อแนะนำที่ควรพิจารณาในการเข้าศึกษาวิชาชีพการพยาบาลข้อแนะนำที่ควรพิจารณาในการเข้าศึกษาวิชาชีพการพยาบาล. - พยาบาลควรเป็นผู้มีระเบียบวินัย มีความรับผิดชอบ สามารถทำงานร่วมกับผู้อื่น มีจิตสำนึกต่อส่วนรวมและให้บริการ ด้วยความเอื้ออาทร</doc>
