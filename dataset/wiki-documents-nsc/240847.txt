<doc id="240847" url="https://th.wikipedia.org/wiki?curid=240847" title="ภูเขาศักดิ์สิทธิ์แห่งโดโมดอสโซลา">ภูเขาศักดิ์สิทธิ์แห่งโดโมดอสโซลา ภูเขาศักดิ์สิทธิ์แห่งโดโมดอสโซลา หรือ ภูเขาศักดิ์สิทธิ์มอนเตคัลวาริโอ () เป็นกลุ่มคริสต์ศาสนสถานของโรมันคาทอลิกที่ตั้งอยู่บนเนินมัตตาเรลลาในแคว้นพีดมอนต์ทางตอนเหนือของประเทศอิตาลี ที่เป็นหนึ่งในเก้าภูเขาศักดิ์สิทธิ์แห่งพีดมอนต์และลอมบาร์ดีที่ได้รับเลือกจากองค์การยูเนสโกให้ขึ้นทะเบียนเป็นมรดกโลกเมื่อปีค.ศ. 2003 ภูเขาศักดิ์สิทธิ์แห่งโดโมดอสโซลาเริ่มก่อสร้างในปี ค.ศ. 1657 ตามความต้องการของนักบวชคาพูชินจัคชิโน ดา คัซซาโน และอันเดรอา ดา โร กลุ่มชาเปลอุทิศให้แก่เรื่องราวของพระเยซูบนทางสู่กางเขน (Via Crucis) ชาเปลวางเป็ระยะๆ บนเส้นทางที่เริ่มตั้งแต่ปริมณฑลของโดโมดอสโซลาไปจนสิ้นสุดลงบนยอดเนินมัตตาเรลลา คริสต์ศาสนสถานบนยอดได้รับการสถาปนาในปี ค.ศ. 1690 และในปี ค.ศ. 1828 นักปรัชญาผู้เป็นนักบวชด้วยชื่ออันโตนิโอ รอสมินิ (Antonio Rosmini) ก็ก่อตั้งสถาบันสำหรับการกุศลที่นี่ ตลอดหลายร้อยปีที่ผ่านมาภูเขาศักดิ์สิทธิ์ก็ได้รับการสร้าง, ปรับปรุง และเปลี่ยนแปลงมาโดยตลอด โดยเฉพาะในปี ค.ศ. 1957 เมื่อประติมากรรมแกะไม้ในชาเปล 3, 5, 6 and 7 ได้รับการบูรณปฏิสังขรณ์</doc>
