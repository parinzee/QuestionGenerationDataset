<doc id="378265" url="https://th.wikipedia.org/wiki?curid=378265" title="ประพาส ลิมปะพันธุ์">ประพาส ลิมปะพันธุ์ ร้อยตรี ประพาส ลิมปะพันธุ์ อดีตสมาชิกสภาผู้แทนราษฎร แบบบัญชีรายชื่อ สังกัดพรรคชาติพัฒนา อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลของนายชวน หลีกภัย และเป็นอดีตเลขาธิการพรรคชาติพัฒนาประวัติ ประวัติ. ประพาส ลิมปะพันธุ์ เกิดเมื่อวันที่ 20 กันยายน พ.ศ. 2478 ที่อำเภอสวรรคโลก จังหวัดสุโขทัย เป็นบุตรของนายเพ่ง ลิมปะพันธุ์ กับนางปราย ลิมปะพันธุ์ สำเร็จชั้นระดับมัธยมศึกษาที่โรงเรียนสวรรควิทยา (โรงเรียนสวรรค์อนันต์วิทยา ในปัจจุบัน) สำเร็จการศึกษาระดับปริญญาตรี สาขากสิกรรมและสัตวบาล จากมหาวิทยาลัยเกษตรศาสตร์ และได้รับปริญญาดุษฎีบัณฑิตกิตติมศักดิ์ สาขาวิทยาศาสตร์การเกษตร จากมหาวิทยาลัยเกษตรศาสตร์ Training Marketing at DACA (Japan) Training Of TOP Management at Perth University Australia ร้อยตรีประพาส สมรสกับนางวันเพ็ญ ลิมปะพันธุ์ มีบุตร 5 คน คือ ปิยะวดี ลิมปะพันธุ์ ปิยะชนก ลิมปะพันธุ์ ปิยะกมล ลิมปะพันธุ์ ปิยะหทัย ลิมปะพันธุ์ และปิยะวัช ลิมปะพันธุ์การทำงาน การทำงาน. ประพาส ลิมปะพันธุ์ เคยรับราชการเป็นทหารบก และเคยเป็นสมาชิกสภาผู้แทนราษฎร จังหวัดสุโขทัย สังกัดพรรคชาติพัฒนา และได้รับแต่งตั้งเป็นรัฐมนตรีช่วยว่าการกระทรวงพาณิชย์ ในรัฐบาลของพลเอกเปรม ติณสูลานนท์ (ครม.42) เป็นรัฐมนตรีช่วยว่าการกระทรวงการต่างประเทศ (ครม.44 และ ครม.45) และเป็นรัฐมนตรีช่วยว่าการกระทรวงเกษตรและสหกรณ์ ในรัฐบาลของนายชวน หลีกภัย เมื่อปี พ.ศ. 2537 (ชวน 1) ในการเลือกตั้ง พ.ศ. 2554 ได้ลงสมัคร ส.ส.ในระบบบัญชีรายชื่อลำดับที่ 1 ของพรรคชาติพัฒนาเพื่อแผ่นดิน ต่อมาในเดือนกันยายน พ.ศ. 2554 ได้รับเลือกเป็นเลขาธิการพรรคชาติพัฒนา (เปลี่ยนชื่อมาจากพรรคชาติพัฒนาเพื่อแผ่นดิน) แทนนายประดิษฐ์ ภัทรประสิทธิ์ ที่ลาออกจากพรรคไปร่วมงานกับพรรคชาติไทยพัฒนา ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคชาติพัฒนา ลำดับที่ 4เครื่องราชอิสริยาภรณ์</doc>
