<doc id="25548" url="https://th.wikipedia.org/wiki?curid=25548" title="ไคล์ โบรลอฟสกี">ไคล์ โบรลอฟสกี ไคล์ โบรลอฟสกี () ตัวละครจากภาพยนตร์การ์ตูนเรื่อง เซาท์พาร์ก ไคล์มีประโยคที่พูดติดปากว่า "You Bastards!" (แปลประมาณว่า สารเลว) โดยมักพูดต่อจากสแตนที่พูดว่า"Oh My God! They Killed Kenny" (โอ้พระเจ้า!พวกเขาฆ่าเคนนี่!) หลังจากที่เคนนีถูกฆ่า แมตต์ สโตนผู้ให้เสียงและหนึ่งในผู้สร้างให้ความเห็นว่า ไคล์เป็นตัวละครที่แสดงลักษณะของตัวเองเมื่อขณะที่ยังเด็ก ไคล์เป็นเด็กชาวยิวคนเดียวในเนื้อเรื่อง สวมหมวกปิดหูสีเขียวพร้อมกับเสื้อแจ๊กเกตสีส้มตลอดเวลา ตลอดเรื่องทรงผมของไคล์เป็นส่วนหนึ่งของความลับของเรื่องเหมือนกับหน้าตาของเคนนี(ภายหลังเปิดเผยว่าไคล์มีผมอัฟโฟรสีแดง) ไคล์เป็นเพื่อนสนิทกับสแตน ซึ่งมักจะเป็นผู้นำของเพื่อนร่วมห้อง โดยไคล์มีนิสัยที่ค่อนข้างระวัง วางตัวดีและมักจะมีมารยาทและศีลธรรมสูงกว่าเพื่อนทั่วไป ซึ่งทำให้เป็นเป้าหมายของ เอริก คาร์ตแมน เพื่อนร่วมห้อง เด็กต่อต้านสังคมโดยเฉพาะอย่างยิ่งต่อต้านไคล์ ซึ่งทำให้ไคล์กับคาร์ตแมนทะเลาะกันบ่อยๆ แม่ของไคล์ ชีลา (Sheila) ประธานสมาคมผู้ปกครองของโรงเรียน มีนิสัยที่มักจะปกป้องลูกมากเกินไป ในตอนหนึ่งเป็นคนจุดชนวนสงครามระหว่าง สหรัฐอเมริกา และประเทศแคนาดาเนื่องจากไม่ต้องการให้ไคล์ดูรายการทอล์กโชว์ของแคนาดาที่ไม่สุภาพ พ่อของไคล์ เจอรัลด์ (Gerald) เป็นทนายความ และน้องบุญธรรมชาวแคนาดาชื่อ ไอก๊ (Ike) ที่มักจะโดนไคล์เตะหลายครั้ง ชื่อสกุลของไคล์ "โบรลอฟสกี" (Broflovski, Broslovski, Broflofski, Broflovski, และ Brovlofski) มีการสะกดเป็นภาษาอังกฤษหลายแบบ โดยสำนักงานทนายความของพ่อไคล์เขียนว่า Brovlofski และในตอนหมีแพนด้าใช้ชื่อ Broflofski การสะกดหลายแบบมาจากแปลมาจากอักษรซีริลลิกว่า Бровловский ซึ่งในภาษารัสเซียไม่มีความหมายและไม่มีใครใช้ชื่อสกุลนี้</doc>
