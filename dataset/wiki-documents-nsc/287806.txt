<doc id="287806" url="https://th.wikipedia.org/wiki?curid=287806" title="ประเทศไทยในซีเกมส์ 2009">ประเทศไทยในซีเกมส์ 2009 ประเทศไทย ส่งนักกีฬาเข้าร่วมการแข่งขันกีฬาซีเกมส์ 2009 (ซีเกมส์ ครั้งที่ 25) ณ นครหลวงเวียงจันทน์ สาธารณรัฐประชาธิปไตยประชาชนลาว ซึ่งมีพิธีเปิดอย่างเป็นทางการในวันที่ 9 ธันวาคม พ.ศ. 2552 และพิธีปิดในวันที่ 18 ธันวาคม พ.ศ. 2552 โดยส่งนักกีฬาเข้าร่วมการแข่งขันจำนวน 857 คน หลังจบสิ้นการแข่งขัน นักกีฬาไทยได้รับเหรียญทอง 86 เหรียญ เหรียญเงิน 83 เหรียญ และเหรียญทองแดง 97 เหรียญ รวม 266 เหรียญ และครองตำแหน่งเจ้าเหรียญทองในครั้งนี้สรุปเหรียญรางวัลสรุปเหรียญรางวัล. - สรุปเหรียญรางวัลที่ประเทศไทยได้รับจากการแข่งขันกีฬาซีเกมส์ 2009 แยกตามชนิดกีฬานักกีฬาเหรียญทองนักกีฬาเหรียญทอง. 1. ตระกร้อลอดห่วงชาย (สหรัฐ อุ่นอำไพ เอกชัย มาสุข ณราชัย ชูเมืองกุศล ธนวัฒน์ อยู่สุข วัฒนา ใจเย็น และไชยา วัตถาโน) 2. รภัทกร ประสพสุข เทควันโด้ รุ่นเฮฟวี่เวต หญิง 3. พิทยา ตีบนอก ยกน้ำหนัก รุ่น 85 กิโลกรัมชาย 4. สุทธิพร วัฒนกสิกรรม ยกน้ำหนัก รุ่น 94 กิโลกรัมชาย 5. ขวัญชัย นุชพุ่ม ยกน้ำหนัก รุ่นเกิน 94 กิโลกรัม 6. เทนนิส ประเภททีมหญิง (นัดนิดา หลวงแนม แทมมารีน ธนสุกาญจน์ สุชานัน วิรัชประเสริฐ และวรัชญา วงค์เทียนชัย) ฯลฯเหตุการณ์สำคัญในการแข่งขันทีมฟุตบอลชายทีมชาติไทย ตกรอบแรก เหตุการณ์สำคัญในการแข่งขัน. ทีมฟุตบอลชายทีมชาติไทย ตกรอบแรก. การแข่งขันกีฬาฟุตบอลในกีฬาซีเกมส์ 2009 เมื่อวันที่ 11 ธันวาคม พ.ศ. 2552 เป็นการแข่งขันในรอบแรก ณ สนามกีฬาแห่งชาติลาว หลัก 16 โดยทีมชาติไทย พบกับมาเลเซีย หลังจากที่ 3 นัดก่อนหน้านี้ทีมชาติไทย เสมอเวียดนาม 1-1 ชนะกัมพูชา 4-0 และชนะติมอร์ เลสเต 9-0 ซึ่งนัดนี้ทีมชาติไทยต้องการเสมอเป็นอย่างน้อยเพื่อเข้ารอบต่อไป ทีมชาติไทยส่งนักกีฬา 11 คนแรก ประกอบด้วย กวิน ธรรมสัจจานันท์ พลวัฒน์ วังฆะฮาด เกียรติประวุฒิ สายแวว สุทธินันท์ พุกหอม ปิยะชาติ ถามะพันธ์ คัพฟ้า บุญมาตุ่น อดุลย์ หละโสะ อนาวิน จูจีน อาทิตย์ สุนทรพิธ กีรติ เขียวสมบัติ และสมปอง สอแหลบ การแข่งขันในนาทีที่ 53 ไทยทำประตูแรก โดยอาทิตย์ สุนทรพิธ จากนั้นนาทีที่ 81 มาเลเซียทำประตูตีเสมอได้โดยซูบาเนียม คุนนามลาน และในช่วงทดเวลาเจ็บนาทีแรก ซานารี อาหมัด ฟากรี ทำประตูชัยให้มาเลเซียเอาชนะทีมชาติไทย ผ่านเข้ารอบต่อไป ส่งผลให้ทีมชาติไทยตกรอบแรกเป็นครั้งประวัติศาสตร์ในรอบ 36 ปีการจับกุมนักกีฬายิงปืนทีมชาติไทย การจับกุมนักกีฬายิงปืนทีมชาติไทย. เมื่อวันที่ 13 ธันวาคม พ.ศ. 2552 เจ้าหน้าที่ตำรวจลาว จับกุมนายจักรกฤษณ์ พณิชย์ผาติกรรม นักกีฬายิงปืนทีมชาติไทย ขณะกำลังเดินทางออกจากสนามการแข่งขัน หลังการแถลงข่าว กรณีถูกสมาคมยิงปืนแห่งประเทศไทยตัดชื่อออกจากการแข่งขันกีฬาซีเกมส์ ครั้งที่ 25 ในสนามกีฬาแห่งชาติ หลัก 16 ซึ่งถือเป็นการกระทำความผิด</doc>
