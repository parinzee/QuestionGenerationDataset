<doc id="118275" url="https://th.wikipedia.org/wiki?curid=118275" title="แม็คกี้ คิว">แม็คกี้ คิว แม็คกี้ คิว (Maggie Q) หรือ หลี่ เหม่ยฉี (จีน: 李美琪; พินอิน: Lǐ Měiqí,) มีชื่อเกิดว่า Margaret Denise Quigley เกิดเมื่อวันที่ 22 พฤษภาคม ค.ศ. 1979 ที่โฮโนลูลู ฮาวาย เป็นนักแสดง นางแบบที่มีชื่อเสียงในฮ่องกงและระดับฮอลลีวูดประวัติ ประวัติ. แม็คกี้ คิวมีบิดาเป็นชาวอเมริกัน และมารดาเป็นชาวเวียดนาม ชีวิตในวัยเด็กของเธอมักเข้าร่วมการแข่งขันว่ายน้ำ กับกีฬาทั้งลู่และลานทุกชนิด พออายุ 18 ปีเธอก็ย้ายมายังฮ่องกง เพื่อเป็นนางแบบอาชีพ และก้าวขึ้นสู่การเป็นนางแบบแถวหน้าของเอเชียอย่างรวดเร็ว อีกทั้งยังขึ้นปกนิตยสารทั่วเอเชีย มากกว่า 100 ฉบับ ไม่ว่าจะเป็น Time, Harper’s Bazaar, Cosmopolitan, Madame Figaro, Marie Claire, และ Elle หลายครั้ง แม็กกี้เริ่มต้นการเป็นนักแสดงจากละครโทรทัศน์เรื่อง House of the Dragon ที่ประสบความสำเร็จได้รับความนิยมอย่างสูงในเอเชียหลังจากนั้นเธอก็แสดงภาพยนตร์เขย่าขวัญเรื่อง Model from Hell และในภาพยนตร์เรื่อง Gen-Y Cops ได้สร้างความประทับใจให้กับเฉินหลงมากจนเขาทาบทามเธอมาร่วมแสดงกับพอล รัด ใน Manhattan Midnight ภาพยนตร์ที่ได้รับรางวัลมากมาย ในปี 2002 แม็กกี้รับบทสวยประหารใน Naked Weapon ภาพยนตร์แอ็คชั่นที่ได้รับการขนานนามว่าเป็นการผสมผสานกันระหว่าง Charlie’s Angels กับ The Matrix และผลงานการกำกับภาพยนตร์ของเฉิน เสี่ยวตง ที่เคยออกแบบลีลาท่าทางในฉากต่อสู้ให้กับภาพยนตร์ดังอย่าง Hero และ House of Flying Daggers การได้ร่วมงานกับเฉินหลง และเฉิน เสี่ยวตงรวมทั้งได้แสดงภาพยนตร์แนวแอ็คชั่นหลาย ๆ เรื่อง ส่งให้แม็กกี้พัฒนาทักษะการต่อสู้ด้วยมือเปล่าแบบตัวต่อตัวรุดหน้าไปหลายก้าว ซึ่งเธอก็นำทักษะนี้ไปใช้กับการแสดงในภาพยนตร์อย่าง , Rush Hour 2, และ Around the World in 80 Days แม็กกี้ยังร่วมแสดงใน The Counting House ภาพยนตร์สยองขวัญของ Rai Entertainment จากอิตาลี, Dragon Squad ภาพยนตร์ฮ่องกงที่เธอรับบทเป็นมือปืนซุ่มยิง, และ House of Harmony มินิซีรีส์ร่วมทุนสร้างระหว่างเยอรมันกับสิงคโปร์ เมื่อปี 2006 แม็กกี้ร่วมแสดงใน Mission: Impossible III ของ Paramount Pictures ที่นำแสดงโดยทอม ครูซ โดยเธอรับบทเช็น หนึ่งในสี่สมาชิกคนสำคัญของคณะปฏิบัติการ โดยผู้กำกับ เจ.เจ. แอบรัมส์ ผู้เป็นต้นคิดสร้างภาพยนตร์ชุดดัง ๆ อย่าง Lost, Alias, และ Felicity หลังจากนั้น แม็กกี้ ก็ร่วมแสดงกับแดน ฟ๊อกเลอร์, จอร์จ โลเปซ, และคริสโตเฟอร์ วอลเคน ใน Balls of Fury ภาพยนตร์ตลกของ Rogue Pictures กับ Spyglass Entertainment ว่าด้วยอดีตแชมเปี้ยนปิงปองที่ถลำลึกเข้าสู่โลกลึกลับของปิงปองเพื่อค้นหาฆาตกรที่สังหารพ่อของเขา โจนาธาน กลิ้คแมน แห่ง Spyglass เป็นผู้อำนวยการสร้างจากบทและฝีมือการกำกับภาพยนตร์ของโรเบิร์ต เบ็น กาแรนท์ ปัจจุบัน แม็กกี้ เป็นโฆษกให้กับผลิตภัณฑ์อาบน้ำ LUX Personal Wash Products และผลิตภัณฑ์ดูแลผิว SOFINA Facial Skin-Care ในจีน เธอยังโด่งดังจากการงานโฆษณาผลิตภัณฑ์อย่าง Derma Logical ในฮ่องกง, เครื่องดื่ม Coca-Cola ในญี่ปุ่น, รถจักรยานยนต์ Haojue Suzuki Motorcycle ในจีน, Lancel Image Girl ในเอเชีย, และ Shiseido UV White ในญี่ปุ่นด้วย</doc>
