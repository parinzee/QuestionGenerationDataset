<doc id="72146" url="https://th.wikipedia.org/wiki?curid=72146" title="มังกรยุโรป">มังกรยุโรป มังกรยุโรป (European dragon) เป็นมังกรในความเชื่อของยุโรปสมัยกลาง แต่มีความแตกต่างจากมังกรจีนหรือมังกรทิเบตมาก ซึ่งเป็นสัตว์กึ่งเทพเจ้ามีอิทธิฤทธิ์ดลบันดาลให้เกิดฝน เกิดความอุดมสมบูรณ์ได้ แต่มังกรของยุโรปเป็นสัตว์ที่เสมือนตัวแทนของความชั่วร้ายหรือปีศาจ เป็นสัตว์ที่มุ่งร้ายต่อมนุษย์ โดยมากมีลักษณะเป็นสัตว์สี่ขา มีปีกกว้างใหญ่คล้ายค้างคาว หางยาวปลายหางเป็นรูปสามเหลี่ยมคล้ายหัวหอก สามารถพ่นไฟได้ มังกรในตำนานพื้นบ้านของยุโรป มักเป็นสัตว์ที่เฝ้าสมบัติและหวงทรัพย์สินเหล่านั้น โดยมากมักจับเอาเจ้าหญิงแสนสวยไปขังไว้บนยอดปราสาท และเป็นอัศวินซึ่งเสมือนวีรบุรุษเข้ามาช่วยเจ้าหญิงและฆ่ามังการนั้นตาย ตำนานมังกรของยุโรป ที่เป็นที่รู้จัก เช่น ซิคฟรีด (Siegfried) ในตำนานแร็กนาร็อกของยุโรปเหนือ ที่สังหารมังกรแล้วเลือดมังการอาบตัวทำให้เกิดความอมตะ ไม่มีวันตาย เป็นต้น กระนั้นมังกรของยุโรป ก็มักใช้เป็นตราสัญลักษณ์ของตระกูลขุนนาง อัศวิน หรือประดับบนธงของบางประเทศ เวลส์ เป็นต้น เพราะถือเป็นการแสดงถึงพลังอำนาจชนิดของมังกรยุโรปและสัตว์ชนิดอื่นที่ใกล้เคียงชนิดของมังกรยุโรปและสัตว์ชนิดอื่นที่ใกล้เคียง. - ไวเวิร์น - บาซิลิสก์ - การ์กอยด์ - ไฮดรา - มังกรอังกฤษ - มังกรสเปนในวัฒนธรรมสมัยนิยม ในวัฒนธรรมสมัยนิยม. ในวัฒนธรรมสมัยนิยม มังกรยุโรปถูกใช้เป็นตัวละครหรือสัญลักษณ์ต่าง ๆ มากมาย เช่น ภาพยนตร์ฮอลลีวูดเรื่อง Dragon Heart ในปี ค.ศ. 1996 หรือ Reign of Fire ในปี ค.ศ. 2002 เป็นต้น และในภาพยนตร์ซีรีส์ญี่ปุ่นชุด ก๊อตซิลล่า มีสัตว์ประหลาดตัวหนึ่งชื่อ คิงกิโดรา (King Ghidorah) ที่มีรูปร่างเป็นมังกรยุโรปสีทอง มี 3 หัว 2 หาง และเป็นคู่ปรับที่สำคัญของก๊อตซิลล่า</doc>
