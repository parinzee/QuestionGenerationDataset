<doc id="259317" url="https://th.wikipedia.org/wiki?curid=259317" title="แผนลวงสะท้านโลก">แผนลวงสะท้านโลก แผนลวงสะท้านโลก () เป็นนวนิยายแนววิทยาศาสตร์/ระทึกขวัญ ผลงานชิ้นที่ 3 ของแดน บราวน์ ผู้ประพันธ์ รหัสลับดาวินชี เนื้อเรื่องเกี่ยวข้องกับการค้นพบสิ่งมีชีวิตนอกโลก โดยมีการเมืองอยู่เบื้องหลังเนื้อเรื่อง เนื้อเรื่อง. เมื่อดาวเทียมดวงใหม่ของนาซา ตรวจพบหลักฐานของวัตถุที่หายากอย่างน่าทึ่งฝังลึกอยู่ใต้หิ้งน้ำแข็งแถบขั้วโลกเหนือ องค์การอวกาศที่กำลังซวนเซของสหรัฐฯ ก็รีบประกาศอ้างชัยชนะซึ่งกำลังเป็นที่ต้องการอย่างยิ่ง...ชัยชนะที่จะส่งผลกระทบอย่างลึกซึ้งต่อนโยบายอวกาศของสหรัฐฯและการเลือกตั้งประธานาธิบดีที่กำลังจะมาถึง ประธานาธิบดีผู้อยู่ในตำแหน่งจึงส่งราเชล เซกซ์ตัน นักวิเคราะห์ข่าวกรองประจำทำเนียบขาว ไปยืนยันความถูกต้องเป็นของแท้ของสิ่งที่ค้นพบนั้น พร้อมกับคณะผูเชี่ยวชาญอีกหลายคน รวมทั้งไมเคิล ทอลแลนด์ นักวิชาการชื่อดัง เจ้าของรายการสารคดีดังทางโทรทัศน์ แต่พวกเขากลับค้นพบสิ่งที่อยู่เหนือความคาดคิด นั่นคือหลักฐานการฉ้อฉลหลอกลวงครั้งมโหฬาร แต่ก่อนที่ราเชลจะทันได้ติดต่อแจ้งความจริงกับประธานาธิบดี เธอกับทอลแลนด์กลับถูกกลุ่มมือสังหารจอมโหดที่อยู่ใต้คำบงการของผู้ทรงอำนาจลึกลับตามล่าสังหารเพื่อปิดปาก มิให้ความจริงอันร้ายกาจนั้นถูกเปิดโปงออกมา ราเชลกับทอลแลนด์ต้องฝ่าฟันอันตรายแทบเอาชีวิตไม่รอดในสภาพแวดล้อมอันสุดหฤโหดนานา ตั้งแต่หิ้งน้ำแข็งอันเย็นเยือกแถบอาร์กติกไปจนถึงภูเขาไฟใต้ทะเลที่พร้อมจะปะทุเมื่อปะทะชนวน โดยความหวังเพียงอย่างเดียวที่จะเอาชีวิตรอดได้ คือต้องกระชากหน้ากากผู้อยู่เบื้องหลัง แผนลวงสะท้านโลกตัวละครตัวละคร. - ราเซล เซ็กส์ตัน ลูกสาวของวุฒิสมาชิกเซ็ดจ์วิก เซ๊กส์ตัน - ไมเคิล ทอลล์แลนด์ นักสมุทรศาสตร์ที่มีชื่อเสียงจากการถ่ายทำรายการเกี่ยวกับชีวิตใต้สมุทร - ซัคคารี เฮอร์นีย์ ประธานาธิบดีแห่งสหรัฐอเมริกา - เซ็ดจ์วิก เซ็กส์ตัน วุฒิสมาชิก ตัวเก็งสำคัญในการเลือกตั้งประธาธิบดีคนใหม่ เป็นพ่อของราเซล - คอร์กี้ มาลินสัน นักดาราศาสตร์ฟิสิกส์ - ลอว์เรนซ์ เอกสตรอมส์ ผู้อำนวยการของนาซา - วิลเลียม พิกเคอริง ผู้อำนวยการเอ็นอาร์โอ - มาร์จอรี เทนซ์ - ที่ปรึกษาอาวุโสของประธานาธิบดี - กาเบรียลล์ แอช - เลขานุการส่วนตัวของวุฒิสมาชิกเซ็ดจ์วิก เซ็กส์ตัน - เดลต้าหนึ่ง, เดลต้าสอง, เดลต้าสาม สมาชิกกองกำลังเดลต้าฟอร์ช - นอราห์ แมงเกอร์ นักวิทยาธารน้ำแข็ง - ดร.ไว่หลี หมิง นักบรรพชีวินวิทยา</doc>
