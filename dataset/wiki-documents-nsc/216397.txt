<doc id="216397" url="https://th.wikipedia.org/wiki?curid=216397" title="เอะอะวะเซะ">เอะอะวะเซะ เอะ อะวะเสะ - แข่งขันประชันภาพ (絵合, E Awase ) "Picture Contest" เป็นบทที่ 17 ของตำนานเก็นจิ ผลงานของ มุระซะกิ ชิคิบุ จากทั้งหมด 54 บทที่มาของชื่อบท ที่มาของชื่อบท. เอะอะวะเสะ แปลว่า การประชันภาพวาด โดย จะแบ่งคู่แข่งขันเป็นสองฝ่าย แต่ละฝ่ายส่งภาพมาประชันกันฝ่ายละ 1 ภาพ ( จะประชันกันกี่คู่ก็ได้ ) ไม่มีหลักฐานปรากฏว่ามีการประชันภาพเกิดขึ้นมาก่อนในยุคก่อนหน้าที่นิยายเรื่องนี้เขียนขึ้น แต่แบบอย่างของการประชันภาพในนิยายเรื่องนี้นั้น เขียนเลียนแบบการประชันบทกวี ( อุตะอะวะเสะ ) ที่มีหลักฐานเป็นลายลักษณ์อักษรว่า เคยจัดประชันกันในพระราชวัง ในเดือนสามตามจันทรคติของปี ค.ศ. 960ตัวละครสำคัญในบทตัวละครสำคัญในบท. - เก็นจิ : ตำแหน่งไนไดจิน อายุ 31 - อะกิโคะโนะมุ : อดีตไซกู ปัจจุบันเป็นพระชายาแห่งอิเสะ อายุ 22 - ฟุจิตสึโบะ : อดีตจักรพรรดินีในองค์คิริสึโบะอิน อายุ 36 - อดีตจักรพรรดิสุซะคุอิน : พระเชษฐาต่างมารดาของเก็นจิ อายุ 33 - จักรพรรดิเรเซ : อายุ 13 - พระชายาโคกิเด็ง : บุตรีของโทโนะจูโจ อายุ 14 - กอนไดนะกอน : โทโนะจูโจ สหานสนิทและพี่ภรรยาที่ล่วงลับของเก็นจิ - เฮียวบุเคียวโนะมิยะ : พี่ชายของฟุจิตสึโบะ บิดาของมุราซากิ - มุระซะกิ : ภรรยารักของเก็นจิ อายุ 23 - เหล่านางกำนัลฝ่ายซ้าย : นางกำนัลตำหนักอุเมะ ( อุเมะสึโบะ ) นางกำนัลของอะกิโคะโนะมุ - เหล่านางกำนัลฝ่ายขวา : นางกำนัลของพระชายาโคกิเด็ง - องค์ชายโฮะตะรุ : พระอุปราช น้องชายต่างมารดาของเก็นจิเรื่องย่อ เรื่องย่อ. เก็นจิและฟุจิตสึโบะร่วมมือกันสนับสนุนอะกิโคะโนะมุ อดีตไซกู ธิดาจองอดีตพระชายาแห่งโระคุโจ เข้าถวายตัวเป็นพระชายาในองค์จักรพรรดิเรเซ เพื่อเพิ่มความเข้มแข็งของขุมอำนาจในวัง อดีตจักรพรรดิสุซะคุสงเสียพระทัยมากเนื่องจากพระองค์แอบมีพระทัยให้อะกิโคะโนะมุมานานแล้ว และหากดูจากอายุ ทั้งสองจะเป็นคู่ที่เหมาะสมกันมาก เก็นจิเลือกสรรชี้แนะผู้ติดตามในการเข้าวังให้อะกิโคะโนะมุอย่างพิถีพิถัน จักรพรรดิเรเซนั้น โปรดเรื่องการวาดภาพมาก ดังนั้นจึงมีการจัดการประชันภาพวาดเพื่อให้ทรงพระสำราญ โดยประชันกันระหว่างพระชายา 2 ขั้วอำนาจใหญ่ในวัง ( นอกจากประชันภาพวาดแล้ว ทั้งสองฝ่ายยังประชันกันเพื่อแยงความโปรดปรานจากองคฺจักรพรรดิเรเซด้วย ) คือฝ่ายพระชายาโคกิเด็ง นั่งอยู่ฝ่ายขวา แต่งกายด้วยสีฟ้า กล่องใส่ภาพวาดที่นำมาประชันเป็นสีฟ้าด้วย และ พระชายาอะกิโคะโนะมุตำหนักอุเมะ นั่งอยู่ฝ่ายซ้าย เครื่องแต่งกายและกล่องภาพวาดใช้สีแดง อดีตจักรพรรดินีพระราชชนนีฟุจิตสึโบะร่วมชมการประชันภาพอยู่หลังม่าน เก็นจิและโทโนะจูโจมาร่วมชมการประชันด้วย ทั้งคู่ถือหางคนละฝ่ายกัน องค์ชายโฮะตะรุทำหน้าที่กรรมการ ทว่าภาพวาดมากมายที่นำมาประชันสูสีกันจนไม่อาจตัดสินเด็ดขาดลงไปได้ ในที่สุดทางฝ่ายซ้ายนำภาพวาดที่เก็นจิวาดขณะเนรเทศตัวเองไปหาดสุมะมาประชัน จนฝ่ายซ้ายได้รับชัยชนะไปอย่างไม่มีข้อโต้แย้ง</doc>
