<doc id="82174" url="https://th.wikipedia.org/wiki?curid=82174" title="เอมี่ โรส">เอมี่ โรส เอมี่ โรส () () เป็นที่รู้จักกันในชื่อเล่น Rosy the Rascal เป็นตัวละครจาก เกมชุดโซนิคเดอะเฮดจ์ฮ็อก โดยผู้ส้รางคือบริษัทเซก้า และ โซนิคทีม เธอเป็นเม่นชมพูสาว และมักบอกว่าตนเป็นแฟนกับโซนิค เดอะเฮดจ์ฮ็อก ปรากฏตัวครั้งแรกในเกม โซนิคเดอะเฮดจ์ฮ็อก CD และมีบทบาทสำคัญหลายๆตอนในเกมและการ์ตูนของโซนิค ไม่ว่าจะเป็นโซนิค R, โซนิคเอกซ์, โซนิคแอดเวนเจอร์ และ โซนิคฮีโร่ส์ เอมี่ปรากฏตัวครั้งแรกด้วยอายุ 8 ปีในเกมโซนิคเดอะเฮดจ์ฮ็อก CD แต่ในโซนิคแอดเวนเจอร์อายุของเธอถูกเปลี่ยนเป็น 12 ปี เธอสูง 90 ซม.ส่วนน้ำหนักนั้นเธอเก็บเป็นความลับจากตัวละครหญิงคนอื่นๆ นอกจากนั้นแล้วเธอมักจะไปไหนมาไหนกับครีม เดอะแรบบิทเสมอๆ จนดูเหมือนกับทั้งสองเป็นคู่หูกันแบบเดียวกับโซนิคและเทลส์ประวัติ ประวัติ. แม้จะมีปัญหาเรื่องการออกแบบตัวละครตัวนี้เพื่อใช้ในเกมของเซก้า เอมี่ไม่ได้ถูกสร้างขึ้นโดยโซนิคทีม แต่ถูกสร้างครั้งแรกในโซนิคเดอะเฮดจ์ฮ็อกมังงะ ในปี ค.ศ. 1992 โดยได้รับคำอธิบายว่าเป็น "แฟนกับนิคกี้ (โซนิค)" หลังจากนั้นแล้วเซก้าได้นำเธอมาใช้ในเกม โซนิคเดอะเฮดจ์ฮ็อก CD โดยมีคาซายูกิ โฮชิโนะ วาดตัวละครให้ใหม่ ในปี ค.ศ. 1993การปรากฏตัว การปรากฏตัว. เอมี่ปรากฏตัวครั้งแรกในเกมโซนิคเดอะเฮดจ์ฮ็อก CD โดยที่เอมี่ได้ถูกจับตัวโดยเมตัลโซนิค และโซนิคได้ถูกดร.เอ็กแมนบังคับให้ท้าทายกับเมตัลโซนิคให้ชนะถึงจะได้เอมี่ไป แต่โซนิคก็สามารถชนะได้และได้เอมี่ไป และยังตั้งชื่อเล่นให้กับเอมี่ว่า "Rosy the Rascal" เอมี่ได้ปรากฏตัวอีกครั้งในโซนิคดริฟต์ และโซนิคดริฟต์ 2 ซึ่งเอมี่ได้เข้าร่วมการแข่งกับพวกโซนิค และเอมี่ก็ได้เป็นตัวละครในต่อสู้ในเกมโซนิคเดอะไฟท์เตอร์ส และในปี ค.ศ. 1997 เกมโซนิค R เอมี่ได้ปรากฏตัวมาในเกมนี้และได้เป็นตัวละครตัวละครตัวเดียวในเกมเท่านั้นที่ขับรถ (ตัวละครตัวอื่นเดินด้วยเท้า) โซนิคเดอะไฟท์เตอร์ส เอมี่ก็ได้เปิดเผยอาวุธประจำตัวของเธอคือ ค้อน "พิโกะพิโกะ" ซึ่งได้กลายมาเป็นสัษญลักษณ์สำคัญของตัวเธอ นอกเหนือจากนั้นแล้วชื่ Rosy the Rascal ถูกเรียกเป็นครั้งสุดท้ายในเกมนนี้ ในปี ค.ศ. 1999 เกม โซนิคแอดเวนเจอร์ เอมี่ได้รับการออกแบบใหม่ โดยปรับลักษณะตัวละครให้เป็นวัยรุ่นมากขึ้นรวมถึงอายุที่เพิ่มเป็น 12 ปี (คาดว่าปรับเพื่อตามโซนิคที่อายุ 15 ปี) เธอเปลี่ยนชุดของเธอให้เป็นชุดกระโปรงสีแดง มีรองเท้าสีแดงแถบขาวและเพิ่มเนื้อเรื่องสำคัญให้กับเธอมากขึ้น โดยเฉพาะการเปิดเผยความสามารถสำคัญๆบางอย่างของเธอ เช่นทักษะการใช้ค้อนและการกระโดดโดยไม่หมุนตัว ในโซนิคชัฟเฟิล เอมี่ปรากฏตัวมาเป็นตัวละครที่สามารถเลือกเล่นได้ แต่ทว่าทักษะและความสามารถของเธอนั้นก็คล้ายๆกับตัวละครตัวอื่นๆในเกม ทั้งความเร็วและความสามารถพื้นฐาน ยกเว้นแต่ค้อนที่ทพให้เธอไปยังสถานที่อื่นที่ตัวละครปกติไปไม่ได้ นอกจากนั้นแล้วความชื่นชอบในตัวโซนิคไม่ได้ปรากฏในเกมนี้ ใน โซนิคแอดเวนเจอร์ 2นั้น เอมี่กลายมาเป็นตัวละครสนับสนุนที่ปรากฏตัวมาในส่วนของเนื้อเรื่อง ส่วนในโหมดหลายผู้เล่นเธอสามารถเลือกเล่นได้ เธอเป็นคนมาช่วยโซนิคตอนถูกจับขังไว้ และในหลายๆตอนที่เธอปรากฏตัวมาช่วยโซนิค (ซึ่งปกติโซนิคต้องเป็นคนช่วยเธอ) นอกจากนั้นเธอยังเป็นคนที่ทำให้ชาโดว์ เดอะเฮดจ์ฮ็อกสามารถจำคำพูดของมาเรีย โรบ็อทนิกได้ นั่นคือ "เพื่อให้ทุกคนมีโอกาสที่จะมีความสุข" ในเกมชุดโซนิคแอดวานซ์ เอมี่เป็นตัวละครที่สามารถเลือกเล่นได้ และเธอมีความสามารถคล้ายคลึงกับในโซนิคแอดเวนเจอร์ ในโซนิคแอดวานซ์ 2 เธอสามารถเลือกเล่นได้โดยจบเกมพร้อมคาออสเอเมอรัลด์ ทั้ง 7 เม็ด (จบสมบูรณ์) และในโซนิคแอดวานซ์ 3 เธอมีโบนัสพิเศษถ้าจับคู่กับโซนิคหรือครีม ในเกมโซนิคฮีโร่ส์ เอมี่เป็นสมาชิกของทีมโรสและเป็นตัวละครประเภทความเร็ว โดยมี ครีม และ บิ๊ก มาร่วมทีมด้วย ในภาคนี้ทางทีมงานได้มีการปรับความสามารถของเอเมี่ให้เทียบเท่ากับตัวละครอื่นๆในเกมเพื่อความสมดุล โดยเฉพาะท่า โฮมมิ่งแอ็กแท็กและกระโดดหมุนตัว ยกเว้นเพียงท่ากระโดดเกาะกำแพงเท่านั้นที่เธอไม่มี แต่เธอก็เพิ่มความสามารถในการสร้างพายุโดยใช้ค้อนและใช้ค้อนในการหมุนตัวเพื่อใช้ร่อนลงพื้นด้วย ในโซนิคแบทเทิ้ล บทบาทของเอมี่กับเอเมิร์ลนั้นจะไปในลักษณะของแม่กับลูก เธอมักคิดว่าเอเมิร์ลเป็นลูกของเธอกับโซนิค และฝึกการเลี้ยงเอเมิร์ลให้เขาสามารถต่อสู้ด้วยตนเองได้ ในโซนิครัช เอมี่ปรากฏตัวมาพร้อมกับบทพูดเพียงเล็กน้อยทั้งในตอนของโซนิคและเบลซ ส่วนในโซนิคเดอะเฮดจ์ฮ็อก (2006)เอมี่ได้ตามหาโซนิค และได้พบ ซิลเวอร์ซึ่งเป็นเม่นพลังจิตที่กำลังตามหาโซนิคเช่นเดียวกัน และเอมี่ก็ได้ช่วยเจ้าหญิงเอลิซออกมาจากยาน ดร.เอ็กแมน ได้</doc>
