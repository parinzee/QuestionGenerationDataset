<doc id="559965" url="https://th.wikipedia.org/wiki?curid=559965" title="เสริม วินิจฉัยกุล">เสริม วินิจฉัยกุล เสริม วินิจฉัยกุล อดีตผู้ว่าการธนาคารแห่งประเทศไทย อดีตรัฐมนตรีว่าการกระทรวงการคลัง อดีตปลัดกระทรวงการคลังประวัติ ประวัติ. เสริม วินิจฉัยกุล เป็นบุตรชายคนโตของพระยานิมิราชทรงวุฒิ (สวน วินิจฉัยกุล) และคุณหญิง นิมิราชทรงวุฒิ (เนือง) เกิดเมื่อวันที่ 2 มิถุนายนพ.ศ. 2450 ณ บ้านริมคลองมอญ กิ่งอำเภอคลองสาน อำเภอบางยี่เรือ จังหวัดธนบุรี มีพี่น้องร่วมบิดามารดา 7 คน และได้สมรสกับ ท่านผู้หญิงโฉมศรี วินิจฉัยกุล (สกุลเดิม โปษยานนท์) บุตรี มหาอำมาตย์ตรี พระยาพิพัฒนธนากร เมื่อวันที่ 23 พฤษภาคม พ.ศ. 2484 มีบุตรและธิดา 4 คน คือ นายวินิจ วินิจฉัยกุล สมรสกับนางนพมาศ วินิจฉัยกุล (สกุลเดิม ทัศนปรีดา) นางวรรณวิภา อรรถวิภัชน์ สมรสกับนายโชติชัย อรรถวิภัชน์ คุณหญิงวิลาวัณย์ กำภู ณ อยุธยา สมรสกับพันเอก นายแพทย์ชูฉัตร กำภู ณ อยุธยา และนายวิวัฒน์ วินิจฉัยกุล สมรสกับนางกมลารจิสส์ วินิจฉัยกุล (สกุลเดิม โปษยานนท์) ท่านถึงแก่อสัญกรรมด้วยโรคมะเร็งในเม็ดเลือดขาวชนิดเฉียบพลัน เมื่อวันที่ 12 กรกฎาคมพ.ศ. 2528 เวลา 6.00 น. รวมอายุได้ 78 ปี 1 เดือน และ 10 วันการศึกษาการศึกษา. - พ.ศ. 2457 เข้าศึกษาที่โรงเรียนอัสสัมชัญ - พ.ศ. 2468 สำเร็จการศึกษาชั้นมัธยมศึกษาปีที่ 6 รับรางวัลเกียรตินิยมสูงสุด และเข้าศึกษากฎหมาย ณ โรงเรียนกฎหมาย กระทรวงยุติธรรม - พ.ศ. 2472 สำเร็จการศึกษาจากโรงเรียนกฎหมาย เป็นเนติบัณฑิต - พ.ศ. 2475 สอบชิงทุนไปศึกษาต่อกฎหมาย ณ ประเทศฝรั่งเศส - พ.ศ. 2478 ได้รับประกาศนียบัตรชั้นสูงทางกฎหมายเอกชน และประกาศนียบัตรชั้นสูงทางเศรษฐศาสตร์โดยได้รับเกียรตินิยมสูงสุดของมหาวิทยาลัยปารีส และรับปริญญาดอกเตอร์อังดรัวต์การรับราชการการรับราชการ. - พ.ศ. 2475 ผู้แปลของกรมร่างกฎหมาย คณะกรรมการกฤษฎีกา กระทรวงยุติธรรม - พ.ศ. 2477 ผู้ช่วยเลขานุการกรมพลศึกษา กระทรวงยุติธรรม - พ.ศ. 2477 อาจารย์สอนวิชาธรรมศาสตร์และกฎหมายอาญาชั้นปริญญาตรี มหาวิทยาลัยธรรมศาสตร์และการเมือง - พ.ศ. 2481 รองผู้อำนวยการโรงเรียนเตรียมปริญญา มหาวิทยาลัยวิชาธรรมศาสตร์และการเมือง - พ.ศ. 2481 ผู้อำนวยการ (คณบดี) คนแรก คณะพาณิชยศาสตร์และการบัญชี มหาวิทยาลัยธรรมศาสตร์และการเมือง - พ.ศ. 2483 อาจารย์สอนวิชากฎหมายแพ่งและพาณิชย์ว่าด้วยทรัพย์ และว่าด้วยนิติกรรมและหนี้ ชั้นปริญญาตรี มหาวิทยาลัยธรรมศาสตร์และการเมือง - พ.ศ. 2485 อาจารย์สอนวิชากฎหมายแพ่งพิสดาร และวิชากฎหมายของประเทศที่ใช้ประมวล ชั้นปริญญาโท มหาวิทยาลัยธรรมศาสตร์และการเมือง - 17 ตุลาคมพ.ศ. 2489 – 24 พฤศจิกายนพ.ศ. 2490 ดำรงตำแหน่งผู้ว่าการธนาคารแห่งประเทศไทยสมัยที่ 1 - 30 มิถุนายนพ.ศ. 2494 – 18 กันยายนพ.ศ. 2500 สมาชิกประเภท 2 สภาผู้แทนราษฎร - 1 มีนาคมพ.ศ. 2495 - 24 กรกฎาคมพ.ศ. 2498 ดำรงตำแหน่งผู้ว่าการธนาคารแห่งประเทศไทย สมัยที่ 2 - พ.ศ. 2495 ตุลาการรัฐธรรมนูญ - 20 พฤษภาคมพ.ศ. 2497–7 กรกฎาคมพ.ศ. 2508 ปลัดกระทรวงการคลัง - 26 กันยายนพ.ศ. 2500 – 26 ธันวาคมพ.ศ. 2500 รัฐมนตรีว่าการกระทรวงการคลัง สมัยที่ 1 - 1 มกราคมพ.ศ. 2501 – 20 ตุลาคมพ.ศ. 2501 รัฐมนตรีว่าการกระทรวงการคลัง สมัยที่ 2 - 8 กรกฎาคมพ.ศ. 2508 – 17 พฤศจิกายนพ.ศ. 2514 รัฐมนตรีว่าการกระทรวงการคลัง สมัยที่ 3 - 19 ธันวาคมพ.ศ. 2515 – 14 ตุลาคมพ.ศ. 2516 รัฐมนตรีว่าการกระทรวงการคลัง สมัยที่ 4เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ - เหรียญดุษฎีมาลา เข็มศิลปวิทยา - เหรียญรัตนาภรณ์ รัชกาลที่ 9 ชั้นที่ 3 - เหรียญบรมราชาภิเษก รัชกาลที่ 9</doc>
