<doc id="938237" url="https://th.wikipedia.org/wiki?curid=938237" title="แพรรี">แพรรี แพรรี () เป็นระบบนิเวศที่นักนิเวศวิทยาถือเป็นส่วนหนึ่งของชีวนิเวศทุ่งหญ้า สะวันนา และป่าละเมาะเขตอบอุ่น โดยยึดภูมิอากาศเขตอบอุ่น ปริมาณฝนตกปานกลาง และประกอบด้วยหญ้า ไม้ล้มลุก และไม้พุ่มเป็นพืชพรรณชนิดหลัก ไม่ใช่ไม้ต้น บริเวณทุ่งหญ้าเขตอบอุ่นรวมทั้งปัมปัสในอาร์เจนตินา บราซิลทางใต้ และอุรุกวัย ตลอดจนสเตปป์ของยูเรเชีย บริเวณที่เรียก "แพรรี" มักอยู่ในทวีปอเมริกาเหนือ คำนี้ครอบคลุมบริเวณที่เรียกที่ลุ่มในแผ่นดิน (Interior Lowlands) ของแคนาดา สหรัฐ และเม็กซิโก ซึ่งรวมเกรตเพลนส์ทั้งหมด ตลอดจนดินแดนที่ชื้นกว่าและมีเขามากกว่าทางทิศตะวันออก ในสหรัฐ บริเวณที่ประกอบเป็นรัฐนอร์ทดาโคตา เซาท์ดาโคตา เนบรัสกา แคนซัส และโอกลาโฮมาส่วนใหญ่หรือทั้งหมด และบริเวณกว้างของรัฐมอนแทนา ไวโอมิง โคโลราโด นิวเม็กซิโก เท็กซัส มิสซูรี ไอโอวา อิลลินอยส์ อินดีแอนา วิสคอนซิน และมินนิโซตาทางตะวันตกและใต้ หุบเขากลาง (Central Valley) รัฐแคลิฟอร์เนียก็เป็นแพรรีเหมือนกัน แพรรีแคนาดากินพื้นที่กว้างขวางของรัฐแมนิโทบา ซัสแคตเชวัน และแอลเบอร์ตา</doc>
