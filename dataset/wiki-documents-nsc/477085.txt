<doc id="477085" url="https://th.wikipedia.org/wiki?curid=477085" title="เทวฤทธิ์ มัจฉาชีพ">เทวฤทธิ์ มัจฉาชีพ จ่าสิบตำรวจ เทวฤทธิ์ มัจฉาชีพ เกิดวันที่ 22 กุมภาพันธ์ พ.ศ. 2518 เป็นนักยิงปืนยาวอัดลม 10 เมตรคนแรกจากประเทศไทย ที่ได้รับการบันทึกสถิติโลกด้วยแต้มสูงสุด ด้วยการยิงเข้าเป้าที่ตำแหน่ง 0.5 มิลลิเมตรได้ 60 นัดติดต่อกัน เขาเป็นที่รู้จักในวงการยิงปืน (ที่ซึ่งเขาได้อันดับที่ห้าในการแข่งขัน ISSF เวิลด์คัพ) เมื่อเขาประสบความสำเร็จในรายการชิงแชมป์เอเชีย 2000 ที่เกาะลังกาวี ตั้งแต่นั้นมา เขาก็สามารถเข้าสู่รอบไฟนอลในการแข่งขันระดับโลกอยู่บ่อยครั้ง ซึ่ง เทวฤทธิ์ มัจฉาชีพ ได้รับเกียรติเป็นตัวแทนนักกีฬาทีมชาติไทย ในการถือธงเข้าสู่พิธีเปิดการแข่งขันซีเกมส์ 2005 ที่ประเทศฟิลิปปินส์ ในวันที่ 27 พฤศจิกายน พ.ศ. 2548 นอกจากนี้ เขาเป็นนักกีฬายิงปืนระดับโลกเพียงคนเดียวของทีมชาติไทย ที่สามารถเข้าสู่รอบสุดท้ายของกีฬาโอลิมปิกมาแล้วถึงสองครั้ง ครั้งหนึ่ง ปองพล อดิเรกสาร ซึ่งเป็นนายกสมาคมยิงปืนแห่งประเทศไทย ได้กล่าวถึงเทวฤทธิ์ว่า เป็นหนึ่งในความหวังของนักกีฬาที่จะได้รับเหรียญทองในการแข่งขันปืนยาวท่านอนชาย ซีเกมส์ 2007ประวัติ ประวัติ. ตั้งแต่เทวฤทธิ์สามารถทำคะแนนยิงปืนได้ 600 คะแนนเต็ม ก็มีนักยิงปืนหญิงหลายรายที่สามารถทำได้สูงสุดที่ 400 คะแนนจากการแข่งขันปืนยาวอัดลมที่ระยะสั้นกว่าของพวกเธอเช่นกัน แต่ถึงกระนั้น เขาก็ยังคงเป็นชายเพียงคนเดียวที่ถือครองสถิติโลกจนถึง พ.ศ. 2551 เดือนพฤศจิกายน พ.ศ. 2552 เทวฤทธิ์ และนักยิงปืนจากตระกูลมัจฉาชีพ เข้าแข่งขันยิงปืนชิงชนะเลิศแห่งเอเชียอาคเนย์ ครั้งที่ 33 ประเภทปืนยาวอัดลมชาย ที่ซึ่งเขาได้อันดับสองถัดจาก พ.ต.ต.วราวุธ มัจฉาชีพ ผู้เป็นพี่ชาย ด้วยคะแนน 685.4 แต่ไม่ได้รับเหรียญเงิน เนื่องด้วยตามกฎการแข่งขันต้องไม่ใช่นักกีฬาจากชาติเดียวกันเกียรติประวัติเกียรติประวัติ. - 2 เหรียญเงิน ในประเภทบุคคล และประเภททีม ซีเกมส์ 1997 ที่ประเทศอินโดนีเซีย - 2 เหรียญทอง 1 เหรียญเงิน 1 เหรียญทองแดง รายการชิงแชมป์เอเชีย 1997 - 2 เหรียญทอง 1 เหรียญเงิน 1 เหรียญทองแดง เอเชียนเกมส์ 1998 ที่ประเทศไทย - 4 เหรียญทอง 1 เหรียญทองแดง รายการชิงแชมป์อาเซียน 1999 - 3 เหรียญทอง ในประเภททีม และประเภทบุคคล รายการชิงแชมป์เอเชีย 2000 - นักกีฬายิงปืนทีมชาติไทย ในการแข่งขันโอลิมปิกฤดูร้อน 2000 ที่ซิดนีย์ ประเทศออสเตรเลีย - 1 เหรียญเงิน รายการเวิลด์คัพ 2001 ที่ประเทศอิตาลี - 1 เหรียญทองแดง รายการเวิลด์คัพ 2002 ที่ประเทศอิตาลี - 3 เหรียญทอง 1 เหรียญเงิน ซีเกมส์ 2003 ที่ประเทศเวียดนาม - นักกีฬายิงปืนทีมชาติไทย ในการแข่งขันโอลิมปิกฤดูร้อน 2004 ที่กรุงเอเธนส์ ประเทศกรีซ - เหรียญทอง ปืนยาวท่านอน 50 เมตรประเภททีม ซีเกมส์ 2007 ที่จังหวัดนครราชสีมา ประเทศไทย - เหรียญทองแดง ปืนยาว 3 ท่า ประเภทบุคคล ซีเกมส์ 2009 ที่กรุงเวียงจันทน์ ประเทศลาวผลงานในโอลิมปิกสถิติเครื่องราชอิสริยาภรณ์เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นตติยดิเรกคุณาภรณ์ (ต.ภ.)</doc>
