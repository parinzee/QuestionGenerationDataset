<doc id="238101" url="https://th.wikipedia.org/wiki?curid=238101" title="หม่อมราชวงศ์ปรียนันทนา รังสิต">หม่อมราชวงศ์ปรียนันทนา รังสิต หม่อมราชวงศ์ปรียนันทนา รังสิต (3 กรกฎาคม พ.ศ. 2495 - ) เป็นธิดาคนเล็กของหม่อมเจ้าปิยะรังสิต รังสิต พระโอรสในสมเด็จพระเจ้าบรมวงศ์เธอ พระองค์เจ้ารังสิตประยูรศักดิ์ กรมพระยาชัยนาทนเรนทร กับ หม่อมเอลิซาเบท รังสิต ณ อยุธยา และพระเจ้าวรวงศ์เธอ พระองค์เจ้าวิภาวดีรังสิต พระธิดาใน พระราชวรวงศ์เธอ กรมหมื่นพิทยาลงกรณ์ และหม่อมเจ้าพรพิมลพรรณ วรวรรณ เป็นพระปนัดดาในพระบาทสมเด็จพระจุลจอมเกล้าเจ้าอยู่หัวกับเจ้าจอมมารดาหม่อมราชวงศ์เนื่อง ในรัชกาลที่ 5 และยังเป็นปนัดดาในกรมพระราชวังบวรวิไชยชาญกับจอมมารดาเลี่ยมเล็ก และเป็นอดีตคู่สมรสของพระโอรสในมหาราชาแห่งแคว้นชัยปุระ ประเทศอินเดีย อีกด้วย ม.ร.ว.ปรียนันทนา เป็นสมาชิกวุฒิสภา พ.ศ. 2551 สายสรรหา โดยมาจากภาคส่วนอื่นๆ (ประธานมูลนิธิวิภาวดีรังสิต) และเป็นหนึ่งในสมาชิกกลุ่ม 40 ส.ว. มีตำแหน่งรองประธานคณะกรรมาธิการการต่างประเทศ วุฒิสภาการศึกษา การศึกษา. ม.ร.ว.ปรียนันทนา สำเร็จการศึกษาปริญญาตรีด้านภาษาสันสกฤต ประวัติศาสตร์อินเดีย และเอเชียตะวันออกเฉียงใต้ ที่ School of Oriental and African Studies มหาวิทยาลัยลอนดอนการดำรงตำแหน่งด้านสังคมการดำรงตำแหน่งด้านสังคม. - ประธานมูลนิธิวิภาวดีรังสิต - ประธานกรรมการบริษัทนันทนาจำกัด - มูลนิธิวิภาวดีรังสิต - บรรณาธิการผู้พิมพ์หนังสือ “สมุดพระรูป พระราชโอรส พระราชธิดา และพระราชนัดดาในพระบาทสมเด็จพระจอมเกล้าเจ้าอยู่หัว (รัชกาลที่ ๔) ” - เป็น สว. แต่งตั้งจากภาคอื่น - รองประธานคณะกรรมาธิการการต่างประเทศ วุฒิสภาครอบครัว ครอบครัว. หม่อมราชวงศ์ปรียนันทนา รังสิต เป็นธิดาคนเล็กของ หม่อมเจ้าปิยะรังสิต รังสิต และ พระเจ้าวรวงศ์เธอพระองค์เจ้า วิภาวดีรังสิต หม่อมราชวงศ์ปรียนันทนา รังสิต เคยเสกสมรสกับมหาราช จกัต สิงห์ พระโอรสของมหาราชาแห่งแคว้นชัยปุระ ประเทศอินเดีย โดยพบรักกันที่ประเทศไทย มีบุตรธิดา 2 คนคือ นางสาวลลิตยา รังสิต (ราชกุมารี ลลิตยากุมารี สิงห์ แห่งแคว้นชัยปุระ) และนายเทพราช รังสิต (ราชกุมาร เทพราช สิงห์ แห่งแคว้นชัยปุระ) ภายหลังในปี พ.ศ. 2530 ได้หย่าร้างกับมหาราช จกัต สิงห์ และเดินทางกลับมาอยู่เมืองไทยพร้อมกับบุตรทั้งสอง ต่อมาบุตรทั้งสอง ได้ฟ้องร้องคดีเกี่ยวกับสมบัติของมหาราชจกัต สิงห์ เพื่ออ้างสิทธิ์ในกองมรดกของมหาราชจกัต สิงห์ กับบรรดาเครือญาติที่ประเทศอินเดีย บุตรสาวคนโตคือลลิตยา รังสิต จบการศึกษาระดับปริญญาโทจากจุฬาลงกรณ์มหาวิทยาลัย และ ปริญญาโททางด้านการจัดการพิพิธภัณฑ์และโบราณสถาน มหาวิทยาลัยเคมบริดจ์ สหราชอาณาจักร และส่วนบุตรชายคนเล็กคือ เทพราช รังสิต จบการศึกษาระดับปริญญาโทด้านการพัฒนาชนบท จากจุฬาลงกรณ์มหาวิทยาลัย ปัจจุบันหม่อมราชวงศ์ปรียนันทนา รังสิต สมรสอีกครั้งกับนายปานศักดิ์ รังสิพราหมณกุล นักธุรกิจผู้เคยมีผลงานดนตรีโด่งดังอมตะในบทเพลง “ไปทะเลกันดีกว่า”เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้น จตุตถจุลจอมเกล้า (จ.จ.) - เครื่องราชอิสริยาภรณ์จุลจอมเกล้า ชั้น ตติยจุลจอมเกล้า (ต.จ.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น ทวีติยาภรณ์ช้างเผือก (ท.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้น ประถมาภรณ์มงกุฎไทย (ป.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น ประถมาภรณ์ช้างเผือก (ป.ช.)</doc>
