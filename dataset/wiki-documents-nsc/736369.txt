<doc id="736369" url="https://th.wikipedia.org/wiki?curid=736369" title="เฟียร์เลส (เพลงเทย์เลอร์ สวิฟต์)">เฟียร์เลส (เพลงเทย์เลอร์ สวิฟต์) "เฟียร์เลส" () เป็นเพลงแนวคันทรีป็อปของนักร้องนักแต่งเพลงชาวอเมริกัน เทย์เลอร์ สวิฟต์ เพลงเขียนโดยสวิฟต์ ร่วมกับลิซ โรส และฮิลลารี ลินด์ซีย์ และผลิตโดยนาธาน แชปแมน "เฟียร์เลส" ออกจำหน่ายวันที่ 3 มกราคม ค.ศ. 2010 ผ่านสังกัดบิกแมชีนเรเคิดส์ เป็นซิงเกิลที่ห้าและซิงเกิลสุดท้ายจากสตูดิโออัลบั้มที่สอง เฟียร์เลส (2008) สวิฟต์แต่งเพลงนี้ขณะกำลังเดินทางทัวร์คอนเสิร์ตสนับสนุนอัลบั้มแรก เทย์เลอร์ สวิฟต์ (2006) เธอเขียนเพลง "เฟียร์เลส" ถึงความไม่เกรงกลัวการตกหลุมรัก และในที่สุดก็ตั้งชื่อให้เป็นชื่อสตูดิโออัลบั้มที่สองด้วย ดนตรีมีคุณสมบัติความเป็นดนตรีป็อปร็อก และเนื้อเพลงเกี่ยวกับรักครั้งแรกที่สมบูรณ์แบบ "เฟียร์เลส" เป็นที่พอใจแก่นักวิจารณ์ ส่วนใหญ่ชื่นชมเพลงเนื่องจากมีเสน่ห์ดึงดูดคนกลุ่มอายุหลายกลุ่ม ในสหรัฐอเมริกา "เฟียร์เลส" เปิดตัวและขึ้นสูงสุดอันดับที่ 9 บนชาร์ตบิลบอร์ดฮอต 100 และได้รับการรับรองระดับแพลตินัมจากสมาคมผู้ประกอบกิจการเพลงของสหรัฐอเมริกา (RIAA) กลายเป็นซิงเกิลแรกที่ออกจำหน่ายหลังจากได้รับการรับรองระดับทองคำจากสมาคม "เฟียร์เลส" เข้าชาร์ตในประเทศแคนาดา และสเปน สวิฟต์แสดงเพลงนี้ในหลายงาน หนึ่งในนั้นคือในเฟียร์เลสทัวร์ (2009–10) มิวสิกวิดีโอเป็นวิดีโอที่รวบรวมจากการแสดงในเฟียร์เลสทัวร์ กำกับโดยทอดด์ แคสเซตตี วิดีโอมีทั้งภาพทัวร์และเบื้องหลังเบื้องหลัง เบื้องหลัง. "เฟียร์เลส" เขียนโดยสวิฟต์ ร่วมมือกับลิซ โรส และฮิลลารี ลินด์ซีย์ และผลิตโดยนาธาน แชปแมน และสวิฟต์ด้วย สวิฟต์คิดแนวคิดของเพลงได้ขณะกำลังทัวร์คอนเสิร์ตเป็นนักร้องเปิดคอนเสิร์ตเพื่อส่งเสริมอัลบั้มแรกของเธอเทย์เลอร์ สวิฟต์ (2006) ขณะเธอเขียนเพลงนี้ เธอไม่ได้คบหากับใคร หรือ "ไม่ได้แม้แต่เริ่มสานสัมพันธ์กับใคร" เธอเขียนเพลงนี้หลังจากเธอวิเคราะห์แนวคิดว่าเดทแรกคืออะไร ขณะกำลังทำเพลง "เฟียร์เลส" สวิฟต์อธิบายกระบวนการเขียนเพลงว่า "ฉันคิดว่า บางครั้ง เมื่อคุณกำลังเขียนเพลงรัก คุณไม่ต้องเขียนถึงสิ่งที่คุณกำลังประสบพบเจอในขณะนั้น แต่คุณอาจเขียนถึงสิ่งที่คุณอยากประสบพบเจอก็ได้" เพลงถูกแต่งด้วยแนวคิดสองแนวคิด สวิฟต์เล่าแนวคิดหลักของเพลงว่าเกี่ยวกับ "ความไม่กลัวการตกหลุมรัก" (the fearlessness of falling in love) และ "ไม่ว่าคุณจะเจ็บมากี่ครั้ง คุณก็จะตกหลุมรักอีก" แนวคิดที่สองเกี่ยวข้องกับเดทแรก ซึ่งสวิฟต์กล่าวว่าเธอไม่ได้ประสบเหตุเช่นนั้นขณะเขียนเพลง "เฟียร์เลส" หลังจากทำเพลงเสร็จ สวิฟต์ให้คำจำกัดความของคำว่า "ไม่เกรงกลัว" (fearless) สำหรับเธอแล้ว "ไม่เกรงกลัว ไม่ได้หมายความว่าคุณไม่กลัวเลย และไม่ได้หมายความว่าคุณแข็งแกร่ง แต่มันหมายความว่าคุณมีความกลัว แต่คุณก็กระโดดได้อยู่ดี" ทำให้เธอตั้งชื่ออัลบั้มว่า เฟียร์เลส เพลงออกจำหน่ายครั้งแรกเป็นซิงเกิลวิทยุจากอัลบั้มเมื่อวันที่ 14 ตุลาคม ค.ศ. 2008 เป็นส่วนหนึ่งของโครงการ เคาต์ดาวน์ทูเฟียร์เลส ของร้านไอทูนส์ ต่อมาเพลงได้เป็นซิงเกิลที่ห้าและซิงเกิลสุดท้ายจากอัลบั้มเฟียร์เลส เมื่อวันที่ 4 มกราคม ค.ศ. 2010การจัดวางองค์ประกอบเพลง การจัดวางองค์ประกอบเพลง. "เฟียร์เลส" มีความยาวสี่นาที หนึ่งวินาที อเล็กซิส เพทริดิส จากเดอะการ์เดียน บรรยายประเภทของเพลงว่าเป็น "ป็อปร็อกสมบูรณ์แบบแบบทันตกรรมจัดฟัน" (kind of orthodontically perfect pop rock) เขากล่าวว่าส่วนที่เป็นแนวคันทรีที่สุดในเพลงคือเนื้อเพลงที่กล่าวถึง "one horse town" เพลงอยู่ในอัตราจังหวะ 4 4 (Common time) และมีความเร็วปานกลาง 100 จังหวะต่อนาที ด้วยคีย์เอฟเมเจอร์ (F major) และเสียงร้องของสวิฟต์กว้างสองช่วงอ็อกเทฟ ตั้งแต่ F3 ถึง C5 เพลงบรรเลงด้วยคอร์ดดังนี้ F-C-Gm-B♭-C ทอม โรนัลด์ จากช่องเกรตอเมริกันคันทรี ตีความเพลงว่า ข้อความในเพลงเล่าถึง "การใช้ความกล้าไปกับวงจรการออกเดท" (taking courage on the dating circuit) ร็อบ เชฟฟิลด์ จากนิตยสารเบลนเดอร์ มีมุมมองแตกต่างกัน กล่าวว่า เนื้อเพลงที่ว่า "And I don't know why but with you / I'd dance in a storm in my best dress, fearless" อธิบายว่าสวิฟต์มีความสุขกับการตีโพยตีพายเพียงใด เขาเสริมว่าเธอจะไม่สวมใส่ "สิ่งใดเพื่อไปเต้นรำในพายุอีก"การตอบรับ การตอบรับ. "เฟียร์เลส" ได้รับคำสรรเสริญถึงการเชื่อมโยงเข้ากับกลุ่มอายุกลุ่มต่าง ๆ ลีอาห์ กรีนแบล็ตต์ จากนิตยสารเอนเตอร์เทนเมนต์วีกลี กล่าวว่าเสียงร้องของสวิฟต์เข้ากับทำนองเพลงและเครื่องดนตรีได้ดี ซึ่งเธอกล่าวว่า "ลื่นไหล" (slick) และ "เป็นมิตรกับสถานีวิทยุ" (radio-friendly) เฮเธอร์ แฟส์ จากออลมิวสิก เลือกให้เพลงเป็นหนึ่งในเพลงที่ดีที่สุดในอัลบั้ม เฟียร์เลส อลิซ ฟิชเชอร์ จากนิตยสารดิออบเซิร์ฟเวอร์ ยินดีกับเพลง "เฟียร์เลส" ที่ได้เป็นหนึ่งใน "เพลงยอดเยี่ยมที่มีเนื้อเพลงเกี่ยวกับความจริงสากลที่คนทุกวัยสามารถมีความสุขด้วยได้" ของสวิฟต์ จิม แฮร์ริงตัน จากหนังสือพิมพ์ซานโฮเซเมอร์คิวรีนิวส์ เชื่อว่า "เฟียร์เลส" มีเสน่ห์ดึงดูดคนทุกกลุ่มอายุ "แม่และลูกสาว รวมถึงกลุ่มวัยรุ่นและคู่รักที่ออกเดทกลางคืน [สามารถร้องเพลง] ด้วยกันด้วยความเพลิดเพลิน"บนชาร์ตเพลง บนชาร์ตเพลง. หลังจากจำหน่ายเป็นซิงเกิลวิทยุแล้ว ในสัปดาห์ของวันที่ 1 พฤศจิกายน ค.ศ. 2008 เพลง "เฟียร์เลส" เปิดตัวที่อันดับที่ 9 บนชาร์ตบิลบอร์ดฮอต 100 ด้วยยอดดาวน์โหลด 162,000 ครั้ง กลายเป็นเพลงที่ขึ้นสิบอันดับแรกเป็นเพลงที่สามติดต่อกัน ในสัปดาห์ต่อมา เพลงตกไปที่อันดับ 38 และหลังจากอยู่ในชาร์ตอีก 4 สัปดาห์ เพลงก็ตกชาร์ตไป หลังจากเพลงได้เป็นซิงเกิล ซิงเกิลกลับเข้ามาที่อันดับ 94 ในสัปดาห์ของวันที่ 13 มีนาคม ค.ศ. 2010 ตำแหน่งสูงสุดที่ทำได้ในฐานะซิงเกิลคืออันดับที่ 76 เมื่อสัปดาห์ของวันที่ 10 เมษายน ค.ศ. 2010 เพลงนี้เป็นหนึ่งใน 13 เพลงจากอัลบั้มเฟียร์เลสที่ติด 40 อันดับแรกบนชาร์ตบิลบอร์ดฮอต 100 ทำลายสถิติเพลง 40 อันดับแรกมากที่สุดในอัลบั้มเดียว "เฟียร์เลส" ใช้เวลา 15 สัปดาห์ในการไต่ขึ้นและลงบนชาร์ตบิลบอร์ดฮอต 100 "เฟียร์เลส" ขึ้นสูงสุดอันดับที่ 10 บนชาร์ตฮอตเพลงคันทรี กลายเป็นเพลงที่สิบติดต่อกันที่สามารถติด 10 อันดับแรก แต่เป็นซิงเกิลที่ติดอันดับต่ำสุด และติดอันดับที่ 18 บนชาร์ตป็อป 100 ซึ่งปัจจุบันปิดตัวลงแล้ว ซิงเกิลได้รับการรับรองระดับทองคำจากสมาคมผู้ประกอบกิจการเพลงของสหรัฐอเมริกา (RIAA) จากยอดขาย 500,000 ดาวน์โหลด ดังนั้นจึงกลายเป็นซิงเกิลแรกที่ออกจำหน่ายหลังได้รับการรับรองจากสมาคม เป็นผลมาจากยอดดาวน์โหลด นับถึงเดือนตุลาคม ค.ศ. 2012 "เฟียร์เลส" ขายได้มากกว่า 1,000,000 ซิงเกิลในสหรัฐอเมริกา และได้รับการรับรองระดับแพลตินัมจากสมาคมตั้งแต่นั้นมา ในสัปดาห์ของวันที่ 29 พฤศจิกายน ค.ศ. 2008 "เฟียร์เลส" เปิดตัวและขึ้นสูงสุดอันดับที่ 69 ในแคนาดา ใช้เวลาในชาร์ตนาน 5 สัปดาห์ เพลงขึ้นอันดับที่ 32 ในสเปนด้วยการแสดงสด การแสดงสด. สวิฟต์แสดงเพลง "เฟียร์เลส" สดทางโทรทัศน์ครั้งแรกในวันที่ 10 พฤศจิกายน ค.ศ. 2008 ในรายการเลตโชว์วิดเดวิด เลตเทอร์แมน เธอแสดงเพลงนี้ต่อในรายการดิเอลเลน ดีเจนเนอเรสโชว์ และรายการสตริปส์ของบริษัทเคลียร์แชนเนิลคอมมิวนิเคชันส์ สวิฟต์ร้องเพลงในทัวร์คอนเสิร์ตครั้งแรกของเธอ เฟียร์เลสทัวร์ ตั้งแต่เดือนเมษายน ค.ศ. 2009 ถึง กรกฎาคม ค.ศ. 2010 ในการแสดงแต่ละครั้ง สวิฟต์เดินนำหน้าชุดสีเงินประกายแวววาวและรองเท้าบูตสีดำ และเล่นกีตาร์โปร่ง ขณะที่มีกลีบดอกไม้ที่มาพร้อมกับผีเสื้อโบนบินยื่นออกมาบนเวที อลิซ ฟิชเชอร์ จากนิตยสารดิออบเซิร์ฟเวอร์ เข้าชมคอนเสิร์ตวันที่ 7 พฤษภาคม ค.ศ. 2009 ที่เวทีเชปเพิร์ดบุชเอ็มไพร์ ในลอนดอน ประเทศอังกฤษ และกล่าวว่าขณะที่ตัวเธอเดินออกมาในระหว่างการแสดง มัน "ดูสมเหตุสมผลชัดเจนต่อผู้ชมผู้หญิง" โจซีลีน วีนา จากเอ็มทีวีนิวส์ รายงานว่า ผู้ชมร้องเพลงเสียงดังในขณะเล่นเพลง "เฟียร์เลส" ที่คอนเสิร์ตวันที่ 27 สิงหาคม ค.ศ. 2009 ที่เมดิสันสแควร์การ์เดน ในนครนิวยอร์ก เพลงยังถูกนำไปแสดงในทัวร์คอนเสิร์ตสปีกนาวเวิลด์ทัวร์ด้วย ภาพการแสดงทัวร์หลายครั้งกลายเป็นหนึ่งในมิวสิกวิดีโอเพลง "เฟียร์เลส" กำกับโดยทอดด์ แคสเซตตี วิดีโอเผยแพร่ครั้งแรกวันที่ 17 กุมภาพันธ์ ค.ศ. 2010 ทางช่องซีเอ็มที วิดีโอเริ่มต้นที่สวิฟต์พูดคุยกับวงดนตรีของเธอก่อนจะเดินขึ้นเวทีว่า "พวกคุณ ทัวร์นี้จะเป็นประสบการณ์ที่ดีที่สุดในชีวิตทั้งชีวิตของฉัน" วิดีโอเป็นการผสมผสานวิดีโอจากทัวร์คอนเสิร์ต มีแฟนคลับชูป้ายให้สวิฟต์ด้วยความตื่นเต้น กับวิดีโอเบื้องหลังของสวิฟต์และวงดนตรีของเธอขณะเดินทางทัวร์เฟียร์เลสทัวร์ วิดีโอจบที่นักร้องโบกมือลาขณะที่เธอเดินลงเวที หลังจากชมวิดีโอ วีนาตีความว่าเป็น "จดหมายรักของสวิฟต์ถึงแฟนเพลง" เนื่องจากมันแสดงให้เห็น "มุมมองด้านในของสิ่งที่เกิดขึ้นในระหว่างทัวร์" จนถึงปัจจุบัน วิดีโอมียอดผู้ชมในยูทูบมากกว่า 23 ล้านครั้งรายชื่อเพลงรายชื่อเพลง. - ซิงเกิลดาวน์โหลดในสหรัฐอเมริกา1. "เฟียร์เลส" - 4:01- ซีดีซิงเกิลในสหรัฐอเมริกาและยุโรป1. "เฟียร์เลส" - 4:01ชาร์ตเพลงการรับรองชาร์ตสิ้นปี</doc>
