<doc id="918933" url="https://th.wikipedia.org/wiki?curid=918933" title="ไคลน์มัทเทอร์ฮอร์น">ไคลน์มัทเทอร์ฮอร์น ไคลน์มัทเทอร์ฮอร์น () เป็นจุดสูงสุดของเทือกเขาแอลป์เพนนีนส์ (Alpes Pennines) ตั้งอยู่ทางทิศใต้ของเมืองเซอร์มัทท์ ในรัฐวาเล ประเทศสวิตเซอร์แลนด์ มีความสูง 3,883 เมตรจากระดับน้ำทะเล ถือเป็นจุดสูงสุดในยุโรปที่สามารถเข้าถึงได้โดยระบบขนส่งมวลชน ไคลน์มัทเทอร์ฮอร์นเป็นส่วนหนึ่งของมวลเขาสูงไบรท์ฮอร์น (Breithorn massif) ซึ่งตั้งอยู่บริเวณชายแดนสวิส-อิตาลี ระเบียงชมวิวของไคลน์มัทเทอร์ฮอร์นถือเป็นระเบียงชมวิวที่สูงที่สุดของทวีปยุโรป จากระเบียงชมวิวสามารถมองเห็นธารน้ำแข็งมัทเทอร์ฮอร์นได้อย่างชัดเจน และยังสามารถเห็นยอดเขามัทเทอร์ฮอร์นซึ่งตั้งอยู่ 7 กิโลเมตรทางตะวันตกเฉียงเหนือได้อีกด้วย ในแต่ละปีมีผู้มาเยือนไคลน์มัทเทอร์ฮอร์นกว่า 5-6 แสนคน อุณหภูมิบนไคลน์มัทเทอร์ฮอร์นอยู่ที่เฉลี่ย -8 ถึง -18 องศาเซลเซียส</doc>
