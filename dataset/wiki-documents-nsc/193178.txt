<doc id="193178" url="https://th.wikipedia.org/wiki?curid=193178" title="คาเมรอน ดิแอซ">คาเมรอน ดิแอซ คาเมรอน มิเชลล์ ดิแอซ () เกิดเมื่อวันที่ 30 สิงหาคม ค.ศ. 1972 เป็นนักแสดงหญิงชาวอเมริกัน เคยได้รับการเสนอชื่อเข้าชิง รางวัลลูกโลกทองคำ รางวัลบาฟต้า แซกอวอร์ด เป็นอดีตนางแบบประวัติ ประวัติ. ดิแอชเกิดซานดีเอโก แคลิฟอร์เนีย เธอเป็นลูกสาวของบิลลี (นามสกุลเดิม เออร์ลี) และ เอมิลิโอ ดิแอซ พ่อของเธอเป็นชาวคิวบารุ่นที่ 2 ในอเมริกา ส่วนแม่ของเธอมีเชื้อสายอังกฤษ เยอรมัน และอินเดียนแดงเผ่าเชอโรกี เธอเป็นนางแบบให้บริษัทคาลวิน ไคล์น และลีวายส์ จากนั้นเริ่มต้นอาชีพนักแสดงเมื่ออายุ 21 ปี และเป็นที่รู้จักกับภาพยนตร์เรื่อง The Mask เมื่อปี 1994 ที่แสดงร่วมกับจิม แคร์รี่ย์ หลังจากนั้นมีผลงานแสดงในภาพยนตร์ฟอร์มเล็ก ๆ อย่าง The Last Supper ในปี 1995 ต่อมาแสดงคู่กับคีนู รีฟส์ ใน Feeling Minnesota และต่อมาแสดงอย่าง She’s the One และ Head Above Water จนเธอมีผลงานสร้างชื่ออีกครั้งใน My Best Friend’s Wedding ในปี 1997 ต่อมาในปีเดียวกับแสดงร่วมกับยวน แม็คเกรเกอร์ ใน A Life Less Ordinary และผลงานแนวตลกเรื่อง There’s Something About Mary ที่ทำให้เธอได้รับรางวัลอย่าง ถึงรางวัลนักแสดงหญิงดีเด่นแห่งปีของกลุ่มนักวิจารณ์ภาพยนตร์ Circle ในนิวยอร์ก ต่อมาในปี 1999 แสดงใน Being John Malkovich ที่ได้รับเสียงวิจารณ์ที่ดีและได้รับการเสนอชื่อเข้าชิงรางวัลหลายตัวด้วย ในปีเดียวกับเธอแสดงใน Any Given Sunday ต่อมาในปีถัดมา แสดงภาพยนตร์ที่สร้างจากซีรีส์ทางโทรทัศน์ที่ได้รับความนิยมในช่วงทศวรรษที่ 70 เรื่อง Charlie’s Angels และยังมีภาคต่อใน Charlie’s Angels: Full Throttle เธอยังมีผลงานเรื่อง Shrek และได้แสดงร่วมกับทอม ครูซใน Vanilla Sky และในภาพยนตร์เรื่อง The Sweetest Thing เธอได้รับการวิพากษ์วิจารณ์อย่างรุนแรง ต่อมาปี 2002 เธอรับบทเป็นนักวิ่งราวตามถนนในเรื่อง Gangs of New York</doc>
