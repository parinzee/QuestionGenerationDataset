<doc id="657122" url="https://th.wikipedia.org/wiki?curid=657122" title="เซอร์ไวเวอร์ซีรีส์ (2014)">เซอร์ไวเวอร์ซีรีส์ (2014) เซอร์ไวเวอร์ซีรีส์ (2014) เป็นรายการเพย์-เพอร์-วิวมวยปล้ำอาชีพของ ดับเบิลยูดับเบิลยูอี ซึ่งจัดเป็นปีที่ 28 แล้ว สถานที่จัดคือ สก็อตต์เทรด เซ็นเตอร์ ในเมืองเซนต์หลุยส์, รัฐมิสซูรี สหรัฐอเมริกา เมื่อวันที่ 23 พฤศจิกายน ค.ศ. 2014 ศึกนี้เป็นการปรากฏตัวครั้งแรกของอดีตนักมวยปล้ำอาชีพของสมาคมเวิลด์แชมเปี้ยนชิพเรสต์ลิง (WCW) สติง ที่ไม่เคยมาเป็นเวลานานถึง 14 ปีเบื้องหลัง เบื้องหลัง. ในรอว์ วันที่ 27 ตุลาคม ทริปเปิลเอช ได้จัดแมตช์การปล้ำแทกทีม 5 ต่อ 5 แบบคัดออก โดยให้ จอห์น ซีนา จัดทีมมาเจอกับทีม ดิออโทริตี ให้ซีนาเลือกใครก็ได้มาเข้าทีม ในรอว์ วันที่ 3 พฤศจิกายน วินซ์ แม็กแมน ออกมาเปิดรายการพร้อมกับ ทริปเปิล เอช และ สเตฟานี แม็กแมน โดยวินซ์ได้ประกาศว่าถ้าทีมของซีนาชนะ ทีมออโทริตี จะต้องสลายไป และก็จะหมดอำนาจไปด้วย คืนเดียวกัน ได้มีแมตช์การปล้ำคู่เอกระหว่าง แรนดี ออร์ตัน กับเซท โรลลินส์ โดยโรลลินส์ เป็นฝ่ายชนะไปได้ หลังแมตช์ ออร์ตันทำใจสักพักแล้วก็ยอมจับมือกับ เจมี โนเบิล, โจอี เมอร์คิวรี, เคน ก่อนจะมาถึงโรลลินส์ แต่ออร์ตันไม่จับมือแถมยัง RKO ใส่โรลลินส์ด้วย โนเบิล, เมอร์คิวรี และเคน พยายามรุมออร์ตัน แต่ออร์ตันก็จับเหวี่ยงตกเวทีหมด แล้วก็ตั้งท่าจะเตะจุดโทษใส่โรลลินส์ แต่ ทริปเปิล เอช ขึ้นมาห้ามเอาไว้ซะก่อน และบอกให้ออร์ตัน ใจเย็นๆ แต่ออร์ตัน ต่อยหน้า ทริปเปิล เอช จนล้มคว่ำ ทำให้พวกเคน ต้องมาช่วยกันรุมออร์ตันอีก แต่ก็เอาไม่อยู่ ออร์ตันไปต่อยรัวใส่โรลลินส์ ที่โต๊ะผู้บรรยาย แต่สุดท้ายก็โดนพวกเคนมารุมจับเอาไว้จนได้ โรลลินส์กระโดดเหยียบหัวออร์ตัน อัดใส่โต๊ะผู้บรรยายจนหัวแตก จากนั้นสเตฟานี ก็บอกให้ ทริปเปิล เอช จัดการกับออร์ตันซะ ทริปเปิล เอช ก็จำใจต้องสั่งให้ปิดบัญชีออร์ตัน เคนลากออร์ตัน ไปวางบนขั้นบันไดเหล็กและก็ให้โรลลินส์ กระโดดเหยียบหัวอีกครั้ง ในรอว์ วันที่ 11 พฤศจิกายน จอห์น ซีนาออกมาบอกว่าออโทริตีพยายามข่มขู่ไม่ให้คนกล้ามาร่วมทีมกับเขา แต่เขาก็หามาได้สองคนแล้วคือแจ็ก สแวกเกอร์ กับ ดอล์ฟ ซิกก์เลอร์ และอีกคนที่อยากจะให้มาร่วมทีมคือไรแบ็ก แต่ออโทริตีก็ออกมาและเกลี้ยกล่อมให้ไรแบ็กเข้าร่วมทีมออโทริตีดีกว่า ซีนาก็พยายามเกลี้ยกล่อมให้ไรแบ็กเข้าทีม ซึ่งสุดท้ายไรแบ็กก็บอกว่าเขาไม่กลัวออโทริตีหรอก แต่ซีนาก็ไม่ใช่คนจ่ายเงินเดือนให้เขาสักหน่อย ว่าแล้วก็จับซีนามา Spinebuster แล้วก็เข้าทีมออโทริตีไปอีกคน คืนเดียวกันได้มีแมตช์ระหว่างซีนากับไรแบ็ก โดยซีนาชนะฟาล์ว เพราะเคนขึ้นมาเล่นงานซีนา หลังแมตช์ไรแบ็กไม่พอใจเคน และทำท่าจะมีเรื่องกัน เซท โรลลินส์ขึ้นมาห้ามทั้งสองคนไว้แต่ไรแบ็กต่อยโรลลินส์ร่วงไป ทำให้เคนต้องถีบไรแบ็กกลิ้งตกเวทีไป จากนั้นทีมออโทริตีก็รุมกระทืบซีนา เชมัส กับ บิ๊กโชว์ ออกมาช่วยซีนา แต่คนน้อยกว่าเลยโดนรุมกระทืบซะเละ สุดท้ายไรแบ็กฟื้นขึ้นมาช่วยซีนา ไล่อัดพวกออโทริตีได้สำเร็จ ด้านหลังเวที ทริปเปิลเอช กับ สเตฟานี กำลังดูสถานการณ์ผ่านทางจอโทรทัศน์อยู่ดีๆ ลู้ก ฮาร์เปอร์ ก็ลากซิกก์เลอร์มากองให้เป็นของกำนัล พร้อมบอกว่าเขานี่แหละคือผู้เล่นที่ทำเพื่อทีมอย่างแท้จริง ในรอว์ วันที่ 17 พฤศจิกายน ได้มีการเซ็นสัญญาปล้ำในเซอร์ไวเวอร์ซีรีส์ ระหว่างทีมออโทริตีกับทีมซีนา โดยทีมออโทริตีออกมากันครบทั้งทีม แต่ซีนาออกมาแค่คนเดียวเพราะคนอื่นบาดเจ็บหมด แต่ซีนาบอกว่ามีคนเดียวก็จะสู้ แต่แล้วดอล์ฟ ซิกก์เลอร์กับบิ๊กโชว์ก็ออกมาจนได้ แถมอีริก โรแวนยังออกมาร่วมทีมซีนา ด้วยอีกคน สุดท้ายก็เป็นไรแบ็กที่ออกมาร่วมทีมเป็นคนที่ 5 แล้วก็ช่วยกันไล่อัดพวกออโทริตี ทริปเปิลเอชมาต่อยซีนาแล้วก็จะจับ Pedigree แต่ไรแบ็กขึ้นมายืนจ้องหน้าทริปเปิลเอช ทำให้ซีนาได้โอกาสจับทริปเปิลเอชใส่ Attitude Adjustment ลงบนโต๊ะจนพังผลการคัดออกในแมตช์เซอร์ไวเวอร์ซีรีส์</doc>
