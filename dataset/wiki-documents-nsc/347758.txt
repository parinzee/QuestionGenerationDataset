<doc id="347758" url="https://th.wikipedia.org/wiki?curid=347758" title="ยุทธการที่หน่าสาน">ยุทธการที่หน่าสาน ยุทธการที่หน่าสาน () เป็นการรบระหว่างกองกำลังสหภาพฝรั่งเศสกับกองกำลังคอมมิวนิสต์เวียดมินห์ที่หน่าสาน จังหวัดเซินลา ระหว่างสงครามอินโดจีนครั้งที่หนึ่ง เพื่อยึดครองดินแดนทางตะวันตกเฉียงเหนือของเวียดนามยุทธการ ยุทธการ. วันที่ 23 พฤศจิกายน เวลา 20.00 น. กองกำลังเวียดมินห์จาก 88/308 โจมตีตำแหน่งติดอาวุธที่ 8 สองครั้ง และถูกขับไล่ออกไปโดยกองกำลังผสมฝรั่งเศส-เวียดนามซึ่งตั้งอยู่ในสนามเพลาะ ในอีกหลายคืนต่อมา เวียดมินห์ได้โจมตีหลายจุดเพื่อทดสอบการป้องกันของฝรั่งเศสทุกคืน ในเวลากลางวัน กองกำลังฝ่ายป้องกันได้ลาดตระเวนภายในระยะการยิงสนับสนุน เมื่อเวลา 20.00 น. ของวันที่ 30 พฤศจิกายน กองกำลังเวียดมินห์จำนวน 9 กองพันได้โจมตีตำแหน่งติดอาวุธที่ 22 บี และ 24 ซึ่งตั้งอยู่ทางตะวันออกและทางตะวันตกของกองบัญชาการในสนามเพลาะตามลำดับ ตำแหน่งติดอาวุธที่ 22 บี ซึ่งได้รับการป้องกันโดยกองพันไทที่ 2 เสียแก่ข้าศึกโดยกองพันที่ 115 (165/312) หลังจากการโจมตีอย่างไม่หยุดหย่อนนานกว่า 9 ชั่วโมง จากทหารที่ป้องกันตำแหน่งกว่า 225 คน พบว่าเหลือกำลังพลเพียงชุดยิงเดียวที่สามารถหลบหนีกลับไปยังสนามบนได้ ตำแหน่งติดอาวุธที่ 24 ต้านทานอย่างกล้าหาญต่อการโจมตีต่อเนื่องกว่า 3 ชั่วโมงโดย 102/308 ก่อนที่จะยอมจำนน พันเอกฌีล ผู้ซึ่งต้องการยึดตำแหน่งทั้งสองคืนเนื่องจากอยู่ใกล้กับกองบัญชาการใหญ่หน่าสานอย่างเป็นอันตราย ได้เริ่มการโจมตีในช่วงเช้า หลังจากการระดมยิงปืนใหญ่ ทหาร 2 กองร้อยจากกองพันส่งทางอากาศต่างด้าวที่ 2 ได้โจมตีและสามารถยึดตำแหน่ง 22 บีคืนได้ หลังจากการสู้รบอย่างหนักเป็นเวลา 7 ชั่วโมง BPC ที่ 3 ก็สามารถยึดตำแหน่ง 24 คืนได้เช่นกัน กองกำลังของนายพลซ้าปได้ทุ่มกำลังทั้งหมดโจมตีที่หน่าสาน ทหารเวียดมินห์ระลอกแล้วระลอกเล่าได้มุ่งเข้าโจมตีตำแหน่งติดอาวุธหลายแห่งอย่างไม่ขาดสาย โดยเฉพาะอย่างยิ่ง 21 บี และ 26 โดยบางช่วงที่ฝ่ายตั้งรับสูญเสียตำแหน่ง 15 จนถึง 1 แต่ฝ่ายป้องกันก็สามารถหยุดยั้งกองกำลัเงวียดมินห์ของนายพลซ้าปซึ่งดูแล้วไม่น่าจะถูกหยุดยั้งได้บรรณานุกรม บรรณานุกรม. n</doc>
