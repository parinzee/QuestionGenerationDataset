<doc id="566499" url="https://th.wikipedia.org/wiki?curid=566499" title="วุ่นนักรักหรือหลอก">วุ่นนักรักหรือหลอก วุ่นนักรักหรือหลอก (Trick or Treat) เป็นละครโทรทัศน์แนว โรแมนติก-คอมเมดี ผลิตโดยบริษัท เอ็กแซ็กท์ และ ซีเนริโอ ดัดแปลงจากเค้าโครงเรื่อง ทายาทคุณหญิง โดย ผอูน จันทรศิริ บทโทรทัศน์โดย ศุภกร เหรียญสุวรรณ, ยศกุล มูลสาร, กมล อังกิตานนท์, อาทิชา ตันธนวิกรัย, สรวิชญ์ ประจงการ, เชษฐ์ สงวนนาม กำกับการแสดงโดย สุชีวิน แนวสูง และนำแสดงโดย พิชญะ นิธิไพศาลกุล, เปาวลี พรพิมล, ดวงตา ตุงคะมณี, สมชาย เข็มกลัด, สันติสุข พรหมศิริ, ภัสสร บุญยเกียรติ, กันต์ดนย์ อะคาซาน, แอริน ยุกตะทัต ออกอากาศทางสถานีวิทยุโทรทัศน์กองทัพบกช่อง 5 ทุกวันจันทร์ - อังคาร เวลา 20:10–21:40 น. เริ่มตอนแรกวันที่ 10 กันยายน พ.ศ. 2556 – 11 พฤศจิกายน พ.ศ. 2556 ก่อนหน้านี้เคยสร้างเป็นละครที่ออกฉายในปี พ.ศ. 2540 ทางช่อง 5 ในชื่อ ทายาทคุณหญิง กำกับการแสดงโดย ผอูน จันทรศิริ นำแสดงโดย ชาคริต แย้มนาม, สุนิสา สุขบุญสังข์, อัจฉราพรรณ ไพบูลย์สุวรรณ และภายหลังนำกลับมาสร้างใหม่ในปี พ.ศ. 2556 ในชื่อ วุ่นนักรักหรือหลอก และใน พ.ศ. 2558 ช่องวัน ได้เอาละครเรื่องนี้กลับมารีรันอีกครั้งทุกวันเสาร์-อาทิตย์ และนับเป็นละครรีรันจากช่อง 5 เรื่องที่สองที่กลับมารีรันในระบบภาพความละเอียดสูงต่อจากสุดสายป่านเรื่องย่อ เรื่องย่อ. คุณหญิงดวงเดือน เศรษฐีนีเจ้าของธุรกิจอาหารสำเร็จรูปแช่แข็งชื่อดังตรา "คุณหญิง" เกิดล้มป่วยด้วยโรคหัวใจ เธอคิดว่าตัวเองอาจจะตายเมื่อไหร่ก็ได้ จึงหวนคิดถึงความผิดพลาดเดียวที่เป็นเหมือนตราบาปในชีวิต นั่นคือการที่เธอจ้างตะวัน ครูสอนเต้นรำเท้าไฟมาสอนเธอและพิมพ์ดาว ลูกสาวเพียงคนเดียว เพื่อออกงานสังคม แต่กลับกลายเป็นเรื่องงามหน้า เมื่อพิมพ์ดาวลักลอบได้เสียกับตะวันจนตั้งท้องทั้งที่คุณหญิงได้หมั้นหมายเธอกับเจนธรรม หนุ่มนักกฎหมายอนาคตไกล บวกกับคุณหญิงได้รู้เจตนารมณ์อันแท้จริงของตะวันว่าไม่ได้รักลูกสาวเธอจริง แต่หวังเพียงตกถังข้าวสาร เธอพยายามแฉตะวันและบังคับให้พิมพ์ดาวเลิกกับเขา แต่พิมพ์ดาวเชื่อคนรักมากกว่าแม่ ความโกรธทำให้คุณหญิงทานทนไม่ได้จึงเฉดหัวลูกสาวเพียงคนเดียวออกจากบ้าน หวังว่าเมื่อลูกสาวค้นพบความเลวร้ายของตะวันเมื่อไหร่เธอคงกลับมา ...เวลาผ่านไปถึงยี่สิบปี ข่าวคราวของพิมพ์ดาวกลับเงียบหาย พิมพ์ดาวไม่เคยกลับมาอีกเลย... สาวสังคมอย่าง คุณหญิงเดือน (ดวงตา ตุงคะมณี) ที่ภายนอกดูเข้มแข็งทำเหมือนไม่แคร์ แต่ใครจะรู้ว่าในใจนั้นเจ็บปวดร้าว หลังจากเหตุการณ์ที่เฉดหัวลูกสาวออกจากบ้านไม่นาน เธอไปทำการกุศลที่สถานรับเลี้ยงเด็กกำพร้า ในงานผู้ปกครองสถานเลี้ยงเด็กจัดให้เด็กกำพร้าโชว์การแสดงเต้นเพื่อขอบคุณ มีเพียง เด็กชายนุชา (พิชญะ นิธิไพศาลกุล) ไม่ยอมเต้น และบอกคุณหญิงว่าเกลียดการเต้นรำมาก คุณหญิงได้ฟังก็รู้สึกสะใจและถูกชะตา จึงรับเด็กชายนุชามาอุปการะเลี้ยงดูเหมือนเป็นหลานแท้ ๆ ของตัวเอง ถึงแม้คุณหญิงจะรายล้อมด้วยบรรดาคนใช้ผู้จงรักภักดี และมี คุณหมอก้องกิตติ (สุพจน์ จันทร์เจริญ) แพทย์ประจำตัวคอยดูแล แต่ก็ไม่มีใครเยียวยาหัวใจเธอได้ เพราะคุณหญิงร่ำร้องหาแต่เพียงลูกสาวเพียงคนเดียว ก่อนที่เธอจะต้องตายจากโลกนี้ ร้อนถึงนุชาซึ่งปัจจุบันมีตำแหน่งเป็นรองประธานดูแลกิจการอาหารแช่แข็งของคุณหญิง ต้องหาวิธีตามหาพิมพ์ดาว (สโรชา วาทิตตพันธ์) กับหลานให้กลับมา ข่าวคุณหญิงตามหาลูกสาวและหลานดังไปทั่วประเทศ พิธีกรชื่อดังอย่างอู๊ดดี้มาทำรายการสัมภาษณ์ ทั้งยังมีข่าวลงหน้าหนึ่งหนังสือพิมพ์ไปทั่วจนรู้ถึงหูตะวัน (สมชาย เข็มกลัด) กับ แสงหล้า (หรรษา จึงวิวัฒนวงศ์) เมียใหม่ ตะวันเจ็บใจที่โอกาสจะรวยลอยมาตรงหน้า แต่เขาไม่มีทางคว้าไว้ได้อีก เนื่องจากพิมพ์ดาวกับลูกได้ตายไปเมื่อ 20 ปีก่อน หลังจากความฝันที่จะได้ตกถังข้าวสารมลายหายไป ตะวันพาพิมพ์ดาวกลับมายังสุพรรณบุรีบ้านเกิด พร้อมกับออกลายบังคับเอาทรัพย์สินที่พิมพ์ดาวติดตัวมานำไปผลาญกับการพนัน วัน ๆ ไม่ทำมาหากิน พิมพ์ดาวต้องนำเงินก้อนสุดท้ายที่มีมาลงทุนขายอาหาร เนื่องจากพอจะมีความรู้มาจากกิจการของที่บ้านโดยมี องุ่น (ขวัญฤดี กลมกล่อม) หญิงสาวที่เป็นทั้งลูกมือและเพื่อนคอยให้คำปรึกษา พิมพ์ดาวให้กำเนิดลูกน้อยได้ไม่นาน ลูกของเธอก็ป่วยหนักพิมพ์ดาวมีภาระที่ต้องหาเงินมาจ่ายค่าบ้าน ค่าน้ำ ค่าไฟ ไม่อาจปลีกตัวมาดูลูกได้ จึงฝากลูกน้อยไว้กับคนไม่รับผิดชอบอย่างตะวัน แต่ตะวันหลับไม่รู้เรื่องตลอดวัน เพราะเล่นการพนันหามรุ่งหามค่ำ มารู้ตัวอีกทีก็เมื่อพิมพ์ดาวกลับมา และพบว่าลูกน้อยเสียชีวิตจากพิษไข้ไปแล้ว พิมพ์ดาวทั้งโกรธทั้งเสียใจนับเป็นฟางเส้นสุดท้าย เธอเข้าแจ้งความที่ตะวันเป็นเหตุให้ลูกตาย ทั้งสองวิ่งไล่ทะเลาะกันไปจนมาถึงกลางสะพาน ตะวันพลาดพลั้งทำให้พิมพ์ดาวเสียหลักตกสะพานหายไปในแม่น้ำ ตะวันมองหาอยู่นานก็ไม่เห็นพิมพ์ดาวโผล่ขึ้นมา เขาคิดว่าเธอตายแล้ว แสงหล้าเองก็เสียดายโอกาส นึกโทษตะวันที่ไม่เคยนำความสุขสบายมาให้ อีกทั้งยังเกาะเธอกินไม่ต่างจากที่เคยเกาะพิมพ์ดาว ไม่เคยทำตัวเป็นประโยชน์ ตะวันออดอ้อนด้วยการเต้นโชว์หวังให้ความบันเทิงเมียรักแต่สุดท้ายกลับสะดุดล้มตกบันไดหัวแตกจนแสงหล้าต้องรีบพาส่งโรงพยาบาล ที่โรงพยาบาลตะวันเจอองุ่นอีกครั้ง และได้เห็น ขนุน (เปาวลี พรพิมล) ลูกสาวขององุ่นที่มีวัยไล่เลี่ยกับลูกของตนกับพิมพ์ดาวที่ตายไป ตะวันได้เห็นความเจ้าเล่ห์แสนกลของขนุน ที่แอบเอาอาหารถุงมาขายให้คนไข้ในโรงพยาบาล และปิดปากพยาบาลด้วยการกำนัลอาหารถุงให้ฟรี ตะวันได้รู้ว่าองุ่นป่วยด้วยโรคไต ต้องใช้เงินมากในการรักษา จึงได้ความคิดที่จะให้ขนุนร่วมมือปลอมตัวเป็นทายาทคุณหญิงเพื่อไปรับมรดก ขนุนแก่นแก้วแสนกล รู้จักเอาตัวรอด แต่ก็ไม่มีจิตใจที่เลวร้าย ไม่เคยคิดจะใช้ปัญญาไปหาผลประโยชน์ในทางมิชอบ บวกกับองุ่นที่เมื่อเห็นหน้าตะวันก็ขยาด ทั้งสงสัยการหายตัวไปอย่างไร้ร่องรอยของพิมพ์ดาวจึงยิ่งกีดกันไม่ให้ตะวันเข้าใกล้ลูกสาว ตะวันได้แต่แอบฝากข้อเสนอให้ขนุนกลับไปคิด เขาเชื่อว่าเมื่อขนุนจนตรอก จะต้องรับข้อเสนอของเขาอย่างแน่นอน แล้วก็จริงดังคาด วันหนึ่งขนุนกลับมาพบแม่หมดสติ ไร้เรี่ยวแรงอยู่ในบ้าน หมอบอกว่าเธอต้องได้รับการฟอกเลือด ซึ่งนั่นหมายถึงเงินจำนวนมากที่ขนุนไม่มีปัญญาหามาได้ ขนุนพยายามทำงานหนักขึ้น แต่ค่าใช้จ่ายในบ้านก็ไม่หมดสิ้น ไข่ข้าว (รณวีร์ เสรีรัตน์) ลูกชายเจ้าของบ้านเช่าเสนอให้ขนุนแต่งงานกับเขา เพื่อเขาจะขอเงินแม่มารักษาแม่ยายได้ แต่ถ้าไม่ดองกันเขาก็ไม่มีปัญญาช่วย ขนุนไล่ตะเพิดไข่ข้าวไป แล้วปรึกษาเดอะแก๊งอันประกอบด้วย ทองแท้ (กรวิชญ์ สูงกิจบูลย์) และ จิ๋ว (สรัณวัฒน์ วิเชียรณรัตน์) สองเพื่อนคู่หูต่างเห็นพ้องต้องกันว่าชีวิตแม่องุ่นนั้นสำคัญกว่า และค่ารักษาก็เป็นแค่เศษเงินของคุณหญิง จึงสนับสนุนให้ขนุนร่วมกระบวนการกับตะวันเพื่อนำเงินจากคุณหญิงมารักษาแม่ ตะวันพาขนุนมาแสดงตัวกับคุณหญิงและบอกว่าพิมพ์ดาวตายไปตั้งแต่ลูกยังเล็ก คุณหญิงได้เห็นหน้าขนุนก็รู้สึกถูกชะตาเป็นอย่างมาก แม้คุณหญิงจะเกลียดตะวันยิ่งกว่าอะไร แต่การปรากฏตัวของเขาไม่ทำให้ใครสงสัยได้เลย เด็กขนุนที่ตะวันพามาด้วยนั้น ต้องเป็นลูกของตะวันกับพิมพ์ดาวอย่างแน่นอน ยิ่งรู้ว่าพิมพ์ดาวตายไปแล้ว ก็ยิ่งเพิ่มความสงสารขนุนมากเข้าไปอีก เพราะรู้สึกผิดที่ตนเป็นสาเหตุให้ลูกต้องออกไปตาย มีเพียงคนเดียวที่เห็นความไม่ชอบมาพากล ก็คือนุชาเขาไม่ได้สงสัยว่าขนุนจะไม่ใช่ลูกของตะวันกับพิมพ์ดาว แต่สังหรณ์ใจว่าการมาของสองพ่อลูกคู่นี้ คงมาเพื่อปอกลอกคุณหญิงผู้โดดเดี่ยวเป็นแน่ ข่าวการปรากฏตัวของทายาทคุณหญิงรู้ถึงหูครอบครัวของ เจนธรรม (สันติสุข พรหมศิริ) ซึ่งบัดนี้ได้กลายเป็นทนายประจำตระกูล และที่ปรึกษาด้านกฎหมายบริษัทอาหารแช่แข็งคุณหญิง เจนธรรมมีหนี้สินจากความล้มเหลวในการลงทุนทำรีสอร์ทจึงหวังจะได้ทรัพย์สมบัติของคุณหญิงมาปลดหนี้ เขาและ อรอุมา (ภัสสร บุณยเกียรติ) ภรรยา ต่างยุให้ อธิป (กันต์ดนย์ อะคาซาน) ลูกชายมาดสุขุมนุ่มลึก พราวเสน่ห์ หาทางพิชิตใจขนุน เพื่อมีส่วนในทรัพย์สมบัติของคุณหญิง อธิปหนักใจเพราะแอบคบกับจิราภา (แอริน ยุกตะทัต) เลขาสาวสวย โดยมีน้องสาวคือ อนุช (ณิชาภา ธรรมวิไล) เป็นผู้กุมความลับนี้ อธิปต้องอ้อนวอนแฟนสาวเพื่อปฏิบัติภารกิจที่พ่อกับแม่มอบหมายให้ และเมื่อจิราภาได้เจอขนุน เธอก็มั่นใจว่าอธิปจะไม่มีวันเปลี่ยนใจจากเธอไปหาเด็กบ้านนอกอย่างนั้นได้ จึงยินยอมให้แฟนหนุ่มแกล้งหว่านเสน่ห์เพื่อให้ทายาทคุณหญิงหลงรัก ถึงแม้ขนุนจะอยู่ในบ้านคุณหญิงอย่างสุขสบาย มีหนทางขอเงินจากคุณหญิงส่งไปรักษาแม่และจ่ายค่ารีดไถของตะวัน ด้วยการออกอุบายต่างๆ นานาแต่เธอก็ไม่ได้สบายใจกับสิ่งที่ทำ เพราะรู้อยู่เสมอว่าเป็นสิ่งที่ผิด ขนุนจึงทำทุกอย่างเพื่อชดใช้ให้คุณหญิง ไม่ว่าจะช่วยหยิบจับงานบ้าน ทำตัวเป็นหลานที่ดี เอาอกเอาใจ ทำอาหารให้คุณหญิง และด้วยสูตรอาหารที่รับมาจากแม่ ซึ่งตกทอดมาจากพิมพ์ดาวอีกต่อ ทำให้คุณหญิงมีความสุขทุกครั้งที่ได้กิน เสมือนมีลูกสาวที่พลัดพรากมาทำให้กินกับมือ ยิ่งเพิ่มความรักและเอ็นดูในตัวขนุนมากยิ่งขึ้นแต่นุชาที่จับตาดูอยู่ไม่เคยไว้ใจขนุนและตั้งธงว่าขนุนกับพ่อเข้ามาปอกลอกคุณหญิงอย่างแน่นอน โกศล (ณัฏฐพงษ์ ชาติพงศ์) คนขับรถหนุ่มฝีปากกล้าพา กุหลาบ (ศุภัคชญา สุขใบเย็น) น้องสาวมาฝากงานในบ้านคุณหญิง เป็นช่วงเวลาไล่เลี่ยกับที่ขนุนเข้ามาอยู่ในบ้าน และเกิดเหตุการณ์สร้อยเพชรที่คุณหญิงมอบให้ขนุนเพื่อใส่ในงานเลี้ยงเปิดตัวหลานสาวทายาทคุณหญิงหายไป ทำให้นุชาสงสัยขนุน เพราะเห็นความไม่ชอบมาพากลหลายอย่าง แต่ก็ไม่มีหลักฐานจะเปิดโปง ทำได้เพียงเหน็บแนมจิกกัด หวังว่าขนุนคงจะเลิกขโมย เพราะเขาจะจับตาดูเธอตลอด ขนุนเจ็บใจแต่ก็จนใจด้วย เพราะไม่รู้ว่าสร้อยเพชรหายไปไหน พาลไปสงสัยตะวันว่าจะชั่วถึงขนาดแอบย่องเบามาลักขโมย การที่ทั้งสองเถียงกันด้วยท่าทีลับ ๆ ล่อ ๆ อยู่ในสายตาของจิราภาที่มาพบเห็นเข้าโดยบังเอิญ จิราภาเริ่มสงสัยความสัมพันธ์ของพ่อลูกคู่นี้ ขณะที่นุชาพยายามหาทางเปิดโปงความเจ้าเล่ห์กลอกกลิ้งของขนุน และปรึกษากับ ธง (เดชบดินทร์ ฉายทองดี) เพื่อนร่วมงานที่เป็นทั้งเพื่อนสนิทของเขา ธงก็มีท่าทีจะชอบขนุนด้วยอีกคน ยิ่งทำให้นุชาหมั่นไส้ที่ใคร ๆ ต่างหลงเสน่ห์ขนุนโดยไม่รู้ตัวว่าตัวเขาเองก็เริ่มตกลงไปในหลุมเสน่ห์ ความสดใสน่ารักของขนุนเช่นกัน คุณหญิงที่เห็นความไม่ลงลอยของหลานทั้งสาม ก็พยายามหาทางเชื่อมสัมพันธ์ สั่งให้นุชาพาขนุนไปซื้อของ สั่งให้พาไปเที่ยวเปิดหูเปิดตา แต่ทุกครั้งก็จะมีเรื่องให้ต้องผิดใจกัน รวมถึงเรื่องที่อนุชามาคอยป่วน เพราะไม่ชอบให้ใครมาใกล้ชิดนุชา ผู้เป็นเหมือนซุป'ตาร์ไอดอลในดวงใจของเธอ แก๊งสาวใช้ที่แอบรู้ว่านุชาตั้งท่าระแวงขนุนก็ยิ่งสงสาร ยิ่งเมื่อเกิดเรื่องของหายซ้ำขึ้นอีก แก๊งสาวใช้ก็เริ่มสืบหาขโมยตัวจริง ในที่สุดก็จับได้ว่าเป็นกุหลาบ นุชารู้สึกผิดและขอโทษขนุนโดยคุณหญิงก็ถือโอกาสให้นุชาดูแลขนุนเป็นการไถ่โทษ ความสัมพันธ์ของทั้งสองจึงเริ่มดีขึ้น ขณะเดียวกันเจนธรรมก็เร่งให้อธิปคอยขัดขวางความสัมพันธ์ของทั้งคู่เพราะกลัวจะชวดสมบัติ ทางฝั่งไข่ข้าวที่ตามหาหัวใจที่หายไป ก็สืบจนได้รู้ความลับของขนุนที่มาสวมรอยเป็นหลานสาวคุณหญิง เลยใช้สิทธิพิเศษในการกุมความลับนี้ แสดงตัวเป็นแฟนของขนุน ยิ่งสร้างความปั่นป่วนชวนหัว จนสุดท้ายขนุนต้องขู่ว่าถ้าหากเขายังมาวุ่นวาย เธอจะไม่ยอมให้เขาได้เห็นหน้าเธออีกเลย ไข่ข้าวจึงได้ยอมเลิกรา แต่เหตุการณ์นี้ทำให้นุชากลับมาสงสัยขนุนอีกครั้ง และตามสืบจากไข่ข้าวจนได้รู้ว่าขนุนไม่ใช่ลูกของพิมพ์ดาวแต่แม่ของเธอกำลังป่วยอยู่ในโรงพยาบาล นุชาที่เริ่มมีความรู้สึกที่ดีต่อขนุนรู้กลับต้องมาผิดหวัง ขนุนเองก็เสียใจยอมรับว่าเธอต้องการหาเงินไปรักษาแม่จริง ๆ และไม่เคยสบายใจเลยที่ต้องหลอกคุณหญิง ทั้งสองตัดสินใจจะบอกความจริงกับคุณหญิง แต่โรคหัวใจของคุณหญิงกำเริบเสียก่อน เนื่องจากระยะหลังมีความสุขเกินไป ฝืนใช้ร่างกายหักโหมเกินไป ทำให้นุชากับขนุนต้องกลับมาคิดใหม่ เพราะกลัวว่าคุณหญิงจะรับความจริงไม่ได้ และยิ่งทรุดลงไปอีก นุชากับขนุนต้องมาอยู่ในความอึมครึมน่าอึดอัดอีกครั้ง เจนธรรมจึงได้โอกาสสั่งให้อธิปเข้าไปทำคะแนนอย่างเต็มที่ งานเอาท์ติ้งของบริษัทกำลังจะมีขึ้น คุณหญิงเห็นความเงียบขรึมของหลานทั้งสองก็เป็นห่วง คิดว่าตนเป็นต้นเหตุให้หลานเป็นกังวล คุณหญิงจึงยุให้นุชาพาขนุนไปเอาท์ติ้งด้วย ทางด้านเจนธรรมและอรอุมาก็หวังให้อธิปจัดการบอกรักขอแต่งงานขนุนในงานนี้ แต่เรื่องไม่ง่ายอย่างที่คิดเมื่อจิราภาที่รู้ว่าแฟนของเธอจะต้องแต่งงานกับคนอื่นจริง ๆ เธอจึงเกิดอาการเครียดและล้มป่วย อธิปที่พาขนุนไปหาบรรยากาศดีดีเพื่อขอแต่งงานแต่ต้องชิ่งกลับไปดูใจแฟนสาว ทิ้งขนุนไว้ลำพังจนเธอเดินหลงไปในป่า นุชาที่เป็นห่วงออกตามหาจนพบเข้า เมื่อขนุนพลัดตกเนินเขาจนขาเจ็บ ทั้งสองหาทางออกจากป่าไม่ได้ แต่เวลาขณะนั้นก็ทำให้ทั้งคู่เห็นถึงน้ำใจในการดูแลเป็นห่วงเป็นใยกันและกัน ในช่วงที่ทุกข์ยากลำบาก จนกระทั่งทีมตามหาพบทั้งสองเข้า อธิปขอโทษขอโพยขนุนที่ทิ้งเธอไว้ พร้อมกับบอกว่ารู้ใจตัวเองเมื่อเธอหายไป เขาขอคุณหญิงให้ได้ดูแลเธอตลอดไป ด้วยการขอหมั้นกับขนุน ท่ามกลางความตื่นเต้นตกใจไม่คาดคิด นุชาคิดว่าขนุนยินดีพร้อมใจ จึงเก็บความน้อยใจเดินจากไป ช่วงเวลาที่ขนุนหลงป่านั่นเอง ทำให้เพื่อน ๆ ติดต่อเพื่อส่งข่าวการอาการขององุ่นไม่ได้ กว่าขนุนจะรู้ว่าแม่อาการทรุดหนักก็สายไป เธอกลับไปไม่ทันดูใจแม่ ทำให้ขนุนเศร้าเสียใจอย่างที่สุด นุชาที่ตามมาด้วยสงสารเธอจับใจ ขนุนตัดสินใจล้มเลิกการปลอมตัวเป็นหลานคุณหญิง แต่ตะวันไม่ยอมขู่ว่าขนุนจะเป็นเหตุให้คุณหญิงต้องตายไปอีกคน ขนุนคับข้องใจหาทางออกไม่ได้ ระหว่างนั้นเองคนที่ตามมารู้เรื่องทั้งหมดก็คือจิราภาเธอกลับมาแฉกับพวกเจนธรรมว่าขนุนเป็นตัวปลอมแต่กลับไม่เป็นผลเพราะพวกเจนธรรมใช้เรื่องนี่ขู่ขนุนซ้ำเติมเข้าไปอีก ทำให้ขนุนต้องหมั้นกับอธิป ขนุนกลืนไม่เข้าคายไม่ออกเป็นห่วงชีวิตของคุณหญิง จนต้องยอมตามทุกคนที่กุมความลับของเธอ จะมีก็แต่จิราภาที่ไม่แคร์ความเป็นความตายของคุณหญิง เธอต้องหาทางแฉขนุนให้จงได้ ทำให้อธิปกับจิราภาแตกหักกัน เขายอมรับว่าตกหลุมรักขนุนเข้าจริง ๆ เสียแล้ว จิราภาตามหาคนที่จะเปิดเผยว่าพิมพ์ดาวกับลูกตายไปแล้ว จนกระทั่งเธอค้นพบครั้งยิ่งใหญ่ คือเจอตัวพิมพ์ดาวเอง ! ที่แท้พิมพ์ดาวยังไม่ตาย แต่กลายเป็นคนความจำเสื่อม อยู่ในความดูแลของสถานพยาบาลแห่งหนึ่ง ไม่เคยรับรู้เรื่องภายนอก มีเพียงรูปถ่ายเก่าหมองใบหนึ่งที่เธอหวงเป็นที่สุด เป็นภาพเธอกับทารกน้อย และทารกในภาพเป็นเด็กผู้ชาย ! วันหมั้นขณะที่พิธีกำลังดำเนินอยู่ จิราภาพาพิมพ์ดาวมาแฉกลางงาน ทุกคนตกใจกับเรื่องราวที่เกิดขึ้น โรคหัวใจเล่นงานคุณหญิงอย่างรุนแรงจนสลบไป เจนธรรมแกล้งทำเป็นเพิ่งรู้เรื่อง แสดงทีท่ารังเกียจขนุนขึ้นมาทันที เพราะแน่ใจว่าพอคุณหญิงฟื้นจะต้องเฉดหัวขนุนออกจากบ้านแน่ ๆ เลยรวบรัดตัดสัมพันธ์ด้วยการถอนหมั้น อธิปรู้สึกสับสนแต่ก็ตัดสินใจยอมทำตามพ่อ คุณหญิงนอนหมดสติไม่รู้สึกตัวหลายวัน ขนุนทนความรู้สึกผิดไม่ได้ เธอลงโทษตัวเองว่าเป็นคนทำให้คุณหญิงเป็นอย่างนี้จึงหนีหายไป เมื่อคุณหญิงฟื้นขึ้นมากลับเรียกหาเธอด้วยความคิดถึง ด้วยความกระทบกระเทือนใจอย่างรุนแรง เมื่อได้กลับมาพบแม่อีกครั้งทำให้พิมพ์ดาวเริ่มจำอะไร ๆ ได้ พิมพ์ดาวกราบขอโทษแม่ คุณหญิงขอให้เธอลืมเรื่องเก่า ๆ ที่ผ่านมา และให้รับนุชากับขนุนเป็นลูก เหมือนที่เธอรักเด็กทั้งสองเหมือนหลานแท้ ๆ คุณหญิงสั่งให้นุชาตามหาขนุน นุชาพยายามตามหาขนุน เพื่อที่จะปรับความเข้าใจและบอกรักเธอ...รายชื่อนักแสดงทายาทคุณหญิง (พ.ศ. 2540)รายชื่อนักแสดง. ทายาทคุณหญิง (พ.ศ. 2540). - ชาคริต แย้มนาม รับบทเป็น ดนุ - สุนิสา สุขบุญสังข์ รับบทเป็น ลีลา/คุณหนูเดือน - อัจฉราพรรณ ไพบูลย์สุวรรณ รับบทเป็น คุณหญิงย่า - วัชระ ปานเอี่ยม รับบท หมอตุ่น - กลศ อัทธเสรี รับบท ศักดิ์ชาย - ปวันรัตน์ นาคสุริยะ รับบท มาลี - จิระ จันทร์ทอง รับบท ตรีทศ - เคน ฉัตรรังสิกุล รับบท ทศพร - สุทธิจิตร วีระเดชกำแหง รับบท วิไลลักษณ์ - ศิรินุช เพ็ชรอุไร รับบท น้อย - สินีนาฏ โพธิเวส รับบท ป้านวล - ตรี สุขเกษม รับบท นิค - ศิรนุช โรจนเสถียร รับบท หนูเล็ก - วิชัย จงประสิทธิพร รับบท สมรักษ์ - ชาศิณี โคมกระจ่าง - อำภา ภูษิต รับบทเป็น แม่นางเอก - สุนิตย์ นภาศรี รับบท ดาราวุ่นนักรักหรือหลอก (พ.ศ. 2556)วุ่นนักรักหรือหลอก (พ.ศ. 2556). - พิชญะ นิธิไพศาลกุล รับบทเป็น นุชา - เปาวลี พรพิมล รับบทเป็น ขนุน - ดวงตา ตุงคะมณี รับบทเป็น คุณหญิงดวงเดือน - สมชาย เข็มกลัด รับบทเป็น ตะวัน - สันติสุข พรหมศิริ รับบทเป็น เจนธรรม - ภัสสร บุญยเกียรติ รับบทเป็น อรอุมา - กันต์ดนย์ อะคาซาน รับบทเป็น อธิป/โอม - แอริน ยุกตะทัต รับบทเป็น จิราภา/จู๋จี๋ - สุพจน์ จันทร์เจริญ รับบทเป็น หมอก้องกิตติ - ปวันรัตน์ นาคสุริยะ รับบทเป็น มาลี - พิมพ์แข กุญชร ณ อยุธยา รับบทเป็น เย็นจิต - ณัฎฐพงษ์ ชาติพงศ์ รับบทเป็น โกศล - ณัฐนี สิทธิสมาน รับบทเป็น พี่สา - หรรษา จึงวิวัฒนวงศ์ รับบทเป็น แสงหล้า - รณวีร์ เสรีรัตน์ รับบทเป็น ไข่ข้าว - กรวิชญ์ สูงกิจบูลย์ รับบทเป็น ทองแท้ - เดชบดินทร์ ฉายทองดี รับบทเป็น ธง - ศุภัคชญา สุขใบเย็น รับบทเป็น กุหลาบ - พนิตนันท์ ทศแสง รับบทเป็น เจียม - สรัณวัชร วิเชียรณรัตน์ รับบทเป็น จิ๋วนักแสดงรับเชิญนักแสดงรับเชิญ. - สโรชา วาทิตตพันธ์ รับบทเป็น พิมพ์ดาว - ขวัญฤดี กลมกล่อม รับบทเป็น องุ่น - ด.ญ.นิชัญญา สุดประเสริฐ รับบทเป็น น้อยหน่า - ด.ช.ณัฐพัชร์ นิมจิรวัฒน์ รับบท นุชา (วัยเด็ก) - ด.ญ.พัทธ์นันท์ ชาญมิตรกิจ รับบท ขนุน (วัยเด็ก) - ธารา ทิพา รับบท นุชา (วัยรุ่น) - ณัฐนิชา เชิดชูบุพการี รับบท ขนุน (วัยรุ่น)เพลงประกอบละครเพลงประกอบละคร. - ทายาทคุณหญิง (พ.ศ. 2540)- รักเธอที่หัวใจ - ขับร้องโดย สุนิสา สุขบุญสังข์ - อย่ารู้เลย - ขับร้องโดย สุนิสา สุขบุญสังข์- วุ่นนักรักหรือหลอก (พ.ศ. 2556)- อะไร ยังไง ทำไม เพราะว่าใคร - ขับร้องโดย เปาวลี พรพิมล (เพลงเปิด) - ถ้าฉันไม่ใช่คนนั้น - ขับร้องโดย เปาวลี พรพิมล (เพลงปิด)</doc>
