<doc id="335673" url="https://th.wikipedia.org/wiki?curid=335673" title="ด็อกเตอร์ดูม">ด็อกเตอร์ดูม วิคเตอร์ วอน ดูม () เป็นตัวละครที่ปรากฏในหนังสือการ์ตูนที่จัดพิมพ์โดยมาร์เวลคอมิกส์ ได้รับการสร้างสรรค์โดยสแตน ลี กับแจ็ค เคอร์บี้ ซึ่งตัวละครดังกล่าวปรากฏตัวครั้งแรกในหนังสือ แฟนแทสติกโฟร์ #5 (กรกฎาคม ค.ศ. 1962) ซึ่งเป็นสุดยอดดาวร้ายและเป็นศัตรูหลักของแฟนแทสติกโฟร์ และเป็นผู้นำประเทศแลทเวอร์เรียแห่งมาร์เวลยูนิเวิร์ส ดูมเป็นทั้งนักประดิษฐ์อัจฉริยะ และเป็นทั้งผู้วิเศษ เขาได้ทำการต่อสู้กับซูเปอร์ฮีโร่รายอื่นเป็นจำนวนมากในหลายเหตุการณ์เพื่อสร้างอำนาจ และบางครั้งอาจเป็นไปเพื่อการล้างแค้นมาเป็นเวลาหลายปี เหตุการณ์ที่มีการเปิดเผยท้ายเรื่องบ่อยครั้งมักเป็นการต่อสู้ของเหล่าฮีโร่ที่เผชิญหน้ากับหุ่นยนต์ของดูมซึ่งปฏิบัติหน้าที่แทน หรือแม้กระทั่ง ดูมบอท ที่ได้มีการแอบอ้างว่าเป็นตัวเขาเอง ตัวละครด็อกเตอร์ดูมได้รับการรับรองการผลิตจากมาร์เวล ทั้งในรูปแบบของภาพยนตร์, วิดีโอเกม, รายการโทรทัศน์ และสินค้าต่างๆ เช่น แอ็กชันฟิกเกอร์และการ์ดสะสม ด็อกเตอร์ดูมได้รับการจัดให้อยู่ในอันดับที่ 4 ของวายร้ายที่ยิ่งใหญ่ที่สุดของ นิตยสารวิซาร์ด จาก 100 รายชื่อวายร้ายที่ยิ่งใหญ่ที่สุดตลอดกาล ส่วนเว็บไซต์ไอจีเอ็นได้จัดเสนอ 100 รายชื่อวายร้ายจากหนังสือการ์ตูนตลอดกาลแก่ด็อกเตอร์ดูมในอันดับที่ 3พลังและความสามารถ พลังและความสามารถ. ด็อกเตอร์ดูม จัดได้ว่าเป็นนักวิทยาศาสตร์อัจฉริยะผู้รู้รอบด้าน ที่ได้มีการจัดสร้างอุปกรณ์จำนวนมากมายเพื่อกำจัดศัตรูของเขารวมทั้งเป็นการเสริมอำนาจให้มากขึ้น รวมทั้งไทม์แมชชีน ซึ่งได้ใช้ซึมซับผู้คนด้วยพลังมหาอำนาจ กับหุ่นยนต์จำนวนมาก โดยดูมได้คำนวณและกำหนดกลยุทธ์ของเขาในการใช้ "ดูมบอท" เพื่อเป็นเครื่องจักรกลที่จำลองมาจากลักษณะของตัวเขาเองสำหรับภารกิจต่างๆมากมาย ซึ่งปกติแล้วพวกมันต่างกลัวความพ่ายแพ้ และในบางเวลา ดูมบอทเองก็มีความเชื่อว่าพวกมันเองเป็นด็อกเตอร์ดูมด้วยเช่นกัน ตัวละครรายนี้ยังใช้ความฉลาดด้านวิทยาศาสตร์ขโมยพลังจากผู้อื่นได้อีกด้วย เช่น ซิลเวอร์เซิร์ฟเฟอร์ หรือในกรณีของ เดอะบียอนเดอร์ด้วยเช่นกันการปรากฏตัวในสื่ออื่นการปรากฏตัวในสื่ออื่น. - ภาพยนตร์ ด็อกเตอร์ดูมเป็นตัวละครฝ่ายปฏิปักษ์รายหลักในภาพยนตร์แฟนตาสติค โฟร์ สี่พลังคนกายสิทธิ์ในปี ค.ศ. 2005 โดยมีผู้รับบทคือจูเลี่ยน แมคมาฮอน และได้หวนกลับมาอีกครั้งในภาพยนตร์ภาคต่อที่มีชื่อว่าโดยมีแมคมาฮอนมารับบทดังเดิม- วิดีโอเกม- ด็อกเตอร์ดูมได้ปรากฏตัวในวิดีโอเกมหลายครั้ง เขาเป็นบอสสุดท้ายของเกมคอมพิวเตอร์ส่วนบุคคลในปี ค.ศ. 1989 อย่าง Spider-Man and Captain America in Doctor Doom's Revenge และต่อมาในปี ค.ศ. 1991 เขาได้เป็นบอสในเกมสไปเดอร์แมนอาเขตเกมของเซก้า หลังจากนั้น เขาได้ปรากฏตัวในฐานะตัวละครบอสในเกมต่อสู้ของแคปคอมที่มีชื่อว่า มาร์เวลซูเปอร์ฮีโร่ส์ ผู้ซึ่งสามารถนำมาใช้เล่นได้โดยการเอาชนะให้ได้ภายในรอบเดียวหรือใส่โค้ดเท่านั้น และเขาได้หวนกลับมาเป็นตัวละครที่สามารถนำมาใช้ต่อสู้ได้ในเกม มาร์เวล vs. แคปคอม 2 และกลับมาอีกครั้งในเกม นอกจากนี้ เขายังเคยปรากฏตัวในเกม Marvel Super Heroes: War of the Gems ของระบบซูเปอร์แฟมิคอมด้วยเช่นกัน - ในงานซานดิเอโก คอมิก-คอน บริษัทแคปคอมได้แสดงภาพวีดิทัศน์ยืนยันถึง ดร.ดูม ว่าจะเป็นตัวละครหลักของเกมต่อสู้ที่มีชื่อว่า ซึ่งมาพร้อมกับซูเปอร์สครัล, ชุนลี และทริช</doc>
