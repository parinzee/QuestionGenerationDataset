<doc id="53316" url="https://th.wikipedia.org/wiki?curid=53316" title="สมาคมเนชั่นแนล จีโอกราฟิก">สมาคมเนชั่นแนล จีโอกราฟิก สมาคมเนชั่นแนล จีโอกราฟิก (National Geographic Society) เป็นองค์กรด้านวิทยาศาสตร์และการศึกษาแห่งหนึ่งของโลกที่ไม่แสวงหาผลกำไร มีสำนักงานใหญ่อยู่ที่กรุงวอชิงตัน ดี.ซี. ประเทศสหรัฐอเมริกา เป็นองค์กรที่สืบเสาะค้นหาเรื่องราวอันน่าทึ่งของภูมิศาสตร์และธรรมชาติวิทยาทั้งหมด ทั้งยังส่งเสริมการอนุรักษ์สิ่งแวดล้อมและรักษาโบราณสถานและโบราณวัตถุต่างๆ และยังศึกษาวัฒนธรรมและประวัติศาสตร์โลก หัวใจของภารกิจของสมาคม คือ " เพิ่มพูนและทำให้ความรู้ทางภูมิศาสตร์กระจ่าง เนื่องจากการสนับสนุนการปกปักรักษาวัฒนธรรมของโลก , ประวัติศาสตร์และการสำรวจธรรมชาติ " จอห์น เอ็ม. ฟาเฮย์,จูเนียร์ ประธานและซีอีโอสมาคมกล่าว สมาคมเนชั่นแนล จีโอกราฟิกมีจุดมุ่งหมายที่จะแนะนำให้ผู้คนดูแลรักษาโลกในนี้ สมาคมนี้มีผู้ดูแล 23 คน ซึ่งเป็นสมาชิกคณะผู้ดูแลสมาคม ซึ่งมาจากหลากหลายสาขาอาชีพ เช่น นักวิชาการ , ธุรกิจส่วนตัว , นักวิทยาศาสตร์ , พนักงงานบริษัทเกี่ยวกับสิ่งแวดล้อมและนักอนุรักษ์ เป็นต้นประวัติ ประวัติ. สมาคมเนชั่นแนล จีโอกราฟิก ก่อตั้งเมื่อวันที่ 27 มกราคม พ.ศ. 2431 โดยนักสำรวจและนักวิทยาศาสตร์ 33 คน ที่มาจาก"สมาคมเพื่อเพิ่มพูนและเผยแพร่ความรู้ด้านภูมิศาสตร์" (organizing a society for the increase and diffusion of geographical knowledge.) โดยการ์ดิเนอร์ กรีน ฮับเบิร์ด เป็นประธานคนแรก ต่อมาอเล็กซานเดอร์ เกรแฮม เบลล์ บุตรเขยของเขา ก็สืบทอดตำแหน่งนี้ต่อหลังจากที่การ์ดิเนอร์ กรีน ฮับเบิร์ดเสียชีวิต เมื่อปี พ.ศ. 2440 ต่อมาบุตรเขยของอเล็กซานเดอร์ เกรแฮม เบลล์ นามว่า กิลเบิร์ต โฮเวย์ กรอสเวเนอร์ ก็เข้ารับตำแหน่งเป็นบรรณาธิการคนแรกของนิตยสารเนชั่นแนล จีโอกราฟิกและทำงานอยู่ในสมาคมยาวนานถึง 55 ปี ตั้งแต่นั้นเป็นต้นมา บุคคลในตระกูลกรอสเวเนอร์ก็เป็นบุคคลที่มีบทบาทในสมาคมนี้สื่อสารมวลชนสิ่งพิมพ์สื่อสารมวลชน. สิ่งพิมพ์. - นิตยสารเนชั่นแนล จีโอกราฟิกสถานีโทรทัศน์ สถานีโทรทัศน์. เนชั่นแนลจีโอกราฟิกแชนแนลเหรียญฮับเบิร์ดหมายเหตุ</doc>
