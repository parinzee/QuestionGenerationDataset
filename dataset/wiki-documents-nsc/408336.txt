<doc id="408336" url="https://th.wikipedia.org/wiki?curid=408336" title="ร็อบ บรูเนีย">ร็อบ บรูเนีย ร็อบ บรูเนีย (; 27 พฤศจิกายน ค.ศ. 1947 — 9 มกราคม ค.ศ. 2005) เป็นผู้เล่นหมากรุกสากลชาวดัตช์ที่มีบทบาทสำคัญ และมีหน้าที่สอนหมากรุกให้กับเยาวชนในเนเธอร์แลนด์ โดยใช้เวลาทั้งหมดของช่วงชีวิตเพื่อแนะนำการเล่นหมากรุกให้แก่เด็กๆ ร็อบ บรูเนีย มีแนวโน้มที่จะเป็นผู้นำสำหรับเยาวชน เขาได้ร่วมกับ กอร์ ฟาน เวเกอร์เดน ออกแบบวิธีการศึกษาสำหรับการเรียนรู้ทางหมากรุก ที่เรียกว่า สตัพเพนเมทอเดอ (ขั้นตอนวิธีการ) วิธีนี้ได้ใช้ในโรงเรียนหลายแห่ง รวมถึงสโมสรและสันทนาการในระดับนานาชาติ บรูเนีย เป็นโค้ชหมากรุกให้กับผู้เล่นหลายราย ได้แก่ แย็พ อาเมสซ์, ดาเนียล สเตลวาเกน, เอริค ฟาน เดน ดูล, เออร์วิน ลามี, ยอพ เดเลแมร์ และ เดนนิส เดอ เฟริจท์ เนื่องจากข้อจำกัดทางเวลาที่มีไม่มากนักสำหรับ ร็อบ บรูเนีย แต่เขาก็สามารถทำให้กีฬาหมากรุกเป็นที่รักสำหรับเด็กชายกับเด็กหญิงได้เป็นจำนวนมาก นอกจากนี้เขายังให้การดูแลแก่เด็กผู้ต้องคดีในศาล, ให้การฝึกอบรมผู้รักษาประตูในกีฬาฟุตบอล, เป็นผู้ฝึกจิตสำหรับผู้เล่นเทนนิส และเขามักจะใช้เวลาคลุกคลีอยู่กับเด็กที่มีพรสวรรค์ ต้นปี ค.ศ. 2005 ร็อบ บรูเนีย เสียชีวิตในวัย 57 ปี จากผลกระทบของภาวะเลือดออกในสมอง</doc>
