<doc id="279242" url="https://th.wikipedia.org/wiki?curid=279242" title="เจดีย์พระธาตุผาแดง">เจดีย์พระธาตุผาแดงประวัติ ประวัติ. เจดีย์พระธาตุผาแดง เดิมตั้งอยู่บนยอดดอยผาแดง ในพื้นที่ตำบลแม่ตาว (หรือตำบลพระธาตุผาแดงในปัจจุบัน) องค์เจดีย์มีฐานทรงสี่เหลี่ยม ศิลปะแบบพม่า ขนาดความกว้างของฐาน ๕.๒๕ เมตร สร้างเมื่อปีพุทธศักราช ๒๔๗๓-๒๔๗๖ นำโดยพระอธิการคำตัน อภิชโย หรือพระครูอภิชัย อดีตเจ้าอาวาสวัดดอนมูล และเจ้าคณะตำบลแม่ตาว ร่วมกับคณะศรัทธาชาวบ้านค้างภิบาล หลังจากสร้างเสร็จแล้วคณะศรัทธาชาวบ้านค้างภิบาล และหมู่บ้านใกล้เคียงได้ขึ้นไปมนัสการกราบไหว้และบำเพ็ญกุศล ในทุก ๆ วันขึ้น ๑๓,๑๔,๑๕ ค่ำ เดือน ๓ ซึ่งเป็นเทศกาลวันมาฆบูชาการเคลื่อนย้าย การเคลื่อนย้าย. เนื่องจากที่ประดิษฐานเจดีย์พระธาตุผาแดง ตั้งอยู่ติดกับเขตประทานบัตรเหมืองแร่สังกะสี ของบริษัท ผาแดงอินดัสทรี จำกัด (มหาชน) หากทำเหมืองไประยะหนึ่ง จะทำให้ทางขึ้นสูงขึ้นยากแก่การขึ้นไปนมัสการ จึงได้มีการเจรจา ระหว่างบริษัท ผาแดงฯ กับพระครูปิยคุณวัตร เจ้าอาวาสวัดดอนมูล, คณะกรรมการหมู่บ้าน และคณะศรัทธาชาวบ้านค้างภิบาลหลายครั้ง จนบรรลุข้อตกลงได้เมทื่อวันที่ ๒ กุมภาพันธ์ ๒๕๓๒ โดยบริษัท ผาแดงฯ ได้บริจาคเงิน ๓ ล้าน ให้มูลนิธิเจดีย์พระธาตุผาแดง ที่จัดตั้งขึ้นใหม่เพื่อสาธารณประโยชน์ และก่อสร้างเจดีย์พระธาตุผาแดงองค์ใหม่ในวงเงิน ๑ ล้านบาทสถาปัตยกรรม สถาปัตยกรรม. เจดีย์พระธาตุผาแดงองค์ใหม่ ออกแบบโดยหน่วยศิลปากรที่ 3 จังหวัดสุโขทัย เป็นศิลปะแบบสุโขทัย ขนาดความกว้างของฐาน ๑๒ เมตร สร้างขึ้นระหว่างวันที่ ๒๐ ตุลาคม ๒๕๓๗ ถึงวันที่ ๑๕ มีนาคม ๒๕๓๘ บนที่ดินจำนวน ๒ไร่ ซึ่งบริจาคโดย นายเท่ง ใจวงษ์ ชาวบ้านค้างภิบาล และทำ พิธีบรรจุพระธาตุ จากพระธาตุองค์เดิม เมื่อวันที่ ๕ เมษายน พุทธศักราช ๒๕๓๘การเดินทางการเดินทาง. - ใช้ทางหลวงแผ่นดินหมายเลข 1090 (แม่สอด-อุ้มผาง) จากตัวเมืองแม่สอด ผ่านปากทางเข้าหมู่บ้านค้างภิบาล ประมาณ 200 เมตร จะพบสี่แยกพระธาตุผาแดง ด้านซ้ายริมทางมีศาลาที่พักริมทาง และคลองชลประทาน ทางตรงไปมุ่งสู่อำเภอพบพระ และอุ้มผาง แยกขวาจะมีถนนเลียบคลองชลประทานเข้าสู่ที่ทำการองค์การบริหารส่วนตำบลพระธาตุผาแดง และมี "ศาลปู่ค้างภิบาล" ตั้งอยู่ ให้เลี้ยวซ้ายเข้าถนนลูกรังเลียบคลองชลประทาน ประมาณ 200 เมตร เข้าโค้งไปตามทาง ประมาณ 800 เมตร จะพบถนนลาดยาง ไปตามทางประมาณ 1 กิโลเมตร ผ่านไร่นาและสวนผสม ขึ้นสู่เชิงดอย จะพบองค์เจดีย์พระธาตุผาแดงตั้งอยู่เชิงดอยเหนืออ่างเก็บน้ำ ให้เลี้ยวซ้ายประมาณ 100 ก็สามารถไปมนัสการกราบไหว้และบำเพ็ญกุศลได้ - หากมาจากเขตในเมืองแม่สอด ให้ใช้ถนนศรีพานิช โดยผ่านโรงพยาบาลแม่สอด หรือที่ว่าการอำเภอแม่สอด ผ่านโรงเรียนราษฎ์วิทยา ข้ามสะพานข้ามลำห้วย เข้าเขตบ้านค้างภิบาล ตำบลพระธาตุผาแดง เป็นถนนสายแม่สอด-ค้างภิบาล พบสี่แยกหากเลี้ยวซ้ายจะผ่านวัดดอนมูล ให้ตรงต่อไป จะพบทางแยกอีกครั้ง ให้เลี้ยวซ้ายเข้าถนนเลียบคลองชลประทาน จะพบที่ทำการองค์การบริหารส่วนตำบลพระธาตุผาแดงอยู่ทางขวา และตรงไปจะพบทางหลวงแผ่นดินหมายเลข 1090 (แม่สอด-อุ้มผาง) อยู่ด้านหน้า โดยทางซ้ายจะพบ "ศาลปู่ค้างภิบาล" ตั้งอยู่ ให้ข้ามทางหลวงแผ่นดินหมายเลข 1090 (แม่สอด-อุ้มผาง) ตรงไปตามรายละเอียดข้างต้น</doc>
