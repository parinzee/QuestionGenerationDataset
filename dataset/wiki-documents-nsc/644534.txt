<doc id="644534" url="https://th.wikipedia.org/wiki?curid=644534" title="อนันต์ กาญจนพาสน์">อนันต์ กาญจนพาสน์ อนันต์ กาญจนพาสน์ หรือ เสี่ยช้าง (2 มิถุนายน พ.ศ. 2484 — ) ประธานกรรมการบริษัท บางกอกแลนด์ จำกัด (มหาชน) และเป็นเจ้าของโครงการเมืองทองธานี ซึ่งเขาเคยได้รับการจัดเป็นมหาเศรษฐีอันดับหนึ่งของประเทศไทยประวัติ ประวัติ. อนันต์ เป็นทายาทรุ่นที่สองของมงคล กาญจนพาสน์ โดยเป็นบุตรคนที่ 2 ในจำนวนพี่น้องที่มีอยู่ทั้งหมด 10 คน สำเร็จการศึกษามัธยมศึกษาจากโรงเรียนกรุงเทพคริสเตียนวิทยาลัย ปริญญาตรีจากคณะบริหารธุรกิจ วิทยาลัยสวอซ ประเทศสวิตเซอร์แลนด์ อนันต์เริ่มดำรงตำแหน่งประธานกรรมการบริษัทบางกอกแลนด์ รวมถึงเป็นเจ้าของโครงการเมืองทองธานี ตั้งแต่ พ.ศ. 2533 จนถึงปัจจุบัน อนันต์เป็นบุคคลสำคัญของตระกูลกาญจนพาสน์ ที่เคยสร้างชื่อเสียงในการสร้างโครงการอสังหาริมทรัพย์ขนาดใหญ่ จนเป็นบุคคลที่มีชื่อเสียงในวงการ ก่อนที่จะประสบกับวิกฤตการณ์การเงินในเอเชีย พ.ศ. 2540 ส่งผลให้ต้องเร่งทำการสะสางหนี้ เนื่องด้วยค่าเงินบาทลอยตัว พ.ศ. 2550 ธนาคารกสิกรไทยได้ร่วมลงนามกับอนันต์ ซึ่งดำรงตำแหน่งประธานกรรมการบริษัทบางกอก แอร์พอร์ท อินดัสตรี จำกัด เพื่อทำสัญญาซื้อขายอาคาร 10 ชั้น เพื่อเป็นสำนักงานของธนาคารที่แจ้งวัฒนะ พ.ศ. 2555 ภายหลังจากที่อนันต์ได้สะสางหนี้เสร็จสิ้น อนันต์ได้ร่วมกับบุตรชายสองคน ได้แก่ปีเตอร์ กาญจนพาสน์ และพอลล์ กาญจนพาสน์ ได้ทำการรุกขยายใน ธุรกิจหลัก 3 ซึ่งได้แก่ ธุรกิจอสังหาริมทรัพย์, ธุรกิจศูนย์ประชุมศูนย์แสดงสินค้าอิมแพ็ค เมืองทองธานี และธุรกิจขนส่งมวลชน ที่ซึ่งอนันต์ ได้ทำการซื้อหุ้นคืนจากบริษัท อิมแพ็ค เอ็กซิบิชั่น เมเนจเม้นท์ จำกัด โดยภายใต้การซื้อขายดังกล่าว ส่งผลให้บริษัทนี้มีฐานะเป็นบริษัทย่อยของบางกอกแลนด์ และได้มีการจัดกองทรัสต์เพื่อการลงทุนในอสังหาริมทรัพย์ขึ้นเป็นบริษัทแรกของประเทศไทยในปีต่อมาชีวิตส่วนตัว ชีวิตส่วนตัว. อนันต์ สมรสกับศิริวรรณ กาญจนพาสน์ มีบุตร 2 คน คือ ปีเตอร์ กาญจนพาสน์ กรรมการผู้จัดการบริษัทบางกอกแลนด์ และ พอลล์ กาญจนพาสน์ กรรมการผู้จัดการบริษัท อิมแพ็ค เอ็กซิบิชั่น เมเนจเม้นท์ จำกัด</doc>
