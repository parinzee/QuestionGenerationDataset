<doc id="332449" url="https://th.wikipedia.org/wiki?curid=332449" title="เจ้าหญิงซาระห์แห่งบรูไน">เจ้าหญิงซาระห์แห่งบรูไน เจ้าหญิงซาระห์ พระชายาในมกุฎราชกุมารแห่งบรูไน (; ประสูติ: 9 เมษายน ค.ศ. 1987) พระชายาในเจ้าชายอัลมุห์ตาดี บิลละห์ มกุฎราชกุมารแห่งบรูไน พระราชโอรสพระองค์ใหญ่ในสมเด็จพระราชาธิบดีฮัจญีฮัสซานัล โบลเกียห์ และสมเด็จพระราชินีซาเลฮาพระประวัติ พระประวัติ. เจ้าหญิงซาระห์แห่งบรูไน ประสูติเมื่อวันที่ 9 เมษายน ค.ศ. 1987 ณ โรงพยาบาลรายาอิสตรีอานะก์สเลฮา มีพระนามเดิมว่า ยังมูเลียดายังกู ซาระห์ บินติเปงงีรัน ซัลเลห์ เป็นธิดาของเปงงีรันซัลเลห์ อับดุล รามาฮัน เปงงีรันดามิต เชื้อพระวงศ์ในราชวงศ์โบลเกียห์ เป็นหัวหน้างานในกรมบริหารชลประทาน กับรินาวาตี อับดุลละห์ (นามเดิม: ซูซาน อาบี) สุภาพสตรีจากเมืองฟรีบวร์ก ประเทศสวิตเซอร์แลนด์ ซึ่งทำงานเป็นนางพยาบาลแผนกจิตเวชในโรงพยาบาลรายาอิสตรีอานะก์สเลฮา พระบิดาและพระมารดาได้พบรักกันขณะที่ยังศึกษาอยู่ในประเทศอังกฤษ ช่วงปี ค.ศ. 1970 พระองค์มีพระเชษฐา 2 องค์ คือ อาวังกู อีร์วาน และอาวังกู เอเดรียนการศึกษา การศึกษา. พระองค์สำเร็จการศึกษาจากโรงเรียนเซนต์แอนดรูว์ บรูไน ในกรุงบันดาร์เซอรีเบอกาวัน ร่วมกับพระสวามี คือ เจ้าชายอัลมุห์ตาดี บิลละห์ มกุฎราชกุมารแห่งบรูไน รวมไปถึงพระอนุชาของสวามีคือเจ้าชายอับดุล อาซิม และพระบรมวงศานุวงศ์องค์อื่น ๆ ก่อนที่จะศึกษาต่อในวิทยาลัยวิทยาศาสตร์ปาดูกาเซอรีเบอกาวันซุลตัน ซึ่งพระสวามีได้เข้าศึกษาอยู่ก่อนแล้ว ปัจจุบันพระองค์ทรงศึกษาอยู่ในมหาวิทยาลัยบรูไนดารุสลาม พระองค์ทรงมีผลการเรียนที่น่าพึงใจ และโปรดการเล่นกีฬาต่างๆ โดยเฉพาะ บาสเกตบอล แบดมินตัน รวมไปถึงการวิ่งเพื่อการกุศล โดยครอบครัวของพระองค์ได้มีส่วนร่วมกับองค์กรนานาชาติที่เดินทางไปยังประเทศจีน และมองโกเลีย ในเดือนพฤษภาคม ค.ศ. 2002อภิเษกสมรส อภิเษกสมรส. เมื่อพระองค์มีอายุได้ 17 ชันษา ก็ได้อภิเษกสมรสกับเจ้าชายอัลมุห์ตาดี บิลละห์ มกุฎราชกุมารแห่งบรูไน โดยงานได้จัดขึ้นภายในพระราชวังนูรุลอีมาน ในกรุงบันดาร์เซอรีเบอกาวัน เมื่อวันที่ 9 กันยายน ค.ศ. 2004 ทั้งเจ้าชายและเจ้าหญิงได้เสด็จพระราชดำเนินรอบกรุงบันดาร์เซอรีเบอกาวันบนรถยนต์พระที่นั่งโรลส์รอยซ์สีทอง ท่ามกลางฝนที่โปรยปรายประชาชานชาวบรูไนกว่าพันคนยังคงรายรอบเส้นทางเสด็จพระราชดำเนิน และสรรเสริญอวยพรแก่คู่สมรส มกุฎราชกุมารและพระองค์ มีพระราชโอรส 2 พระองค์ และพระราชธิดา 1 พระองค์ ได้แก่1. เจ้าชายอับดุล มุนตากิม (17 มีนาคม ค.ศ. 2007) 2. เจ้าหญิงมูนีระห์ มาดุล (2 มกราคม ค.ศ. 2010) 3. เจ้าชายมูฮัมมัด ไอมัน (7 มิถุนายน ค.ศ. 2015)</doc>
