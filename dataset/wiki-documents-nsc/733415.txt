<doc id="733415" url="https://th.wikipedia.org/wiki?curid=733415" title="แม็กซิม (นิตยสาร)">แม็กซิม (นิตยสาร) แม็กซิม () เป็นนิตยสารสำหรับผู้ชายที่มีจำหน่ายหลายประเทศ ออกจำหน่ายในสหราชอาณาจักรใน ค.ศ. 1995 แต่บริษัทตั้งอยู่ที่นิวยอร์กตั้งแต่ ค.ศ. 1997 และสิ่งที่ดึงดูดผู้อ่านคือภาพถ่ายนักแสดงหญิง นักร้อง และนางแบบ ที่อาชีพการงานกำลังรุ่งเรือง แม็กซิมนิตยสารเป็นนิตยสารวิถีชีวิตผู้ชายอายุน้อยที่ขายดีที่สุดในสหรัฐอเมริกา มีผู้อ่านเกือบ 9 ล้านคนต่อเดือน แม็กซิมดิจิทัลมียอดผู้ชมมากกว่า 4 ล้านคน นิตยสารแม็กซิมตีพิมพ์ 16 รุ่น วางจำหน่ายใน 75 ประเทศทั่วโลก ในวันที่ 27 กุมภาพันธ์ ค.ศ. 2014 แม็กซิมถูกนักลงทุน ซาร์ดาร์ บิกลารี ซื้อกิจการไป เขาเป็นผู้ก่อตั้งบริษัทบิกลารีโฮลดิงส์ และบิกลารีแคปืตอล ในนามเจ้าของคนใหม่ เขาให้ความเห็นว่า "เราวางแผนสร้างธุรกิจที่มีหลายมิติ โดยกระตุ้นกำลังผู้อ่านและผู้ชม" ในฉบับประจำเดือนเดือนกันยายน ค.ศ. 2015 บุคคลบนปกนิตยสารคือ อิดริส เอลบา เป็นครั้งแรกที่นิตยสารแม็กซิมไม่ได้ใช้ผู้หญิงขึ้นปก</doc>
