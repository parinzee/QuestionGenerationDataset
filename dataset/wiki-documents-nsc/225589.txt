<doc id="225589" url="https://th.wikipedia.org/wiki?curid=225589" title="อาร์เธอร์ เฮเซลริก บารอนเน็ตที่ 2">อาร์เธอร์ เฮเซลริก บารอนเน็ตที่ 2 อาร์เธอร์ เฮเซลริก บารอนเน็ตที่ 2 () (เสียชีวิต 7 มกราคม ค.ศ. 1661) อาร์เธอร์ เฮเซลริก บารอนเน็ตที่ 2 เป็นนายทัพฝ่ายรัฐสภาผู้มีบทบาทสำคัญในยุทธการราวนด์เวย์ดาวน์และยุทธการอื่นๆ ในสงครามกลางเมืองอังกฤษ เฮเซลริกเป็นบุตรของเซอร์ทอมัส เฮเซลริกและฟรานซ์ จอร์จสบุตรสาวของเซอร์วิลเลียม จอร์จส เฮเซลริกสมรสกับฟรานซ์และมีบุตรธิดาด้วยกันสี่คน ต่อมาก็สมรสกับโดโรธีและมีบุตรธิดาด้วยกันแปดคน อาร์เธอร์ เฮเซลริกเป็นหนึ่งในสมาชิกรัฐสภาห้าคนที่พระเจ้าชาร์ลส์ที่ 1 ตั้งใจจะบุกเข้าไปจับในรัฐสภาในปี ค.ศ. 1642 ที่เป็นสาเหตุหนึ่งที่นำไปสู่สงครามกลางเมือง เอ็ดเวิร์ด ไฮด์ เอิร์ลแห่งแคลเร็นดอนที่ 1 บรรยายเฮเซลริกว่าเป็นผู้ “นอกรีตนอกรอย, บ้าบิ่น” ขาดมารยาทและไม่ควรจะเรียกว่าเป็นรัฐบุรุษ แต่ความสามารถในสนามรบและในรัฐสภามักจะมีประโยชน์ต่อฝ่ายรัฐสภา เฮเซลริกถูกกล่าวหาโดยจอห์น ลิลเบิร์นในเรื่องการจัดแบ่งที่ดินที่ยึดมาในทางที่ผิด ซึ่งทำให้เกิดการสอบสวนกันในรัฐสภาและพบว่าเป็นข้อกล่าวหาที่ไม่มีมูล</doc>
