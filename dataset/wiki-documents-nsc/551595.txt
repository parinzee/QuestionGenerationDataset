<doc id="551595" url="https://th.wikipedia.org/wiki?curid=551595" title="พระเจ้าเฟอร์นันโดที่ 2 แห่งโปรตุเกส">พระเจ้าเฟอร์นันโดที่ 2 แห่งโปรตุเกส พระเจ้าเฟอร์นันโดที่ 2 แห่งโปรตุเกส (ภาษาอังกฤษ:Ferdinand II) (29 ตุลาคม พ.ศ. 2359 - 15 ธันวาคม พ.ศ. 2428) ทรงเป็นพระมหากษัตริย์โปรตุเกสและเป็นพระราชสวามีในสมเด็จพระราชินีนาถมารีอาที่ 2 แห่งโปรตุเกสนับตั้งแต่การประสูติกาลพระราชโอรสองค์แรกในปีพ.ศ. 2380 จนถึงการสวรรคตของพระนางในปีพ.ศ. 2396 ตามกฎหมายของโปรตุเกส เพียงหลังจากการประสูติของพระราชโอรสพระองค์แรกในปีพ.ศ. 2380 พระองค์ทรงได้รับพระอิสริยยศในฐานะพระมหากษัตริย์พระราชสวามี รัชกาลของพระองค์สิ้นสุดด้วยการสวรรคตของพระมเหสีในปีพ.ศ. 2396 แต่พระองค์ก็ทรงดำรงเป็นผู้สำเร็จราชการแทนพระองค์ในรัชกาลของพระราชโอรสคือ พระเจ้าเปดรูที่ 5 แห่งโปรตุเกสจนถึงปีพ.ศ. 2398 พระองค์ทรงประสูติในฐานะราชนิกุลเยอรมันสายซัคเซิน-โคบูร์กและโกทาช่วงต้นพระชนม์ชีพ ช่วงต้นพระชนม์ชีพ. พระนามเมื่อประสูติของพระองค์คือ เฟอร์ดินานด์ ออกัส ฟรานซ์ แอนตัน ทรงเป็นพระราชโอรสในเจ้าชายเฟอร์ดินานด์แห่งแซ็กซ์-โคบูร์กและก็อตธากับเจ้าหญิงมารีอา แอนโตนีอา คอฮารี เดอ คซาบราก เจ้าชายเฟอร์ดินานด์ทรงเติบโตขึ้นมาในหลายสถานที่ ไม่ว่าจะเป็นดินแดนของพระราชวงศ์ซึ่งปัจจุบันคือ ประเทศสโลวาเกีย, ราชสำนักแห่งออสเตรียและเยอรมนี พระองค์ทรงเป็นพระราชนัดดาในสมเด็จพระเจ้าเลโอโปลด์ที่ 1 แห่งเบลเยียมและทรงเป็นพระญาติชั้นหนึ่งของพระโอรสของพระองค์ซึ่งก็คือ สมเด็จพระเจ้าเลโอโปลด์ที่ 2 แห่งเบลเยียมและจักรพรรดินีชาร์ลอตแห่งเม็กซิโก อีกทั้งและสมเด็จพระราชินีนาถวิกตอเรียแห่งสหราชอาณาจักรกับเจ้าชายอัลเบิร์ต พระราชสวามีของพระนางพระมหากษัตริย์แห่งโปรตุเกส พระมหากษัตริย์แห่งโปรตุเกส. ตามกฎหมายของโปรตุเกส พระราชสวามีในสมเด็จพระราชินีนาถจะได้รับพระอิสริยยศ "พระมหากษัตริย์" หลังจากสมเด็จพระราชินีนาถทรงมีพระสูติกาลบุตรพระองค์แรกจากการอภิเษกสมรสครั้งนี้ (นั่นเป็นเหตุผลที่พระราชสวามีพระองค์แรกของสมเด็จพระราชินีนาถคือ โอกุสต์ เดอ โบอาร์แน ไม่ได้รับพระอิสริยยศ "พระมหากษัตริย์") หลังจากการประสูติของพระราชโอรสซึ่งต่อมาคือ พระเจ้าเปดรูที่ 5 แห่งโปรตุเกส เจ้าชายเฟอร์ดินานด์จึงได้รับการเฉลิมพระนามว่า พระเจ้าเฟอร์นันโดที่ 2 แห่งโปรตุเกส ถึงแม้ว่าสมเด็จพระราชินีนาถมารีอาที่ 2 จะทรงมีพระราชอำนาจในการปกครองแต่เพียงผู้เดียว แต่ทั้งสองพระองค์ทรงประกอบพระกรณียกิจร่วมกันอย่างดีและทรงร่วมกันแก้ไขปัญหาวิกฤตต่างๆในรัชกาลของสมเด็จพระราชินีนาถมารีอาที่ 2 พระเจ้าเฟอร์นันโดทรงมีบทบาทสำคัญในประวัติศาสตร์การเมืองโปรตุเกส โดยทรงบริหารราชการด้วยพระองค์เองในระหว่างที่พระมเหสีทรงพระครรภ์ แต่ในที่สุด สมเด็จพระราชินีนาถมารีอาที่ 2 เสด็จสวรรคตจากการมีพระประสูติกาลบุตรพระองค์ที่ 11 ทำให้รัชกาลของพระเจ้าเฟอร์นันโดต้องสิ้นสุดลง แต่ก็ทรงดำรงเป็นผู้สำเร็จราชการแทนพระองค์ในช่วงปีพ.ศ. 2396 จนถึงพ.ศ. 2398 ในช่วงระหว่างที่พระเจ้าเปดรูที่ 5 ยังไม่ทรงบรรลุนิติภาวะบั้นปลายพระชนม์ชีพ บั้นปลายพระชนม์ชีพ. ในปีพ.ศ. 2412 พระองค์ทรงปฏิเสธที่จะรับราชบัลลังก์สเปน ในบั้นปลายพระชนม์ชีพพระเจ้าเฟอร์นานโดที่ 2 ทรงสมรสกับนักร้องอุปรากรคือ เอลิซา ฮันสเลอร์ และได้บรรดาศักดิ์เป็นเคานท์เตสแห่งเอ็ดลา พระเจ้าเฟอร์นานโดที่ 2 ทรงเป็นผู้มีสติปัญญาและมีพระทัยใฝ่ทางด้านศิลปะเช่นเดียวกับพระทัยที่นิยมความทันสมัยและแนวคิดเสรีนิยม พระองค์ทรงเป็นผู้เชี่ยวชาญในด้านการแกะสลัก, เครื่องปั้นดินเผาและภาพสีน้ำ ในปีพ.ศ. 2381 พระองค์ทรงสร้างพระราชวังเปนาใกล้ซินทรา เป็นสถาปัตยกรรมในจินตนาการป่าในสไตล์ที่ผสมผสานในรูปแบบสัญลักษณ์ที่อาจเทียบเคียงได้กับปราสาทนอยชวานชไตน์ของสมเด็จพระเจ้าลุดวิกที่ 2 แห่งบาวาเรีย พระองค์ทรงใช้พระชนม์ชีพในบั้นปลายที่ปราสาทนี้ร่วมกับพระมเหสีพระองค์ที่สอง โดยทรงรับอุปถัมภ์จิตรกรที่ยิ่งใหญ่ตลอดเวลาของพระองค์อภิเษกสมรสและรัชทายาท อภิเษกสมรสและรัชทายาท. พระเจ้าเฟอร์นันโดที่ 2 ทรงอภิเษกสมรสกับสมเด็จพระราชินีนาถมารีอาที่ 2 แห่งโปรตุเกส พระราชธิดาในพระเจ้าเปดรูที่ 4 แห่งโปรตุเกส (ยังทรงเป็นจักรพรรดิเปดรูที่ 1 แห่งบราซิลด้วย) ในภายหลัง หลังจากการสวรรคตของพระราชินีนาถมารีอา พระองค์ก็อภิเษกสมรสอีกครั้งในกรุงลิสบอน วันที่ 10 มิถุนายน พ.ศ. 2412 กับนักแสดงหญิงคือ เอลิซา ฮันสเลอร์ (เกิดที่นูชาเตล 22 พฤษภาคม พ.ศ. 2379 - เสียชีวิตที่ ลิสบอน 21 พฤษภาคม พ.ศ. 2472) ได้รับการสถาปนาเป็นกราฟิน ฟอน เอ็ดลา การอภิเษกสมรสครั้งนี้ไม่มีโอรสธิดา พระองค์กับพระมเหสีพระองค์แรกทรงมีพระราชโอรสธิดาร่วมกัน 11 พระองค์ ได้แก่</doc>
