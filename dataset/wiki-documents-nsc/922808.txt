<doc id="922808" url="https://th.wikipedia.org/wiki?curid=922808" title="การอพยพของโซเวียตที่ทาลลินน์">การอพยพของโซเวียตที่ทาลลินน์ การอพยพของโซเวียตที่ทาลลินน์ เรียกอีกอย่างว่า ภัยพิบัติทาลลินน์ (Tallinn disaster) หรือรัสเซียดันเคิร์ก (Russian Dunkirk) เป็นปฏิบัติการของโซเวียตเพื่อการอพยพด้วยเรือ 190 ลำของกองเรือรบบอลติก หน่วยรบของกองทัพแดง และพลเรือนชาวโซเวียตที่สนับสนุนจากฐานทัพหลักที่ล้อมรอบไปด้วยกองเรือรบที่ทาลลินน์ในเอสโตเนียภายใต้การยึดครองของโซเวียตในช่วงเดือนสิงหาคม ค.ศ. 1941 กองทัพโซเวียตได้เข้ายึดครองเอสโตเนียในเดือนมิถุนายน ค.ศ. 1940 ภายหลังจากเยอรมันได้เข้ารุกรานสหภาพโซเวียต เริ่มต้นขึ้นเมื่อวันที่ 22 มิถุนายน ค.ศ. 1941 กองทัพเยอรมันได้เคลื่อนทัพอย่างรวดเร็วผ่านรัฐบอลติกภายใต้การยึดครองของโซเวียต และโดยสิ้นสุดลงของเดือนสิงหาคม ทาลลินน์ เมืองหลวงของเอสโตเนียได้ถูกโอบล้อมโดยกองทัพเยอรมัน ในขณะที่ส่วนใหญ่ของกองเรือรบบอลติกธงแดงได้บรรจุอยู่ในท่าเรือทาลลินน์ ในความคาดหมายของการฝ่าวงล้อมของโซเวียต ครีกซมารีเนอและกองทัพเรือฟินแลนด์ได้เริ่มขึ้นเมื่อวันที่ 8 สิงหาคม ค.ศ. 1941 เพื่อวางทุ่นระเบิดใต้น้ำปิดทางแหลม Juminda บนชายฝั่ง Lahemaa ในขณะที่เรือกวาดทุ่นระเบิดของโซเวียตได้พยายามที่จะเปิดเส้นทางสำหรับขบวนเรือผ่านแนวทุ่นระเบิดใต้น้ำ ทหารปืนใหญ่ชายฝั่งของเยอรมันได้ติดตั้งปืนใหญ่ขนาด 150 มม. (5.9 นิ้ว) ใกล้กับแหลม Juminda และกองทัพเรือฟินแลนด์ได้รวมรวมกองเรือตอร์ปิโดมอเตอร์ (Motor Torpedo Boat) ที่ 2 กับเรือลาดตะเวน VMV9, VMV10, VMV11 และ VMV17 ในช่วงเวลาเดียวกัน ทางฝ่ายเยอรมันได้รวบรวมกองเรือ 3. Schnellbootflottille กับเรือ-อี (E-boats) S-26, S-27, S-39, S-40 และ S-101 ซึ่งได้รวมกำลังกันที่ซัวเม็นลินนะ (Suomenlinna) ด้านนอกของเฮลซิงกิ เครื่องบินทิ้งระเบิดของเยอรมัน ยุงเคอร์ เจยู-88 จากคัมพ์กรุพเพอ 806 ฐานทัพบนสนามบินในเอสโตเนียได้รับการแจ้งเตือน เมื่อวันที่ 19 สิงหาคม ในท้ายที่สุดเยอรมันก็ได้เริ่มบุกจู่โจมทาลลินน์ ในช่วงกลางคืนของวันที่ 27/28 สิงหาคม ค.ศ. 1941 เหล่าทหารไรเฟิลที่ 10 ได้ถอยห่างออกจากศัตรูและขึ้นเรือบรรทุกโดยสารในทาลลินน์ การลงเรือได้รับการปกป้องโดยกลุ่มควันปกคลุม อย่างไรก็ตาม การกวาดทุ่นระเบิดใต้น้ำในวันก่อนการอพยพเริ่มไม่ได้ผล เนื่องจากสภาพอากาศที่เลวร้าย และไม่มีเครื่องบินรบโซเวียตที่พร้อมสำหรับคุ้มกันการลงเรือ ทั้งนี้,พร้อมกับกระสุนปืนใหญ่ที่ตกลงมาอย่างหนักของเยอรมันและการทิ้งระเบิดทางอากาศได้สังหารผู้อพยพอย่างน้อย 1,000 คนในท่าเรือ</doc>
