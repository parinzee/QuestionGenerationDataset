<doc id="231161" url="https://th.wikipedia.org/wiki?curid=231161" title="คุมอง">คุมอง คุมอง เป็นศูนย์กวดวิชาที่สอนทางด้านวิชาคณิตศาสตร์และภาษาที่มีเครือข่ายมากที่สุดในโลก โดยในปี พ.ศ. 2552 มีนักเรียนคุมองทั่วโลกกว่า 4 ล้านคนและมีศูนย์คุมองอยู่ประมาณ 26,000 ศูนย์ใน 46 ประเทศประวัติคุมอง ประวัติคุมอง. คุมอง (公文式) ถูกคิดค้นโดย โทรุ คุมอง (公文 公) ซึ่งต้องการช่วยลูกชายที่มีปัญหากับการเรียนวิชาคณิตศาสตร์ เขาจึงคิดออกแบบแบบฝึกหัดมาเป็นพิเศษ เพื่อให้ลูกชายของเขาได้ทำ ซึ่งส่งผลให้ลูกชายของเขาที่เรียนชั้นประถมศึกษาปีที่ 6 สามารถทำโจทย์คณิตศาสตร์ เช่น แคลคูลัส สมการอนุพันธ์ ได้ระบบการเรียนคุมอง ระบบการเรียนคุมอง. ระบบการเรียนแบบคุมองเป็นระบบการเรียนแบบเฉพาะตัว โดยมีการวิเคราะห์หาจุดเริ่มต้นในการเรียนที่เหมาะสมให้แก่นักเรียนแต่ละคน นักเรียนจะเริ่มเรียนจากระดับที่พวกเขาสามารถทำคะแนนได้เต็มจากการเรียนรู้ด้วยตนเองแบบฝึกหัดออกแบบมาเพื่อให้นักเรียนสามารถแก้โจทย์ได้ด้วยตนเองเมื่อนักเรียนเรียนรู้อย่างต่อเนื่องตามกำลังของตนเอง เขาจะสามารถทำแบบฝึกหัดที่มีเนื้อหาเทียบเท่าชั้นเรียนในโรงเรียนและสามารถเรียนเนื้อหาที่เกินชั้นเรียนในโรงเรียนได้ในที่สุดหลักสูตรคุมอง หลักสูตรคุมอง. หลักสูตรทางคณิตศาสตร์จะเหมือนกันหมดทุกสาขาทั่วโลก มีดังต่อไปนี้ ทุกระดับจะมีแบบฝึกหัด 2 แผ่นโดย โดยจะเริ่มทำก่อนที่ 1 แผ่นแต่ในระดับสูงขึ้นจะลดเหลือตามแผ่น(คำถามที่ใช้เวลาเยอะ)- หมายเหตุ ขึ้นอยู่กับนักเรียนที่จะสามารถทำได้หรือป้าเช็งประจำศูนย์เป็นผู้เลือกเนื้อหาในระดับต่างๆเนื้อหาในระดับต่างๆ. - 7A = การนับจำนวนที่ไม่เกิน 10 - 6A = การนับจำนวนที่ไม่เกิน 30 - 5A = การฝึกลากเส้นและเขียนตัวเลข - 4A = การเขียนตัวเลข การจัดกลุ่ม - 3A = บทนำเกี่ยวกับการบวก - 2A = การบวกและการลบขั้นต้น - A = การบวกและการลบในแนวนอน - B = การบวกและการลบในแนวตั้ง - C = สูตรคูณ การคูณและการหารในขั้นต้น - D = การคูณและการหาร บทนำเกี่ยวกับเศษส่วน - E = การคำนวณเศษส่วนขั้นพื้นฐาน ทศนิยม - F = เศษส่วน ทศนิยม การบวก ลบ คูณ หาร - G = จำนวนบวก และ จำนวนลบ พีชคณิตเบื้องต้น สมการ - H = สมการเชิงเส้น 2, 3 หรือ 4 ตัวแปร ฟังก์ชันเชิงเส้น - I = การแยกตัวประกอบ สมการกำลังสอง - J = การแยกตัวประกอบขั้นสูง ทฤษฎีบทเศษเหลือ - K = ฟังก์ชันกำลังสอง กำลังสาม และกำลังสี่ ฟังก์ชันเศษส่วน ฟังก์ชันอตรรกยะ ฟังก์ชันเอกซ์โพเนนเชียล - L = ฟังก์ชันลอการิทึม ฟังก์ชันมอดุลัส แคลคูลัส (ลิมิต อนุพันธ์ อินทิกรัล และการประยุกต์) - M = ฟังก์ชันตรีโกณมิติ สมการและอสมการตรีโกณมิติ เส้นตรงและวงกลม - N = ทางเดินของจุด อสมการกำลังสอง ลำดับและอนุกรม ลิมิตและอนุพันธ์ - O = อนุพันธ์ขั้นสูงและการประยุกต์แคลคูลัสเชิงอนุพันธ์ อินทิกรัลและการประยุกต์ของอินทิกรัล สมการเชิงอนุพันธ์ - P = XT - Q =XV ระดับ O ถือว่าเป็นระดับสุดท้าย ซึ่งเมื่อเรียนจบระดับนี้แล้ว สามารถเรียนระดับ P(XT) ซึ่งเป็นโปรแกรมทางเลือกได้(คุมองในไทยมีระดับ X บางแห่งแล้ว)- XT = ทฤษฎีบทไซน์และโคไซน์ การประยุกต์ใช้ทฤษฎีบทไซน์และโคไซน์ - XV = เวกเตอร์สองมิติ พิกัดและเวกเตอร์ในสามมิติ ผลคูณภายในของเวกเตอร์ การประยุกต์ความรู้เรื่องของเวกเตอร์ เวกเตอร์และรูปทรง สมการเส้นตรง สมการของระนาบ และสมการของรูปทรงสามมิติ - XM = เมทริกซ์ การส่ง การแปลง - XP = การเรียงสับเปลี่ยน การจัดหมู่ ทฤษฎีบททวินาม ความน่าจะเป็น - XS = การหาค่ากลางและความความแปรปรวน การหาความน่าจะเป็นด้วยฟังก์ชันความหนาแน่นของความน่าจะเป็น - ระดับ XT และ XV เคยเป็นระดับ P กับ Q มาก่อนความแตกต่างของวิชาในคุมองรอบโลก ความแตกต่างของวิชาในคุมองรอบโลก. ในวิชาทางด้านภาษาของคุมองทั่วโลกนั้น หลักสูตรของคุมองในแต่ละประเทศมีความหลากหลายและแตกต่างกันมาก ยกตัวอย่างเช่น หลักสูตรวิชาภาษาจีนในคุมองไต้หวันนั้น ก็มีความแตกต่างจากวิชาภาษาจีนในฮ่องกง และ ประเทศสิงคโปร์ และ หลักสูตรวิชาภาษาอังกฤษในประเทศสหรัฐอเมริกา, ประเทศแคนาดา และ ประเทศฟิลิปปินส์ก็มีความแตกต่างจากหลักสูตรวิชาภาษาอังกฤษในประเทศอังกฤษ อีกด้วย นอกจากนี้ ในคุมองประเทศเกาหลีใต้ ยังมีสอนวิชาที่แตกต่างและไม่ปรากฏในประเทศอื่นๆ เช่น วิชาวิทยาศาสตร์, การคัดลายมือ, ภาษาเกาหลี,วิชาอักษรจีน และวิชาที่เพิ่งเข้ามาใหม่วิชาภาษาไทย</doc>
