<doc id="602594" url="https://th.wikipedia.org/wiki?curid=602594" title="สมชัย ศรีสุทธิยากร">สมชัย ศรีสุทธิยากร รองศาสตราจารย์สมชัย ศรีสุทธิยากร (เกิด 23 ตุลาคม พ.ศ. 2501) เป็นอดีตข้าราชการบำนาญมหาวิทยาลัยธรรมศาสตร์ (มธ.) และอดีตกรรมการการเลือกตั้ง (กกต.) ด้านกิจการบริหารจัดการเลือกตั้ง สมชัยถูกถอดจากตำแหน่ง กกต. ด้วยคำสั่งหัวหน้าคณะรักษาความสงบแห่งชาติ (คสช.) เมื่อวันที่ 20 มีนาคม พ.ศ. 2561 ซึ่งระบุเหตุผลว่า มีพฤติกรรมไม่เหมาะสมในการแสดงความเห็นเกี่ยวกับการเลือกตั้งที่ คสช. จะจัดขึ้น และมีการขัดกันของผลประโยชน์กรณีสมัครเป็นเลขาธิการ กกต. โดยไม่ยอมลาออกตำแหน่ง กกต. เสียก่อนประวัติ ประวัติ. เป็นชาวจังหวัดสมุทรสาคร จบการศึกษารัฐประศาสนศาสตร์จากมหาวิทยาลัยสงขลานครินทร์ (ม.อ.) และสถาบันบัณฑิตพัฒนบริหารศาสตร์ (สพบ.) รับราชการเป็นอาจารย์คณะรัฐศาสตร์ มธ. ตำแหน่งสุดท้ายเป็นรองอธิการบดี ฝ่ายวางแผนพัฒนาและเทคโนโลยี มธ. เคยมีประสบการณ์เป็นกรรมการองค์กรกลางการเลือกตั้งเมื่อ พ.ศ. 2536 เป็นกรรมการและเลขานุการมูลนิธิองค์กรกลางเพื่อประชาธิปไตย (พีเน็ต) เมื่อ พ.ศ. 2540–2545ประวัติการศึกษาประวัติการศึกษา. - มัธยมศึกษา โรงเรียนสวนกุหลาบวิทยาลัย - รัฐประศาสนศาสตรบัณฑิต (ทฤษฎีการบริหารทั่วไป) เกียรตินิยมอันดับสอง คณะวิทยาการจัดการ ม.อ. - พัฒนบริหารศาสตรมหาบัณฑิต (รัฐประศาสนศาสตร์) เกียรตินิยมดีมาก คณะรัฐประศาสนศาสตร์ สพบ. - ประกาศนียบัตรระดับสูง หลักสูตรการเมืองการปกครองในระบอบประชาธิปไตย สำหรับนักบริหารระดับสูง รุ่นที่ 4 สถาบันพระปกเกล้าประสบการณ์และผลงานประสบการณ์และผลงาน. - อาจารย์ประจำสาขาบริหารรัฐกิจ คณะรัฐศาสตร์ มธ. - เจ้าหน้าที่วิเคราะห์ระบบงาน สำนักงบประมาณ - ผู้ช่วยคณบดีฝ่ายการนักศึกษา คณะรัฐศาสตร์ มธ. - ผู้อำนวยการศูนย์ประมวลข้อมูล คณะรัฐศาสตร์ มธ. - ที่ปรึกษาผู้อำนวยการสำนักบัณฑิตอาสาสมัคร มธ. - รักษาการรองอธิการบดีฝ่ายวางแผนและพัฒนา มธ. - ผู้อำนวยการสำนักทะเบียนและประมวลผล มธ. - ผู้อำนวยการสำนักเสริมศึกษาและบริการสังคม มธ. - ผู้อำนวยการสถาบันทรัพยากรมนุษย์ มธ. - รองอธิการบดีฝ่ายวางแผนและพัฒนา มธ. - ประธานกรรมการแผนพัฒนาการเมือง สภาพัฒนาการเมือง (สพม.) - กรรมการบริหารกองทุนพัฒนาการเมืองภาคพลเมือง สพม. - กรรมการผู้ทรงคุณวุฒิด้านการวิจัยแห่งรัฐสภา - กรรมการสภามหาวิทยาลัย มธ. - กรรมการและเลขานุการ พีเน็ต - ผู้ประสานงานเครือข่ายประชาชนเพื่อการเลือกตั้ง มีฐานะเป็นผู้ร่วมก่อตั้งเครือข่ายดังกล่าว - กกต. ด้านกิจการบริหารจัดการเลือกตั้งความเห็นทางการเมือง ความเห็นทางการเมือง. หลัง คสช. มีประกาศให้เลื่อนการเลือกตั้งสมาชิกสภาท้องถิ่นหรือผู้ปกครองท้องถิ่น สมชัยเห็นว่า การเลือกตั้งท้องถิ่นจะกลับมาเป็นปกติเมื่อมีรัฐธรรมนูญฉบับใหม่ เขากล่าวว่าการหาบุคคลที่มีคุณสมบัติตามที่ คสช. กำหนดจะไม่เป็นปัญหา และ กกต. พร้อมมีส่วนในกระบวนการสรรหา สมชัยกล่าวในคำแถลงซึ่งชี้ความแตกต่างระหว่างเหตุการณ์ในประเทศไทยและประเทศสกอตแลนด์ในคราวร่วมสังเกตการณ์การลงประชามติเอกราชสกอตแลนด์ พ.ศ. 2557 ว่า "ผู้สนับสนุนเอกราชของสกอตแลนด์และผู้คัดค้านเป็นมิตรต่อกัน ต่างฝ่ายต่อสู้ด้วยเหตุผล ไม่มีความรุนแรง" สมชัยแสดงความเห็นเกี่ยวกับการขายเสื้อรณรงค์ไม่รับรัฐธรรมนูญว่าอาจจะเข้าข่ายการกระทำความผิดตาม พระราชบัญญัติว่าด้วยการออกเสียงประชามติร่างรัฐธรรมนูญ พ.ศ. 2559 มาตรา 61 (1) ซึ่งมีโทษจำคุกไม่เกิน 10 ปี และปรับไม่เกินสองแสนบาท ทั้งนี้ ศาลอาจสั่งให้เพิกถอนสิทธิเลือกตั้งมีกำหนดไม่เกิน 5 ปีด้วยก็ได้ สมชัยกล่าวต่ออีกว่า ส่วนมาตรา 56 ของร่างพระราชบัญญัติประกอบรัฐธรรมนูญว่าด้วยการเลือกตั้งสมาชิกสภาผู้แทนราษฎร พ.ศ. … ห้ามมิให้เจ้าหน้าที่ของรัฐใช้ตำแหน่งหน้าที่โดยมิชอบด้วยกฎหมาย กระทำการใด ๆ เพื่อเป็นการให้คุณหรือเป็นโทษแก่ผู้สมัครหรือพรรคการเมือง กรณีนี้ คสช. ไม่ได้มีสถานะเป็นเจ้าหน้าที่ของรัฐ (ไม่ใช่ข้าราชการ พนักงานราชการ ลูกจ้างประจำ ลูกจ้างชั่วคราว หรือพนักงานของรัฐ) แต่ คสช. สามารถใช้อำนาจหน้าที่ผ่านเจ้าหน้าที่ของรัฐได้ดังนั้น จึงจำเป็นต้องระมัดระวังอย่างยิ่งในการใช้อำนาจดังกล่าวที่อาจเป็นคุณหรือโทษแก่ผู้สมัครหรือพรรคการเมือง และมาตรา 169 (4) ของรัฐธรรมนูญ กำหนดว่า คณะรัฐมนตรีต้องไม่ใช้ทรัพยากรของรัฐหรือบุคลากรของรัฐเพื่อกระทำการใดอันอาจมีผลต่อการเลือกตั้ง กรณีนี้เป็นการบังคับในช่วงที่มีพระราชกฤษฎีกากำหนดให้มีการเลือกตั้ง ดังนั้น คสช. ที่ดำรงตำแหน่งเป็นรัฐมนตรีจำเป็นต้องระมัดระวังอย่างยิ่งในการดำเนินการใด ๆ ที่อาจมีผลต่อการเลือกตั้งเครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.) - - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)</doc>
