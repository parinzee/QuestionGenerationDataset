<doc id="344541" url="https://th.wikipedia.org/wiki?curid=344541" title="ทางหลวงแผ่นดินหมายเลข 362">ทางหลวงแผ่นดินหมายเลข 362 ทางหลวงแผ่นดินหมายเลข 362 หรือ ถนนวงแหวนรอบเมืองสระบุรี เป็นเส้นทางคมนาคมในจังหวัดสระบุรีเพื่อหลีกเลี่ยงปัญหาการจราจรในอำเภอเมืองสระบุรี ก่อสร้างเสร็จสมบูรณ์เมื่อปี พ.ศ. 2551 เริ่มต้นที่ถนนพหลโยธินข้ามทางรถไฟสายตะวันออกเฉียงเหนือและตัดกับทางหลวงแผ่นดินหมายเลข 3041 จากนั้นข้ามแม่น้ำป่าสักจากนั้นตัดถนนพหลโยธิน และข้ามแม่น้ำป่าสักและทางรถไฟสายตะวันออกเฉียงเหนือ จากนั้นตัดกับถนนมิตรภาพบริเวณทางแยกต่างระดับตลิ่งชัน แล้วลงไปทิศใต้เชื่อมกับถนนพหลโยธิน กิโลเมตรที่ 99 ที่อำเภอเมืองสระบุรี จังหวัดสระบุรี เดิมทางเลี่ยงเมืองสระบุรีเป็นส่วนหนึ่งของถนนพหลโยธิน รวมระยะทาง 33 กิโลเมตร เป็นถนนขนาด 4-6 ช่องจราจรตลอดสาย เป็นวงแหวนปลายเปิด เนื่องจากวงแหวนช่วงใต้กับวงแหวนช่วงตะวันตกไม่เชื่อมต่อกัน โดยวงแหวนตะวันตกและใต้มีระยะห่างกัน 4 กิโลเมตร ในปัจจุบัน ทางเลี่ยงเมืองสระบุรีด้านตะวันออก กำลังมีการก่อสร้างทางหลวงพิเศษหมายเลข 6 ช่วง บางปะอิน-สระบุรี-นครราชสีมา โดยแนวก่อสร้างเริ่มต้นที่ทางแยกต่างระดับพระพุทธฉาย จนถึงบริเวณทางโค้งไปทางทิศตะวันออกเฉียงเหนือ ของตำบลหนองปลาไหล รวมระยะทางที่ก่อสร้าง ประมาณ 6.3 กิโลเมตรสถานที่สำคัญสถานที่สำคัญ. - วิทยาลัยสารพัดช่างสระบุรี - ศาลจังหวัดสระบุรี - ศาลแขวงสระบุรี - ศาลแรงงานภาค1 - ศาลอาญาคดีทุจริตและประพฤติมิชอบภาค 1 - สหกรณ์ออมทรัพย์ครูสระบุรี - โครงการรถไฟความเร็วสูง สายตะวันออกเสียงเหนือ สถานีสระบุรี - ไทวัสดุ สาขาสระบุรี - โรบินสัน ไลฟ์สไตล์ สาขาสระบุรี - กองคลังยุทโธปกรณ์สรรพาวุธ กรมสรรพาวุธทหารบก - ตลาดโรงเกลือ-โบ๊เบ๊ สระบุรี - โครงการมอเตอร์เวย์บางปะอิน–นครราชสีมา</doc>
