<doc id="229923" url="https://th.wikipedia.org/wiki?curid=229923" title="วงศ์ปลากะรัง">วงศ์ปลากะรัง วงศ์ปลากะรัง หรือ วงศ์ปลาเก๋า () วงศ์ปลากระดูกแข็งวงศ์หนึ่ง ในอันดับปลากะพง จัดเป็นวงศ์ใหญ่ สามารถแบ่งออกเป็นวงศ์ย่อยได้อีกหลายวงศ์ (ดูในเนื้อหา) พบได้ทั้งน้ำจืด, น้ำกร่อย และทะเล ใช้ชื่อวิทยาศาสตร์ว่า Serranidae เป็นปลากินเนื้อเป็นอาหาร มีรูปร่างโดยรวม ลำตัวยาวป้อม แบนข้างเล็กน้อย เกล็ดเล็ก สีตามตัว และครีบเป็นดอกดวง แต้ม หรือบั้ง ฉูดฉาดหรือคล้ำทึบแตกต่างกันขึ้นอยู่กับชนิดและขนาด ครีบหลังแบ่งเป็น 2 ตอน ตอนแรกเป็นก้านครีบแข็ง ตอนหลังเป็นครีบอ่อนมีลักษณะโปร่งใส มีเกล็ดขนาดเล็กเป็นแบบเรียบและแบบสาก ปากกว้าง มีฟันเล็กบนขากรรไกร เพดานปาก มีฟันเขี้ยวด้านหน้า ครีบท้องมีตำแหน่งอยู่ใต้หรืออยู่หน้าหรืออยู่หลังครีบอก มีขนาดแตกต่างกันมากตั้งแต่มีความยาวเพียงไม่กี่เซนติเมตร จนถึง 2.5 หรือ 3 เมตร หนักถึง 400 กิโลกรัม คือ ปลาหมอทะเล (Epinephelus lanceolatus) ซึ่งเป็นชนิดที่ใหญ่ที่สุดที่พบในวงศ์นี้ ในบางชนิดสามารถปรับเปลี่ยนเพศได้ตามวัย เช่น ปลากะรังจุดน้ำตาล (E. malabaricus) ในวัยเล็กจะเป็นเพศเมีย แต่เมื่อโตขึ้นน้ำหนักราว 7 กิโลกรัม จะกลายเป็นเพศผู้ สำหรับปลาที่พบในทะเล มักมีพฤติกรรมชอบตามลำพังหรือเป็นคู่เพียงไม่กี่ตัวตามโขดหิน แนวปะการังหรือกองหิน กองซากปรักหักพังใต้น้ำ ออกหากินในเวลากลางคืน สามารถพบได้จนถึงบริเวณปากแม่น้ำ หรือป่าชายเลน มีความสำคัญทางเศรษฐกิจอย่างมาก โดยหลายชนิดนิยมบริโภคเป็นปลาเศรษฐกิจ เช่น ปลากะรังปากแม่น้ำ (E. tauvina) หรือ ปลาเก๋าเสือ (E. fuscoguttatus) เป็นต้น จึงมีการเพาะเลี้ยงเป็นปลาอาชีพ โดยนิยมเลี้ยงในกระชัง มีชื่อสามัญในภาษาไทยอื่น ๆ เช่น "ปลาเก๋า" หรือ "ปลาตุ๊กแก"การจำแนก การจำแนก. ปัจจุบันจำแนกได้ราว 450 ชนิด ใน 64 สกุล โดยแบ่งออกได้ดังนี้- วงศ์ย่อย Anthiinae (ปลาทองทะเล, ปลากะรังจิ๋ว)- Anatolanthias - Anthias - Caesioperca - Caprodon - Dactylanthias - Giganthias - Hemanthias - Holanthias - Hypoplectrodes - Lepidoperca - Luzonichthys - Meganthias - Nemanthias - Odontanthias - Othos - Plectranthias - Pronotogrammus - Pseudanthias - Rabaulichthys - Sacura - Selenanthias - Serranocirrhitus - Tosana - Tosanoides - Trachypoma - วงศ์ย่อย Epinephelinae (ปลากะรัง, ปลาเก๋า, ปลากุดสลาด)- Aethaloperca - Alphestes - Anyperodon - Aulacocephalus - Cephalopholis - Chromileptes - Dermatolepis - Epinephelides - Epinephelus - Gonioplectrus - Gracila - Grammistops - Mycteroperca - Niphon - Paranthias - Plectropomus - Pogonoperca - Saloptia - Triso - Variola - วงศ์ย่อย Grammistinae- Belonoperca - Rypticus - Diploprion - Aporops - Pseudogramma - Suttonia - Grammistes - วงศ์ย่อย Liopropomatinae- Bathyanthias - Jeboehlkia - Liopropoma - Rainfordia - วงศ์ย่อย Serraninae- Acanthistius - Bullisichthys - Centropristis - Chelidoperca - Cratinus - Diplectrum - Hypoplectrus - Paralabrax - Parasphyraenops - Schultzea - Serraniculus - Serranus - ไม่ได้รับการจัดลำดับ- Caesioscorpis - Hemilutjanus - †Palaeoperca (อีโอซีน, เยอรมนี)</doc>
