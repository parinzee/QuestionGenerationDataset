<doc id="439256" url="https://th.wikipedia.org/wiki?curid=439256" title="โทนี พูลิส">โทนี พูลิส โทนี พูลิส () มีชื่อเต็มว่า แอนโทนี ริชาร์ด พูลิส (Anthony Richard Pulis) เกิดเมื่อวันที่ 16 มกราคม ค.ศ. 1958 ในเมืองนิวพอร์ตของเวลส์ อดีตเคยเป็นนักฟุตบอลในเวลส์ เช่น จิลลิงงัม, นิวพอร์ตคันทรี, บริสตอลโรเวอส์ ตั้งแต่ปี ค.ศ. 1975 และเลิกเล่นไปในปี ค.ศ. 1992 แล้วหันมาเป็นผู้จัดการทีมฟุตบอลแทน โดยมีเอกลักษณ์ประจำตัว คือ นิยมสวมหมวกแก๊ปขณะทำหน้าที่ เป็นอดีตผู้จัดการทีมสโตกซิตี ต่อมาพูลิสได้เป็นผู้จัดการคริสตัลพาเลซ โดยเข้ามาทำหน้าที่ในเดือนพฤศจิกายน ค.ศ. 2013 ในขณะที่ทีมมีคะแนนเพียง 4 แต้มเท่านั้น แต่เมื่อจบฤดูกาลสามารถนำพาทีมให้อยู่ในอันดับที่ 11 ได้อย่างน่าทึ่ง และได้รับรางวัลผู้จัดการยอดเยี่ยมแห่งปีของพรีเมียร์ลีก แต่ทว่าพูลิสเป็นได้เพียงฤดูกาลเดียวก็ได้ประกาศลาออก เพราะมีปัญหาข้ดแย้งกับประธานสโมสร คือ สตีฟ แพริช เรื่องการซื้อนักฟุตบอลใหม่เข้าทีม ซึ่งการลาออกครั้งนี้ได้เกิดขึ้นก่อนที่จะเริ่มฤดูกาล 2014-15 เพียงไม่กี่วัน ต่อมาในวันที่ 1 มกราคม ค.ศ. 2015 โทนี พูลิส ก็ได้เข้ารับตำแหน่งผู้จัดการทีมเวสต์บรอมมิชอัลเบียน ด้วยสัญญา 2 ปีครึ่ง โดยทำหน้าที่ครั้งแรกในการคุมทีมพบกับ เกตส์เฮด ทีมในระดับคอนเฟอเรนซ์พรีเมียร์ ในรายการเอฟเอคัพ 2014–15 ที่สนามเดอะฮอว์ธอร์น โดยเวสต์บรอมมิชอัลเบียนเป็นฝ่ายเอาชนะไปได้ 7-0 ประตู ในวันที่ 3 มกราคม ปีเดียวกันผลงานการคุมทีมผลงานการคุมทีม. - สโตกซิตี- รองชนะเลิศ เอฟเอคัพ 1 สมัย: 2010-2011</doc>
