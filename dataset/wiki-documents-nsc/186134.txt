<doc id="186134" url="https://th.wikipedia.org/wiki?curid=186134" title="ยูซาน วอง">ยูซาน วอง ยูซาน วอง (Yuuzhan Vong) เป็นชื่อเผ่าพันธุ์ในเรื่องแต่งชุดสตาร์ วอร์ส มีบทบาทสำคัญในหนังสือนิยายชุด New Jedi Order และสื่ออื่นที่เกี่ยวข้อง ยูซาน วอง (Yuuzhan Vong: "บุตรแห่งยุนยูซาน", หรือ เผ่าพันธุ์ที่ถูกเลือก) (บางครั้งถูกเรียกอย่างผิดๆ ว่า วอง ซึ่งจะมีความหมายหมายถึงผู้ที่ถูกละทิ้งจากครอบครัวหรือจากเทพเจ้า) เป็นเผ่าพันธุ์ท้องถิ่นที่เป็นภัยคุกคามใหญ่หลวงต่อสาธารณรัฐกาแลกติกใหม่ เหล่ายูซานวองและทาสชาซราชเป็นส่วนหนึ่งในบรรดาเผ่าพันธุ์เพียงไม่กี่เผ่าพันธุ์ที่ทราบกันว่ามีถิ่นกำเนิดอยู่นอกกาแลกซี (เผ่าพันธุ์อื่นได้แก่ ควา, ซิเลนเตียม และ อะบอมินอร์) พวกยูซาน วองมีรูปร่างคล้ายมนุษย์ เพียงแต่สูงกว่าและหนักกว่ามนุษย์ทั่วไป และมีผมบนศีรษะน้อยกว่า พวกยูซาน วองเป็นคล้ายกลุ่มคลั่งศาสนาที่มองเทคโนโลยีจักรกลเป็นการดูหมิ่น นวัตกรรมทางเทคโนโลยีของพวกยูซาน วองคือพันธุวิศวกรรม และใช้เทคโนโลยี "ชีวภาพ" ทั้งหมด นอกจากนั้นแล้ว พวกยูซาน วองยังให้ความเคารพต่อความเจ็บปวดทรมานจนเกือบถึงขั้น masochism และพยายามจะเพิ่มความสามารถทางกายด้วยการปลูกถ่ายอวัยวะ การปลูกถ่ายอวัยวะเหล่านี้เป็นเครื่องหมายแสดงสถานภาพในสังคมยูซาน วอง ที่น่าสนใจคือ พวกยูซาน วองไม่สามารถถูกสัมผัสได้ด้วยพลัง อย่างไรก็ดี ผู้ใช้พลังสามารถใช้พลังโจมตีพวกยูซาน วองได้ ข้อนี้ทำให้เหล่าเจไดที่ได้ปะทะกับพวกยูซาน วองเป็นครั้งแรกรู้สึกสับสน เพราะก่อนหน้านั้นพวกเจไดเชื่อว่าสิ่งมีชีวิตทุกชนิดมีสัมผัสในพลังแฝงอยู่ทั้งหมดสงครามยูซาน วอง สงครามยูซาน วอง. สงครามยูซาน วอง (ปีที่ 25 หลังยุทธการยาวิน - ปีที่ 29 หลังยุทธการยาวิน) เป็นสงครามในเรื่องแต่งชุดสตาร์ วอร์ส ทำหน้าที่เป็นฉากหลังของเหตุการณ์ในนิยาย หนังสือการ์ตูน และวิดีโอเกมในจักรวาลขยายจำนวนมาก โดยเฉพาะในนิยายชุด New Jedi Order สงครามยูซาน วอง เรียกอีกชื่อว่า การรุกยานยูซาน วอง เป็นความขัดแย้งที่กินวงกว้างไปทั่วกาแลกซีระหว่างสิ่งมีชีวิตนอกกาแลกซีคือพวกยูซาน วอง และผู้อาศัยในกาแลกซีทั้งหมด การรุกรานครั้งนี้เป็นวิกฤติการณ์ครั้งใหญ่ที่สุด(ในแง่ของความรุนแรง)ที่กาแลกซีเคยประสบ ความเสียหายที่เกิดขึ้นคิดเป็นมูลค่ามหาศาล มีผู้เสียชีวิตทั่วทั้งกาแลกซีกว่า 365 ล้านล้านคน หรือประมาณได้ว่ามีดาวเคราะห์ถูกทำลายไปกว่า 61,000 ดวง แต่ละดวงมีผู้อยู่อาศัยประมาณ 6 พันล้านคน ดาวเคราะห์จำนวนมากถูกเปลี่ยนแปลงสภาพให้เหมาะสมกับการดำรงชีวิตของพวกยูซาน วอง ในจำนวนนี้รวมไปถึงนครหลวงของกาแลกซีอย่างคอรัสซานท์ด้วย ส่วนดาวเคราะห์อื่นๆ ก็ถูกทำลายยับเยินหรือไม่สามารถใช้เป็นถิ่นที่อยู่ได้อีกต่อไป เช่นที่เกิดขึ้นกับมูนิลินสท์ เป็นต้นเบื้องหลัง เบื้องหลัง. สงครามยูซาน วอง เป็นฉากหลังหลักของเรื่องราวในนิยายชุด New Jedi Order (1999 - 2003) และหนังสือการ์ตูนชุด Star Wars: Invasion (2009 - ปัจจุบัน) ดูเหมือนว่าแต่เดิมนั้นเนื้อหาในช่วงนี้จะดำเนินเรื่องเป็นระยะเวลา 5 ปี คือตั้งแต่ปีที่ 25 ถึงปีที่ 30 หลังยุทธการยาวิน หากยึดตามตารางเวลาที่ให้มาในหนังสือนิยายแต่ละเล่ม อย่างไรก็ดีเนื้อเรื่องช่วงนี้ได้รับการแก้เรื่องใหม่เพื่อให้เกิดความเข้ากันในภายหลังว่าสงครามดำเนินในระยะเวลา 4 ปี คือตั้งแต่ปีที่ 25 ถึงปีที่ 29 หลังยุทธการยาวิน โดยหนังสือนิยายที่ตีพิมพ์ครั้งแรกแบบปกแข็งแต่ละเล่มเป็นจุดเริ่มต้นของปีแต่ละปี เช่นนี้แล้วจะทำให้ The Unifying Force ดำเนินเรื่องในช่วงต้นปีที่ 29 หลังยุทธการยาวิน และแหล่งข้อมูลหลายแหล่งจะยังคงถือว่าเหตุการณ์ในนิยายเล่มนี้เกิดขึ้นในปีที่ 30 หลังยุทธการยาวิน เช่น หนังสือการ์ตูนชุด Star Wars: Legacy ดำเนินเรื่องในช่วงปีที่ 130 หลังยุทธการยาวิน โดยตั้งใจให้เหตุการณ์เกิด 100 ปีหลังสงครามยูซาน วองยุติ เช่นเดียวกันในบทนำของ Bloodlines ซึ่งดำเนินเรื่องในปีที่ 40 หลังยุทธการยาวิน กล่าวไว้ว่าเวลาได้ผ่านไปสิบปีนับแต่สิ้นสุดสงครามยูซาน วอง ไม่เป็นที่แน่ชัดนักว่าผู้แต่งจะกำหนดไว้ในใจว่า The Unifying Force เดินเรื่องในปีที่ 29 หรือ 30 หลังยุทธการยาวิน อย่างใดอย่างหนึ่ง หรือเพียงประมาณปีคร่าวๆ เท่านั้น อย่างไรก็ดี เรื่องราวในเรื่องแต่งเสริมหลายเรื่องในช่วงหลังสนับสนุนว่าสงครามเกิดขึ้นในช่วงปีที่ 25-29 หลังยุทธการยาวิน โดยใน Exile ซึ่งเดินเรื่องในปีที่ 40 หลังยุทธการยาวิน กล่าวว่าเบน สกายวอล์คเกอร์มีอายุครบ 14 ปี จึงทำให้ Edge of Victory II: Rebirth เดินเรื่องในปลายปีที่ 26 หลังยุทธการยาวิน ซึ่งทำให้ Star by Star เดินเรื่องในช่วงต้นปีที่ 27 หลังยุทธการยาวิน ตามลำดับ สนับสนุนคำกล่าวของ Leland Chee ที่ว่าหนังสือนิยายฉบับปกแข็งของชุด New Jedi Order แต่ละเล่มเป็นการเริ่มต้นปีใหม่ตามเนื้อเรื่อง</doc>
