<doc id="112393" url="https://th.wikipedia.org/wiki?curid=112393" title="เต่ากระอาน">เต่ากระอาน เต่ากระอาน (; ) จัดอยู่ในไฟลัมสัตว์มีแกนสันหลัง จัดเป็นเต่าน้ำจืด-น้ำกร่อย มีความยาวกระดองมากกว่า 60 เซนติเมตร ที่ใหญ่ที่สุดในเอเชีย และถือว่าเป็นเต่าที่ใกล้สูญพันธุ์อย่างวิกฤติ ล่าสุดชาวบ้านในพื้นที่ อ.ตะกั่วทุ่ง จ.พังงา พบบริเวณคลองถ้ำเมื่อวันที่ 3 มกราคม พ.ศ. 2550ลักษณะ ลักษณะ. จมูกเชิดปลายปากแหลมยื่นยาวออกมาเป็นหลอดจมูก ตาสีขาว เท้าหน้าแผ่แบน มีผังผืด มีเล็บ 4 เล็บ ขาสีเทาหรือดำ รูปร่างกระดองเป็นรูปไข่ กระดองหลังมีลักษณะค่อนข้างเรียบและแบน สีน้ำตาลออกเขียวจนถึงสีเทาอมเขียว ใต้ท้องสีขาวออกเหลือง ในฤดูผสมพันธุ์เต่าตัวผู้จะเปลี่ยนสีบนหัว ลำคอ และขาเป็นสีดำ และม่านตาสีออกเหลืองเปลี่ยนเป็นสีขาวสดใส ลูกเต่ามีกระดองรูปร่างแบนและมนกลมอาหาร อาหาร. เต่ากระอานกินผลหรือฝักของพรรณไม้ป่าชายเลนและไม้ชายน้ำต่าง ๆ เช่น ลำพู โกงกาง แสมเป็นอาหารหลักถิ่นอาศัย ถิ่นอาศัย. อยู่ในลำคลองและแม่น้ำตอนล่างที่ติดกับปากแม่น้ำ ทีมีน้ำกร่อย และต้องมีสันดอนทรายที่กว้าง รวมถึงร่มเงาของป่าชายน้ำ มีการกระจายพันธุ์ตั้งแต่บังคลาเทศ พม่า ไทยถึงเกาะสุมาตรา และ ลุ่มน้ำโขงตอนล่างตั้งแต่กัมพูชา ถึงเวียดนามการสืบพันธุ์ การสืบพันธุ์. วางไข่ในช่วงปลายปี ตั้งแต่เดือน พ.ย.- ม.ค. โดยที่ตัวเมียจะย้ายขึ้นไปยังตอนกลางหรือต้นลำคลองเพื่อหาสันดอนทรายหรือหาดที่ไม่มีคนรบกวน เพื่อขุดหลุมลึกประมาณ 30 ซม. วางไข่ประมาณ 2-3 ครั้งๆ ละ ประมาณ 20 ฟอง ในรอบ 6 สัปดาห์ไข่มีขนาดยาวรี ค่อนข้างใหญ่เกือบ 10 ซม. ใช้เวลาฟักเป็นเวลานานกว่า 2 เดือน</doc>
