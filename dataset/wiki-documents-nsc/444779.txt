<doc id="444779" url="https://th.wikipedia.org/wiki?curid=444779" title="อุปมุขนายก">อุปมุขนายก อุปมุขนายก () หรือวิคาร์เจนรัล คริสต์ศาสนิกชนโรมันคาทอลิกในประเทศไทยเรียกว่า "อุปสังฆราช" เป็นตำแหน่งผู็ช่วยมุขนายกในการปกครองมุขมณฑล ตำแหน่งนี้มีใช้ในบางนิกาย เช่น โรมันคาทอลิก แองกลิคัน ถ้าเป็นนิกายออร์ทอดอกซ์เรียกว่าโปรโตซินเซลลุส (protosyncellus)อุปมุขนายกและผู้ช่วยมุขนายก อุปมุขนายกและผู้ช่วยมุขนายก. แม้ว่าประมวลกฎหมายพระศาสนจักร ค.ศ. 1983 จะไม่ได้ระบุความแตกต่างระหว่างอุปมุขนายก (vicar general) และผู้ช่วยมุขนายก (episcopal vicar) ไว้ แต่ในทางปฏิบัติมุขมณฑลต่าง ๆ จะแยกสองตำแหน่งนี้ออกจากกัน โดยอุปมุขนายกตามปกติจะมีเพียงองค์เดียวในแต่ละมุขมณฑล (เว้นแต่จะมีเหตุจำเป็นต้องแต่งตั้งเพิ่ม) เพื่อช่วยมุขนายกในด้านการปกครองมุขมณฑล อุปมุขนายกจึงถือเป็นเจ้าหน้าที่ระดับสูงสุดของมุขมณฑลรองจากมุขนายกเท่านั้น แต่ผู้ช่วยมุขนายกในแต่ละมุขมณฑลจะถูกตั้งไว้หลายตำแหน่งเพื่อช่วยเหลือมุขนายกประจำมุขมณฑลในด้านงานอภิบาล (pastoral care) ต่าง ๆ เช่น มิสซังโรมันคาทอลิกเชียงใหม่นอกจากมีอุปมุขนายก 1 องค์แล้วยังมีผู้ช่วยมุขนายกอีก 6 องค์ ได้แก่- ผู้ช่วยมุขนายกฝ่ายอภิบาลและแพร่ธรรม - ผู้ช่วยมุขนายกฝ่ายธรรมทูต - ผู้ช่วยมุขนายกฝ่ายการเงินและทรัพย์สิน - ผู้ช่วยมุขนายกฝ่ายบุคคลาภิบาล - ผู้ช่วยมุขนายกฝ่ายสังคม - ผู้ช่วยมุขนายกฝ่ายการศึกษาคุณสมบัติ คุณสมบัติ. ในคริสตจักรโรมันคาทอลิก มุขนายกประจำมุขมณฑลเท่านั้นมีสิทธิ์แต่งตั้งและถอดถอนอุปมุขนายกและผู้ช่วยมุขนายก และผู้ได้รับการแต่งตั้งต้องมีคุณสมบัติดังนี้- เป็นบาทหลวงที่มีอายุไม่ต่ำกว่า 30 ปี - สำเร็จการศึกษาในระดับปริญญาโทหรือเอกในสาขากฎหมายศาสนจักร เทววิทยา หรือเชี่ยวชาญในสองสาขานี้ - รู้หลักความเชื่อที่ถูกต้อง - รอบคอบ - มีประสบการณ์ในการจัดการปัญหาต่าง ๆ - ไม่เป็นญาติกับมุขนายกประจำมุขมณฑลจนถึงชั้นที่ 4</doc>
