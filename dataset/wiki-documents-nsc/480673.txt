<doc id="480673" url="https://th.wikipedia.org/wiki?curid=480673" title="จักรพรรดินีเซี่ยวเชิ่งเซี่ยน">จักรพรรดินีเซี่ยวเชิ่งเซี่ยน จักรพรรดินีเสี้ยวเชิ่งเซี่ยน (; 1 มกราคม 1693 - 2 มีนาคม 1777) เป็นพระมเหสีในจักรพรรดิยงเจิ้งและเป็นที่รู้จักดีในฐานะพระราชมารดาในจักรพรรดิเฉียนหลงพระราชประวัติ พระราชประวัติ. จักรพรรดินีเสี้ยวเชิ่งเซี่ยนพระราชสมภพเมื่อ ค.ศ.1692 กำเนิดในราชสกุล หนิวฮูลู เมื่ออายุได้13พรรษา คือ ค.ศ.1705 ได้เข้าพิธีอภิเษกสมรสกับเจ้าชายหยง อิ้นเจวิน (หยงฉินหวัง อิ้นเจวิน) จนได้ดำรงตำแหน่งพระชายารอง ครั้นเมื่อวันศุกร์ที่ 25 กันยายน ค.ศ.1711 พระนางได้ให้กำเนิดโอรสองค์ที่สี่ของหยงฉินหวัง นั่นคือหงลี่ พระนางจึงได้สมัญญานามใหม่ว่าพระชายาเก๋อเก๋อบทบาทในราชสำนัก บทบาทในราชสำนัก. ในเวลาต่อมา เมื่อเข้าสู่ปลายปี ค.ศ.1722 จักรพรรดิคังซีเสด็จสวรรคต หยงฉินหวัง อิ้นเจวินจึงได้ขึ้นเสวยราชย์ต่อจากพระราชบิดา ขึ้นเป็นจักรพรรดิชิงซื่อจง และในปีต่อมาไม่นาน คือ ค.ศ.1723 พระชายาเก๋อเก๋อจึงได้เลื่อนฐานันดรศักดิ์ขึ้นเป็น ซีเฟย และในอีกเจ็ดปีต่อมา ค.ศ.1730 พระนางได้ถูกยกขึ้นเป็นซีกุ้ยเฟย ห้าปีต่อมาจักรพรรดิยงเจิ้ง เสด็จสวรรคต หงลี่หรือในบรรดาศักดิ์ขณะนั้นคือ เป่าฉินหวัง ได้ขึ้นครองราชสมบัติเป็นจักรพรรดิชิงเกาจง พระมเหสีเอกซีจึงได้โอกาสในฐานะที่เป็นพระราชมารดา ถูกยกขึ้นเป็นจักรพรรดินีพระพันปีหลวงตามกฎมลเฑียรบาลที่ว่าผู้ที่จะขึ้นเป็นจักรพรรดินีพันปีหลวงได้ จะต้องถูกยกย่องให้เป็นจักรพรรดินีเสียก่อน พระนางจึงได้ขึ้นแท่นหวงโฮ่วพระนามว่าเสี้ยวเชิ่งเซี่ยน (เสี้ยวเชิ่งเซี่ยนหวงโฮ่ว) และดำรงอยู่ในฐานะจักรพรรดินีฉงชิ่ง พระพันปีหลวงพระอุปนิสัยและพระจริยาวัตร พระอุปนิสัยและพระจริยาวัตร. รูปลักษณ์ของฉงชิ่งหวงไท่โฮ่ว เป็นสตรีที่ดูสง่าผ่าเผย แม้พระนางทรง มีพระชนมายุมากแล้ว แต่ก็ยังคงมีประกายของความมีพระพลานามัยที่ดีและอ่อนกว่าวัย นั่นเป็นเพราะพระนางเป็นผู้ที่พิถีพิถันเรื่องการดูแลพระวรกายเป็นอย่างดี บวกกับทรงมีโอรสเพียงพระองค์เดียว ไม่ได้แบกพระครรภ์หลายรอบ จึงทำให้พระนางเป็นสตรีที่ดูเปล่งปลั่งอยู่เสมอ ด้านอุปนิสัยส่วน พระองค์ ทรงเป็นสตรีที่มีธรรมะนำพระทัยอยู่เสมอ ทรงมีความเมตตากรุณา แต่ลักษณะเด่นก็คือ ทรงเป็นสตรีที่ใช้ชีวิตที่เรียบง่าย สมถะ ชอบประทับอยู่แบบสงบสวรรคต สวรรคต. ในที่สุดเมื่อปี ค.ศ.1777 ฉงชิ่งหวงไท่โฮ่วเสด็จสวรรคต ขณะมีพระชนมายุรวม 85 พรรษา พระราชพิธีพระบรมศพถูกจัดขึ้นอย่างยิ่งใหญ่ โดยมีจักรพรรดิเฉียนหลงคอยเป็นแม่งานดูแลการจัดงานด้วยพระองค์เอง เพื่อแสดงถึงความกตัญูกตเวทิตาต่อบุพการี พระบรมศพถูกฝังที่พระสุสานหลวงชิงตะวันตก ในมลฑลเห่อเป่ย ภายหลังสวรรคตจึงได้รับการเฉลิมพระนามว่า จักรพรรดินีเสี้ยวเชิ่งเซี่ยนในภาพยนตร์ต่างๆๆ ในภาพยนตร์ต่างๆๆ. เรื่องราวของพระนางหนิวฮูลู ได้รับการกล่าวถึงและมีการนำมาสร้างเป็นภาพยนตร์เรื่อง อาทิเช่น ภาพยนตร์เรื่องเจินหวนนางพญาวังหลัง (後宮甄嬛傳 (電視劇)) ที่กล่าวชีวิตของพระนางตั้งแต่เริ่มเข้าวังและภาพยนตร์เรื่อง องค์หญิงกำมะลอ ที่กล่าวถึงพระนางในฐานะพระพันปีหลวงใน จักรพรรดิเฉียนหลงเป็นต้นพระสาทิสลักษณ์</doc>
