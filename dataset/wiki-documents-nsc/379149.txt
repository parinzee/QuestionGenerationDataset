<doc id="379149" url="https://th.wikipedia.org/wiki?curid=379149" title="สุรทิน พิมานเมฆินทร์">สุรทิน พิมานเมฆินทร์ พันตำรวจโท สุรทิน พิมานเมฆินทร์ สมาชิกสภาผู้แทนราษฎร สังกัดพรรคเพื่อไทยประวัติ ประวัติ. พ.ต.ท.สุรทิน เกิดเมื่อวันที่ 19 สิงหาคม พ.ศ. 2494 เป็นบุตรของนายทองอินทร์ กับนางบุญชู จบการศึกษารัฐประศาสนศาสตรบัณฑิต จากโรงเรียนนายร้อยตำรวจการทำงาน การทำงาน. สุรทินเข้ารับราชการตำรวจหลังจากจบการศึกษาจากโรงเรียนนายร้อยตำรวจ ต่อมาได้ลาออกมาทำงานการเมืองและได้รับเลือกตั้งเป็นสมาชิกสภาผู้แทนราษฎรจังหวัดอุดรธานีสังกัดพรรคความหวังใหม่ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 ต่อมา ทางการประเทศลาวจับกุมและคุมขังในเรือนจำโพนต้อง นครเวียงจันทน์ ประเทศลาว ในข้อหาเป็นจารชนของฝ่ายรัฐบาลไทย เพื่อสอดแนมหาข่าวกรองภายในสาธารณรัฐประชาธิปไตยประชาชนลาว เมื่อวันที่ 29 มีนาคม พ.ศ. 2543 และได้ออกจากเรือนจำเมื่อเดือนธันวาคม พ.ศ. 2545 ต่อมา พ.ต.ท. สุรทิน ได้ลงสมัครรับเลือกตั้งอีกครั้งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 ได้รับเลือกตั้งในสังกัดพรรคพลังประชาชน และในปี พ.ศ. 2554 ได้รับเลือกตั้งเป็นสมัยที่ 3 ในสังกัดพรรคเพื่อไทย ในปี พ.ศ. 2555 พ.ต.ท. สุรทิน สนับสนุนบุตรสาวสมัครรับเลือกตั้งนายกองค์การบริหารส่วนจังหวัดอุดรธานี แข่งขันกับนายวิเชียร ขาวขำ อดีต ส.ส.พรรคเพื่อไทย พ.ต.ท. สุรทิน พิมานเมฆินทร์ มีบทบาทเป็นแกนนำในกลุ่มแนวร่วมประชาธิปไตยต่อต้านเผด็จการแห่งชาติเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.)</doc>
