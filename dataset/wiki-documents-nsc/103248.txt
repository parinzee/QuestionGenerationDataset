<doc id="103248" url="https://th.wikipedia.org/wiki?curid=103248" title="เกาะลำพู">เกาะลำพู เกาะลำพู เป็นเกาะแม่น้ำในแม่น้ำตาปีและเป็นที่ราชพัสดุ เดิมทางจังหวัดเคยให้สัมปทานแก่เอกชนสร้างบังกาโล สร้างสวนอาหาร ต่อมาภายหลังหมดสัญญาทางจังหวัดได้พัฒนาและสร้างเป็นสวนสาธารณะเป็นที่ซึ่งมีสภาพแวดล้อมงดงามเหมาะแก่การพักผ่อนอย่างยิ่ง ประชาชนในจังหวัดสุราษฎร์ธานีได้มีโอกาสแวะเวียนมาใช้พื้นที่บริเวณนี้อยู่อย่างสม่ำเสมอ ซึ่งจะมีลานกิจกรรมและลานกีฬาและสันทนาการอยู่กลางเมืองสุราษฎร์ธานี โดยการเดินทาง เดิมต้องเดินทางทางเรือ แต่ปัจจุบันมีสะพานเชื่อมไปได้อย่างสะดวกสบายสามารถเห็นทิวทัศน์ริมเขื่อนแม่น้ำตาปีอีกด้วย บริเวณเกาะลำพูซึ่งอยู่กลางแม่น้ำตาปี ยังเป็นสนามแข่งขันเจ็ตสกีแห่งหนึ่งในประเทศไทย นอกจากนี้บริเวณนี้เองยังใช้ในการแข่งเรือยาวและชักพระของเรือพระทางน้ำอีกด้วย</doc>
