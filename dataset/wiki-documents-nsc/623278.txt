<doc id="623278" url="https://th.wikipedia.org/wiki?curid=623278" title="โปรเจกต์รันเวย์ ฤดูกาลที่ 2">โปรเจกต์รันเวย์ ฤดูกาลที่ 2 โปรเจกต์รันเวย์ ฤดูกาลที่ 2 เป็นรายการเรียลลิตีโชว์ค้นหานักออกแบบแฟชั่นของสหรัฐอเมริกา ในฤดูกาลที่ 2 นี้ออกอากาศครั้งแรกเมื่อวันที่ 7 ธันวาคม พ.ศ. 2548 ทางช่องบราโว่ ในฤดูกาลนี้มีผู้เข้าแข่งขันทั้งหมด 16 คน และได้นางแบบชื่อดัง ไฮดี คลูม รับหน้าที่เป็นพิธีกรและกรรมการตัดสินในฤดูกาลนี้ ร่วมกับ ไมเคิล คอร์ส นักออกแบบแฟชั่นชื่อดัง และ นีน่า การ์เซีย บรรณาธิการนิตยสาร แอล (Elle) นอกจากนี้ยังมี ทิม กันน์ มาเป็นที่ปรึกษาคอยให้คำแนะนำกับผู้เข้าแข่งขันอีกด้วยผู้เข้าแข่งขันนักออกแบบแฟชั่น ผู้เข้าแข่งขัน. นักออกแบบแฟชั่น. 16 นักออกแบบในฤดูกาลนี้ ประกอบไปด้วย: แดเนียล แฟรนโก เคยเข้าแข่งขันมาแล้วในฤดูกาลที่ 1 และถูกคัดออกเป็นคนแรก กรรมการจึงได้ให้โอกาสเขาเข้ามาแข่งขันอีกครั้งในฤดูกาลที่ 2นางแบบ นางแบบ. 16 นางแบบในฤดูกาลนี้ ประกอบไปด้วย:ผลการแข่งขันนักออกแบบแฟชั่นนางแบบรายชื่อตอนตอนที่ 1: Road To The Runway รายชื่อตอน. ตอนที่ 1: Road To The Runway. ในตอนแรกของฤดูกาลนี้ เริ่มต้นด้วยการค้นหาสุดยอดนักออกแบบแฟชั่นจาก 4 เมืองใหญ่ในสหรัฐอเมริกา ได้แก่ นครนิวยอร์ก, ฮิวสตัน, ไมแอมี และลอสแอนเจลิส จนได้ผู้ผ่านเข้ารอบ 16 คนสุดท้าย ซึ่งก่อนที่ทั้ง 16 คนจะเดินทางมาที่นิวยอร์กนั้น ทางรายการได้มอบหมายโจทย์ให้ทุกคนสร้างสรรค์ชุดที่บ่งบอกความเป็นตัวตนของพวกเขาในฐานะนักออกแบบแฟชั่น โดยทางรายการได้จัดส่งผ้าขาวธรรมดา 6 หลา และเงิน 20 ดอลลาร์ไปให้พวกเขา นักออกแบบทุกคนมีเวลา 1 อาทิตย์ที่จะสร้างสรรค์ชุดให้เสร็จ จากนั้นเมื่อทุกคนเดินทางมาถึงนิวยอร์ก ไฮดี คลูม และทิม กันน์ ได้แจ้งให้ทุกคนทราบว่าจะมีเพียง 14 คนเท่านั้นที่จะได้ผ่านเข้ารอบต่อไป นั่นหมายถึงจะมีนักออกแบบ 2 คนที่จะต้องถูกคัดออก- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ไม่มี - ผู้ชนะ: ซานทิโน - ผู้ถูกคัดออก: ไฮดี และ จอห์น - ออกอากาศ: 7 ธันวาคม พ.ศ. 2548ตอนที่ 2: Clothes Off Your Back ตอนที่ 2: Clothes Off Your Back. หลังจากที่ได้ผู้ผ่านเข้ารอบ 14 คนแล้ว ไฮดีได้ให้นักออกแบบทุกคนเลือกนางแบบใหม่ และแจ้งให้นักออกแบบทุกคนทราบว่าจะมีการจัดงานเลี้ยงเพื่อพบปะพูดคุยกันระหว่างนักออกแบบและนางแบบ และในงานเลี้ยงนั้นเอง ทิม กันน์ ได้แจ้งให้นักออกแบบทุกคนทราบถึงโจทย์สำหรับการแข่งขันครั้งต่อไป นั่นคือการสร้างสรรค์ชุด โดยให้ใช้วัสดุเพียงเสื้อผ้าที่ทุกคนใส่มาในงานเลี้ยงเท่านั้น นักออกแบบทุกคนมีเวลา 1 วันในการทำชุดให้เสร็จ- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ไดแอน วอน เฟิร์สเทนเบิร์ก - ผู้ชนะ: โคลอี - ผู้ถูกคัดออก: เคิร์สเตน - ออกอากาศ: 7 ธันวาคม พ.ศ. 2548ตอนที่ 3: All Dolled Up ตอนที่ 3: All Dolled Up. ในตอนนี้ นักออกแบบที่เหลือทั้ง 13 คนได้รับโจทย์ให้สร้างสรรค์ชุดโดยมีต้นแบบมาจากชุดในคอลเลคชั่นใหม่ของตุ๊กตาบาร์บี้ที่ชื่อว่า "My Scene" โดยนักออกแบบทุกคนจะได้รับเงินคนละ 150 ดอลลาร์ และมีเวลา 2 วันในการทำชุดให้เสร็จ- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: ลิลี่ มาร์ติเนซ - ผู้ชนะ: นิค - ผู้ถูกคัดออก: เรย์มุนโด - ออกอากาศ: 14 ธันวาคม พ.ศ. 2548ตอนที่ 4: Team Lingerie ตอนที่ 4: Team Lingerie. ในตอนนี้ นักออกแบบที่เหลือทั้ง 12 คนได้รับโจทย์ให้สร้างสรรค์คอลเลคชั่นชุดชั้นใน 3 ชุด โดยในครั้งนี้จะแข่งขันเป็นทีมทั้งหมด 4 ทีม ทีมละ 3 คน โดยไฮดีจะเป็นผู้เลือกหัวหน้าทีมทั้ง 4 คน นักออกแบบทุกคนจะได้รับเงินคนละ 200 ดอลลาร์ และมีเวลา 1 วันในการทำชุดให้เสร็จสมบูรณ์- กรรมการ: ไฮดี คลูม, นีน่า การ์เซีย - กรรมการรับเชิญ: ซินเธีย ราวลีย์ และ อเลสซานดรา แอมโบรซิโอ - ผู้ชนะ: แดเนียล วี. - ผู้ถูกคัดออก: แดเนียล เอฟ. - ออกอากาศ: 21 ธันวาคม พ.ศ. 2548ตอนที่ 5: Social Scene ตอนที่ 5: Social Scene. ในตอนนี้ นักออกแบบที่เหลือทั้ง 11 คน ได้รับโจทย์ให้สร้างสรรค์ชุดสำหรับใส่ไปงานปาร์ตี้ให้กับสาวสังคมชื่อดัง นิกกี ฮิลตัน โดยนักออกแบบทุกคนจะได้รับเงินคนละ 150 ดอลลาร์ และมีเวลา 2 วันในการทำชุดให้เสร็จ- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: นิกกี ฮิลตัน - ผู้ชนะ: ซานทิโน - ผู้ถูกคัดออก: กัวดาลูเป - ออกอากาศ: 4 มกราคม พ.ศ. 2549ตอนที่ 6: Window Shopping ตอนที่ 6: Window Shopping. ในตอนนี้นักออกแบบที่เหลือทั้ง 10 คน จะต้องสร้างสรรค์ชุดที่สวมใส่ได้ทั้งในตอนกลางวันและตอนเย็นให้กับ บานาน่า รีพลับลิก โดยทั้งหมดจะต้องทำงานเป็นคู่ นักออกแบบมีเวลา 1 วันที่จะทำชุดให้เสร็จ คู่ที่แพ้ในการแข่งขันครั้งนี้จะต้องถูกคัดออกทั้งคู่ ในวันตัดสิน ทิม กันน์ได้เข้ามาแจ้งให้นักออกแบบทุกคนทราบว่า ทุกคนจะได้รับโจทย์อีกหนึ่งโจทย์สำหรับการแข่งขันครั้งนี้ นั่นคือการออกแบบหน้าต่างโชว์ผลงานของคู่ตัวเอง โดยมีเวลา 30 นาทีในการซื้อวัสดุมาตกแต่งหน้าต่างโชว์ และมีเวลา 1 ชั่วโมงในการตกแต่งให้เสร็จ คู่ที่ชนะจะถูกตัดสินโดยการโหวตจากลูกค้าของบานาน่า รีพลับลิก รายชื่อทีม:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: เดโบราห์ ลอยด์ - ผู้ชนะ: แดเนียล วี. และ อังเดร - ผู้ถูกคัดออก: ไดอานา และ มาร์ลา - ออกอากาศ: 11 มกราคม พ.ศ. 2549ตอนที่ 7: On Thin Ice ตอนที่ 7: On Thin Ice. ในตอนนี้ นักออกแบบที่เหลือทั้ง 8 คน ได้รับโจทย์ให้สร้างสรรค์ชุดสำหรับใส่เล่นกีฬาสเก็ตน้ำแข็ง ให้กับ ซาช่า โคเฮน นักกีฬาสเก็ตน้ำแข็งเหรียญเงินโอลิมปิก โดยนักออกแบบทุกคนจะได้รับเงิน 150 ดอลลาร์ สำหรับซื้อวัสดุในการทำชุด และมีเวลา 2 วันในการทำชุดให้เสร็จ- กรรมการ: ไฮดี คลูม, ไมเคิล คอร์ส - กรรมการรับเชิญ: แอนน์ สโลวีย์ และ ซาช่า โคเฮน - ผู้ชนะ: ซูเลมา - ผู้ถูกคัดออก: เอมเมทท์ - ออกอากาศ: 18 มกราคม พ.ศ. 2549ตอนที่ 8: Inspiration ตอนที่ 8: Inspiration. ในตอนนี้ นักออกแบบที่เหลือทั้ง 7 คน ได้เดินทางไปที่สตูดิโอของหนึ่งในคณะกรรมการ ไมเคิล คอร์ส ที่นั่นไมเคิลได้ให้คำแนะนำเกี่ยวกับการหาแรงบันดาลใจในการออกแบบชุด และได้มอบหมายโจทย์ให้กับพวกเขา นั่นคือการออกแบบชุดโดยให้มีแรงบันดาลใจมาจากรูปถ่าย ซึ่งนักออกแบบทุกคนจะได้รับกล้องถ่ายรูปคนละ 1 ตัว เพื่อนำไปถ่ายรูปแรงบันดาลใจรอบๆเมืองนิวยอร์ก จากนั้นทุกคนจะเลือกมาเพียง 1 รูปเท่านั้นเพื่อนำไปเป็นแรงบันดาลใจในการสร้างสรรค์ชุดของพวกเขา นักออกแบบทุกคนจะได้รับเงินคนละ 100 ดอลลาร์ และมีเวลา 1 วันในการทำชุดให้เสร็จ เหตุการณ์ที่ทำให้เป็นที่จดจำสำหรับตอนนี้ นั่นคือการตัดสินใจเปลี่ยนนางแบบของซูเลมา สืบเนื่องจากการที่เธอเป็นผู้ชนะในครั้งก่อน ทำให้เธอมีสิทธิ์ที่จะเปลี่ยนนางแบบได้ โดยเธอตัดสินใจที่จะเปลี่ยนนางแบบ แต่มีข้อแม้โดยเธอต้องการให้นางแบบ 3 คน ได้แก่ แชนนอน, ทาราห์, และแดเนียลล์ เดินแบบให้เธอดูในตอนนั้นโดยทันทีเพื่อประกอบการตัดสินใจของเธอ เหตุการณ์นี้ทำให้นักออกแบบทุกคนรวมถึงไฮดีต้องตกตะลึงไปตามๆกัน เนื่องจากนี่เป็นครั้งแรกในประวัติศาสตร์ของรายการที่มีนักออกแบบร้องขอให้ทำเช่นนี้ สุดท้ายแล้ว ซูเลมาตัดสินใจเลือกทาราห์ ทำให้ราเชลได้กลายเป็นนางแบบของนิค และแชนนอนตกรอบไป- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: เจย์ แม็คคาร์โรล ผู้ชนะจากฤดูกาลที่ 1 - ผู้ชนะ: แดเนียล วี. - ผู้ถูกคัดออก: ซูเลมา - ออกอากาศ: 25 มกราคม พ.ศ. 2549ตอนที่ 9: Flower Power ตอนที่ 9: Flower Power. ในตอนนี้ นักออกแบบที่เหลือทั้ง 6 คนจะต้องสร้างสรรค์ชุดสำหรับใส่ไปงานปาร์ตี้ในสวน โดยจะต้องใช้เพียงวัสดุจากธรรมชาติเช่น ต้นไม้ ใบไม้ ดอกไม้ หรืออุปกรณ์ทำสวนต่างๆ ในการทำชุดเท่านั้น โดยนักออกแบบทุกคนจะได้รับเงินคนละ 100 ดอลลาร์ และมีเวลา 1 ชั่วโมงในการหาซื้อวัสดุที่จะนำไปทำชุด สำหรับนักออกแบบที่ชนะการแข่งขันในครั้งนี้ จะได้รับสิทธิคุ้มกันไม่ถูกคัดออกในครั้งต่อไป- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: มาร์ค แบดจ์ลีย์ และ เจมส์ มิสช์กา - ผู้ชนะ: แดเนียล วี. - ผู้ถูกคัดออก: อังเดร - ออกอากาศ: 1 กุมภาพันธ์ พ.ศ. 2549 - แดเนียล เป็นนักออกแบบคนที่ 2 ที่ชนะการแข่งขัน 2 ครั้งติดกัน ต่อจาก คารา (ฤดูกาลที่ 1)ตอนที่ 10: Makeover ตอนที่ 10: Makeover. ในตอนนี้ นักออกแบบที่เหลือทั้ง 5 คน จะต้องสร้างสรรค์ชุดเพื่อแปลงโฉมให้กับเพื่อนนักออกแบบ ซึ่งในครั้งนี้นักออกแบบจะได้เป็นผู้สวมใส่ชุดและเดินแบบบนรันเวย์ด้วยตัวเอง โดยนักออกแบบทุกคนจะได้รับเงิน 200 ดอลลาร์ สำหรับซื้อวัสดุในการทำชุด และมีเวลา 2 วันในการทำชุดให้เสร็จ นักออกแบบ:- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: เฟรดดี ลีบา - ผู้ชนะ: โคลอี - ผู้ถูกคัดออก: นิค - ออกอากาศ: 8 กุมภาพันธ์ พ.ศ. 2549ตอนที่ 11: What's Your Line? ตอนที่ 11: What's Your Line? ในตอนนี้นักออกแบบที่เหลือทั้ง 4 คน ได้รับโจทย์ให้สร้างสรรค์ชุดราตรียาวให้กับสุดยอดนางแบบ อีมาน โดยที่ชุดราตรีนั้นจะต้องบ่งบอกถึงคอลเลคชั่นของพวกเขา ที่จะได้แสดงในรอบสุดท้ายด้วย นักออกแบบทุกคนจะได้รับเงินคนละ 300 ดอลลาร์ในการหาซื้อวัสดุมาทำชุด และมีเวลา 2 วันในการทำชุดให้เสร็จ- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: อีมาน - ผู้ชนะ: แดเนียล วี. - ผู้ถูกคัดออก: คารา - ออกอากาศ: 15 กุมภาพันธ์ พ.ศ. 2549ตอนที่ 12: Reunion ตอนที่ 12: Reunion. ในตอนนี้เป็นตอนพิเศษที่นักออกแบบทุกคนได้กลับมารวมตัวกันอีกครั้งในค่ำคืนก่อนจะถึงวันตัดสิน เพื่อพูดคุยกันเกี่ยวกับเรื่องราวที่เกิดขึ้นในการแข่งขันฤดูกาลนี้ กระแสตอบรับหลังจากรายการได้ออกอากาศไปของนักออกแบบแต่ละคน รวมถึงตอบคำถามที่มีผู้ชมได้ถามเข้ามา และในตอนท้ายได้มีการประกาศผลรางวัลขวัญใจผู้ชม (Fan Favorite) ด้วย- พิธีกร: ไฮดี คลูม, ทิม กันน์ - ขวัญใจผู้ชม (Fan Favorite): แดเนียล วี. - ผู้ถูกคัดออก: ไม่มี - ออกอากาศ: 22 กุมภาพันธ์ พ.ศ. 2549ตอนที่ 13: Finale - Part 1 ตอนที่ 13: Finale - Part 1. ในตอนนี้นักออกแบบที่เหลือทั้ง 3 คน ได้รับโจทย์สำหรับการแข่งขันครั้งสุดท้าย นั่นคือการสร้างสรรค์คอลเลคชั่นของพวกเขาเองสำหรับงานโอลิมปัสแฟชั่นวีค โดยนักออกแบบจะต้องสร้างสรรค์ชุดในคอลเลคชั่นทั้งหมด 12 ชุด นักออกแบบทุกคนจะได้รับเงินทุนคนละ 8,000 ดอลลาร์ รวมถึงจะได้กลับไปพักผ่อนและทำงานที่บ้าน จากนั้น ทิม กันน์ ที่ปรึกษาประจำการแข่งขัน ได้ไปเยี่ยมนักออกแบบแต่ละคนที่บ้านเพื่อให้คำปรึกษาและพูดคุยเรื่องราวต่างๆกับนักออกแบบ ต่อมาเมื่อเหลือเวลา 5 วันก่อนวันจริง นักออกแบบทุกคนได้เดินทางกลับมายังนครนิวยอร์กเพื่อเตรียมงานต่อ ในขณะที่ทุกคนกำลังเตรียมงานอยู่นั้น ไฮดี และ ทิม ก็ได้เข้ามาพบกับนักออกแบบ และได้แจ้งให้ทุกคนทราบถึงโจทย์พิเศษ นั่นคือการสร้างสรรค์ชุดอีก 1 ชุด เป็นชุดที่ 13 ในคอลเลคชั่นของทุกคน นอกจากนี้ยังได้พาผู้เข้าแข่งขันที่ถูกคัดออกไปแล้วกลับมาเพื่อให้นักออกแบบที่เหลืออยู่ทั้ง 3 คนได้เลือกมาเป็นผู้ช่วย (แดเนียล วี. เลือก นิค, ซานทิโน เลือก อังเดร, และ โคลอี เลือก ไดอาน่า) โดยนักออกแบบจะได้รับเงินคนละ 250 ดอลลาร์สำหรับซื้อวัสดุมาทำชุด และมีเวลาก่อนวันจริงเพียง 42 ชั่วโมงเท่านั้นที่จะทำชุดให้เสร็จ- ออกอากาศ: 1 มีนาคม พ.ศ. 2549ตอนที่ 14: Finale - Part 2 ตอนที่ 14: Finale - Part 2. ตอนสุดท้ายของฤดูกาล โคลอี, แดเนียล วี., และ ซานทิโน ได้แสดงคอลเลคชั่น 13 ชุดของพวกเขาที่โอลิมปัสแฟชั่นวีค- กรรมการ: ไฮดี คลูม, นีน่า การ์เซีย, ไมเคิล คอร์ส - กรรมการรับเชิญ: เดบรา เมสซิง - ผู้ชนะ โปรเจกต์รันเวย์ ฤดูกาลที่ 2: โคลอี ดาว - ผู้ถูกคัดออก: แดเนียล โวโซวิค (รองชนะเลิศอันดับ 1), ซานทิโน ไรซ์ (รองชนะเลิศอันดับ 2) - ออกอากาศ: 8 มีนาคม พ.ศ. 2549</doc>
