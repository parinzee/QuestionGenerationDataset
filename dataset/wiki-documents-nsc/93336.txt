<doc id="93336" url="https://th.wikipedia.org/wiki?curid=93336" title="โอ๊ทส์! ทาทาคาเอะ! โอเอนดัน">โอ๊ทส์! ทาทาคาเอะ! โอเอนดัน โอสุ! ทาทาคาเอะ! โอเอนดัน () (โรมาจิ: Osu! Tatakae! Ouendan) เป็นเกมดนตรีของประเทศญี่ปุ่น ซึ่งเป็นเกมของเครื่องนินเทนโด ดีเอส ผลิตโดยบริษัทนินเทนโดและiNiS ในประเทศไทยเกมนี้จะถูกเรียกกันในหมู่นักเล่นเกมว่า เกมเชียร์ ซึ่งเกมได้นำประเด็นของคำว่า "โอ๊ทส์" ซึ่งในประเทศญี่ปุ่นเป็นคำตอบรับที่เน้นหนักและใช้การเชียร์ทีมกีฬาต่างๆในประเทศญี่ปุ่น โครงเรื่องของเกมโอสุ! ทาทาคาเอะ! โอเอนดันเป็นเรื่องราวของทีมเชียร์ทีมหนึ่งในประเทศญี่ปุ่น โดยมีเหล่าผู้คนมากมายต้องการความช่วยเหลือ ไม่ว่าจะเป็นเรื่องการสอบเข้ามหาวิทยาลัย, วิญญาณที่ต้องการบอกรัก, พระนางคลีโอพัตราที่ต้องการสร้างพีระมิดเพื่อให้ตัวเองผอม, นักดนตรีที่ต้องสู้กับโรคท้องเสีย, ยอดมนุษย์ที่ต้องการช่วยลูกสาว โดยเมื่อพวกเขาต่างไม่สามารถต่อสู้ต่อไปได้พวกเขาจะตะโกนเรียกทีมเชียร์ขึ้นมาว่า โอเอนดานนนนน!!! (ลากเสียงยาว) ซึ่งทีมเชียร์จะปรากฏตรงหน้าพวกเขาและใช้ดนตรีเพื่อปลุกใจพวกเขา ซึ่งเนื้อหาในเกมจะออกไปในเชิงตลกขบขันและมีเนื้อภาพและกราฟิกในรูปแบบการ์ตูนญี่ปุ่น เกมโอสุ! ทาทาคาเอะ! โอเอนดันได้รับความนิยมอย่างสูงทั่วโลกทั้งในเมืองไทยและต่างประเทศ จนเกิดกระแสที่หลายๆคนพูดเป็นเสียงเดียวกันว่า "เป็นเกมที่คนมีเครื่องนินเทนโดดีเอสต้องเล่น" ซึ่งความโด่งดังนั้นเองทำให้บริษัทนินเทนโดนและiNiS นำไปผลิตเป็นภาษาอังกฤษโดยเปลี่ยนชื่อเกมเป็น อีลีทบีทเอเจนท์ส และเปลี่ยนเนื้อเรื่องและตัวเพลงให้เข้ากับวัฒนธรรมฝั่งตะวันตก ปัจจุบันตัวเกมได้มีการวางจำหน่ายภาค 2 ในชื่อโมเอโระ! เนคเคทสึริธึมดามาชี่ โอ๊ทส์! ทาทาคาเอะ! โอเอนดัน 2 () ซึ่งได้วางจำหน่ายในวันที่ 17 พฤษภาคม ค.ศ. 2007ระบบของเกม ระบบของเกม. โดยก่อนจะเริ่มเข้าแต่ละด่าน ผู้เล่นจะอยู่ตรงฉากแผนที่ ซึ่งจะมีจุดต่างๆในแผนที่เพื่อแสดงว่ามีด่านอะไรและเพลงอะไรให้เล่นบ้าง และเมื่อเข้าไปในด่านนั้นๆ เพลงก็จะถูกบรรเลงขึ้นมาหน้าที่ของผู้เล่นคือกดปุ่มต่างๆให้เข้ากับจังหวะในขณะที่วงกลมรอบนอกจะถูกบีบลงเข้ามาในปุ่ม ซึ่งแต่ละปุ่มจะมีตัวเลขกำกับไว้ซึ่งก็คือลำดับการกด โดยปุ่มจะมีสีต่างกันออกไป ซึ่งผู้เล่นต้องกดปุ่มตามลำดับของสีนั้นๆถึงจะข้ามไปสีต่อไปได้ เมื่อกดได้ถูกต้องตัวละครก็จะทำท่าเชียร์แบบญี่ปุ่น- ปุ่ม - เป็นลักษณะปุ่มกดครั้งเดียว เมื่อกดแล้วจะหายไปโดยผู้เล่นจะได้คะแนนแปรตามจังหวะที่กด (ช้าหรือเร็วเกินไป 50 คะแนน, ช้าหรือเร็วกว่าปกตินิดนึง 100 คะแนน, พอดี 300 คะแนน) - ลาก - ตัวลากนั้นจะมีหัวและหางเป็นปุ่มเหมือนปกติ โดยในแถบลากนั้นจะมีจุดเล็กๆอยู่ข้างใน เมื่อผู้เล่นเริ่มลากจะมีลูกบอลวิ่งไปตามแถบลาก โดยเมื่อโดนจุดเล็กๆจะได้ 10 คะแนน และเมื่อถึงจุดปลายถ้าลากครบโดนทุกจุดในแถบลากจะได้ 300 คะแนน แต่ถ้าโดนทุกปุ่มครบแต่ปล่อยก่อนที่จะถึงปลายหรือพลาดในจุดเล็กๆบางจุดแต่ปล่อยที่ปลายพอดีจะได้ 100 คะแนน และถ้าพลาดจุดเล็กๆมากเกินไปจะได้ 50 คะแนน โดยปกติถ้าผู้เล่นลากไม่โดนจุดเล็กๆจะถือว่าผิดคอมโบจะลดลงหมด แต่จะไม่นับว่าผิด (แต่จะไม่ได้ Perfect) - หมุน - จะเป็นลักษณ์วงกลม มีตัวอักษรญี่ปุ่นเขียน 3 ด้าน เมื่อผู้เล่นเริ่มหมุน แถบที่อยู่ข้างๆจะเริ่มเพิ่มปริมาณขึ้นจนเต็ม และเมื่อเต็มแล้วยังหมุนต่อไปจะได้คะแนนเพิ่มรอบละ 1000 คะแนน ถ้าหมุนครบรอบพอดีเมื่อเวลาหมดจะได้ 300 คะแนน แต่ถ้าหมุนได้เกือบๆ จะได้ 50 คะแนน ในระหว่างเล่นผู้เล่นจะสะสม คอมโบ ซึ่งคอมโบนั้นจะทำหน้าที่ทวีคณูคะแนนไปเรื่อยๆ นอกจากนั้นเมื่อผู้เล่นกดครบจำนวนของสีนั้นๆ ถ้าในระหว่างกดสีนั้นผู้เล่นได้ 300 คะแนนตลอดคะแนนทวีคูณขึ้นไปอีก ถ้าได้ 100 เป็นบางตัวแคะแนนที่ทวีคณูจะน้อยลงและถ้าได้ 50 คะแนนในสีนั้นๆจะไม่ได้รับคะแนนทวีคูณ ในระหว่างเล่นเกมผู้เล่นต้องรักษาเกจกำลังใจด้านบนไม่ให้ลดลงจนหมด เมื่อผู้เล่นเล่นด่านนั้นๆไปซักพักหนึ่งเกมจะตัดเข้าสู่เนื้อเรื่องของด่านนั้นๆ ถ้าเกจกำลังใจของผู้เล่นเกินครึ่ง ตัวละครจะกระทำการสำเร็จ แต่เกจลดลงมากเกินไป ตัวละครจะกระทำการนั้นๆล้มเหลว ซ่งเกจกำลังใจโดยปกติจะลดลงอยู่ตลอดเวลา (โดยความเร็วขึ้นอยู่กับระดับความยากของเกมและด่าน) ถ้ากดปุ่มผิดจังหวะจะทำให้เสียเกจมากขึ้น แต่ในทางตรงกันข้ามถ้ากดจังหวะถูกต้องก็จะได้เกจกำลังใจเพิ่มขึ้นทีมเชียร์ ทีมเชียร์. ตัวละครในเกมโอสุ! ทาทาคาเอะ! โอเอนดันที่ผู้เล่นสามารถเลือกได้นั้น เป็นสมาชิกของทีมเชียร์ ซึ่งแต่ละคนจะเปรียบเสมือนระดับความยากของเกม ซึ่งจะแปรตามในแต่ละด่านคือ จำนวนปุ่มกดและเวลาในการกด โดยยิ่งระดับความยากสูงขึ้น จำนวนปุ่มจะมากขึ้นและมีเวลาในการกดน้อยลง- ทานากะ ฮาจิเมะ (田中 一) - ตำแหน่งน้องใหม่ในทีม เป็นตัวละครในระดับความยาก "ง่าย" - อิปปงงิ ริวตะ (一本木 龍太) - ตำแหน่งลีดเดอร์ในทีม เป็นตัวละครในระดับความยาก "ธรรมดา" เขาเป็นตัวละครที่ปรากฏอยู่ในปกหน้าของกล่องเกมและหน้าจอหลักของเกม - โดเมกิ ไค (百目鬼 魁) - ตำแหน่งประธานทีมเชียร์ เป็นตัวละครในระดับความยาก "ยาก" จะให้เลือกเล่นเมื่อจบเกมในระดับธรรมดาและง่าย - ซูซูกิ อิตเท็ตสึ และ ไซโต้ อาสึชิ (鈴木 一徹、斉藤 篤) - ปรากฏเคียงคู่กับตัวละครชายทั้ง 3 โดยเป็นลักษณะของผู้ช่วยในการเชียร์ ซูซูกิมีจุดเด่นที่ไว้ผมทรงโมฮอว์คและไซโต้มีจุดเด่นที่ปิดตาข้างหนึ่ง - เชียร์ลีดเดอร์หญิง (チアガールズ) - เป็นทีมพิเศษที่ เป็นตัวละครในระดับความยาก "ยากมาก" จะให้เลือกเล่นได้เมื่อจบเกมในระดับยาก สมาชิกในทีมได้แก่ อาเมมิยะ ซายากะ (雨宮 沙耶花, ผู้นำ), คันดะ อาโออิ (神田 葵, ใส่แว่น), แอนนา ลินด์เฮิร์ตส (アンナ・リンドハースト, ผมบลอนด์)เพลงที่ใช้ในเกมและด่านต่างๆ เพลงที่ใช้ในเกมและด่านต่างๆ. เพลงที่ใช้ในเกมโอสุ! ทาทาคาเอะ! โอเอนดันเกือบทุกเพลงจะมีการเปลี่ยนคนร้องและบางเพลงจะเปลี่ยนจังหวะและทำนองเพื่อให้เข้ากับตัวเกม บางเพลงมีการตัดหรือเพิ่มเนื้อร้องบางส่วน โดยเพลงที่เกมใช้นั้นจะเป็นเพลงประเภทเจป๊อป ของช่วงปี ค.ศ. 1990 - ค.ศ. 2000 ในขณะเดียวกันในแต่ละด่านก็จะมีเรื่องราวซึ่งสอดคล้องกับวัฒนธรรมและประเพณีของญี่ปุ่นและแต่ละด่าน (ตามลำดับ) ซึ่งระดับความยากก็จะยากขึ้นเรื่อยๆ1. ループ&ループ (ลูป & ลูป) (Asian Kung-fu Generation) - นักเรียนที่มุ่งมั่นกับการเตรียมสอบเข้ามหาวิทยาลัย 2. メロディー (เมโลดี้) (175R) - ชายหนุ่มที่ต้องหาแนวร่วมมาช่วยหามเกี้ยวแข่งในงานประเพณีให้ชนะฝ่ายพ่อของแฟนสาว 3. 恋のダンスサイト (โค่ย โนะ แดนซ์ไซต์ ) (มอร์นิงมุซุเมะ) - สาวออฟฟิศกับความหวังจะได้ควงคู่งานเลี้ยงกับหัวหน้าแผนกสุดหล่อ 4. ガッツだぜ!! (กัตส์ ดะเซะ!! ) (Ulfuls) - ม้าแข่งที่ต้องจับโจรปล้นเงิน 5. リンダ リンダ (ลินดาลินดา) (The Blue Hearts) - เจ้าของร้านราเม็งที่ต้องหาทางกอบกู้กิจการ 6. スリル (ทริล) (โทโมยาสึ โฮเท) - เด็กประถมที่ต้องพิชิตใจเด็กผู้หญิงที่เขาแอบชอบกับนักกีฬาดอดจ์บอลของโรงเรียน 7. ココロオドル (โคโคโระโอโดรุ) (nobodyknows+) - ช่างปั้นดินเผาที่ต้องการสร้างแรงบันดาลใจในการปั้นดินเผา 8. 熱き鼓動の果て (อัตสึคิ โคโด โนะ ฮาเตะ) (B'z) - ครูโรงเรียนมัธยมปลายที่ต้องการให้สอนเด็กนักเรียนหญิงล้วนเข้าใจถึงความหมายของการศึกษา 9. 狙いうち (เนไรอุจิ ) (ลินดา ยามาโมโตะ) - พระนางคลีโอพัตราที่ต้องการสร้างพีระมิดเพื่อขอพรให้ตัวเองผอมเหมือนเดิม 10. One Night Carnival (คิชิดัน) - นักไวโอลินที่ต้องสู้กับอาการท้องเสียเพื่อไปแสดงให้ทันเวลา 11. 大切なもの (ไทเซ็ตสึนะโมโนะ) (Road of Major) - ผู้สมัครรับเลือกตั้งนายกเขต ที่ต้องขับเคี่ยวกับคู่แข่งที่ใช้กลโกง 12. Over the Distance (ฮิโตมิ ไยดะ) - วิญญาณชายหนุ่มขอโอกาสจากพระเจ้า 1 ชั่วโมง ให้ตนสามารถไปบอกรักกับแฟนของเขา 13. 上海ハニー (ชางไห่ฮันนี่) (Orange Range) - ตำรวจสองคนต้องต่อสู้กับกองทัพหุ่นยนต์จากนอกโลก 14. 太陽が燃えている (ไทโย งะ โมเอเตะอิรุ) (The Yellow Monkey) - ยอดมนุษย์ซาลารี่แมนที่ต้องช่วยเหลือลูกสาวจากปีศาจหนูยักษ์ 15. Ready Steady Go (L'Arc~en~Ciel) - อุกกาบาตกำลังชนโลกในอีกไม่กี่ชั่วโมง เป็นหน้าที่ของคนทั้งโลกที่จะรวมพลังปกป้องโลกไว้อีลีทบีทเอเจนท์ส อีลีทบีทเอเจนท์ส. ในวันที่ 6 พฤศจิกายน ค.ศ. 2006 นินเทนโดและ iNis ได้ทำการผลิตและวางจำหน่ายอีลีทบีทเอเจนท์ส โดยมีรูปแบบการเล่นที่เหมือนกับเกมโอ๊ทส์! ทาทาคาเอะ! โอเอนดัน แต่เปลี่ยนเนื้อหาและเพลงที่ใช้ให้เข้ากับวัฒนธรรมตะวันตกและปรับปรุงระบบการเล่นโดยรวมอีกด้วย</doc>
