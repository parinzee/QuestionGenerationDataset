<doc id="313992" url="https://th.wikipedia.org/wiki?curid=313992" title="ซอนต็อก มหาราชินีสามแผ่นดิน">ซอนต็อก มหาราชินีสามแผ่นดิน ซอนต็อก มหาราชินีสามแผ่นดิน ( (Seondeok Yeowang) ; ) เป็นละครโทรทัศน์ของประเทศเกาหลีใต้ ซึ่งเป็นละครอิงประวัติศาสตร์ของเกาหลีที่อ้างถึงปฐมราชินีแห่งอาณาจักรซิลลา ที่ชื่อ ราชินีซอนต็อก ละครโทรทัศน์เรื่องนี้ฉายทางช่อง MBC ของทางประเทศเกาหลีใต้เรื่องย่อ เรื่องย่อ. ราชินีซอนต็อก กล่าวถึงเรื่องราวขององค์หญิงต๊อกมานที่ถูกทอดทิ้ง ระหกระเหินออกจากวังหลวงด้วยเหตุอันมาจากคำพยากรณ์ที่เป็นอัปมงคล ต้องทุกข์ทรมานแสนสาหัส เผชิญกับการฝ่าฟันแย่งชิงอำนาจในวังหลวงจนกลายเป็น ปฐมราชินี แห่ง อาณาจักรซิลลา ราชินีซอนต็อก โดยเนื้อเรื่องกล่าวถึง มีซิล ครองอำนาจล้นฟ้าในวังหลวง พระเจ้าจินพยองและมเหสีมายาให้กำเนิดพระธิดาฝาแฝด สำหรับพระเจ้าจินพยองแล้ว การให้กำเนิดพระธิดาฝาแฝดกับเป็นสิ่งอัปมงคล ด้วยยึดคิดคำพยากรณ์ที่ว่า ให้กำเนิดลูกสาวฝาแฝด สิ้นชายครองบัลลังก์ พระเจ้าจินพยองทรงไม่มีทางเลือกจึงจำต้องส่งคนพาต็อกมาน พระธิดาแฝดองค์รองไป จากวังหลวง แต่มิซิลกลับส่งคนไปลอบสังหาร ในช่วงที่มีซิลมีอำนาจล้นฟ้า องค์หญิงชอน-มยอง พระธิดาฝาแฝดองค์โต ซึ่งมีไหวพริบสติปัญญาเฉลียวฉลาดเหนือคนธรรมดาก็ตัดสินใจ เก็บซ่อนอารมณ์ความรู้สึกเอาไว้ไม่ให้มีซิลรู้ แต่ในทุกครั้งที่ประสบวิกฤต ความสามารถและภาวะผู้นำขององค์หญิงชอน-มยองก็ปรากฏออกมาจนสามารถฝ่าฟันวิกฤติ ไปได้ทั้งที่องค์หญิงชอน-มยองและคิมยองซูแต่งงานกันจนมีลูกชายด้วยกันหนึ่งคนชื่อว่า คิมชุนชูก็ตาม แต่ดวงใจขององค์หญิงชอน-มยองกลับปฏิพัทธ์ต่อคิมยูซิน ซึ่งเคยช่วยชีวิตนางมาก่อน คิมยูซินแม่ทัพแคว้นซิลลามีวรยุทธลึกล้ำ หลังจากที่ช่วยชีวิตองค์หญิงชอน-มยองให้รอดพ้นจาการปองร้ายของมีซิลแล้วก็ได้รู้จักกับต๊อกมาน ในช่วงเวลาที่คิมยูซินให้ความช่วยเหลือองค์หญิงต๊อกมาน สานความฝันที่จะรวบรวมสามาแคว้นเป็นหนึ่งเดียวกันให้กลายเป็นจริงขึ้นมานั่นเอง คิมยูซินตกหลุมรักองค์หญิงต๊อกมาน กลายเป็นคนที่อยู่เคียงข้างสนับสนุนองค์หญิงต๊อกมานด้วยความภักดี จากความช่วยเหลือของคิมยูซิน ในที่สุดองค์หญิงต๊อกมานก็สามารถโค่นอำนาจของมีซิลลงได้กลายเป็นปฐมราชินี แห่งแคว้นซิลลาพระราชประวัติ พระราชประวัติ. ซอนต๊อก มหาราชินีแห่งอาณาจักรชิลลา หนึ่งในสามอาณาจักรของเกาหลี ทรงครองราชย์อยู่ระหว่างปี ค.ศ. 632 - 647 พระองค์ทรงเป็นผู้ปกครองอาณาจักรพระองค์ ที่ 27 แห่งอาณาจักรซิลลา และทรงเป็นราชินีองค์แรกที่ขึ้นครองบัลลังก์ พระองค์ทรงสร้าง หอดูดาว หรือ ชอมซองแต ซึ่งได้รับการบันทึกไว้ว่าเป็นหอดูดาวแห่งแรกในตะวันออกไกล หอดูดาวแห่งนี้ยังคงอยู่ในเมืองหลวงเก่าของซิลลา ที่เมืองคยองจูในประเทศเกาหลีใต้รายชื่อนักแสดงรายชื่อนักแสดง. - อี โยวอน รับบท องค์หญิงต๊อกมาน หรือ ราชินีซอนต็อก - โก ฮยอนจอง รับบท มีซิล - ปาร์ค เยจิน รับบท องค์หญิงชอน-มยอง - ออม แทอุง รับบท คิมยูซิน - คิม นัมกิล รับบท พีดาม หรือ องค์ชายฮย็องจง</doc>
