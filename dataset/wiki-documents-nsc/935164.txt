<doc id="935164" url="https://th.wikipedia.org/wiki?curid=935164" title="เกมพันหน้า ซูเปอร์เซเว่น">เกมพันหน้า ซูเปอร์เซเว่น เกมพันหน้า ซูเปอร์เซเว่น เป็นรายการเกมโชว์และเรียลลิตีโชว์ภาคต่อของรายการ เกมพันหน้า ออกอากาศครั้งแรกเมื่อวันที่ 11 กุมภาพันธ์ พ.ศ. 2561 ออกอากาศทุกวันอาทิตย์ เวลา 12:00 - 13:30 น. ผลิตโดย บริษัท ทริปเปิ้ล ทู จำกัด โดยครั้งนี้มีการเปลี่ยนพิธีกรคู่เป็นครั้งแรกในรอบ 17 ปี โดยผู้ที่รับหน้าที่พิธีกร คือ ฟรอยด์ - ณัฏฐพงษ์ ชาติพงษ์ และโบ - ธนากร ชินกูล ส่วนกิ๊ก - เกียรติ กิจเจริญ และติ๊ก กลิ่นสี พิธีกรคู่ที่เคยรับหน้าที่นี้มาเป็นเวลา 17 ปี ได้ผันตัวไปเป็นกรรมการประจำรายการ และมีผู้จัดการทีมที่นำชมรมมาแข่งในแต่ละสัปดาห์ คือ บอล เชิญยิ้มเวลาออกอากาศรูปแบบรายการ รูปแบบรายการ. รายการยังคงเน้นรูปแบบที่ต้องการให้ผู้ร่วมรายการได้รับสิ่งของที่ต้องการเพื่อใช้ประโยชน์ในด้านต่างๆ โดยจะมีชุมนุม ชมรม กลุ่ม หรือคณะที่มาร่วมรายการเพื่อต้องการเอาของที่ต้องการโดยการนำของ บอล เชิญยิ้ม ผู้จัดการทีม มาแข่งเกมกับทีม Super 7 ซึ่งสมาชิกทีมเคยประลองกำลังมาแล้วในรายการ เกมพันหน้า เดอะฮีโร่ และบางครั้งอาจมีดารารับเชิญผสมอยู่ด้วย (เริ่มตั้งแต่เทปที่ 7) เพื่อแลกกับของรางวัลที่ต้องการ โดยจะมี ซูโม่กิ๊ก และติ๊ก กลิ่นสี เป็นผู้กำหนดจำนวนของของรางวัลในแต่ละเกมหากชนะ โดยจะต้องแข่งขันชมรมละ 3 เกม เป็นเช่นนี้ไปทุกสัปดาห์ ซึ่งหากชมรมจากทางบ้านชนะในแต่ละเกมจะได้รับของรางวัลตามจำนวนที่ซูโม่กิ๊ก และ ติ๊ก กลิ่นสี ได้กำหนดไว้ในเกมนั้นๆ ไป และตั้งแต่วันที่ 5 พฤษภาคม พ.ศ. 2561 เป็นต้นมา ได้มีการปรับรูปแบบครั้งใหญ่ โดยนำนักแสดงในสังกัดของช่อง 7 มาเป็นสมาชิกทีม Super 7 แทน ลดจำนวนเกมเหลือ 2 เกมต่อสัปดาห์และได้เพิ่มช่วงละครขึ้นมาอีก 1 ช่วงแทรกระหว่างเกมแรกและเกมที่ 2 เรียกว่า "ละครพักยก" โดยนำนักแสดงระดับตำนาน 4 คน คือ ติ๊ก กลิ่นสี, นุ้ย เชิญยิ้ม, บอล เชิญยิ้ม และ โรเบิร์ต สายควัน ในนาม "จตุรเทพ" มาร่วมแสดงในช่วงละครด้วย และก่อนเข้าสู่ช่วงเล่นเกมต่อไป แก๊งจตุรเทพ จะพูดพร้อมกันก่อนจะจบละครพักยกว่า จะเล่นเกมต่อได้หรือยัง (แต่ในคำเขียนว่า เล่นเกมต่อได้หรือยัง) เหมือนในรายการ แสบคูณสอง และ แสบคูณสอง แลกหมัด ซึ่งจะบอกเพื่อพักโฆษณาและเข้าสู่เกมที่ 2</doc>
