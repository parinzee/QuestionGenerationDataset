<doc id="188871" url="https://th.wikipedia.org/wiki?curid=188871" title="กิ่งกาญจน์ ณ เชียงใหม่">กิ่งกาญจน์ ณ เชียงใหม่ นางกิ่งกาญจน์ ณ เชียงใหม่ หรือที่นิยมเรียกกันโดยทั่วไปว่า แม่แดง มีชื่อเดิมว่า กิ่งกาญจน์ โกไศยกานนท์ เป็นอดีตสมาชิกสภาผู้แทนราษฎรจังหวัดเชียงใหม่ 2 สมัย และอดีตกรรมการบริหารพรรคความหวังใหม่ และเป็นภรรยาของนายธวัชวงศ์ ณ เชียงใหม่ อดีตรัฐมนตรีหลายกระทรวงประวัติ ประวัติ. นางกิ่งกาญจน์ เกิดเมื่อวันที่ 30 ธันวาคมพ.ศ. 2490เป็นธิดาของนายสุระนันท์ และนางละเอียด โกไศยกานนท์ สมรสกับเจ้าธวัชวงศ์ ณ เชียงใหม่ มีบุตรสาว 2 คน คือ ร้อยเอก(หญิง) ดร.เดือนเต็มดวง ณ เชียงใหม่ (ชื่อเล่น: แป้ง) อดีตนายกเทศมนตรีนครเชียงใหม่ และนางแสงตะวัน ณ เชียงใหม่ คัมภีรญาณนนท์ (ชื่อเล่น: ปอง) นางกิ่งกาญจน์ จบการศึกษาจากโรงเรียนเรยีนาเชลีวิทยาลัย จังหวัดเชียงใหม่ จากนั้นได้เข้าศึกษาต่อที่โรงเรียนเตรียมอุดมศึกษา และสำเร็จการศึกษาระดับปริญญาตรี สาขาเศรษฐศาสตร์ จากคณะพาณิชยศาสตร์และการบัญชี จุฬาลงกรณ์มหาวิทยาลัยประสบการณ์การเมือง ประสบการณ์การเมือง. นางกิ่งกาญจน์ ณ เชียงใหม่ เป็นสมาชิกสภาผู้แทนราษฎร จังหวัดเชียงใหม่ สังกัดพรรคความหวังใหม่ สองสมัย ได้แก่ การเลือกตั้ง พ.ศ. 2538 และการเลือกตั้ง พ.ศ. 2539 แต่ในการเลือกตั้งปี พ.ศ. 2544 ไม่ได้รับการเลือกตั้ง โดยได้คะแนนเป็นอันดับ 2 รองจากนายวิทยา ทรงคำ ผู้สมัครจากพรรคไทยรักไทย ซึ่งลำดับที่ 3 คือ นายขวัญชัย สกุลทอง จากพรรคประชาธิปัตย์ ส่วนนายมอนอินทร์ รินคำ อดีต ส.ส. 2 สมัย ได้คะแนนเพียง 208 คะแนน แต่ได้รับแต่งตั้งเป็นประจำสำนักนายกรัฐมนตรี ในรัฐบาล พ.ต.ท.ทักษิณ ชินวัตร ต่อมาได้ย้ายเข้าสังกัดพรรคไทยรักไทย พร้อมกับสมาชิกส่วนใหญ่ของพรรคความหวังใหม่ในปี พ.ศ. 2545สมาชิกสภาผู้แทนราษฎร สมาชิกสภาผู้แทนราษฎร. นางกิ่งกาญจน์ ได้รับเลือกตั้งเป็นสมาชิกสภาผู้แทนราษฎร 2 สมัย คือ- การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 ได้รับเลือกตั้ง สังกัดพรรคความหวังใหม่ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 ได้รับเลือกตั้ง สังกัดพรรคความหวังใหม่ และไม่ได้รับเลือกตั้ง 3 ครั้ง- การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 สังกัดพรรความหวังใหม่ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 สังกัดพรรคประชาธิปัตย์ - การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 สังกัดพรรคเพื่อแผ่นดินการเลือกตั้งสมาชิกสภาผู้แทนราษฎร พ.ศ. 2548 การเลือกตั้งสมาชิกสภาผู้แทนราษฎร พ.ศ. 2548. ก่อนจะมีการเลือกตั้งสมาชิกสภาผู้แทนราษฎรในประเทศไทย พ.ศ. 2548 นายธวัชวงศ์ ณ เชียงใหม่ พร้อมด้วยครอบครัว ประกอบด้วย นางกิ่งกาญจน์ ณ เชียงใหม่ ร.อ.ดร.เดือนเต็มดวง ณ เชียงใหม่ และ ได้ย้ายจากพรรคไทยรักไทยสมัครเข้าสังกัดพรรคประชาธิปัตย์ เนื่องจากเกิดความขัดแย้งกับนางเยาวภา วงศ์สวัสดิ์ น้องสาว พ.ต.ท.ทักษิณ ชินวัตร หัวหน้าพรรคไทยรักไทย ในการจัดตัวผู้สมัคร ต่อมาในการเลือกตั้งสมาชิกสภาผู้แทนราษฏร พ.ศ.2550 นางกิ่งกาญจน์ ณ เชียงใหม่ ได้ตัดสินใจย้ายมาลงสมัครสมาชิกสภาผู้แทนราษฎร ในนามพรรคเพื่อแผ่นดิน โดยการย้ายพรรคในครั้งนี้ พลเอกชวลิต ยงใจยุทธ อดีตหัวหน้าพรรคความหวังใหม่ และอดีตนายกรัฐมนตรี มีผลต่อการตัดสินใจย้ายมาสังกัดพรรคเพื่อแผ่นดิน และยังได้รับมอบอำนาจให้วางตัวผู้สมัครสมาชิกสภาผู้แทนราษฎรในพื้นที่เชียงใหม่ โดยในการเลือกตั้ง พ.ศ. 2550 นางกิ่งกาญจน์ ณ เชียงใหม่ ได้ลงสมัครรับเลือกตั้งในเขต 2 จังหวัดเชียงใหม่ หมายเลข 1 แต่ไม่ได้รับการเลือกตั้ง พ่ายให้กับ 3 อดีตสมาชิกสภาผู้แทนราษฎร จากพรรคพลังประชาชนการเลือกตั้งนายก อบจ.เชียงใหม่ พ.ศ. 2555 การเลือกตั้งนายก อบจ.เชียงใหม่ พ.ศ. 2555. กิ่งกาญจน์ ณ เชียงใหม่ ได้ลงสมัครรับเลือกตั้งนายกองค์การบริหารส่วนจังหวัดเชียงใหม่ ในการเลือกตั้งที่จะมีขึ้นในเดือนมิถุนายน พ.ศ. 2555 โดยแข่งขันกับผู้สมัครคนสำคัญที่พรรคเพื่อไทยให้การสนับสนุนทั้ง 2 คน คือ นายบุญเลิศ บูรณุปกรณ์ อดีตนายก อบจ. กับนายถาวร เกียรติไชยากร อดีต ส.ว. โดยการสนับสนุนของนายธวัชวงศ์ ณ เชียงใหม่ สามี และพรรคประชาธิปัตย์ แต่ได้คะแนนเป็นอันดับที่ 3 ด้วยคะแนน 96,903 คะแนนการเลือกตั้งซ่อมสมาชิกสภาผู้แทนราษฎร พ.ศ. 2556 การเลือกตั้งซ่อมสมาชิกสภาผู้แทนราษฎร พ.ศ. 2556. กิ่งกาญจน์ ณ เชียงใหม่ ได้ลงสมัครรับเลือกตั้งในการเลือกตั้งซ่อมสมาชิกสภาผู้แทนราษฎรเขต 3 เชียงใหม่ พ.ศ. 2556 เพื่อแทนตำแหน่งที่ว่างเนื่องจากนายเกษม นิมมลรัตน์ ส.ส.พรรคเพื่อไทย ลาออก ซึ่งมีการเลือกตั้งในวันที่ 21 เมษายน พ.ศ. 2556 โดยกิ่งกาญจน์ หมายเลข 3 สังกัดพรรคประชาธิปัตย์ ได้คะแนน 21,372 คะแนน รองจากนางเยาวภา วงศ์สวัสดิ์ ที่ได้คะแนน 67,101 คะแนน เพิ่มขึ้นจากการเลือกตั้งซ่อมเมื่อปี พ.ศ. 2555 จำนวน 2,397 คะแนนงานด้านสังคม งานด้านสังคม. กิ่งกาญจน์ ณ เชียงใหม่ เคยเป็นประธานชมรมลูกเสือชาวบ้านจังหวัดเชียงใหม่ และเป็นประธานอนุกรรมการปรับปรุงสวนพฤกษศาสตร์สมเด็จพระนางเจ้าสิริกิติ์ รวมทั้งเป็นประธานกรรมการสถานศึกษาโรงเรียนสันทรายวิทยาคม และโรงเรียนนวมินทราชูทิศ พายัพเครื่องราชอิสริยาภรณ์</doc>
