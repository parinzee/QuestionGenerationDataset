<doc id="153561" url="https://th.wikipedia.org/wiki?curid=153561" title="เอ็ดเวิร์ด เอสครีเบอร์">เอ็ดเวิร์ด เอสครีเบอร์ เอ็ดเวิร์ด เอสครีเบอร์ (Edward Escriber) นักมวยสากลชาวฟิลิปปินส์ เกิดเมื่อ 22 มิถุนายน พ.ศ. 2515 ที่เมือง Cagayan de Oro City จังหวัด La Union ประเทศฟิลิปปินส์ สถิติการชก 56 ครั้ง ชนะ 23 (น็อค 13) เสมอ 6 แพ้ 27ประวัติ ประวัติ. เอสครีเบอร์ขึ้นชกมวยสากลครั้งแรกเมื่อ 16 ธันวาคม พ.ศ. 2538 ชนะคะแนน สวิง เอลลาร์ จากนั้นขึ้นชกชนะเป็นส่วนใหญ่ที่ฟิลิปปินส์ จนได้ครองแชมป์ฟิลิปปินส์รุ่นแบนตัมเวทเมื่อ 17 มิถุนายน พ.ศ. 2541 โดยชิงแชมป์ที่ว่าง ชนะคะแนนโดยเทคนิค อัลเฟรโด แซนดับ จากนั้น ป้องกันแชมป์ได้ 1 ครั้งก็เดินทางมาชิงแชมป์โลกรุ่นจูเนียร์แบนตัมเวท WBF ในไทย เมื่อ 23 ตุลาคม พ.ศ. 2541 แพ้น็อค แซมซั่น ดัทช์บอยยิม ยก 7 จากนั้นก็เสียแชมป์ฟิลิปปินส์ไปเมื่อ 13 เมษายน พ.ศ. 2542 แพ้น็อค โจเอล จูนิโอ ยก 8 เอสครีเบอร์ขึ้นชิงแชมป์ฟิลิปปินส์รุ่นซูเปอร์แบนตัมเวทอีกเมื่อ 27 พฤษภาคม พ.ศ. 2543 แต่ก็เป็นฝ่ายแพ้คะแนน ดิโน โอลิเวตตี ไม่ได้แชมป์ เอสครีเบอร์ยังคงขึ้นชกมวยอย่างต่อเนื่อง มีทั้งชกแพ้และชนะ เคยมาชกแพ้น็อค ยอดดำรงค์ ศิษย์ยอดธง ยก 2 เมื่อ พ.ศ. 2545 แพ้คะแนน สด ปูนนกอินทรียิม ฟ้าใส ศักดิ์กรีรินทร์ และยอดดำรง ศิษย์ยอดธง เมื่อ พ.ศ. 2547 เอสครีเบอร์มีโอกาสได้ชิงแชมป์อีกครั้งเมื่อ 26 ตุลาคม พ.ศ. 2549 โดยมาชิงแชมป์ IBF แฟนแปซิฟิกรุ่นซูเปอร์แบนตัมเวทในไทย แพ้น็อค ฟ้าสั่ง พ.ธวัชชัย ยก 5 หลังจากนั้น เอสครีเบอร์ชกแพ้รวดมาตลอด เขาขึ้นชกครั้งสุดท้ายเมื่อ 8 เมษายน พ.ศ. 2551 แพ้ทีเคโอ มัลวิน อยุดทุด ยก 6 จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นแบนตัมเวท (2541 -2542) - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์แบนตัมเวท WBF เมื่อ 23 ตุลาคม 2541 แพ้น็อค แซมซั่น กระทิงแดงยิม ยก 7 ที่ สกลนคร - ชิงแชมป์ IBF แพนแปซิฟิกรุ่นจูเนียร์เฟเธอร์เวทเมื่อ 26 ตุลาคม 2549 แพ้น็อค ฟ้าสั่ง พ.ธวัชชัย ยก 5 ที่ ชัยภูมิ</doc>
