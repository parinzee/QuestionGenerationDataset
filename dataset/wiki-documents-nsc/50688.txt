<doc id="50688" url="https://th.wikipedia.org/wiki?curid=50688" title="โรคน้ำกัดเท้า">โรคน้ำกัดเท้า โรคน้ำกัดเท้า หรือ ฮ่องกงฟุต คือ โรคที่มีอาการคันซึ่งเกิดจากเชื้อราที่เท้า เมื่ออากาศร้อนๆ และเท้าชื้นมากๆ ประกอบกับมีเหงื่อออกมากด้วยจึงเป็นบ่อเกิดของเชื้อราที่เรียกว่า Dermatophytes เนื่องจากเชื้อราจะเจริญเติบโตและแพร่พันธุ์ได้ดีมากในอากาศร้อนชื้น Tinea คือชื่อสามัญของการติดเชื้อที่ผิวหนัง Tinea pedis คือเชื้อราที่เท้า หรือ Jock itch or tinea cruis คือการติดเชื้อที่ผิวหนังบริเวณขาหนีบ ต้นขา ข้อพับต้นขามีอีกชื่อหนึ่งว่า สังคัง และ Ringworm or tinea capitis คือ กลากที่ศีรษะการติดเชื้อ การติดเชื้อ. การติดเชื้อส่วนใหญ่มักมาจากการใช้ของร่วมกับผู้อื่น เช่น ผ้าเช็ดตัว รองเท้า หรือว่ายน้ำในสระสาธารณะอาการ อาการ. อาการของโรคเชื้อราที่เท้า คือ คันตามซอกนิ้วเท้าและผิวหนังลอกออกเป็นขุยๆ เป็นผื่นที่เท้า ผิวหนังที่เท้าเกิดพุพอง นิ้วเท้าหนาและแตกที่เป็นมากและพบบ่อยจะเกิดตรงซอกนิ้ว แต่ก็สามารถเกิดที่ส้นเท้าได้เช่นกันการรักษา การรักษา. การรักษาโรคราที่เท้า ควรล้างเท้าให้สะอาดด้วยสบู่และเช็ดให้แห้ง ใส่ถุงเท้าที่สะอาดและไม่เปียกชื้นใช้ครีมกันเชื้อราหรือโรยแป้งฝุ่นที่เท้าการป้องกัน การป้องกัน. ควรใส่ถุงเท้าและรองเท้าที่แห้ง เช็ดเท้าให้แห้งโดยเฉพาะซอกเท้าหลังอาบน้ำ ใส่ถุงเท้าที่ทำด้วยขนสัตว์ดีกว่าผ้าฝ้ายเพราะผ้าขนสัตว์ช่วยซับความชื้นจากเท้า ถ้าเป็นเท้าเปียกควรเปลี่ยนรองเท้า ควรมีรองเท้า 2 คู่ ใส่สลับกัน ไม่ควรใส่รองเท้าคู่เดิมทุกวันโรคแทรกซ้อน โรคแทรกซ้อน. โรคแทรกซ้อนคือการที่ผิวหนังอักเสบ เกิดในรายที่รุนแรงและสามารถรักษาด้วยยาปฏิชีวนะ</doc>
