<doc id="654694" url="https://th.wikipedia.org/wiki?curid=654694" title="เดอะลอดส์ออฟมิสเซอรี">เดอะลอดส์ออฟมิสเซอรี เดอะลอดส์ออฟมิสเซอรี () เป็นสตูดิโออัลบั้มชุดที่ 5 ของวงดนตรีแนวคลาสสิกร็อกร่วมสมัย ค็อกเทล อัลบั้มนี้ออกจำหน่ายเมื่อวันที่ 2 ตุลาคม พ.ศ. 2557 จากค่ายเพลงจีนี่เรคคอร์ดส ในเครือจีเอ็มเอ็ม แกรมมี่ เปิดตัวด้วยซิงเกิลแรก "คุกเข่า" ที่ออกในปี พ.ศ. 2555 ตามด้วย "น้ำตาสุดท้าย" "โปรดเถิดรัก" "เธอ" และ "คู่ชีวิต" และในอัลบั้มนี้เป็นการกลับมาของมือเบส ปาร์ค เกริกเกียรติ สว่างวงศ์ ส่วนอายุ จารุบูรณะ ได้ขอลาออกไปทำตามคำสัญญากับเพื่อนมัธยมที่จะสร้างวงดนตรีด้วยกัน จึงได้ฟิลิปส์ เปรมสิริกรณ์ได้เข้ามาทำหน้าที่มือกลองภาพรวม ภาพรวม. ชื่อของอัลบั้ม เดอะลอดส์ออฟมิสเซอรี หมายความว่า 'เจ้าแห่งความทุกข์' เป็นอัลบั้มที่เกิดขึ้นจากแนวความคิดที่ว่า ความสุขที่แท้จริงยั่งยืนย่อมเกิดขึ้นได้จากการยอมรับในความทุกข์ ผู้ที่เข้าใจความทุกข์มากกว่าใครย่อมจะมีความสุขอยู่เสมอ โดยภาพรวมของอัลบั้มนั้น ค็อกเทลได้เน้นเรื่องของการนำมาปรับให้แสดงสดได้ง่ายขึ้นมากกว่าในอัลบั้มที่ผ่านมา เนื่องจากได้มีปัญหานี้ตลอดหลายปีที่เริ่มทำการทัวร์แสดงสด เพลงเร็วในอัลบั้มนี้จึงมากขึ้น เนื้อหาของเพลงกระชับขึ้นและสั้นลง เน้นตรงประเด็นมากขึ้น แต่ใช้วิธีซ่อนความหมายแฝงที่ลึกซึ้งไปกว่าเดิมเอาไว้แทน แนวเพลงของอัลบั้มนี้ยังคงเป็นการผสมผสานแนวดนตรีหลากหลาย ลงมาในดนตรีพื้นฐานของค็อกเทล เช่นเดียวกับอัลบั้มที่แล้ว เท็นเทาซันด์เทียร์ส ที่เป็นการนำเอาแนวเพลงของชาติต่างๆ มาผสมลงไปในแต่ละเพลง ได้แก่ ซิงเกิลแรกที่ออกเมื่อวันที่ 10 ตุลาคม พ.ศ. 2555 เพลง "คุกเข่า" ที่มีการผสมกับดนตรีอิเล็กทรอนิกส์แดนซ์ ตามด้วยซิงเกิลที่สอง "น้ำตาสุดท้าย" ที่มีการผสมกับเครื่องเป่าทองเหลืองจำนวนมาก ซิงเกิลที่สาม "โปรดเถิดรัก" เป็นเพลงแรกที่ได้ร่วมงานกับวงออเคสตราเต็มวง และเป็นเพลงที่ตัดออกมาจากหนึ่งประโยคและนำมาขยายความจากเพลง "เธอทำให้ฉันเสียใจ" ในอัลบั้ม เท็นเทาซันด์เทียส์ และซิงเกิลที่สี่ "เธอ" ที่เป็นแนวดนตรีอะคูสติกส์ นอกจากนี้ ค็อกเทลยังได้รวมผลงานเพลง "พันธนาการ" ซึ่งเป็นเพลงเก่าจากสตูดิโออัลบั้มชุดที่สาม อินเดอะเมมโมรีออฟซัมเมอร์โรมานซ์ ที่มีแนวเพลงเดิมที่เป็นเฮฟวีเมทัล โดยทำขึ้นใหม่อีกครั้งให้เป็นเพลงแนวบัลลาด และทำให้จังหวะเพลงช้าลงรายชื่อเพลง รายชื่อเพลง. เพลงทั้งหมดแต่งโดยค็อกเทล คำร้องและทำนองโดย ปัณฑพล ประสารราชกิจบุคคลที่เกี่ยวข้องบุคคลที่เกี่ยวข้อง. - ค็อกเทล - ปัณฑพล ประสารราชกิจ – ร้องนำ - ชวรัตน์ หรรษคุณาฒัย – กีตาร์ - เกริกเกียรติ สว่างวงศ์ – กีตาร์เบส - ฟิลิปส์ เปรมสิริกรณ์ – กลอง- โปรดิวเซอร์ - ดนัย ธงสินธุศักดิ์- เนื้อร้อง ทำนอง - ปัณฑพล ประสาราชกิจ และ นันท์นภัส ประสารราชกิจ สำหรับเพลง "เธอ"- เรียบเรียง - ค็อกเทล- นักดนตรีสมทบ - สรีวันท์ วาทะวัฒนะ ตำแหน่ง ไวโอลิน - ปุญญวาส์ มโนมัยพิบูลย์ ตำแหน่ง ไวโอลิน - สุวิจักขณ์ โชติกุล ตำแหน่ง วิโอล่า - พงษ์เทพ จิตตวงเปรม ตำแหน่ง วิโอล่า (คุกเข่า) - สมรรถยา วาทะวัฒนะ ตำแหน่ง เชลโล่ - วัชรพงค์ สุภัทรชัยวงศ์ ตำแหน่ง ดับเบิ้ล เบส - ศิววุฒิ วัฒนวงศีรี ตำแหน่ง ดับเบิ้ล เบส (คุกเข่า) - สุขนิษย์ สะสมสิน ตำแหน่ง ทอมโบน (น้ำตาสุดท้าย) - ประเสริฐ ราชมณี ตำแหน่ง เฟรนช์ ฮอร์น (น้ำตาสุดท้าย) - นพดิล โกวิเชียร ตำแหน่ง ทรัมเป็ต (น้ำตาสุดท้าย) - วัชระ อังฉริยวรานนท์ ตำแหน่ง ทรัมเปต (ริษยา) - กรพล ตัณทนันนทน์ ตำแหน่ง เปียโน และ ซินธิไซเซอร์ - ศุภชัย ธรรมพัทตรกุล ตำแหน่ง เปียโน (คู่ชีวิต)- แขกรับเชิญ - กองดุริยางค์หารเรือ (โปรดเถิดรัก)- ควบคุมวงโดย นาวาโท ประกอบ มกราพงษ์ - ดนัย ธรงสินธุศักดิ์ ตำแหน่ง กีตาร์สไลด์ (เธอ) - วิโอเลต วอเทียร์ ตำแหน่ง ร้องประสานเสียง (เธอ) - สัณหภาค บุนนาค ตำแหน่ง ซินธิไซเซอร์ (คุกเข่า) - วรุฒ อ่อนอุ่นจตริ ตำแหน่ง ร้องประสานเสียง - มิกข์ วรนิสรา ตำแหน่ง ร้องประสานเสียง - กรัณ ธรรมวงศ์ ตำแหน่ง Sound Sampling (Heartless) - วงดนตรีร้องประสานเสียง กรุงเทพคริสเตียน (ฟ้าสูงแค่ไหน)อันดับในชาร์ต</doc>
