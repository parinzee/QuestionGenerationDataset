<doc id="703313" url="https://th.wikipedia.org/wiki?curid=703313" title="ทางหลวงแผ่นดินหมายเลข 324">ทางหลวงแผ่นดินหมายเลข 324 ทางหลวงแผ่นดินหมายเลข 324 สายกาญจนบุรี–จรเข้สามพัน เป็นเส้นทางคมนาคมที่ใช้เดินทางเชื่อมต่อระหว่างจังหวัดกาญจนบุรี และจังหวัดสุพรรณบุรี โดยเริ่มต้นจากแยกทางหลวงแผ่นดินหมายเลข 323 (ถนนแสงชูโต) ในเขตเทศบาลเมืองกาญจนบุรี อำเภอเมืองกาญจนบุรี จังหวัดกาญจนบุรี ขึ้นไปตามทิศตะวันออกเฉียงเหนือ ผ่านอำเภอพนมทวน เข้าเขตจังหวัดสุพรรณบุรี และสิ้นสุดที่แยกจรเข้สามพัน โดยบรรจบกับทางหลวงแผ่นดินหมายเลข 321 (ถนนมาลัยแมน) ใน ตำบลจรเข้สามพัน อำเภออู่ทอง จังหวัดสุพรรณบุรี มีระยะทางประมาณ 48.635 กิโลเมตร</doc>
