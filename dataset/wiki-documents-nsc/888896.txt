<doc id="888896" url="https://th.wikipedia.org/wiki?curid=888896" title="โรงเรียนสโมสรวิทยาลัย">โรงเรียนสโมสรวิทยาลัย โรงเรียนสโมสรวิทยาลัยจังหวัดเลย เป็นอดีตโรงเรียนชายล้วนประจำจังหวัดเลย ก่อตั้งในปี พ.ศ. 2450 ก่อนที่จะถูกยุบรวมกับโรงเรียนสตรีเลย ในปี พ.ศ. 2515 เป็นโรงเรียนเลยพิทยาคม เนื่องจากเห็นว่าไม่สามารถรับนักเรียนได้ถึง 2,000 คน ปัจจุบัน ที่ตั้งของโรงเรียนสโมสรวิทยาลัย คือที่ตั้งของโรงเรียนเมืองเลย ซึ่งเป็นโรงเรียนประถมศึกษาแบบสหศึกษาประจำจังหวัดเลยประวัติโรงเรียนสโมสรวิทยาลัยประวัติโรงเรียนสโมสรวิทยาลัย. - ปี พ.ศ.2450 เปิดสอนระดับมัธยมขึ้นที่จังหวัดเลย ก่อนหน้านี้คนเมืองเลยต้องไปเรียนชั้นมัธยมศึกษาที่จังหวัดอุดรธานี หนองคาย หรือพิษณุโลก ซึ่งต้องเดินทางด้วยเท้าหลายวันและลำบากมาก มีไม่กี่คนที่ได้ไปเรียนถึงกรุงเทพฯ ในสมัยนั้นพระบาทสมเด็จพระเจ้าอยู่หัวรัชกาลที่ 6 ได้ทรงก่อตั้งกองเสือป่าและลูกเสือขึ้นทุกจังหวัด เพื่อปลุกใจคนไทยทุกวัยให้มีความรักชาติบ้านเมือง เจ้าเมืองทุกเมืองต้องตั้งสโมสรเสือป่าขึ้น สำหรับจังหวัดเลยนั้น เมื่อถึงกำหนดที่จะเปิดสอนความรู้ระดับมัธยมขึ้นให้ถึงระดับมัธยม 3 เหมือนจังหวัดอื่น ๆ ยังไม่มีอาคารสถานที่เป็นของตนเองจึงต้องอาศัยสโมสรเสือป่าที่สร้างขึ้นไว้ โดยได้ขออนุญาตจัดตั้งเป็นโรงเรียนประจำจังหวัดเลย “สโมสรวิทยาลัย” ซึ่งเป็นโรงเรียนชายขึ้น สำหรับครูใหญ่คนแรกนั้น ไม่ทราบแน่ชัดว่าเป็นใคร ส่วนครูใหญ่รุ่นหลัง ๆได้แก่ ครูแสน เดชกุญชร (ขุนเดชกุญชรศึกษากร) และมีคณะครูที่ทรงคุณวุฒิเป็นเพื่อนร่วมงาน ได้แก่ ครูเปลื้อง สวามิภักดิ์, ครูผิดตา (เกษม) ศักดิ์เจริญ, ครูสุบรรณ แก้วทอง, ครูมา ประเสริฐสุต และครูคำหาว ผาโคตร- ปี พ.ศ.2482 กระทรวงธรรมการได้อนุญาตให้จัดตั้งโรงเรียนรัฐบาลฝ่ายสตรีขึ้นในเมืองเลย โดยใช้ชื่อว่า โรงเรียนสตรีเลย สถานที่ตั้งในระยะแรกของโรงเรียน คือศูนย์การศึกษานอกโรงเรียนในปัจจุบัน รับเฉพาะนักเรียนหญิง ทำการสอนตั้งแต่ชั้นมัธยมศึกษาปีที่ 1 - 3- ปี พ.ศ.2515 ทางราชการประกาศยุบโรงเรียนสโมสรวิทยาลัยจังหวัดเลย และโรงเรียนสตรีเลย เป็นโรงเรียนเลยพิทยาคม ซึ่งเป็นโรงเรียนสหศึกษา เปิดทำการสอนตั้งแต่ระดับมัธยมศึกษาตอนต้นถึงมัธยมศึกษาตอนปลาย และเป็นโรงเรียนประจำจังหวัดเลยทำเนียบผู้บริหารโรงเรียนสโมสรวิทยาลัย (พ.ศ. 2450 - พ.ศ. 2515)</doc>
