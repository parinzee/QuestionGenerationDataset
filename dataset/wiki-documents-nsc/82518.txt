<doc id="82518" url="https://th.wikipedia.org/wiki?curid=82518" title="ลี้ ต๊ง">ลี้ ต๊ง ลี้ ต๊ง (; ; เกิด ค.ศ. 1946) อดีตนักบินเครื่องบินรบแห่งกองทัพอากาศเวียดนามใต้ในช่วงสงครามเวียดนาม เชื้อชาติเวียดนาม สัญชาติอเมริกัน เป็นนักเคลื่อนไหวต่อต้านลัทธิคอมมิวนิสต์การเคลื่อนไหวต่อต้านคอมมิวนิสต์การเคลื่อนไหวต่อต้านคอมมิวนิสต์. - ปฏิบัติการในเวียดนาม ครั้งที่ 1 เมื่อ พ.ศ. 2535 ลี้ ต๊ง ถูกกล่าวหาว่าได้จี้เครื่องบินของสายการบินเวียดนาม ให้บินเหนือโฮจิมินห์ซิตี เพื่อโปรยใบปลิวปลุกระดมให้ชาวเวียดนามออกมาเคลื่อนไหวต่อต้านรัฐบาล จากนั้นเขาจึงกระโดดร่มลงจากเครื่องบิน แต่ถูกทางการเวียดนามจับกุมตัว และถูกตัดสินจำคุก 20 ปี แต่ได้รับการปล่อยตัวเมื่อ พ.ศ. 2541 - ปฏิบัติการในคิวบา เมื่อวันที่ 1 มกราคม พ.ศ. 2543 เดินทางจากเมืองไมแอมี รัฐฟลอริดา ไปโปรยใบปลิวเหนือกรุงฮาวานา เพื่อปลุกระดมให้มีการโค่นล้มประธานาธิบดีฟีเดล กัสโตร - ปฏิบัติการในเวียดนาม ครั้งที่ 2 เมื่อวันที่ 17 พฤษภาคม พ.ศ. 2543 ได้เช่าเครื่องบินจากสถาบันการบินพลเรือน อำเภอหัวหิน จังหวัดประจวบคีรีขันธ์ และบังคับให้นักบินบังคับเครื่องเข้าไปในน่านฟ้าเวียดนาม เพื่อโปรยใบปลิวเหนือเมืองโฮจิมินห์ซิตี ในขณะที่อดีตประธานาธิบดีสหรัฐอเมริกา บิล คลินตัน กำลังอยู่ระหว่างการเยือนเวียดนาม ลี้ ต๊งถูกทางการไทยจับกุมตัว หลังจากเครื่องบินลงจอดการดำเนินคดีในประเทศไทย การดำเนินคดีในประเทศไทย. รัฐบาลเวียดนาม ได้มีหนังสือถึงกระทรวงการต่างประเทศของไทย ขอให้รัฐบาลไทยส่งตัวลี้ ต๊ง กลับไปดำเนินคดีอาญาที่ฮานอย ด้วยความผิดฐานละเมิดความมั่นคงแห่งดินแดน โดยมีหนังสือยืนยัน ว่าจะไม่ดำเนินคดีทางการเมืองกับจำเลยด้วย ศาลชั้นต้นมีคำตัดสินเมื่อวันที่ 7 กันยายน พ.ศ. 2549 ให้ส่งตัวลี้ ต๊ง ไปดำเนินคดีที่ประเทศเวียดนาม ซึ่งจำเลยได้ขออุทธรณ์คำตัดสิน ศาลอุทธรณ์มีคำตัดสินเมื่อวันที่ 3 เมษายน พ.ศ. 2550 ว่าการกระทำของลี้ ต๊ง ไม่ได้เป็นการกระทำที่ก่อให้เกิดการปัญหาเรื่องเส้นแบ่งพรมแดน ซึ่งเป็นการละเมิดความมั่นคงแห่งดินแดน ตามที่รัฐบาลเวียดนามกล่าวหา แต่ถือเป็นความผิดทางการเมืองที่ต้องห้ามส่งตัว ตามมาตรา 13 และ 14 แห่ง พ.ร.บ.ส่งผู้ร้ายข้ามแดน พ.ศ. 2472 ในขณะที่ไทยและเวียดนามไม่เคยมีข้อตกลงเรื่องการส่งตัวผู้ร้ายข้ามแดนระหว่างกัน และให้กลับคำพิพากษาของศาลชั้นต้น ก่อนหน้าที่ศาลจะมีคำตัดสิน กลุ่มผู้สนับสนุนลี้ ต๊ง จำนวนหนึ่ง ได้ทำการประท้วงบริเวณหน้าสถานเอกอัครราชทูตไทย และสถานกงสุลไทย ในประเทศต่างๆ</doc>
