<doc id="712812" url="https://th.wikipedia.org/wiki?curid=712812" title="คลิกเบต">คลิกเบต คลิกเบต () เป็นคำเหยียดใช้หมายถึงเนื้อหาเว็บที่มุ่งสร้างผลประโยชน์จากการโฆษณาออนไลน์ โดยเฉพาะเมื่อไม่คำนึงถึงคุณภาพหรือความถูกต้องของข้อมูล แต่อาศัยวิธีพาดหัวแบบเร้าใจเพื่อดึงดูดให้คลิกเข้าไปชมทันทีและเพื่อเชิญชวนให้ส่งเนื้อหานั้นต่อไปในเครือข่ายสังคมออนไลน์ พาดหัวล่อคลิกมักอาศัยประโยชน์จากความสงสัย โดยให้ข้อมูลเล็ก ๆ น้อย ๆ พอชวนให้ผู้อ่านสงสัย แต่ไม่พอจะขจัดความสงสัยนั้น จนต้องคลิกเข้าไปดูเนื้อหานั้น ๆ นับแต่ปี 2014 เกิดปฏิกิริยาต่อต้านวิธีการเช่นนี้ทั่วไปบนอินเทอร์เน็ต The Onion หนังสือพิมพ์แนวเสียดสี ออกเว็บไซต์ใหม่ชื่อ ClickHole ซึ่งล้อเลียนเว็บไซต์ล่อคลิกอย่าง Upworthy และ Buzzfeed และในเดือนสิงหาคม 2014 Facebook ประกาศว่า กำลังใช้มาตรการทางเทคนิคเพื่อลดผลกระทบจากการล่อคลิกในเครือข่ายสังคมของตน โดยอาศัยเวลาที่ผู้อ่านใช้ไปในการเข้าชมเว็บไซต์ที่ลิงก์มานั้นเป็นวิธีแยกแยะเนื้อหาล่อคลิกออกจากเนื้อหาอย่างอื่น</doc>
