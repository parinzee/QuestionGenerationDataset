<doc id="479716" url="https://th.wikipedia.org/wiki?curid=479716" title="เพื่อนรักนักล่าฝัน">เพื่อนรักนักล่าฝัน เพื่อนรักนักล่าฝัน เป็นละครโทรทัศน์ แนวซีรีส์คอมเมดี้ บทประพันธ์และเขียนบทโทรทัศน์โดย "สาวบุษบา" กำกับการแสดงโดย ชัชวาล ศาสวัตกลูน ออกอากาศครั้งแรกทาง สถานีโทรทัศน์สีกองทัพบก ช่อง 7 เมื่อวันที่ 23 พฤษภาคม พ.ศ. 2549 ดำเนินงานโดย บริษัท บีบีทีวี โปรดัคชันส์ จำกัด โดยนางชาลอต โทณวณิก โดยใช้ผู้แสดงจากAcademy Fantasia 2 บอกเล่าเรื่องราวความรัก มิตรภาพของหนุ่มสาว 12 คน ที่ต่างก็มีความฝันแตกต่างกันไป และโชคชะตาทำให้มาเจอกัน ณ ร้านอาหารแห่งหนึ่งที่ชื่อว่า ร้านรักเดียว ทำให้พวกเขาได้ร่วมทุกข์ ร่วมสุข แบ่งปันความฝัน แม้จะเจอกับอุปสรรค ปัญหาพวกเขาก็ร่วมกันฝ่าฟันเพื่อให้ไปถึงดังที่ฝันที่หวังไว้ไปด้วยกันรายนามนักแสดงตัวละคร รายนามนักแสดง. ตัวละคร. บอม | พิษณุ นิ่มสกุล หนุ่มหล่อวัยเบญจเพส นักร้องที่มีชื่อเสียง เป็นขวัญใจของบรรดาสาวๆและแฟนเพลงรุ่นใหม่ หลังจากที่มีประสบการณ์ในวงการเพลงมาพอสมควร บอมพยายามค้นหา “ตัวตน” ของตัวเอง มากกว่าสิ่งที่เหล่าครีเอทีฟและนักแต่งเพลงอยากให้เขาเป็น บอมจึงตัดสินใจจะทำเพลงชุดล่าสุด โดยค้นหาสไตล์ที่ใช่สำหรับตัวเองจริงๆ ความเป็นคนดังทำให้ดูบอมดูท่าเยอะมาดแยะ เจ้าชู้ เพลย์บอย แต่จริงๆแล้วบอมเป็นคนจริงจังกับงานเพลงที่ทำมาก จริงใจกับเพื่อน นิสัยส่วนตัวเป็นคนอารมณ์ดี คุยเก่ง กวนๆสาวๆจึงติดตรึม ฟอร์มเยอะเพราะต้องรักษาภาพพจน์ แต่มักฟอร์มหลุดบ่อยๆ การได้มาพบนัท ทำให้บอมได้กลับมาสัมผัสชีวิตแบบสบายๆไร้มายา ในผับเป็นเหมือนนางกวักของร้าน เพราะสาวๆจะชอบมาผับนี้เพื่อจะมาคุยกับบอม เลยทำให้กลายเป็นน้องรักของพี่เลิฟไปเลย ความฝัน : อยากมีอัลบั้มเพลงที่เป็นตัวของตัวเอง นัท |พัดชา เอนกอายุวัฒน์ สาวสวยวัย 22 ปีเป็นน้องสาวของแมน ใฝ่ฝันอยากเป็นนักแต่งเพลง นิสัยช่างเพ้อฝัน โรแมนติก แต่สุดแสนโกะ ริแต่งเพลงรักแต่ไม่เคยมีแฟน ไม่เคยรู้ว่าการรักใครจริงๆเป็นยังไง ดูเหมือนมั่นใจในตัวเองมาก แต่จริงๆแล้วมีความไม่มั่นใจในตัวเองอยู่ ไม่ค่อยถูกกับบอมมักหาเรื่องเอาคืนกันอยู่บ่อยๆ หารู้ไม่ว่านั่นทำให้ทั้งคู่ผูกพันกันจนกลายเป็นความรัก เพื่อนชายที่สนิทที่สุดก็คือป่านแต่ไม่เคยรู้ว่าป่านแอบชอบอยู่ นัทตั้งใจจะเขียนเพลงที่ดีที่สุดให้กับบอม จนฮิตติดหูได้สำเร็จ ความฝัน : อยากมีร้านกาแฟริมทะเล จะได้นั่งแต่งเพลงไปชมน้ำชมฟ้าไปด้วย โน | ภาณุพล เอกเพชร ดีเจหนุ่มอารมณ์ดีเปิดแผ่นประจำอยู่ที่ร้านพี่เลิฟ มีงานประจำคือรับวาดภาพอยู่ที่มาบุญครอง เช่าคอนโดอยู่กับดิว ใกล้ๆร้านรักเดียว ตึกเดียวกับมินิมาร์ทของม่อน โนเก่งหลายอย่าง ชอบทำหลายอย่าง มีอย่างเดียวที่ยังไม่ได้ทำและยังทำไม่ดีคือร้องเพลง เป็นผู้ชายปากดี ติดขี้โม้ แต่จริงใจ เคยอกหักมาก่อน เพราะแฟนทิ้งไปคบทอม เลยเกลียดทอมกับดี้เป็นที่สุด ตั้งใจว่าชาตินี้ขออยู่เป็นโสด ให้ลมพัดเย็นดีกว่า แต่พอเจอลูกแก้วแล้ว เกิดปิ๊งพยายามหาวิธีพิชิตใจ แต่ม่อนขัดขวางทุกวิถีทาง ความฝัน : อยากเปิดนิทรรศการแสดงผลงานวาดภาพของตัวเองสักครั้งในชีวิต ลูกแก้ว | รุจนา อุทัยวรรณ์ สาวสวยวัย22 ปี มีอาชีพเป็นครูสอนร้องเพลง เป็นผู้หญิงแสนดี รักเด็ก ใจเย็นกับทุกคนจนคนภายนอกดูเหมือนางฟ้า แต่จริงๆแล้วลูกแก้วมีลูกบ้าที่เพื่อนก็รู้ มักเผยให้เห็นเมื่อเกิดสถานการณ์ขับขัน เช่น บ้าพลัง เคยงัดข้อชนะผู้ชาย เก่งยูโดถึงขั้นสายดำ ยิงปืนแม่น เป็นแชมป์แข่งกินพริกมาแล้วซิ่งมอเตอร์ไซด์ไล่โจรวิ่งราวมาแล้วเป็นต้นเป็นเพื่อนซี้ของนัท แต่หลังๆมาสนิทกับม่อน เพราะมีร้านอยู่ตรงข้ามกัน ช่วยเหลือกันบ่อยๆ ถูกคนมองว่าเป็นคู่ ทอม-ดี้ กัน แต่ถึงอย่างนั้น ก็ไม่เคยแคร์ ความฝัน : อยากประสบความสำเร็จแบบครูอ้วน มณีนุช ที่ปั้นเด็กให้เป็นนักร้องโด่งดังได้หลายคน จ๊อบ | ศุภณัฐ เฉลิมชัยเจริญกิจ เด็กหนุ่มวัย19 ปี บ้านอยู่ชัยนาท แต่เข้ามาเรียนกรุงเทพ เพราะเพื่อนชวนเข้ามาเรียน แต่ไปๆมาๆเพื่อนกลับเปลี่ยนใจไม่มาซะงั้น เลยต้องฉายเดี่ยวคนเดียว นิสัยเป็นคนดูซื่อๆ พูดจาตรงไปตรงมา ไม่ทันคน แต่จริงๆแล้วฉลาดเอาเรื่อง เป็นคนมีน้ำใจ ชอบอาสาช่วยเหลือชาวบ้านอยู่เรื่อย จนตัวเองเดือดร้อนอยู่บ่อยๆ เป็นคู่กัดกับส้ม ชอบหาเรื่องแกล้งกันไปมา แต่ต่อมากลับกลายมาเป็นเพื่อนซี้กัน ปิ๊งๆกันน่ารักๆ มีฝีมือทำกับข้าว เลยได้มาเป็นกุ๊กที่ร้านรักเดียว ชอบร้องเพลงลูกทุ่งและลิเกเป็นที่สุด เวลาพี่เลิฟเผลอมัก จะแอบขึ้นไปร้องเพลงบนเวที จนพี่เลิฟเห็นแววเลยยอมให้ควบตำแหน่งนักร้องประจำผับไปด้วย ความฝัน : อยากเป็นอย่างไชยา มิตรชัย (พระเอกลิเก และนักร้องลูกทุ่ง) ส้ม |  อนุสรา วันทองทักษ์ สาวน้อยแห่งที่ราบสูง บ้านอยู่กาฬสินธุ์ เข้ามาทำงานส่งตัวเองเรียนอยู่ที่ราม เป็นเด็กแก่นๆ สู้งาน สู้คน ฉลาดในการเอาตัวรอด พูดเป็นต่อยหอย ชอบแกล้งจ๊อบ โดยเฉพาะมุขหลอกใช้จะเล่นบ่อยมาก เป็นคนอารมณ์ดี ชอบขำ ชอบเต้นเป็นชีวิตจิตใจ ความฝัน : อยากเป็นแดนเซอร์ของพี่เบิร์ด ป่าน | ธนกฤต พานิชวิทย์ เด็กหนุ่มอายุ22 ปี หนุ่มผู้มองโลกในแง่ดี แสนน่ารักที่มีดนตรีอยู่ในหัวใจ แต่ดันทื่อๆเรื่องความรัก แสดงออกไม่เป็น ขี้เล่นเสียจนไม่รู้ว่าอะไรเป็นเรื่องจริงจัง เป็นเพื่อนรุ่นน้องแมนที่เคยเรียนกีตาร์มาด้วยกัน แอบชอบนัทน้องสาวแมนมานานตั้งแต่มัธยม แต่ไม่กล้าบอก จริงๆแล้วไม่รู้จะบอกยังไง เป็นลูกเศรษฐีที่ชอบทำตัวติดดิน ง่ายๆ จริงใจ ชนิดที่นุ่งขาก๊วยหนีบรองเท้าแตะขับเบนซ์สปอร์ตได้อย่างไม่ตะขิดตะขวงใจ ชีวิตถูกครอบครัวขีดเส้นให้เดินมาตลอด แต่ป่านพยายามแหกกฎทุกอย่าง เพื่อทำในสิ่งที่ใจต้องการ กระทั่งเมื่อพ่อส่งไปเรียนบริหารที่เมืองนอก ป่านก็กล้าแหกคอก ไปเรียนดนตรีแทนจนพ่อรู้จึงถูกบังคับกลับเมืองไทย ต่อหน้าเพื่อน ทุกคนดูไม่ออกว่าป่านมีปัญหาทางบ้าน เพราะท่าทางสบายๆไม่ยี่ระนั้นแต่ที่บ้าน ป่านมีปัญหาทะเลาะกับพ่ออยู่เรื่อย แต่ถึงอย่างนั้นก็ยังมีวิธีง้อพ่อได้สำเร็จทุกครั้ง ความฝัน : อยากได้ทำวงดนตรีออกเทปให้พ่อยอมรับ เจี๊ยบ | อลิสสา ซิม สาวสวย วัยประมาณ 22 ปี ทำอาชีพนางแบบโฆษณา เป็นคน สับสนในตัวเองตลอดเวลา เพราะไม่รู้ว่าตัวเองชอบอะไรกันแน่ เลยลองมาหลายอาชีพ เป็นเพื่อนสนิทของบอม แอบชอบบอม ใช้ความเป็นเพื่อนกลบเกลื่อน เพราะกลัวผิดหวัง สนุกสนานร่าเริงเข้ากับคนง่าย ไม่ชอบความรุนแรงแต่จริงๆแล้วเป็นคนขี้เหงา ตัวฮาประจำร้าน ความฝัน : อยากเป็นวีเจ ดิว | นวปฎล มิ่งทุม เด็กหนุ่มหัวใส นักแก้ปัญหาประจำกลุ่ม เก่งแซกโซโฟน แต่แก่นซนที่สุดในกลุ่ม เรื่องพิเรนแกล้งคนต้องเป็นฝีมือดิว ดิวเป็นคนประหยัดลุยไปได้ทุกที่ ยกเว้นที่ต้องเปลืองเงิน ฝันอยากเอ็นติดหมอ ถือคติคนไม่แก่เกินเรียน เลยทำงานไปอ่านหนังสือไป เก็บเงินไว้หวังเอ็นติดหมอให้ได้ ความฝัน : อยากเป็นหมอและนักร้องในเวลาเดียวกัน ม่อน | พาสนา ทองบุญเรือง สาวห้าววัย 25 ปี แต่ก่อนอยู่เชียงใหม่ แต่ย้ายมากรุงเทพเพื่อมาช่วยน้าดูแลร้านมินิมาร์ท นิสัยห้าวๆกวนๆ แต่จริงใจ เป็นคนทำอะไรได้หลายอย่างที่ผู้ชายทำได้ ทั้งซ่อมรถ ซ่อมอุปกรณ์อิเล็กทรอนิกส์ต่างๆแต่กับเรื่องที่ผู้หญิงทำได้กลับไม่เอาอ่าวซะเลย เป็นคู่หูของลูกแก้ว ถูกมองว่าเป็นทอมดี้กัน หารู้ไม่ว่าเวลามีเรื่อง ลูกแก้วต่างหากที่เป็นฝ่ายปกป้องม่อน ความฝัน : ได้ค้นพบจุดหมายปลายทางฝันของตัวเองว่าจริงๆแล้วเหมาะกับอะไรกันแน่ แมน | จิตตินันท์ หงส์ทอง ชายหนุ่มอายุ 30 ปี เป็นนักร้องประจำผับพี่เลิฟ หนุ่มสไตล์ในฝันของสาวๆ อบอุ่น แสนดี โรแมนติก แต่ในชีวิตจริง...แมนกลับเป็นคนไม่เอาอ่าวในเรื่องของความรัก มีแฟนทีไร เอาใจไม่เป็น ทำอะไรก็ผิดกาลเทศะไปหมด เลยยังหาแฟนไม่ได้สักที เป็นคนใจเย็น เย็นมากจนเย็นเฉียบ และเป็นกันเองกับทุกคน ไม่ค่อยกินเส้นกับเอ๋ เพราะเอ๋เป็นคนพูดตรงเกินไป ชอบพูดแทงใจจำ ความฝัน : อยากมีอัลบั้มของตัวเอง เอ๋ | กิตติยา พันธ์ประพันธ์ สาวสวยวัย 22 ปี เป็นญาติห่างๆของลูกแก้ว อิมพอร์ตมาจากอเมริกา เล่นกีตาร์ได้แทบทุกชนิด แต่ความที่เป็นเด็กแนวสูง เลยดูแตกต่างจากคนอื่น ชอบทำอะไรแปลกๆตามตัวเองไม่ตามใคร ตรงกันข้ามกับลูกแก้วเกือบทุกอย่าง เลยเข้าขากับนัทได้มากกว่า มักมีปัญหาเรื่องทัศนคติกับแมนในเรื่องดนตรีอยู่บ่อยๆ เพราะเอ๋ออกแนวพังค์มากๆ ขณะที่แมนจะเป็นชายหวานเย็นสุดๆ ความฝัน : อยากมีห้องซ้อมดนตรีแบบครบวงจรเป็นของตัวเอง พี่เลิฟ |ศรัทธา ศรัทธาทิพย์ หนุ่มใหญ่อารมณ์ดี อดีตดาราดาวร้ายที่ผันชีวิตมาเป็นเจ้าของร้านรักเดียว เป็นที่ปรึกษาของน้องๆทุกคน ใครมีปัญหาปรึกษาพี่เลิฟได้ทุกอย่าง ยกเว้นเรื่องเดียวคือเรื่องเงิน พี่เลิฟดูเป็นคนเค็ม โหด เอาเปรียบ แต่จริงๆแล้ว สิ่งที่ทำนั้นล้วนต้องการสอนให้ทุกคนหัดพึ่งตัวเองและอดทนไม่ย่อท้อ ความฝัน : อยากมีร้านรักเดียวหลายสาขา ไปทั่วประเทศรายชื่อเพลงประกอบละครรายชื่อเพลงประกอบละคร. - เพลง "เร่ขายฝัน" ศิลปิน AF2 อัลบั้ม ปฏิบัติการเร่ขายฝัน - เพลง "รักพาเราไป" ศิลปิน พัดชา เอนกอายุวัฒน์ อัลบั้ม ภารกิจลับ...ภารกิจรักแหล่งข้อมูลแหล่งข้อมูล. - เรื่องย่อละคร เพื่อนรักนักล่าฝัน - รวมข่าวจากละคร เพื่อนรักนักล่าฝัน  - บวงสรวงเปิดกล้องละคร “เพื่อนรัก...นักล่าฝัน” - ละครเพื่อนรักนักล่าฝัน ถึงไม่มีฝันก็ดูได้ - บีบีทีวีโปรดัคชันส์ เขย่าวงการกวาดทีม Academy Fantasia เปิดตัวละครเพื่อนรัก นักล่าฝัน</doc>
