<doc id="275888" url="https://th.wikipedia.org/wiki?curid=275888" title="เดล เฟรล">เดล เฟรล เดล เฟรล () เป็นนักดาราศาสตร์ชาวแคนาดา ประจำที่หอสังเกตการณ์ดาราศาสตร์วิทยุแห่งชาติ (National Radio Astronomy Observatory; NRAO) ที่ Socorro รัฐนิวเม็กซิโก ได้รับปริญญาเอกจากมหาวิทยาลัยโตรอนโตเมื่อปี ค.ศ. 1989 เป็นหนึ่งในนักดาราศาสตร์ผู้ค้นหาดาวเคราะห์นอกระบบ และยังเป็นนักวิจัยด้านแสงวาบรังสีแกมมาด้วย ช่วงต้นปี ค.ศ. 1992 ขณะทำงานอยู่ที่ NRAO เฟรลกับนักดาราศาสตร์ชาวโปแลนด์ อเล็กซานเดอร์ โวลส์ชาน ได้ประกาศการค้นพบดาวเคราะห์สองดวง และอาจมีดวงที่สาม โคจรรอบพัลซาร์ PSR 1257+12 การค้นพบของพวกเขาได้รับการยืนยันภายในกลางปีเดียวกันนั้น และได้เป็นการค้นพบดาวเคราะห์นอกระบบที่เป็นดาวเคราะห์พัลซาร์ที่ได้รับการยืนยันเป็นครั้งแรก รวมถึงเป็นการค้นพบดาวเคราะห์นอกระบบครั้งแรกของทั้งหมดที่ได้รับการยืนยัน</doc>
