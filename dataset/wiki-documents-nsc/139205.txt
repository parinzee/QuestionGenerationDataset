<doc id="139205" url="https://th.wikipedia.org/wiki?curid=139205" title="อาสนวิหารวุร์สเตอร์">อาสนวิหารวุร์สเตอร์ อาสนวิหารวุร์สเตอร์ (ภาษาอังกฤษ: Worcester cathedral) เป็นอาสนวิหารนิกายอังกลิคันตั้งอยู่ที่เมืองวูสเตอร์ บนฝั่งแม่น้ำเซเวิร์น (Severn) ใน สหราชอาณาจักร ชื่อทางการของอาสนวิหารวูสเตอร์ คือ “The Cathedral Church of Christ and the Blessed Virgin Mary” อาสนวิหารวุร์สเตอร์เดิมก่อตั้งเป็นสำนักสงฆ์เมื่อ ค.ศ. 680 โดยบาทหลวงโบเซล (Bishop Bosel) ทึ่ฝังศพใต้ดิน (crypt) ภายใต้อาสนวิหารสร้างมาตั้งแต่คริสต์ศตวรรษที่ 10 ในสมัยบาทหลวงนักบุญออสวอลด์ (St Oswald) มหาวืหารที่เห็นในปัจจุบันเป็นสิ่งก่อสร้างระหว่างคริสต์ศตวรรษที่ 12 ถึง คริสต์ศตวรรษที่ 13 แทนอาสนวิหารเดิม ตามบันทึกของนักบุญบีดสำนักสงฆ์มีนักบวชทั้งชายและหญิงมาตั้งแต่คริสต์ศตวรรษที่ 7 และเปลี่ยนฐานะเป็นสำนักสงฆ์เบ็นเนดิคตินในครึ่งหลังของคริสต์ศตวรรษที่ 10 (ผู้บันทึกท่านหนึ่งกล่าวว่าราวระหว่างปี ค.ศ. 974 ถึง ค.ศ. 977 แต่น่าจะเป็นปี ค.ศ. 969) นักบวชเบ็นเนดิคตินถูกขับจากสำนักสงฆ์เมื่อวันที่ 18 มกราคม ค.ศ. 1540 และแทนที่ด้วยแคนนอน (canon) สำนักสงฆ์มีส่วนเกี่ยวข้องกับนักบุญแอ็บโบแห่งฟลูรี (Abbo of Fleury) เมื่อนักบุญออสวอลด์เป็นนักบวชในขณะเดียวกัน และเป็นผู้แนะนำกฎฟลูรีหรือกฎการปฏิบัติชีวิตของสำนักสงฆ์ที่วุร์สเตอร์</doc>
