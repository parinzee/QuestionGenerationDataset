<doc id="152577" url="https://th.wikipedia.org/wiki?curid=152577" title="รวงทอง ทองลั่นธม">รวงทอง ทองลั่นธม รวงทอง ทองลั่นธม (บางแห่งเขียนเป็น รวงทอง ทองลั่นทม) (8 พฤษภาคม พ.ศ. 2480 - ) นักร้องวงดนตรีกรมประชาสัมพันธ์ และ วงสุนทราภรณ์ มีชื่อเสียงจากเพลง จำได้ไหม และ ขวัญใจเจ้าทุย รวมทั้งได้รับการเชิดชูเกียรติเป็นศิลปินแห่งชาติ ประจำปี พ.ศ. 2539ในวัยเด็ก ในวัยเด็ก. เดิมชื่อ ทองก้อน เกิดที่จังหวัดพระนครศรีอยุธยา เป็นลูกกำพร้าตั้งแต่เด็ก จึงย้ายมาอยู่กับยายที่กรุงเทพ เข้าเรียนที่โรงเรียนขัตติยนารี จนจบชั้นมัธยมปีที่ 6ในวงการบันเทิง ในวงการบันเทิง. ผู้ใหญ่ที่นับถือนำไปฝากกับครูเอื้อ สุนทรสนาน เนื่องจากชอบร้องเพลงและมีเสียงไพเราะ ได้ฝึกหัดร้องเพลงกับพลโท หม่อมหลวงขาบ กุญชร และครูชอุ่ม ปัญจพรรค์ ซึ่งเป็นผู้ตั้งชื่อให้ว่า รวงทอง ทองลั่นธม เข้าเป็นนักร้องประจำวงดนตรีกรมประชาสัมพันธ์ และเริ่มมีชื่อเสียงจากการร้องเพลง รักบังใบ ของครูชอุ่ม ปัญจพรรค์ มีชื่อเสียงโด่งดังจากเพลง จำได้ไหม (คำร้องโดย ธาตรี ทำนองโดย เอื้อ สุนทรสนาน) และ ขวัญใจเจ้าทุย (โดย สมศักดิ์ เทพานนท์) พ.ศ. 2500 และยังเป็นนางเอกละครโทรทัศน์ทางไทยทีวี ช่อง 4 บางขุนพรหม เรื่องจุฬาตรีคูณ คู่กับ อาคม มกรานนท์ ในปีนั้นด้วย รวมทั้งมีงานเพลงประกอบภาพยนตร์ เด่นๆ เช่น ปาหนัน ,สร้อยไข่มุก ,วนาลี ฯลฯ นับเป็นดารานักร้องใหม่ล่าสุดที่อยู่ในความสนใจของสาธารณชนอย่างยิ่งในช่วงเวลานั้น เนื่องจากงานเพลงประจำและงานพิเศษ รายการวิทยุและโทรทัศน์จำนวนมาก จนกระทั่ง พ.ศ. 2506 จึงได้ลาออกไปเป็นนักร้องอิสระ ควบคู่กับเป็นผู้จัดและนำแสดงในละครโทรทัศน์ ททบ.7 (ขาวดำ) สนามเป้า (ททบ.5 ปัจจุบัน) เช่น จุฬาตรีคูณ คู่กับ ตรัยเทพ เทวะผลินและร่วมแสดงภาพยนตร์ เช่นในฝูงหงส์ เป็นต้นผลงานเด่น ผลงานเด่น. ผลงานขับร้องที่มีชื่อเสียง เช่น เกียรติยศในกรงทอง ,คีรีบูนยอดรัก ,ทุยจ๋า ,นี่หรือความรัก ,รอยมลทิน ,คิดถึงน้องบ้างนะ ,พรุ่งนี้วิวาห์ ,อนิจจาความรัก ,วนาสวาท ,วังบัวบาน ,แรมพิศวาส ,เราไม่ควรพบกันเลย ,ผู้หญิงก็มีหัวใจ ,ที่แล้วมาคิดว่าเป็นทาน ,ใครก็ได้ที่รักฉันจริง ,เชลยรัก ,กามเทพเจ้าขา ,คืนคลื่นสวาท ,พาร์ทเนอร์ ,สนิมมนุษย์ ,ทะเลน้ำตา ,สวรรค์หาย ,น้ำตาแม่ ,แม้แต่ทะเลยังครวญคร่ำ ,จดหมายรักบนพื้นทราย (Love Letters In The Sand), ซาโยนาระ...ลาก่อน (Sayonara),รักฝังใจ (An Affair To Remember),เวนิสพิศวาส (Summertime In Venice) ฯลฯผลงานอัลบั้ม (พอสังเขป)ผลงานอัลบั้ม (พอสังเขป). - สานอดีตเพลงทอง ชุด บางปะกง (สังกัด โรสวิดีโอ ปัจจุบันคือ โรส มีเดีย) - ดีที่สุด รวงทอง ทองลั่นธม (สังกัด โรส มีเดีย)รางวัลเกียรติยศรางวัลเกียรติยศ. - รางวัลแผ่นเสียงทองพระราชทาน จากเพลง วนาสวาท ,รักเธอเสมอ พ.ศ. 2508 - รางวัลใบโพธิ์ทองพระราชทาน จากคณะอักษรศาสตร์ จุฬาลงกรณ์มหาวิทยาลัย ในปี พ.ศ. 2514 (ในฐานะนักร้องผู้เผยแพร่ภาษาไทยได้ชัดเจนถูกต้อง ) - การเชิดชูเกียรติเป็นศิลปินแห่งชาติ สาขาศิลปการแสดง (ร้องเพลงไทยสากล) ประจำปี พ.ศ. 2539</doc>
