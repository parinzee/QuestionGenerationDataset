<doc id="619417" url="https://th.wikipedia.org/wiki?curid=619417" title="หอดูดาวเฉลิมพระเกียรติ 7 รอบพระชนมพรรษา นครราชสีมา">หอดูดาวเฉลิมพระเกียรติ 7 รอบพระชนมพรรษา นครราชสีมา หอดูดาวเฉลิมพระเกียรติ 7 รอบ พระชนมพรรษา นครราชสีมา เป็นหอดูดาวเฉลิมพระเกียรติในส่วนภูมิภาคของสถาบันวิจัยดาราศาสตร์แห่งชาติ (องค์การมหาชน) ในจังหวัดนครราชสีมา เพื่อเป็นศูนย์กลางการเรียนรู้ และให้การบริการทางวิขาการด้านดาราศาสตร์ ของครู อาจารย์ นักเรียน และนักศึกษา ตลอดจนประชาชนในเขตพื้นที่จังหวัดนครราชสีมา และจังหวัดใกล้เคียงจะได้ใช้ทรัพยากรภายในหอดูดาวเฉลิมพระเกียรติฯ นี้ เป็นแหล่งการเรียนรู้ทางดาราศาสตร์ และสร้างสรรค์งานวิจัยระดับพื้นฐาน อันจะเป็นรากฐานที่สำคัญของการพัฒนาทักษะ และกระบวนการคิดอย่างวิทยาศาสตร์ให้กับประชาชนโดยเฉพาะเยาวชนของประเทศที่ตั้งที่ตั้ง. - อุทยานการเรียนรู้สิรินธร ภายในมหาวิทยาลัยเทคโนโลยีสุรนารี ตำบลสุรนารี อำเภอเมืองนครราชสีมา จังหวัดนครราชสีมา 30000 - โดยสถาบันวิจัยดาราศาสตร์แห่งชาติ(องค์การมหาชน) บันทึกข้อตกลงร่วมกับมหาวิทยาลัยเทคโนโลยีสุรนารีในการจัดตั้ง และดำเนินงานหอดูดาวเฉลิมพระเกียรติ 7 รอบพระชนมพรรษา นครราชสีมา โดยใช้พื้นที่ 25 ไร่อาคาร อาคาร. ประกอบด้วยอาคารหลัก ๆ 2 อาคาร ดังนี้ อาคารท้องฟ้าจำลอง- เป็นอาคารสำหรับฉายท้องฟ้าจำลองด้วยระบบดิจิตอลความละเอียด สูง สามารถรองรับผู้เข้าชมได้ครั้งละ 44 คน บริเวณโถงทางเข้าของอาคารฉายดาวนั้น เป็นห้องสำหรับจัดแสดงนิทรรศการทางดาราศาสตร์ที่จะหมุนเวียนเปลี่ยนตาม อาคารหอดูดาว อาคารหอดูดาวมีลักษณะเป็นอาคารสองชั้น แบ่งออกเป็น 2 ส่วนคือ- ส่วนของโดมไฟเบอร์กลาสทรงเปลือกหอย (clamshell dome) ขนาดเส้นผ่านศูนย์กลาง 18 ฟุต สามารถเปิดออกได้ 180 องศา ทำให้เห็นท้องฟ้าได้โดยรอบ ภายในโดมทรงเปลือกหอยนี้ติดตั้งกล้องโทรทรรศน์ขนาดเส้นผ่านศูนย์กลาง 0.5 เมตร ซึ่งเป็นกล้องหลักของหอดูดาว - ด้านนอกของโดมทรงเปลือกหอยมีหลังคาเลื่อนทรงสี่เหลี่ยมขนาดกว้าง 6 เมตร ยาว 20 เมตร สูง 3.5 เมตร ติดตั้งกล้องโทรทรรศน์ขนาด 14 นิ้ว จำนวน 2 ตัว กล้องโทรทรรศน์ขนาด 6 นิ้ว จำนวน 2 ตัว และกล้องดูดวงอาทิตย์อีก 2 ตัว โดยควบคุมการปิด-เปิด หลังคาเลื่อนด้วยระบบมอเตอร์ไฟฟ้า</doc>
