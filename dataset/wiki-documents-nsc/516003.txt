<doc id="516003" url="https://th.wikipedia.org/wiki?curid=516003" title="เจาะเวลามหาสนุก">เจาะเวลามหาสนุก เจาะเวลามหาสนุก เป็นวาไรตี้เกมโชว์ที่นำเสนอเกี่ยวกับเรื่องราวต่างๆ ในอดีตตั้งแต่ พ.ศ. 2500-2555 ซึ่งเป็นเรื่องราวที่เกี่ยวกับสิ่งของ เพลง นักแสดง โฆษณา หรือเหตุการณ์ต่างๆ ที่น่าประทับใจในอดีต เริ่มออกอากาศครั้งแรกในซีซันแรกในวันที่ 8 กุมภาพันธ์ 2556 และออกอากาศครั้งสุดท้ายของซีซันในวันที่ 3 สิงหาคม 2556 ทางเวิร์คพอยท์ทีวี โดยมีพิธีกรคือ ธีรวัฒน์ อนุวัตรอุดม (สังข์ 108 มงกุฎ) และบุญสิตา เกตุเกิด (ฝ้าย) ผลิตโดย โต๊ะกลมโทรทัศน์วันและเวลาออกอากาศกติกา กติกา. แต่ละสัปดาห์ แขกรับเชิญ 3 คน (หรือที่ในรายการเรียกว่าทีมเจาะเวลา) จะต้องเข้าไปสำรวจในยุคต่างๆ โดยวิธีการเลือกยุคที่จะไปสำรวจจะคล้ายกับรายการเกมโชว์ทั่วไป โดยจะต้องเลือกแผ่นป้าย 1 แผ่นป้าย จาก 10 แผ่นป้าย โดยเป็นแผ่นป้ายโลโก้รายการ ซึ่งหลังแผ่นป้ายจะมีช่วงระยะเวลาที่จะเข้าไปสำรวจสิ่งต่างๆ ในยุคนั้นๆ ยุคละ 5 ปี (ยกเว้นป้ายช่วงปี 2546 - 2555 ที่มีเวลา 9 ปี) โดยทางรายการจะกำหนดหมวดให้ในแต่ละยุค และต้องตอบคำถามเกี่ยวกับสิ่งนั้นๆ โดยสามารถปรึกษาที่ปรึกษาได้ ถ้าหากตอบถูกจะได้ 1 คะแนน และจะมีผลต่อค่าตัวของที่ปรึกษาถ้าหากได้รับค่าตัว สำหรับหมวดต่างๆ ในรายการจะมีดังนี้คำจ๊าบจุงเบย คำจ๊าบจุงเบย. ทางรายการจะนำเสนอคำที่เป็นที่รู้จักและนิยมใช้กันในยุคต่างๆ เช่น เปิ๊ดสะก๊าด เป็นต้น โดยทางพิธีกรจะถามคำถามกับแขกรับเชิญ ว่าคำนั้นมีที่มาจากคำว่าอะไร เริ่มใช้เมื่อวันที่ 8 กุมภาพันธ์ 2556โฆษณามะมะ โฆษณามะมะ. เป็นช่วงที่นำเสนอโฆษณาสินค้าเก่าๆ ในประเทศไทย โดยรายการจะฉายโฆษณาให้ชม โดยในระหว่างการฉายวีทีอาร์ อาจจะมีข้อความของโฆษณาที่ขาดหายไป ทางพิธีกรจะให้แขกรับเชิญตอบว่าข้อความของโฆษณาที่ขาดหายไปคือข้อความอะไร บางครั้งอาจจะให้ตอบว่าเพลงนี้เป็นเพลงประกอบโฆษณาอะไร โดยโฆษณาที่นำมาใช้ในรายการมักจะเป็นโฆษณาสินค้าและบริการต่างๆ เช่น เครื่องดื่ม รถยนต์ ที่อยู่อาศัย ฯลฯ เป็นต้นเริ่มใช้เมื่อวันที่ 8 กุมภาพันธ์ 2556เพลงดังยังเอ๊าะ เพลงดังยังเอ๊าะ. เป็นคำถามเกี่ยวกับเพลงที่ดังในอดีต และให้แขกรับเชิญตอบคำถามเกี่ยวกับเพลงต่างๆ ว่ามีท่อนอะไรที่ขาดหายไป เริ่มใช้วันที่ 8 กุมภาพันธ์ 2556จี๊ดใจเด็กฮาร์ด จี๊ดใจเด็กฮาร์ด. ทางรายการจะนำเสนอของเล่น หรือวีทีอาร์เกี่ยวกับของเล่นในอดีตที่เคยเป็นที่นิยม หรือแม้แต่รายการที่เป็นที่นิยมในอดีตก็มีเรื่องเริ่ดสะแมนแตน เรื่องเริ่ดสะแมนแตน. เกมนี้เริ่มใช้เมื่อวันที่ 1 มีนาคม 2556 โดยเป็นเกมเกี่ยวกับเรื่องที่ถือว่าทันสมัยในยุคต่างๆกรอวีดิโอ กรอวีดิโอ. เป็นการตอบคำถามจาก VTR โดยตรง เริ่มใช้ในเทปวันที่ 16 มีนาคม 2556เจาะเวลาหาค่าตัว เจาะเวลาหาค่าตัว. ทางรายการจะให้แขกรับเชิญและที่ปรึกษามาเล่นเกมต่างๆ ที่เป็นที่นิยมในอดีต ซึ่งจะเปลี่ยนแปลงไปทุกสัปดาห์ เช่น เกมดีดหลอด เกมปืนกระดาษ ฯลฯ ซึ่งถ้าหากทีมเจาะเวลาชนะ ที่ปรึกษาก็จะไม่ได้ค่าตัวแต่ถ้าหากที่ปรึกษาชนะทีมเจาะเวลา ที่ปรึกษาก็จะได้ค่าตัวไป</doc>
