<doc id="199576" url="https://th.wikipedia.org/wiki?curid=199576" title="โจ คินเนียร์">โจ คินเนียร์ โจเซฟ แพทริค คินเนียร์ ผู้จัดการทีมนิวคาสเซิล ยูไนเต็ด และอดีตนักฟุตบอลประวัติ ประวัติ. โจ คินเนียร์ เกิดเมื่อวันที่ 27 ธันวาคม ค.ศ. 1946 ที่ดับลิน สาธารณรัฐไอร์แลนด์สมัยเป็นนักเตะ สมัยเป็นนักเตะ. โจ คินเนียร์ เป็นนักเตะในตำแหน่งฟูลแบ็ค ให้กับ สเปอร์ส โดยเขาเล่นให้สเปอร์สเป็นเวลา 10 ปี และคว้าแชมป์เอฟเอ คัพในปี 1967 กับสโมสร หลังจากนั้นจึงย้ายไปอยู่กับ ไบรท์ตัน ลงสนามไป 16 นัดก่อนจะแขวนสตั๊ด นอกจากนี้ ยังติดทีมชาติไอร์แลนด์ 26 นัดด้วยกันบทบาทในฐานะผู้จัดการทีมวิมเบิลดัน บทบาทในฐานะผู้จัดการทีม. วิมเบิลดัน. คินเนียร์ รับตำแหน่งผู้จัดการทีมวิมเบิลดัน ในปี 1992 โดยก่อนหน้านั้นเขาเคยเป็นโค้ชให้กับทีมชาติเนปาล มาก่อน คินเนียร์ พาวิมเบิลดันจบอันดับ 6 ในพรีเมียร์ชิพในฤดูกาล 1993-94 และจบอันดับ 9 ในฤดูกาลต่อมา อาจฟังดูธรรมดา แต่นี้เป็นความสำเร็จที่ยิ่งใหญ่สำหรับหลายคน เพราะตอนนั้น วิมเบิลดัน ไม่มีแม้แต่สนามเหย้าเป็นของตัวเอง และมีงบประมาณน้อยนิดนัก 1996 คินเนียร์ ปฏิเสธตำแหน่งผู้จัดการทีมชาติไอร์แลนด์ เพื่อคุมวิมเบิลดันต่อ เขาพาทีมเข้ารอบสี่ทีมสุดท้ายในรายการ เอฟเอ คัพ และลีก คัพ ในปี 1997 และจบอันดับ 8 ในตารางคะแนนพรีเมียร์ชิพ เขาคุมทีมวิมเบิลดันต่อไป จนกระทั่งเกิดโรคหัวใจกำเริบ ก่อนเกมพบกับเชฟฟิลด์ เวนส์เดย์ ในฤดูกาล 1998-99 ทำให้เขาจำต้องยุติการคุมทีมเพียงเท่านั้นเพื่อรักษาตัว ฤดูกาลถัดมาหลังเขาออกจากตำแหน่ง วิมเบิลดัน ก็ตกชั้นลูตัน ทาวน์ ลูตัน ทาวน์. ก่อนมารับตำแหน่งที่ลูตัน คินเนียร์เป็นผู้อำนวยการฝ่ายเทคนิคให้กับ อ็อฟซ์ฟอร์ด ยูไนเต็ดเป็นช่วงสั้นๆ ระหว่างปี 2000-01 แต่ก็ลาออกเพราะปัญหาสุขภาพ ลูตัน ที่ขณะนั้นกำลังหนีตกชั้นเสนองานให้เขา แต่เขาก็ไม่สามารถช่วยลูตัน หนีตกชั้นได้สำเร็จ ฤดูกาลต่อมา เขาปล่อยตัวนักเตะหลายคนในชุดที่ทีมตกชั้น และซื้อนักเตะตามสไตล์ของตัวเองเข้ามา สุดท้ายเขาพาทีมเลื่อนชั้นได้สำเร็จ และเป็นการเลื่อนชั้นครั้งแรกในรอบ 20 ปีของสโมสร พฤษภาคม 2003 สโมสรเปลี่ยนมือ โดยถูกขายให้กับกลุ่มนักธุรกิจนำโดย จอห์น เกอร์นี่ และคินเนียร์ กับผู้ช่วย ถูกปลดออกจากตำแหน่งอย่างเป็นปริศนา เพราะคนที่ลงชื่อในจดหมายปลดเขาออกจากตำแหน่ง กลับทำงานอยู่ที่สโมสรนอร์ทแธมป์ตัน ทาวน์น็อตติงแฮม ฟอเรสต์ น็อตติงแฮม ฟอเรสต์. โจ คินเนียร์ ว่างงานจนกระทั่ง ฟอเรสต์ ยื่นข้อเสนอให้ในเดือนกุมภาพันธ์ ปี 2004 แต่การออกสตาร์ทได้ไม่ดีนักในฤดูกาล 2004-05 ทำให้เขาลาออกจากตำแหน่งในเดือนธันวาคม ปี 2004นิวคาสเซิล ยูไนเต็ด นิวคาสเซิล ยูไนเต็ด. 26 กันยายน ค.ศ. 2008 โจ คินเนียร์ ได้รับการแต่งตั้งเป็นผู้จัดการทีมนิวคาสเซิล ยูไนเต็ด หลังเควิน คีแกนลาออกไปเกือบเดือนก่อนหน้านั้น โดยคินเนียร์ไม่ได้คุมทีมอย่างเต็มที่เนื่องจากป่วยและต้องผ่าตัดหัวใจ และได้ออกจากตำแหน่งในวันที่ 1 เมษายน ค.ศ. 2009 เนื่องจากทีมได้แต่งตั้ง อลัน เชียเรอร์ เป็นผู้จัดการทีมคนใหม่ โดยก่อนหน้าที่จะป่วยคินเนียร์กำลังทำทีมไปได้ดีโดยโรคหัวใจกำเริบก่อนเกมส์พบ เวสบรอมวิช อัลเบี้ยน</doc>
