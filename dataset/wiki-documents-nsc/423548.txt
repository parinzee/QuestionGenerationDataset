<doc id="423548" url="https://th.wikipedia.org/wiki?curid=423548" title="เจ้าพ่อเซี่ยงไฮ้ เดอะ มูฟวี่">เจ้าพ่อเซี่ยงไฮ้ เดอะ มูฟวี่ เจ้าพ่อเซี่ยงไฮ้ เดอะ มูฟวี่ (จีนตัวเต็ม: 新上海灘, จีนตัวย่อ: 新上海滩, พินอิน: Xīn Shànghǎi Tān; ) ภาพยนตร์ดราม่า-แอ็คชั่นสัญชาติฮ่องกง นำแสดงโดย หลิว เต๋อหัว, เลสลี่ จาง, หนิง จิง อำนวยการสร้างโดย ฉีเคอะ กำกับโดย ทัง หยวนเฉียเนื้อเรื่อง เนื้อเรื่อง. ทศวรรษที่ 20 สวี่เหวินเฉียง เป็นนายทหารจีนคณะชาติที่หนีทัพ และถูกตามล่าเกือบจะเอาชีวิตไม่รอดจากกองทัพญี่ปุ่น ขณะเดียวกันกับที่กองทัพญี่ปุ่นกำลังแผ่แสนยานุภาพเข้าสู่จีน สวี่เหวินเฉียง หลบหนีเข้ามาอยู่ที่เซี่ยงไฮ้ได้ ที่นั่น เขาได้พบกับ ติงลี่ เด็กหนุ่มข้างถนนวัยเดียวกัน ติงลี่ช่วย ฟ่งเฉิงเฉิง คุณหนูลูกสาวเพียงคนเดียวของ ฟ่งฉิงหยาง เจ้าพ่อผู้มีอิทธิพลของเซี่ยงไฮ้ นั่นทำให้ทั้งสวี่เหวินเฉียงและติงลี่ได้คบหากันเป็นสหายรัก และแผ่อำนาจอิทธิพลเพิ่มขึ้น ด้วยการกำจัดผู้มีอิทธิพลเก่า แต่แล้ว มิตรภาพของทั้งสองก็ต้องขาดสะบั้นเมื่อ ติงลี่กำลังจะแต่งงานกับ ฟ่งเฉิงเฉิง แต่ทว่าเธอกลับไปรักกับสวี่เหวินเฉียง และสวี่เหวินเฉียงพบว่า แท้จริงแล้ว ฟ่งฉิงหยาง เป็นคนขายชาติให้กับพวกญี่ปุ่น และเป็นอยู่เบื้องหลังการฆ่าเพื่อน ๆ ทหารไต้หวันของเขาเองนักแสดงนักแสดง. - สวี่เหวินเฉียง...เลสลี่ จาง - ติงลี่...หลิว เต๋อหัว - ฟ่งเฉิงเฉิง...หนิง จิง - ฟ่งฉิงหยาง...อู๋ ชิ่งหัว - ลุงหลิว...หลิว ชุนเบื้องหลัง เบื้องหลัง. Shanghai Grand ดัดแปลงมาจากซีรีส์เรื่องดัง Shanghai Bund หรือ เจ้าพ่อเซี่ยงไฮ้ ที่ออกฉายในปี ค.ศ. 1980 ของทีวีบี นำแสดงโดย โจว เหวินฟะ และหลี่ เหลียงเหว่ย ซึ่งในครั้งนี้ที่เป็นภาพยนตร์จอเงิน ได้ดัดแปลงเนื้อหามา โดยมี ฉีเคอะ เป็นผู้อำนวยการสร้าง และได้ เลสลี่ จาง มารับบท สวี่เหวินเฉียง ที่โจว เหวินฟะ เคยแสดงไว้ และหลิว เต๋อหัว รับบท ติงลี่ ที่หลี่ เหลียงเหว่ย แสดงไว้ โดยแบ่งเนื้อหาออกเป็น 3 องก์ด้วยกัน</doc>
