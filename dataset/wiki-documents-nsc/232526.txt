<doc id="232526" url="https://th.wikipedia.org/wiki?curid=232526" title="วอลต์ดิสนีย์เวิลด์">วอลต์ดิสนีย์เวิลด์ วอลต์ดิสนีย์เวิลด์ () เรียกอย่างเป็นทางการว่า วอลต์ดิสนีย์เวิลด์รีสอร์ต () เป็นรีสอร์ตที่มีอาณาเขตใหญ่ที่สุดในโลกและมีจำนวนผู้เยี่ยมชมมากที่สุดในโลก ตั้งอยู่บริเวณตะวันตกเฉียงใต้ของเมืองออร์แลนโด รัฐฟลอริดา เปิดให้บริการครั้งแรกในวันที่ 1 ตุลาคม ค.ศ. 1971 ดำเนินการโดยวอลต์ดิสนีย์พาร์กแอนด์รีสอร์ต ส่วนหนึ่งของบริษัทเดอะวอลต์ดิสนีย์ มีขนาดพื้นที่ 30,080 เอเคอร์ หรือ 121.7 ตารางกิโลเมตร ประกอบไปด้วย สวนสนุก 4 แห่ง สวนน้ำ 2 แห่ง โรงแรมและสถานพักตากอากาศ 27 แห่ง รวมถึงอีก 9 แห่งที่ไม่ใช่ของดิสนีย์ และมีแหล่งช็อปปิ้ง สนามกอล์ฟ สปา ฟิตเนส สถานบันเทิง และร้านอาหารอีกจำนวนมาก มักนิยมเรียกย่อว่า ดิสนีย์เวิลด์ หรือย่อว่า WDW โดยมีเพียงสวนสนุกแห่งเดียวคือแมจิกคิงดอม ซึ่งต่อมาเปิดให้บริการ เอ็ปคอต (ค.ศ. 1982) ดิสนีย์ฮอลลีวูดสตูดิโอส์ (ค.ศ. 1989) และ ดิสนีย์แอนิมอลคิงดอม (ค.ศ. 1998) ปัจจุบันวอลต์ดิสนีย์เวิลด์เป็นสถานที่พักผ่อนวันหยุดที่มีผู้เข้าชมมากที่สุดในโลก จำนวน 52 ล้านคนต่อปี เป็นจุดหมายปลายทางแฟนคลับของดิสนีย์และเป็นวัฒนธรรมสมัยนิยมของชาวอเมริกันประวัติ ประวัติ. ในปี ค.ศ. 1959 บริษัทวอลต์ดิสนีย์ภายใต้การบริหารของ วอลต์ ดิสนีย์ ได้เริ่มต้นมองหาพื้นที่สำหรับจัดสร้างสวนสนุกแห่งที่สองต่อจากดิสนีย์แลนด์ในรัฐแคลิฟอร์เนีย ที่สร้างในปี ค.ศ. 1955 วอลต์ ดิสนีย์ ได้เริ่มวางแผนจะสร้างที่เมืองแซนฟอร์ดแต่ได้ถูกปฏิเสธจากทางรัฐ ด้วยเหตุผลหลักที่ว่าไม่ต้องการที่จะมีปัญหาโจรกรรมเกิดขึ้นในบริเวณที่มีธุรกิจท่องเที่ยว ซึ่งต่อมาเขาได้เลือกออร์แลนโดเป็นที่ตั้งแทนภายหลังจากเห็นแผนการสร้าง อินเตอร์สเตต 4 และ ฟลอริดาเทิร์นไพก์ ที่จะเป็นถนนเส้นหลักผ่านเมืองออร์แลนโดตารางเวลาสิ่งก่อสร้างในดิสนีย์เวิลด์ สิ่งก่อสร้างในดิสนีย์เวิลด์. ดิสนีย์เวิลด์มีพื้นที่ประมาณ 25,000 เอเคอร์ (101 ตร.กม.) ซึ่งสามารถเดินทางได้จากอินเตอร์สเตต 4 ที่ทางออก 62B (เข้าถนน เวิลด์ไดรฟ์) ทางออก 64 B (ทางหลวงสหรัฐ 192)สวนสนุก สวนสนุก. วอลต์ดิสนีย์เวิลด์รีสอร์ต ประกอบด้วยสวนสนุก 4 แห่ง ได้แก่- แมจิกคิงดอม เป็นสวนสนุกที่สร้างขึ้นเป็นส่วนแรกของวอลต์ดิสนีย์เวิลด์รีสอร์ท เปิดบริการครั้งแรกเมื่อวันที่ 1 ตุลาคม พ.ศ. 2514 ในปี พ.ศ. 2551 มีผู้มาเที่ยวชมกว่า 17 ล้านคน ทำให้ที่นี่เป็นสวนสนุกที่มีผู้ชมมากที่สุดในโลก สัญลักษณ์ของที่นี่คือปราสาทซินเดอเรลลา - เอ็ปคอต เป็นสวนสนุกในส่วนที่แสดงถึงวัฒนธรรมนานาชาติ เทคโนโลยี และนวัตกรรม เปิดบริการเมื่อวันที่ 1 ตุลาคม พ.ศ. 2525 ตั้งแต่ พ.ศ. 2537 ได้เปลี่ยนชื่อเป็น EPCOT CENTER - ดิสนีย์ฮอลลีวูดสตูดิโอ เป็นสวนสนุกที่เปิดบริการเป็นอันดับสาม เมื่อวันที่ 1 พฤษภาคม พ.ศ. 2532 ในส่วนนี้แสดงถึงอุตสาหกรรมภาพยนตร์ การออกแบบ แรงบรรดาลใจ ในการสร้างภาพยนตร์ฮอลลีวูด ในช่วงทศวรษที่ 1930s ถึง 1940s ชื่อเดิมคือ Disney-MGM Studios - ดิสนีย์แอนิมอลคิงคอม สวนสนุกในอันดับที่สี่ เปิดบริการเมื่อวันที่ 22 เมษายน พ.ศ. 2541 เป็นสวนสนุกแรกของดิสนีย์ที่มีลักษณะเป็นเขตอนุรักษ์พันธ์สัตว์สวนน้ำสวนน้ำ. - ไทฟุนลากูน - บลิซเซิร์ดบีชแหล่งท่องเที่ยวอื่นแหล่งท่องเที่ยวอื่น. - เวดดิงพาวิลเลียน - ดิสนีย์บอร์ดวอล์ก - วอล์ตดิสนีย์เวิลด์สปีดเวย์ - ดาวน์ทาวน์ดิสนีย์สนามกอล์ฟ สนามกอล์ฟ. ในบริเวณดิสนีย์เวิลด์มีสนามกอล์ฟอยู่ 5 สนาม โดยมีสนามกอล์ฟ 18 หลุมอยู่ 4 สนามได้แก่ แมกโนเลีย เดอะพาล์ม เลกบัวนาวิสตา และ ออสปรีย์ริดจ์ และมีสนามกอล์ฟโอ๊กเทรล ซึ่งเป็นสนามกอล์ฟขนาดเก้าหลุม และมีสนามกอล์ฟขนาดเล็กอีกสองสนามคือ แฟนเตเชียการ์เดนส์ และ วินเทอร์ซัมเมอร์แลนด์โรงแรมและที่พัก โรงแรมและที่พัก. ในพื้นที่ดิสนีย์เวิลด์ ประกอบด้วย 32 รีสอร์ตและโรงแรม โดยมี 23 แห่งที่บริหารโดยวอลต์ดิสนีย์ โดยที่พักจะแบ่งเป็น 5 ลักษณะได้แก่ Deluxe, Deluxe Villa, Moderate, Value, and Campgroundรายชื่อรีสอร์ท</doc>
