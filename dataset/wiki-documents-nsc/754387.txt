<doc id="754387" url="https://th.wikipedia.org/wiki?curid=754387" title="ผีเต็มตึก">ผีเต็มตึก ผีเต็มตึก (; จีนตัวเต็ม: 殭屍; จีนตัวย่อ: 僵尸; พินอิน: Jiāng shī) ภาพยนตร์ผีสัญชาติฮ่องกง ออกฉายในปลายปี ค.ศ. 2013เนื้อเรื่อง เนื้อเรื่อง. เฉิน เสี่ยวโห่ว อดีตนักแสดงที่รุ่งเรืองจากภาพยนตร์ผีในอดีต กำลังตกต่ำ ได้ย้ายเข้ามาอยู่ยังอพาร์ตเมนต์แห่งใหม่ที่มีบรรยายกาศของความเสื่อมโทรมและน่ากลัว ที่ห้อง 2442 ที่มีปริศนาในอดีตที่สยองขวัญอยู่ ก่อนที่จะพบว่า ณ ที่นี้มีแต่ผีเต็มไปหมดนักแสดงนักแสดง. - เฉิน เสี่ยวโห่ว...เฉิน เสี่ยวโห่ว -  อู๋ เอี่ยวฮั่น...อาตง, ผีกระโดด - ฮุ่ย อิงหง...อาเฟิง -  เฉิน โหย่ว...อาโหย่ว - บิลลี หลิว...อาเหยา - เป้า ฉีจิ้ง...ป้ามุ่ย - หลู ไห่เผิง...ลุงยิ่ง, รปภ.อาคาร - ฉ่ง ฟา...อาจารย์เกาเบื้องหลัง เบื้องหลัง. Rigor Mortis นับเป็นการหวนกลับคืนมาอีกครั้งของภาพยนตร์แนวผีกัดของฮ่องกง ที่ได้รับความนิยมสูงสุดในช่วงทศวรรษที่ 80 เช่น Mr. Vampire (ผีกัดอย่ากัดตอบ) โดย จูโน มัก ผู้กำกับฯตั้งใจจะสร้างขึ้นมาเพื่อระลึกถึงความทรงจำในอดีต ที่เจ้าตัวชื่นชอบ แต่มิได้มีสิ่งหนึ่งสิ่งใดเกี่ยวข้องหรือเป็นภาพยนตร์ภาคต่อกัน โดยขณะที่เริ่มเขียนบท นักแสดงที่เคยนำแสดงในภาพยนตร์ชุดก่อนหลัก ๆ อย่าง ริกกี้ ฮุย หรือหลิน เจิ้งอิง ก็ได้เสียชีวิตไป ซึ่งจูโน มัก ตั้งใจไว้ว่าจะนำนักแสดงในชุดก่อนที่เหมือนกับสัญลักษณ์ภาพยนตร์ในแนวนี้กลับมาให้หมด แต่ทว่ากลับทำได้เพียงแค่ 3 คนเท่านั้น คือ เฉิน เสี่ยวโหว, เฉิน โหย่ว และ อู๋ เอี่ยวฮั่น ซึ่งเจ้าตัวได้เผยว่า หากจะมีสิ่งใดติดใจในเรื่องนี้ก็คือ ตัวนักแสดงนี่เอง โดยเฉพาะเฉิน โหย่ว และบิลลี หลิว นั้นได้เลิกราจากวงการการแสดงไปใช้ชีวิตยังต่างประเทศแล้ว ก็ยังหวนกลับมาแสดง โดยที่จูโน มัก ต้องใช้เวลานานเกลี้ยกล่อมให้ทั้งคู่กลับมาแสดงอีกครั้ง แต่บรรยายกาศของเรื่องนั้นแตกต่างไปจากยุคทศวรรษที่ 80 ตรงที่ไม่มีมุกตลกแบบเจ็บตัวที่ขบขันอันเป็นเสน่ห์ หากแต่เต็มไปด้วยความสยองขวัญ น่าอึดอัด น่าสะพรึงกลัว คาดว่าคงได้รับอิทธิพลมาจากภาพยนตร์สยองขวัญของญี่ปุ่น เช่น Ju-On (ผีดุ) เนื่องจากผู้อำนวยการสร้าง คือ ทะเกะชิ ชิมิสุ เป็นผู้กำกับฯที่มีชื่อเสียงจาก Ju-On นั่นเอง แต่ก็ยังคงรายละเอียดเดิมเอาไว้ เช่น การใช้ข้าวเหนียวหรือยันต์แปดทิศในการปราบผี ภาพยนตร์ได้เข้าฉายในเทศกาลภาพยนตร์นานาชาติเวนิส ประเทศอิตาลี และเมื่อเข้าฉายที่ฮ่องกง เพียงสัปดาห์แรกก็ทำรายได้เป็นอันดับหนึ่งและทำรายได้ไปมากกว่า 10 ล้านเหรียญฮ่องกง</doc>
