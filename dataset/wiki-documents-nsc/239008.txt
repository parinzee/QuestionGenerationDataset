<doc id="239008" url="https://th.wikipedia.org/wiki?curid=239008" title="สถานีรถไฟหัวหวาย">สถานีรถไฟหัวหวาย สถานีรถไฟหัวหวาย เป็นสถานีรถไฟระดับ 4 อยู่ห่างจากสถานีรถไฟกรุงเทพเป็นระยะทาง 204.06 กิโลเมตร ตั้งอยู่ตำบลหัวหวาย อำเภอตาคลี จังหวัดนครสวรรค์ ในอดีต สถานีรถไฟหัวหวายเคยเป็นต้นทางของทางรถไฟขนฟืน สายหัวหวาย-ท่าตะโกที่เปิดใช้งานเมื่อปี พ.ศ. 2450 โดยเมื่อแรกเริ่มใช้ทางกว้างขนาด 0.60 เมตร ปลายทางอยู่ที่ บ้านปลายราง ตำบลอุดมธัญญา อำเภอตากฟ้า จังหวัดนครสวรรค์ โดยมีวัตถุประสงค์เพื่อเปิดป่าเข้าไปตัดฟืนและลำเลียงไปใช้ยังสถานีต่างๆในทางสายเหนือ ในขณะเดียวกันก็ทำหน้าที่เป็นเส้นทางขนส่งคนและสินค้าจากพื้นที่ อำเภอท่าตะโก และอำเภอใกล้เคียงในขณะนั้นด้วย ต่อมาในปี พ.ศ. 2483 จึงได้ปรับปรุงเป็นทางกว้างขนาด 1.00 เมตรและเปลี่ยนแนวและปลายทางเดิมจาก บ้านปลายราง ไปเป็นตัวตลาดท่าตะโก ใน อำเภอท่าตะโก โดยได้มีการถมคันทางจนแล้วเสร็จถึงบริเวณวัดท่าตะโก บ้านท่าตะโก ตำบลท่าตะโก อำเภอท่าตะโก จังหวัดนครสวรรค์ และได้ดำเนินการวางรางจนถึงบริเวณ บ้านหลักสิบเก้า ตำบลอุดมธัญญา อำเภอตากฟ้า จังหวัดนครสวรรค์ แต่ก็ประสบปัญหาเรื่องงบประมาณเรื่อยมา จนในปี พ.ศ. 2507 ก็ได้มีการประกาศยกเลิกการเดินรถและมีการส่งมอบพื้นที่ให้แก่หน่วยราชการอื่นต่อไป ปัจจุบันแนวคันทางรถไฟสายนี้ได้กลายเป็นทางหลวงจังหวัดหมายเลข 3329 และบางส่วนของถนนสาย บ้านทำนบ - บ้านท่าตะโก โดยยังมีซากคันทางให้เห็นบริเวณประแจด้านเหนือของสถานีหัวหวาย และบริเวณสามแยกวัดทำนบ ตำบลทำนบ อำเภอท่าตะโก จังหวัดนครสวรรค์ รวมถึงชื่อหมู่บ้านต่างๆที่เกี่ยวข้องกับทางรถไฟสายนี้ เช่น บ้านหัวประแจ บ้านหลักสิบเก้า และ บ้านปลายรางตารางเวลาการเดินรถเที่ยวขึ้นเที่ยวล่อง</doc>
