<doc id="384897" url="https://th.wikipedia.org/wiki?curid=384897" title="วัดพระบาทใต้">วัดพระบาทใต้ วัดพระบาทใต้หรือวัดเวียด (ภาษาลาว: ວັດພະບາດໃຕ້ ) ตัววัดตั้งอยู่ในเขตตัวเมืองชั้นในของหลวงพระบาง สร้างในสมัยพระเจ้าสามแสนไท ต่อมา ได้มีการบูรณะวัดเมื่อ พ.ศ. 2503 เจ้าอาวาสในขณะนั้นเป็นชาวเวียดนามที่เกิดและอาศัยอยู่ในหลวงพระบาง ได้รวบรวมชาวบ้านที่เป็นชาวเวียดนามร่วมกันบูรณะวัด ทำให้ศิลปะภายในวัดเป็นศิลปะแบบจีนและเวียดนาม ชาวลาวจึงเรียกวัดนี้อีกชื่อหนึ่งว่าวัดเวียดซึ่งหมายถึงเวียดนาม จุดเด่นของวัดจึงเป็นพระพุทธรูปและจิตรกรรมแบบจีน-เวียดนาม มีรอยพระพุทธบาทอยู่บริเวณริมแม่น้ำโขง เป็นจุดชมพระอาทิตย์ตกดินที่สวยงามแห่งหนึ่งของหลวงพระบาง</doc>
