<doc id="813778" url="https://th.wikipedia.org/wiki?curid=813778" title="อเมริกาส์เน็กซต์ท็อปโมเดล ฤดูกาลที่ 23">อเมริกาส์เน็กซต์ท็อปโมเดล ฤดูกาลที่ 23 อเมริกาส์เน็กซต์ท็อปโมเดล ฤดูกาลที่ 23 เป็นฤดูกาลที่จะเริ่มออกอากาศในวันที่ 12 ธันวาคม พ.ศ. 2559 ทางช่อง VH1 ซึ่งได้ถูกนำกลับมาสร้างใหม่อีกครั้ง หลังจากที่ถูกยกเลิกการผลิตไปในช่อง The CW ในเดือน ตุลาคม พ.ศ. 2558 โดยในฤดูกาลนี้จะกลับมาผลิตเป็นรูปแบบดั้งเดิมของรายการอีกครั้ง ที่รับสมัครผู้เข้าแข่งขันเป็นผู้หญิงทั้งหมด โดยจะยกเลิกการสมัครจากผู้ชาย อีกทั้ง ฤดูกาลนี้ยังจะได้ นักร้องและนักแสดงสาวชาวอังกฤษชื่อดัง ริต้า โอรา มาเป็นกรรมการหลักคนใหม่ แทนที่ ไทรา แบงส์ รวมถึง คณะกรรมการยังได้ทำการเปลี่ยนใหม่ทั้งหมด โดยจะประกอบไปด้วย สุดยอดนางแบบไซส์ใหญ่ แอชลีย์ เกรแฮม, หัวหน้าฝ่ายความคิดสร้างสรรค์จากนิตยสาร เปเปอร์ แม็กกาซีน ดรูว์ เอลเลียต และสไตลิสต์ชื่อดัง ลอว์ โรช แทนที่กรรมการชุดเก่าคือ เคลลี่ ครูโทน และผู้ฝึกสอนการเดินแบบ มิส เจ.อเล็กซานเดอร์ โดย ไทร่า จะยังคงทำหน้าที่เป็น ผู้อำนวยการผลิต อยู่เช่นเดิม โดยผู้ชนะของฤดูกาลนี้ คือ อินเดีย แกนส์ สาวน้อยอายุ 20 ปี จาก รัฐวอชิงตัน ซึ่งรางวัลที่เธอจะได้รับ ได้แก่ เงินสดมูลค่า 100,000 เหรียญสหรัฐ, ถ่ายโฆษณาแคมเปญจน์ให้กับเครื่องสำอาง "ริมเมล ลอนดอน", ถ่ายภาพแฟชั่นเซ็ตให้กับนิตยสาร "เปเปอร์ แม็กกาซีน" และเซ็นสัญญาทำงานร่วมกับช่อง VH1ข้อมูลการออกอากาศBusiness, Brand, Boss ข้อมูลการออกอากาศ. Business, Brand, Boss. ออกอากาศ 12 ธันวาคม 2559 สาวๆทั้งหมดที่เข้ารอบ 28คนสุดท้าย ได้เดินทางมาถึง นิวยอร์ก และพวกเธอได้ถูกพาไปพบกับ ไทรา แบงส์ ซึ่งไทร่า ได้แจ้งให้กับสาวๆทราบว่าในฤดูกาลนี้จะเป็นการค้นหาสุดยอดนางแบบอย่างที่เคยทำมา แต่จะหาคนที่เป็นนางแบบสังคมออนไลน์ไปพร้อมๆกันด้วย รวมถึงเธอยังได้ให้คำแนะนำสาวๆเกี่ยวกับความสำคัญของการสร้างแบรนด์เฉพาะตัวของแต่ละคน หลังจากนั้น พวกเธอจึงได้ ถ่ายภาพคอมป์การ์ดสำหรับนางแบบ ต่อมา พวกเธอได้ถูกพามาพบกับ ริต้า โอรา, แอชลีย์ เกรแฮม, ดรูว์ เอลเลียต และลอว์ โรช ที่จะมาเป็นคณะกรรมการใหม่สำหรับฤดูกาลนี้ ซึ่งริต้า จะมาทำหน้าที่เป็นกรรมการ และพิธีกรหลัก แทน ไทร่า แต่พวกเธอก็ต้องประหลาดใจอีกครั้ง เมื่อ ริต้า ได้เปิดเผยว่า พวกเธอจะต้องแบ่งออกเป็น สองกลุ่ม เพื่อไปคัดตัวกับดีไซน์เนอร์ สองที่ คือ ลาควอน สมิทธิ์ และ ฟิลลิปส์ ไพลน์ ซึ่งดีไซน์เนอร์ทั้งสอง จะมีส่วนช่วยร่วมกับกรรมการในการตัดสินใจด้วยว่า ใครจะผ่านเข้าสู่รอบ 14คนสุดท้าย สำหรับการคัดตัวของฟิลลิปส์ ไพลน์ นั้น อินเดีย เดินแบบออกมาได้อย่างสมบูรณ์แบบ รวมถึง ทาชกับโคดี้ที่เป็นคู่แฝด ก็ได้รับคำชมเช่นเดียวกัน เมื่อพวกเธอทั้งสองเดินแบบออกมาพร้อมกัน ในขณะที่ จัสติน, โครี่แอน และเจีย ถูกตำหนิในการเดินอย่างหนัก สำหรับการคัดตัวของลาควอน สมิทธิ์ ทาเทียน่า, บินต้า, คริสเลี่ยน และมาริสซ่า ได้รับคำชมในการเดินเป็นอย่างมาก ในขณะที่ แอรี่แอน ได้รับคำชมในเรื่องบุคลิกภาพ แต่ถูกวิจารณ์ในเรื่องของการต่อผมของเธอที่ยาวจนเกินไป สตาร์ ถูกตำหนิว่าเดินแบบออกมาไม่ดีนัก และไคล์ ที่ได้รับคำชมในเรื่องของลุคส์ที่ดูเท่ เหมือนผู้ชาย แต่ อาจจะไม่เหมาะกับแบรนด์ของ ลาควอน ในห้องตัดสิน สาวๆได้เข้ามาพบกับคณะกรรมการเพื่อสัมภาษณ์แบบตัวต่อตัว รวมถึงวิจารณ์ภาพถ่ายคอมป์การ์ดของพวกเธอ เมื่อการสัมภาษณ์เสร็จสิ้น ริต้า จึงได้เปิดเผยถึง ของรางวัลสำหรับฤดูกาลนี้ วันต่อมา พวกเธอทั้งหมดได้เดินทางมายังสถานที่จัดงานปาร์ตี้แบบวีไอพี แต่ จะมีผู้เข้ารอบเพียงแค่ สิบสี่คนเท่านั้นที่จะได้เข้าไปในงาน โดยสาวๆจะได้ทราบจาก พนักงานรักษาความปลอดภัยที่ยืนอยู่หน้าร้าน หลังจากนั้น สาวๆทั้ง 14คน จึงได้เดินแบบเพื่อโชว์ตัวในงานปาร์ตี้- ช่างถ่ายภาพ: มาสซิโม่ แคมพาน่า - แขกรับเชิญพิเศษ: ไทรา แบงส์, ฟิลลิปส์ ไพลน์, ลาควอน สมิทธิ์, ไคล์ ไบรอันLights, Camera, Catwalk Lights, Camera, Catwalk. ออกอากาศ 19 ธันวาคม 2559 หลังจากผู้เข้าแข่งขัน 14คนสุดท้าย ได้เดินทางเข้ามาในบ้านพักของฤดูกาลนี้แล้ว พวกเธอได้รับข้อความวิดีโอจาก ริต้า ที่ได้แจ้งให้สาวๆทราบว่า พวกเธอจะได้รับการฝึกสอนเดินแบบจาก สุดยอดนางแบบชื่อดัง สเตซี่ แม็คเคนซี่ หลังจากนั้น พวกเธอได้เดินทางมาที่ย่านฮาร์เล็ม และได้พบกับ สเตซี่ โดย สเตซี่ ได้ให้สาวๆแบ่งออกเป็นสองกลุ่ม แล้วเดินแบบแข่งกัน สาวๆส่วนใหญ่ทำออกมาได้ดี ในขณะที่ จัสติน และ ไคล์ ถูกวิจารณ์ว่าดูกังวลและดูเดินได้อ่อนที่สุดจากสาวๆทั้งหมด เมื่อสาวๆได้กลับมาถึงบ้านพัก สเตซี่ ได้เข้ามาพบกับพวกเธออีกครั้ง ซึ่งเธอได้เข้ามาแบ่งปันประสบการณฺ์ของการเริ่มต้นการเป็นนางแบบให้กับสาวๆฟัง ซึ่งหลังจากได้รับฟังเรื่องราวแล้วนั้น ทำให้สาวๆถึงกับร้องให้ออกมา อีกทั้ง สเตซี่ยังได้มาฝึกสอนการเดินแบบให้กับสาวๆที่บ้านพักอีกครั้ง สาวๆได้เดินทางมาที่ มาร์กี้ ไนท์คลับย่านเชลซี และได้พบกับ ดรูว์ เอลเลียต โดยเขาแจ้งให้สาวๆทราบถึงรายละเอียดในครั้งนี้ว่า พวกเธอจะต้องเดินแบบบนรันเวย์ และเมื่อเดินมาถึงปลายรันเวย์ พวกเธอจะต้องล้มตัวลงบนฝูงชนที่กำลังรอรับอยู่ด้านล่าง และโพสท่า เพื่อถ่ายภาพประจำสัปดาห์ โดยก่อนการเดินแบบ ลอว์ โรช ได้พา เซนดายา นักแสดงชื่อดัง มาพบกับสาวๆ โดย เซนดายา จะมาเป็นคนตัดสินว่า สาวๆที่ทำให้เธอประทับใจมากที่สุด จะได้ถ่ายภาพคู่ร่วมกับเธอ เพื่อเผยแพร่ลงบนสังคมออนไลน์ สำหรับการถ่ายภาพ สาวๆส่วนใหญ่ทำออกมาได้ดี ในขณะที่ จัสติน ถูกตำหนิว่า โพสท่ากางขาออกมามากเกินไป โครี่แอน โพสท่าเคลื่อนไหวออกมาดูน่าอึดอัด และคริสเลี่ยน หลับตาตลอดการถ่ายภาพ ในห้องตัดสิน กรรมการประทับใจกับภาพถ่ายของ เจีย, บินต้า, ไคล์, คอร์ทนีย์, มาริสซ่า, ทาช และทาเทียน่า โดยเฉพาะ โคดี้ ถ่ายภาพออกมาดูเหมือนสุดยอดนางแบบ ทำให้เธอถูกเรียกชื่อเป็นคนแรก ในขณะที่ เพจ และ อินเดีย ได้รับคำวิจารณ์ที่แตกต่างกันออกไป เชริช ถูกวิจารณ์ว่า โครงหน้าที่ถ่ายออกมาไม่ใช่มุมที่ดีของเธอ คริสเลี่ยน ถูกตำหนิว่าถ่ายภาพออกมาดูไม่โดดเด่น และมีข้อแก้ตัวกับคณะกรรมการ จัสตินและโครี่แอน ต้องตกเป็นสองคนสุดท้าย เนื่องจาก ภาพของจัสติน กรรมการคิดว่าใบหน้าเธอดูสวยเป็นอย่างมาก แต่การโพสท่าดูเป็นพื้นฐานเกินไป และโครี่แอน ถ่ายภาพออกมาไม่แสดงถึงตัวตน และไม่ขายชุดที่ใส่ สุดท้ายแล้ว โครี่แอน ได้ไปต่อในการแข่งขัน ทำให้ จัสติน ต้องถูกส่งกลับบ้านเป็นคนแรก- ผู้ที่ถูกเรียกชื่อคนแรก: โคดี้ เวลส์ - ผู้ที่ตกเป็นสองคนสุดท้าย: จัสติน บิติค่อน และ โครี่แอน โรเบิร์ตส์ - ผู้ที่ถูกคัดออก: จัสติน บิติค่อน - ช่างถ่ายภาพ: ปีเตอร์ เฮนเก็ต - แขกรับเชิญพิเศษ: เซนดายา, สเตซี่ แม็คเคนซี่Make Your Mark Make Your Mark. ออกอากาศ 26 ธันวาคม 2559 เมื่อกลับมาถึงบ้านพัก สาวๆต่างร่วมแสดงความยินดีกับ โคดี้ ที่ถูกเรียกชื่อเป็นคนแรกจากภาพที่ดีที่สุดในสัปดาห์ก่อน ในขณะที่ คอร์ทนีย์ รู้สึกว่า โคดี้และทาช ที่เป็นฝาแฝด มีความมั่นใจในตัวเองมากจนเกินไป ในคืนนั้น คอร์ทนีย์ รู้สึกไม่สบาย จึงอยากที่จะนอนพัก แต่สาวๆได้พูดคุยกันเสียงดังในห้องที่เธอนอน จนทำให้เกิดการโต้เถียงระหว่าง คอร์ทนีย์ และ มาริสซ่า วันต่อมา สาวๆได้เดินทางมาพบกับ ดรูว์ และ ริต้า โดยริต้าได้แจ้งให้สาวๆทราบว่า ก่อนที่จะถ่ายภาพประจำสัปดาห์กันนั้น พวกเธอจะต้องได้รับการแปลงโฉม จากร้านของ แซลลี่ เฮิร์ชเบอร์เกอร์ก่อน เพื่อให้ออกมาดูแสดงถึงความเป็นตัวตนที่ชัดเจนของแต่ละคนมากที่สุด ในการแปลงโฉมนั้น สาวๆส่วนใหญ่รู้สึกพอใจกับรูปโฉมใหม่ มีเพียง เชริช ที่รู้สึกไม่พอใจกับการที่จะต้องย้อมผมเป็นสีแดงเพลิง และทาช ที่รู้สึกว่า การตัดผมสั้น ไม่ใช่ตัวตนของเธอเลย หลังจากการแปลงโฉมเสร็จ พวกเธอได้พบกับ แอชลีย์ ที่มาโพสท่าสาธิตให้กับสาวๆในการถ่ายภาพในครั้งนี้ โดยพวกเธอจะต้องเปลือยกายทั้งหมด โดยโพสท่ากับม่านไข่มุก และเครื่องประดับที่ทำจากไข่มุกเท่านั้น พวกเธอได้ถูกแบ่งกลุ่มออกเป็นดังนี้ ในการถ่ายภาพ กลุ่มของสาวๆทำออกมาได้ดี มีเพียงกลุ่มของ คริสเลี่ยน, เชริช และบินต้า เท่านั้นที่ถูก ดรูว์ ตำหนิ ในขณะที่ อินเดีย รู้สึกไม่สบายใจที่จะต้องเปลือยกายถ่ายภาพ และ ทาช ถูกช่างภาพตำหนิว่า โพสท่าบังรูปร่างของเธอเอง และดูไม่เชื่อมต่อกับคอร์ทนีย์ และเจีย ในห้องตัดสิน กรรมการประทับใจกับภาพถ่ายของโคดี้, โครี่แอน, ไคล์, ทาเทียน่า, มาริสซ่า, เพจ และทาช โดยเฉพาะอย่างยิ่ง คอร์ทนีย์ ถ่ายภาพออกมาได้งดงาม และใบหน้าของเธอดูไร้ที่ติ ทำให้เธอถูกเรียกชื่อเป็นคนแรก ในขณะที่ อินเดีย ก็ได้รับคำชมเป็นอย่างมากเช่นเดียวกัน กับสีผมใหม่ที่ดูโดดเด่น แต่ถูกตำหนิว่า ตอนถ่ายภาพ ดูขาดความมั่นใจ บินต้า ถูกวิจารณ์ว่า ท่าโพสบดบังรูปร่างของเธอจนหมด และดูไม่มีคอ เจีย ถ่ายภาพออกมาดูไม่เป็นนางแบบ คริสเลี่ยน ต้องตกเป็นสองคนสุดท้ายครั้งแรก เนื่องจาก ภาพถ่ายของเธอออกมาดูเป็นแคตตาล็อก ร่วมกับ เชริช ที่ถูกวิจารณ์อย่างหนักว่า การแสดงสีหน้า และการเกร็งมือในภาพดูน่าอึดอัด สุดท้ายแล้ว คริสเลี่ยน ได้รับโอกาสแก้ตัวให้ไปต่อในการแข่งขัน ทำให้ เชริช ต้องถูกส่งกลับบ้านเป็นคนที่สอง- ผู้ที่ถูกเรียกชื่อคนแรก: คอร์ทนีย์ เนลสัน - ผู้ที่ตกเป็นสองคนสุดท้าย: คริสเลี่ยน รอดริเกซ และ เชริช วอเตอรส์ - ผู้ที่ถูกคัดออก: เชริช วอเตอรส์ - ช่างถ่ายภาพ: เอลเลน วอน อันเวิร์ธ - แขกรับเชิญพิเศษ: แซลลี่ เฮิร์ชเบอร์เกอร์Major Key Alert Major Key Alert. ออกอากาศ 2 มกราคม 2560 เมื่อกลับถึงบ้านพัก สาวๆส่วนใหญ่แสดงความยินดีกับ คอร์ทนีย์ ที่ถูกเรียกชื่อเป็นคนแรกในสัปดาห์ก่อน ในขณะที่ ทาช รู้สึกว่า คอร์ทนีย์มีกลยุทธิ์ที่จะทำให้ตัวเองดูเป็นผู้ถูกกระทำ จากการโต้เถียงอยู่เสมอ และคริสเลี่ยน รู้สึกกังวลกับคำวิจารณ์จากคณะกรรมการที่ว่า เธอดูเซ็กซี่มากเกินไป และไม่เป็นนางแบบแฟชั่นชั้นสูง วันต่อมา พวกเธอได้เดินทางไปพบกับ ริต้า และ ดีเจ คาเล็ด ผู้เชี่ยวชาญด้านสังคมออนไลน์ ซึ่งการแข่งขันชิงรางวัลในครั้งนี้ พวกเธอจะมีเวลา 30นาที ในการเดินออกไปตามถนนในนิวยอร์ก โดยใส่ชุดชั้นในจาก เทเซนิส เพื่อถ่ายทอดสดวิดีโอสแนปแช็ต เป็นเวลา 10วินาที ซึ่งผู้ชนะจะได้มีโอกาสในการเดินแบบบนรันเวย์ที่กำลังจะเกิดขึ้น ให้กับ แบรนด์ เทเซนิส ที่ ประเทศอิตาลี โดยสาวๆได้จังคู่กันดังนี้ สาวๆส่วนใหญ่ทำออกมาได้ดี ในขณะที่ คู่ของคอร์ทนีย์และบินต้า ประสบปัญหาในการทำงานร่วมกัน สุดท้ายแล้ว คอร์ทนีย์ เป็นผู้ที่ชนะในการแข่งขันในครั้งนี้ โดยหลังจากการแข่งขัน และเดินทางกลับบ้านพัก ได้เกิดการโต้เถียงกันอีกครั้งระหว่าง บินต้าและคอร์ทนีย์ วันต่อมา ดรูว์ เอลเลียต ได้แนะนำให้สาวๆรู้จักกับ มิคกี้ บอดร์ดแมน ผู้กำกับด้านแฟชั่นจากนิตยสาร เปเปอร์ โดยเขาได้แจ้งให้สาวๆทราบว่า ในคืนนี้ พวกเธอจะได้เข้าร่วม ปาร์ตี้วีไอพี ของ นิตยสารเปเปอร์ ซึ่งพวกเธอจะต้องบอกเล่าเรื่องราวจากงานปาร์ตี้ ผ่านออกมาทางภาพถ่าย 3ช็อท ที่พวกเธอจะต้องเป็นคนถ่ายภาพเองจากกล้องของโทรศัพท์มือถือ หลังจากที่สาวๆเลือกชุด และอยู่ในระหว่างแต่งหน้าทำผมนั้น ได้มีวิดีโอข้อความจาก ริต้า โดยเธอได้ส่ง แจสมิน แซนเดอร์ นางแบบสาวสวย ที่สามารถใช้สังคมออนไลน์สร้างแบรนด์ที่โดดเด่นให้กับตัวเองได้ มาช่วยให้คำปรึกษาแก่สาวๆ ในงานปาร์ตี้ สาวๆต่างแยกย้ายกันออกไปถ่ายภาพบอกเล่าเรื่องราวที่แตกต่างกัน ในขณะที่ ทาช ได้ดื่มและพูดคุยกับผู้คนไปเรื่อยเปื่อย จนลืมให้ความสำคัญกับการแข่งขัน ในห้องตัดสิน กรรมการประทับใจภาพถ่ายของทาเทียน่า, เจีย และบินต้า เป็นอย่างมาก เพจ ได้รับคำชมว่าภาพถ่ายดูออกมาเป็นแฟชั่นชั้นสูง และคริสเลี่ยน ถ่ายภาพออกมาได้อย่างยอดเยี่ยม น่าทึ่ง และดูมีพัฒนาการจากครั้งก่อนๆ เธอจึงถูกเรียกชื่อเป็นคนแรก ในขณะที่ คอร์ทนีย์ ได้รับคำชมในท่าโพส แต่ถูกตำหนิว่า เธอมักจะพร่ำบ่นสิ่งต่างๆมากจนเกินไป อินเดีย ได้รับการตอบรับที่ดี แต่ถูกวิจารณ์ว่า เลือกภาพที่ถ่ายแบบกลุ่มมาเยอะจนเกินไป โคดี้ ถูกตำหนิว่าในงานปาร์ตี้ เธออยู่ติดกับ ทาช คู่แฝดมากเกินไป จนตัวเธอดูไม่โดดเด่น ไคล์และมาริสซ่า ได้รับคำวิจารณ์ที่แตกต่างกันออกไป โครี่แอน ต้องตกเป็นสองคนสุดท้าย เนื่องจาก ผลงานโดยรวมที่ผ่านมาไม่คงที่ และภาพในครั้งนี้ยังดูขาดการเชื่อมต่อกับบุคคลอื่นในภาพ รวมถึงไม่สื่อเรื่องราวใดๆเลย ร่วมกับ ทาช ที่ถ่ายภาพออกมาธรรมดา ดูน่าผิดหวัง และทุกสิ่งทุกอย่างในภาพดูราคาถูก สุดท้ายแล้ว กรรมการได้ให้โอกาส โครี่แอน อีกครั้ง ทำให้ ทาช ต้องถูกส่งกลับบ้านเป็นคนที่สาม- ผู้ที่ถูกเรียกชื่อคนแรก: คริสเลี่ยน รอดริเกซ - ผู้ที่ตกเป็นสองคนสุดท้าย: โครี่แอน โรเบิร์ตส์ และ ทาช เวลส์ - ผู้ที่ถูกคัดออก: ทาช เวลส์ - แขกรับเชิญพิเศษ: ดีเจ คาเล็ด, มิคกี้ บอร์ดแมน, แจสมิน แซนเดอร์Avant Garde Avant Garde. ออกอากาศ 9 มกราคม 2560 เมื่อกลับถึงบ้านพัก โคดี้ รู้สึกเสียใจที่ ทาช ต้องถูกคัดออกจากการแข่งขัน ในขณะที่ คริสเลี่ยน ดีใจเป็นอย่างมากที่ถูกเรียกชื่อเป็นคนแรกในสัปดาห์ก่อน ในขณะเดียวกัน โครี่แอน รู้สึกว่าต้องทำให้ดีขึ้นหลังจากนี้ให้มากกว่าเดิม วันต่อมา ลอว์ โรช ได้เดินทางมาหาสาวๆที่บ้านพัก เพื่อให้คำแนะนำสาวๆเกี่ยวกับสไตล์การแต่งกายแบบเฉพาะตัวของแต่ละคน ที่จะสื่อถึง แบรนด์และบุคลิกได้อย่างชัดเจนที่สุด ซึ่งสาวๆได้ให้คำจำกัดความสไตล์การแต่งตัวกันดังนี้ หลังจากนั้น ลอว์ ได้ให้เวลาสาวๆ สิบห้านาที เพื่อเลือกชุด และแต่งตัวให้ตรงกับสไตล์ของตนเอง เพื่อเดินแบบและนำเสนอถึงตัวตน สาวๆส่วนใหญ่ทำออกมาได้ดี และ ทาเทียน่า เป็นผู้ที่ทำได้ดีที่สุด เธอจึงเป็นผู้ชนะ โดยจะได้รับรองเท้าในคอลเล็คชั่นที่ ลอว์ ออกแบบ เป็นของรางวัล วันต่อมา สาวๆได้เดินทางมาที่ แอสโซซิเอท ซูเปอร์มาร์เก็ต ย่านฮาร์เล็ม เพื่อถ่ายภาพประจำสัปดาห์ โดยในครั้งนี้ พวกเธอจะได้ถ่ายภาพแนวแฟชั่นชั้นสูง โดยสวมชุดแนว อวองค์-การ์ด ที่ออกแบบโดย นิโคล่า ฟอร์มิเช็ตตี้ ดีไซน์เนอร์ชื่อดังที่ออกแบบชุดให้กับ เลดี้ กาก้า ในการถ่ายภาพนั้น โคดี้, เพจ, บินต้า, โครี่แอน, อินเดีย, คอร์ทนีย์, มาริสซ่า และทาเทียน่า ทำออกมาได้อย่างน่าประทับใจ ในขณะที่ คริสเลี่ยน, เจีย และไคล์ ต้องพยายามอย่างหนัก เนื่องจากชุดที่ใส่ และรองเท้าที่ส้นสูงมาก ทำให้โพสท่าออกมาได้อย่างยากลำบาก ในห้องตัดสิน กรรมการรักภาพของอินเดีย, เพจ, มาริสซ่า, บินต้า และทาเทียน่า เป็นอย่างมาก รวมถึงภาพของ โคดี้ ก็ได้รับคำชมเช่นเดียวกัน ว่าดูน่าทึ่ง และดูเป็นแฟชั่นชั้นสูงอย่างสมบูรณ์แบบ อย่างไรก็ตาม คณะกรรมการต้องตกตะลึงกับภาพถ่ายของ โครี่แอน ที่ถึงแม้ว่าเธอจะใส่ชุดที่ยาว และโพสท่าได้ยาก แต่กลับสามารถถ่ายภาพออกมาได้อย่างแข็งแกร่งที่สุด เธอจึงถูกเรียกชื่อเป็นคนแรกในสัปดาห์นี้ คอร์ทนีย์ ได้รับคำวิจารณ์ที่ดีในภาพเช่นกัน แต่เป็นอีกครั้งที่เธอถูกวิจารณ์ในเรื่องของทัศนคติ ในขณะที่ คริสเลี่ยน ทำให้กรรมการผิดหวังกับภาพถ่าย เนื่องจากเธอดูกลืนหายไปในชุดที่ใส่ และในระหว่างที่ ริต้า กำลังเรียกชื่อจนเหลือสามคนสุดท้าย เธอได้ตัดสินใจหันกลับไปปรึกษากับคณะกรรมการอีกครั้ง ถึงการเลือกคนที่จะต้องถูกคัดออก ซึ่ง ริต้า ได้กล่าวว่า เป็นการตัดสินใจที่ยากที่สุด เจีย ต้องตกเป็นสองคนสุดท้าย เนื่องจาก ภาพถ่าย ที่ดูไร้ชีวิตชีวา และไม่สื่อถึงอารมณ์ของความเป็นนางแบบ ร่วมกับ ไคล์ ที่ภาพถ่ายในครั้งนี้ออกมาไม่ถูกใจคณะกรรมการ รวมถึงเธอยังมีลุคส์แบบเดียว ซึ่งดูไม่หลากหลาย จนในบางครั้งเข้าไม่ถึงตัวตน และบุคลิกของเธอ สุดท้ายแล้ว ไคล์ ได้รับโอกาสแก้ตัวอีกครั้ง ทำให้ เจีย ต้องถูกส่งกลับบ้านเป็นคนที่สี่- ผู้ที่ถูกเรียกชื่อคนแรก: โครี่แอน โรเบิร์ตส์ - ผู้ที่ตกเป็นสองคนสุดท้าย: เจีย ฮาร์ดแมน และ ไคล์ แม็คคอย - ผู้ที่ถูกคัดออก: เจีย ฮาร์ดแมน - ช่างถ่ายภาพ: แจ็ค วอเตอร์ล็อท - แขกรับเชิญพิเศษ: นิโคล่า ฟอร์มิเช็ตตี้Out For The Count Out For The Count. ออกอากาศ 16 มกราคม 2560 เริ่มต้นสัปดาห์นี้ แอชลีย์ เกรแฮม ได้เข้ามาหาสาวๆที่บ้านพัก และร่วมกันรับประทานอาหารมื้อค่ำเพื่อสุขภาพ พร้อมกับพูดคุยกับสาวๆ หลังจากที่ แอชลีย์ กลับไปแล้ว บินต้า ได้อยากที่จะให้สาวๆทุกคนช่วยกันทำความสะอาดบ้านพัก แต่ในขณะที่ บินต้า กำลังทำความสะอาดอยู่นั้น สาวๆคนอื่นกลับนั่งคุยกัน จึงทำให้เกิดการโต้เถียงกันอย่างรุนแรงระหว่าง บินต้า และ ทาเทียน่า ต่อมา ไคล์ และ มาริสซ่า ได้ปลีกตัวมาอยู่ด้วยกันเพียงสองคน จึงเกิดช่วงเวลาแห่งความโรแมนติกขึ้น พวกเธอจึงได้จูบกันและกัน วันต่อมา พวกเธอได้เดินทางมาพบกับ แอชลีย์ อีกครั้ง ซึ่งเธอได้แจ้งให้สาวๆทราบว่า การแข่งขันชิงรางวัลในครั้งนี้ จะเป็นการถ่ายภาพขณะกระโดดบน แทรมโพลีน ซึ่งพวกเธอจะมีโอกาสได้ถ่ายภาพเพียงแค่ช็อทเดียวเท่านั้น สาวๆส่วนใหญ่ทำออกมาได้ไม่ค่อยดีนัก แต่ เพจ สามารถถ่ายภาพออกมาได้อย่างน่าประทับใจ เหมือนกับภาพโฆษณา ไนกี้ เธอจึงเป็นผู้ชนะในครั้งนี้ โดยเธอจะได้รับการนวดผ่อนคลาย เป็นของรางวัล ซึ่งเธอได้เลือก ทาเทียน่า ร่วมแบ่งปันกับของรางวัลในครั้งนี้ด้วย- ช่างถ่ายภาพ: มาสซิโม่ แคมพาน่า การถ่ายภาพในสัปดาห์นี้ จะเป็นการถ่ายภาพแฟชั่นชั้นสูง โดยพวกเธอจะต้องขยับร่างกายและ ชก มวย เพื่อสร้างความสมดุลและการเชื่อมต่อ ให้เข้ากับ สุดยอดนางแบบชื่อดัง ชาแนล อีมาน ที่จะมาร่วมถ่ายภาพในครั้งนี้ด้วย ในการถ่ายภาพนั้น สาวๆส่วนใหญ่ทำออกมาได้ดี ในขณะที่ ไคล์ ถูกตำหนิว่า เธอโพสท่ามากเกินไป และถ่ายภาพออกมาแค่เพียงมิติเดียว และ คริสเลี่ยน ที่ต้องพยายามอย่างหนัก เมื่อเธอไม่สามารถถ่ายทอดอะไรออกมาได้เลย ในห้องตัดสิน กรรมการรักภาพของโคดี้, คอร์ทนีย์, มาริสซ่า, ทาเทียน่า และเพจ เป็นอย่างมาก โครี่แอน ถ่ายภาพออกมาได้น่าประทับใจอีกครั้ง เนื่องจากในภาพเธอดูแข็งแกร่ง และออกจากจุดปลอดภัย เธอจึงถูกเรียกชื่อเป็นคนแรก บินต้า ได้รับคำชมในภาพถ่ายที่ดูมีพลัง แต่ถูกตำหนิเรื่องของตัวตนของเธอ อินเดีย ถูกวิจารณ์อย่างหนักว่า เธอดูไม่โดดเด่นในภาพ และมีข้อแก้ตัวกับคณะกรรมการ อย่างไรก็ตาม ไคล์ ต้องตกเป็นสองคนสุดท้ายอีกครั้ง เนื่องจากกรรมการ กังวลว่า เธอจะมีลุคส์ที่หลากหลายได้มากกว่านี้หรือไม่ในวงการแฟชั่น ร่วมกับ คริสเลี่ยน ที่ถูกตำหนิว่า ห่อตัวในภาพมากเกินไป ทำให้ชาแนล ดูโดดเด่นกว่าตัวเธอ และกรรมการยังกังวลอีกด้วยว่า เธอจะไม่สามารถพัฒนาไปได้ไกลกว่านี้อีกแล้ว ในที่สุด หลังจากยืนเป็นสองคนสุดท้ายติดกันครั้งที่สอง ไคล์ ได้ไปต่อในการแข่งขัน ทำให้ คริสเลี่ยน ต้องถูกส่งกลับบ้านเป็นคนที่ห้า- ผู้ที่ถูกเรียกชื่อคนแรก: โครี่แอน โรเบิร์ตส์ - ผู้ที่ตกเป็นสองคนสุดท้าย: ไคล์ แม็คคอย และ คริสเลี่ยน รอดริเกซ - ผู้ที่ถูกคัดออก: คริสเลี่ยน รอดริเกซ - ช่างถ่ายภาพ: ปีเตอร์ แฮงเก็ต - แขกรับเชิญพิเศษ: ชาแนล อีมานX Marks The Spot X Marks The Spot. "ออกอากาศ 23 มกราคม 2560 เมื่อกลับถึงบ้านพัก โครี่แอน รู้สึกเสียใจที่ คริสเลี่ยน ถูกคัดออกจากการแข่งขัน ในขณะที่ อินเดีย ก็รู้สึกกังวล ที่ต้องตกเป็นสามคนสุดท้ายในการตัดสินครั้งก่อน และในขณะเดียวกัน สาวๆในบ้าน ต่างรำคาญกับพฤติกรรม และทัศนคติในแง่ลบขอ มาริสซ่า วันต่อมา พวกเธอได้เดินทางมาพบกับ สเตซี่ แม็คเค็นซี่ และทำความรู้จักกับ คริส แกรนท์ นักออกแบบท่าเต้น ให้กับ บียอนเซ่ โนวส์ ซึ่งเขาจะได้มาสอนให้สาวๆฝึกโพสท่าการเคลื่อนไหวร่างกาย ให้ดูมีความเป็นนางแบบ ต่อมา สาวจะต้องแข่งขันกัน โดยเต้นท่าที่ คริส ได้ฝึกสอนให้ ก่อนที่จะโพสท่าตอนจบที่เป็นแบบฉบับของตัวเอง โดยพวกเธอจะมีเวลาเพียงแค่สิบนาทีเท่านั้น ในการคิดท่าเต้นจบ สาวๆส่วนใหญ่ต้องพยายามอย่างหนัก แต่ ทาเทียน่า, เพจ และอินเดีย ทำออกมาได้ดี ในขณะที่ มาริสซ่า ถูกตำหนิว่า ดูไม่จริงจังกับการแข่งขัน สุดท้ายแล้ว ทาเทียน่า เป็นผู้ที่ทำได้ดีที่สุด เธอจึงเป็นผู้ชนะในครั้งนี้ โดยรางวัลขอเธอ คือ จะได้เป็น นางแบบหน้าใหม่ ให้กับแคมเปญจน์ที่กำลังจะเกิดขึ้น ของ ยิปซี สปอร์ต เสื้อผ้าสไตล์สตรีทแวร์ ที่เป็นเอกลักษณ์ โดยได้แรงบันดาลใจจาก นิวยอร์ก วันต่อมา สาวๆเดินทางมาที่ ย่านฮาร์เล็ม และแทนที่การถ่ายภาพประจำสัปดาห์ พวกเธอจะได้ เคลื่อนไหวร่างกายให้ดูมีความเป็นนางแบบ เพื่อถ่ายทำแฟชั่นวิดีโอ โดยจะได้สวมเสื้อผ้าแนว ยิปซี สปอร์ต และจะได้ ไดเร็คเตอร์ เอ็กซ์ ผู้กำกับชื่อดัง ที่เคยกำกับมิวสิควิดีโอ ให้กับ ริฮานนา มาเป็นผู้กำกับให้กับสาวๆในครั้งนี้ด้วย แต่ พวกเธอจะได้ถ่ายทำกันแค่เพียงคนละ หนึ่งเทค เท่านั้น จึงสร้างความกดดันให้กับสาวๆเป็นอย่างมาก และก่อนที่จะถ่ายทำจริงนั้น สเตซี่ ได้เข้ามาสอนสาวๆแบบตัวต่อตัว และ มาริสซ่า ได้แสดงทัศนคติในแง่ลบอีกครั้ง ทำให้ สเตซี่ ไม่พอใจเป็นอย่างมาก ในการถ่ายทำนั้น ทาเทียน่า, อินเดีย, โครี่แอน, โคดี้ และเพจ ทำออกมาได้อย่างน่าประทับใจ ในขณะที่ บินต้า, คอร์ทนีย์ ต้องพยายามอย่างหนัก มาริสซ่า ถูกตำหนิอย่างหนักว่า เธอไม่ตั้งใจฝึกซ้อม จึงทำให้การแสดงจริงออกมาไม่ดี และ ไคล์ ที่ล้มเหลวในการแสดง เนื่องจากเธอดูวิตกกังวลเป็นอย่างมาก ในห้องตัดสิน กรรมการชอบการแสดงในวิดีโอของ เพจและทาเทียน่า เป็นอย่างมาก และ อินเดีย ทำให้กรรมการประทับใจมากที่สุด กับการแสดงที่ออกมาดูน่าสนใจ และมีความสนุกสนาน เธอจึงถูกเรียกชื่อเป็นคนแรกในสัปดาห์นี้ ในขณะที่ โครี่แอน, คอร์ทนีย์ และโคดี้ ได้รับคำวิจารณ์ทั้งในแง่ดีและไม่ดี บินต้า ทำให้กรรมการต้องผิดหวังกับการแสดงที่ออกมาดูแย่ มาริสซ่า แสดงออกมาดูมาปานกลาง ไม่ดีและไม่แย่ แต่ถูกวิจารณ์อย่างหนักในเรื่องทัศนคติในแง่ลบ เธอจึงตกสองคนสุดท้ายร่วมกับ ไคล์ ที่ แสดงออกมาดูแข็งทื่อและดูน่าเบื่อ ริต้า ถึงกับกล่าวว่า เธอเกลียดการแสดงในวิดีโอ และไม่อยากดูมันอีกเลย สุดท้ายแล้ว มาริสซ่า ได้รับโอกาสแก้ตัวอีกครั้ง ทำให้ ไคล์ ต้องถูกส่งกลับบ้านเป็นคนที่หก- ผู้ที่ถูกเรียกชื่อคนแรก: อินเดีย แกนส์ - ผู้ที่ตกเป็นสองคนสุดท้าย: ไคล์ แม็คคอย และ มาริสซ่า ฮอปกินส์ - ผู้ที่ถูกคัดออก: ไคล์ แม็คคอย - ผู้กำกับวิดีโอ: ไดเร็คเตอร์ เอ็กซ์ - แขกรับเชิญพิเศษ: สเตซี่ แม็คเค็นซี่, คริส แกรนท์The Glamorous Life The Glamorous Life. "ออกอากาศ 30 มกราคม 2560 เมื่อกลับถึงบ้านพัก สาวๆต่างแสดงความยินดีกับ อินเดีย ที่ถูกเรียกชื่อเป็นคนแรกในครั้งก่อน ในขณะที่ ทาเทียน่า รู้สึกกังวลว่าเธอจะทำผลงานแค่ในระดับกลางๆตลอด ซึ่งไม่เคยถูกเรียกชื่อเป็นคนแรกเลย ต่อมา ได้มี ข้อความวิดีโอจาก ริต้า โดยเธอได้แจ้งว่าสาวๆทราบว่า พวกเธอจะได้ไปที่ร้านของ ฟิลิปส์ ไพลน์ เพื่อเตรียมตัวเข้าร่วมงานปาร์ตี้ หลังจากสาวๆได้แต่งตัวเสร็จแล้ว จึงได้เดินทางไปงานปาร์ตี้ ในงานปาร์ตี้ ที่ ฟิลิปส์ เป็นเจ้าภาพงานนั้น สาวๆจะได้เป็นแรงดึงดูดใจให้กับงานปาร์ตี้ในครั้งนี้ โดยพวกเธอจะถูกจับคู่กัน และอยู่ในแต่ละห้อง โดยพวกเธอจะต้องช่วยกัน สร้างสรรค์ท่าโพสแบบแฟชั่นชั้นสูง ซึ่งในระหว่างนั้น จะมีแขกที่มีชื่อเสียง เข้ามาในงานปาร์ตี้ โดยพวกเขาจะใช้วิธีการโหวตว่าห้องไหนที่ทำได้ดีที่สุด จึงจะเป็นผู้ชนะในครั้งนี้ โดยพวกเธอได้ถูกจับคู่กันดังนี้ ในการแข่งขันนั้น สาวๆส่วนใหญ่ทำออกมาได้ดี ในขณะที่ คู่ของเพจ และบินต้า ถูกวิจารณ์อย่างหนักว่าทำได้แย่ สุดท้ายแล้ว คู่ของโคดี้และมาริสซ่า เป็นคู่ที่ชนะในครั้งนี้ โดยพวกเธอจะได้เลือกของอะไรก็ได้ที่ต้องการ จากร้านของ ฟิลิปส์ เพลน การถ่ายภาพในสัปดาห์นี้ พวกเธอได้เดินทางมาที่ เอ็สเส็ค เคาท์ตี้ รัฐนิวเจอร์ซีย์ เพื่อถ่ายภาพแฟชั่นแนวโก้หรู ร่วมกับ เจสัน เดอรูโล โดยมีฉากหลังเป็น เครื่องบิน เจ็ทส่วนตัว ในการถ่ายภาพนั้น อินเดีย, ทาเทียน่า, เพจ, มาริสซ่า และโคดี้ ทำออกมาได้ดี ในขณะที่ โครี่แอน, บินต้า และคอร์ทนีย์ ต้องพยายามกันอย่างหนัก ในห้องตัดสิน กรรมการชอบภาพของ มาริสซ่า ที่ออกมาดูอ่อนเยาว์เหมือนเด็กสาว อินเดีย ได้รับคำชมเชยเป็นอย่างมากในภาพที่ดูเหมือน คลอเดีย ชิฟเฟอร์ โคดี้ ได้รับคำชมในเรื่องของภาษากายที่ดูสวยงาม และทาเทียน่า ทำให้กรรมการประทับใจมากที่สุด กับภาพถ่ายที่มีพัฒนาการและดูโดดเด่น เธอจึงถูกเรียกชื่อเป็นคนแรก ในขณะที่ เพจ ได้รับคำวิจารณ์ทั้งดีและไม่ดี โครี่แอน ถูกวิจารณ์ว่า ในภาพเธอดูแข็งทื่อ คอร์ทนีย์ ต้องตกเป็นสองคนสุดท้ายครั้งแรก เนื่องจาก กรรมการรู้สึกว่า เธอพึ่งพาความสวยของตัวเองมากจนเกินไป จนเหมือนไม่ได้พยายามอะไรมาก ร่วมกับ บินต้า ที่ถ่ายภาพออกมามีสีหน้าแบบเดิมๆทุกครั้ง และดูไม่มีอะไรที่แปลกใหม่ ในที่สุดแล้ว คอร์ทนีย์ ได้ไปต่อในการแข่งขัน และนั่นทำให้ บินต้า ต้องถูกส่งกลับบ้านเป็นคนที่เจ็ด- ผู้ที่ถูกเรียกชื่อคนแรก: ทาเทียน่า ไพรซ์ - ผู้ที่ตกเป็นสองคนสุดท้าย: คอร์ทนีย์ เนลสัน และ บินต้า ดิบบ้า - ผู้ที่ถูกคัดออก: บินต้า ดิบบ้า - ช่างถ่ายภาพ: ดักลาส ฟรีดแมน - แขกรับเชิญพิเศษ: เจสัน เดอรูโล, ฟิลิปส์ ไพลน์, ไมเคิล มัสโต, มิคกี้ บอร์ดแมนThe Comeback The Comeback. เมื่อกลับถึงบ้านพัก ทาเทียน่า รู้สึกดีใจที่เธอถูกเรียกชื่อเป็นคนแรกในครั้งก่อน ในขณะที่ คอร์ทนีย์ รู้สึกกังวลเป็นอย่างมากที่ต้องตกเป็นสองคนสุดท้ายครั้งแรก วันต่อมา สาวๆได้เดินทางมาพบกับ ริต้า ซึ่งเธอได้สร้างความประหลาดใจให้แก่สาวๆ เมื่อเปิดเผยว่า สาวๆที่ถูกคัดออกไปแล้ว จัสติน, เชริช, ทาช, เจีย, คริสเลี่ยน, ไคล์ และบินต้า จะได้มีส่วนร่วมกับการแข่งขันในสัปดาห์นี้ด้วย ซึ่งจะเป็นการถ่ายทำแฟชั่นมิวสิควิดีโอ โดย ริต้า ได้แนะนำให้รู้จักกับ ทานิช่า สก็อตต์ นักออกแบบท่าเต้น ให้กับ ริฮานน่า โดย ทานิช่า ให้สาวๆแบ่งออกเป็นสองกลุ่ม ระหว่าง สาวๆที่ยังอยู่ในการแข่งขัน และสาวๆที่ถูกคัดออก เพื่อฝึกซ้อมท่าเต้น แต่ในระหว่างที่กำลังฝึกซ้อมนั้น จัสติน ได้หมดสติ และล้มลงไปที่พื้น เนื่องจากอากาศที่ร้อนจัด เธอจึงถูกนำตัวส่งโรงพยาบาลทันที ต่อมา พวกเธอทั้งสองกลุ่ม จะได้ผลัดกันเต้นเป็นผู้นำกลุ่ม เพื่อให้ ทานิช่า ตัดสินว่า ใครจะได้เป็นผู้นำกลุ่ม ซึ่งในที่สุดแล้ว เพจ และทาช ถูกเลือกให้เป็นผู้ชนะในครั้งนี้ สาวๆทั้งหมดได้กลับมาถึงบ้านพัก และต่างฝึกซ้อมท่าเต้นกัน ในขณะที่ ไคล์และมาริสซ่า ไม่สนใจที่จะฝึกซ้อม และแอบไปพูดคุยกันสองต่อสอง วันต่อมา สาวๆได้เดินทางมาเพื่อถ่ายทำมิวสิควิดีโอ โดย ดรูว์ ได้แนะนำให้รู้จักกับ คริสเตียน โคแวน แฟชั่นดีไซน์เนอร์ ที่ออกแบบชุดให้กับสาวๆในครั้งนี้ รวมถึง ยังได้ แร็ปเปอร์ชื่อดัง เฟรนช์ มอนเทน่า มาร่วมถ่ายทำมิวสิควิดีโอกับพวกเธออีกด้วย ในการถ่ายทำนั้น สาวๆที่อยู่ในการแข่งขัน จะได้เริ่มถ่ายทำก่อน ซึ่งทุกคนต่างทำออกมาได้ดี ยกเว้น มาริสซ่า ที่ถูกตำหนิว่า ดูขาดพลังงาน ในขณะที่ กลุ่มของสาวๆที่ถูกคัดออกไปแล้ว เจียและทาช ทำออกมาได้โดดเด่นที่สุด ต่อมา จะเป็นการเต้นแบบประชันกันทั้งสองกลุ่ม ซึ่งทุกคนก็สามารถแสดงออกมาได้เป็นอย่างดี ในห้องตัดสิน กรรมการชอบการแสดงในวิดีโอของ เพจ, โครี่แอน และโคดี้ เป็นอย่างมาก และอินเดีย ทำการแสดงออกมาได้ดูโดดเด่นที่สุดอีกครั้ง เธอจึงถูกเรียกชื่อเป็นคนแรกในสัปดาห์นี้ ทิ้งให้ คอร์ทนีย์ ต้องตกเป็นสองคนสุดท้าย เนื่องจากการแสดงที่ดูแข็งทื่อ และไม่เป็นธรรมชาติ ร่วมกับ มาริสซ่า ที่ถูกตำหนิว่า วิดีโอดูขาดพลังงานที่น่าสนใจ รวมถึงกรรมการยังรู้สึกว่า เธออาจจะไม่พร้อมกับการแข่งขันในช่วงครึ่งหลังของรายการ สุดท้ายแล้ว คอร์ทนีย์ ได้ไปต่อในการแข่งขัน และ มาริสซ่า ถูกส่งกลับบ้าน ต่อมา จะเป็นการวิจารณ์สำหรับสาวๆที่ถูกคัดออกไปแล้ว กรรมการประทับใจกับการแสดงของ ทาช,คริสเลี่ยน และเจีย ในขณะที่ จัสตินและบินต้า ได้รับคำวิจารณ์ทั้งแง่ดีและไม่ดี ไคล์ ถูกตำหนิอย่างหนักว่าเธอดูหมดไฟ และเชริช ทำให้กรรมการส่ายหน้ากับทัศนคติของเธอ หลังจากนั้น ริต้า จึงขานชื่อเพื่อคัดสาวๆออกทีละคน จนเหลือ เจียและทาช ที่ทำได้ดีที่สุด สุดท้ายแล้ว ทาช ได้รับโอกาสแก้ตัวอีกครั้ง โดยเธอจะได้กลับเข้าสู่การแข่งขันแทนที่ของ มาริสซ่า- ผู้ที่ถูกเรียกชื่อคนแรก: อินเดีย แกนส์ - ผู้ที่ตกเป็นสองคนสุดท้าย: คอร์ทนีย์ เนลสัน และ มาริสซ่า ฮอปกินส์ - ผู้ที่ถูกคัดออก: มาริสซ่า ฮอปกินส์ - ผู้กำกับวิดีโอ: ดรูว์ เอลเลียต - แขกรับเชิญพิเศษ: ทานิช่า สก็อตต์, เนเฟอตารี กรีน, คริสเตียน โคแวน, เฟรนช์ มอนเทน่าPlatform Power Platform Power. เมื่อกลับถึงบ้านพัก สาวๆต่างแสดงความดีใจกับ อินเดีย ที่ได้ถูกเรียกชื่อเป็นคนแรก ในการแสดงวิดีโอครั้งก่อน ในขณะที่ ทาช ก็รู้สึกดีใจ และประหลาดใจเช่นเดียวกัน ที่ได้กลับเข้าสู่การแข่งขันอีกครั้ง วันต่อมา สาวๆได้เดินทางมาพบกับ แอชชีย์ เพื่อแข่งขันชิงรางวัลประจำสัปดาห์ ซึ่งเธอได้แจ้งให้ทราบว่า ในฐานะของการเป็นผู้ที่มีชื่อเสียง หรือสุดยอดนางแบบนั้น จะรู้จักหน้าที่และความรับผิดชอบของตนเอง โดยเธอได้แบ่งสาวๆออกเป็นสองกลุ่ม ดังนี้ พวกเธอจะต้องทำงานร่วมกันเป็นทีม โดยจะต้องถ่ายวิดีโอ เพื่อประกาศให้สาธารณชนได้รับรู้ ถึงองค์กร Slut Walk ของ แอมเบอร์ โรส ที่จัดตั้งขึ้นเพื่อเป็นกระบอกเสียงของผู้หญิง ในการควบคุมเกี่ยวกับเรื่องทางเพศ สาวๆจะต้องแสดงออกให้เห็นถึงความเจ็บปวด, ความดิ้นรน และความงดงาม ซึ่งจะถ่ายทำออกเป็นสองช่วง ทั้งแบบกลุ่ม และรายบุคคล โดยก่อนถ่ายนั้น พวกเธอจะได้ศึกษาข้อมูลทั่วไป เพื่อเตรียมตัวสู่การถ่ายทำจริง กลุ่มที่สอง ถ่ายทำในทั้งสองช่วงออกมาได้ดี ในขณะที่ กลุ่มที่หนึ่ง ถูกวิจารณ์ว่า ดูมีความสุขมากเกินไป สุดท้ายแล้ว กลุ่มที่สองได้ถูกเลือกให้เป็นทีมที่ชนะ โดยวิดีโอของพวกเธอ จะได้ออกเผยแพร่สู่สาธาณชน เมื่อกลับถึงบ้านพัก เพจ รู้สึกวิตกกังวล เนื่องจากผลงานที่ผ่านมาของเธอ มักจะอยู่ระดับปานกลางตลอด ทำให้เธอ อยากที่จะทำผลงานให้ออกมาดีที่สุดบ้าง ต่อมา สาวๆได้เดินทางมายัง พาร์เลย์ สตูดิโอ เพื่อถ่ายภาพประจำสัปดาห์กัน โดย ได้พบกับ สเตซี่ แม็คเค็นซี่ ซึ่งได้แจ้งให้สาวๆทราบว่า พวกเธอจะต้องสวมบทบาท โดยได้แรงบันดาลใจมาจากผู้ที่มีชื่อเสียงดังนี้ ในารถ่ายภาพนั้น คอร์ทนีย์, ทาช, โคดี้ และอินเดีย ทำออกมาได้อย่างน่าประทับใจ ในขณะที่ โครี่แอนและทาเทียน่า ต้องพยายามกันอย่างหนัก โดยเฉพาะอย่างยิ่ง เพจ ที่ดูเหมือนเธอจะไม่เข้าใจและไม่สามารถเข้าถึงบทบาทของ บริตนีย์ สเปียส์ ได้ ในห้องตัดสิน คณะกรรมการประทับใจกับภาพถ่ายของ ทาชและคอร์ทนีย์ ที่ออกมาดูน่าทึ่งเป็นอย่างมาก เช่นเดียวกันกับ โคดี้ ที่ในภาพของเธอออกมาดูแข็งแกร่ง และดูมีพลัง อินเดีย ได้รับคำชมว่าในภาพเธอดูสวย และมีเสน่ห์ อย่างไรก็ตาม กรรมการได้ตัดสินใจเรียก อินเดียและทาช เป็นคนแรกพร้อมกัน เนื่องจากพวกเธอทั้งคู่ทำออกมาได้ดีเท่าๆกัน ในขณะที่ ทาเทียน่า ถูกวิจารณ์ในภาพถ่ายที่ออกมาดูน่าผิดหวัง เพจ ต้องตกเป็นสองคนสุดท้ายครั้งแรก เนื่องจาก กรรมการไม่ชอบการแสดงสีหน้าในภาพ ที่ดูไม่สื่อถึงบทบาทของ บริตนีย์ รวมถึง ผลงานโดยรวมที่ผ่านมาของเธอ มักจะมีแต่การแสดงสีหน้าแบบเดิมๆ ตรงกันข้าม บุคลิกภาพที่ดูสดใส และมักจะเปล่งประกายเมื่อเธอแสดงออกในการเต้น หรือถ่ายวิดีโอ ร่วมกับ โครี่แอน ที่ในภาพเธอดูขาดความมั่นใจ และกรรมการรู้สึกว่า ผลงานของเธอในช่วงหลังๆเริ่มแผ่วลงไปเรื่อยๆ ซึ่งในที่สุดแล้ว กรรมการได้มอบโอกาสแก้ตัวให้กับ โครี่แอน ทำให้ เพจ ต้องถูกคัดออกจากการแข่งขัน- ผู้ที่ถูกเรียกชื่อคนแรก: อินเดีย แกนส์ และ ทาช เวลส์ - ผู้ที่ตกเป็นสองคนสุดท้าย: โครี่แอน โรเบิร์ตส์ และ เพจ โมบลีย์ - ผู้ที่ถูกคัดออก: เพจ โมบลีย์ - ช่างถ่ายภาพ: วียาท โมฮินดรา - แขกรับเชิญพิเศษ: แอมเบอร์ โรส, สเตซี่ แม็คเค็นซี่Celebrity Life Celebrity Life. เมื่อกลับถึงบ้านพัก สาวๆได้แสดงความยินดีกับ อินเดีย และทาช ที่ถูกเรียกชื่อเป็นคนแรกพร้อมกัน จากการตัดสินในครั้งก่อน ต่อมา ริต้า ได้เข้ามาหาสาวๆที่บ้านพักเพื่อพูดคุยเรื่องราวต่างๆ ซึ่งสร้างความประหลาดในให้แก่สาวๆเป็นอย่างมาก ในขณะที่ สาวๆคนอื่นรู้สึกว่า โคดี้และทาช พูดคุยแต่เรื่องราวของตัวเองมากจนเกินไป วันต่อมา สาวๆได้เดินทางมาพบกับ ริต้า ที่ห้องอาหารแฮฟเว่น บนชั้นดาดฟ้าของโรงแรม แซงค์ทัวรี่ นิวยอร์ก แต่ก่อนที่สาวๆจะได้ขึ้นไปนั้น พวกเธอได้พบกับช่างภาพปาปารัซซี่ คอยถ่ายภาพพวกเธออยู่ตั้งแต่ลงจากรถ ทำให้พวกเธอตกใจเป็นอย่างมาก เมื่อพวกเธอขึ้นมาถึงด้านบนแล้ว ริต้า จึงได้แจ้งให้ทราบว่า พวกเธอจะต้องเรียนรู้ที่จะทำตัวให้เป็นธรรมชาติ เมื่อต้องพบกับช่างภาพปาปารัซซี่ ซึ่งหลังจากที่ได้รับคำแนะนำจากแล้ว พวกเธอจึงได้กลับลงมาอีกครั้ง เพื่อให้ช่างภาพปาปารัซซี่ถ่ายภาพ ซึ่งสาวๆทุกคนก็สามารถทำออกมาได้อย่างเป็นธรรมชาติ ต่อมา พวกเธอได้เดินทางมาที่ สถานที่แสดงดนตรีสด ไดมอนด์ ฮอร์สชู เพื่อถ่ายภาพประจำสัปดาห์ โดยในครั้งนี้จะเป็นการถ่ายภาพเพื่อขึ้นปกให้กับ นิตยสาร เปเปอร์ แม็กกาซีน ซึ่งจะเน้นถ่ายเฉพาะใบหน้าแบบบิวตี้ช็อต โดยสาวๆจะต้องสบตา ให้เชื่อมต่อกับกล้องมากที่สุด ในระหว่างการแต่งหน้าทำผมนั้น ริต้า ได้ประกาศว่า ผู้ที่ทำได้ดีที่สุดในการแข่งขันถ่ายภาพจากปาปารัซซี่ คือ คอร์ทนีย์ ได้เธอจะได้ไปท่องเที่ยวแบบวีไอพี ที่ โลกมหัศจรรย์ของแฮร์รี่ พอตเตอร์ (ยูนิเวอร์แซลออร์แลนโดรีสอร์ต) โดยเธอได้เลือก อินเดีย ให้ไปเที่ยวร่วมกับเธอในครั้งนี้ด้วย สำหรับในการถ่ายภาพนั้น โคดี้, ทาเทียน่า และอินเดีย ทำออกมาได้เป็นอย่างดี ในขณะที่ ทาชและคอร์ทนีย์ ต้องพยายามอย่างหนัก เมื่อถูกตำหนิในเรื่องของการใช้มือและแขนบังหน้า และโพสท่ามากเกินไป โครี่แอน ถูกตำหนิว่าดูแก่ แต่หลังจากได้รับคำวิจารณ์แล้ว เธอก็สามารถทำออกมาได้ดีขึ้น วันต่อมา อินเดียและคอร์ทนีย์ จึงได้เดินทางไปท่องเที่ยว ก่อนที่จะเข้าพักที่โรงแรม ปอร์โทฟิโน่ เบย์ ในห้องตัดสิน กรรมการประทับใจกับภาพถ่ายของอินเดีย ที่ดูน่าทึ่ง และสวยงามเหมือนกันสุดยอดนางแบบ จีจี้ ฮาดิด ในขณะเดียวกัน ทาเทียน่า ก็ได้รับคำชมเช่นเดียวกันว่าในภาพเธอดูสวยแบบเป็นธรรมชาติ และกรรมการต้องตกตะลึงกับ ภาพของโคดี้ ที่ออกมาสวยงามเหมือนกับ โฆษณาแคมเปญจน์เครื่องสำอาง เธอจึงถูกเรียกชื่อเป็นคนแรกในขณะที่ โครี่แอน ได้รับคำวิจารณ์ทั้งในแง่ดีและไม่ดี ภาพของคอร์ทนีย์ ออกมาดูแข็งแกร่งและเป็นแฟชั่นชั้นสูง แต่กรรมการรู้สึกว่า เมื่อซูมดูใกล้ๆแล้ว ในภาพของเธอดูขาดความมั่นใจ ทำให้เธอต้องตกเป็นสองคนสุดท้าย ร่วมกับ ทาช ที่ได้รับคำวิจารณ์ในภาพที่ออกมาแย่ ตรงกันข้ามอย่างสุดขั้วกับภาพในสัปดาห์ก่อนที่ออกมาดูน่าทึ่งมาก อย่างไรก็ตาม คอร์ทนีย์ ได้ไปต่อในการแข่งขันรอบห้าคนสุดท้าย ทำให้ ทาช ต้องถูกส่งกลับบ้าน- ผู้ที่ถูกเรียกชื่อคนแรก: โคดี้ เวลส์ - ผู้ที่ตกเป็นสองคนสุดท้าย: คอร์ทนีย์ เนลสัน และ ทาช เวลส์ - ผู้ที่ถูกคัดออก: ทาช เวลส์ - ช่างถ่ายภาพ: วียาท โมฮินดรา - แขกรับเชิญพิเศษ: มิคกี้ บอร์ดแมนAnd Action! And Action! เมื่อกลับถึงบ้านพัก โคดี้ รู้สึกดีใจที่ได้ถูกเรียกชื่อเป็นคนแรก แล้วเป็นห้าคนสุดท้ายของการแข่งขัน ถึงแม้ว่า ทาช คู่แฝดของเธอจะถูกคัดออกจากการตัดสินในครั้งก่อน แต่นั่นก็ทำให้เธอได้อยู่ในรายการนานขึ้น ในขณะที่ ทาเทียน่า รู้สึกว่า โคดี้ รู้สึกเป็นตัวของตัวเองมากกว่าเดิม หลังจากที่คู่แฝดถูกคัดออก ต่อมา สาวๆได้เดินทางมาที่ โรงละคร ควีนส์ และได้พบกับ ริต้า ซึ่งเธอได้แนะนำให้สาวๆรู้จักกับ ซูซาน แบตสัน ผู้ฝึกสอนการแสดง ที่เคยร่วมงานกับผู้ที่มีชื่อเสียง อาทิ นิโคล คิดแมน, เคอร์รี วอชิงตัน และ เนโอมี แคมป์เบลล์ ที่จะมาช่วยฝึกสอนการแสดงให้เรียนรู้เกี่ยวกับ ความทรงจำของการสูญเสียครั้งยิ่งใหญ่ โดยการแข่งขันชิงรางวัลในสัปดาห์นี้ พวกเธอจะได้แสดง ร่วมกับ นักแสดงชื่อดัง เอเดรียน มัวร์ โดยจะต้องรับบท เป็น แจ็คกี้ ซึ่งจะต้องแสดงออกถึงอารมณ์ของความสูญเสีย โดยพวกเธอจะมีเวลา สามสิบนาทีในการท่องจำบท ในการแข่งขันนั้น ทาเทียน่า ถูกตำหนิในเรื่องการมองบทพูด อินเดีย ได้รับคำวิจารณ์ว่า แสดงท่าทางมากจนเกินไป โคดี้ ไม่สามารถร้องให้ออกมาได้ ในขณะที่ โครี่แอน ทำออกมาได้ค่อนข้างดี แต่ คอร์ทนีย์ สามารถแสดงออกมาได้อย่างโดดเด่นที่สุด เธอจึงเป็นผู้ชนะการแข่งขันในครั้งนี้ โดยเธอจะได้รับโอกาสในการเข้าร่วมปรึกษาหารือ กับ ซูซาน เพื่อพูดคุยเกี่ยวกับ งานทางด้านการแสดง ระหว่างกลับที่พัก คอร์ทนีย์ รู้สึกดีใจมากที่เธอชนะการแข่งขันชิงรางวัลมาแล้วถึง สามครั้งติดกัน ทำให้ สาวๆส่วนใหญ่ รู้สึกว่า คอร์ทนีย์ ชอบทำให้คนอื่นเกลียดเธอเองอยู่เสมอ ในขณะที่ อินเดีย รู้สึกว่าสาวๆคนอื่นมักจะไม่พอใจเวลาที่ คอร์ทนีย์ ทำผลงานออกมาได้ดี วันต่อมา พวกเธอได้เดินทางมาพบกับ ดรูว์ แทนที่การถ่ายภาพในสัปดาห์นี้จะเป็นการ ถ่ายวิดีโอแฟชั่นความงาม โดยจะเริ่มจากแสดงอารมณ์ของความเป็นนางแบบที่ดูงดงาม ก่อนที่จะเปลี่ยนไปแสดงอารมณ์ที่ในแบบบ้าคลั่ง ซึ่งจะถ่ายจากกล้องสามตัว และทุกคนจะได้ถ่ายทำเพียงแค่เทคเดียวเท่านั้น คอร์ทนีย์ ทำออกมาได้ดีในการแสดงอารมณ์ โคดี้ ถูกวิจารณ์ว่าไม่ฟัง ดรูว์ ในขณะถ่ายทำ อินเดีย ทำได้ดีในช่วงแรก แต่ติดปัญหา เนื่องจากวิกที่เธอใส่ ไม่หลุดออกจากผมของเธอ ในขณะที่ ทาเทียน่าและโครี่แอน ต้องพยายามกันอย่างหนัก ในห้องตัดสิน วิดีโอของสาวๆจะถูกเล่นแบบย้อนกลับหลัง กรรมการชอบวิดีโอของ อินเดีย ที่เธอสามารถเปลี่ยนลุคส์ได้หลายแบบ และรู้ตัวเองว่าจะต้องขายอะไร เธอจึงถูกเรียกชื่อเป็นคนแรกในสัปดาห์นี้ คอร์ทนีย์และโครี่แอน ได้รับคำวิจารณ์ทั้งในแง่ดีและไม่ดี โคดี้ ถูกวิจารณ์ในเรื่องของการใส่รองเท้าที่ดูไม่เหมาะสม อีกทั้ง กรรมการทุกคนไม่ชอบวิดีโอของเธอที่การแสดงดูน่าอึดอัด เนื่องจากเธอป้ายอายแชโดว์ลงบนหน้ามากจนเกินไป รวมถึงผลงานที่ผ่านมาโดยรวมออกมาไม่คงที่ เธอจึงตกเป็นสองคนสุดท้ายร่วมกับ ทาเทียน่า ที่ถึงแม้ว่า จะแสดงและโพสท่าออกมาได้ดี แต่กรรมการรู้สึกว่า ไม่เห็นความงามในแบบของเธอในวิดีโอ และดูเหมือนว่า เธอจะยังไม่เข้าใจในการถ่ายแบบแฟชั่นชั้นสูง สุดท้ายแล้ว กรรมการได้โอกาส ทาเทียน่า อีกครั้ง ทำให้ โคดี้ ต้องถูกส่งกลับบ้าน- ผู้ที่ถูกเรียกชื่อคนแรก: อินเดีย แกนส์ - ผู้ที่ตกเป็นสองคนสุดท้าย: ทาเทียน่า ไพรซ์ และ โคดี้ เวลส์ - ผู้ที่ถูกคัดออก: โคดี้ เวลส์ - ผู้กำกับวิดีโอ: ดรูว์ เอลเลียต - แขกรับเชิญพิเศษ: ซูซาน แบตสัน, เอเดรียนน์ ซี.มัวร์Behind The Scenes, Beyond The Flash Behind The Scenes, Beyond The Flash. เป็นตอนพิเศษที่รวบรวมภาพเหตุการณ์ต่างๆที่ผ่านมา ตั้งแต่เริ่มต้นการแข่งขันที่ไม่เคยเห็นมาก่อน อาทิเช่น การขอโทษของบินต้า ต่อคอร์ทนีย์ ภายหลังจากการแข่งขันถ่ายวิดีโอสแนปแช็ต, การทบทวนช่วงเวลาของการแปลงโฉม, บทสัมภาษณ์สั้นๆของคณะกรรมการ ริต้า แอชลีย์ ดรูว์ และลอว์, ความยากลำบากของสาวๆในการถ่ายแบบในชุดอวองค์-การ์ด, การช็อปปิ้งจากร้าน ฟิลิปส์ เพลน ของโคดี้และมาริสซ่า, อาการเจ็บป่วยและอุบัติเหตุของสาวๆตลอดทั้งฤดูกาล, การวิจารณ์อย่างตรงไปตรงมาของคณะกรรมการในห้องตัดสิน, การเล่นเกมส์จริงหรือกล้าของสาวๆ, การทบทวนถึงการคัดออกของสาวๆแต่ละคน และอื่นๆอีกมากมายBrand Like A Boss Brand Like A Boss. เมื่อกลับถึงบ้านพัก ทาเทียน่า รู้สึกดีใจที่ได้รับโอกาสแก้ตัวอีกครั้งจากการตัดสินครั้งก่อนที่เธอต้องตกเป็นสองคนสุดท้าย ในขณะที่ อินเดีย ก็รู้สึกดีใจเช่นเดียวกัน ที่เธอได้ถูกเรียกชื่อเป็นคนแรก เพราะทำให้เธอมีความมั่นใจในการแข่งขันเพิ่มมากขึ้น วันต่อมา พวกเธอได้เดินทางมาพับกับ ริต้า ซึ่งเธอได้แนะนำให้รู้จักกับ แคธี่ จัง ช่างแต่งหน้ามืออาชีพที่เคยร่วมงานกับดาราที่มีชื่อเสียงมาแล้ว อาทิ โรซี่ ฮันทิงตัน-ไวท์ลีย์ และแพดมา ลักษมี ซึ่งการแข่งขันในสัปดาห์นี้ พวกเธอจะต้องแสดงบทบาทในการเป็นตัวแทนสินค้า นำเสนอผลิตภัณฑ์ให้กับเครื่องสำอาง ริมเมล ลอนดอน โดยพวกเธอจะได้จับคู่กัน และผลัดกันแต่งหน้าให้อีกฝ่าย ในขณะเดียวกัน จะต้องอธิบายสินค้าไปด้วย ก่อนที่ทุกคนจะต้องถ่ายภาพแบบบิวตี้ช็อท ซึ่งจะตัดสินผู้ชนะจาก ความเข้าใจในแบรนด์สินค้า, ตัวผลิตภัณฑ์ และทัศนคติ ซึ่งริต้า ได้จับคู่ให้ ทาเทียน่าคู่กับคอร์ทนีย์ และ อินเดียคู่กับโครี่แอน โดยพวกเธอจะต้องแต่งหน้าให้อีกฝ่าย ด้วยลุคสที่แตกต่างกัน ดังนี้ ในการแข่งขัน อินเดีย ทำออกมาได้ไม่ค่อยดีนัก เนื่องจากเธอตื่นเต้นมากจนเกินไป ในขณะที่ ทาเทียน่า ทำออกมาได้ดี แต่ถูกติว่า ดูเป็นช่างแต่งหน้าจนเกินไป คอร์ทนีย์ ทำออกมาได้ดีในช่วงแรก แต่เมื่อถูกถามถึงเรื่อง ลิปสติกแบบแท่ง เธอกลับไม่สามารถตอบคำถามได้ และ โครี่แอน สามารถแสดงบทบาทออกมาดูเป็นที่ถูกใจมากที่สุด เธอจึงเป็นผู้ชนะในครั้งนี้ โดยเธอจะได้รับผลิตภัณฑ์จากริมเมล ลอนดอน เป็นของรางวัล และของรางวัลพิเศษอีกหนึ่งอย่าง ที่จะนำมาให้เมื่อพวกเธอกลับถึงบ้านพัก โดยเธอได้เลือก อินเดีย ร่วมแบ่งปันรางวัลในครั้งนี้ด้วย เมื่อกลับถึงบ้านพัก โครี่แอนและอินเดีย รู้สึกตกตะลึง เมื่อแม่ของพวกเธอ เข้ามาเยี่ยมถึงบ้านพัก จึงสร้างความดีใจให้พวกเธอเป็นอย่างมาก- ช่างถ่ายภาพ: มาสซิโม่ แคมพาน่า วันต่อมา พวกเธอได้ถ่ายโฆษณาให้กับ มาสคารากันน้ำ และอายไลน์เนอร์กันน้ำ ซึ่งเป็นเครื่องสำอางของ ริมเมล ลอนดอน โดยจะต้องถ่ายทำกันสามช่วง คือ แบบบิวตี้ช็อตเน้นดวงตา แบบวิ่งผ่านสายฝนก่อนที่จะหลบเข้าไปในตู้โทรศัพท์ และแบบเต้นรำท่ามกลางสายฝนซึ่งจะเป็นการถ่ายทำแบบเคลื่อนไหวช้า ในการถ่ายทำนั้น ทาเทียน่า ประสบปัญหาเล็กน้อยในการถ่ายช่วงบิวตี้ช็อต ที่ถูกวิจารณ์ดูเสแสร้งจนเกินไป คอร์ทนีย์ ถูกตำหนิในเรื่องของการแสดงสีหน้าที่ดูฉุนเฉียว อินเดีย ทำออกมาได้อย่างน่าประทับใจในการแสดงออกถึงความสดใส และความสนุกสนาน ในขณะที่ โครี่แอน ถูกตำหนิว่า เธอไม่สนใจฟังคำแนะนำของ ดรูว์ และทำออกมาได้ไม่ค่อยดีนักในการถ่ายโฆษณา ในห้องตัดสิน กรรมการประทับใจกับโฆษณาของ ทาเทียน่า ที่ดูเข้าถึงได้ ดูสนุกสนาน และมีความเป็นมิตร แต่ถูกวิจารณ์ว่า ใบหน้าของเธออาจไม่เหมาะกับการขายเครื่องสำอาง ในขณะเดียวกัน อินเดีย ทำให้ ริต้า นึกถึงการถ่ายโฆษณาครั้งแรกของเธอกับ ริมเมล ลอนดอน ซึ่งกรรมการต่างเห็นด้วยว่า โฆษณาของเธอออกมาสมบูรณ์แบบ และใบหน้าของเธอสวยงามเหมาะแก่การขายเครื่องสำอาง เธอจึงถูกเรียกชื่อเป็นคนแรกอีกครั้ง ในขณะที่ โครี่แอน ถ่ายโฆษณาออกมาได้ดี แต่ถูกตำหนิตอนพูดคำโปรยในตอนท้าย ซึ่งทำออกมาได้ไม่ค่อยดีนัก เธอจึงตกเป็นสองคนสุดท้าย ร่วมกับ คอร์ทนีย์ ที่ถ่ายโฆษณาโดยรวมออกมาดูราบเรียบจนเกินไป ซึ่งมีช่วงที่ทำได้ดีแค่ตอนพูดคำโปรยเท่านั้น ในขณะที่ ลุคส์ของเธอ ดูมีความเป็นแฟชั่นชั้นสูงมาก แต่กรรมการ ยังรู้สึกกังวลว่าเธอจะมีลุคส์ที่หลากหลายได้มากกว่านี้หรือไม่ ในวงการแฟชั่น อย่างไรก็ตาม กรรมการได้ตัดสินใจมอบโอกาสให้กับ โครี่แอน ได้เข้าสู่การแข่งขันในรอบสามคนสุดท้าย ร่วมกับ อินเดีย และทาเทียน่า ทำให้ คอร์ทนีย์ ต้องถูกคัดออกจากการแข่งขัน- ผู้ที่ถูกเรียกชื่อคนแรก: อินเดีย แกนส์ - ผู้ที่ตกเป็นสองคนสุดท้าย: โครี่แอน โรเบิร์ตส์ และ คอร์ทนีย์ เนลสัน - ผู้ที่ถูกคัดออก: คอร์ทนีย์ เนลสัน - ผู้กำกับวิดีโอ: สตีเว่น มูราชิเกะ - แขกรับเชิญพิเศษ: แคธี่ จัง, สเตฟานี่(แม่ของโครี่แอน), คอลลีน(แม่ของอินเดีย), เอเลน่า โอราThe Final Countdown The Final Countdown. สาวๆทั้งสามคนสุดท้าย ได้เดินทางมาพบกับ ดรูว์ และ มิคกี้ บอร์ดแมน เพื่อถ่ายภาพแฟชั่นเซ็ต หกหน้าเต็ม ให้กับนิตยสาร เปเปอร์ แม็กกาซีน โดยคอนเซ็ปต์ในการถ่ายภาพ จะได้แนวคิดมาจากการเป็นเจ้านาย ซึ่งพวกเธอจะต้องแสดงท่าทางออกมาให้ดูสนุกสนาน ในการถ่ายภาพ ทาเทียน่า ได้รับคำชมในรูปร่างที่สวยงาม แต่ถูกตำหนิว่า ใบหน้าของเธอดูไม่เป็นแฟชั่นชั้นสูง โครี่แอน ทำออกมาได้ดี ในการโพสท่าที่ดูประหลาด และดูโฉบเฉี่ยว ในขณะที่ อินเดีย ทำได้ดีในเซ็ตแรก แต่ล้มเหลวในการถ่ายเซ็ตสุดท้าย เมื่อกลับถึงบ้านพัก พวกเธอได้รับข้อความวิดีโอจากริต้า ให้เตรียมตัวสำหรับการเดินแบบครั้งสุดท้าย ที่จะตัดสินว่าใครจะได้เป็นผู้ชนะในฤดูกาลนี้ วันต่อมา สาวๆได้เดินทางมาที่ พิเออร์ 59 สตูดิโอ สำหรับการเดินแบบครั้งสุดท้าย ที่จะเป็นการเดินแบบให้กับเสื้อผ้าจาก เดอะ บลอนด์ สำหรับการครบรอบ สิบปี โดยคอลเล็คชั่นจะแบ่งออกเป็นสไตล์เจ้าหญิงนักรบอินทรีย์สีทอง และสไตล์ดอกไม้ร็อคสตาร์ที่ดูบอบบาง ซึ่งสาวๆที่ถูกคัดออกไปแล้วทั้งหมด จะได้มาร่วมเดินแบบกับพวกเธอด้วย โดยรันเวย์จะแบ่งออกเป็น สามรันเวย์ สำหรับการเดินแบบของพวกเธอแต่ละคน โดยมีจอโปรเจคเตอร์ขนาดใหญ่อยู่ด้านหลัง อีกทั้งยังได้ นักร้องสาวชื่อดัง ทิน่าเช่ มาร่วมร้องเพลงแบบสดๆ ในขณะที่สาวๆกำลังเดินแบบอีกด้วย ในช่วงก่อนการเดินแบบจะเริ่ม สเตซี่ แม็คเค็นซี่ ยังได้เข้ามาฝึกสอนสาวๆอีกครั้ง สำหรับการเดินแบบ ซึ่งเมื่อถึงเวลาเดินแบบจริง สาวๆทุกคนก็สามารถทำออกมาได้อย่างน่าประทับใจ ในห้องตัดสิน กรรมการชื่นชอบภาพของทาเทียน่า ที่ออกมาดูน่าทึ่ง แต่เป็นอีกครั้งที่ถูกวิจารณ์ว่าไม่เป็นแฟชั่นชั้นสูง โครี่แอน ได้รับคำชมว่า ในภาพ เธอดูมีความสนุกสนาน ตรงกับความต้องการของช่างภาพ และตรงกับคอนเซ็ปต์ แต่ถูกตำหนิว่า ท่าโพส ดูน่าอึดอัด และถ้าวิเคราะห์จากผลงานโดยรวม และกรรมการไม่แน่ใจว่าเธอจะสามารถขึ้นปกนิตยสาร เปเปอร์ แม็กกาซีนได้ อินเดีย ได้รับคำชมจาก ริต้า ในเรื่องของความลึกลับที่สื่อออกมาในภาพ แต่ ลอว์ กลับคิดว่า ความลึกลับนั้น คือสิ่งที่ทำให้เธอล้มเหลวในภาพถ่าย อย่างไรก็ตาม ดรูว์ กลับคิดว่าเธอไม่เคยทำให้กรรมการผิดหวังกับภาพถ่ายของเธอเลยในแต่ละสัปดาห์ และ สาวๆก็ต้องประหลาดใจเป็นอย่างมาก เมื่อ ริต้า กล่วว่า จะต้องมีผู้ที่ถูกคัดออกจากการแข่งขันในขณะนี้เลย ซึ่งสุดท้ายแล้ว คนที่ต้องถูกคัดออกจากการแข่งขัน คือ โครี่แอน- ผู้ที่ถูกคัดออก: โครี่แอน โรเบิร์ตส์ หลังจากนั้น จึงเป็นการวิจารณ์การเดินแบบ โดย อินเดีย ทำให้กรรมการประทับใจกับการเดินที่ดูน่าทึ่ง แต่ถูกตำหนิในเรื่องของการยกแขน และการยืนไขว้ขา ตรงสุดทางรันเวย์ ในขณะที่ ทาเทียน่า ก็ได้รับคำวิจารณ์ที่ดีเช่นเดียวกันในการเดินแบบ ในการปรึกษาหารือนั้น กรรมการรู้สึกว่า ทาเทียน่า มีบุคลิกที่ดูโดดเด่น ซึ่งเหมาะกับการเป็นสุดยอดนางแบบ ในขณะที่ อินเดีย ถ่ายภาพออกมาดูน่าทึ่งในทุกๆสัปดาห์ ซึ่งระหว่างนั้น ไทรา แบงส์ ได้เข้ามาพบกับ คณะกรรมการ เพื่อช่วยตัดสินใจว่า ใครเหมาะสมที่จะเป็นผู้ชนะ และเมื่อ ริต้า เรียกพวกเธอทั้งสองคนกลับมาอีกครั้ง จึงประกาศว่า อเมริกา เน็กซ์ ทอป โมเดล คือ อินเดีย แกนส์- ผู้ชิงตำแหน่งสองคนสุดท้าย: อินเดีย แกนส์ และ ทาเทียน่า ไพรซ์ - อเมริกา เน็กซ์ ทอป โมเดล: อินเดีย แกนส์ - ช่างถ่ายภาพ: ชาร์ล็อทท์ รัทเธอร์ฟอร์ด - แขกรับเชิญพิเศษ: มิคกี้ บอร์ดแมน, ทิม สแต็ก, ทิน่าเช่, เดวิด บลอนด์, ฟิลิปส์ บลอนด์, ไทรา แบงส์ผู้เข้าแข่งขันลำดับการเรียกชื่อผู้เข้าแข่งขัน. ลำดับการเรียกชื่อ. - ผู้ชนะเลิศการแข่งขัน - ผู้ที่ถูกคัดออกจากการแข่งขัน - ผู้เข้าแข่งขันที่ชนะการแข่งขันประจำสัปดาห์ - ผู้เข้าแข่งขันที่ถูกเรียกชื่อร่วมกัน - ผู้เข้าแข่งขันที่ถูกคัดออกไปแล้ว แต่ได้กลับเข้ามาในการแข่งขันอีกครั้งในภายหลัง และชนะการแข่งขันประจำสัปดาห์- ตอนที่ 1 ผู้คัดเลือกถูกคัดจาก 28 คนไปสู่ 14 คนเช่นเดียวกับการคัดเลือกทั่วไป - ตอนที่ 9 ทาช ทำผลงานได้ดีที่สุดในบรรดาผู้เข้าแข่งขันที่เคยถูกคัดออกไปแล้ว จึงได้กลับเข้ามาในการแข่งขันอีกครั้ง - ตอนที่ 10 อินเดีย และ ทาช ถูกเรียกชื่อพร้อมกันเนื่องจากถ่ายภาพออกมาได้ดีเท่ากัน หลังจากนั้นริต้าจึงเรียกชื่อตามปกติการแปลงโฉมการแปลงโฉม. - บินต้า : ไม่มีการเปลี่ยนแปลง - เชริช : ย้อมสีแดงเพลิง - โคดี้ : ต่อผมยาวเป็นคลื่น และย้อมผมสีบลอนด์สไตล์ออมเบร - โครี่แอน : ต่อผมยาวหยิกสีน้ำตาลเข้มประกายทอง - คอร์ทนีย์ : ซอบผมระดับคาง และย้อมสีบลอนด์ให้เสมอกัน ได้แรงบันดาลใจจาก มาริลิน มอนโร - เจีย : ตัดผมบ็อบไล่ระดับต้นคอ และย้อมผมสีบลอนด์สไตล์ออมเบร - อินเดีย : ย้อมผมสีม่วงลาเวนเดอร์แบบไล่เฉดสี - คริสเลี่ยน : ย้อมสีน้ำตาล ยืดตรงและตัดหน้าม้า - ไคล์ : ตัดทรงปอมปาดัวร์ และทำไฮไลท์สีบลอนด์ - มาริสซ่า : ย้อมสีน้ำตาลเข้ม และต่อผมเพิ่มน้ำหนัก - เพจ : ตัดผมสั้นระดับต้นคอ ตัดเพิ่มหน้าม้า และย้อมสีแพลทตินัมบลอนด์ - ทาช : ตัดผมทรงบ็อกซ์เชฟ - ทาเทียน่า : ต่อผมยาวเป็นคลื่นสีดำการแข่งขันการแข่งขัน. - สัปดาห์ที่ 1 : ถ่ายภาพคอมป์การ์ด แบบบิวตี้ช็อท(รอบคัดเลือก) - สัปดาห์ที่ 2 : ถ่ายภาพโดยโพสท่าอยู่บนฝูงชนที่รอรับอยู่ข้างล่างรันเวย์ - สัปดาห์ที่ 3 : ถ่ายภาพเปลือยแบบขาว-ดำ ร่วมกับเครื่องประดับไข่มุก แบบเป็นกลุ่ม - สัปดาห์ที่ 4 : ถ่ายภาพจากโทรศัพท์มือถือเพื่อบอกเล่าเรื่องราว จากงานปาร์ตี้วีไอพีของนิตยสาร "เปเปอร์ แม็กกาซีน" - สัปดาห์ที่ 5 : ถ่ายภาพชุดแนวอวองค์-การ์ด ที่ออกแบบโดย นิโคล่า ฟอร์มาเช็ตตี้ ใน ซูเปอร์มาร์เก็ต - สัปดาห์ที่ 6 : ถ่ายภาพที่คลับ กีฬา แบบแฟชั่นชั้นสูง ร่วมกับ ชาแนล อีมาน - สัปดาห์ที่ 7 : ถ่ายวิดีโอแฟชั่นแสดงความเคลื่อนไหวนางแบบ ในเสื้อผ้าแนวยิปซี สปอร์ต - สัปดาห์ที่ 8 : ถ่ายภาพแฟชั่นแนวหรูหรา บน เครื่องบิน เจ็ทส่วนตัว ร่วมกับ เจสัน เดอรูโล - สัปดาห์ที่ 9 : ถ่ายแฟชั่นมิวสิควิดีโอ โดยเต้นแบ่งทีมปะทะกัน ร่วมกับ เฟรนช์ มอนทานา - สัปดาห์ที่ 10 : ถ่ายภาพสวมบทบาท โดยได้แรงบันดาลใจจากบุคคลที่มีชื่อเสียง - สัปดาห์ที่ 11 : ถ่ายภาพขี้นปกให้กับนิตยสาร "เปเปอร์ แม็กกาซีน" - สัปดาห์ที่ 12 : ถ่ายแฟชั่นวิดีโอ จากนางแบบที่สวยงาม เปลี่ยนไปเป็น นางแบบที่อารมณ์บ้าคลั่ง - สัปดาห์ที่ 14 : ถ่ายโฆษณาแคมเปญจน์ให้กับเครื่องสำอาง "ริมเมล ลอนดอน" - สัปดาห์ที่ 15 (รอบ 3 คนสุดท้าย): ถ่ายภาพแฟชั่นเซ็ตให้กับ นิตยสาร "เปเปอร์ แม็กกาซีน", เดินแบบระดับมืออาชีพให้กับเสื้อผ้าคอลเล็คชั่น ครบรอบสิบปี จากแบรนด์ "เดอะ บลอนด์"บุคคลที่เกี่ยวข้องกับรายการบุคคลที่เกี่ยวข้องกับรายการ. - ริต้า โอรา - พิธีกรหลัก, กรรมการ, นักแสดง นางแบบ และนักร้องชื่อดัง - แอชลีย์ เกรแฮม - กรรมการ, ที่ปรึกษานางแบบ, สุดยอดนางแบบไซส์ใหญ่ชื่อดัง - ดรูว์ เอลเลียต - กรรมการ, หัวหน้าฝ่ายความคิดสร้างสรรค์จากนิตยสาร เปเปอร์ แม็กกาซีน - ลอว์ โรช - กรรมการ, สไตลิสต์ชื่อดัง</doc>
