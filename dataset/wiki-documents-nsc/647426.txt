<doc id="647426" url="https://th.wikipedia.org/wiki?curid=647426" title="Astronotus crassipinnis">Astronotus crassipinnis Astronotus crassipinnis เป็นปลาน้ำจืดชนิดหนึ่ง จัดอยู่ในวงศ์ปลาหมอสี (Cichlidae) เป็นปลาที่ใกล้เคียงกับปลาออสการ์ (A. ocellatus) ซึ่งเป็นปลาหมอสีที่นิยมเลี้ยงกันเป็นปลาสวยงามมาอย่างยาวนาน ด้วยเป็นปลาที่อยู่ในสกุลเดียวกัน มีการกระจายพันธุ์ในแม่น้ำในทวีปอเมริกาใต้ เช่น แม่น้ำปารากวัย สเวน ออสการ์ คูลเลนเดอร์ นักมีนวิทยาชาวสวีเดนรายงานว่าพบในตอนบนของแม่น้ำแอมะซอน ในเขตประเทศเปรูด้วย มีลักษณะคล้ายกับปลาออสการ์ แต่มีสีพื้นลำตัวสีคล้ำกว่า และไม่มีจุดบนหลังเหมือนปลาออสการ์ มีลักษณะเด่น คือ มีแถบพาดยาวที่บริเวณหลังครีบอก และมีสีค่อนข้างสว่าง ซึ่งไม่พบในปลาออสการ์ หรือพบก็ไม่เป็นรูปร่างที่ชัดเจน นอกจากนี้แล้วยังแตกต่างกันที่จำนวนของเกล็ดและจำนวนของก้านครีบอ่อน ขนาดใหญ่ที่สุดวัดได้ 9.4 นิ้ว และอาจจะมีขนาดใกล้เคียงกับปลาออสการ์ นิยมเลี้ยงเป็นปลาสวยงาม แต่นับว่าเป็นปลาชนิดที่หาได้ค่อนข้างยาก โดยที่ชื่อวิทยาศาสตร์คำว่า Crassipinnis มาจากภาษากรีกคำว่า fat fat และ Pinna หมายถึง "ปลา"</doc>
