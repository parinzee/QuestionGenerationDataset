<doc id="363851" url="https://th.wikipedia.org/wiki?curid=363851" title="นิกัลยา ดุลยา">นิกัลยา ดุลยา นิกัลยา ดุลยา มีชื่อจริงว่า นิกัลยา อับดุล (5 เมษายน พ.ศ. 2525) นางแบบและนักแสดงชาวไทย ก้าวเข้าสู่วงการบันเทิงด้วยการแสดงในภาพยนตร์เรื่อง หลบผี ผีไม่หลบ ในปี พ.ศ. 2546 และจากตำแหน่งมิสไทยแลนด์เวิลด์ ประจำปี พ.ศ. 2547 นิกัลยาเป็นผู้คว้ามงกุฏนางงามระดับประเทศเพียงผู้เดียวในประวัติศาสตร์นางงามระดับประเทศที่มาจากจังหวัดยะลา ด้วยความคมเข้มและรูปร่างที่สูงโปร่งอันทำให้เธอดูโดดเด่นจึงเป็นที่สนใจของสื่อนานาประเทศ เธอยังเป็น 1 ใน 5 ตัวเก็งที่จะได้รับมงกุฏมิสเวิลด์ จากเวปGB Global Beauties เวปกูรูนางงามระดับโลก แต่กลับตกรอบไปอย่างพลิกความคาดหมาย เนื่องจากปีนั้นเป็นปีที่ผู้เข้ารอบต้องมาจากผู้ชมทั่วโลกร่วมกันโหวตเป็นปีแรกของเวทีมีสเวิลด์ ซึ่งจัดขึ้น ณ ประเทศจีนประวัติ ประวัติ. นิกัลยา ดุลยา มีชื่อจริงว่า นิกัลยา อับดุล เป็นบุตรของนายโซะ กับนางต่วนแย อับดุล เธอมีพี่ชายและน้องชายอย่างละหนึ่งคน เธอสำเร็จการศึกษาในระดับอนุบาลจากโรงเรียนอนุบาลศรีบำรุง ระดับประถมศึกษาจากโรงเรียนยะลาบำรุง ระดับมัธยมศึกษาตอนต้นจากโรงเรียนผดุงประชา ระดับ ปวช-ปวส. จากโรงเรียนผดุงประชาพาณิชยการ อำเภอเมือง จังหวัดยะลา ก่อนที่จะเข้าศึกษาต่อที่กรุงเทพฯในระดับปริญญาตรี เอกการบัญชี คณะบริหารธุรกิจ มหาวิทยาลัยราชภัฏสวนสุนันทา ปริญญาโท บริหารการศึกษา คณะศึกษาศาสตร์ มหาวิทยาลัยกรุงเทพธนบุรี และปริญญาบัณฑิต ป.บัณฑิตมหาวิทยาลัยราชภัฏสวนดุสิต ชีวิตส่วนตัว นิกัลยาได้เข้าสู่พิธีสมรสกับ สุฟียัน สูเด็ง นักธุรกิจหนุ่มนอกวงการ ในพิธีแบบอิสลาม(นิก๊ะ)เมื่อวันที่ 13 ตุลาคม 2555 ที่บ้าน อำเภอเมืองยะลา จังหวัดยะลา และจัดฉลองพิธีมงคลสมรส(วาลีมะ)เมื่อวันที่ 16 มีนาคม 2556 ที่โรงแรมซี.เอส.ปัตตานี. และวันที่ 20 มีนาคม 2556 ที่โรงเรียนภักดีวิทยา จังหวัดปัตตานี ปัจจุบัน มีบุตรสาว 1 คน ชื่อ เด็กหญิงดารยา สูเด็ง ปัจจุบัน นิกัลยา ได้อาศัยอยู่ที่จังหวัดปัตตานีและยะลาส่วนใหญ่ งดรับงานแสดงทุกอย่าง แต่ยังรับงานอีเว้นท์ งานพิธีกร งานปิดตัวสินค้า และงานพรีเซ็นเตอร์ ที่ไม่ขัดกับหลักศาสนาอิสลาม ปัจจุบันเธอได้ผันตัวเองมาเป็นครูสอนหนังสือโรงเรียนภักดีวิทยา ในจังหวัดปัตตานีตามความฝันที่เคยตั้งใจไว้ผลงานภาพยนตร์ผลงาน. ภาพยนตร์. - หลบผี ผีไม่หลบ ค่าย โคลีเซี่ยม (2546) - เสือ สิงห์ กระทิง แต๋ว - โหน่งเท่ง นักเลงภูเขาทอง ค่าย เวิร์คพ้อยท์ (2549) รับบท คุณหญิงนวลจันทร์ คู่กับ เท่ง เถิดเทิงละครมิวสิกวิดีโอมิวสิกวิดีโอ. - เพลงเสี้ยววินาที - Vacation Brand (2552)โฆษณาโฆษณา. - M-150 Hero คู่กับ เรย์ แมคโดนัล ออกอากาศในมาเลเซีย, สิงคโปร์, อินโดนีเซีย และเวียดนาม - พรีเซ็นต์เตอร์ บริษัทศรีสวัสดิ์เงินติดล้อ - ภาพนิ่ง เครื่องดื่มรังนก สก๊อต ชูก้าร์ฟรี - พรีเซ็นต์เตอร์ บริษัทเมืองไทยประกันชีวิต - โปรโมทการท่องเที่ยวไทย ประเทศโปแลนด์ ภาพนิ่ง - เครื่องสำอาง MTI ภาพนิ่ง - สบู่ล้างหน้า Andalus by Voodoo ภาพนิ่ง</doc>
