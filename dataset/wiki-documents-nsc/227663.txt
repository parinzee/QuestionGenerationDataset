<doc id="227663" url="https://th.wikipedia.org/wiki?curid=227663" title="พระเจ้าฌูเอาที่ 4 แห่งโปรตุเกส">พระเจ้าฌูเอาที่ 4 แห่งโปรตุเกส พระเจ้าฌูเอาที่ 4 แห่งโปรตุเกส (, 18 มีนาคม ค.ศ. 1603 - 6 พฤศจิกายน ค.ศ. 1656) ทรงเป็นพระมหากษัตริย์แห่งโปรตุเกสและอัลการ์เวส (King of Portugal and the Algarves) ในราชวงศ์บรากานซา เป็นพระนัดดาของแคเทอรีน ดัชเชสแห่งบรากานซา ผู้ได้ประกาศอ้างสิทธิในราชบัลลังก์โปรตุเกสและกลายเป็นชนวนสงครามชิงราชสมบัติใน ค.ศ. 1580 มีพระสมัญญานามว่า พระเจ้าฌูเอาผู้ฟื้นฟู (, ) ก่อนพระองค์จะเสด็จสวรรคตในปี ค.ศ. 1656 ดินแดนของจักรวรรดิโปรตุเกสได้แผ่ขยายออกไปอย่างกว้างขวางที่สุด ด้วยพื้นที่ที่มากถึงเกือบ 3,000 ล้านเอเคอร์ พระเจ้าฌูเอาที่ 4 แห่งโปรตุเกสเสด็จพระราชสมภพที่เมืองวิลลา วีซอซา (Vila Viçosa) และได้รับสืบทอดตำแหน่งดยุคแห่งบรากานซาจากเจ้าชายทีโอโซโอที่ 2 ผู้เป็นพระราชบิดา เมื่อ ค.ศ. 1630 ทรงเสกสมรสกับลุยซา ดี กุซมาน (Luisa de Guzman, ค.ศ. 1613 - 1666) พระธิดาองค์โตของดยุคแห่งเมดินา-ซีโดเนีย เมื่อ ค.ศ. 1633 พระองค์ได้ขึ้นเสวยราชสมบัติจากการปฏิวัติต่อต้านพระเจ้าเฟลีเปที่ 4 แห่งสเปน เมื่อวันที่ 1 ธันวาคม ค.ศ. 1640 และกระทำพิธีราชาภิเษกเมื่อวันที่ 15 ธันวาคม ค.ศ. 1640 พระเจ้าฌูเอาที่ 4 แห่งโปรตุเกสเสด็จสวรรคตในปี ค.ศ. 1656 พระเจ้าอฟองโซที่ 6 ผู้เป็นพระราชโอรสได้สืบราชสมบัติเป็นลำดับถัดมา พระราชธิดาของพระองค์ผู้หนึ่ง คือ เจ้าหญิงคาทารีนาแห่งบรากานซา ได้อถิเษกสมรสกับพระเจ้าชาร์ลสที่ 2 กษัตริย์แห่งอังกฤษบรรณานุกรม</doc>
