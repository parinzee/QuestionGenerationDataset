<doc id="357341" url="https://th.wikipedia.org/wiki?curid=357341" title="การแต่งกายวินเทจ">การแต่งกายวินเทจ เสื้อผ้าวินเทจ () เป็นการนำเอาเสื้อผ้าที่เป็นของยุคก่อนซึ่งอาจจะเป็นเสื้อผ้ามือสองหรือไม่ก็เป็นเสื้อผ้ามือหนึ่งที่ตกยุคมาหลายปีแล้ว ส่วนมากจะใช้เรียกเสื้อผ้าที่ผ่านกาลเวลามาไม่น้อยกว่า 20 ปี ปัจจุบันทั่วโลกให้ความสนใจในสินค้าวินเทจเป็นอย่างมากไม่ว่าจะเป็นเสื้อผ้า ข้าวของเครื่องใช้และหมายรวมไปถึงแนวคิดในการออกแบบ ดังจะเห็นได้จากการออกแบบสถาปัตยกรรมภายในหรือการออกแบบผลิตภัณฑ์ต่างๆที่นำเอาเรื่องราวของยุคสมัยที่ผ่านมาแล้วเป็นแนวคิดหลักในการสร้างสรรค์ผลงาน การแต่งกายวินเทจ เป็นอีกตัวอย่างที่ชัดเจนต่อการตระหนักถึงความสำคัญของการลดปริมาณขยะซึ่งเกิดจากการบริโภคสินค้าเครื่องนุ่งห่ม ปัจจุบันมีสินค้าเครื่องนุ่งห่มจำนวนมากที่กำลังเป็นที่นิยม ดังเช่น กางเกงยีนส์มือสอง หรือ เสื้อเชิ้ตมือสอง เดรสวินเทจ กระเป๋า และเครื่องประดับต่างๆ จนเกิดเป็นกระแสที่กำลังเติบโตอย่างต่อเนื่อง และ ทำให้ผู้คนสนใจในการนำเอารูปแบบจากยุคต่างๆมาประยุคให้เข้ากับการแต่งกายในชีวิตประจำวัน อีกทั้งยังประหยัดค่าใช้จ่ายลงไปได้มาก</doc>
