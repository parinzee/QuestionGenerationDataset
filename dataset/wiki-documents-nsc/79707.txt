<doc id="79707" url="https://th.wikipedia.org/wiki?curid=79707" title="บ๊อบ อารัม">บ๊อบ อารัม บ๊อบ อารัม () มีชื่อจริงว่า โรเบิร์ต บ๊อบ อารัม (Robert Bob Arum) เกิดเมื่อวันที่ 8 ธันวาคม ค.ศ. 1931 ที่นิวยอร์ก ซิตี้ จบการศึกษากฎหมายจากมหาวิทยาลัยฮาร์วาร์ด และเคยหาเสียงให้กับประธานาธิบดีจอห์น เอฟ. เคนเนดี้มาก่อนด้วย และก่อตั้งสำนักงานทนายความขึ้นมา บ๊อบ อารัม เริ่มมีชื่อเสียงจากการเป็นโปรโมเตอร์ ในปี ค.ศ. 1980 ซึ่งสามารถจัดคู่มวยที่เป็นที่สนใจของแฟนมวยทั่วโลกให้ชกกัน เช่น โธมัส เฮิร์นส์, โรเบร์โต ดูรัน, มาร์วิน แฮ็กเลอร์ เป็นต้น บ๊อบ อารัม มีบริษัทเป็นของตนเองชื่อ "ท็อป แรงก์ โปรโมชั่น" (Top Rank Promotion) นับได้ว่าเป็นคู่แข่งคนสำคัญของดอน คิง โดยเฉพาะอย่างยิ่งในช่วง 10 ปีหลังนี้ นักมวยในสังกัดของบ๊อบ อารัม เป็นที่สนใจและชื่นชอบของแฟนมวยมากกว่าดอน คิง เช่น ออสการ์ เดอ ลา โฮยา, อีริค โมราเลส, ฟลอยด์ เมย์เวทเธอร์ จูเนียร์ เป็นต้น และเมื่อชกเดิมพันกันเมื่อไหร่ ก็ปรากฏว่ามวยของฝ่ายบ๊อบ อารัม เป็นฝ่ายชนะเสียส่วนใหญ่ รวมทั้งประกบคู่มวยได้น่าสนใจกว่าด้วย</doc>
