<doc id="211282" url="https://th.wikipedia.org/wiki?curid=211282" title="ทางหลวงแผ่นดินหมายเลข 290">ทางหลวงแผ่นดินหมายเลข 290 ทางหลวงแผ่นดินหมายเลข 290 หรือ ถนนวงแหวนรอบเมืองนครราชสีมา เป็นทางหลวงแผ่นดินเส้นหนึ่งที่มีลักษณะเป็นวงแหวนวนรอบตัวเมืองนครราชสีมา เพื่อหลีกเลี่ยงปัญหาจราจรในเขตตัวเมือง แนวถนนวงแหวนรอบเมืองนครราชสีมาที่ศึกษาเป็นแนวตัดใหม่ทั้งหมด ระยะทางรวมประมาณ 110 กิโลเมตร ถนนวงแหวนรอบเมืองนครราชสีมา เป็น 7 ช่วง ได้แก่ A, B, C, D, E, F และ G แต่ก่อสร้างแล้วเสร็จเฉพาะช่วง G เท่านั้นรายละเอียดของเส้นทางช่วงที่ก่อสร้างเสร็จสิ้นแล้วรายละเอียดของเส้นทาง. ช่วงที่ก่อสร้างเสร็จสิ้นแล้ว. - ช่วง G เส้นทางเริ่มจากทางหลวงแผ่นดินหมายเลข 2 (ถนนมิตรภาพ) ที่หลักกิโลเมตรที่ 126 บริเวณตำบลนากลาง อำเภอสูงเนิน ไปบรรจบทางหลวงแผ่นดินหมายเลข 304 (ถนนราชสีมา-กบินทร์บุรี) บริเวณตำบลไชยมงคล อำเภอเมืองนครราชสีมา ระยะทางประมาณ 17.941 กิโลเมตร ปัจจุบัน กำลังขยายเป็น 4 เลน กำหนดแล้วเสร็จ 16 มกราคม 2562ช่วงที่จะเริ่มดำเนินการก่อสร้างช่วงที่จะเริ่มดำเนินการก่อสร้าง. - ช่วง A เส้นทางเริ่มจากทางหลวงหมายเลข 2 บริเวณตำบลนากลาง อำเภอสูงเนิน ไปบรรจบทางหลวงแผ่นดินหมายเลข 2068 (โคกกรวด-โนนไทย) บริเวณตำบลบึงอ้อ อำเภอขามทะเลสอ ระยะทางประมาณ 10 กิโลเมตรปัจจุบัน ได้มีการออกพระราชกฤษฎีกากำหนดเขตที่ดินในบริเวณที่ที่จะเวนคืน ออกเมื่อวันที่ 21 มิถุนายน พ.ศ. 2559 กำหนดแล้วเสร็จ 16 กุมภาพันธ์ 2563- ช่วง F เส้นทางเริ่มจากทางหลวงหมายเลข 224 บริเวณตำบลหนองบัวศาลา อำเภอเมืองนครราชสีมา ผ่านสวนสัตว์นครราชสีมา ไปบรรจบทางหลวงหมายเลข 304 บริเวณตำบลไชยมงคล อำเภอเมืองนครราชสีมา ระยะทางประมาณ 14 กิโลเมตร ขณะนี้ได้ออกพระราชกฤษฎีกากำหนดเขตที่ดินในบริเวณที่ที่จะเวนคืน ออกเมื่อวันที่ 16 พฤษภาคม พ.ศ. 2559 และได้เซ็นสัญญาจ้างผู้รับเหมาเรียบร้อยแล้วช่วงที่ยังไม่ได้เริ่มก่อสร้างช่วงที่ยังไม่ได้เริ่มก่อสร้าง. - ช่วง B เส้นทางเริ่มจากทางหลวงหมายเลข 2068 บริเวณตำบลบึงอ้อ อำเภอขามทะเลสอ ผ่านโครงการถนนบ้านกุดม่วง-นครราชสีมา ผ่านโครงการทางหลวงพิเศษหมายเลข 6 ผ่านบึงพุดซา (โครงการศูนย์ราชการนครราชสีมา) ไปบรรจบทางหลวงแผ่นดินหมายเลข 205 (ถนนสุรนารายณ์) บริเวณตำบลจอหอ อำเภอเมืองนครราชสีมา ระยะทางประมาณ 23 กิโลเมตร- ช่วง C เส้นทางเริ่มจากทางหลวงหมายเลข 205 บริเวณตำบลจอหอ อำเภอเมืองนครราชสีมา ข้ามทางรถไฟสายตะวันออกเฉียงเหนือ (นครราชสีมา-ท่านาแล้ง) ไปบรรจบทางหลวงหมายเลข 2 บริเวณตำบลโตนด อำเภอโนนสูง ระยะทางประมาณ 17 กิโลเมตร- ช่วง D เส้นทางเริ่มจากทางหลวงหมายเลข 2 บริเวณตำบลโตนด อำเภอโนนสูง ไปบรรจบทางหลวงแผ่นดินหมายเลข 226 (นครราชสีมา-อุบลราชธานี) บริเวณตำบลท่าช้าง อำเภอเฉลิมพระเกียรติ ระยะทางประมาณ 10 กิโลเมตร- ช่วง E เส้นทางเริ่มจากทางหลวงหมายเลข 226 บริเวณตำบลท่าช้าง อำเภอเฉลิมพระเกียรติ ข้ามทางรถไฟสายตะวันออกเฉียงเหนือ (นครราชสีมา-อุบลราชธานี) ผ่านท่าอากาศยานนครราชสีมา ผ่านเขตอุตสาหกรรมสุรนารี ไปบรรจบทางหลวงแผ่นดินหมายเลข 224 (นครราชสีมา-กาบเชิง) บริเวณตำบลหนองบัวศาลา อำเภอเมืองนครราชสีมา ระยะทางประมาณ 18 กิโลเมตร</doc>
