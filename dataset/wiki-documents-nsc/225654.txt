<doc id="225654" url="https://th.wikipedia.org/wiki?curid=225654" title="เจมส์ ลิฟวิงสตัน เอิร์ลที่ 1 แห่งแคลลินดาร์">เจมส์ ลิฟวิงสตัน เอิร์ลที่ 1 แห่งแคลลินดาร์ เจมส์ ลิฟวิงสตัน เอิร์ลที่ 1 แห่งแคลลินดาร์ (; ราวคริสต์ทศวรรษ 1590 - ค.ศ. 1674) เป็นนายทัพฝ่ายกษัตริย์นิยมผู้มีบทบาทสำคัญในยุทธการที่เพรสตันในสงครามกลางสามอาณาจักร/สงครามกลางเมืองอังกฤษครั้งที่ 2 เจมส์เกิดราวคริสต์ทศวรรษ 1590 เป็นบุตรของอเล็กซานเดอร์ ลิฟวิงสตัน เอิร์ลที่ 1 แห่งลินลิทโกว์ ราวปี ค.ศ. 1616 ก็ได้รับสัญญาบัตรเป็นนายร้อยในกองทัพเนเธอร์แลนด์ภายใต้การนำของพี่ชายเซอร์เฮนรี ลิฟวิงสตัน เมื่อมาถึง ค.ศ. 1629 เจมส์ ลิฟวิงสตันก็เป็นนายทหารที่มีประสบการณ์และมีตำแหน่งเป็นนายพันในกองทหารสกอตแลนด์ ในปี ค.ศ. 1633 ก็ได้เป็นนายพันเต็มตัวของกองทัพเนเธอร์แลนด์ ในช่วงระยะเวลาเดียวกันเจมส์ก็รับราชการในพระเจ้าเจมส์ที่ 6 แห่งสกอตแลนด์ (หรือพระเจ้าเจมส์ที่ 1 แห่งอังกฤษ) และต่อมาในพระเจ้าชาลส์ที่ 1 แห่งอังกฤษ จนได้รับบำนาญและบรรดาศักดิ์เป็นขุนนาง ในโอกาสที่พระเจ้าชาลส์ที่ 1 เสด็จขึ้นไปสกอตแลนด์ พระองค์ก็พระราชทานบรรดาศักดิ์ลอร์ด ลิฟวิงสตันแห่งอามอนด์ให้แก่เจมส์เมื่อวันที่ 19 มิถุนายน ค.ศ. 1633</doc>
