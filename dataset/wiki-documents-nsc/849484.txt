<doc id="849484" url="https://th.wikipedia.org/wiki?curid=849484" title="แบร์ชเทิสกาเดิน">แบร์ชเทิสกาเดิน แบร์ชเทิสกาเดิน () เป็นเทศบาลในรัฐบาวาเรีย ประเทศเยอรมนี เป็นเทศบาลซึ่งตั้งอยู่บริเวณเทือกเขาไบเอิร์นแอลป์ ใกล้กับชายแดนประเทศออสเตรีย อยู่ห่างจากเมืองซาลซ์บูร์กไปทางใต้ราว 30 กิโลเมตร และอยู่ห่างจากนครมิวนิกไปทางตะวันออกเฉียงใต้ราว 180 กิโลเมตร บริเวณทางใต้ของเมืองเป็นที่ตั้งของอุทยานแห่งชาติแบร์ชเทิสกาเดินและเวิ้งหุบเขาอีกสามแห่ง แบร์ชเทิสกาเดินเป็นที่ตั้งของภูเขาวัทซ์มันน์ (Watzmann) ซึ่งสูงเป็นอันดับ 3 ในเยอรมนีด้วยความสูง 2,713 เมตร ถือเป็นหนึ่งในสถานที่ปีนยอดนิยม นอกจากนี้ยังเป็นที่ตั้งของทะเลสาบเคอนิง ซึ่งเป็นทะเลสาบธารน้ำแข็งซึ่งมีความลึก แบร์ชเทิสกาเดินเป็นเมืองที่มีทัศนียภาพงดงาม ผู้นำนาซีเยอรมนีอย่างอดอล์ฟ ฮิตเลอร์ มีบ้านพักตากอากาศที่ชื่อ แบร์กฮอฟ อยู่ในเมืองนี้และยังมี รังอินทรี อยู่บนยอดเขาเคลชไตน์ ส่วนผู้นำระดับสูงคนอื่นๆอย่าง แฮร์มันน์ เกอริง, โยเซฟ เกิบเบลส์ และอัลแบร์ท ชเปียร์ ก็มักเดินทางมาพักตากอากาศที่เมืองนี้อยู่บ่อยครั้ง</doc>
