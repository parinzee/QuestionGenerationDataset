<doc id="269023" url="https://th.wikipedia.org/wiki?curid=269023" title="แม่น้ำทะมะ">แม่น้ำทะมะ แม่น้ำทะมะ () เป็นแม่น้ำสายหลักในจังหวัดยะมะนะชิ จังหวัดคะนะงะวะ และโตเกียว บนเกาะฮนชู ประเทศญี่ปุ่น รัฐบาลญี่ปุ่นได้ประกาศให้เป็น Class 1 river อย่างเป็นทางการ แม่น้ำทะมะมีความยาวทั้งสิ้น 138 กิโลเมตร และมีพื้นที่ลุ่มน้ำ 1,240 ตารางกิโลเมตร แม่น้ำทะมะไหลผ่านกรุงโตเกียวโดยเป็นเส้นแบ่งอาณาเขตระหว่างโตเกียวและคะนะงะวะ ริมฝั่งแม่น้ำในเขตเมืองเต็มไปด้วยสวนสาธารณะและสนามกีฬา ทำให้แม่น้ำสายนี้เป็นสถานที่ยอดนิยมสำหรับปิกนิกเส้นทางการไหลของแม่น้ำ เส้นทางการไหลของแม่น้ำ. แม่น้ำทะมะมีต้นกำเนิดจากภูเขาคะสะโดะริในเมืองโคชู จังหวัดยะมะนะชิ ไหลไปทางทิศตะวันออกสู่ด้านตะวันตกของกรุงโตเกียวที่เป็นพื้นที่ภูเขา ซึ่งมีเขื่อนโอะโงจิกั้นแม่น้ำไว้ ทำให้เกิดเป็นทะเลสาบโอะคุทะมะ แล้วไหลต่อไปทางทิศตะวันออกผ่านอุทยานแห่งชาติ Chichibu Tamakai ไปสู่เมืองโอเมะในโตเกียว</doc>
