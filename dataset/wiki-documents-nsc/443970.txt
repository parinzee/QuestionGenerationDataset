<doc id="443970" url="https://th.wikipedia.org/wiki?curid=443970" title="ซารีฟ สายนุ้ย">ซารีฟ สายนุ้ย ซารีฟ สายนุ้ย ชื่อเล่น รีฟ (15 เมษายน พ.ศ. 2523) เป็นนักฟุตบอลชาวไทย และอดีตนักฟุตบอลทีมชาติไทย เกิดในจังหวัดกระบี่ ประเทศไทย ซารีฟเริ่มเล่นฟุตบอลตั้งแต่วัย 18 ปี โดยเล่นในสโมสรเยาวชนให้กับสโมสรฟุตบอลมหาวิทยาลัยเกษมบัณฑิตเป็นสโมสรแรก แล้วเริ่มเข้าสู่มืออาชีพในวัย 22 ปี กับสโมสรฟุตบอลแบงค็อก ยูไนเต็ด แล้วได้ถูกกลันตัน เอฟซี สโมสรฟุตบอลของประเทศมาเลเซีย ยืมตัวไปใน พ.ศ. 2548 แล้วกับมาเล่นที่ประเทศไทย ต่อในปี พ.ศ. 2550 โดยเล่นให้กับสโมสรฟุตบอลบุรีรัมย์ ยูไนเต็ด เขาถนัดในตำแหน่งกองหน้า หลังหมดสัญญาในปี พ.ศ. 2555 จึงเข้าไปอยู่ในสังกัดบีอีซี เทโรศาสน แต่อยู่ในทีมดังกล่าวได้เพียงปีเดียวก็ถูกปล่อยตัวหลังหมดสัญญา ภายหลังซารีฟได้เซ็นสัญญาเข้าร่วมสโมสรฟุตบอลสมุทรสงคราม เอฟซี ในปี พ.ศ. 2556 ด้วยสัญญาหนึ่งปี ในปี พ.ศ. 2558 เขาได้เซ็นสัญญาเข้าร่วมสโมสรฟุตบอลจังหวัดอ่างทอง ด้วยสัญญาหนึ่งปี ซารีฟประกาศเลิกเล่นฟุตบอลเมื่อวันที่ 3 กุมภาพันธ์ พ.ศ. 2559 แล้วทำงานเป็นผู้ช่วยโค้ชให้กับทีมสโมสรฟุตบอลจังหวัดอ่างทอง ซารีฟ โปรดปรานการสะสมรองเท้าสตั๊ด โดยเขามีรองเท้าสตั๊ดทั้งหมด 105 คู่</doc>
