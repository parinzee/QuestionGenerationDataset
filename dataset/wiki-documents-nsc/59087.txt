<doc id="59087" url="https://th.wikipedia.org/wiki?curid=59087" title="ผีหัวขาด">ผีหัวขาด ผีหัวขาด คือ จิตวิญญาณของคนที่ตายโดยส่วนของศีรษะหลุดออกจากร่างกาย ซึ่งส่วนของศีรษะนั้นจะประกอบด้วยอวัยวะสำคัญ ได้แก่ สมอง เส้นเลือดใหญ่ และเป็นศูนย์รวมของระบบประสาทซึ่งทำหน้าที่ควบคุมการทำงานของร่างกาย สาเหตุของการเป็นผีหัวขาดมักได้แก่ การที่ผู้นั้นได้รับโทษประหารตามอาญาแผ่นดิน หรือบางทีอาจโดนฆาตกรรม หรือประสบอุบัติเหตุร้ายแรง จนทำให้ต้องตายโดยศีรษะขาดออกจากตัว เช่น ในสมัยโบราณมีการประหารนักโทษโดยใช้ดาบเพฌชฆาตตัดคอ หรือบรรดานักรบที่ถูกข้าศึกฆ่าตายด้วยการตัดหัวระหว่างสู้รบในสงคราม หรืออาจเกิดจากการประสบอุบัติเหตุบนท้องถนน ถูกรถชน ถูกกระจกบาดจนคอขาด หรือด้วยสาเหตุอื่น ๆ ที่ทำให้ต้องจบชีวิตโดยศีรษะกับร่างถูกตัดเฉือนให้แยกออกจากกัน และผีหัวขาดนั้นจัดเป็นผีตายโหงประเภทหนึ่ง ในปี พ.ศ. 2545 มีการทำภาพยนตร์ในชื่อ "ผีหัวขาด" นำแสดงโดยต๊ะ วงบอยสเกาต์</doc>
