<doc id="850199" url="https://th.wikipedia.org/wiki?curid=850199" title="โตโยต้า ซี-เอชอาร์">โตโยต้า ซี-เอชอาร์ โตโยต้า ซี-เอชอาร์ () มีลักษณะเป็นรถรถยนต์เอนกประสงค์สมรรถนะสูงขนาดเล็กมาก ซึ่งผลิตโดยบริษัทโตโยต้า โดยเริ่มผลิตในเดือนพฤศจิกายน พ.ศ. 2559 และจำหน่ายในประเทศญี่ปุ่นเป็นประเทศแรกเมื่อวันที่ 14 ธันวาคมที่ปีเดียวกัน และเริ่มสายการผลิตที่ประเทศญี่ปุ่น ประเทศตุรกี ต่อมาในปี พ.ศ. 2560 ก็ได้เริ่มสายการผลิตที่ประเทศไทย ที่มาของชื่อ C-HR นั้น ได้ย่อมาจาก Compact High Rider, Cross Hatch Run–about หรือ Coupé High–Rider. หลังจากที่ได้โชว์คอนเซปต์มานาน โตโยต้า ซี-เอชอาร์ รุ่นที่ 1 ก็ได้เผยโฉมเวอร์ชันผลิตจริงครั้งแรกในโลกเมื่อเดือนมีนาคม พ.ศ. 2559 ที่งานเจนีวา มอเตอร์โชว์ ส่วนเวอร์ชันอเมริกาเหนือได้เผยโฉมเมื่อเดือนพฤศจิกายน พ.ศ. 2559 ที่งานลอสแอนเจลิส ออโต้โชว์ ในรุ่นอเมริกาเหนือ มีเพียงตัวเลือกเครื่องยนต์เบนซิน 2.0 ลิตรเพียงตัวเลือกเดียวเท่านั้น ต่างจากตลาดโลกที่มีทั้งเครื่องยนต์ 1.2 ลิตร Turbocharger และเครื่องยนต์ 1.8 ลิตร Hybrid ในอเมริกาเหนือ ตอนแรกนั้น ซี-เอชอาร์มีแผนจำหน่ายภายใต้ยี่ห้อScion (ไซออน) แต่โตโยต้าได้ประกาศยกเลิกการทำตลาดแบรนด์ไซออน จึงเปลี่ยนชื่อยี่ห้อเป็นโตโยต้าแทนประเทศไทย ประเทศไทย. โตโยต้า ได้เผยโฉมซี-เอชอาร์ในประเทศไทยในงานมหกรรมยานยนต์ประเทศไทยครั้งที่ 34 โดยโฉมของประเทศไทยจะมาพร้อมกับเครื่องยนต์ 1.8 ลิตร รหัส 2ZR-FBE และเครื่องยนต์ไฮบริด 1.8 ลิตร รหัส 2ZR-FXEโดยมีรายระเอียดรุ่นย่อยมาให้เลือกสี่รุ่นและได้เปิดรับสิทธิ์การจองล่วงหน้า ในประเทศไทย ซี-เอชอาร์มี 4 รุ่นย่อย คือ 1.8 Entry, 1.8 MID, 1.8 Hybrid Entry และ 1.8 Hybrid High โดยราคาเริ่มต้นจาก 959,000 บาทถึง 1,159,000 บาท เครื่องยนต์มีสองทางเลือกคือ เครื่องยนต์เบนซิน รหัส 2ZR-FBE 4 สูบแถวเรียง ขนาด 1.8 ลิตร 1,798 ซีซี. กระบอกสูบ x ระยะช่วงชัก : 80.5 x 88.3 มิลลิเมตร อัตราส่วนกำลังอัด 10.0 : 1 กำลังสูงสุด 140 แรงม้า ที่ 6,000 รอบ/นาที แรงบิดสูงสุด 175 นิวตันเมตร ที่ 4,000 รอบ/นาที จับคู่กับเกียร์อัตโนมัติ CVT ล็อคพูเล่ย์ 7 จังหวะ ขับเคลื่อนล้อหน้า ความจุถังน้ำมัน 50 ลิตร รองรับน้ำม้น E85 ปล่อย CO2 150g./km. และเบนซิน 1.8 Hybrid รหัส 2ZR-FXE DOHC 4 สูบแถวเรียง DOHC Atkinson cycle 16 วาล์ว VVT-i ขนาด 1.8 ลิตร 1,798 ซีซี. กระบอกสูบ x ระยะช่วงชัก : 80.5 x 88.3 มิลลิเมตร อัตราส่วนกำลังอัด 13.0 : 1 ให้กำลังสูงสุด 98 แรงม้า ที่ 5,200 รอบ/นาที แรงบิดสูงสุด 142 นิวตันเมตร ที่ 3,600 รอบ/นาที ทำงานร่วมกับมอเตอร์ไฟฟ้า Permanent Magnet Synchronous Motor แรงดันไฟฟ้า 600 โวลต์ ให้กำลังสูงสุด 72 แรงม้า แรงบิด 163 นิวตันเมตร แบตเตอรี่แบบ Nickel metal Hydride (Ni-MH) แรงดันไฟฟ้า 201.6 โวลต์ 28 Modules 6.5 Ah รวมพละกำลังจากทั้งเครื่องยนต์ และ มอเตอร์ไฟฟ้าให้ กำลังสูงสุด 122 แรงม้า จับคู่กับเกียร์อัตโนมัติ แบบ E-CVT ความจุถังน้ำมัน 43 ลิตร รองรับน้ำมันสูงสุด E20 ปล่อย CO2 100 g./km.</doc>
