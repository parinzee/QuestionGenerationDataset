<doc id="384375" url="https://th.wikipedia.org/wiki?curid=384375" title="นาเดีย โสณกุล">นาเดีย โสณกุล นาเดีย โสณกุล หรือ นาเดีย นิมิตรวานิช มีชื่อจริงว่า วิชิตา โสณกุล (สกุลเดิม: นิมิตรวานิช; เกิด: 28 พฤษภาคม พ.ศ. 2521) นักแสดงและพิธีกรชาวไทย มีชื่อเสียงจากการเป็นพิธีกรรายการดาวกระจาย และดาวกระจายสุดสัปดาห์ประวัติ ประวัติ. นาเดีย โสณกุล มีชื่อแต่แรกเกิดว่า บุญญารัตน์ นิมิตรวานิช ส่วนชื่อเล่นของเธอได้ตั้งตามชื่อของ "นาเดีย โคมานิชี" นักกีฬายิมนาสติกชาวโรมาเนียเจ้าของเหรียญทองโอลิมปิก เธอเติบโตขึ้นมาในครอบครัวที่พ่อแม่หย่าร้าง โดยอาศัยอยู่กับมารดาคือ ปิลันธนา ชุนหเขต และน้องสาว อภิษฎา นิมิตรวานิช เธอกล่าวว่าเธอเป็น "ลูกเสี้ยว" ที่มีบิดาเป็นชาวไทยเชื้อสายจีน กับมารดาชาวไทยที่นับถือศาสนาอิสลาม ส่วนตัวเธอนับถือศาสนาอิสลามตามมารดา นาเดียเรียนชั้นมัธยมที่โรงเรียนราชินี จากนั้นสอบเข้าเรียนระดับอุดมศึกษาได้ที่จุฬาลงกรณ์มหาวิทยาลัย ในคณะอักษรศาสตร์ เอกศิลปะการละคร และศึกษาต่อปริญญาโท เอกการศึกษานอกระบบโรงเรียน คณะครุศาสตร์ จุฬาลงกรณ์มหาวิทยาลัย ในระหว่างที่เรียนอยู่นี้ นาเดียได้เล่นละครเวที และได้เป็นพิธีกรรายการภาษาไทยในจอ (หรือที่รู้จักกันในชื่อ พี่เอื้อยกับน้องจุก) จากนั้นยังได้แสดงละครโทรทัศน์ และแสดงมิวสิกวิดิโอด้วย จากนั้นได้เข้าร่วมโครงการวีเจเซิร์ช (VJ Search) ได้เป็นวีเจของแชนแนลวีไทยแลนด์ นาเดียได้เขียนบทความชื่อ "นานา นาเดีย" ให้กับนิตยสาร "Oops!" และเป็นพิธีกรรายการ ดาวกระจาย, ดาวกระจายสุดสัปดาห์ และรายการทีเด็ดจัง และแสดงภาพยนตร์โฆษณา ชีวิตส่วนตัว นาเดียสมรสกับหม่อมหลวงอภิมงคล โสณกุล สมาชิกสภาผู้แทนราษฎรกรุงเทพมหานคร โดยมีพิธีสมรสเมื่อวันที่ 18 กรกฎาคม พ.ศ. 2554 ที่โรงแรมโอเรียนเต็ล หลังจากสมรสจึงเปลี่ยนไปใช้นามสกุล โสณกุล ณ อยุธยา และใช้ชื่อในวงการว่า นาเดีย โสณกุล ทั้งสองมีบุตรชายหนึ่งคนคือ นพมงคล โสณกุล ณ อยุธยาผลงานพิธีกรผลงาน. พิธีกร. - รายการ ภาษาไทยในจอ - รายการ Movie Zone - รายการ เกมนานาชาติ - VJ ของ Channel V Thailand - รายการ ดาวกระจาย และดาวกระจายสุดสัปดาห์ - รายการ ทีเด็ดจัง - รายการ รู้จริงป่ะ (รับเชิญ) - รายการ คลับมันตรา - รายการ มันตราเลดี้ละครเวทีละครเวที. - นางพญางูขาว - เรื่องลับๆ…ตอนดับไฟ - อลหม่านหลังบ้านทรายทองละครโทรทัศน์อื่นๆอื่นๆ. - แม่น้ำของแผ่นดิน ปีที่ 5 ชุด พระคู่พระบารมี - ร้องเพลง "จริงใจไว้ก่อน" ประกอบละครเรื่อง "นางสาวจริงใจกับนายแสนดี" (ต้นฉบับ ใหม่ เจริญปุระ) - ร้องเพลง "ตัดใจไม่ลง" ประกอบละครเรื่อง "ชิชา สาวน้อยมหัศจรรย์" - ร้องเพลง "เราสองคน" ประกอบละครเรื่อง "สองเรา...นิรันดร" (ร้องเดี่ยว) - ร้องเพลง "เราสองคน" ประกอบละครเรื่อง "สองเรา...นิรันดร" (ร้องคู่กับ ภัทรพล ศิลปาจารย์)มิวสิกวีดีโอมิวสิกวีดีโอ. - เพลง เสียงของหัวใจ ของ แอน ธิติมา - เพลง อ้อนวอน ของ พัชริดา วัฒนา - เพลง ฉันรักของฉันจริงๆ ของ มาลีวัลย์ เจมีน่า - เพลง ฉันทนาที่รัก ของ ธงไชย แมคอินไตย์รางวัลรางวัล. - รางวัลเทพทอง สาขานักวิทยุโทรทัศน์ ดีเด่น จากรายการ ดาวกระจาย (พ.ศ. 2549) - 1 ใน 5 รางวัลดาราสมทบหญิงยอดเยี่ยม จากละครเรื่อง หมวยอินเตอร์ จากงาน ท็อปอวอร์ด 2008เครื่องราชอิสริยาภรณ์</doc>
