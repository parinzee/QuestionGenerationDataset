<doc id="71545" url="https://th.wikipedia.org/wiki?curid=71545" title="หาดคุจูกุริ">หาดคุจูกุริ หาดคุจูคุริ () เป็นชายหาดบนฝั่งตะวันออกของคาบสมุทรโบโซในจังหวัดจิบะ ประเทศญี่ปุ่น อยู่ห่างจากกรุงโตเกียว 60 กิโลเมตร เป็นชายหาดที่ยาวเป็นอันดับสองของญี่ปุ่น และเป็นที่นิยมสำหรับว่ายน้ำและโต้คลื่น คำว่า "คุจูคุริ" แปลอย่างหยาบๆได้ว่า "เก้าสิบเก้าไมล์" โดย"คุจูคุ"แปลว่า "เก้าสิบเก้า" ส่วน"ริ"เป็นหน่วยวัดความยาวแบบเก่า แทนความยาวประมาณ 3.93 กิโลเมตร ชื่อนี้มิได้ตั้งขึ้นเพื่อแสดงถึงความยาวที่แท้จริงของหาด แต่เพื่อเปรียบเปรยว่าชายหาดแห่งนี้ยาวไกลมากจนไม่มีใครสามารถนับได้ว่ายาวทั้งหมดกี่"ริ" ส่วนความยาวจริงของหาดคือประมาณ 66 กิโลเมตร</doc>
