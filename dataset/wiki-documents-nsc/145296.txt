<doc id="145296" url="https://th.wikipedia.org/wiki?curid=145296" title="แบรด เรนโฟร">แบรด เรนโฟร แบรด บาร์รอน เรนโฟร () (25 กรกฎาคม ค.ศ. 1982-15 มกราคม ค.ศ. 2008) เป็นนักแสดงชาวอเมริกัน แจ้งเกิดกับบทเด็กข้างถนนที่หนีการตามล่าของมาเฟียในหนังเรื่อง The Client (1994) กำกับโดยโจล ชูมัคเกอร์ ตามมาด้วยบทเด็กที่สร้างมิตรภาพกับเด็กที่ติดเชื้อเอดส์ใน The Cure (1995) และบทนักเรียนผู้บ้าคลั่งอดีตนาซีใน Apt Pupil (1998) เรนโฟรเคยถูกจับในข้อหามียาเสพติดในช่วงที่ Apt Pupil ออกฉาย หลังจากนั้น หนังต่อ ๆ มาของเขาก็ไม่ประสบความสำเร็จอีก และมีผลงานอย่าง Tom&Huck, Sleepers, Telling Lies in America และ 17 (Seventeen) จนในปี 2001 เขารับบทวัยรุ่นที่วางแผนฆ่าเพื่อนจิตโหดใน Bully และผลงานเรื่องสุดท้ายของเขาคือเรื่อง The Informers ซึ่งว่าด้วยเซ็กซ์ ยา และความรุนแรงในลอสแอนเจลิส เรนโฟรเคยได้รับรางวัลจาก “Hollywood Reporter’s Young Star Award in 1995” และเคยได้รับการโหวตให้เป็นหนึ่งใน “People magazine’s Top 30 under 30” เรนโฟรเสียชีวิตเมื่อวันที่ 15 มกราคม ค.ศ. 2008 ที่อพาร์ทเมนต์ของเขาในลอสแอนเจลิส ซึ่งมีการรายงานว่าคืนก่อนเขาเสียชีวิต เขาสังสรรค์อยู่กับเพื่อน ส่วนสาเหตุการตายมาจากการได้รับเฮโรอีนเกินขนาดประวัติ ประวัติ. แบรด เรนโฟร เกิดใน น็อกซ์วิลล์ เทนเนสซี สหรัฐอเมริกา เขาเป็นบุตรชายคนโตของ แองเจล่า โอลเซน และ มาร์ค เรนโฟรเขามีพี่น้องทั้งหมด 2 คน แบรดมีน้องสาวและน้องชาย ชื่อว่า เฮลี่ย์ โรส (อายุน้อยกว่าเขา) และ ดอน แบรดได้เริ่มเข้าวงการ ตั้งแต่เขาอายุได้ 11 ขวบ</doc>
