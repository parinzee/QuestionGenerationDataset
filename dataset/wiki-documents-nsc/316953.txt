<doc id="316953" url="https://th.wikipedia.org/wiki?curid=316953" title="ลำดับโปเจียมแห่งราชอาณาจักรไทย">ลำดับโปเจียมแห่งราชอาณาจักรไทย ลำดับโปเจียมแห่งราชอาณาจักรไทย หรือ ธรรมเนียมที่พระบรมวงศานุวงศ์ทรงพระดำเนินเป็นลำดับกัน เป็นลำดับการเสด็จพระราชดำเนินหรือพระดำเนินก่อนหลังกันตามฐานะในพระราชวงศ์ คำว่า "โปเจียม" นั้น สันนิษฐานว่ามาจากภาษาจีน แปลว่า ลำดับก่อนหลังกันลำดับโปเจียม ลำดับโปเจียม. พระบาทสมเด็จพระจุลจอมเกล้าเจ้าอยู่หัวทรงอธิบายหลักของธรรมเนียมการเดินหน้าเดินหลังไว้ในพระราชนิพนธ์เรื่อง “ธรรมเนียมราชตระกูลในกรุงสยาม” โดยมีลำดับโปเจียม ดังนี้ธรรมเนียมที่ต้องเดินเป็นลำดับกันตามยศ ธรรมเนียมที่ต้องเดินเป็นลำดับกันตามยศ. ถ้าจะเทียบยศ ตามลำดับที่ควรจะเดินหน้าเดินหลัง ตามศักดินา แลตามธรรมเนียมโบราณสืบมาดังนี้1. พระบัณฑูรใหญ่ ตำแหน่งกรมพระราชวังบวรสถานมงคลฝ่ายหน้า 2. พระบัณฑูรน้อย ตำแหน่งกรมพระราชวังบวรสถานมงคลฝ่ายหน้า 3. พระบัญชา ตำแหน่งกรมพระราชวังบวร​สถานภิมุขฝ่ายหลัง 4. สมเด็จพระบรมอัยกาเธอ เจ้าฟ้า 5. สมเด็จพระเจ้าบรมวงศ์เธอ เจ้าฟ้า 6. สมเด็จพระเจ้าพี่(ยา/นาง)เธอ เจ้าฟ้า 7. สมเด็จพระเจ้าน้อง(ยา/นาง)เธอ เจ้าฟ้า 8. สมเด็จพระเจ้าลูก(ยา)เธอ เจ้าฟ้า- 5 นี้ คือพระราชโอรสพระเจ้าแผ่นดิน 9. พระบรมอัยกาเธอ พระองค์เจ้า 10. พระเจ้าบรมวงศ์เธอ พระองค์เจ้า 11. พระเจ้าพี่(ยา/นาง)เธอ พระองค์เจ้า 12. พระเจ้าน้อง(ยา/นาง)เธอ พระองค์เจ้า 13. พระเจ้าลูก(ยา)เธอ พระองค์เจ้า 14. พระเจ้าราชวรวงศ์เธอ พระองค์เจ้า- 2 นี้เดินสลับกันตามพระชนมพรรษา - 6 นี้ คือพระราชบุตรพระเจ้าแผ่นดิน 15. สมเด็จพระเจ้าหลานเธอ คือเจ้าฟ้าที่เป็นหลานพระเจ้าแผ่นดินตรง ๆ ฤๅเจ้าฟ้าที่เป็นลูกวังหน้า 16. พระเจ้าวรวงศ์เธอชั้น ๑ พระองค์เจ้า 17. พระเจ้าวรวงศ์เธอชั้น ๒ พระองค์เจ้า 18. พระเจ้าวรวงศ์เธอชั้น ๓ พระองค์เจ้า 19. พระเจ้าวรวงศ์เธอชั้น ๔ พระองค์เจ้า 20. พระบวรวงศ์เธอชั้น ๑ พระองค์เจ้า 21. พระบวรวงศ์เธอชั้น ๒ พระองค์เจ้า- 6 นี้คือพระองค์เจ้าวังหน้า 22. พระเจ้าหลานเธอซึ่งเป็นพระองค์เจ้า เป็นหลานเธอตรง ๆ ของพระเจ้าแผ่นดินในขณะนั้น 23. พระประพันธวงศ์เธอ พระองค์เจ้าในกรมหมื่นมาตยาพิทักษ์ ซึ่งเป็นพระอัยกาฝ่ายพระมารดาของพระเจ้าแผ่นดิน 24. พระวงศ์เธอ พระองค์เจ้า คือหม่อมเจ้าลูกต่างกรมแลพระองค์เจ้าวังหลวงที่ยกขึ้นเป็นพระองค์เจ้า 25. พระสัมพันธวงศ์เธอ พระองค์เจ้า คือหลานสมเด็จพระพี่นาง ในพระบาทสมเด็จพระพุทธยอดฟ้าจุฬาโลก ทั้งสองพระองค์ 26. หม่อมเจ้าตามลำดับยศบิดา ซึ่งเรียก ๆ กันมาเหมือนข้างบนลำดับโปเจียมในปัจจุบัน ลำดับโปเจียมในปัจจุบัน. ° ทรงลาออกจากฐานันดรศักดิ์แต่ทรงเป็นพระราชธิดาพระองค์ใหญ่ในพระบาทสมเด็จพระปรมินทรมหาภูมิพลอดุลยเดช และหมายราชการจัดลำดับให้ทรงอยู่ในลำดับดังกล่าว °° สองท่านนี้ถึงแม้จะเป็นสามัญชน แต่เป็นพระราชนัดดาในพระบาทสมเด็จพระปรมินทรมหาภูมิพลอดุลยเดช โดยจะได้รับการโปรดเกล้าฯให้อยู่ลำดับสูงกว่าหม่อมเจ้าทุกราชสกุลเป็นกรณีพิเศษ</doc>
