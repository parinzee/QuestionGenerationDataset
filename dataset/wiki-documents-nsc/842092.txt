<doc id="842092" url="https://th.wikipedia.org/wiki?curid=842092" title="เจ้าชายนะรุฮิโกะ เจ้าฮิงะชิกุนิ">เจ้าชายนะรุฮิโกะ เจ้าฮิงะชิกุนิ พลเอก เจ้าชายนะรุฮิโกะ เจ้าฮิงะชิกุนิ () ทรงเป็นพระอนุวงศ์ญี่ปุ่นและพลเอกแห่งกองทัพจักรวรรดิญี่ปุ่น และทรงได้รับการโปรดเกล้าให้เป็นนายกรัฐมนตรีเพียงหนึ่งเดือนก่อนหน้าที่ญี่ปุ่นจะยอมจำนนในสงครามโลกครั้งที่สอง และทรงลาออกหลังญี่ปุ่นยอมจำนนได้เจ็ดวัน นอกจากนี้ยังทรงเป็นพระสสุระ(พ่อสามี)ในเจ้าหญิงชิเงะโกะ เจ้าเทะรุ พระราชธิดาองค์ใหญ่ในจักรพรรดิโชวะ เจ้าฮิงะชิกุนิถือเป็นนายกรัฐมนตรีเพียงคนเดียวในประวัติศาสตร์ญี่ปุ่นที่เป็นสมาชิกพระราชวงศ์ และยังเป็นนายทหารคนสุดท้ายจากกองทัพที่ได้ดำรงตำแหน่งนายกรัฐมนตรี เจ้าฮิงะชิกุนิยังทรงเป็นผู้ก่อตั้งสถาบันเทคโนโลยีชิบะพระประวัติ พระประวัติ. เจ้าชายนะรุฮิโกะประสูติในนครเคียวโตะ เป็นโอรสของเจ้าชายอะซะฮิโกะ เจ้าคุนิ ที่เกิดกับท่านหญิงเทะระโอะ อุตะโกะ นางข้าหลวงในราชสำนัก เจ้าคุนิพระบิดาของพระองค์นั้นเป็นโอรสของเจ้าชายคุนิอิเอะ ซึ่งเป็นเจ้าฟุชิมิองค์ที่ 20 ซึ่งเป็นหนึ่งในตำแหน่งเจ้าสืบตระกูลที่เก่าแก่ที่สุด เจ้าฮิงะชิกุนิเป็นพี่น้องต่างมารดากับเจ้าชายคุนิโยะชิ เจ้าคุนิ พระบิดาในสมเด็จพระจักรพรรดินีโคจุงผู้เป็นพระอัครมเหสีในจักรพรรดิโชวะและพระชนนีของสมเด็จพระจักรพรรดิอะกิฮิโตะ เจ้าชายนะรุฮิโกะได้รับพระราชทานราชทินนามจากจักรพรรดิโชวะเป็น เจ้าฮิงะชิกุนิ (東久邇宮) เมื่อวันที่ 3 พฤศจิกายน ค.ศ. 1906ครอบครัว ครอบครัว. เจ้าฮิงะชิกุนิเสกสมรสกับเจ้าหญิงโทะชิโกะ เจ้ายะซุ พระราชธิดาองค์ที่ 9 ในจักรพรรดิเมจิเมื่อวันที่ 18 พฤษภาคม ค.ศ. 1915 มีพระโอรสด้วยกัน 4 พระองค์คือ:1. เจ้าชายโมะริฮิโระ (盛厚王) (6 พฤษภาคม 1916 – 1 กุมภาพันธ์ 1969); เสกสมรสกับเจ้าหญิงชิเงะโกะ เจ้าเทะรุ พระราชธิดาองค์ใหญ่ในจักรพรรดิโชวะ 2. เจ้าชายมะโระมะซะ (師正王) (ค.ศ. 1917 – 1 กันยายน 1923); สิ้นพระชนม์ในเหตุแผ่นดินไหวครั้งใหญ่ในคันโต 3. เจ้าชายอะกิสึเนะ (彰常王) (13 พฤษภาคม 1920 – 30 สิงหาคม 2006); ลาออกจากฐานันดรในปี 1940 และได้บรรดาศักดิ์เป็น มาร์ควิส อะวะตะ อะกิสึเนะ 4. เจ้าชายโทะชิฮิโกะ (俊彦王) (24 มีนาคม 1929 – 15 เมษายน 2015); ลาออกจากฐานันดรในปี 1943 และได้บรรดาศักดิ์เป็น เคานต์ ทะมะระ โทะชิฮิโกะหน้าที่การงานนายกรัฐมนตรี หน้าที่การงาน. นายกรัฐมนตรี. หลังจากที่กองทัพญี่ปุ่นเป็นฝ่ายเพลี่ยงพล้ำในศึกต่างๆและการทิ้งระเบิดปรมาณู พลเอกเจ้าฮิงะชิกุนิก็เริ่มเป็นฝ่ายต่อต้านนโยบายสู้ตายของกองทัพ เขาพยายามเรียกร้องให้รัฐบาลยอมรับปฏิญญาพ็อทซ์ดัมของฝ่ายสัมพันธมิตร ได้รับโปรดเกล้าจากจักรพรรดิโชวะให้ดำรงตำแหน่งนายกรัฐมนตรีเมื่อวันที่ 17 สิงหาคม ค.ศ. 1945 แทนที่พลเรือเอก คันตะโร ซุซุกิ โดยรัฐบาลฮิงะชิกุนิมีภารกิจอยู่สองประการคือ ประการแรกคือกองทัพทั้งหมดยุติความเป็นศัตรูและถอนกำลังทหาร และประการที่สองคือ ทำให้ประชาชนชาวญี่ปุ่นวางใจว่าสถาบันจักรพรรดิจะได้รับความคุ้มครองและอยู่รอดปลอดภัย อย่างไรก็ตาม เจ้าฮิงะชิกุนิลาออกจากตำแหน่งหลังยอมจำนนได้เจ็ดวันเนื่องจากข้อพิพาทเรื่องกองทัพสหรัฐจะให้ญี่ปุ่นยกเลิกกฎหมายรักษาความสงบ ค.ศ. 1925หลังการลาออกฯ หลังการลาออกฯ. หลังจากที่ทรงลาออกจากตำแหน่งนายกรัฐมนตรี ต้นปี ค.ศ. 1946 ได้ทรงให้สัมภาษณ์กับหนังสือพิมพ์ Yomiuri-Hōchi และ The New York Times ว่า สมาชิกพระราชวงศ์ต่างยินยอมที่จะให้สมเด็จพระจักรพรรดิฮิโระฮิโตะสละราชสมบัติ โดยที่เจ้าทะกะมะสึจะทรงเป็นผู้สำเร็จราชการแผ่นดินไปจนกว่ามกุฎราชกุมารอะกิฮิโตะจะเจริญพระชันษา อย่างไรก็ตาม แนวคิดนี้ถูกคัดค้านจากนายกรัฐมนตรีจิจูโร ชิเดะฮะระและรัฐมนตรีกระทรวงวัง ในค.ศ. 1946 เจ้าฮิงะชิกุนิได้ทูลขอลาออกจากพระราชวงศ์ไปเป็นสามัญชนแต่องค์จักรพรรดิไม่ทรงยินยอม อย่างไรก็ตาม เมื่อวันที่ 17 ตุลาคม ค.ศ. 1947 สหรัฐอเมริกาได้ล้มเลิกระบอบคะโซะกุของญี่ปุ่น ทำให้สมาชิกราชสกุลต่างๆรวมถึงเจ้าฮิงะชิกุนิถูกถอดยศและฐานันดรรวมถึงถูกริบทรัพย์บางส่วน อดีตเจ้าฮิงะชิกุนิถึงแก่อนิจกรรมด้วยอาการหัวใจล้มเหลวเมื่อวันที่ 20 มกราคม ค.ศ. 1990 ในกรุงโตเกียว ขณะมีพระชันษา 102 ปี 48 วันฐานันดรศักดิ์ฐานันดรศักดิ์. - ค.ศ. 1887 - 1906 : เจ้าชายนะรุฮิโกะ - ค.ศ. 1906 - 1947 : เจ้าชายนะรุฮิโกะ เจ้าฮิงะชิกุนิ - ค.ศ. 1947 - 1990 : นายนะรุฮิโกะ ฮิงะชิกุนิ</doc>
