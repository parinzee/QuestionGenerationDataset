<doc id="510687" url="https://th.wikipedia.org/wiki?curid=510687" title="ฟอร์ด เลเซอร์">ฟอร์ด เลเซอร์ ฟอร์ด เลเซอร์ () เป็นรถยนต์นั่งขนาดเล็ก (Compact Car) ซึ่งผลิตโดยบริษัทฟอร์ดมอเตอร์ในช่วงปี พ.ศ. 2523-2546 โดยมีตลาดรองรับอยู่หลายทวีปตั้งแต่เอเชีย ,โอเชียเนีย ,อเมริกาใต้และแอฟริกา มีวิวัฒนาการตามช่วงเวลาได้ 5 Generation (รุ่น) ซึ่งรุ่นที่ 1-4 ไม่เป็นที่รู้จักของคนไทยมากนัก แต่ในรุ่นที่ 5 หลังจากฟอร์ดมอเตอร์ได้มาก่อตั้งบริษัทในประเทศไทยเมื่อปี พ.ศ. 2538 ในปี พ.ศ. 2543 เลเซอร์รุ่นที่ 5 จึงได้เข้ามาขายในประเทศไทย และขายจนถึงปี พ.ศ. 2548รุ่นที่ 1 (พ.ศ. 2523-2528) รุ่นที่ 1 (พ.ศ. 2523-2528). ฟอร์ด เลเซอร์ รุ่นที่ 1 ผลิตระหว่าง พ.ศ. 2523-2528 ในรุ่นนี้ได้ใช้รหัสว่า KA ในปี พ.ศ. 2523-2526 และ KB ในปี พ.ศ. 2526-2528 โดยมีการออกแบบร่วมกับมาสด้า 323 และยังใช้เครื่องยนต์ของมาสด้า ซึ่งมี 3 ขนาดดังนี้ 1.1 ,1.3 และ 1.5 ลิตร มีตัวถัง 3 แบบ คือ แฮทช์แบค 3 ประตู ,แฮทช์แบค 5 ประตู และซีดาน 4 ประตู แต่รุ่นยังไม่เป็นที่รู้จักของประเทศไทยมากนักรุ่นที่ 2 (พ.ศ. 2528-2533) รุ่นที่ 2 (พ.ศ. 2528-2533). ฟอร์ด เลเซอร์ รุ่นที่ 2 ผลิตระหว่าง พ.ศ. 2528-2533 โดยใช้รหัสว่า KC และ KE มีเครื่องยนต์ 2 ขนาดคือ 1.3 และ 1.6 ลิตร และมีตัวถัง 5 แบบคือ คอนเวอร์เทเบิล 2 ประตู ,แฮทช์แบค 3 ประตู ,ซีดาน 4 ประตู ,สเตชันวากอน 5 ประตู และแฮทช์แบค 5 ประตูรุ่นที่ 3 (พ.ศ. 2532-2538) รุ่นที่ 3 (พ.ศ. 2532-2538). ฟอร์ด เลเซอร์ รุ่นที่ 3 ผลิตระหว่าง พ.ศ. 2532-2538 มีรหัสว่า KF และ KH มีตัวถัง 4 แบบ คือ แฮทช์แบค 3 ประตู ,ซีดาน 4 ประตู ,สเตชันวากอน 4 ประตู และแฮทช์แบค 5 ประตู มีเครื่องยนต์ 3 ขนาด คือ 1.3 ,1.6 และ 1.8 ลิตร และนอกจากนี้ รุ่นนี้ยังมีการผลิตรุ่นขับเคลื่อน 4 ล้อออกมาด้วยในรุ่น 1.8 ลิตรรุ่นที่ 4 (พ.ศ. 2537-2541) รุ่นที่ 4 (พ.ศ. 2537-2541). ฟอร์ด เลเซอร์ รุ่นที่ 4 ผลิตระหว่าง พ.ศ. 2537-2541 มีรหัสว่า KJ และ KL โดยมีตัวถัง 3 แบบคือ ซีดาน 4 ประตู ,แฮทช์แบค 3 ประตู และแฮทช์แบค 5 ประตู และมีเครื่องยนต์ 1.6 และ 1.8 ลิตร อย่างไรก็ตาม ฟอร์ด เลเซอร์รุ่นนี้เป็นรุ่นที่ไม่ประสบความสำเร็จมากนัก เนื่องจากผู้คนในยุคนั้นหันไปซื้อรถยนต์ที่มีขนาดเล็กกว่าอย่าง ฟอร์ด เฟสติวา เนื่องจากราคาถูกกว่าและประหยัดน้ำมันมากกว่าทำให้รุ่นนี้ไม่ประสบความสำเร็จมากนักรุ่นที่ 5 (พ.ศ. 2542-2546) รุ่นที่ 5 (พ.ศ. 2542-2546). ฟอร์ด เลเซอร์ รุ่นที่ 5 เริ่มผลิตระหว่างปี พ.ศ. 2542-2546 เป็นรุ่นสุดท้ายของฟอร์ด เลเซอร์ โดยใช้รหัสว่า KN และ KQ มีตัวถัง 2 แบบคือซีดาน 4 ประตูและแฮทช์แบค 5 ประตู และมีเครื่องยนต์ 3 ขนาดคือ 1.6 ,1.8 และ 2.0 ลิตร รุ่นนี้ เป็นรุ่นแรกที่เข้ามาผลิตและจำหน่ายในประเทศไทย โดยเริ่มผลิตในปี พ.ศ. 2543 และหลังจากไมเนอร์เชนจ์ในปี พ.ศ. 2546 ได้ใช้ชื่อใหม่ว่า ฟอร์ด เลเซอร์ เทียร่า () แต่ไม่ได้รับความนิยมเท่าที่ควร เนื่องจากแม้เลเซอร์ในตลาดโลกจะมีชื่อเสียงเป็นอย่างมากแต่รุ่นนี้ก็ยังทำยอดขายไม่ประสบความสำเร็จเท่าที่ควร ในปี พ.ศ. 2546 ฟอร์ดจึงได้เลิกผลิตเลเซอร์และนำฟอร์ด โฟกัส () มาทำตลาดทั่วโลกแทน (ในช่วงแรกโฟกัสทำตลาดเฉพาะยุโรปเท่านั้น แต่เมื่อเลเซอร์เลิกผลิตจึงนำโฟกัสไปทำตลาดแทน) และในปี พ.ศ. 2548 ได้ยกเลิกการผลิตและจำหน่ายเลเซอร์ในประเทศไทยไปในที่สุด</doc>
