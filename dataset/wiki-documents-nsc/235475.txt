<doc id="235475" url="https://th.wikipedia.org/wiki?curid=235475" title="เบ้งเจียด">เบ้งเจียด เบ้งเจียด () เป็นตัวละครในวรรณกรรมจีนอิงประวัติศาสตร์เรื่องสามก๊ก เป็นพี่ชายของเบ้งเฮ็ก เมื่อครั้งเบ้งเฮ็กกำเริบเสิบสานคิดแข็งเมืองต่อจ๊กก๊ก เบ้งเจียดได้พยายามห้ามปรามแต่ไม่สำเร็จ จึงได้ปลีกตัวไปเป็นนักพรตอาศัยอยู่ในป่าที่มีแม่น้ำที่เต็มไปด้วยพิษด้วยความสงบ เมื่อครั้งที่กองทัพของขงเบ้งหลงทางในป่าได้ไปกินน้ำในแม่น้ำพิษ ทำให้เป็นใบ้พูดไม่ได้ ขงเบ้งได้พบเบ้งเจียด เบ้งเจียดทราบเรื่องก็ได้ช่วยเหลือด้วยการบอกขงเบ้งให้เหล่าทหารที่ถูกพิษให้กินน้ำหลังบ้านตน และบอกว่าให้ขุดน้ำบ่อกิน นอกจากนั้นยังบอกความลับแก่ขงเบ้งที่จะออกจากป่ามรณะที่เต็มไปด้วยลมพิษอย่างปลอดภัยด้วยการคาบใบไม้หอม ที่ชื่อว่า หุ่ยเหียบ เบ้งเจียดยังได้แนะนำเอียวหองแห่งเขางินติสันต่อขงเบ้งเพราะเบ้งเฮ็กกับเอียวหองเป็นคู่อริกันซึ่งจะเป็นประโยชน์อย่างมากในการจับตัวเบ้งเฮ็ก และแล้วขงเบ้งได้เกลี้ยกล่อมเอียวหองจนยอมสวามิภักดิ์และได้ทำการจับตัวเบ้งเฮ็กและโต้สู้ที่ถ้ำอิมตองสันนำมามอบให้ขงเบ้งได้ในที่สุดครอบครัวครอบครัว. - เบ้งเฮ็ก - น้องชายคนรอง - เบ้งฮิว - น้องชายคนสุดท้อง</doc>
