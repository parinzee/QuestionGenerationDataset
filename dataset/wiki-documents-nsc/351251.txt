<doc id="351251" url="https://th.wikipedia.org/wiki?curid=351251" title="เปป กวาร์ดิโอลา">เปป กวาร์ดิโอลา เปป กวาร์ดิโอลา (; เกิดเมื่อวันที่ 18 มกราคม ค.ศ. 1971 ที่เมืองซันต์เปดอร์ บาร์เซโลนา แคว้นกาตาลุญญา; มีชื่อเต็มว่า ฌูแซ็ป กวาร์ดิโอลา อี ซาลา (Josep Guardiola i Sala)) เป็นผู้จัดการทีมฟุตบอลและอดีตนักฟุตบอลชาวสเปน ปัจจุบันเป็นผู้จัดการทีม แมนเชสเตอร์ ซิตี้ กวาร์ดิโอลาเคยเล่นในตำแหน่ง กองกลางตัวรับ และเล่นกับสโมสรฟุตบอลบาร์เซโลนาเป็นหลัก และยังเป็นส่วนหนึ่งของทีมของ โยฮัน ครัฟฟ์ ที่นำทีมบาร์เซโลนาชนะการแข่งขันยูโรเปียนคัพครั้งแรก กวาร์ดิโอลายังเล่นให้กับสโมสรฟุตบอลเบรสเซีย, สโมสรฟุตบอลโรมา, สโมสรฟุตบอลอัลอาห์ลี และสโมสรฟุตบอลโดราโดสเดอซีนาโลอา ส่วนในการแข่งขันระดับนานาชาติ เป็นตัวแทนของฟุตบอลทีมชาติสเปน และในบางครั้งยังเล่นในนัดกระชับมิตรใหักับฟุตบอลทีมชาติกาตาลุญญาอีกด้วย หลังจากที่กวาร์ดิโอลาเลิกเล่นฟุตบอลนั้น กวาร์ดิโอลาได้เป็นโค้ชให้กับสโมสรฟุตบอลบาร์เซโลนาทีมบี และเมื่อ เดือนพฤษภาคม ปี ค.ศ. 2008 ประธานสโมสรฟุตบอลบาร์เซโลนา ควน บาหอร์ตา ประกาศว่ากวาร์ดิโอลาจะมาแทน ฟรังก์ ไรการ์ด ในตำแหน่งผู้จัดการทีม โดยเซ็นสัญญาเมื่อวันที่ 5 มิถุนายน ค.ศ. 2008 ในฤดูกาลแรกในฐานะผู้จัดการทีม เมื่อฤดูกาล 2008–09 บาร์เซโลนาชนะ 3 ตำแหน่งคือ ลาลีกา, โคปาเดลเรย์ และยูฟ่าแชมเปียนส์ลีก ในการที่นำทีมชนะยูฟ่าแชมเปียนส์ลีก ทำให้กวาร์ดิโอลาเป็นผู้จัดการทีมที่อายุน้อยที่สุด และในฤดูกาล 2009–10 กวาร์ดิโอลานำทีมบาร์เซโลนาชนะในซูเปร์โกปาเดเอสปาญา โดยชนะแอทเลติกบิลบาโอ และชนะในยูฟ่าซูเปอร์คัพ โดยชนะสโมสรฟุตบอลชาคห์ตาร์โดเนตสค์ และชนะในฟีฟ่าคลับเวิลด์คัพ โดยชนะสโมสรฟุตบอลเอสตูดีอันเตส ทำให้เป็นผู้จัดการที่นำถ้วยรางวัลชนะเลิศให้กับทีม 6 ถ้วยในการแข่งขันเพียงปีเดียว แต่ในฤดูกาล 2011-2012 ที่บาร์เซโลนาไม่ประสบความสำเร็จ ทั้งในลาลีกาและยูฟ่าแชมเปียนส์ลีก โดยในยูฟ่าแชมเปียนส์ลีกนั้น หลังจากทีมตกรอบรองชนะเลิศ เมื่อเป็นฝ่ายเสมอกับสโมสรฟุตบอลเชลซี ที่สนามแคมป์นู ซึ่งเป็นสนามเหย้าของตัวเอง ตกรอบไปด้วยผลต่างของประตู กวาร์ดิโอลาก็ได้ประกาศจะลาออกจากตำแหน่งผู้จัดการทีมหลังจบฤดูกาล และขอหยุดพักการทำหน้าที่ผู้จัดการทีมทั้งหมดเป็นการชั่วคราว โดยผลงานในการเป็นผู้จัดการทีมบาร์เซโลนานั้น กวาร์ดิโอลานำทีมบาร์เซโลนาได้ถ้วยรางวัลชนะเลิศทั้งหมด 14 ถ้วย หลังจากหยุดพักการทำหน้าที่ผู้จัดการทีมทั้งหมดเป็นการชั่วคราวแล้ว บาเยิร์นมิวนิกได้ประกาศเมื่อวันที่ 16 มกราคม ค.ศ. 2013 ว่ากวาร์ดิโอลาจะมาเป็นผู้จัดการทีม ในฤดูกาล 2013-14 หลังจาก ยุพพ์ ไฮน์เคส ได้ประกาศยุติการเป็นผู้จัดการทีมอย่างถาวร ซึ่งกวาดิโอล่าได้พาบาเยิร์น มิวนิกคว้าแชมป์บุนเดสลีกา เยอรมัน สามปีซ้อน และได้แชมป์เดเอฟเอส โบคาล 2 ถ้วยในฤดูกาล 2013-2014 และในฤดูกาล 2015-2016 หลังชนะดวลจุดโทษดอร์ทมุนท์ ก่อนที่จะลาการเป็นผู้จัดการทีมบาเยิร์น มิวนิก ต่อมาในต้นปี ค.ศ. 2016 แมนเชสเตอร์ซิตี ในพรีเมียร์ลีก อังกฤษ ได้ประกาศอย่างเป็นทางการว่า ในฤดูกาล 2016–17 กวาร์ดิโอลาจะมาเป็นผู้จัดการทีมแทนที่ของมานวยล์ เปเยกรีนี โดยมีการเซ็นสัญญาเป็นระยะเวลา 3 ปีเกียรติประวัตินักฟุตบอลเกียรติประวัติ. นักฟุตบอล. - บาร์เซโลนา ชุด B - ซีกุนดา ดิวิชั่น B ชนะเลิศ 1 สมัย: 1990-91 - บาร์เซโลนา - ลาลีกา ชนะเลิศ 6 สมัย: 1990-91,1991-92,1992-93,1993-94,1997-98,1998-99 - โกปาเดลเรย์ ชนะเลิศ 2 สมัย: 1996-97,1997-98 - ซูเปร์โกปาเดเอสปาญา ชนะเลิศ 4 สมัย: 1991,1992,1994,1996 - ยูฟ่าแชมเปียนส์ลีก ชนะเลิศ 1 สมัย: 1991-92 - ยูฟ่าคัพวินเนอร์สคัพ ชนะเลิศ 1 สมัย: 1996-97 - ยูฟ่าซูเปอร์คัพ ชนะเลิศ 2 สมัย: 1992,1997- ทีมชาติสเปน - โอลิมปิกฤดูร้อน ชนะเลิศ 1 สมัย: 1992ผู้จัดการทีมผู้จัดการทีม. - บาร์เซโลนา ชุด B - เทอร์เซียรา ดิวิชั่น ชนะเลิศ 1 สมัย: 2007-08 - บาร์เซโลนา - ลาลีกา ชนะเลิศ 3 สมัย: 2008-09,2009-10,2010-11 - โกปาเดลเรย์ ชนะเลิศ 2 สมัย: 2008-09,2011-12 - ซูเปร์โกปาเดเอสปาญา ชนะเลิศ 3 สมัย: 2009,2010,2011 - ยูฟ่าแชมเปียนส์ลีก ชนะเลิศ 2 สมัย: 2008-09,2010-11 - ยูฟ่าซูเปอร์คัพ ชนะเลิศ 2 สมัย: 2009,2011 - ฟุตบอลชิงแชมป์สโมสรโลก ชนะเลิศ 2 สมัย: 2009,2011 - บาเยิร์นมิวนิก - บุนเดสลีกา ชนะเลิศ 3 สมัย : 2013-14,2014-15,2015-16 - เดเอฟเบโพคาล ชนะเลิศ 2 สมัย : 2013-14,2015-16 - ยูฟ่าซูเปอร์คัพ ชนะเลิศ 1 สมัย : 2013 - ฟุตบอลชิงแชมป์สโมสรโลก ชนะเลิศ 1 สมัย: 2013 - แมนเชสเตอร์ ซิตี้ ▪ พรีเมียร์ลีก ชนะเลิศ 1 สมัย : 2017-2018เกียรติส่วนตัวเกียรติส่วนตัว. - ดอนบาลอน อวาร์ด ฟอร์ เบสท์ โคช ออฟ เดอะ เยียร์ 2 สมัย: 2009,2010 - วันส์ ด'ออร์ โคช ออฟ เดอะ เยียร์ 3 สมัย: 2009,2011,2012 - เวิร์ด ซ็อกเกอร์ แม็กกาซีน ออฟ เดอะ เยียร์ 2 สมัย: 2009, 2011 - ทีมแห่งปีของยูฟ่า 2 สมัย: 2008-09,2010-11 - โคชประจำปีของลาลีกา 4 สมัย: 2009,2010,2011,2012 - มิกิอัล มูโนซ ทร็อปปี้ 2 สมัย: 2008-09,2009-10 - สหพันธ์ประวัติศาสตร์และสถิติฟุตบอลนานาชาติ 2 สมัย: 2009,2011 - คาลาตัน ออฟ เดอะ เยียร์ อวาร์ด 1 สมัย: 2009 - โคชฟุตบอลยอดเยี่ยมแห่งปี 1 สมัย: 2011 - ผู้จัดการทีมยอดเยี่ยมประจำเดือนพรีเมียร์ลีก: กุมภาพันธ์ ค.ศ. 2017, กันยายน ค.ศ. 2017, ตุลาคม ค.ศ. 2017, พฤศจิกายน ค.ศ. 2017, ธันวาคม ค.ศ. 2017 - ผู้จัดการทีมยอดเยี่ยมประจำฤดูกาลพรีเมียร์ลีก: 2017–18</doc>
