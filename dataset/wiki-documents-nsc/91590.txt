<doc id="91590" url="https://th.wikipedia.org/wiki?curid=91590" title="007 พยัคฆ์ร้ายเหนือเมฆ">007 พยัคฆ์ร้ายเหนือเมฆ พยัคฆ์ร้ายเหนือเมฆ () เป็นภาพยนตร์เรื่องที่ 11 ในภาพยนตร์ชุดบอนด์เดอะซีรีส์ ที่ค่ายภาพยนตร์อีโอเอ็นโปรดัคชั่นส์ (EON Productions) จัดทำขึ้น และเป็นครั้งที่ 4 ที่โรเจอร์ มัวร์ รับบทเป็นเจมส์ บอนด์ให้กับค่ายอีโอเอ็นนี้ ภาพยนตร์เรื่องนี้ออกฉายในพ.ศ. 2522 กำกับโดยเลวิส กิลเบิร์ต (Lewis Gilbert) ใช้ทุนรวมทั้งสิ้น 34 ล้านดอลลาร์สหรัฐ เทียบเท่าเงิน 99,000,000 ดอลลาร์สหรัฐในพ.ศ. 2555 กวาดรายได้รวมทั้งสิ้น 210.3 ล้านดอลลาร์สหรัฐ เทียบเท่าเงิน 673,000,000 ดอลลาร์สหรัฐในพ.ศ. 2555 เป็นภาพยนตร์เจมส์ บอนด์ ที่ขายดีเป็นอันดับที่ 7 จากภาพยนตร์เจมส์ บอนด์ อย่างเป็นทางการ 22 เรื่องเรื่องย่อ เรื่องย่อ. เจมส์ บอนด์ (Roger Moore) จะถูกส่งไปสืบสวนเรื่องโจรขโมยลึกลับที่ขโมยกระสวยอวกาศ ทำให้บอนด์สืบสาวตัวไปถึงฮิวโก้ แดร็กซ์ (Michael Lonsdale) เจ้าของกิจการผลิตชิ้นส่วนกระสวยอวกาศ และพบกับ ดร.หญิง ฮอลลี่ กู๊ดเฮด (Lois Chiles) นักวิทยาศาสตร์วิจัยด้านอวกาศ ซึ่งเธอก็เป็น CIA มาสืบเรื่องราวของแดร็กซ์ด้วยเช่นกัน บอนด์ได้แกะรอยไปตามสถานที่ต่างๆ ได้แก่ รัฐแคลิฟอร์เนีย เวนิส อิตาลี รีโอเดจาเนโร และป่าอะเมซอน และท้ายที่สุดในอวกาศ ซึ่งเป็นที่ๆ อยู่ของเผ่าพันธุ์มนุษย์รุ่นใหม่ก่อนที่แดร็กซ์จะฆ่าล้างเผ่าพันธุ์มนุษย์บนโลกตัวละครหลักเกร็ดเกร็ด. - เป็นเจมส์ บอนด์ ภาคที่อาจเรียกได้ว่าหลุดโลก (Surreal) ที่สุด เพราะฉากไคลแมกซ์ของเรื่องต้องไปต่อสู้ถึงบนสถานีอวกาศ ทั้งนี้เนื่องจากได้อิทธิพลจากภาพยนตร์เรื่อง Star Wars ซึ่งกำลังโด่งดังเป็นกระแสอยู่ขณะนั้น</doc>
