<doc id="779682" url="https://th.wikipedia.org/wiki?curid=779682" title="รูลา ฆานี">รูลา ฆานี รูลา ซาอ์เด ฆานี (; เกิด: ค.ศ. 1948) มีชื่อเดิมว่า รูลา เอฟ. ซาอ์ดาฮ์ () หรีอ รูลา ซาอ์เด () หรือชื่ออัฟกันว่า บีบี กูล () เป็นสุภาพสตรีหมายเลขหนึ่งของประเทศอัฟกานิสถาน ด้วยเป็นภริยาของอัชราฟ ฆานี ประธานาธิบดี ในปี ค.ศ. 2015 เธอถูกจัดอันดับเป็นหนึ่งในร้อยของหญิงผู้ทรงอิทธิพลมากที่สุดในโลกโดยนิตยสารไทม์ประวัติ ประวัติ. รูลาเกิดและเติบโตที่ประเทศเลบานอน ครอบครัวเป็นคริสตชนมาโรไนต์ สำเร็จการศึกษาอนุปริญญาจากสถาบันรัฐศาสตร์ปารีส ประเทศฝรั่งเศส เมื่อปี ค.ศ. 1969 และสำเร็จการศึกษาปริญญาโทรัฐศาสตร์ มหาวิทยาลัยอเมริกัน เบรุต ประเทศเลบานอน เมื่อปี ค.ศ. 1974 ซึ่งที่นั่นเธอได้คบหากับอัชราฟ ฆานี เธอสมรสกับอัชราฟ ฆานีเมื่อปี 1975 มีบุตร-ธิดาด้วยกันสองคนคือมัรยัมและฏอริก ซึ่งทั้งสองเกิดในสหรัฐอเมริกาและถือสัญชาติอเมริกัน โดยมัรยัมบุตรสาวเป็นศิลปินอยู่บรุกลิน รูลาสำเร็จการศึกษาปริญญาโทด้านสื่อสารมวลชน มหาวิทยาลัยโคลัมเบียเมื่อปี ค.ศ. 1983 ส่วนสามีกลับไปอัฟกานิสถานตั้งแต่ปี ค.ศ. 2003 ปัจจุบันเธอถือสามสัญชาติ คือ เลบานอน อเมริกัน และอัฟกันการเลือกตั้งปี 2014 การเลือกตั้งปี 2014. หลังการเข้ารับตำแหน่งประธานาธิบดีของอัชราฟเมื่อปี ค.ศ. 2014 เขาได้กล่าวขอบคุณภริยาของเขาต่อหน้าสาธารณชน ความว่า "ผมอยากจะขอบคุณบีบี กูลคู่ชีวิตของผม ที่คอยสนับสนุนผมและอัฟกานิสถาน" และกล่าวต่อว่า "เธอให้การสนับสนุนสตรีอัฟกานิสถาน และผมหวังใจว่าเธอจะทำเช่นนั้น" ซึ่งกรณีนี้อะลี เอ อุลูมี (Ali A. Olomi) นักประวัติศาสตร์ ว่า น่าจะทำตามแบบอย่างพระราชินีโซรยาที่เคยกระทำมาก่อนหน้านี้ รูลาอาจเป็นผู้เปลี่ยนแปลงสิทธิสตรีอัฟกานิสถานไปในทางที่ดีอย่างแท้จริง</doc>
