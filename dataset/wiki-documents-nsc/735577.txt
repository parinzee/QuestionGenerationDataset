<doc id="735577" url="https://th.wikipedia.org/wiki?curid=735577" title="โคลอี เซเวอนี">โคลอี เซเวอนี โคลอี สตีเวนส์ เซเวอนี ( เกิด 18 พฤศจิกายน ค.ศ. 1974) เป็นนักแสดง นักออกแบบแฟชั่น และอดีตนางแบบชาวอเมริกัน เธอมีชื่อเสียงจากความสามารถเฉพาะด้านแฟชั่นหลายแหล่ง และก้าวหน้าทางอาชีพในอุตสาหกรรมแฟชั่นในกลางคริสต์ทศวรรษ 1990 หลังจากฝึกงานกับนิตยสารแซสซี ที่นครนิวยอร์ก ที่ขนานนามเธอว่าเป็น "It girl" คนใหม่ในขณะนั้น และเริ่มให้ความสนใจเธอจากงานแฟชั่นในนิวยอร์ก ใน ค.ศ. 1994 รูปแบบชีวิตส่วนตัวของเธอดึงดูดความสนใจนักหนังสือพิมพ์ เจย์ แม็กอินเนร์นีย์ ซึ่งเขียนบทความเกี่ยวกับเธอ ความยาว 7 หน้ากระดาษ ในนิตยสารเดอะนิวยอร์กเกอร์ โดยเขาเขียนถึงเซเวอนีวัย 19 ปีในขณะนั้นว่า "เด็กสาวที่เจ๋งที่สุดในโลก" (coolest girl in the world) ตลอดอาชีพภาพยนตร์ของเธอในช่วงแรก งานด้านแฟชั่นของเธอมีมากกว่างานแสดง จนกระทั่ง บทบาท ลานา ทิสเดล ในภาพยนตร์เรื่อง ผู้ชายนี่หว่า ยังไงก็ไม่ร้องไห้ (Boys Don't Cry; 1999) ทำให้เธอเป็นที่จดจำและยกย่อง ใน ค.ศ. 2000 เธอชนะรางวัลวีเอชวันโว้กแฟชันอะวอร์ด สาขาสไตล์คนดังหญิงยอดเยี่ยม (Best Female Celebrity Style) ในปีต่อมา นิตยสารโว้กเรียกเธอว่า "สัญรูปแฟชั่น" (fashion icon) ช่วยให้เธอเป็นหนึ่งในผู้หญิงที่นำสมัยมากที่สุดในอุตสาหกรรมแฟชัน</doc>
