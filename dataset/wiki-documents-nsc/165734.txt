<doc id="165734" url="https://th.wikipedia.org/wiki?curid=165734" title="เฉก ธนะสิริ">เฉก ธนะสิริ นายแพทย์ เฉก ธนะสิริ (เกิด กันยายน พ.ศ. 2468 - ) แพทย์ชาวไทย อดีตรองปลัดกรุงเทพมหานคร (นักบริหาร 10) เป็นผู้ก่อตั้งมูลนิธิฟื้นฟูส่งเสริมการแพทย์ไทยเดิม และชมรมอยู่ 100 ปี-ชีวีเป็นสุข ได้รับการเชิดชูเกียรติ รางวัลนราธิป ประจำปี พ.ศ. 2549 นายแพทย์ เฉก ธนะสิริ เกิดที่กรุงเทพมหานคร เป็นบุตรของหลวงจินดาสหกิจ (ละม้าย ธนะสิริ) กับนางประวัติ จินดาสหกิจ (สกุลเดิม สหัสสานนท์) จบการศึกษาจากโรงเรียนเทพศิรินทร์ โรงเรียนสวนกุหลาบวิทยาลัย จบปริญญาตรีคณะแพทยศาสตร์ศิริราชพยาบาล ปริญญาโทจากคณะสาธารณสุขศาสตร์ มหาวิทยาลัยมหิดล เมื่อ พ.ศ. 2494 และศึกษาต่อด้านสาธารณสุขศาสตร์ ที่มหาวิทยาลัยจอนส์ฮอปกินส์ รัฐแมริแลนด์ สหรัฐอเมริกา เมื่อ พ.ศ. 2496 สมรสกับแพทย์หญิง วิลิศ วีรานุวัตติ์ มีบุตรสาวชื่อ เฉลยลัคน์ (สมรสกับ กนก วงษ์ตระหง่าน) นายแพทย์ เฉก รับราชการกองควบคุมกามโรคและคุดทะราด กรมอนามัย เป็นนายแพทย์อนามัยจังหวัดนครราชสีมา ระหว่าง พ.ศ. 2497 - 2506 เป็นผู้อำนวยการสำนักอนามัย กรุงเทพมหานคร และเป็นรองปลัดกรุงเทพมหานคร ระหว่าง พ.ศ. 2524 - 2529 นายแพทย์ เฉก เคยได้รับแต่งตั้งเป็นสมาชิกสภานิติบัญญัติแห่งชาติ ในปี พ.ศ. 2516 กรรมการอำนวยการสภาเศรษฐกิจและสังคมแห่งชาติ กรรมการวางแผนสาธารณสุขแห่งชาติ กรรมการอำนวยการสภาสังคมสงเคราะห์แห่งประเทศไทย นายกสมาคมวางแผนครอบครัวแห่งประเทศไทย นายกสมาคมศิษย์เก่าแพทย์ศิริราช และได้รับรางวัล “มหิดลทยากร” จาก สมาคมศิษย์เก่ามหาวิทยาลัยมหิดล ประจำปี พ.ศ. 2546ผลงานเขียนผลงานเขียน. - หนังสือชุด "กินอยู่อย่างไรให้ปลอดภัยโรค"- ชีวิตนี้มหัศจรรย์ และพิสดารยิ่งนัก - เล่นกับตัวเองอย่างไร ให้สุขกาย สุขใจ ปลอดโรคภัย 100 ปี - ทำอย่างไร จะปราศจากโรคและชะลอความชรา - ทำอย่างไร ชีวิตจะยืนยาวและมีความสุข - สมาธิกับคุณภาพชีวิต - ธรรมชาติของชีวิต - การเพิ่มประสิทธิภาพของชีวิต - สุดยอดแห่งพลังชีวิต - 22 วัน ผจญภัยในป่าดงดิบแอฟริกาและเกาะค้าทาสแซนซิบาเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เหรียญจักรพรรดิมาลา (ร.จ.พ.)</doc>
