<doc id="359084" url="https://th.wikipedia.org/wiki?curid=359084" title="นิรันดร์ นาเมืองรักษ์">นิรันดร์ นาเมืองรักษ์ นิรันดร์ นาเมืองรักษ์ สมาชิกสภาผู้แทนราษฎรจังหวัดร้อยเอ็ด สังกัดพรรคเพื่อไทย และอดีตผู้อำนวยการพรรคเพื่อไทยประวัติ ประวัติ. นิรันดร์ นาเมืองรักษ์ เกิดเมื่อวันที่ 1 มีนาคม พ.ศ. 2492 ที่อำเภอเสลภูมิ จังหวัดร้อยเอ็ด สำเร็จการศึกษาระดับปริญญาตรี สาขาการพัฒนาชุมชน จากมหาวิทยาลัยราชภัฏมหาสารคาม นิรันดร์ นาเมืองรักษ์ สมรสกับมะลิวัลย์ นาเมืองรักษ์ มีบุตร 3 คน คือ หนึ่งฤทัย นันทภรณ์ และนรากร นาเมืองรักษ์งานการเมือง งานการเมือง. นิรันดร์ นาเมืองรักษ์ เป็นสมาชิกสภาผู้แทนราษฎร จังหวัดร้อยเอ็ด ตั้งแต่ พ.ศ. 2529 ในสังกัดพรรคกิจสังคม แต่ในการเลือกตั้งเดือนกันยายน พ.ศ. 2535 และการเลือกตั้ง พ.ศ. 2538 ไม่ได้รับการเลือกตั้ง ต่อมาในการเลือกตั้ง พ.ศ. 2539 จึงได้ย้ายมาสังกัดพรรคความหวังใหม่ และได้กลับเข้ามาสู่งานการเมืองอีกครั้ง กระทั่งเมื่อมีการยุบพรรคความหวังใหม่เข้ารวมกับพรรคไทยรักไทย จึงได้ลงสมัครในสังกัดในนามพรรคไทยรักไทย ต่อมาได้ย้ายเข้าร่วมกับพรรคพลังประชาชน และพรรคเพื่อไทย อันเนื่องมาจากการยุบพรรคไทยรักไทย และพรรคพลังประชาชน แต่การเลือกตั้งในปี พ.ศ. 2550 นิรันดร์ นาเมืองรักษ์ ไม่ได้รับการเลือกตั้ง โดยแพ้ให้กับผู้สมัครจากพรรคเพื่อแผ่นดิน รวมถึงการเลือกตั้งซ่อมในเวลาต่อมาอีกด้วย นิรันดร์ นาเมืองรักษ์ เคยได้รับการแต่งตั้งเป็นผู้ช่วยเลขานุการรัฐมนตรีว่าการกระทรวงเกษตรและสหกรณ์ ผู้ช่วยเลขานุการรัฐมนตรีว่าการกระทรวงคมนาคม และเป็นประธานคณะกรรมาธิการการสื่อสารและโทรคมนาคม สภาผู้แทนราษฎรเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2544 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
