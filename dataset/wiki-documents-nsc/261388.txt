<doc id="261388" url="https://th.wikipedia.org/wiki?curid=261388" title="เอนดน มะห์มูด">เอนดน มะห์มูด ตน เอนดน มะห์มูด อัมบะก์ (; เกิด: 24 ธันวาคม ค.ศ. 1940 — ตาย: 20 ตุลาคม ค.ศ. 2005) เป็นอดีตสุภาพสตรีหมายเลขหนึ่งของประเทศมาเลเซีย โดยเป็นภรรยาคนแรกของอับดุลละห์ อะห์มัด บาดาวี เธอเสียชีวิตเมื่อวันที่ 20 ตุลาคม ค.ศ. 2005 ด้วยโรคมะเร็งทรวงอกประวัติ ประวัติ. เอนดน มะห์มูด เกิดเมื่อวันที่ 24 ธันวาคม ค.ศ. 1940 ที่เมืองกลัง รัฐเซอลาโงร์ โดยเป็นบุตรีของดาโต๊ะ มะห์มุด อัมบะก์ ชาวมลายู กับดาติน มาเรียม อับดุลละห์ ชาวญี่ปุ่น เธอมีพี่น้อง 10 คน โดยรวมไปถึงน้องสาวฝาแฝดชื่อ โนไรนี และมีน้องสาวคนอื่นเช่น นนนี, ระห์มะห์ และอะอีซะห์ บิดาของเธอทำงานในเหมืองแร่ และต่อมาได้ย้ายทำในรัฐเประก์เพื่อดูแลเหมือง 60 แห่งในเขตเมืองกัมปาร์ เอนดนจึงใช้ชีวิตในวัยเด็กของเธอในเมืองกัมปาร์ และได้รับการศึกษาครั้งแรกที่โรงเรียนอังกฤษ-จีน (Anglo-Chinese School) ซึ่งปัจจุบันคือโรงเรียนประถมนานาชาติเมโธดิสต์ (Methodist National Type Primary School) ต่อมาเธอได้ศึกษาต่อที่โรงเรียนมัธยมเซนต์แมรี (St Mary’s secondary school) ในกัวลาลัมเปอร์ เอนดนพบกับอับดุลละห์ เมื่อ ค.ศ. 1960 ในขณะที่เธอทำงานในสำนักงาน Federal Establishment Office ซึ่งปัจจุบันคือหน่วยบริการมหาชน (Public Service Department) และทั้งคู่ได้แต่งงานกันในปี ค.ศ. 1965 ซึ่งต่อมาเอนดนจึงลาออกจากงานใน ปี ค.ศ. 1976 อับดุลละห์ และเอนดนมีบุตรธิดาด้วยกันสองคน โดยบุตรคนแรกเป็นชาย คือ ดาโต๊ะกามาลุดดิน อับดุลละห์ ปัจจุบันได้สมรสแล้วกับอัซรีน อับดุลละห์ ส่วนบุตรสาวชื่อ โนรี อับดุลละห์ ปัจจุบันได้สมรสแล้วกับไครี จามาลุดดิน โดยมีหลานให้แก่อับดุลละห์และเอนดนรวมกัน 4 คนงานช่วยเหลือด้านสังคม งานช่วยเหลือด้านสังคม. เอนดนได้บันทึกงานช่วยเหลือของเธอเกี่ยวกับงานศิลปะบนเนื้อผ้าแบบดั้งเดิม อย่างผ้าบาติก (Batik) และซงเกต (Songket) เธอได้ปล่อยโฆษณาและการแสดง "Batik Extravaganza" ในเดือนธันวาคม ค.ศ. 2003 และการเคลื่อนไหวของผู้ผลิตบาติกในมาเลเซีย "Creation For The World" และเธอเป็นผู้อุปถัมภ์ภาพยนตร์อีกด้วยรางวัลรางวัล. - มหาวิทยาลัยเทคโนโลยีมาเลเซีย (Universiti Teknologi Malaysia) ได้มอบปริญญากิตติมาศักดิ์สาขามานุษยศาสตร์ในเดือนสิงหาคม ค.ศ. 2004 - ได้รับรางวัลฟาติมะห์ ตน (Fatimah Tun) โดยองค์กรสภาสตรีแห่งชาติ (National Council of Women's Organisation) เมื่อวันที่ 24 สิงหาคม ค.ศ. 2004 สำหรับงานบริการชุมชน - ชื่อของเอนดนได้ถูกพิมพ์หลังบัตรมรณะกรรมซึ่งได้รับจากคำสั่งมงกุฏมาเลเซีย หรือ ซรีเซติอา มะห์โกตา มาเลเซีย [Seri Setia Mahkota Malaysia (SSM)] มีคำว่า "ตน" (Tun) นำหน้าโดยยังดีเปอร์ตวนอากงสมเด็จพระราชาธิบดีสุลต่าน มีซาน ไซนัล อาบิดีนการต่อสู้กับโรคร้าย การต่อสู้กับโรคร้าย. เอนดนได้ตรวจพบมะเร็งทรวงอกในปี ค.ศ. 2003 ขณะที่น้องสาวฝาแฝดโนไรนีที่เป็นมาก่อนได้เสียชีวิตลงก่อนในเดือนมกราคม ค.ศ. 2003 ต่อมาเอนดนได้ไปรักษาตัวที่ศูนย์การแพทย์เซนต์จอห์น (St. John’s Medical Centre) ที่เมืองลอสแอนเจลิส รัฐแคลิฟอร์เนีย สหรัฐอเมริกา ก่อนที่จะกลับมายังประเทศมาเลเซีย โดยพำนักอยู่ในบ้านซรีเปอร์ดานา (Sri Perdana) ก่อนจะเข้ารักษาตัวในโรงพยาบาลปูตราจายาอีก 2 สัปดาห์ ในเวลา 07.55 นาฬิกา ของวันที่ 20 ตุลาคม ค.ศ. 2005 เธอได้เสียชีวิตลงหลังจากต่อสู้กับโรคร้ายนี้มายาวนาน โดยศพพักอยู่ที่บ้านพักของนายกรัฐมนตรี และมัสยิดปูตราจายา และฝังที่กุโบร์ในตามันสลาตัน 20 ปูตราจายา</doc>
