<doc id="486379" url="https://th.wikipedia.org/wiki?curid=486379" title="เปลวไฟในสายลม">เปลวไฟในสายลม เปลวไฟในสายลม เป็นนวนิยายเล่มสุดท้ายในจำนวนทั้งหมดห้าเล่มของนวนิยายชุดThe Sixth Sense สื่อรักสัมผัสหัวใจ โดยเนื่อเรื่องจะเกี่ยวข้องกับคนที่สามารถมองเห็นดวงวิญญาณได้ โดยเปลวไฟในสายลมนั้นถูกตีพิมพ์ครั้งแรกเมื่อ มีนาคม พ.ศ. 2553 โดยสำนักพิมพ์พิมพ์คำ และได้ถูกทำเป็นละครโทรทัศน์ในปีพ.ศ. 2555 โดยบริษัท ชลลัมพี โปรดักชั่น ซึ่งเป็นบริษัทที่รับจัดทำละครของสถานีวิทยุโทรทัศน์ไทยทีวีสีช่อง 3 และเริ่มออกอากาศตอนแรกในต้นเดือนกันยายน พ.ศ. 2555เรื่องย่อ เรื่องย่อ. เนตรสิตางศุ์ ผู้สามารถมองเห็นวิญญาณ ต้องรับหน้าที่ดูแลเคสใบหม่อนนางโชว์สาวประเภทสองที่ถูกฆาตกรรม ที่น่าหนักใจยิ่งกว่า คือ ข้อร้องขอของวิญญาณที่ต้องการหาตัวฆาตกรมาลงโทษ ยายน้องหนูผู้นุ่มนิ่มที่สุดในกลุ่มจึงต้องข้องเกี่ยวกับคดีฆาตกรรมอย่างไม่อาจหลีกเลี่ยงแถมยังไม่ทราบว่าเป็นโชคดีหรือโชคร้ายที่บังเอิญมีคุณหมอนิติเวชหัวใจร็อก ผู้มีวิญญาณตามเป็นพรวนมาคอยป้วนเปี้ยนให้หัวใจกระตุกสงสัยเคสนี้จะบานปลายเสียแล้ว เพราะจำนวนผู้เข้าข่ายต้องสงสัยเพิ่มขึ้นทุกที</doc>
