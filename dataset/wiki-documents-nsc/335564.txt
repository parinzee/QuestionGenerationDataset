<doc id="335564" url="https://th.wikipedia.org/wiki?curid=335564" title="อาทิตย์สิ้นสูญ">อาทิตย์สิ้นสูญ อาทิตย์สิ้นสูญ เป็นหนังสือเล่มที่ 7 และสุดท้ายของหนังสือชุดอาณาจักรแห่งกาลเวลา ของการ์ธ นิกซ์ นักเขียนชาวออสเตรเลีย ปัจจุบันได้รับการแปลเป็นภาษาไทยแล้ว โดยสำนักพิมพ์แจ่มใส มีกำหนดวางจำหน่ายในวันที่ 24 กันยายน พ.ศ. 2553 อีก 6 เล่ม คือ จันทร์มหันตภัย อังคารอหังการ พุธเพชฌฆาต พฤหัสเจ้าศาสตรา ศุกร์รัตติกาล และเสาร์มนตราเนื้อเรื่องย่อ เนื้อเรื่องย่อ. สวนไร้ที่เปรียบ เขตแดนสูงสุดของบ้าน ได้กลายเป็นสมรภูมิรบให้กองทัพสี่ฝ่าย อันได้แก่ ฝ่ายอาเธอร์ ฝ่ายคนเป่าปี่ ฝ่ายวันเสาร์ และฝ่ายวันอาทิตย์ห้ำหั่นกันเอง ขณะเดียวกัน โลกของอาเธอร์ตกอยู่ในอันตรายโดยสมบูรณ์ เมืองของอาเธอร์เองถูกทำลาย ลีฟและชาวเมืองไม่กี่คนต้องดิ้นรนต่อสู้เพื่อความอยู่รอด ทว่า ลีฟเองก็ตกเป็นเป้าหมายของผู้บุกรุกจากบ้านที่จับตามองความเคลื่อนไหวของเธอตลอดเวลา อาเธอร์ ผู้ถือกุญแจดอกที่ห้า ชิงดอกที่หกมาได้ไม่นาน และเปลี่ยนเป็นพลเมืองโดยสมบูรณ์ จะต้องชิงกุญแจดอกสุดท้ายจากลอร์ดวันอาทิตย์ เหลือผู้ดูแลเพียงคนเดียวเท่านั้น แต่การเอาชนะไม่ง่ายอย่างที่คิด เพราะวันอาทิตย์ไม่เพียงเป็นผู้ดูแลคนสุดท้าย แต่ยังเป็นลูกชายคนโตของมหาสถาปนิก ผู้ครอบครองกุญแจดอกที่ทรงพลังที่สุด และมากด้วยเล่ห์กล ศึกครั้งนี้เป็นไปโดยยาก ในเมื่ออีกสามฝ่ายรู้ความเคลื่อนไหวของอาเธอร์แล้ว เขาจำต้องบุกเดี่ยว ซูซี่เพื่อนผู้ภักดีถูกทิ้งไว้เบื้องหลัง เพื่อมิได้จักรวาลต้องสูญเสียไปมากกว่านี้ อาเธอร์จึงออกตามหาพินัยกรรมส่วนสุดท้ายที่ซ่อนตัวในป่าลึก อันเป็นหนทางเดียวที่จะยุติเรื่องเลวร้ายนี้ แม้จะไม่รู้ว่า "เจตนา" ที่แท้จริงของพินัยกรรมนั้น คืออะไรก็ตาม</doc>
