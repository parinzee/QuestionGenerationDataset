<doc id="21045" url="https://th.wikipedia.org/wiki?curid=21045" title="เขตธนบุรี">เขตธนบุรี เขตธนบุรี เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงธนเหนือ ซึ่งถือเป็นเขตอนุรักษ์เมืองเก่า แหล่งท่องเที่ยวเชิงประวัติศาสตร์และศิลปวัฒนธรรมทางฝั่งธนบุรีที่ตั้งและอาณาเขต ที่ตั้งและอาณาเขต. ตั้งอยู่ทางตะวันตกของแม่น้ำเจ้าพระยา มีอาณาเขตติดต่อกับเขตอื่น เรียงตามเข็มนาฬิกา ดังนี้- ทิศเหนือ ติดต่อกับเขตบางกอกใหญ่และเขตพระนคร มีคลองบางกอกใหญ่และแนวกึ่งกลางแม่น้ำเจ้าพระยาเป็นเส้นแบ่งเขต - ทิศตะวันออก ติดต่อกับเขตคลองสาน มีสะพานปฐมบรมราชานุสรณ์ ถนนประชาธิปก ถนนลาดหญ้า (บริเวณรอบวงเวียนอนุสาวรีย์สมเด็จพระเจ้าตากสินมหาราช) ถนนสมเด็จพระเจ้าตากสิน และคลองบางไส้ไก่ เป็นเส้นแบ่งเขต - ทิศใต้ ติดต่อกับเขตบางคอแหลมและเขตราษฎร์บูรณะ มีแนวกึ่งกลางแม่น้ำเจ้าพระยาและคลองดาวคะนองเป็นเส้นแบ่งเขต - ทิศตะวันตก ติดต่อกับเขตจอมทองและเขตภาษีเจริญ มีคลองบางสะแก คลองแยกบางสะแก 13 คลองวัดใหม่ยายนุ้ย 1 (คลองศาลเจ้าต้นโพธิ์) และคลองด่านเป็นเส้นแบ่งเขตประวัติศาสตร์ ประวัติศาสตร์. เขตธนบุรีเดิมมีฐานะเป็นอำเภอชั้นในขึ้นกับกรมนครบาล ตั้งที่ว่าการอำเภอในพื้นที่ของวัดราชคฤห์ จึงเรียกอำเภอนี้ว่า อำเภอราชคฤห์ (ปัจจุบันสำนักงานเขตย้ายมาตั้งอยู่บริเวณวัดเวฬุราชิณ) ต่อมาเมื่อวันที่ 11 กรกฎาคม พ.ศ. 2459 ได้มีพระบรมราชโองการเปลี่ยนชื่ออำเภอราชคฤห์เป็น อำเภอบางยี่เรือ จังหวัดธนบุรี เนื่องจากมีที่ตั้งอำเภออยู่ในเขตตำบลบางยี่เรือ และในวันที่ 17 เมษายน พ.ศ. 2482 สมัยจอมพล ป. พิบูลสงคราม เป็นนายกรัฐมนตรี ได้มีการยุบจังหวัดธนบุรีรวมกับจังหวัดพระนครให้มีฐานะเป็นนครหลวงกรุงเทพธนบุรี ดังนั้น เพื่อรักษาคำว่า "ธนบุรี" ซึ่งเคยเป็นเมืองหลวงและเพื่อเฉลิมพระเกียรติของสมเด็จพระเจ้ากรุงธนบุรี (สมเด็จพระเจ้าตากสินมหาราช) ประกอบกับอำเภอบางยี่เรือนี้เคยเป็นศูนย์กลางการปกครองของจังหวัดธนบุรีด้วย จึงได้มีพระราชกฤษฎีกาเปลี่ยนชื่ออำเภอบางยี่เรือเป็น อำเภอธนบุรี และได้รับการเปลี่ยนแปลงฐานะเป็น เขตธนบุรี กรุงเทพมหานคร ในเวลาต่อมา ครั้นในวันที่ 5 พฤศจิกายน พ.ศ. 2546 ได้มีประกาศกรุงเทพมหานครเปลี่ยนแปลงพื้นที่แขวงและตั้งแขวงใหม่ในเขตธนบุรี เนื่องจากผู้บริหารกรุงเทพมหานครมีนโยบายให้แบ่งแขวงขนาดใหญ่ให้ย่อยลง เพื่อความชัดเจนในการให้บริการของสำนักงานเขต โดยได้เปลี่ยนแปลงพื้นที่แขวงบุคคโล แขวงบางยี่เรือ และแขวงตลาดพลู นำมาจัดตั้งเป็นแขวงสำเหร่และแขวงดาวคะนองการแบ่งเขตการปกครอง การแบ่งเขตการปกครอง. วันที่ 5 พฤศจิกายน พ.ศ. 2546 สมัคร สุนทรเวช ผู้ว่าราชการกรุงเทพมหานครขณะนั้น ได้ลงนามในประกาศจัดตั้งแขวงสำเหร่และแขวงดาวคะนอง แยกจากพื้นที่แขวงบุคคโล แขวงบางยี่เรือ และแขวงตลาดพลู เขตธนบุรี โดยมีผลบังคับใช้ในวันที่ 1 ธันวาคม ปีเดียวกัน ทำให้ปัจจุบัน เขตธนบุรีแบ่งเขตการปกครองย่อยออกเป็น 7 แขวง (khwaeng) ได้แก่ประชากรการคมนาคมทางรถยนต์ การคมนาคม. ทางรถยนต์. ถนนสายหลักในพื้นที่เขตธนบุรี ได้แก่- ถนนอิสรภาพ เชื่อมถนนประชาธิปก (สี่แยกบ้านแขก) กับสะพานเจริญพาศน์ - ถนนสมเด็จพระเจ้าตากสิน เชื่อมระหว่างวงเวียนใหญ่กับสะพานข้ามคลองดาวคะนอง - ถนนอรุณอมรินทร์ เชื่อมระหว่างถนนประชาธิปกกับสะพานอนุทินสวัสดิ์ - ถนนมไหสวรรย์ เชื่อมถนนสมเด็จพระเจ้าตากสิน (สี่แยกมไหสวรรย์) กับสะพานกรุงเทพ - ถนนรัชดาภิเษก เชื่อมถนนสมเด็จพระเจ้าตากสิน (สี่แยกมไหสวรรย์) กับสะพานตลาดพลู - ถนนเจริญนคร เชื่อมระหว่างสะพานเจริญนคร 5 ถึงสะพานเจริญนคร 8 - ถนนประชาธิปก เชื่อมระหว่างวงเวียนใหญ่กับเชิงสะพานสมเด็จพระพุทธยอดฟ้า - ถนนวุฒากาศ เชื่อมถนนเทอดไท (สามแยกวุฒากาศ) กับสะพานข้ามคลองวัดใหม่ยายนุ้ย - ถนนเทอดไท เชื่อมถนนอินทรพิทักษ์ (สามแยกบางยี่เรือ) กับสะพานข้ามคลองบางหลวงน้อย - ถนนกรุงธนบุรี เชื่อมถนนสมเด็จพระเจ้าตากสินกับสะพานข้ามคลองบางไส้ไก่ - ถนนราชพฤกษ์ เชื่อมถนนสมเด็จพระเจ้าตากสินกับสะพานข้ามคลองบางหลวงน้อย เขตธนบุรีมีสะพานข้ามแม่น้ำเจ้าพระยา 4 แห่ง ได้แก่- สะพานปฐมบรมราชานุสรณ์ เชื่อมระหว่างเขตธนบุรีกับเขตพระนคร - สะพานพระปกเกล้า เชื่อมระหว่างเขตธนบุรีกับเขตพระนคร - สะพานพระราม 3 เชื่อมระหว่างเขตธนบุรีกับเขตบางคอแหลม - สะพานกรุงเทพ เชื่อมระหว่างเขตธนบุรีกับเขตบางคอแหลมทางรถไฟ ทางรถไฟ. ใช้เส้นทางรถไฟสายวงเวียนใหญ่-มหาชัย จากสถานีรถไฟมหาชัย จังหวัดสมุทรสาคร- สถานีรถไฟวงเวียนใหญ่ - สถานีรถไฟตลาดพลูทางบีอาร์ทีทางบีอาร์ที. - สถานีราชพฤกษ์ทางรถไฟฟ้าขนส่งมวลชนทางรถไฟฟ้าขนส่งมวลชน. - สถานีโพธิ์นิมิต - สถานีตลาดพลูแหล่งน้ำ แหล่งน้ำ. แม่น้ำและลำคลองสายสำคัญในพื้นที่เขต ได้แก่- แม่น้ำเจ้าพระยา - คลองบางกอกใหญ่ (บางหลวง) - คลองบางหลวงน้อย - คลองบางน้ำชน - คลองบางไส้ไก่ - คลองบางสะแก - คลองสำเหร่ชุมชนชุมชน. - ชุมชนกุฎีจีน ชุมชนของชาวไทยเชื้อสายโปรตุเกส - ชุมชนบ้านลาว ชุมชนของชาวไทยเชื้อสายลาวที่มีชื่อเสียงในการทำขลุ่ย - ชุมชนตากสินสัมพันธ์สถานที่สำคัญสถานที่สำคัญ. - พระบรมราชานุสาวรีย์สมเด็จพระเจ้าตากสินมหาราชที่วงเวียนใหญ่ - วัดกัลยาณมิตร - วัดกระจับพินิจ - วัดกลางดาวคะนอง - วัดดาวคะนอง - วัดบางน้ำชน - วัดบุคคโล - วัดบุปผาราม - วัดประยุรวงศาวาสวรวิหาร - วัดวรามาตยภัณฑสาราราม (วัดขุนจันทร์) - วัดอินทาราม (วัดบางยี่เรือใน) - วัดจันทารามวรวิหาร (วัดกลางตลาดพลู หรือ วัดบางยี่เรือกลาง) - วัดโพธินิมิตรสถิตมหาสีมาราม - วัดราชคฤห์ (วัดมอญ หรือ วัดบางยี่เรือนอก) - วัดราชวรินทร์ (วัดสำเหร่) - วัดใหญ่ศรีสุพรรณ - วัดใหม่ยายนุ้ย - วัดหิรัญรูจีวรวิหาร (วัดน้อย) - วัดสันติธรรมาราม - วัดสุทธาวาส (วัดใหม่ตาสุด) - โบสถ์ซางตาครู้ส - คริสตจักรที่ 1 สำเหร่ เป็นโบสถ์คริสต์ในนิกายเพรสไบทีเรียนแห่งแรกในประเทศไทย ก่อตั้งเมื่อ ค.ศ. 1849- มัสยิดต้นสน - มหาวิทยาลัยราชภัฏธนบุรี - มหาวิทยาลัยราชภัฏบ้านสมเด็จเจ้าพระยา - โรงเรียนมัธยมสาธิตมหาวิทยาลัยราชภัฏบ้านสมเด็จเจ้าพระยา - โรงเรียนประถมสาธิตมหาวิทยาลัยราชภัฏบ้านสมเด็จเจ้าพระยา - โรงเรียนศึกษานารี - โรงเรียนวัดอินทาราม - โรงเรียนกุลมาฒน์ธนบุรี - โรงเรียนธนบุรีวรเทพีพลารักษ์ - สถานีรถไฟวงเวียนใหญ่</doc>
