<doc id="626070" url="https://th.wikipedia.org/wiki?curid=626070" title="สราวุธ คำบัว">สราวุธ คำบัว สราวุธ คำบัว หรือ โค้ชชาย เป็นนักฟุตบอลระดับอาชีพจากประเทศไทย เขาเคยทำหน้าที่ร่วมกับสโมสรฟุตบอลแบงค็อก ยูไนเต็ด ในการแข่งขันไทยพรีเมียร์ลีก นอกจากนี้ เขายังได้เข้าแข่งขันร่วมกับสโมสรฟุตบอลธนาคารกรุงไทย ในการแข่งขันเอเอฟซีแชมเปียนส์ลีก 2008 รอบแบ่งกลุ่ม รวมถึงเข้าแข่งขันให้แก่ทีมดังกล่าว ในการแข่งขันกีฬารัฐวิสาหกิจ ครั้งที่ 38 ในเดือนกุมภาพันธ์ พ.ศ. 2556ประวัติ ประวัติ. สราวุธ คำบัว เป็นอดีตผู้รักษาประตูฟุตบอลทีมชาติไทย ซึ่งเป็นชุดดรีมทีม ในสมัยเดียวกับเกียรติศักดิ์ เสนาเมือง รวมถึงเคยเป็นนักฟุตบอลและเป็นผู้ช่วยผู้ฝึกสอนสังกัดสโมสรฟุตบอลจังหวัดพังงา ก่อนที่จะย้ายไปร่วมสังกัดสโมสรฟุตบอลมหาวิทยาลัยนอร์ทกรุงเทพ นอกจากนี้ ในปี พ.ศ. 2552 เขาได้ทำหน้าที่เป็นผู้ช่วยผู้ฝึกสอนฟุตบอลทีมชายให้แก่ทีมมหาวิทยาลัยนอร์ทกรุงเทพ ในการแข่งขันกีฬามหาวิทยาลัยแห่งประเทศไทย ครั้งที่ 36 วันที่ 24 กรกฎาคม พ.ศ. 2556 สราวุธได้เข้าแข่งขันรายการศึกฟุตบอลนัดพิเศษมหากุศล 2 ทีมชาติไทย โดยเขาได้ทำหน้าที่เป็นผู้รักษาประตูให้แก่อดีตทีมชาติไทย (ดรีมทีม) เมื่อครั้งที่พบกับทีมรวมดาราช่อง 3 ที่จัดขึ้น ณ สนามราชมังคลากีฬาสถาน โดยทีมของเขาเป็นฝ่ายชนะที่ 7 ประตูต่อ 2 รวมถึงในปีเดียวกัน สราวุธได้ทำหน้าที่เป็นผู้ฝึกสอนผู้รักษาประตูให้แก่ฟุตบอลทีมชาติไทย ชุดซีเกมส์ 2013 ที่ซึ่งทีมของเขาชนะรางวัลเหรียญทอง และช่วงปลายปี เขาได้เป็นหนึ่งในนักฟุตบอลสังกัดสโมสรฟุตบอลมหาวิทยาลัยนอร์ทกรุงเทพ ในการแข่งขันลีกภูมิภาค ดิวิชั่น 2 ส่วนการแข่งขันของฟุตบอลทีมชาติไทยในปี พ.ศ. 2557 ทางคณะผู้ฝึกสอนได้วางแผนให้กิตติศักดิ์ ระวังป่า เข้าทำหน้าที่แทนสราวุธ โดยในปีดังกล่าว สราวุธได้รับเชิญให้ทำหน้าที่เป็นผู้ฝึกสอนผู้รักษาประตูให้แก่สโมสรฟุตบอลจังหวัดพังงา วันที่ 16 มีนาคม ค.ศ. 2557 สราวุธได้ทำหน้าที่เป็นผู้รักษาประตูให้แก่สโมสรฟุตบอลมหาวิทยาลัยนอร์ทกรุงเทพ เมื่อครั้งที่พบกับสโมสรฟุตบอลบีอีซี เทโรศาสน ในการแข่งขันลีกภูมิภาค ดิวิชั่น 2 ทว่าทีมของเขาเป็นฝ่ายแพ้ที่ 2 ประตูต่อ 0การปรากฏตัวในเอเอฟซีแชมเปียนส์ลีกความสำเร็จในฐานะผู้ฝึกสอนผู้รักษาประตูความสำเร็จ. ในฐานะผู้ฝึกสอนผู้รักษาประตู. - ฟุตบอลทีมชาติไทย - เหรียญทอง ฟุตบอลในซีเกมส์ 2013 ที่ประเทศเมียนมาร์รางวัลที่ได้รับรางวัลที่ได้รับ. - พ.ศ. 2535 - รางวัลนักเตะยอดเยี่ยม โตโยต้าคัพ ครั้งที่ 6 - รับพระราชทานโล่เกียรติภูมิทีมชาติไทย ประจำปี 2556 ในฐานะหนึ่งในนักกีฬาฟุตบอลทีมชาติไทย ชุดบี (ดรีมทีม) ชุดแรกที่สามารถครองถ้วยคิงส์คัพ (ครั้งที่ 25 พ.ศ. 2537) ได้สำเร็จ</doc>
