<doc id="719993" url="https://th.wikipedia.org/wiki?curid=719993" title="โรงเรียนสามพรานวิทยา">โรงเรียนสามพรานวิทยา โรงเรียนสามพรานวิทยา (อังกฤษ: Sampranwittaya School) (อักษรย่อ:ส.ว.) เป็นโรงเรียนมัธยมศึกษาแบบสหศึกษาและเป็นโรงเรียนขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ที่ ตำบลยายชา อำเภอสามพราน จังหวัดนครปฐมประวัติโรงเรียน ประวัติโรงเรียน. โรงเรียนสามพรานวิทยา เปิดทำการสอน เมื่อวันที่ 26 พฤษภาคม พ.ศ. 2503 โดยใช้หอประชุมอำเภอสามพรานเป็นสถานที่เรียน ชั้นที่เปิดสอนคือชั้นมัธยมศึกษาปีที่ 4 จำนวน 1 ห้อง ห้องมีนักเรียน 32 คน และ นายสุรินทร์ ชวลิตานนท์ เป็นครูใหญ่ของโรงเรียน โรงเรียนนี้จัดตั้งขึ้นด้วยความร่วมมือของนายอำเภอ สัสดีอำเภอ และข้าราชการอีกหลายท่านได้ติดต่อขอที่ดินจาก นายนิเทศ นางลำไย สืบเสียง ซึ่งยินดีอุทิศที่ดินให้กระทรวงศึกษาธิการสร้างโรงเรียนเป็นเนื้อที่ทั้งหมด 16 ไร่ ใกล้ถนนเพชรเกษม พื้นที่เป็นที่นาลุ่ม ทางเข้าโรงเรียนแยกจากถนนเข้าตัวอำเภอ เป็นระยะทาง 180 เมตร ส่วนที่ดินสำหรับสร้างถนน นายเจตน์ ผดุงชัย นายแผ้ว ยังพุ่ม นายหยด รุ่งประชา และนายยอด ยังพุ่ม บริจาคที่ดิน จำนวน 2 ไร่ 50 ตารางวา</doc>
