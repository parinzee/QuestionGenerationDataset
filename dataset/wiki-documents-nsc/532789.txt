<doc id="532789" url="https://th.wikipedia.org/wiki?curid=532789" title="บันทึกเหตุการณ์">บันทึกเหตุการณ์ บันทึกเหตุการณ์ () คือเอกสารทางประวัติศาสตร์ที่ระบุข้อเท็จจริงหรือเหตุการณ์ที่ได้เกิดขึ้นในอดีตตามลำดับเวลา มีการกล่าวถึงเหตุการณ์สำคัญและเหตุการณ์ในท้องถิ่นเท่า ๆ กันตามทัศนะของผู้บันทึก จึงต่างจากประวัติศาสตร์และเรื่องเล่าที่เลือกกล่าวถึงเฉพาะบางเหตุการณ์และไม่เน้นตัวผู้เขียนหรือผู้แต่งเรื่อง ผู้บันทึกเหตุการณ์อาจได้รับข้อมูลมาหลากหลายแบบ ทั้งประสบมาด้วยตนเอง มีผู้อยู่ในเหตุการณ์มาเล่าให้ฟัง หรือแม้แต่ได้ฟังจากที่เล่าต่อ ๆ กันมา หนังสือบันทึกเหตุการณ์ภาษาอังกฤษที่สำคัญคือ "บันทึกเหตุการณ์ของชาวแองโกล-แซกซัน" ซึ่งเริ่มบันทึกภายใต้พระราชูปถัมภ์ของพระเจ้าอัลเฟรดมหาราชในคริสต์ศตวรรษที่ 9 จนสิ้นสุดการบันทึกในคริสต์ศตวรรษที่ 12 และ "บันทึกเหตุการณ์ของอังกฤษ เวลส์ และสกอตแลนด์" ที่ราฟาเอล โฮลินเชด และคณะร่วมกันเขียน</doc>
