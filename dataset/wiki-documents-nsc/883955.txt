<doc id="883955" url="https://th.wikipedia.org/wiki?curid=883955" title="มิแรนดา ออตโท">มิแรนดา ออตโท มิแรนดา ออตโท () เกิด 16 ธันวาคม ค.ศ. 1967 เป็นนักแสดงชาวออสเตรเลีย ออตโทเป็นบุตรีของนักแสดงแบร์รีและลินด์เซย์ ออตโท และเป็นพี่สาวของนักแสดงเกรซี ออตโท เธอเริ่มงานแสดงตอนอายุ 18 ในปี ค.ศ. 1986 และแสดงในภาพยนตร์หลายเรื่องทั้งภาพยนตร์อิสระและภาพยนตร์ค่ายใหญ่ ออตโทแสดงในภาพยนตร์ค่ายใหญ่เรื่องแรกเรื่อง Emma's War ที่รับบทเป็นสาววัยรุ่นที่ย้ายมายังออสเตรเลียในช่วงสงครามโลกครั้งที่สอง หลังจาก 1 ทศวรรษในภาพยนตร์ออสเตรเลีย ออตโทได้รับความสนใจมากขึ้นในภาพยนตร์ฮอลลีวูดในระหว่างคริสต์ทศวรรษ 1990 จากบทสมทบใน The Thin Red Line และ What Lies Beneath เธอรับบทเป็นเอโอวีน ในภาพยนตร์ภาค และ ของชุดภาพยนตร์ เดอะลอร์ดออฟเดอะริงส์ ของปีเตอร์ แจ็กสันชีวิตช่วงแรก ชีวิตช่วงแรก. ออตโทเติบโตในนิวแคสเซิลและบริสเบน ตั้งแต่เธอเกิด จากนั้นได้ย้ายถิ่นฐานไปอยู่ที่ฮ่องกงเป็นระยะสั้น ๆ หลังจากการหย่าร้างกันของผู้ปกครองเธอในปี ค.ศ. 1974 เธอใช้เวลาในวันหยุดกับพ่อที่ซิดนีย์และพัฒนาความสนใจด้านการแสดงจากเขา ในวัยเด็ก ออตโและเพื่อน ๆ ได้เขียนบทและออกแบบเสื้อผ้าและใบปลิวในเวลาว่าง เธอยังได้แสดงละครเวทีหลายครั้งที่โรงละครนิมรอด ซึ่งทำให้เฟท มาร์ติน ผู้คัดเลือกนักแสดงสนใจในตัวเธอ หลังจากนั้นออตโทได้รับบทในภาพยนตร์ปี ค.ศ. 1986 เรื่อง Emma's War เธออยากเป็นนักเต้นบัลเลต์ แต่ก็ต้องเลิกไปอันเนื่องจากกระดูกสันหลังคด ออตโทศึกษาจบจากสถาบันนาฏศิลป์แห่งชาติในซิดนีย์ ปี ค.ศ. 1990 ก่อนจบการศึกษา เธอแสดงในบทเล็ก ๆ เรื่อง Initiation (1987) และ The 13th Floor (1988)การงานการงานช่วงแรก การงาน. การงานช่วงแรก. บทบาทในภาพยนตร์เรื่องแรกหลังจบการศึกษา เป็นบท เนลล์ ทิสโควิตซ์ ในภาพยนตร์เรื่อง The Girl Who Came Late ในปี ค.ศ. 1991 ที่ทำให้เธอแจ้งเกิด ซึ่งได้กระแสตอบรับที่ดีจากแวดวงภาพยนตร์ออสเตรเลียและสาธารณชน ในภาพยนตร์เรื่องนี้กำกับโดย เคที มึลเลอร์ เธอรับบทเป็นสาวน้อยที่สามารถสื่อสารกับม้าได้ จากบทบาทนี้ทำให้เธอได้รับการเสนอชื่อนักแสดงหญิงยอดเยี่ยมจากสถาบันภาพยนตร์ออสเตรเลีย บทบาทถัดมาของออตโท ในภาพยนตร์เรื่อง The Last Days of Chez Nous แสดงในบทบาทความสัมพันธ์อันซับซ้อนระหว่างครอบครัวชาวออสเตรเลีย การแสดงเรื่องนี้ทำให้เธอได้รับการเสนอชื่อเข้าชิงจากสถาบันภาพยนตร์ออสเตรเลียเป็นครั้งที่สอง ครั้งนี้ในสาขานักแสดงสมทบยอดเยี่ยม ค.ศ. 1993 ออตโทร่วมแสดงกับโนอาห์ เทย์เลอร์ในภาพยนตร์ตลกแนวยั่วยุทางเพศเรื่อง The Nostradamus Kid เนื้อเรื่องซึ่งสร้างมาจากความทรงจำของผู้ประพันธ์ บ็อบ เอลลิส ช่วงคริสต์ทศวรรษ 1960 ที่ออตโทแสดงเรื่องนี้เพราะ "ชื่นชอบในช่วงเวลานั้นและผู้คนที่เปิดเผยอัตลักษณ์ทางเพศ" เธอยังรับบทในภาพยนตร์อิสระเรื่อง Sex Is a Four Letter Word ในปี ค.ศ. 1995 ปี ค.ศ. 1995 เธอเริ่มกังขาในการเลือกอาชีพ เพราะเธอไม่ผ่านการออดิชั่นหลายครั้ง เธอบินกลับบ้านเกิดนิวแคสเซิลเป็นเวลาร่วมปี ระหว่างนั้นเธอเขียนรูปบ้านของแม่เธอ ในปี ค.ศ. 1996 ผู้กำกับ เชอร์ลีย์ แบร์เรตต์ได้เลือกเธอมาแสดงเป็นบริกรสาวขี้อายในภาพยนตร์เรื่อง Love Serenade เธอยังรับบทเป็นดิมิที เฮอร์ลีย์ หญิงสาวที่โดดเดี่ยว ที่ต้องแข่งขันกับพี่สาวของเธอเอง วิกกี-แอนน เพื่อเข้าร่วมกับดีเจชื่อดังจากบริสเบน ต่อมาเธอแสดงในภาพยนตร์ปี ค.ศ. 1997 เรื่อง The Well และ Doing Time for Patsy Cline เมื่อออตโทได้รับบทภาพยนตร์เรื่อง The Well เธอปฏิเสธที่จะอ่านบทเพราะกลัวว่าเธอจะไม่ได้เป็นส่วนหนึ่งของภาพยนตร์เรื่องนี้ ออตโทเชื่อว่าเธอไม่สามารถรับบทแคเทอร์ลีนได้ เนื่องจากตัวละครมีอายุ 18 ปี ซึ่งตอนนั้นเธออายุ 30 ปีแล้ว ณ ขณะนั้น ภาพยนตร์กำกับโดย ซาแมนทา แลง โดยออตโทรับบทเป็นสาววัยรุ่นซึ่งอยู่ในความสัมพันธ์ที่อัดอัดกับหหญิงแก่ผู้โดดเดี่ยว กระแสตอบรับมีผสมกันไป นักวิจารณ์ พอล ฟิชเชอร์ เขียนว่า การแสดงของออตโท "ไม่ทำให้เชื่อได้" ในบทที่เธอรับบทตัวละครที่ซ้ำซากอีกตัวละครหนึ่ง ทีมีการเปิดเผยเพียงเล็กน้อย" ขณะที่ลุยส์ เคลเลอร์ พูดถึงออตโทว่า "นี่ยังเป็นการแสดงที่ดีที่สุดของเธอ" ออตโทได้รับการเสนอชื่อเป็นครั้งที่ 3 จากสถาบันภาพยนตร์ออสเตรเลียในสาขาภาพยนตร์ ปีถัดมา เธอร่วมแสดงกับริชาร์ด รอกซ์เบิร์จในภาพยนตร์แนวนาฏกรรมเรื่อง Doing Time for Patsy Cline ภาพยนตร์ทุนต่ำที่ออตโทต้องแสดงเพลงคันทรี ซึ่งได้รับกระแสตอบรับทั้งบวกและลบ ผสมกันไป ไม่นานหลังจากการออกฉายของ The Well และ Doing Time for Patsy Cline นิตยสารและสื่อต่าง ๆ ต่างอยากรู้ข้อมูลของเธอ ในปี ค.ศ. 1997 ออตโทเริ่มออกเดตกับริชาร์ด รอกซ์เบิร์จ นักแสดงที่เธอร่วมแสดงใน Doing Time for Patsy Cline ซึ่งทำให้เธอได้ตกเป็นหัวข้อข่าวเป็นประจำในนิตยสารจำพวกแทบลอยด์ของออสเตรเลียและสื่อต่าง ๆ ในช่วงเวลานั้น ซึ่งเป็นสิ่งที่เธอไม่คุ้นเคยนัก โครงการต่อไปของออตโทคือแสดงในภาพยนตร์แนวโรแมนติกคอเมดีเรื่อง Dead Letter Office (1998) เป็นภาพยนตร์เรื่องแรกที่เธอร่วมแสดงกับพ่อ แบร์รี ออตโท ที่เขามารับบทสั้น ๆ ในเรื่องนี้ ปีถัดมาแสดงในภาพยนตร์เรื่อง In the Winter Dark กำกับโดยเจมส์ โบเกิล รับบทเป็นรอนนี สาวอุ้มท้องที่เพิ่งถูกแฟนหนุ่มทิ้งไป ภาพยนตร์ได้รับเสียงวิจารณ์ที่ดีในออสเตรเลีย ออตโทได้รับเสนอชื่อเข้าชิงรางวัลจากสถาบันภาพยนตร์ออสเตรเลียเป็นครั้งที่สี่ เธอยังรับบทเล็ก ๆ ใน The Thin Red Line ซึ่งจะนำเธอสู่การแสดงภาพยนตร์นอกเหนือจากในออสเตรเลีย ดั่งที่เธอแสดงในภาพยนตร์อิตาลี ในภาพยนตร์ทุนต่ำ รับบทเป็น รัท ในภาพยนตร์ La volpe a tre zampe ("The Three-legged Fox") สร้างในปี ค.ศ. 2001 และออกอากาศครั้งแรกทางโทรทัศน์อิตาลีในเดือนมีนาคม ค.ศ. 2009ฮอลลีวูด</doc>
