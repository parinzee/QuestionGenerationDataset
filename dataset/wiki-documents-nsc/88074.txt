<doc id="88074" url="https://th.wikipedia.org/wiki?curid=88074" title="ง่อก๊ก">ง่อก๊ก ง่อก๊ก หรือ ตั้งอู๋ (東吳) เป็นหนึ่งในอาณาจักรสามก๊ก ปกครองโดยพระเจ้าซุนกวน ในระหว่างปี พ.ศ. 765 - พ.ศ. 823 (ปี ค.ศ. 222-280) ง่อก๊กครอบครองพื้นที่ทางด้านตะวันออกของประเทศจีน ทางบริเวณตอนใต้ของแม่น้ำแยงซี ซึ่งคือพื้นที่บริเวณรอบ ๆ เมืองหนานจิงในปัจจุบัน ง่อก๊กปกครองอาณาจักรโดยจักรพรรดิสืบต่อกันมาทั้งหมด 4 พระองค์ ได้แก่1. ซุนกวน ปกครองง่อก๊กในระหว่างปี พ.ศ. 765 - 795 2. ซุนเหลียง ปกครองง่อก๊กในระหว่างปี พ.ศ. 795 - 801 3. ซุนฮิว ปกครองง่อก๊กในระหว่างปี พ.ศ. 801 - 807 4. ซุนโฮ ปกครองง่อก๊กในระหว่างปี พ.ศ. 807 - 823 ง่อก๊กเป็นอาณาจักรสุดท้ายในบรรดาอาณาจักรสามก๊กที่ล่มสลายโดยกองทัพของพระเจ้าสุมาเอี๋ยนแห่งราชวงศ์จิ้น ง่อก๊กเป็นก๊กที่อยู่ได้นานที่สุดในยุคสามก๊ก</doc>
