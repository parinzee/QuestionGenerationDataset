<doc id="177735" url="https://th.wikipedia.org/wiki?curid=177735" title="เจน ชาญณรงค์">เจน ชาญณรงค์ ดร. เจน ชาญณรงค์ กรรมการบริหาร บริษัท หา​ญ​ เอ็นจิเนียริ่ง จำกัด (มหาชน)ประวัติ ประวัติ. จบการศึกษาปริญญาตรีจากคณะวิศวกรรมศาสตร์ จุฬาลงกรณ์มหาวิทยาลัย เกียรตินิยมอันดับ 1 เหรียญทอง ได้รับพระราชทานทุนอานันทมหิดล สาขาวิทยาศาสตร์ และวิศวกรรมศาสตร์ ปริญญาโท สาขาวิศวกรรมเครื่องกล ณ Massachusetts Institute of Technology และปริญญาเอก สาขาวิศวกรรมการผลิต จากสถาบันเดียวกัน หลังจากนั้นเป็นอาจารย์สอนคณะวิศวกรรมศาสตร์ ณ จุฬาลงกรณ์มหาวิทยาลัย และดำรงตำแหน่ง Business Analyst ให้กับธนาคารไทยพาณิชย์ เนื่องจากบริษัทลูกแห่งหนึ่งของธนาคารมีเครื่องบินธุรกิจ ทำให้เกิดแรงบันดาลใจที่จะเริ่มธุรกิจที่เกี่ยวกับการบินด้วยอากาศยานทั่วไป (General Aviation)การทำงาน การทำงาน. ระหว่าง ปีพ.ศ. 2544-2557 ดำรงตำแหน่ง ผู้อำนวยการใหญ่ สายการบินนกมินิ ซึ่งมีจุดมุ่งหมายในการดำเนินกิจการเพื่อสร้างและพัฒนาวงการเครื่องบินเล็กให้ตอบสนองต่อความต้องการที่หลากหลาย ไม่ว่าจะเป็นการนำเครื่องบินเล็กมาใช้เพื่อขนส่งผู้ป่วยทางอากาศ หรือส่งเสริมการท่องเที่ยวในอีกรูปแบบหนึ่ง อีกทั้งเป็นหลักสำคัญอย่างยิ่งในการพัฒนาให้อู่ซ่อมอากาศยาน สำหรับอากาศยานขนาดเล็กในประเทศไทย ช่วงปี 2556 ให้บริการเช่าเหมาลำกับนกแอร์ มีเที่ยวบินกว่า 1,000 เที่ยวต่อเดือน และรับขนผู้โดยสารมากกว่า 300,000 คนต่อปี หลังจากหารือกับนกแอร์มานาน ในเดือนมีนาคม 2557 สายการบินนกมินิตัดสินใจขายกิจการให้กับผู้ถือหุ้นของ AAV ส่งผลให้พนักงานของนกมินิส่วนใหญ่โอนเข้าเป็นพนักงานของไทยแอร์เอเชียนับแต่นั้นมา ในปีเดียวกันนั้นประเทศไทยได้รับธงแดงจากทั้ง ICAO และ FAA และจำต้องปรับปรุงมาตรฐานในการกำกับดูแลผู้ประกอบการรวมถึงผู้มีหน้าที่ในการเดินอากาศ ระหว่างปี 2557-2560 ได้เข้าศึกษากิจการในเครือของครอบครัว ในธุรกิจการป้องกันอัคคีภัย การทำความเย็น และการพิมพ์ระบบดิจิตัล ในปี 2558 บริษัทไฟร์วิคเตอร์ได้เข้าจดทะเบียนในตลาดหลักทรัพย์เป็นอันดับแรก และในปี 2559 บริษัทไฟร์วิคเตอร์ จำกัด (มหาชน) ก็ได้ประกาศควบรวมกิจการกับบริษัท ชิลแมทช์และคิวทูเอส จนเสร็จสิ้นในเดือนพฤศจิกายน 2559 หลังการควบรวม ไฟร์วิคเตอร์ ได้เปลี่ยนชื่อเป็น ​บริษัท หาญ​ เอ็นจิเนียริ่ง โซลูชั่นส์​ จำกัด (มหาชน) โดยใช้สัญลักษณ์​หุ้น HARN รายละเอียดศึกษาได้จาก www.harn.co.th ปัจจุบันดำรงตำแหน่งกรรมการบริหารของบริษัท หาญ​ เอ็นจิเนียริ่ง โซลูชั่นส์ จำกัด (มหาชน)</doc>
