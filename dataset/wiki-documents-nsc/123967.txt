<doc id="123967" url="https://th.wikipedia.org/wiki?curid=123967" title="โนเกีย 3310">โนเกีย 3310 โนเกีย 3310 () เป็นโทรศัพท์มือถือในระบบเครือข่ายย่านความถี่คู่(dual band) GSM900/1800 เปิดตัวเป็นครั้งแรกในไตรมาสที่สี่ของพ.ศ. 2543 โดยมาแทนที่โนเกีย 3210 ที่เป็นที่นิยมมาก่อนหน้านั้น โดยโทรศัพท์รุ่นนี้ประสบความสำเร็จในเรื่องของยอดขายเป็นอันมาก เป็นโทรศัพท์รุ่นที่ประสบความสำเร็จมากที่สุดรุ่นหนึ่งด้วยยอดขาย 126 ล้านเครื่องทั่วโลก รุ่นข้างเคียงอื่นๆ ที่ออกตามแบบ 3310 ประกอบไปด้วย โนเกีย 3315, 3320, 3330, 3350, 3360, 3390 และ 3395 ในโลกอินเทอร์เน็ต โนเกีย 3310 เป็นอินเทอร์เน็ตมีมที่ได้รับความนิยม โดยการล้อเลียนให้โนเกีย 3310 เป็นโทรศัพท์ที่ "ไม่มีวันถูกทำลาย" (Indestructible Nokia 3310)ลักษณะภายนอก ลักษณะภายนอก. โนเกีย 3310 ออกแบบมาเพื่อให้มีขนาดกะทัดรัด ขอบสี่เหลี่ยมโค้งมนทำให้ถือได้ง่ายบนฝ่ามือ แต่ค่อนข้างมีน้ำหนักคือ 133 กรัม จอแสดงผลเป็นจอภาพผลึกเหลวสีเดียวขนาด 84×48 พิกเซล มีปุ่มปรับระดับเสียงอยู่ด้านข้างซึ่งสามารถกดได้ด้วยนิ้วโป้งขณะถือ (ด้วยมือขวา) ปุ่มใหญ่ตรงกลางใต้จอแสดงผลเป็นการทำงานหลักซึ่งขึ้นอยู่กับคำสั่งที่ปรากฏบนหน้าจอ ปุ่ม "C" ใช้สำหรับย้อนกลับหรือลบตัวอักษรที่พิมพ์ ปุ่มขึ้นและลงใช้สำหรับการเลือกคำสั่งหรือย้ายตำแหน่งพิมพ์ข้อความ ปุ่มเปิดปิดโทรศัพท์เป็นปุ่มสีดำอยู่ที่ด้านบนสุดของเครื่อง ส่วนด้านล่างใช้สำหรับต่อกับหม้อแปลงไฟฟ้าเพื่อชาร์จแบตเตอรีและต่อกับอุปกรณ์พิเศษอื่นๆ สามารถใช้ได้นานเกินมากกว่า 7 วันคุณลักษณะ คุณลักษณะ. นอกจากจะมีฟังก์ชันทั่วไปที่เกี่ยวกับการติดต่อสื่อสารผ่านทางโทรศัพท์แล้ว ยังมีเครื่องมืออื่นๆ ในโนเกีย 3310 อีกด้วยเช่น เครื่องคิดเลข นาฬิกาจับเวลา และนาฬิกาปลุก โทรศัพท์รุ่นนี้มีเกมทั้งหมด 4 เกม ได้แก่ Snake II (เกมงู) Pairs II (เกมจับคู่) Space Impact (เกมตะลุยอวกาศ) และ Bantumi (มันกาล่าหรือหมากหลุม) โทรศัพท์รุ่นนี้เป็นรุ่นที่นิยมใช้ส่ง SMS เนื่องจากสามารถส่งข้อความด้วยความยาวเป็นสองเท่าของ SMS มาตรฐาน ซึ่งจะตัดแบ่งข้อความส่งออกไปเป็นสองครั้ง และสามารถสั่งโทรออกด้วยเสียงไปยังหมายเลขที่ได้ตั้งไว้ แล้วความคงทนมีมากกว่าโทรศัพท์รุ่นใหม่ๆ อีกด้วยการปรับแต่ง การปรับแต่ง. โนเกีย 3310 สามารถปรับแต่งด้วยการเปลี่ยนหน้ากากให้เป็นสีสันลวดลายต่างๆ โทรศัพท์รุ่นนี้มีริงโทนมาให้ 35 เสียง และเว้นว่างไว้ 7 เสียงเพื่อให้สามารถดาวน์โหลดริงโทนในรูปแบบ RTTTL ไปเก็บไว้ หรือแต่งเองด้วยฟังก์ชันการแต่งริงโทน สามารถมีรูปแบบการทำงานที่แตกต่างกันตามโอกาส กล่าวคือ รูปแบบทั่วไป ห้องประชุม หรือเสียงเงียบ เป็นต้น ภาพถนอมหน้าจอสามารถทำได้จากข้อความภาพที่มีอยู่หรือที่ได้รับมา และสามารถตั้งข้อความของผู้ใช้ให้แสดงตอนเปิดเครื่องได้ด้วยรุ่นข้างเคียงโนเกีย 3315, 3390, 3395 รุ่นข้างเคียง. โนเกีย 3315, 3390, 3395. โนเกีย 3310 ในภูมิภาคเอเชียและออสเตรเลียได้รับการปรับปรุงเป็น โนเกีย 3315 โดยเพิ่มคุณลักษณะต่อไปนี้- ฟังก์ชันการแก้ไขภาพสำหรับข้อความภาพและภาพถนอมหน้าจอ - รูปแบบการทำงาน (profile) ที่ตั้งเวลาได้ - สามารถใช้ริงโทนที่ได้รับเป็นเสียงเตือนสำหรับ SMS - แก้ไขบั๊กที่ตรวจพบในรุ่น 3310 - ฟังก์ชันล็อกปุ่มกดอัตโนมัติเมื่อเวลาผ่านไปตามที่กำหนด - แผงปุ่มกดเป็นแผ่นยางซิลิคอนที่เชื่อมต่อกัน และมีรูปร่างเหมือนฝักถั่ว - ในสิงคโปร์และมาเลเซีย มีการเปลี่ยนไฟหลังจอภาพเป็นสีฟ้าแทนสีเขียว ซึ่งโนเกีย 3310 รุ่นดั้งเดิมสามารถอัปเกรดให้เพิ่มคุณลักษณะของ 3315 ได้โดยส่งผ่านโปรแกรมทางสายข้อมูล สำหรับภูมิภาคอเมริกาเหนือมีรุ่นข้างเคียงสองรุ่นได้แก่ โนเกีย 3390 ซึ่งใช้งานกับระบบ GSM 1900 และ โนเกีย 3395 เป็นรุ่นปรับปรุงของ 3390 โดยเพิ่มคุณลักษณะเช่นเดียวกันกับ 3315โนเกีย 3330, 3350 โนเกีย 3330, 3350. โนเกีย 3330 เป็นรุ่นที่เหมือนกับ 3310 แต่มีการเพิ่มความสามารถในการใช้ WAP ผ่านทางเทคโนโลยี SMS เพิ่มภาพถนอมหน้าจอแบบเคลื่อนไหว มีเกมเพิ่มหนึ่งเกมคือ Bumper (เกมพินบอลล์) และเก็บสมุดโทรศัพท์ไว้ในหน่วยความจำของเครื่อง (100 รายการ) ซึ่งรุ่นก่อนหน้านี้จะเก็บลงซิมการ์ดเพียงอย่างเดียว โทรศัพท์รุ่นนี้มีความสามารถในการดาวน์โหลดเกมผ่าน WAP (เช่นด่านต่างๆ ของ Snake II หรือ Space Impact เป็นต้น) แต่ความสามารถในการเชื่อมต่อกับ WAP โดยไม่ใช้ GPRS นั้นไม่เป็นที่นิยมและไม่สามารถตีตลาดรุ่น 3310 ในภูมิภาคยุโรปได้ สำหรับ โนเกีย 3350 มีจำหน่ายในภูมิภาคเอเชีย-แปซิฟิกเท่านั้น ซึ่งเป็นการนำคุณลักษณะของ 3330 เข้ามาผสม พร้อมคุณลักษณะอย่างอื่นอีกเช่น ไฟหลังจอภาพกะพริบตามจังหวะริงโทน ปุ่มกลางแบบสองทาง ปุ่มยกหูและปุ่มวางสายแยกออกจากกัน ปฏิทินจันทรคติจีน และจอภาพขนาด 96×65 พิกเซล โทรศัพท์บางเครื่องมีช่องสำหรับใส่รูปภาพที่หน้ากากด้านหลังด้วยโนเกีย 3320, 3360 โนเกีย 3320, 3360. โนเกีย 3320 และ 3360 ออกแบบขึ้นเพื่อใช้ในสหรัฐอเมริกาและแคนาดาเท่านั้น โดยมีลักษณะภายนอกคล้ายกับ 3310 และ 3390 แต่ใช้เทคโนโลยี Digital AMPS (TDMA) และ AMPS แทนที่ระบบ GSM ทั้งสองรุ่นรองรับการรับส่งสัญญาณทางอินฟราเรด มีปุ่มยกหูและปุ่มวางสายแยกออกจากกัน และปุ่มกลางแบบสองทางเหมือนกับ 3350 แต่ไม่มีฟังก์ชันการสั่งโทรด้วยเสียงเหมือนรุ่นต้นแบบ โทรศัพท์สองรุ่นนี้มีน้ำหนัก 4.8 ออนซ์เท่ากันซึ่งหนักกว่ารุ่น 3390 อยู่ 0.6 ออนซ์รหัสพิเศษสำหรับโนเกีย 3310 และรุ่นข้างเคียงรหัสพิเศษสำหรับโนเกีย 3310 และรุ่นข้างเคียง. - codice_1 - แสดงหมายเลข IMEI - codice_2 - แสดงหมายเลขรุ่นของซอฟต์แวร์ - codice_3 - แสดงรายละเอียดการรับประกัน - codice_4 , codice_5 - เปิดหรือปิดโหมดคุณภาพเสียงแบบ EFR - codice_6 , codice_7 - เปิดหรือปิดโหมดคุณภาพเสียงแบบ HR - codice_8 - ตรวจสอบว่าตัวหยุดนาฬิกาในซิมสามารถใช้งานได้หรือไม่</doc>
