<doc id="772254" url="https://th.wikipedia.org/wiki?curid=772254" title="สตาร์ดิวแวลลี">สตาร์ดิวแวลลี สตาร์ดิวแวลลี () เป็นวิดีโอเกมสวมบทบาทจำลองกสิกรรมอินดีที่พัฒนาโดย คอนเซินด์เอพ และจัดจำหน่ายโดย ชักเคิลฟิชเกมส์ เกมออกสำหรับไมโครซอฟท์ วินโดวส์ เมื่อวันที่ 26 กุมภาพันธ์ 2559 ในสตาร์ดิวแวลลี ผู้เล่นรับบทบาทตัวละครที่ต้องรับฟาร์มของปู่ในสตาร์ดิวแวลลีที่ชำรุดทรุดโทรม ด้วยความที่อยากหนีจากงานในสำนักงานอันเร่งรีบ ขณะหาเงินในเกมเพื่อขยายฟาร์ม ผู้เล่นต้องจัดการกับเวลาและพลังงานของตัวละครระหว่างทำงาน เช่น ปลูกพืชผัก เลี้ยงสัตว์ สร้างของ ขุดเหมือง และเข้าสังคม รวมไปถึงการแต่งงานกับผู้อยู่อาศัยในเมืองเล็กๆ นี้ เกมมีปลายที่เปิดกว้างทำให้ผู้เล่นสามารถทำกิจกรรมได้ตามต้องการ สตาร์ดิวแวลลีได้รับแรงบันดาลใจจากเกมชุดฮาร์เวสต์มูน ผู้สร้าง เอริค บาโรน ทำการจัดการกับจุดอ่อนของเกม ขณะพัฒนาความสามารถในการสร้างโปรแกรมและออกแบบเกมส์ของตนเอง นอกจากบาโรนจะสร้างและพัฒนาเกมนี้ด้วยตนเองในสี่ปีที่ผ่านมาแล้วยังสื่อสารกับผู้เล่นที่สนใจเพื่อฟังการตอบรับ ชักเคิลฟิชเกมส์เข้าหาบาโรนเพื่อขอเผยแพร่เกมขณะพัฒนาไปได้ครึ่งหนึ่ง ทำให้บาโรนสามารถมุ้งไปที่การสร้างเกมที่เขาอยากจะสร้าง สตาร์ดิวแวลลีได้รับการตอบรับที่ดีจากผู้วิจารย์ และยังเป็นหนึ่งในเกมที่ขายดีที่สุดในสตีมในเดือนแรกๆ ที่ถูกปล่อยมา และขายได้กว่าหนึ่งล้านครั้ง จากนั้นบาโรนชี้ว่าเขามีแผนจะขยายเกมเพื่อให้มีระบบอื่นๆ เช่น โหมดที่ผู้เล่นร่วมมือกัน และการเล่นในเครื่องเล่นเกมอื่นๆการเล่น การเล่น. สตาร์ดิวแวลลี เป็นเกมจำลองกสิกรมที่ได้แรงบันดาลใจจากชุด ฮาร์เวสต์มูน (Harvest Moon) เป็นหลัก เมื่อเริ่มเกม ผู้เล่นสร้างตัวละครของตน โดยพวกเขาเป็นผู้รับที่ดินผืนหนึ่งและบ้านหลังเล็ก ซึ่งเคยเป็นของปู่หรือตาของเขา ในพื้นที่ที่ชื่อ สตาร์ดิวแวลลี ทีแรกที่ดินนั้นเต็มไปด้วยหิน ต้นไม้และวัชพืช แต่ผู้เล่นทำงานเพื่อเก็บกวาดลานและเริ่มไร่นาใหม่ โดยปลูกพืชเลี้ยงสัตว์เพื่อสร้างรายได้ซึ่งจะขยายอาคารและสิ่งอำนวยความสะดวกของไร่นาเพิ่มอีก ผู้เล่นยังมีอันตรกิริยากับตัวละครมิใช่ผู้เล่น (NPC) ซึ่งอาศัยอยู่ในเมือง รวมทั้งมีความสัมพันธ์กับตัวละครเหล่านี้ ซึ่งสามารถลงเอยด้วยการแต่งงาน และจะทำให้ NPC มาช่วยตัวละครของผู้เล่นเพื่อดูแลไร่นา ผู้เล่นยังตกปลา ทำอาหารและประดิษฐ์สิ่งของ และยังสำรวจถ้ำที่สร้างโดยกระบวนคำสั่ง (procedurally-generated) ซึ่งมีวัตถุดิบและแร่ให้ขุดและต่อสู้กับสัตว์ประหลาดที่สถิตอยู่ ผู้เล่นสามารถปฏิบัติภารกิจต่าง ๆ เพื่อให้ได้เงินเพิ่ม หรือมุ่งรวบรวมวัตถุดิบเฉพาะที่มีการเสนอที่ศาลาชุมชนของเมืองเพื่อให้ได้รางวัลเพิ่ม กิจกรรมเหล่านี้ล้วนต้องควบคุมกับระดับสุขภาพและความเหนื่อยปัจจุบันของตัวละครและนาฬิกาภายในเกม หากผู้เล่นเหนื่อยเกิน พวกเขาจะกลับสู่บ้านของตนโดยมีพลังงานไม่เต็มในเช้าวันถัดไป แต่ต้องสละโอกาสใด ๆ ในการดำเนินกิจกรรมจากเมื่อวาน มีแผนว่าจะออกโหมดร่วมมือสี่ผู้เล่นทีหลัง</doc>
