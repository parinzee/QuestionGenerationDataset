<doc id="859199" url="https://th.wikipedia.org/wiki?curid=859199" title="ลอนดอนคอลลิง">ลอนดอนคอลลิง ลอนดอนคอลลิง () เป็นสตูดิโออัลบั้มลำดับที่ 3 ของวงเดอะแคลช วงพังก์ร็อกจากประเทศอังกฤษ โดยได้เปิดตัวในรูปแบบของดับเบิลอัลบั้มในสหราชอาณาจักรเมื่อวันที่ 14 ธันวาคม ค.ศ. 1979 ผ่านทางค่ายโคลัมเบีย และในสหรัฐอเมริกา ในเดือนมกราคม ค.ศ. 1980 ผ่านทางค่ายอีพิก ลอนดอนคอลลิง เป็นอัลบั้มที่ประกอบไปด้วยทำนองดนตรีหลากหลายแนว ทั้ง พังก์ เร้กเก้ สกา ร็อกอะบิลลี นิวออร์ลีนส์อาร์แอนด์บี ป็อป เลาจ์แจ๊ส และ ฮาร์ดร็อก เนื้อหาโดยรวมของอัลบั้มเกี่ยวข้องกับปัญหาทางสังคมต่างๆ ทั้งการว่างงาน การย้ายที่อยู่ สารเสพติด เชื้อชาติ และความรับผิดชอบในวัยรุ่น โดยมีซิงเกิลฮิตอย่าง ซิงเกิลตามชื่ออัลบั้ม ซึ่งเป็นเพลงเปิด ที่นำจังหวะเร็กเก้ ผสมกับกีตาร์ไฟฟ้าในแบบของพังก์ร็อก ซึ่งเล่าเกี่ยวกับสงครามโลกครั้งที่ 2 "Spanish Bombs" มีเนื้อหาเปรียบเทียบระหว่างการท่องเที่ยวในสเปนสมัยใหม่กับสภาพสงครามกลางเมืองสเปน "Lost in the Supermarket" ที่พูดถึงคนคนหนึ่งที่ต้องดิ้นรนในชีวิตของโลกธุรกิจ และ "Train in Vain" ซึ่งแต่เดิมเป็นซิงเกิลที่เกือบจะไม่ถูกบรรจุลงในอัลบั้มนี้ จนภายหลังได้บรรจุในซิงเกิลสุดท้ายของอัลบั้ม แต่ถึงอย่างไรก็ดีมันกลับเป็นซิงเกิลที่ประสบความสำเร็จด้วยการติดท็อป 30 บนบิลบอร์ดฮอต 100 ภายหลังเปิดตัวลอนดอนคอลลิง ได้ติดชาร์ตอันดับที่ 9 ของอังกฤษ รวมไปถึงได้รับการยืนยันยอดจำหน่ายจากสมาคมผู้ประกอบกิจการเพลงของสหรัฐอเมริกา ในระดับทองคำขาว โดยซิงเกิล "London Calling" ยังได้ติดอันดับที่ 11 บนชาร์ตอังกฤษด้วย ลอนดอนคอลลิง ได้รับการยกย่องและคำชมกว้างขวางจากนักวิจารณ์หลายสำนัก หนึ่งในนั้นคือ นิตยสารโรลลิงสโตนส์ ที่ได้จัดอันดับที่ 8 ในหัวข้อ "500 อัลบั้มที่ยิ่งใหญ่ที่สุดตลอดกาล" ในปี 2003 นอกจากนี้ภาพหน้าปกที่เป็นรูปของ พอล ไซโมนอน มือเบส กำลังทุบเบสเฟนเดอร์ของเขาลงบนเวที ซึ่งถูกถ่ายโดยเพนนี สมิท และได้รับการยกย่องจากนิตยสารคิวให้เป็นภาพถ่ายร็อกแอนด์โรลที่ดีที่สุดตลอดกาล ในปี ค.ศ. 2002 อีกด้วยรายชื่อเพลงชาร์ตชาร์ต. - Notes</doc>
