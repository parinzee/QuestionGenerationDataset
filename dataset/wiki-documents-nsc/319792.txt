<doc id="319792" url="https://th.wikipedia.org/wiki?curid=319792" title="พัซเซิล/รีไวฟ์">พัซเซิล/รีไวฟ์ พัซเซิล/รีไวฟ์ () เป็นซิงเกิลลำดับที่ 31 ของ ไม คุรากิ ออกจำหน่ายวันที่ 1 เมษายน พ.ศ. 2552 โดยมีเพลงหลักสองเพลง ซึ่งได้นำไปใช้อะนิเมะยอดนักสืบจิ๋วโคนันทั้งคู่ข้อมูลเพลง ข้อมูลเพลง. ซิงเกิลนี้เป็นอีกซิงเกิลหนึ่งของไม คุรากิที่ออกในรูปแบบ Double A-side (มีเพลงหลักสองเพลง) หลังจากซิงเกิล ยูเมะกาซาคุฮารุ/ยูแอนด์มิวสิกแอนด์ดรีม () ซิงเกิลลำดับที่ 28 ที่ออกมาเมื่อ พ.ศ. 2551 เดิมซิงเกิลนี้วางแผนจะวางจำหน่ายในวันที่ 15 เมษายน แต่เนื่องจากความต้องการของแฟนเพลง ทำให้ต้องเลื่อนวันออกจำหน่ายมาเป็นวันที่ 1 เมษายน โดยวางจำหน่ายรวมทั้งสิ้น 4 รูปแบบ แบ่งเป็นรูปแบบลิมิเต็ดพร้อมเพลงเรียบเรียงใหม่ 1 เพลง และกระดาษต่อรูปไม คุรากิ กับรูปแบบธรรมดา นอกจากนี้ยังแบ่งออกเป็นปกพัซเซิลที่จะแถมการ์ดยอดนักสืบจิ๋วโคนันชุด A ส่วนปกรีไวฟ์จะแถมการ์ดชุด B แต่สิ่งที่ทั้งสี่รูปแบบมีเหมือนกันคือ QR code สำหรับเล่นเกมทางโทรศัพท์มือถือ ซิงเกิลนี้ได้มีการนำไปใช้ในอะนิเมะยอดนักสืบจิ๋วโคนันทั้งสองเพลงโดยเพลงพัซเซิล นำไปใช้ในการฉายภาพยนตร์ยอดนักสืบจิ๋วโคนัน เดอะมูฟวี่ ในตอน ปริศนานักล่าทรชนทมิฬ ซึ่งเป็นการใช้ครั้งแรกในรอบ 6 ปีตั้งแต่เพลง ไทม์อาฟเตอร์ไทม์ ~ฮานะมะอุมะจิเดะ~ () ของเธอใช้ในยอดนักสืบจิ๋วโคนัน เดอะมูฟวี่ตอนคดีฆาตกรรมแห่งเมืองปริศนา ส่วนรีไวฟ์ ใช้เป็นเพลงเปิดที่ 25 ในการฉายอะนิเมะยอดนักสืบจิ๋วโคนัน ทางนิปปอนเทเลวิชันตั้งแต่ตอนที่ 521 - 529 จำนวน 9 ตอน โดยทิ้งระยะเวลาจากผลงานเพลงเปิดล่าสุด อิชิบโยะโกโตะนิเลิฟฟอร์ยู () เป็นเวลา 7 เดือน ทั้งนี้เมื่อนับซิงเกิลที่นำเพลงไปใช้ในยอดนักสืบจิ๋วโคนันทั้งหมด ซิงเกิลนี้เป็นผลงานลำดับที่ 10 ของเธอ ส่วนเพลงเดอะโรส ~เมโลดีอินเดอะสกาย~ ที่ปรากฏในฉบับลิมิเต็ต เดิมเป็นเพลงภาษาอังกฤษสั้น ๆ ในอัลบั้ม เพอร์เฟกต์ไครม์ (PERFECT CRIME) แทร็ก 13 โดยในฉบับไลฟ์รีเฮอร์ซัลนี้ มีการใช้กีตาร์ (เล่นโดยโคจิ อารินากะ) แทนเปียโนในต้นฉบับ ในการโปรโมตเพลงนี้ คุรากิโปรโมตเพลงนี้ไปพร้อมกับแคมเปญฉลอง 10 ปีการเปิดตัวในวงการเพลงของเธอ โดยจัดอีเวนต์ตามสถานที่ต่าง ๆ เพื่อโปรโมตซิงเกิลนี้ โดยซิงเกิลนี้ติดชาร์ตประจำสัปดาห์ของโอริคอนที่อันดับ 3 ซึ่งเป็นครั้งแรกในรอบ 5 ปีที่สามารถติดชาร์ตประจำสัปดาห์ที่สามอันดับแรก (ในอันดับ 3) นับตั้งแต่ซิงเกิล อะชิตะเฮคาเครุฮาชิ () ที่ทำได้ล่าสุดใน พ.ศ. 2547 รวมถึงเป็นครั้งแรกในรอบ 6 ปีที่ติดชาร์ดโอริคอนประจำวันที่อันดับ 1 นับตั้งแต่ซิงเกิล คิส (Kiss) ใน พ.ศ. 2546 ซิงเกิลนี้อยู่ในชาร์ตเป็นเวลา 11 สัปดาห์ ทำยอดขายได้ 48,328 ชุด นับเป็นซิงเกิลลำดับที่ 134 ของปี 2552รายชื่อเพลง รายชื่อเพลง. คำร้องทั้งหมดแต่งโดยไม คุรากิ ปกพัซเซิล/รีไวฟ์ (VNCM-4003 ในฉบับลิมิเต็ต, VNCM-6011 ในฉบับปกติ)1. พัซเซิล (PUZZLE) (3:59)- ทำนองโดย ยูเอะ โมจิสึกิ และฮิรากะ ทาคาฮิโระ เรียบเรียงโดย มาซาสึมิ โอซาวะ แร็ปโดยยังไลฟ์ (Young Life) 2. รีไวฟ์ (Revive) (4:42)- ทำนองโดยไอกะ โอโนะ เรียบเรียงโดย Miguel Sa Pessoa 3. เดอะโรส ~เมโลดีอินเดอะสกาย~ "ไลฟ์รีเฮอร์ซัลเซสชัน" (The ROSE 〜melody in the sky〜 "Live Rehearsal Session") (2:59)- ทำนองโดยไอกะ โอโนะ (มีเฉพาะในฉบับลิมิเต็ตเท่านั้น) 4. พัซเซิล -Instrumental; ฉบับดนตรี- 5. รีไวฟ์ -ฉบับดนตรี- ปกรีไวฟ์/พัซเซิล(VNCM-4004 ในฉบับลิมิเต็ต, VNCM-6012 ในฉบับปกติ)1. รีไวฟ์(Revive) (4:42) 2. พัซเซิล(PUZZLE) (3:59) 3. เดอะโรส ~เมโลดีอินเดอะสกาย~ "ไลฟ์รีเฮอร์ซัลเซสชัน" (The ROSE 〜melody in the sky〜 "Live Rehearsal Session") (2:59) (เฉพาะฉบับลิมิเต็ต) 4. รีไวฟ์ -ฉบับดนตรี- 5. พัซเซิล -ฉบับดนตรี-การนำไปใช้การนำไปใช้. 1. เพลงปิดภาพยนตร์ยอดนักสืบจิ๋วโคนัน เดอะมูฟวี่ตอน ปริศนานักล่าทรชนทมิฬ (#1) 2. เพลงเปิดอะนิเมะเรื่องยอดนักสืบจิ๋วโคนัน ฉายทางนิปปอนเทเลวิชัน (#2) 3. อัลบั้ม ออลมายเบสต์ (ALL MY BEST) (#1) 4. อัลบั้ม ฟิวเจอร์ คิส (FUTURE KISS) (#2)</doc>
