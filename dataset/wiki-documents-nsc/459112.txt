<doc id="459112" url="https://th.wikipedia.org/wiki?curid=459112" title="ทะลุวิญญาณ">ทะลุวิญญาณ ความหมายอื่น: ปรากฏการณ์ธรรมชาติ ดูที่อายัน ทะลุวิญญาณ () ภาพยนตร์สยองขวัญเหนือธรรมชาติสัญชาติอเมริกา เข้าฉายในปี ค.ศ. 2008เนื้อเรื่อง เนื้อเรื่อง. เมแกน หญิงสาววัยรุ่น มีความรู้สึกผิดในใจตลอดเวลา ตั้งแต่ โซฟี น้องสาวฝาแฝดของเธอ ฆ่าตัวตายไปโดยไม่ทราบสาเหตุเมื่อ 6 เดือนก่อน ซึ่งเมแกน โทษตัวเองอยู่เสมอว่า เป็นความผิดของตัวเธอเอง 19 มิถุนายน เธอได้ไปเที่ยวฉลองปิดเทอมฤดูร้อน ก่อนที่จะเข้ามหาวิทยาลัยกับกลุ่มเพื่อน ๆ คือ โซอี้, มาร์ค, อลิเซีย และคริสเตียน ซึ่งเคยเป็นแฟนกับโซฟีมาก่อน ยังบ้านพักของพ่อแม่เธอที่หลุยเซียนา ซึ่งห่างไกลความวุ่นวายของเมืองใหญ่ ที่นั่น ทั้งหมดได้พบกับ นิค หนุ่มวัยไล่เลี่ยกับพวกเขาในร้านขายของ นิคเป็นคนท้องถิ่นและมีความรู้เกี่ยวกับไสยศาสตร์ของลัทธิวูดู ซึ่งเป็นสิ่งที่คนท้องถิ่นนี้เชื่อถือ ขณะที่อยู่ในบ้าน เมแกนได้พบกับปรากฏการณ์แปลก ๆ เช่น โคลนไหลออกจากก็อกน้ำ หรือ ไฟหน้ารถที่ติดได้เอง เมแกนเชื่อว่า นั่นคือสิ่งที่โซฟีพยายามสื่อสารกับเธอ ขณะเดียวกัน เลียวนาร์ด ซึ่งเป็นชายวัยกลางคนท้องถิ่นท่าทางแปลก ๆ ทั้งหมดไม่ไว้ใจเลียวนาร์ด ขณะที่นิคบอกกับเมแกนว่า เมื่อถึงวันตะวันอ้อมข้าวฤดูร้อน (21 มิถุนายน) คนตายจะสามารถสื่อสารกับคนที่มีชีวิตอยู่ได้ ซึ่งก็เหลือเพียงวันเดียวเท่านั้นนักแสดงนักแสดง. - เมแกน/โซฟี โธมัส...อลิซาเบธ อันวาส์ หญิงสาววัยรุ่น ตัวเอกของเรื่อง - โซอี้...อแมนดา ไซฟรีด เพื่อนที่สนิทที่สุดของเมแกน - มาร์ค...แมตต์ โอ'เลียรี เจ้าของรถและแฟนหนุ่มของอลิเซีย - อลิเซีย...ฮิลลารี เบอร์ตัน เพื่อนของเมแกนและแฟนสาวของมาร์ค - คริสเตียน...ชอว์น แอชมอร์ แฟนหนุ่มของโซฟี พยายามที่จะปลอบใจเมแกน - นิค...ไทเลอร์ โฮคลิน หนุ่มท้องถิ่น ที่รู้เรื่องไสยศาสตร์และลัทธิวูดูดี - เลียวนาร์ด...อาร์. ลี เออร์นีย์ ชายวัยกลางคนท้องถิ่น มีท่าทางน่ากลัว ไม่น่าไว้วางใจเบื้องหลังและการเข้าฉาย เบื้องหลังและการเข้าฉาย. Solstice เป็นภาพยนตร์สยองขวัญวัยรุ่นเหนือธรรมชาติ ที่ดัดแปลงมาจากภาพยนตร์แนวเดียวกันนี้สัญชาติเดนมาร์กเรื่อง Midsommer ในปี ค.ศ. 2003 ซึ่งในเรื่องนี้ บทภาพยนตร์และกำกับภาพยนตร์โดย แดเนียล ไมริก ผู้กำกับฯที่สร้างชื่อมาจากภาพยนตร์สยองขวัญทุนต่ำเรื่อง The Blair Witch Project ในปี ค.ศ. 1998 โดยได้นักแสดงวัยรุ่นชาวอเมริกันที่มีชื่อเสียงหลายคนร่วมแสดง ภาพยนตร์เข้าฉายในสหรัฐอเมริกา ในปี ค.ศ. 2008 ขณะที่เข้าฉายในประเทศไทยในปี ค.ศ. 2009</doc>
