<doc id="863143" url="https://th.wikipedia.org/wiki?curid=863143" title="หม่อมเจ้าอุทัยเที่ยง ชยางกูร">หม่อมเจ้าอุทัยเที่ยง ชยางกูร หม่อมเจ้าอุทัยเที่ยง ชยางกูร (1 มิถุนายน 2473) เป็นพระธิดาในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป กับหม่อมแหวนศุลี ชยางกูร ณ อยุธยา เป็นพระบรมวงศานุวงศ์ลำดับที่ 13 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้าอุทัยเที่ยง ประสูติเมื่อวันที่ 1 มิถุนายน พ.ศ. 2473 เป็นพระธิดาในพระเจ้าบรมวงศ์เธอ พระองค์เจ้าไชยานุชิต กรมหมื่นพงศาดิศรมหิป กับหม่อมแหวนศุลี ชยางกูร ณ อยุธยา (บุญยมาลิก) และเป็นพระราชนัดดาในพระบาทสมเด็จพระจอมเกล้าเจ้าอยู่หัว หม่อมเจ้าอุทัยเที่ยง ทรงมีเชษฐาและอนุชา ร่วมอุทร 2 องค์ คือ- หม่อมเจ้าเวียงวัฒนา ชยางกูร (30 เมษายน พ.ศ. 2467) - หม่อมเจ้าจรูญฤทธิเดช ชยางกูร (10 มกราคม พ.ศ. 2476)กรณียกิจ กรณียกิจ. หม่อมเจ้าอุทัยเที่ยง ได้ทรงปฏิบัติกรณียกิจในฐานะที่ทรงเป็นส่วนหนึ่งของราชสกุลชยางกูร อาทิ- เมื่อวันอาทิตย์ที่ 2 สิงหาคม พ.ศ. 2558 หม่อมเจ้าอุทัยเที่ยง และสมาชิกราชสกุลชยางกูร เป็นเจ้าภาพในการสวดพระอภิธรรมพระศพสมเด็จพระญาณสังวร สมเด็จพระสังฆราช (เจริญ สุวฑฺฒโน) ณ ตำหนักเพ็ชร วัดบวรนิเวศวิหาร - เมื่อวันศุกร์ที่ 9 ธันวาคม พ.ศ. 2559 สมเด็จพระเจ้าอยู่หัวมหาวชิราลงกรณ บดินทรเทพยวรางกูร ทรงพระกรุณาโปรดเกล้าโปรดกระหม่อม พระราชทานพระบรมราชานุญาตให้สมาชิกราชสกุลชยางกูร โดยมี หม่อมเจ้าเวียงวัฒนา หม่อมเจ้าอุทัยเที่ยง หม่อมเจ้าจรูญฤทธิเดช และหม่อมจรุงใจ ชยางกูร ณ อยุธยา ร่วมเป็นเจ้าภาพในการบำเพ็ญกุศลถวายพระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง</doc>
