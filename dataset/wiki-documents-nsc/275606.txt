<doc id="275606" url="https://th.wikipedia.org/wiki?curid=275606" title="ราชวงศ์โอลเดินบูร์ก">ราชวงศ์โอลเดินบูร์ก ราชวงศ์โอลเดินบูร์ก () เป็นราชตระกูลเยอรมันเหนือและเป็นราชตระกูลที่มีอิทธิพลมากที่ราชตระกูลหนึ่งของยุโรป ราชตระกูลรุ่งเรืองขึ้นมามีความสำคัญเมื่อเคานต์คริสเตียนที่ 1 แห่งโอลเดินบูร์กได้รับเลือกเป็นพระมหากษัตริย์แห่งเดนมาร์กในปี ค.ศ. 1448 และนอร์เวย์ในปี ค.ศ. 1450 และราชวงศ์โอลเดินบูร์ก ก็ได้ปกครองเดนมาร์กตั้งแต่บัดนั้นเป็นต้นมา การเสกสมรสของเคานต์แห่งโอลเดินบูร์ก ในยุคกลางเป็นการปูทางไปสู่การเป็นทายาทของพระมหากษัตริย์ในราชอาณาจักรต่างๆ ในสแกนดิเนเวีย ในคริสต์ศตวรรษที่ 14 โดยการเสกสมรสระหว่างผู้สืบเชื้อสายของพระเจ้าวาลเดอมาร์ที่ 1 แห่งสวีเดน และ พระเจ้าเอริคที่ 4 แห่งเดนมาร์ก ก็ทำให้ได้ครองสวีเดนและเดนมาร์กมาตั้งแต่ปี ค.ศ. 1350 ในขณะนั้นคู่แข่งคือผู้สืบเชื้อสายจากมาร์กาเรตที่ 1 แห่งเดนมาร์ก ในคริสต์ศตวรรษที่ 15 ทายาทโอลเดินบูร์ก สมรสกับเฮดวิกแห่งฮ็อลชไตน์ผู้สืบเชื้อสายมาจากยูเฟเมียแห่งสวีเดนและนอร์เวย์ และจากพระเจ้าเอริคที่ 4 แห่งเดนมาร์ก พระโอรสคริสเตียนจึงกลายเป็นพระมหากษัตริย์ของทั้งสามอาณาจักรที่เรียกว่าสหราชอาณาจักรคาลมาร์</doc>
