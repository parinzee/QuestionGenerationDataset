<doc id="141388" url="https://th.wikipedia.org/wiki?curid=141388" title="ยง ภู่วรวรรณ">ยง ภู่วรวรรณ ศาสตราจารย์นายแพทย์ ยง ภู่วรวรรณ เป็นนักวิจัยดีเด่นแห่งชาติ สาขาวิทยาศาสตร์การแพทย์ ราชบัณฑิตและหัวหน้าศูนย์เชี่ยวชาญเฉพาะทางด้านไวรัสวิทยาคลินิก ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัยประวัติ ประวัติ. เกิดวันที่ 5 พฤศจิกายน พ.ศ. 2493 ที่กรุงเทพมหานคร ที่โรงพยาบาลหัวเฉียว ในช่วงงานภูเขาทองเพราะแม่บอกว่ามีเสียงงานภูเขาทอง เป็นแฝดน้องของ รศ ยืน ภู่วรวรรณ หลังจากนั้นได้ย้ายไปอยู่ภูมิลำเนาเดิมของแม่ ที่ตำบลโพรงมะเดื่อ อำเภอเมือง จังหวัดนครปฐม จบการศึกษามัธยมจากพระปฐมวิทยาลัย และ มัธยมศึกษาตอนปลายที่เตรียมอุดมศึกษา หลังจากนั้น เข้าศึกษาคณะแพทยศาสตร์ จุฬาลงกรณ์มหาวิทยาลัย เข้ารับการฝึกอบรมแพทย์เฉพาะทางสาขากุมารเวชศาสตร์ (2518-2521) จากนั้นบรรจุเข้ารับราชการเป็นอาจารย์ภาควิชากุมารเวชศาสตร์ และได้ไปฝึกอบรมเป็น research fellow ที่ King’s College Hospital Medical School กรุงลอนดอน ประเทศสหราชอาณาจักร (2527-2528) รับราชการเป็นอาจารย์ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย ตั้งแต่ปี พ.ศ. 2522 ปัจจุบันดำรงตำแหน่งศาสตราจารย์ระดับ 11 ในสาขาวิชากุมารเวชศาสตร์การศึกษาการศึกษา. - วิทยาศาสตรบัณฑิต (วิทยาศาสตร์การแพทย์) จุฬาลงกรณ์มหาวิทยาลัย - แพทยศาสตรบัณฑิต จุฬาลงกรณ์มหาวิทยาลัย - วุฒิบัตรแสดงความรู้หรือความชำนาญ การประกอบวิชาชีพเวชกรรม สาขากุมารเวชศาสตร์ แพทยสภาแห่งประเทศไทย - Research fellow, King's College Hospital Medical School, London, UKผลงาน ผลงาน. ตลอดระยะเวลา 35 ปี ศาสตราจารย์ นายแพทย์ ยง ภู่วรวรรณ เป็นผู้ทุ่มเทให้กับการเรียนการสอน งานวิจัย และบริการ อย่างต่อเนื่อง เป็นอาจารย์สอนในสาขาโรคตับในเด็กให้กับนักศึกษาแพทย์ สอนและดูแลนิสิตปริญญาโท และเอก และหลังปริญญาเอก ทางด้าน Molecular Biology และไวรัสวิทยา แพทย์ประจำบ้าน ทั้งในคณะแพทยศาสตร์ โรงพยาบาลจุฬาลงกรณ์และมหาวิทยาลัย ต่าง ๆ ในประเทศไทย มีผลงานวิจัยทางด้านโรคตับ ไวรัสวิทยา ไข้หวัดใหญ่ อย่างต่อเนื่องเป็นที่ยอมรับในระดับนานาชาติในเรื่อง ไวรัสตับอักเสบ และการป้องกัน โดยเฉพาะการป้องกันด้วยวัคซีน งานวิจัยเรื่องโรคตับในเด็กและการศึกษาในแนวลึก วิทยาศาสตร์การแพทย์ อณูชีววิทยาทางการแพทย์ จากผลงานดังกล่าวทำให้ศาสตราจารย์นายแพทย์ยง ภู่วรวรรณ ได้รับรางวัลผลงานวิจัยดีเด่น จากจุฬาลงกรณ์มหาวิทยาลัยในปี พ.ศ. 2534 ผลงานวิจัยดีเยี่ยม จากสำนักงานสภาวิจัยแห่งชาติ ในปี พ.ศ. 2536 รางวัลนักวิจัยดีเด่นแห่งชาติในปี พ.ศ. 2540 และได้รับพระราชทานรางวัลนักวิทยาศาสตร์ดีเด่นของไทย ของมูลนิธิส่งเสริมวิทยาศาสตร์และเทคโนโลยีในพระบรมราชูปถัมย์ เมื่อปี พ.ศ. 2540 รางวัลมหาวิทยาลัยมหิดล-บี บราวน์ เพื่อการแพทย์และสาธารณสุขไทยประจำปี พ.ศ. 2546 งานวิจัยทางด้านไวรัสวิทยา โดยเฉพาะไข้หวัดใหญ่ ไข้หวัดนก และไวรัสชนิดต่าง ๆ ในประเทศไทย ทำให้ ศาสตราจารย์นายแพทย์ยง ภู่วรวรรณ เป็นที่ยอมรับทางด้านวิชาการและงานวิจัยในระดับชาติและนานาชาติ จึงได้รับเชิญให้ไปบรรยายในที่ประชุมระดับนานาชาติที่สำคัญระดับโลก โดยเฉพาะทางด้านไวรัสตับอักเสบ อยู่เป็นนิจ ศาสตราจารย์นายแพทย์ยง ภู่วรวรรณ ได้รับพระราชทาน เหรียญดุษฎีมาลา เข็มศิลปวิทยา จากพระบาทสมเด็จพระเจ้าอยู่หัว เมธีวิจัยอวุโส สำนักงานกองทุนสนับสนันการวิจัยแห่งประเทศไทย สกว ศาสตราจารย์ดีเด่น สำนักงานกองทุนสนับสนันการวิจัยแห่งประเทศไทย ทุนวิจัยแกนนำประจำปี 2014 จาก สวทช ได้รับเชิญเป็นกองบรรณาธิการวารสารวิชาการระดับนานาชาติ จำนวนมาก จากผลงานวิจัยที่ทำมาอย่างต่อเนื่อง ศาสตราจารย์ นายแพทย์ ยง ภู่วรวรรณจึงได้รับให้เป็นเมธีวิจัยอาวุโส สกว ตั้งแต่ปี 2540 เป็นต้นมา รวมถึง 3 ครั้ง ทุนศาสตราจารย์ดีเด่น จาก สกว สกอ และ จุฬาลงกรณ์มหาวิทยาลัย ตั้งแต่ปี พศ. 2554-2557 และยังได้รับทุนเครือข่ายวิจัยกลุ่มโรคอุบัติใหม่จากสำนักงานคณะกรรมการการอุดมศึกษา (สกอ) ในปี พศ 2551-2553 โดยมีการรวมกลุ่มวิจัยทางด้านวิทยาศาสตร์การแพทย์ ทำศึกษาวิจัยทางวิทยาศาสตร์พื้นฐาน ทางคลินิก ระบาดวิทยาการป้องกันไวรัสตับอักเสบในประเทศไทย โรคอุบัติใหม่และอุบัติซ้ำ และอณูชีววิทยาทางการแพทย์ นอกเหนือไปจากการเรียนการสอนของนิสิตแพทย์ แพทย์เวชปฏิบัติ แพทย์ประจำบ้าน และยังเป็นที่ปรึกษาให้อาจารย์รุ่นใหม่ เพื่อเป็นกำลังสำคัญในประชาคมวิจัยสำหรับประเทศต่อไปอีกด้วย งานทางวิชาการที่ได้มีการเผยแพร่ผลงานวิจัยในวารสารนานาชาติที่อยู่บนฐานข้อมูล MEDLINE หรือ PubMed มีมากกว่า 500 เรื่อง รวมทั้งมีผลงานที่ถูกอ้างอิงในวารสารและหนังสือระดับนานาชาติ มากกว่า 12,764 ครั้ง และมี H-index 53 ฐานข้อมูล Google Scholar https://scholar.google.com/citations?user=YbQav-MAAAAJ&hl=enตำแหน่งในปัจจุบันตำแหน่งในปัจจุบัน. - ศาสตราจารย์ระดับ 11 ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย - หัวหน้าศูนย์เชี่ยวชาญเฉพาะทางด้านไวรัสวิทยาคลินิก ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย - หัวหน้าโครงการวิจัยโรคอุบัติใหม่และอุบัติซ้ำของศูนย์เชี่ยวชาญเฉพาะทางด้านไวรัสวิทยาคลินิก คณะแพทยศาสตร์ จุฬาลงกรณ์มหาวิทยาลัยสมาชิกภาพของสมาคมสมาชิกภาพของสมาคม. - สมาชิกแพทยสมาคมแห่งประเทศไทย - สมาชิกราชวิทยาลัยกุมารแพทย์แห่งประเทศไทย - สมาชิก Gastroenterology Society of Thailand - สมาชิก Thai Soc. Association of Virology - คณะกรรมการ สำนักงานคณะกรรมการวิจัยแห่งชาติ สาขาวิทยาศาสตร์การแพทย์ - ภาคีสมาชิกสำนักวิทยาศาสตร์ ราชบัณฑิตยสถานเกียรติประวัติและผลงานดีเด่นรางวัลเกียรติประวัติและผลงานดีเด่น. รางวัล. - พ.ศ. 2532 รางวัลผลงานวิจัยดีเด่น เรื่อง ไวรัสตับอักเสบและการป้องกันจากกองทุนรัชดาภิเษกสมโภช จุฬาลงกรณ์มหาวิทยาลัย - พ.ศ. 2534 รางวัลผลงานวิจัยดีเด่น เรื่อง การดูแลทารกที่คลอดจากมารดาที่เป็นพาหะไวรัสตับอักเสบ บี ผลการศึกษาระยะยาว 5 ปี กองทุนรัชดาภิเษกสมโภช จุฬาลงกรณ์มหาวิทยาลัย - พ.ศ. 2536 รางวัลผลงานวิจัยดีเยี่ยม เรื่อง ปัญหาและการป้องกันไวรัสตับอักเสบในประเทศไทย จากสภาวิจัยแห่งชาติ - พ.ศ. 2540 รางวัลนักวิทยาศาสตร์ดีเด่น จากมูลนิธิส่งเสริมวิทยาศาสตร์และเทคโนโลยี ในพระบรมราชูปถัมภ์ - พ.ศ. 2540 รางวัลนักวิจัยดีเด่นแห่งชาติ สำนักงานคณะกรรมการวิจัยแห่งชาติ - พ.ศ. 2540 เมธีวิจัยอาวุโส สกว. สำนักงานกองทุนสนับสนุนการวิจัย (-ปัจจุบัน) - พ.ศ. 2546 รางวัลมหาวิทยาลัยมหิดล-บี บราวน์ เพื่อการแพทย์และสาธารณสุขไทย - พ.ศ. 2546 รางวัลผลงานวิจัยที่ได้รับการอ้างอิง (Citation) โดยรวมสูงสุด ระหว่างปี ค.ศ. 1992 ถึงปัจจุบัน สำนักงานกองทุนสนับสนุนการวิจัย - พ.ศ. 2547 รางวัลผลงานวิจัยเด่น สำนักงานกองทุนสนับสนุนการวิจัย - พ.ศ. 2547 รางวัลอาจารย์ดีเด่นแห่งชาติ สาขาวิทยาศาสตร์สุขภาพ สภาอาจารย์มหาวิทยาลัยแห่งประเทศไทย (ปอมท.) - พ.ศ. 2549 รางวัลผลงานวิจัยดีเยี่ยม เรื่อง ไข้หวัดนกในประเทศ จากสำนักงานคณะกรรมการวิจัยแห่งชาติ - พ.ศ. 2550 รางวัลปาฐกถาประสงค์ ตู้จินดา จากภาควิชากุมารเวชศาสตร์ คณะแพทยศาสตร์ศิริราชพยาบาล มหาวิทยาลัยมหิดล - พ.ศ. 2550 รางวัลแพทย์จุฬาฯ ดีเด่นสาขานักวิจัยด้านวิทยาศาสตร์สุขภาพประจำปี 2550 ครบรอบ 60 ปี แพทย์จุฬาฯ - พ.ศ. 2551 รางวัลศิษย์เก่าดีเด่น จากสมาคมศิษย์เก่า คณะแพทยศาสตร์ จุฬาลงกรณ์มหาวิทยาลัย - พ.ศ. 2551 รับพระราชทานเหรียญดุษฎีมาลา เข็มศิลปวิทยาในสาขาวิทยาศาสตร์การแพทย์จากพระบาทสมเด็จพระเจ้าอยู่หัวเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นจตุตถดิเรกคุณาภรณ์ (จ.ภ.) - เหรียญดุษฎีมาลา เข็มศิลปวิทยา (ร.ด.ม.(ศ)) - เหรียญจักรพรรดิมาลา (ร.จ.พ.)</doc>
