<doc id="478237" url="https://th.wikipedia.org/wiki?curid=478237" title="สุทธิพงษ์ สันติเทวกุล">สุทธิพงษ์ สันติเทวกุล เรืออากาศเอก สุทธิพงษ์ สันติเทวกุล (8 พฤศจิกายน พ.ศ. 2492 — ) เป็นนักกีฬาฟันดาบสากลชาวไทย เขาเข้าร่วมแข่งขันทั้งประเภทบุคคลและประเภททีม ในรายการเอเป้และเซเบอร์ ที่โอลิมปิกฤดูร้อน 1976 ซึ่งเรืออากาศเอกสุทธิพงษ์เป็นผู้ที่ วีระเดช โคธนี่ ให้ความเคารพนับถือ และได้รับการกล่าวถึงว่าเป็นผู้ที่รักกีฬาอย่างแท้จริง รวมทั้งเป็นผู้ทาบทามให้วีระเดชมาช่วยทีมชาติไทยอีกคราประวัติ ประวัติ. สุทธิพงษ์ สันติเทวกุล เคยเข้าแข่งขันกีฬาฟันดาบในเอเชียนเกมส์ 1974 ที่กรุงเตหะราน ประเทศอิหร่าน และโอลิมปิกฤดูร้อน 1976 ที่มอนทรีออล ประเทศแคนาดา ร่วมกับ เสน่ห์ เชาว์สุรินทร์ และ ทวีวัฒน์ หุราพันธ์ นอกจากนี้ เขายังเป็นผู้นำไก่แจ้สีขาวหางดำจากประเทศญี่ปุ่น มาพัฒนาสายพันธุ์ให้แก่ชาวไทย ซึ่งเขาเคยร่วมส่งไก่แจ้เข้าประกวด และได้อันดับ 1 ในหลายรายการ อาทิ การประกวดไก่แจ้ ซึ่งจัดขึ้นโดยสมาพันธ์ไก่แจ้แห่งประเทศไทย ที่สนามหลวง 2 ในวันที่ 23 กรกฎาคม พ.ศ. 2549 และงานวันสู่เหย้าชาวไก่แจ้ ครั้งที่ 3 ในวันที่ 12 พฤศจิกายน ของปีเดียวกัน วันที่ 5 กันยายน พ.ศ. 2554 ร.อ.สุทธิพงษ์ สันติเทวกุล เข้าแข่งขันรายการฟันดาบชิงชนะเลิศแห่งประเทศไทย ประจำปี 2554 ในประเภทฟอยล์บุคคลชาย ที่ซึ่งเขาอยู่ในอันดับที่ 25 ต่อมา ในวันที่ 6 กันยายน ของปีเดียวกันนี้ เขาได้เข้าแข่งขันประเภทเอเป้บุคคลชาย ที่ซึ่งเขาอยู่ในอันดับที่ 19 และในวันที่ 20 เมษายน พ.ศ. 2555 ร.อ.สุทธิพงษ์ สันติเทวกุล ได้เป็นผู้ให้เกียรติร่วมพิธีเปิดการแข่งขันแข่งขันฟันดาบเยาวชนชิงชนะเลิศแห่งประเทศไทย ประจำปี 2555 ที่จัดขึ้น ณ มหาวิทยาลัยศรีปทุมระเบียงภาพ</doc>
