<doc id="137505" url="https://th.wikipedia.org/wiki?curid=137505" title="กาลครั้งหนึ่งเมื่อเช้านี้">กาลครั้งหนึ่งเมื่อเช้านี้ กาลครั้งหนึ่งเมื่อเช้านี้ (ชื่ออังกฤษ: Once Upon a Time) เป็นภาพยนตร์ไทยที่ออกฉายเมื่อวันที่ 28 มกราคม พ.ศ. 2537 กำกับโดยบัณฑิต ฤทธิ์ถกล นำแสดงโดย สันติสุข พรหมศิริ, จินตหรา สุขพัฒน์, มาตัง จันทรานี, รณรงค์ บูรณัติ, ปรมัติ ธรรมมล, ชาลี ไตรรัตน์ และ ภูมิ พัฒนายุทธเรื่องย่อ เรื่องย่อ. "กาลครั้งหนึ่งนานมาแล้ว… เด็กๆในหมู่บ้านแห่งหนึ่งได้หนีออกจากบ้าน และแอบเข้าไปเที่ยวเล่นในปราสาท ซึ่งมีแม่มดใจร้ายอยู่ เด็กๆถูกนางแม่มดใจร้ายสาปให้เป็นสัตว์ต่างๆ พอดีเจ้าชายเดินทางผ่านมา จึงใช้ดาบวิเศษช่วยเด็กๆ เหล่านั้น ให้พ้นคำสาปของแม่มด แม่มดได้เสกยักษ์ตาเดียวขึ้นมาจากหลุมตรงเข้าต่อสู้กับเจ้าชายอย่างดุเดือด" เรื่องที่เล่าเป็นนิทานที่ "ดำรง" เล่าให้ลูกทั้งสามฟังเสมอฯ แต่ชีวิตของเด็กทั้งสาม ได้พบเหตุการณ์ยิ่งกว่านิทาน เมื่อเด็กๆได้ถูกจับตัวไปนักแสดงนักแสดง. - สันติสุข พรหมศิริ...ดำรง - จินตหรา สุขพัฒน์...อาภา - มาตัง จันทรานี...โอ๋ - รณรงค์ บูรณัติ...นกแล - ปรมัติ ธรรมมล...อ้น - ชาลี ไตรรัตน์...อั้ม - ภูมิ พัฒนายุทธ - สมจินต์ ธรรมทัตเบื้องหลังและเสียงตอบรับ เบื้องหลังและเสียงตอบรับ. กาลครั้งหนึ่งเมื่อเช้านี้ เป็นภาพยนตร์ในแนวเด็กและครอบครัว ซึ่งหาไม่ได้ง่ายดายในแวดวงภาพยนตร์ไทย ผลงานการกำกับของบัณฑิต ฤทธิ์ถกล ที่ประสบความสำเร็จและได้รับคำชมมาแล้วกับ บุญชู ที่มีด้วยกันหลายภาค และอีกหลายเรื่อง เช่น หอบรักมาห่มป่า หรือ โก๊ะจ๋าป่านะโก๊ะ สำหรับเรื่องนี้ การถ่ายทำเป็นไปด้วยความยากลำบากเนื่องจากนักแสดงหลักซึ่งเป็นตัวดำเนินเรื่องเป็นนักแสดงเด็กและนักแสดงใหม่ทั้งหมด โดยใช้เวลาเขียนบทนานถึง 6 ปี และยังประสบกับอุปสรรคในการถ่ายทำนอกสถานที่ที่สถานีรถไฟ เมื่อเข้าฉาย ภาพยนตร์ฉายชนกับ เสียดาย ของหม่อมเจ้าชาตรีเฉลิม ยุคล ซึ่งได้รับเสียงตอบรับที่ดีกว่า จนเป็นกระแสในขณะนั้น ทำให้ภาพยนตร์ประสบกับความขาดทุน แต่ทว่าเสียงวิจารณ์ล้วนไปในทางที่ดี และยังได้รับรางวัลภาพยนตร์ยอดเยี่ยม รางวัลสุพรรณหงส์อีกด้วย</doc>
