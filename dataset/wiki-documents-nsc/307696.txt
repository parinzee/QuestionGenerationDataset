<doc id="307696" url="https://th.wikipedia.org/wiki?curid=307696" title="เทร คูล">เทร คูล เทร คูล () เกิดเมื่อวันที่ 9 ธันวาคม 2515 ในเมืองแฟรงค์เฟิร์ท ประเทศเยอรมนี อาศัยอยู่ในเมืองวิลลิทส์ รัฐแคลิฟอร์เนีย กับพ่อและพี่สาว พ่อของเขาผู้ซึ่งเป็นนักขับเฮลิคอปเตอร์ในสมัยสงครามเวียดนาม ย้ายไปตั้งรกรากที่เมืองวิลลิทส์หลังจากที่กลับมาจากสงคราม เพื่อนบ้านคนสนิทของเขา คือแลร์รี่ ลิเวอร์มอร์ ซึ่งในตอนนั้นรับหน้าที่เป็นนักร้องนำให้กับวงพั้งค์ “เดอะ ลุคเอ้าท์” ตอนอายุได้ 11 ปี ลิเวอร์มอร์ชักชวนให้เขามาร่วมเป็นสมาชิกในวงและตั้งชื่อในวงการให้ว่า “เทร คูล” โดยเอามาจากภาษาฝรั่งเศส คำว่า tres ซึ่งหมายความว่า มากๆ รวมกับกับว่า cool ซึ่งแปลว่า เท่ แต่ด้วยความที่ตัวอักษร s ไม่ได้อ่านออกเสียงด้วย เลยทำให้ตัวสะกดของชื่อเขาไม่มีตัว s รวมอยู่ด้วย เมื่อมือกลองของกรีนเดย์ จอห์น คิฟเมเยอร์ ลาออกจากวง พวกเขาจึงจ้างให้คูลมาเล่นกลองให้ คูลตัดสินใจลาออกจากโรงเรียน ซึ่งตอนนั้นเขาศึกษาอยู่ชั้นปี 2 ตอนนั้นเขาเป็นถึงประธานรุ่น แต่กระนั้นเขาก็ผ่านการทดสอบได้วุฒิการศึกษาและเข้าศึกษาต่อที่วิทยาลัยชุมชน แต่เขาต้องออกจากที่นั่น เพราะกรีนเดย์ได้รับความนิยมเป็นอย่างมาก และต้องออกทัวร์มากขึ้นการเริ่มการทำงาน การเริ่มการทำงาน. พ่อของคูล ดัดแปลงรถที่ใช้เป็นห้องสมุดเคลื่อนที่ให้มาเป็นรถที่ใช้สำหรับทัวร์ของวง และยังรับหน้าที่เป็นคนขับเองอีกด้วย “ผมเฝ้ามองพวกเขาเติบโตจากกลุ่มเด็กที่เล่นดนตรีเสียงดังไม่ยอมหยุด” เขาเล่าต่อ “ในการทัวร์คอนเสิร์ตครั้งแรกๆของพวกเขา ผมมองว่ามันเป็นเหมือนปาร์ตี้เสียมากกว่า ตอนนั้นผมถึงกับเกาหัวแล้วบอกว่า “เราจะประสบความสำเร็จได้อย่างไรกัน?” พวกเขามักจะซ้อมเล่นดนตรีกันที่ห้องนั่งเล่น และเป็นที่มาของเพลงหลายเพลงในอัลบั้ม Dookie คุณได้รู้เห็นที่มาของมัน และคุณไม่ได้คาดหวังเลยว่าคนเขาจะยอมควักเงินในกระเป๋าเพื่อมาซื้อเพลงพวกนี้ แต่พอมันประสบความสำเร็จขึ้นมา เราก็ได้แต่พูดว่า “ว้าว นั่นมันยอดเยี่ยมมากเลย” ในปี 2541 หลังจากที่วงกรีนเดย์ได้รับถ้วยรางวัลจากงาน MTV Music Awards เทร คูล เป็นที่รู้จักจากการที่เขาไปทำการวัดลูกโลกยูนิเวอร์แซล ที่สตูดิโอยูนิเวอร์แซล แต่เขาก็สามารถผ่านพ้นมาได้ โดยไม่ถูกลงโทษ แต่กลับได้รับแรงเชียร์และกำลังใจจากคนดูอย่างล้นหลาม เทรเคยมีชื่อเสียงในเรื่องที่เขาเผากลองของตัวเองบนเวทีในทุกๆการสิ้นสุดของทัวร์อัลบั้ม “วอร์นิ่ง” นอกจากนั้น ธรรมเนียมการแจกฉาบของเขายังเป็นที่เลื่องลืออีกด้วย เทรร้องนำและเล่นกีต้าร์ในเพลง “Dominated Love Slave” และเพลง “All by Myself” ในอัลบั้ม Kerplunk! และ Dookie เขายังแต่งและร้องเสียงประสานให้กับเพลง “Rock and Roll Girlfriend" ซึ่งรวมอยู่ในเมดเล่ย์เพลง “Homecoming” ที่รวมอยู่ในอัลบั้ม American Idiot อีกทั้งเขายังร้องและแต่งเพลง “DUI” ("Driving Under the Influence”) ซึ่งอัดในช่วงระหว่างการโปรโมตอัลบั้ม Nimrod แต่นำไปรวมอยู่ในอัลบั้ม Shenanigans (ซึ่งเป็นอัลบั้มรวมเพลงพิเศษที่ไม่ได้รวมอยู่ในอัลบั้มก่อนหน้านั้น) เพลงนี้ไม่ได้รวมอยู่ในอัลบั้มหลักๆเลย (ถึงแม้ว่าชื่อของมันจะรวมอยู่ในอัลบั้มที่คาดว่าจะวางแผงในญี่ปุ่น) แต่สุดท้ายเพลงนี้ก็ได้รวมอยู่แต่ในเพลงโปรโมต</doc>
