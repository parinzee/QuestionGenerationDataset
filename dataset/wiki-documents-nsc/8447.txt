<doc id="8447" url="https://th.wikipedia.org/wiki?curid=8447" title="โจโจ้ ล่าข้ามศตวรรษ ภาค 4">โจโจ้ ล่าข้ามศตวรรษ ภาค 4 โจโจ้ ล่าข้ามศตวรรษ ภาค 4 : เพชรแท้ไม่มีวันสลาย () เป็นตอนหนึ่งของการ์ตูนญี่ปุ่นเรื่อง โจโจ้ ล่าข้ามศตวรรษ ของฮิโรฮิโกะ อารากิเนื้อเรื่องย่อ เนื้อเรื่องย่อ. ปี 1999 ที่ญี่ปุ่น โจทาโร่เดินทางมายังเมืองโมริโอเพื่อจุดประสงค์สองประการ ประการแรกตามหา ฮิงาชิคาตะ โจสุเกะ บุตรนอกสมรสของโจเซฟที่แอบมีก่อนที่จะออกเดินทางไปอียิปต์ไม่กี่ปีและมาแจ้งว่าได้รับสิทธิ์ได้มรดกของตระกูลโจสตาร์ 1/3 ประการที่สองคือเดินทางมาสืบข่าวเรื่อง "ธนูกับคันศร" อุปกรณ์ดึงพลังสแตนด์ที่แม่เฒ่าเอ็นย่าใช้หาผู้ที่มีพลังสแตนด์เพื่อไปเป็นสมุนของดีโอ โดยที่โจทาโร่ได้ข้อมูลมาจากมูลนิธิ SPW ว่า "ธนูกับคันศร" นี้อยู่ที่เมืองโมริโอ โจสุเกะพบว่าธนูและคันศรถูกเก็บไว้กับสองพี่น้องตระกูลนิจิมูระ ซึ่งพยายามใช้มันยิงใส่ผู้คนในเมืองเพื่อเหตุผลหาผู้ใช้สแตนด์ที่สามารถช่วยพ่อของตนจากการถูกคำสาปของดีโอ จนทำให้มีผู้ใช้สแตนด์เกิดขึ้นมากมายทั้งดีและร้าย บางคนได้เข้าร่วมเป็นพรรคพวกกับโจสุเกะ ส่วนผู้ใช้สแตนด์ที่ชั่วร้ายพวกโจสุเกะก็ร่วมมือกันต่อสู้เพื่อรักษาความสงบสุขของเมืองที่พวกตนอยู่ ศัตรูที่ร้ายกาจที่สุดของภาคนี้คือผู้ใช้สแตนด์ที่ชื่อว่าคิระ โยชิคาเงะ ชายหนุ่มพนักงานออฟฟิศแต่เป็นฆาตกรโรคจิตที่สังหารหญิงสาวมานานนับสิบปี คิระสังหาร "ชิเงจี้" หนึ่งในพรรคพวกของโจสุเกะ พวกโจสุเกะจึงได้ตามล่าหาตัวคิระแต่คิระได้ใช้ความสามารถสแตนด์ของอายะ เปลี่ยนใบหน้าและลายนิ้วมือของตัวเองเป็นคนอื่นและหลาบซ่อนตัวอยู่ในเมืองโมริโอ พวกโจสุเกะตามหาเบาะแสต่างๆของคิระ จนกระทั่งได้พบกับคิระอย่างบังเอิญและได้ต่อสู้กับคิระจนสามารถเอาชนะคิระไปได้ด้วย "หัวใจทองคำ" คือหัวใจของคนที่มีความยุติธรรมความถูกต้องเพื่อต่อกรกับสิ่งที่ชั่วร้ายและปกป้องคนหรือเมืองอันเป็นที่รักตัวละครหลักตัวละครหลัก. - ฮิงาชิคาตะ โจสุเกะ (东方仗助,Josuke Higashikata) เขาคือพระเอกของเนื้อเรื่องในภาคที่ 4 นี้ เป็นลูกชายของ โจเซฟ โจสตาร์ กับภรรยาคนที่สองของเขาซึ่งเป็นชาวญี่ปุ่น (จึงทำให้เขามีศักดิ์เป็นน้าของ คูโจ โจทาโร่ ไปโดยปริยาย) มีนิสัยเลือดร้อนแบบวัยรุ่น และจะถึงกับฟิวส์ขาดเมื่อมีใครมาวิจารณ์ทรงผมของเขา ไม่ค่อยชอบพ่อของตัวเองนักเพราะรู้สึกว่าถูกพ่อทอดทิ้งตั้งแต่เด็ก- คูโจ โจทาโร่ (空条 承太郎 , Kujo Jotaro) พระเอกจากภาคที่ 3 ในตอนแรกเขาปรากฏตัวขึ้นเพื่อมาตามหาโจสุเกะและบอกสิทธิในมรดกของตระกูลโจสตาร์ให้โจสุเกะได้รับรู้เท่านั้น แต่แล้วสุดท้ายก็ต้องมายุ่งเกี่ยวกับเรื่องวุ่นๆ ที่เกิดขึ้นในเมืองโมริโอจนได้ จึงถือโอกาสนี้ทำวิทยานิพนธ์เกี่ยวกับปลาดาวไปในตัว ในภาคนี้มีบุคลิคที่มีความสุขุมและรอบคอบ สมเป็นผู้ใหญ่มากขึ้น- โจเซฟ โจสตาร์ (Joseph Joestar) พระเอกจากภาค 2 ซึ่งในภาคนี้มีฐานะเป็นพ่อของโจสุเกะ ในภาคนี้แก่ชราลงมากแล้ว แต่ที่ยังไม่ชราลงตามวัยนั่นคือความฉลาดหลักแหลม จอมวางแผน จากประสบการณ์การผจญภัยที่ผ่านมา- นิจิมูระ โอคุยาสึ (虹村仪泰,Nijimura Okuyasu) คู่หูคู่ลุยของโจสุเกะ ในตอนแรกนั้นถือเป็นศัตรูกัน แต่หลังการต่อสู้ โจสุเกะได้ช่วยเหลือโอคุยาสึเอาไว้ ทำให้ได้ทราบว่าแท้จริงแล้วพี่น้องนิจิมูระไม่ได้มีเจตนาร้าย และกลายเป็นเพื่อนกันในที่สุด โอคุยาสึยอมรับว่าตัวเองไม่ค่อยฉลาดเท่าไหร่นัก แต่ก็พร้อมจะสู้เพื่อปกป้องเพื่อพ้องเสมอๆ- ฮิโรเสะ โคอิจิ (广濑康一,Koichi Hirose ) เพื่อนสนิทของโจสุเกะและโอคุยาสึ ตอนแรกนั้นเป็นคนขี้กลัว และไม่กล้าคบกับโจสุเกะ แต่พอเรียนรู้กันแล้วก็เป็นเพื่อนกันอย่างสนิทใจ ความสามารถสแตนด์ของโคอิจิตื่นขึ้นจากการถูกนิจิมูระ เคโจยิงด้วยธนู และยังสามารถพัฒนาได้ถึง 3 ร่างด้วยกัน เช่นเดียวกับตัวโคอิจิเองที่ในภายหลังก็ค่อยๆเป็นคนแข็งแกร่งขึ้นเรื่อยๆ - ACT 1 สแตนด์ระยะไกล สามารถถ่ายทอดเสียงให้ดังก้องอยู่ในหูของอีกฝ่ายได้ไม่สิ้นสุด - ACT 2 ระยะจู่โจมลดลง แต่สามารถทำให้เกิดเสียงตามที่ต้องการ แล้วนำไปติดที่วัตถุใดๆเพื่อให้เกิดผลตามนั้น เช่นเสียง"ฟู่" ของน้ำเดือด หรือเสียง "ฉัวะ" ของการตัด เป็นต้น - ACT 3 ลดระยะจู่โจมเหลือเพียง 5 เมตรเท่านั้น ความสามารถคือทำให้วัตถุในระยะจู่โจมหนักขึ้น และยิ่งหนักจนจมดินเมื่อเข้าใกล้ตัวสแตนด์เอง- คิชิเบะ โรฮัง (岸边露伴 ,Rohan Kishibe) สุดยอดนักเขียนการ์ตูนอัจฉริยะ สำหรับเขาแล้ว ชีวิตนี้การ์ตูนสำคัญที่สุด เขาสามารถทำทุกอย่างแม้กระทั่งอ่านชีวิตของคนอื่นเพื่อนำเรื่องราวน่าสนใจมาเขียนเป็นการ์ตูน ฝีมือของเขายอดมากขนาดที่ว่าไม่ต้องร่างเส้นก่อนลงหมึกจริง ด้วยเหตุนี้จึงทำให้มีรายได้มหาศาล มีบ้านหลังใหญ่หรูหรา ปัจจุบันเขียนการ์ตูนเรื่อง "หนุ่มพิงค์ดาร์ค" ลงประจำในนิตยสารรายสัปดาห์ โรฮังสนใจชีวิตของโคอิจิมาก แต่ไม่ค่อยจะกินเส้นกับโจสุเกะสักเท่าไหร่- คิระ โยชิคาเงะ (吉良 吉影,Kira Yoshikage) ฆาตกรโรคจิตแห่งตระกูลคิระที่อาศัยอยู่ในเมืองโมริโอมานานแล้ว เป็นคนที่ไม่ชอบเด่นในด้านใดๆทั้งสิ้น ความใฝ่ฝันของเขาคือการได้อยู่อย่างสงบสุข พร้อมทั้งทำฆาตกรรมหญิงสาวไปเรื่อยๆโดยไม่ให้ใครจับได้ คิระมักจะฆ่าผู้หญิงแล้วเก็บเฉพาะมือไว้เป็นเหมือนคนรัก เชียร์ฮาร์ตแอ็ทแทค (Sheer Heart Attack) ระเบิดรถถังขนาดจิ๋วจากมือขวาของคิลเลอร์ควีน จะไล่ตามเป้าหมายที่มีความร้อนสูงที่สุดในบริเวณนั้นโดยอัตโนมัติ อนาเธอร์วัน ไบต์เดอะดัสต์ (Another One Bite the Dust) ทำการกำหนดตัวเป้าหมายมา 1 คน เมื่อมีผู้ใดล่วงรู้ตัวตนของคิระ โยชิคาเงะ คิลเลอร์ควีนจะสังหารคนผู้นั้น และผู้ที่ทราบตัวตนของคิระจากคนๆนั้นด้วยจนหมด จากนั้นจะย้อนเวลากลับไปในเช้าวันนั้นอีกครั้ง ตราบใดที่ยังไม่ปลดความสามารถนี้ออก คนๆนั้นก็ไม่สามารถเล่าเรื่องราวของคิระให้ใครฟังได้เลยตัวละครอื่น ๆตัวละครอื่น ๆ. - เรมิ สึกิโมโตะ และอาร์โนลด์ สุนัขคู่ใจ ไม่ใช่ผู้ใช้สแตนด์ แต่เป็นเหยื่อของคิระที่เคยถูกฆ่าตายเมื่อหลายปีก่อน ปัจจุบันวิญญาณสิงสู่อยู่ ณ ซอยต้องห้าม- ทามามิ โคบายาชิ อดีตศัตรูซึ่งเคยข่มขู่โคอิจิ ความสามารถสแตนด์ "เดอะล็อก" จะทำให้ผู้อื่นรู้สึกผิดจนยอมทำตามคำขอของทามามิทุกอย่าง- โทชิคาสึ ฮาซามาดะ อดีตศัตรูที่อิจฉาความป๊อปของโจสุเกะ ความสามารถสแตนด์ "เซอร์เฟซ" จะแปลงร่างเป็นใครก็ได้ แต่รูปลักษณ์ที่แสดงออกมาจะแสดงออกในทางตรงข้าม เช่น ตัวจริงสอดปากกาไว้ในกระเป๋าเสื้อด้านขวา แต่เซอร์เฟซจะสอดปากกาไว้ที่กระเป๋าเสื้อด้านซ้ายแทน แล้วยังบังคับควบคุมร่างกายได้อีกด้วย- ยามางิชิ ยูคาโกะ หญิงสาวที่หลงรักโคอิจิจนถึงขั้นคลั่งไคล้ ความสามารถสแตนด์ "เลิฟ เดอลุกซ์" สามารถควบคุมเส้นผมของตนเองได้ตามใจชอบ- โทนิโอ ทรัสซาดี้ เชฟชาวอิตาลีที่หลงใหลการทำอาหาร ความสามารถสแตนด์ "เพิร์ล แจม" สามารถชำระล้างร่างกายของผู้ทานอาหารให้ปลอดโรคภัยได้อย่างหมดจด โดยการใส่แสตนด์ลงไปในอาหารที่ทำ- ชิสุกะ โจสตาร์ เด็กทารกที่โจเซฟบังเอิญไปเจอเข้า จึงรับไว้เป็นลูกบุญธรรม ความสามารถสแตนด์ "อัทจัง เบบี้" ทำให้ร่างกายตนเองและสิ่งรอบข้างล่องหนไป- ชิเงคิโยะ ยังงุ 'ชิเงจี้' เพื่อนร่วมโรงเรียนของโจสุเกะและโอคุยาสึ เป็นคนเห็นแก่เงิน แต่ไม่ค่อยฉลาดเท่าไหร่นัก ความสามารถสแตนด์ "ฮาร์เวสท์" เป็นสแตนด์ตัวเล็กๆ หลายตัว สามารถค้นหาและขนส่งสิ่งใดๆ ก็ได้ตามต้องการ (สิ่งของขนาดเล็กๆ)- ทัตสึจิ อายะ หมอศัลยกรรมสาว เปิดคลินิคศัลยกรรมเวทมนตร์โดยใช้ "ซินเดอเรลล่า" ความสามารถสแตนด์ที่สามารถแปลงโฉมเป้าหมายได้ตามใจ และยังส่งผลต่อดวงชะตาอีกด้วย ถูกสังหารโดย "คิระ โยชิคาเงะ"- มิกิทากะ ฮาเซคุระ เด็กหนุ่มที่เชื่อว่าตนเองเป็นมนุษย์ต่างดาว จริงๆคือความสามารถสแตนด์ "เอิร์ธ วินด์ แอนด์ไฟเออร์" สามารถแปลงกายเป็นวัตถุใดๆก็ได้ที่เคยเห็นมาแล้ว</doc>
