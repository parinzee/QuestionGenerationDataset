<doc id="516291" url="https://th.wikipedia.org/wiki?curid=516291" title="จักรพรรดินีเซี่ยวเหอรุ่ย พระพันปีหลวง">จักรพรรดินีเซี่ยวเหอรุ่ย พระพันปีหลวง สมเด็จพระจักรพรรดินีเสี้ยวเหอรุ่ย พระพันปีหลวง (; ) เป็นพระจักรพรรดินีพระองค์ที่สองในจักรพรรดิเจียชิ่งและสมเด็จพระพันปีหลวงในจักรพรรดิเต้ากวงพระราชประวัติ พระราชประวัติ. สมเด็จพระจักรพรรดินีเสี้ยวเหอรุ่ย ประสูติในราชสกุลแมนจู สกุล หนิวฮูลู่ พระบิดาของพระนางทรงดำรงพระยศเป็น กงหวัน (恭阿拉) ซึ่งทำหน้าที่อยู่หมวดกพระราชพิธีในช่วงรัชสมัยของจักรพรรดิเฉียนหลง พระนางหนิวฮูลู่ เข้าถวายตัวเป็นราชบริจาริกาและได้รับการสถาปนาเป็นพระวรชายาองค์ที่สองของมกุฎราชกุมารหย่งเยี๋ยน (顒琰) พระโอรสองค์ที่สิบห้าของจักรพรรดิเฉียนหลง ใน ปีค.ศ.1793 พระนางมีพระประสูติกาลพระราชธิดาองค์ที่เจ็ดขององค์ชายหย่งเยี๋ยน และพระโอรสสองพระองค์ คือองค์ชายหมินกีและหมินเสียน ในปีค.ศ. 1796 จักรพรรดิเฉียนหลง ทรงสละราชสมบัติและโดยทรงขึ้นดำรงตำแหน่งเป็น พระบิดาหลวง หรือ จักพรรดิสูงสุด (-ไท่ซั่งหวง) อย่างไรก็ตามแม้จะสละราชบัลลังค์แล้วแต่อำนาจที่แท้จริงยังคงอยู่กับพระองค์ .มกุฎราชกุมารหย่งเยี๋ยน ได้รับการเสวยราชย์สมบัติต่อมาเป็น สมเด็จพระจักรพรรดิเจียชิ่ง พระนางหนิวหนิวฮูลู่ในฐานะพระวรชายาองค์ที่สองของ มงกุฏราชกุมารได้รับการสถาปนาเป็น พระมเหสี (-กุ้ยเฟย) ต่อมาเมื่อสมเด็จพระจักรพรรดินีเซี่ยวซูรุ่ยทรงพระประชวรและสิ้นพระชนม์หลังจากที่ทรงพระยศสมเด็จพระจักรพรรดินีได้เพียงหนึ่งปี พระนางหนิวฮูลู ในฐานะที่มีพระยศอาวุโสสูงสุดในบรรดาพระมเหสี ได้รับการเลื่อนยศของ พระอัครมเหสี (-หวงกุ้ยเฟย) จักรพรรดิเจียชิ่งทรงอยากจะสถาปนาพระนางขึ้นเป็นสมเด็จพระจักรพรรดินีองค์ต่อมา แต่ในขณะนั้นจะต้องรอจนกว่าระยะเวลาการไว้ทุกข์สำหรับสมเด็จพระจักรพรรดินีเซี่ยวซูรุ่ย สิ้นสุดลงก่อน จนในปี ค.ศ. 1799 จักรพรรดิเฉียนหลง เสด็จสวรรคตอีก ดังนั้นการสถาปนาพระยศของพระนางจึงถูกเลื่อนออกไปจนค.ศ. 1801 พระนางหนิวฮูลู ทรงถวายการอภิบาลดูแลรักษา องค์ชายหมินเหนียงพระโอรสองค์ที่สองของสมเด็จพระจักรพรรดินีเซี่ยวซูรุ่ย พระนางทรงถวายการอภิบาลดูแลรักษาองค์ชายหมินเหนียงเป็นอย่างดียิ่ง และทรงในรับความเคารพนับถือ จาก องค์ชายหมินเหนียงเป็นอย่างดี ในฐานะพระราชมารดาเลี้ยงต่อมาเมื่อสมเด็จพระจักรพรรดิเจียชิ่งสวรรคตในปี ค.ศ. 1820 ก่อนที่สิ้นพระชนม์ทรงทำพระราชพินัยกรรมการแต่งตั้งมกุฎราชกุมาร และได้เก็บไว้กับพระนางหนิวฮูลู่ ซึ่งขณะนั้นทรงพระยศเป็น หวงไท่เฟย แล้ว และพระนางหนิวฮุลู่ทรง มีพระราชเสาวนีย์ว่าองค์ชายหมินเหนียง จะเป็นผู้สืบทอดราชบัลลังก์ต่อมา ก่อนที่จะประกาศอย่างเป็นทางการของราชสำนักออก พระนางมีพระราชเสาวนีย์ให้นางพระกำนัลคนสนิทของพระนางนำพระบรมราชโองการไปให้องค์ชายหมินเหนียงซึ่งขณะนัน้ทรงประทับอยู่ ณ พระราชวังพักร้อน เมืองเฉิงเต๋อในเวลานั้น องค์ชายหมินเหนียง รีบกลับไปยังเมืองหลวงปักกิ่งและเสวยราชย์ราชสมบัติเป็นจักรพรรดิเต้ากวง .และจักรพรรดิเต้ากวงทรงสถาปนา พระนางหนิวฮูลู่หวงไท่เฟย สมเด็จพระพันปีหลวงกงฉือ (恭慈皇太后) ในปี ค.ศ.1836 สมเด็จพระพันปีหลวงกงฉือทรงจัดฉลองวันคล้านวันประสูติครบรอบ 60 ปีของพระนาง จักรพรรดิเต้ากวง ทรงสร้างเครื่องทรงราชกกุธภัณฑ์มมากมายมหาศาลถวายแด่พระนางเป็นอย่างดี และเมื่อ 10 เมษายน ค.ศ.1838 สมเด็จพระพันปีหลวงกงฉือและจักรพรรดิเต้ากวง เสด็จไปคำนับบรรพกษัตริย์ที่สุสานราชวงศ์ชิงฝ่ายตะวันออกเป็น 13 วัน สมเด็จพระพันปีหลวงกงฉือทรงทิวงคต ในปี 29 ของจักรพรรดิเต้ากวง ซึ่งทเยบได้กับประมาณ เดือน มกราคม 1850 ในปฏิทินคริตศักราช. ทรงได้รับการเฉลิมพระนามหลังเสด็จสวรรคตแล้วว่า สมเด็จพระจักรพรรดินีเซี่ยวเหอรุ่ย พระพันปีหลวง และพระศพถูกฝังที่แยกต่างหากอยู่ใกล้กับสุสานจิงหลิง ในสุสานราชวงศ์ชิงฝ่ายตะวันออก.พระนามที่ได้รับการสถาปนาหลังเสด็จสิ้นพระชนม์ พระนามที่ได้รับการสถาปนาหลังเสด็จสิ้นพระชนม์. พระอิริยายศหลังสิ้นพระชนม์เต็มคือ: Empress Xiaohegongcikangyu'anchengqinshunrenzhengyingtianxishengrui (孝和恭慈康豫安成钦顺仁正应天熙圣睿皇后)พระโอรส-ธิดาที่ประสูติแด่พระนางพระโอรส-ธิดาที่ประสูติแด่พระนาง. - องค์ชายหมินกี (惇恪亲王绵恺; 1795-1838) พระโอรสองค์ที่สาม ในสมเด็จพระจักรพรรดิเจียชิ่ง - องค์ชายหมินเสียน (瑞怀亲王绵忻; 1805-1828) พระโอรสองค์ที่สี่ ในสมเด็จพระจักรพรรดิเจียชิ่ง - พระราชธิดาไม่ทราบพระนาม (1793-1795) พระธิดาองค์ที่เจ็ดในสมเด็จพระจักรพรรดิเจียชิ่ง</doc>
