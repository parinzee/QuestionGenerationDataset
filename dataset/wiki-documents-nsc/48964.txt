<doc id="48964" url="https://th.wikipedia.org/wiki?curid=48964" title="ฟอร์มาลดีไฮด์">ฟอร์มาลดีไฮด์ ฟอร์มาลดีไฮด์ เป็นสารประกอบอินทรีย์ มีสูตรเคมี CHO หรือ HCHO มันเป็นอัลดีไฮด์รูปง่ายที่สุด และรู้จักในชื่อเป็นระบบว่า เมทานาล ชื่อสามัญของสารนี้ เช่น ฟอร์มาลิน ฟอร์มาลดีไฮด์เป็นแก๊สที่อุณหภูมิห้อง ไร้สี และมีกลิ่นฉุนระคายเคืองเป็นลักษณะเฉพาะตัว มันเป็นสารตั้งต้นที่สำคัญของสารและสารประกอบเคมีหลายชนิด ในปี 2539 ขีดความสามารถที่ติดตั้งของการผลิตฟอร์มาลดีไฮด์ประเมินไว้ที่ 8.7 ล้านตันต่อปี สารละลายพาณิชย์ของฟอร์มาลดีไฮด์ในน้ำ ซึ่งมักเรียก ฟอร์มอล เดิมใช้เป็นสารฆ่าเชื้อและเก็บถนอมตัวอย่างทางชีววิทยา ใช้ทั่วไปในยาเคลือบเล็บและ/หรือยาทาเล็บ ในมุมมองการใช้อย่างแพร่หลาย ความเป็นพิษและการระหายได้ การสัมผัสฟอร์มาลดีไฮด์เป็นข้อพิจารณาที่สำคัญต่อสุขภาพของมนุษย์ ในปี 2554 โครงการพิษวิทยาแห่งชาติสหรัฐอธิบายฟอร์มาลดีไฮด์ว่า "ทราบกันว่าเป็นสารก่อมะเร็งในมนุษย์"ความปลอดภัย ความปลอดภัย. ถ้าบริโภคสารนี้โดยตรงจะเกิดอาการเป็นพิษเฉียบพลัน ปวดท้อง อาเจียน อุจจาระร่วง หมดสติ และอาจถึงแก่ชีวิตในที่สุด ถ้าได้รับสารระเหยในจำนวนน้อย อาจเกิดอาการระคายเคืองได้ เช่นแสบตาหรือแสบจมูก แต่ในระยะยาวจะทำให้เกิดผลเสียกับระบบร่างกายต่าง ๆ หรือก่อให้เกิดมะเร็งได้</doc>
