<doc id="56559" url="https://th.wikipedia.org/wiki?curid=56559" title="โยะชิโอะ ชิระอิ">โยะชิโอะ ชิระอิ โยะชิโอะ ชิระอิ () นักมวยสากลชาวญี่ปุ่น เกิดเมื่อ 23 พฤศจิกายน พ.ศ. 2466 เสียชีวิตเมื่อ 26 ธันวาคม พ.ศ. 2546 รวมอายุได้ 80 ปี สถิติการชก 58 ครั้ง ชนะ 46 (น็อค 18) เสมอ 4 แพ้ 8 เป็นแชมป์โลกมวยสากลคนแรกของประเทศญี่ปุ่นประวัติ ประวัติ. ชิราอิเริ่มชกมวยตั้งแต่ยังเรียนในโรงเรียนประถมศึกษา เริ่มชกมวยสากลอาชีพครั้งแรกเมื่อ พ.ศ. 2486 ระหว่างสงครามโลกครั้งที่ 2 โดยชกมวยสากลอาชีพได้ 8 ครั้งก่อนจะเข้าร่วมกับกองทัพเรือญี่ปุ่นจนปลดประจำการใน พ.ศ. 2488 จากนั้นจึงกลับมาชกมวยต่อ แม้จะได้รับบาดเจ็บมาระหว่างสงครามจนเกือบต้องแขวนนวม เขาได้พบกับอัลวิน โรเบิร์ต คาห์น ชาวสหรัฐเชื้อสายยิว ซึ่งได้เป็นเทรนเนอร์และผู้จัดการให้เขาจนพัฒนาทักษะการชกที่ดีขึ้น หลังจากคาห์นเป็นเทรนเนอร์ ชิระอิขึ้นชกเมื่อ พ.ศ. 2491 ด้วยสไตล์การชกที่ดุดัน จนได้ครองแชมป์ญี่ปุ่นรุ่นฟลายเวทเมื่อ พ.ศ. 2492 และได้ครองแชมป์ญี่ปุ่นรุ่นแบนตัมเวทในปีเดียวกัน จน พ.ศ. 2494 ชิราอิชกแพ้คะแนนดาโด มาริโน แชมป์โลกในขณะนั้นได้ในการชกแบบนอกรอบ เมื่อ 21 พฤษภาคม จากนั้น ชกแก้มือกันอีกครั้งในเดือนธันวาคมปีเดียวกัน ปรากฏว่าชิระอิชนะน็อคในยกที่ 7 จึงชกกันอีกเป็นครั้งที่ 3 ใน พ.ศ. 2495 โดยมีตำแหน่งแชมป์โลกเป็นเดิมพัน ซึ่งชิระอิเป็นฝ่ายชนะคะแนนได้แชมป์โลกไปครอง เขาป้องกันตำแหน่งได้ 4 ครั้งก่อนจะเสียแชมป์โลกให้กับปาสคาล เปเรซ และขึ้นชกแก้มือกับเปเรซอีกครั้งก็เป็นฝ่ายแพ้อีก ชิระอิจึงแขวนนวมไป หลังจากแขวนนวม เขาได้เป็นผู้บรรยายการแข่งขันกีฬาและเป็นนักวิจารณ์ก่อนจะตั้งค่ายมวยใน พ.ศ. 2538 ร่วมกับโยโก กุชิเก็ง เขาได้รับรางวัลจากรัฐบาลญี่ปุ่นใน พ.ศ. 2538 เกี่ยวกับความสามารถในการเล่นกีฬา และเข้าสู่หอเกียรติยศของนิตยสารเดอะริง ใน พ.ศ. 2520 เสียชีวิตด้วยโรคปอดบวมเมื่อ 26 ธันวาคม พ.ศ. 2546 รวมอายุได้ 80 ปีเกียรติประวัติเกียรติประวัติ. - แชมปญี่ปุ่นรุ่นฟลายเวท (2492 – 2494 ) - แชมป์ญี่ปุ่นรุ่นแบนตัมเวท (2492 – 2494) - แชมป์โลกรุ่นฟลายเวท (2495 – 2497)- ชิง, 19 พฤษภาคม พ.ศ. 2495 ชนะคะแนน ดาโด มาริโน ที่ ญี่ปุ่น - ป้องกันครั้งที่ 1, 15 พฤศจิกายน 2495 ชนะคะแนน ดาโด มาริโน ที่ ญี่ปุ่น - ป้องกันครั้งที่ 2, 18 พฤษภาคม 2496 ชนะคะแนน แทนนี่ แคมโป ที่ ญี่ปุ่น - ป้องกันครั้งที่ 3, 27 ตุลาคม 2496 ชนะคะแนน เทอร์รี่ อัลเลน ที่ ญี่ปุ่น - ป้องกันครั้งที่ 4, 24 พฤษภาคม 2497 ชนะคะแนน เลียว เอสปิโนซ่า ที่ ญี่ปุ่น - เสียแชมป์, 26 พฤศจิกายน 2497 แพ้คะแนน ปาสคาล เปเรซ ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท 30 พฤษภาคม 2498 แพ้น็อค ปาสคาล เปเรซ ยก 5 ที่ญี่ปุ่น</doc>
