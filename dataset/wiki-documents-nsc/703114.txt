<doc id="703114" url="https://th.wikipedia.org/wiki?curid=703114" title="น้ำตกนะชิ">น้ำตกนะชิ น้ำตกนะชิ () เป็นน้ำตกที่ตั้งอยู่ในตำบลนะชิคะสึอุระ ในจังหวัดวะกะยะมะ ประเทศญี่ปุ่น เป็นหนึ่งในน้ำตกที่มีชื่อเสียงมากที่สุดของญี่ปุ่น ด้วยความสูงถึง 133 เมตร (และกว้างราว 13 เมตร) ทำให้น้ำตกนะชิเป็นน้ำตกที่มีน้ำไหลตลอดปีที่มีความสูงที่สุดในญี่ปุ่น ในขณะที่น้ำตกฮันโนะกิ (สูง 497 เมตร) จะมีน้ำไหลแค่บางฤดูกาล และ น้ำตกโชเมียว (สูง 350 เมตร) มีน้ำไหลเป็นรอบปี ด้านบนของน้ำตกมีหินอยู่สองก้อนตั้งอยู่ ซึ่งเป็นตัวแทนเทพารักษ์ของน้ำตกและศาลเจ้าคุมะโนะ นะชิ นอกจากนี้ที่นี่ยังมีวัดพุทธตั้งอยู่ ซึ่งเคยถูกทำลายไปเมื่อครั้งการปฏิรูปเมจิ (ปลายศตวรรษที่ 19) ตำหนักเทพ (กนเง็ง) ในศาลเจ้าคุมะโนะ นะชิ ได้รับการขึ้นทะเบียนเป็นหนึ่งในแหล่งศักดิ์สิทธิ์และเส้นทางจาริกแสวงบุญในทิวเขาคิอิ ซึ่งมีสถานะเป็นมรดกโลกโดยยูเนสโก</doc>
