<doc id="184794" url="https://th.wikipedia.org/wiki?curid=184794" title="ฐิติมา สุตสุนทร">ฐิติมา สุตสุนทร ฐิติมา สุตสุนทร (4 กันยายน พ.ศ. 2504 − 7 กรกฎาคม พ.ศ. 2560) ชื่อเล่น แหวน เป็นนักร้องและนักแสดงหญิงชาวไทยประวัติ ประวัติ. ฐิติมา สุตสุนทรเกิดที่จังหวัดประจวบคีรีขันธ์ เป็นบุตรคนที่สองจากทั้งหมดสี่คนของพันโท นายแพทย์ สมภพ กับสุภาภรณ์ สุตสุนทร เกิดเมื่อวันจันทร์ที่ 4 กันยายน พ.ศ. 2504 ขณะอายุ 5 ขวบได้ย้ายตามครอบครัวมาอยู่กรุงเทพมหานคร สำเร็จการศึกษาระดับประถมจากโรงเรียนราชินีบน ระดับมัธยมศึกษาจากโรงเรียนสตรีวิทยา และระดับอุดมศึกษาจากคณะนิเทศศาสตร์ จุฬาลงกรณ์มหาวิทยาลัย ฐิติมาสมรสกับบรรเจิด กฤษณายุธ (ปุ๊ กรุงเกษม) มีบุตรสาวคนเดียวคือเต็มฟ้า กฤษณายุธ (เกิดเมื่อวันจันทร์ที่ 6 พฤศจิกายน พ.ศ. 2538) ซึ่งเป็นนักร้อง, นักแสดง, นางแบบ และนักกีฬายิมนาสติกทีมชาติไทยเข้าสู่วงการ เข้าสู่วงการ. ขณะกำลังศึกษาอยู่คณะนิเทศศาสตร์ จุฬาลงกรณ์มหาวิทยาลัย แหวนได้ทำกิจกรรมหลายอย่าง เช่น เป็นนักแสดงละครเวทีของมหาวิทยาลัย เป็นนักร้องในวงลูกทุ่งนิเทศศาสตร์ เป็นดรัมเมเยอร์ของมหาวิทยาลัยในงานฟุตบอลประเพณีจุฬาฯ-ธรรมศาสตร์ ในกลางปี พ.ศ. 2524 แหวนได้เข้าประกวดร้องเพลงมณเฑียรทอง แล้วได้รับรางวัลชนะเลิศ จึงได้ร้องเพลงประจำอยู่ที่โรงแรมมณเฑียร ให้กับวงโอเรียลเต็ลฟังค์ของ เรวัต พุทธินันทน์ และได้ร่วมงานกับวง ฮ็อทชิลลี่, อริสโตแคทส์ (วงฟิลิปปินส์) และอิสซึ่น ต่อมาในปี พ.ศ. 2526 ได้ย้ายมาร้องประจำที่ค็อกเทลเล้านจ์ของเบียร์สิงห์เฮ้าส์ นอกจากนั้น ในปี พ.ศ. 2526 แหวนได้เข้าเป็นนางเอกละครโทรทัศน์กับค่ายกันตนา แหวนเข้าสู่วงการเพลงตั้งแต่ปี พ.ศ. 2527 จากการร้องเพลงประกอบภาพยนตร์เรื่อง วัยระเริง เพลง "จากวันนั้นถึงวันนี้" เป็นเพลงแรกๆที่เริ่มเป็นที่รู้จัก แหวนก้าวสู่การเป็นนักร้องอาชีพ โดยได้รับการชักชวนจากเรวัต พุทธินันทน์ ให้มาลงนามสัญญาเป็นนักร้องในสังกัดแกรมมี่ และเป็นนักร้องลำดับที่ 4 ของแกรมมี่ ซึ่งคนแรกคือ แพทย์หญิงพันทิวา สินรัชตานันท์, เรวัต พุทธนันทน์ และนันทิดา แก้วบัวสาย ตามลำดับ งานเพลงชุดแรกของฐิติมา ปี พ.ศ. 2527 ชุด ฉันเป็นฉันเอง ถือเป็นการแนะนำตัวของแหวน "ฐิติมา สุตสุนทร" กับแฟนเพลง มีเพลงฮิต เช่น ไดอารี่สีแดง ผู้หญิงคนนี้ เชิ้ตแขนยาวไทสีเทา และงานชุดฉันเป็นฉันเอง ประสบความสำเร็จด้านยอดขายอย่างมาก ปี พ.ศ. 2529 "เรามีเรา" ทำให้แฟนเพลงทั้งประเทศรู้จักนักร้องที่ชื่อ แหวน ฐิติมา และเพลงเรามีเรา เป็นเพลงที่ดังมากในยุคนั่น และถือเป็นเพลงที่อมตะของวงการเพลงไทยเพลงหนึ่งเลย เส้นทางการเป็นนักร้องของแหวนเปรียบเสมือนเส้นกราฟที่ ค่อยๆ ไต่ระดับความนิยมไปสู่จุดสูงสุดทีละน้อยๆ จากชุด 1 ไล่เลียงมาจนถึงชุดที่ 4 สัญญิงสัญญาที่มีเพลงร็อคเกือบทั้งอัลบั้มโดยเฉพาะเพลง ฟ้ายังมีฝน ยึกยัก สัญญิงสัญญา งานชุด สัญญิงสัญญา ถือว่าประสบความสำเร็จในด้านยอดจำหน่ายมาก กว่า 900000 ตลับ และโปรโมทชุดสัญญิง สัญญา ข้ามปี ทำ MV ชุดนี้ถึง 7 เพลง และก็มีงานเพลงอย่างต่อเนื่องมาจนถึงทุกวันนี้หลังจากตรวจพบเป็นมะเร็งเต้านม หลังจากตรวจพบเป็นมะเร็งเต้านม. ตั้งแต่เดือน มีนาคม พ.ศ. 2559 แหวน ฐิติมา อุทิศตนเองโดยการเป็นวิทยกรให้ความรู้ จากประสบการณ์ที่ตนเองได้ต่อสู้กับมะเร็ง ไม่ว่าจะเป็นมะเร็งลำไส้ มะเร็งเต้านม และสร้างแรงบันดาลใจให้กับผู้ป่วยมะเร็ง ให้เกิดมีกำลังใจที่จะรักษาโรคมะเร็งให้หายเป็นปกติ แหวนจะบอกกับทุกคนเสมอว่า "ทุกอย่างอยู่ที่ใจ ถ้าใจแข็งแรง มีกำลังใจ ต้องรักษาได้"อาการป่วยและเสียชีวิต อาการป่วยและเสียชีวิต. แหวน ฐิติมา ตรวจพบว่าเป็นมะเร็งลำไส้ในปี พ.ศ. 2554 โดยทำการรักษาและผ่าตัดลำไส้ เข้ารับการรักษาที่โรงพยาบาลศิริราช จนหายเป็นปกติ หลังจากนั้นเข้าสู่ปีที่ 4 ตรวจพบมะเร็งที่เต้านม โดยทำการรักษาผ่าตัดเต้านม ฉายแสง และให้คีโม กว่า 25 ครั้ง ที่โรงพยาบาลศิริราช จนหายเป็นปกติอีกครั้ง แต่เมื่อประมาณ มีนาคม พ.ศ. 2560 นี้เองได้ตรวจพบเชื้อมะเร็งได้ลามไปถึงกระดูก เชิงกราน จนทำให้ป่วยหนักและร่างกายทรุดและเสียชีวิตอย่างสงบเมื่อวันที่ 7 กรกฎาคม พ.ศ. 2560 เวลา 15.15 น. สิริอายุได้ทั้งสิ้น 56 ปีที่โรงพยาบาลศิริราช เบื้องต้นครอบครัวมีพิธีสวดพระอภิธรรม 10 คืน โดยทูลกระหม่อมหญิงอุบลรัตนราชกัญญา สิริวัฒนาพรรณวดี เสด็จพระราชดำเนินพระราชทานเพลิงศพ เมื่อวันที่ 17 กรกฎาคม พ.ศ. 2560 ณ วัดธาตุทองผลงานเพลงสตูดิโออัลบั้มผลงานเพลง. สตูดิโออัลบั้ม. - ฉันเป็นฉันเอง (พ.ศ. 2527) ยอดขายกว่า 280000 ตลับ - เรามีเรา (พ.ศ. 2529) ยอดขายกว่า 500000 ตลับ - คนที่รู้ใจ (พ.ศ. 2530) ยอดขายมากกว่า 500000 ตลับ - สัญญิงสัญญา (พ.ศ. 2531) ยอดขายกว่า 900000 ตลับ - แหวน ... (จุด จุด จุด) (พ.ศ. 2532) ยอดขายกว่า 750000 ตลับ - หัวแม่โป้ง (พ.ศ. 2534) ยอดขายกว่า 600000 ตลับ - จู่โจม (สังกัดค่ายวอร์เนอร์) (พ.ศ. 2537) - แหวน 1999 (พ.ศ. 2542) - RED HOT (พ.ศ. 2545)อัลบั้มพิเศษอัลบั้มพิเศษ. - แหวน On The Rock (พ.ศ. 2541) - แหวน On The Rock Special (พ.ศ. 2541) - แหวน Off Road (พ.ศ. 2542) - "เพลงประกอบละคร เงาปริศนา โดดเดี่ยว แต่ไม่เดียวดาย (พ.ศ. 2544) - "อัลบั้มเพลงประกอบละคร โทน คู่กับ อี๊ด FLY) (พ.ศ. 2546) - "เพลงประกอบละคร เทพธิดาขนนก - เพลง ชีวิตมายา (พ.ศ. 2550) - "เพลงประกอบละคร คู่เดือด - เพลง ถูกแล้วที่รักเธอ (พ.ศ. 2554)อัลบั้มรวมเพลงอัลบั้มรวมเพลง. - รวมเพลงตลับทอง 1 (พ.ศ. 2532) - รวมเพลงตลับทอง 2 (พ.ศ. 2535) - "20 Years Of memories (พ.ศ. 2549) - งานเพลงบันทึกเสียงใหม่ - "THE VERY BEST OF แหวน ฐิติมา (พ.ศ. 2550) รวมเพลงเก่าและมีเพลงใหม่ 6 เพลง - "25 ปี แหวน คนที่รู้ใจ (พ.ศ. 2553) - พร้อมเพลงพิเศษ ถ้าปราศจากเธอ - FOREVER HIT BY แหวน ฐิติมา (พ.ศ. 2556) - BEST OF แหวน ฐิติมา (พ.ศ. 2557) - In Remembrance of แหวน ฐิติมา สุตสุนทร In Memorance 1961-2017 (พ.ศ. 2560) - จำหน่ายหลังการเสียชีวิตคอนเสิร์ต คอนเสิร์ต. ในช่วงปี พ.ศ. 2527-2534 เป็นช่วงที่แหวนมีงานเพลงอย่างต่อเนื่องและประสบความสำเร็จ มีคอนเสิร์ตตามต่างจังหวัดทั่วประเทศ และยังมีคอนเสิร์ตโลกดนตรี และ 7 สีคอนเสิร์ต แต่ในสมัยนั้นยังไม่มีคอนเสิร์ตที่เก็บเงินมากนัก จะมีแต่ศิลปินอย่าง ธงไชย แมคอินไตย หรือดนุพล แก้วกาญจน์ แต่ก็ถือเป็นศิลปินหญิงที่มีคอนเสิร์ตมากที่สุด ในช่วงปี พ.ศ. 2527-2534- พ.ศ. 2529: "คอนเสิร์ตแบบเบิร์ดเบิร์ดโชว์" ที่ศูนย์เยาวชนไทย-ญี่ปุ่นดินแดง เป็นแขกรับเชิญ - พ.ศ. 2530: คอนเสิร์ตเปิดอัลบั้มชุด "คนที่รู้ใจ" ที่ Central Hall - พ.ศ. 2531: คอนเสิร์ต "สัญญิง-สัญญา" กับแหวน ฐิติมา ที่ THE PALACE - พ.ศ. 2533: คอนเสิร์ต "มือขวาสามัคคี New Generation Rock Festival 90" ร่วมกับใหม่ เจริญปุระ, บิลลี่ โอแกน, นูโวและไมโคร - พ.ศ. 2534: คอนเสิร์ต "HOT + HIT เจ เจตริน และ แหวน ฐิติมา" - พ.ศ. 2542: คอนเสิร์ต "พลังแผ่นดิน" เมื่อวันที่ 20 พฤศจิกายน พ.ศ. 2542 แสดงที่ลานพระบรมรูปทรงม้า - พ.ศ. 2546: คอนเสิร์ต "City of Butterfly" เมื่อวันที่ 19 ธันวาคม พ.ศ. 2546 ที่อิมแพ็คอารีนา เมืองทองธานี - พ.ศ. 2546: คอนเสิร์ต "ตำนานมือขวาไมโคร" (Put the right hand in the right concert) เป็นแขกรับเชิญ ที่อิมแพ็คอารีนา เมืองทองธานี - พ.ศ. 2550: คอนเสิร์ต "เรวัต พุทธินันท์ remembered in tribute" - พ.ศ. 2550: คอนเสิร์ต "25 ปี นิติพงษ์ ห่อนาค" แสดงวันที่ 31 สิงหาคม พ.ศ. 2550 ที่อิมแพ็คอารีนา เมืองทองธานี - พ.ศ. 2551: คอนเสิร์ต "Green Concert#11 Seven Divas" ร่วมกับนักร้องมากความสามารถหลายท่าน เช่น แอม เสาวลักษณ์, อุ๊ หฤทัย, มิ้นท์ มาลีวัลย์, ตุ๊ก วิยะดา, ก้อย ศรัณย่า และโบ สุนิตา ที่รอยัลพารากอนฮอลล์ ระหว่างวันที่ 23-24 สิงหาคม - พ.ศ. 2552: คอนเสิร์ต "พ่อ The GREATEST of the KINGS The GREETINGS of the LAND" ณ พระที่นั่งอนันตสมาคม วันที่ 4 ธันวาคม พ.ศ. 2552 - พ.ศ. 2552: คอนเสิร์ต "Green Concert#12 Greenwave's The Greatest Songs" ร่วมกับศิลปินอีก 31 ท่าน เช่น ตู่ นันทิดา, ตุ๊ก วิยะดา, บิลลี่ โอแกน, กบ ทรงสิทธิ์, แอม เสาวลักษณ์, มิ้นท์ มาลีวัลย์,ปั่น ไพบูลย์เกียรติ, มัม ลาโคนิค, จุ๋ม นรีกระจ่าง, ศักดา พัทธสีมา, ปีเตอร์ คอร์ป ไดเรนดัล, นัท มีเรีย, ปิงปอง ศิรศักดิ์, จั๊ก ชวิน, อิน บูโดกัน, อุ๊ หฤทัย, ปนัดดา เรืองวุฒิ, กบ แท็กซี่, นิโคล, แอน ธิติมา, ญารินดา, นาวินตาร์, อ๊อฟ ปองศักดิ์, รุจ เดอะสตาร์, เป๊ก ผลิตโชค, ป๊อบ แคลอรีส์ บลาห์ บลาห์, โรส ศิรินทิพย์, เอ็ม อรรถพล, โอ๊ค สมิทธิ์, น้ำชา และว่าน ธนกฤต ที่รอยัลพารากอนฮอลล์ ระหว่างวันที่ 26-27 กันยายน - พ.ศ. 2553: คอนเสิร์ต "25 ปี แหวน and friends" ที่ โรงละครเอ็มเธียเตอร์ วันที่ 31 กรกฎาคม - พ.ศ. 2555: คอนเสิร์ตแบบเบิร์ดเบิร์ดโชว์ 2012 ตอน "วันของเรา Young อยู่" ที่อิมแพ็คอารีนา เมืองทองธานี ตั้งแต่วันที่ 16 พฤศจิกายน - 2 ธันวาคม - พ.ศ. 2556: คอนเสิร์ต "Black Night Concert …Beautiful Broken Heart" ร่วมกับ มิ้นท์ มาลีวัลย์และก้อย ศรัณย่า เมื่อวันที่ 28 - 29 กันยายน - พ.ศ. 2557: คอนเสิร์ต "มือขวาสามัคคี REUNION" ร่วมกับหนุ่ย-อำพล, ไมโคร, นูโว,ใหม่ เจริญปุระ, บิลลี่ โอแกน ที่อิมแพ็คอารีนา เมืองทองธานี วันที่ 27 - 28 กรกฎาคม - พ.ศ. 2559: The Legend of The Guitar - พ.ศ. 2559: Love & Hurt : Super Rock Concert เป็นการรวมตัวครั้งแรกของ 11 ศิลปินไทยระดับแนวหน้าที่มีน้ำเสียงทรงพลังและมีเอกลักษณ์ ทั้งรุ่นใหญ่ และรุ่นเล็ก อาทิ สุรสีห์ อิทธิกุล, โป่ง หิน เหล็ก ไฟ, แหวน ฐิติมา สุตสุนทร, สุนารี ราชสีมา, ก้อ นพอนันต์ (ดิ โอฬาร โปรเจ็คต์), อัยย์ วีรานุกูล, คิง – เหน่ง – นก จากเวที The Voice, เมทัล สุขขาว และเสริมทัพด้วยศิลปิน เจ้าของฉายา ร็อด สจ๊วตเมืองไทย เอ็ดเวิร์ด แวนโซ คาไลโดสโคป - พ.ศ. 2559: GREEN CONCERT #19 THE LOST LOVE SONGS TO BE CONTINUED 50 ศิลปินที่คุณคิดถึงบนเวทีเดียวกัน ป๊อบ ปองกูล / ไอซ์ ศรัณยู / ณัฐ ศักดาทร / โรส ศิรินทิพย์ / ปุ๊ อัญชลี / สุชาติ ชวางกูร / นราธิป ชาตรี / อ๊อด คีรีบูน / ชมพู ฟรุ๊ตตี้ / บุ๋ม ปุยฝ้าย / โอ ปุยฝ้าย / ไก่ พรรณนิภา / บุปผา ธรรมบุตร / ชรัส เฟื่องอารมย์ / มิ้นท์ มาลีวัลย์ / แหวน ฐิติมา / ตุ๊ก วิยะดา / อุ้ย รวิวรรณ / เอ๋ พัณนิดา / เจี๊ยบ ปวีณา / ป้อม ออโตบาห์น / เท่ห์ อุเทน / ฟอร์ด สบชัย / อ้อม สุนิสา / อัยย์ พรรณี / ออดี้ / สุกัญญา มิเกล / ตุ๊ดตู่-ทินกร นกแล / ลานนา คัมมินส์ / นันทนา บุญหลง / ตั๊ก ศิริพร / ตั้ม สมประสงค์ / มิคกี้ / สุเมธ & เดอะปั๋ง / เป็ด มนต์ชีพ / กบ ทรงสิทธิ์ / รามจิตติ / เป้ สีน้ำ / เขียว คาราบาว / หมู พงษ์เทพ / อิน บูโดกัน / แอน-แพรว คูณสามซูเปอร์แก๊งค์ / พิมพ์-หวาน ซาซ่า / เต็ม วุฒิสิทธิ์ / เจสัน ยังละครเวทีละครเวที. - พ.ศ. 2554: "รักเธอเสมอ เดอะ มิวสิคัล" เมื่อวันที่ 18-27 พฤศจิกายน พ.ศ. 2554 ณ ศูนย์วัฒนธรรมแห่งประเทศไทย - พ.ศ. 2557: คอนเสิร์ตละครเพลงรัก "โรมิโอกะอีเรียม" ในวันที่ 28-30 พฤศจิกายน พ.ศ. 2557 ณ ธันเดอร์โดม เมืองทองธานีผลงานการแสดงผลงานการแสดง. - สวนทางเถื่อน (ช่อง 5/พ.ศ. 2526) - พยัคฆ์น้อย (ช่อง 7/พ.ศ. 2526) - ซีอุย (ช่อง 5/กันตนา /พ.ศ. 2527) - เงาปริศนา (ช่อง 7/กันตนา / พ.ศ. 2544) - เฮี้ยวนักรักซะเลย (ช่อง 3/พ.ศ. 2545) - ซีรีส์ซีไรต์ "นางเอก" (ช่อง 9/กันตนา /พ.ศ. 2545) - ซีรีส์ SHOCK THE SERIES คนเล่าผี (ช่อง 9/ GREATEST ENTERTAINMENT และ CIBN FILM / พ.ศ. 2560)โฆษณาโฆษณา. - ปี พ.ศ. 2525 - 2526 PAN COSMETIC ( 2 ชุด ) - ปี พ.ศ. 2530 - 2531 ยาสีฟันพาโรดอนแทกซ์ ( 2 ชุด) - ปี พ.ศ. 2532 pj rockingham ( คุณรู้ไหมว่า...ยีนส์หมายถึงอะไร)รางวัลที่ได้รับรางวัลที่ได้รับ. - ปี พ.ศ. 2524 รางวัลชนะเลิศการประกวดนักร้อง ยอดเยี่ยม โรงแรมมณเฑียร - ปี พ.ศ. 2538 รางวัลนักร้องเพลงไทยสากลยอดเยี่ยม สีสันอวอร์ด</doc>
