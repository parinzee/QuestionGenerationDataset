<doc id="478425" url="https://th.wikipedia.org/wiki?curid=478425" title="อุดมศิลป์ สอนบุตรนาค">อุดมศิลป์ สอนบุตรนาค อุดมศิลป์ สอนบุตรนาค หรือที่คนทั่วไปรู้จักในชื่อ เป๊ปซี่ เกิดวันที่ 1 มิถุนายน พ.ศ. 2490 เป็นอดีตนักฟุตบอลทีมชาติไทย ผู้เข้าแข่งขันในกีฬาฟุตบอลในโอลิมปิกฤดูร้อน 1968 ที่ประเทศเม็กซิโก กับเพื่อนร่วมทีม อาทิ ชัชชัย พหลแพทย์, นิวัฒน์ ศรีสวัสดิ์ และ เกรียงศักดิ์ นุกูลสมปรารถนา ซึ่งอุดมศิลป์เป็นชาวไทยเพียงคนเดียว ที่สามารถทำประตูได้ในการแข่งขันกีฬาฟุตบอลในโอลิมปิกรอบ 16 ทีมสุดท้ายตราบจนปัจจุบันประวัติ ประวัติ. อุดมศิลป์ สอนบุตรนาค เป็นชาวจังหวัดลพบุรี และสำเร็จการศึกษาระดับ ปวส. จากโรงเรียนกิตติพาณิชย์ เขาได้รับการทาบทามจาก บุญชู โรจนเสถียร ซึ่งเป็นนายกสโมสรฟุตบอลธนาคารกรุงเทพร่วมทีมนักเตะระดับเยาวชน ซึ่งกลายเป็นกำลังสำคัญของทีมชาติไทยในเวลาต่อมา อุดมศิลป์ติดทีมชาติไทยครั้งแรกในเอเชียนเกมส์ 1966 ในฐานะตัวสำรอง ก่อนที่จะเข้าแข่งขันในกีฬาแหลมทอง 1967 ที่ซึ่งเขาสามารถทำแฮตทริก 3 ประตูในรอบแรก ณ วันที่ 16 ตุลาคม พ.ศ. 2511 ทีมชาติไทยได้พบกับทีมชาติกัวเตมาลา ในกีฬาฟุตบอลในโอลิมปิกฤดูร้อน 1968 ซึ่งทีมชาติกัวเตมาลาสามารถทำประตูไปได้ก่อน 1 ประตูต่อ 0 แล้วเมื่อเวลาการแข่งขันใกล้จะหมด อุดมศิลป์ สอนบุตรนาค ก็สามารถทำประตูเสมอได้ 1 ต่อ 1 ที่ซึ่งได้รับการบันทึกไว้ในประวัติศาสตร์ฟุตบอลไทยในฐานะการทำประตูในกีฬาโอลิมปิก และเป็นการทำประตูครั้งสุดท้ายในฐานะทีมชาติของ อุดมศิลป์ สอนบุตรนาค ก่อนที่เขาจะตัดสินใจเดินทางไปศึกษาต่อที่สหรัฐอเมริกา และพำนักที่ประเทศดังกล่าว จวบจนปัจจุบัน พ.ศ. 2554 อุดมศิลป์ สอนบุตรนาค ได้รับเลือกเป็นหนึ่งในผู้รับรางวัลฮอลล์ออฟเฟม ในงานมอบรางวัลสยามกีฬาอวอร์ดส์ 2011 ในฐานะอดีตนักกีฬาผู้มีผลงานโดดเด่นเกียรติประวัติเกียรติประวัติ. - รางวัลอัศวพาหุ ผู้ทรงคุณค่าต่อวงการฟุตบอล - ฮอลล์ออฟเฟม สยามกีฬาอวอร์ดส์ 2011</doc>
