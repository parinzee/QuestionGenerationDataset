<doc id="900420" url="https://th.wikipedia.org/wiki?curid=900420" title="ราสโคล">ราสโคล ราสโคล (Raskol) (, , แปลว่า "แยกออก, แยกตัว" or "ความแตกแยก") เป็นเหตุการณ์ความแตกแยกระหว่างคริสตจักรรัสเซียออร์ทอดอกซ์ซึ่งเป็นคริสตจักรทางการกับกลุ่มความเชื่อเก่า ในช่วงกลางศตวรรษที่ 17 เหตุการณ์นี้เกิดขึ้นจากการปฏิรูปศาสนาของอัครบิดรนิคอนแห่งมอสโก ในปีค.ศ. 1653 ซึ่งพยายามสร้างความเท่าเทียมกันระหว่างศาสนจักรกรีกและศาสนจักรรัสเซียราสโคล และผลจากการปฏิรูป ราสโคล และผลจากการปฏิรูป. กลุ่มผู้มีอิทธิพลทางวงการศาสนาได้รวมตัวกันและถูกเรียกว่า กลุ่มผู้มุ่งมั่นแห่งศรัทธา (Zealots of Piety; ภาษารัสเซีย: Кружок ревнителей благочестия ; ครูซอก เรฟนีเทเล บลาโกเชสติยา) ได้ประกาศยืนหยัดว่าจะทำให้ศาสนจักรรัสเซียบริสุทธิ์ พวกเขาพยายามปฏิรูปสังคมมอสโก และจะนำสังคมไปใกล้ชิดกับคุณค่าของความเป็นคริสเตียนและปรับปรุงการปฏิบัติกิจของศาสนจักร เป็นผลให้พวกเขาดำเนินการกำจัดตำราทางศาสนาที่เขียนในแนวทางอื่น และจะดำเนินการให้ตำราทางศาสนามีการเขียนอย่างถูกต้อง บุคคลผู้ทรงอิทธิพลในวงการนี้ได้แก่ หัวหน้าพระ อัฟวาคุม เปทรอฟ, อีวาน เนโรนอฟ, สตีเฟน วอนิฟาติเยฟ, ฟโยดอร์ รทิชเชฟ และนิคอน ซึ่งขณะนั้นเป็น อาร์คบิชอปประจำอัครสังฆมณฑลแห่งนอฟโกรอด ต่อมาเขาจะได้เป็นอัครบิดร ด้วยการสนับสนุนจากพระเจ้าซาร์อเล็กซีที่ 1 แห่งรัสเซีย อัครบิดรนิคอนได้เริมกระบวนการชำระตำราทางศาสนาของรัสเซียให้สอดคล้องกับประเพณีของศาสนจักรกรีกสมัยใหม่และมีการเปลี่ยนแปลงพิธีกรรมบางอย่าง (เครื่องหมายนิ้วมือสองนิ้วในการทำเครื่องหมายกางเขนถูกเปลี่ยนเป็นหนึ่งในสามนิ้ว และออกเสียง "อัลเลลูยา" สามครั้งแทนที่จะเป็นสองครั้งแบบเดิม เป็นต้น) แนวคิดใหม่นี้นำมาซึ่งกระแสต่อต้านจากทั้งทางฝั่งนักบวชและประชาชน ซึ่งได้โต้แย้งอัครบิดรถึงความชอบธรรมและความถูกต้องในการปฏิรูปพิธีกรรมเหล่านี้เอาเอง โดยคนเหล่านี้ได้โต้แย้งจากการอ้างถึงหลักธรรมศาสนศาสตร์และกฎของศาสนาคริสต์นิกายอีสเติร์นออร์โธด็อกซ์ แต่อัครบิดรทรงเพิกเฉยต่อการประท้วง และการปฏิรูปได้รับความเห็นชอบจากสภาสงฆ์ ในปีค.ศ. 1654-1655 และในปีค.ศ. 1653 ถึง 1656 ลานพิมพ์มอสโกภายใต้การควบคุมของเอพิฟานิอุส สลาวิเน็ตสกี นักศาสนวิทยา ได้ทำการตีพิมพ์ตำราทางศาสนาฉบับใหม่ที่ผ่านการชำระและแปลภาษาแล้ว</doc>
