<doc id="465657" url="https://th.wikipedia.org/wiki?curid=465657" title="สู้ไม่รู้จักตาย">สู้ไม่รู้จักตาย สู้ไม่รู้จักตาย () ภาพยนตร์แอ็คชั่นระทึกขวัญสัญชาติฝรั่งเศส อำนวยการสร้างโดย ลุค แบซง แสดงนำโดย เลียม นีสัน, แม็กกี เกรซ และ แฟมเก แจนเซน บทภาพยนตร์โดย ลุค แบซง และ โรเบิร์ต มาร์ก คาเมน และกำกับฯโดย ปิแอร์ โมเรลเรื่องย่อ เรื่องย่อ. ไบรอัน มิลล์ อดีตซีไอเอผู้เชี่ยวชาญศิลปะการต่อสู้ ได้เกษียณตัวเองจากงานที่ทำ เพื่อที่จะได้มีเวลาอยู่ใกล้ชิด คิม ลูกสาวเพียงคนเดียววัย 17 ปี ซึ่งอาศัยอยู่กับ ลีนอร์ หรือ เลนนี่ อดีตภริยาของไบรอันที่แต่งงานใหม่กับ สจ๊วต นักธุรกิจค้าน้ำมัน คิม มีความใฝ่ฝันที่จะเป็นนักร้อง เหมือนนักร้องซูเปอร์สตาร์เช่นวัยรุ่นทั่วไป วันหนึ่ง คิม ได้ขออนุญาตไปเที่ยวฝรั่งเศสกับ อแมนดา เพื่อนสาวคนสนิท เพียง 2 คน ไบรอันมีความเป็นห่วงอย่างยิ่ง พยายามคัดค้านไม่ให้ไป แต่ก็ไม่เป็นผล ไบรอันจึงกำชับให้คิมโทรศัพท์หาสม่ำเสมอ เมื่อสายโทรศัพท์ดังขึ้น เด็กวัยรุ่นทั้ง 2 ก็อยู่ที่ปารีสแล้ว แต่แล้วคิมและอแมนดาก็ถูกชายกลุ่มหนึ่งจับตัวไป ขณะที่คิมกำลังคุยโทรศัพท์อยู่กับไบรอัน หนึ่งในนั้นพูดลงท้ายด้วยภาษาแอลเบเนีย ไบรอันจึงต้องออกตามล่าอาชญากรแก๊งค์นี้ด้วยลำพังตัวคนเดียว โดยมีเวลาเดิมพัน 96 ชั่วโมงนักแสดงนักแสดง. - เลียม นีสัน...ไบรอัน - แม็กกี เกรซ...คิม - แฟมเก แจนเซน...ลีนอร์/ เลนนี่ - เคธี แคสสิดี...อแมนดา - โอลิเวียร์ ราบอร์ดิน...ฌอง คลอดด์ - นิโกลัส ฌิรูด์...ปีเตอร์ - ซานเดอร์ เบอร์เคอลีย์...สจ๊วตความสำเร็จและการเข้าฉาย ความสำเร็จและการเข้าฉาย. เมื่อเข้าฉาย Taken ได้รับคำวิจารณ์จากสื่อมวลชนหลากหลาย ว่าเป็นจุดเปลี่ยนในอาชีพนักแสดงของเลียม นีสัน ซึ่งปกติมักรับบทนำในภาพยนตร์ดราม่า ต้องถูกนิยามใหม่ว่าเป็นนักแสดงที่ประสบความสำเร็จในภาพยนตร์แอ็คชั่น ภาพยนตร์ประสบความสำเร็จเป็นอย่างมาก จนมีการสร้างภาคต่อมา และออกฉายในปี ค.ศ. 2012 ในนาม Taken 2 และภาค 3 ในปี ค.ศ. 2015 ในนาม Taken 3 ในขณะที่ประเทศไทย มิได้มีการฉายภาพยนตร์เรื่องนี้ในโรงภาพยนตร์ทั่วไป</doc>
