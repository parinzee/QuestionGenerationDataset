<doc id="671548" url="https://th.wikipedia.org/wiki?curid=671548" title="พรรคแนวร่วมสังคมนิยม">พรรคแนวร่วมสังคมนิยม พรรคแนวร่วมสังคมนิยม () พรรคการเมืองที่จดทะเบียนตาม พ.ร.บ.พรรคการเมือง พ.ศ. 2517 โดยจดทะเบียนจัดตั้งพรรคเมื่อวันที่ 21 พฤศจิกายน พ.ศ. 2517 มีนายแคล้ว นรปติ อดีตเลขาธิการพรรคเศรษฐกร และพรรคแนวร่วม-เศรษฐกร เป็นหัวหน้าพรรคประวัติ ประวัติ. พรรคแนวร่วมสังคมนิยม เป็นพรรคการเมืองปีกซ้าย ที่ดำเนินนโยบายสานต่อจากพรรคเศรษฐกร และพรรคแนวร่วม-เศรษฐกร ที่เคยดำเนินกิจการอยู่ก่อนหน้านั้น อันมีที่มาจากพรรคขบวนการไฮด์ปาร์ค ตั้งแต่ยุคที่มีจอมพล ป. พิบูลสงคราม เป็นนายกรัฐมนตรีการเลือกตั้ง 26 มกราคม 2518 การเลือกตั้ง 26 มกราคม 2518. การเลือกตั้งครั้งนี้ทางพรรคได้ส่งผู้สมัครลงรับเลือกตั้งทั้งหมด 74 คนได้ที่นั่งในสภาทั้งสิ้น 10 ที่นั่ง หลังเลือกตั้งพรรคแนวร่วมสังคมนิยม ได้สนับสนุน ม.ร.ว.เสนีย์ ปราโมช หัวหน้าพรรคประชาธิปัตย์ เป็นแกนนำจัดตั้งรัฐบาล และ ม.ร.ว.เสนีย์ ได้รับโปรดเกล้าฯ เป็นนายกรัฐมนตรี เมื่อวันที่ 15 กุมภาพันธ์ พ.ศ. 2518 และจัดตั้งคณะรัฐมนตรี แต่ได้คะแนนเสียงสนับสุนนเพียง 103 คน ไม่ถึงครึ่งของสภา (135 คน) รัฐธรรมนูญสมัยนั้น กำหนดว่า การแถลงนโยบายของคณะรัฐมนตรีต้องได้รับความไว้วางใจจากสภาผู้แทนราษฎร เมื่อถึงวันแถลงนโยบายของรัฐบาลต่อสภา วันที่ 6 มีนาคม พ.ศ. 2518 ปรากฏว่า รัฐบาล ม.ร.ว.เสนีย์ ได้รับเสียงสนับสนุนเพียง 111 เสียง ถือว่าไม่ได้รับความไว้วางใจจาก สภาผู้แทนผู้แทนราษฎร ม.ร.ว.เสนีย์ และพรรคประชาธิปัตย์ จึงแสดงความรับผิดชอบ โดยการลาออก และสละสิทธิ์การตั้งรัฐบาลการเลือกตั้ง 4 เมษายน 2519 การเลือกตั้ง 4 เมษายน 2519. ในการเลือกตั้งครั้งนี้ทางพรรคได้ส่งผู้สมัครลงรับเลือกตั้งทั้งหมด 37 คนปรากฏว่าทางพรรคได้ที่นั่งในสภาเพียง 9 ที่นั่งเพราะนายแคล้วแพ้การเลือกตั้งที่ จังหวัดขอนแก่น ซึ่งเป็นบ้านเกิดการยุบพรรค การยุบพรรค. คณะปฏิรูปการปกครองแผ่นดิน นำโดย พลเรือเอก สงัด ชลออยู่ ได้มีคำสั่งของคณะปฏิรูปการปกครองแผ่นดิน ฉบับที่ 6 ให้ยกเลิกพระราชบัญญัติพรรคการเมือง พุทธศักราช 2517 บรรดาพรรคการเมืองที่จัดตั้งขึ้นตามพระราชบัญญัติดังกล่าวให้เป็นอันสิ้นสุดลง และห้ามตั้งพรรคการเมือง แต่ต่อมาได้มีพระราชบัญญัติพรรคการเมือง พ.ศ. 2534 ยกเลิกคำสั่งฉบับดังกล่าว</doc>
