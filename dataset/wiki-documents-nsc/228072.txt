<doc id="228072" url="https://th.wikipedia.org/wiki?curid=228072" title="ทางหลวงแผ่นดินหมายเลข 306">ทางหลวงแผ่นดินหมายเลข 306 ทางหลวงแผ่นดินหมายเลข 306 สายพระราม 7–บางพูน เป็นทางหลวงแผ่นดินที่ก่อสร้างเลียบแม่น้ำเจ้าพระยาทางฝั่งตะวันออก โดยเริ่มต้นตั้งแต่ในเขตกรุงเทพมหานคร บริเวณหน้ามหาวิทยาลัยเทคโนโลยีพระจอมเกล้าพระนครเหนือ เข้าเขตจังหวัดนนทบุรี ผ่านท้องที่อำเภอเมืองนนทบุรีและอำเภอปากเกร็ด เข้าสู่เขตจังหวัดปทุมธานี มีขนาด 6 ช่องจราจรตลอดเส้นทางถนนพิบูลสงคราม ถนนพิบูลสงคราม. ถนนพิบูลสงคราม () เป็นเส้นทางเชื่อมการคมนาคมระหว่างพื้นที่อำเภอเมืองนนทบุรี จังหวัดนนทบุรี กับเขตบางซื่อ กรุงเทพมหานคร มีระยะทางรวมประมาณ 3.8 กิโลเมตร เริ่มต้นจากแยกพิบูลสงคราม (ถนนวงศ์สว่างตัดกับถนนประชาราษฎร์ สาย 1 ใกล้ทางขึ้น-ลงสะพานพระราม 7) ในแขวงวงศ์สว่าง เขตบางซื่อ ไปทางทิศตะวันตก ผ่านมหาวิทยาลัยเทคโนโลยีพระจอมเกล้าพระนครเหนือ ข้ามคลองบางเขนเข้าเขตตำบลสวนใหญ่ อำเภอเมืองนนทบุรี ข้ามแนวคลองวัดเขมา จากนั้นโค้งและมุ่งไปทางทิศตะวันตกเฉียงเหนือ ข้ามคลองบางบุนนาค คลองบางขุนเทียน ตัดกับถนนนครอินทร์ (แยกพระราม 5) ข้ามคลองบางตะนาวศรี ตัดกับถนนเลี่ยงเมืองนนทบุรี (แยกพิบูลสงคราม-เลี่ยงเมือง) และข้ามแนวคลองบางขวาง ก่อนบรรจบกับถนนประชาราษฎร์ที่แยกศรีพรสวรรค์ ถนนพิบูลสงครามเป็นถนนที่สร้างขึ้นเลียบแม่น้ำเจ้าพระยา และสร้างขึ้นเป็นสายแรก ๆ ของจังหวัดนนทบุรี ชื่อถนนตั้งตามนามสกุลของจอมพล ป. พิบูลสงคราม นายกรัฐมนตรีคนที่ 3 ของประเทศไทย ซึ่งเกิดที่เรือนแพปากคลองบางเขน และเคยศึกษาที่โรงเรียนวัดเขมาภิรตาราม โดยทั้งสองแห่งเป็นสถานที่ที่ถนนสายนี้ตัดผ่านถนนประชาราษฎร์ถนนติวานนท์ ถนนติวานนท์. ถนนติวานนท์ () เป็นเส้นทางเชื่อมการคมนาคมระหว่างพื้นที่จังหวัดนนทบุรีกับจังหวัดปทุมธานี เดิมถนนนี้เรียกว่า "ทางหลวงแผ่นดินสายนนทบุรี-ปากเกร็ด-ปทุมธานี" ต่อมารัฐบาลสมัยจอมพล ป. พิบูลสงคราม ได้ตั้งชื่อว่า "ถนนติวานนท์" ตามประกาศเมื่อวันที่ 10 ธันวาคม พ.ศ. 2493 เพื่อเป็นเกียรติแก่ขุนชิตชาญตรวจ (เชี่ยวชาญ ช. ติวานนท์) อดีตนายช่างกำกับการเขตการทางกรุงเทพ กรมทางหลวง ช่วงที่อยู่ในเขตจังหวัดนนทบุรีเป็นเขตควบคุมของหมวดทางหลวงนนทบุรี แขวงทางหลวงนนทบุรี ส่วนช่วงที่อยู่ในเขตจังหวัดปทุมธานีเป็นเขตควบคุมของหมวดทางหลวงปทุมธานี แขวงทางหลวงปทุมธานีเขตอำเภอเมืองนนทบุรี เขตอำเภอเมืองนนทบุรี. มีจุดเริ่มต้นที่สี่แยกติวานนท์ (จุดตัดระหว่างถนนประชาราษฎร์ ถนนกรุงเทพ-นนทบุรี และถนนนครอินทร์) ในท้องที่ตำบลตลาดขวัญ อำเภอเมืองนนทบุรี ไปทางทิศตะวันออกเฉียงเหนือ ตัดกับซอยติวานนท์ 4 (แยกโรงพยาบาลศรีธัญญา) ตัดผ่านถนนเรวดี ข้ามคลองบางซื่อเข้าเขตตำบลบางกระสอ ตัดกับถนนงามวงศ์วานและถนนรัตนาธิเบศร์ที่แยกแคราย ก่อนโค้งและตรงไปทางทิศตะวันตกเฉียงเหนือ ถึงปากซอยติวานนท์ 27 (แผ่นดินทอง) เป็นเส้นแบ่งเขตตำบลบางกระสอกับตำบลท่าทราย จนถึงปากซอยติวานนท์ 38 (ทานสัมฤทธิ์พัฒนา) จึงเข้าเขตตำบลท่าทราย จากนั้นตัดกับถนนสนามบินน้ำ (แยกสนามบินน้ำ) และถนนสามัคคี (แยกสามัคคี) ข้ามคลองบางตลาดเข้าเขตอำเภอปากเกร็ดเขตอำเภอปากเกร็ด เขตอำเภอปากเกร็ด. บางครั้งเรียกว่า "ถนนติวานนท์-ปากเกร็ด" เริ่มจากสะพานข้ามคลองบางตลาด ยังมุ่งไปทางทิศตะวันตกเฉียงเหนือในท้องที่ตำบลบางตลาด ตัดกับถนนเข้ากรมชลประทาน ผ่านวัดชลประทานรังสฤษฎิ์ ข้ามคลองกลางเกร็ดเข้าเขตตำบลปากเกร็ด จากนั้นเริ่มโค้งขึ้นเหนือก่อนตัดกับถนนแจ้งวัฒนะที่แยกปากเกร็ด และโค้งไปทางทิศตะวันออกเฉียงเหนืออีกครั้งหนึ่ง ข้ามคลองบางพูดเข้าเขตตำบลบางพูด ตัดกับถนนเลี่ยงเมืองปากเกร็ดและตัดผ่านถนนสุขาประชาสรรค์ 3 ข้ามคลองบางพังเข้าเขตตำบลบ้านใหม่ ตัดผ่านซอยติวานนท์-ปากเกร็ด 36 (ถนนบอนด์สตรีทหมู่บ้านเมืองทองธานี) ก่อนตัดกับถนนศรีสมานและถนนนนทบุรี-ปทุมธานี (ทางหลวงแผ่นดินหมายเลข 307) ที่แยกสวนสมเด็จพระศรีนครินทร์ ตัดผ่านซอยติวานนท์-ปากเกร็ด 56 (พระแม่มหาการุณย์) และซอยติวานนท์-ปากเกร็ด 39 (วัดโพธิ์ทองบน) ก่อนข้ามคลองบ้านใหม่เข้าเขตจังหวัดปทุมธานีเขตอำเภอเมืองปทุมธานี เขตอำเภอเมืองปทุมธานี. บางครั้งเรียกว่า "ถนนติวานนท์-ปทุมธานี" เริ่มจากสะพานข้ามคลองบ้านใหม่ ตรงไปทางทิศตะวันออกเฉียงเหนือและวกขึ้นไปทางทิศเหนือในท้องที่ตำบลบ้านใหม่ อำเภอเมืองปทุมธานี ข้ามคลองรังสิตประยูรศักดิ์และตัดกับถนนเลียบคลองรังสิตประยูรศักดิ์ (ทางหลวงแผ่นดินหมายเลข 345) ตรงไปทางทิศเดิม เมื่อถึงบริเวณใกล้ทางเข้าสนามกีฬาจังหวัดปทุมธานี เป็นเส้นแบ่งเขตระหว่างตำบลบ้านใหม่กับตำบลบางกะดี จนกระทั่งถึงคันดินแนวเขตนิคมอุตสาหกรรมบางกะดีจึงเข้าเขตตำบลบางกะดี ตัดผ่านซอยวัดบางกุฎีทอง สำนักงานปศุสัตว์จังหวัดปทุมธานี และสำนักงานเทศบาลตำบลบางกะดี เมื่อผ่านซอยวัดบางกะดีและถนนประตูน้ำเชียงรากจึงโค้งไปทางทิศตะวันออกเฉียงเหนือ ข้ามคลองบางหลวงเชียงรากเข้าเขตตำบลบ้านกลาง โค้งไปทางทิศเหนืออีกครั้ง ก่อนไปบรรจบกับถนนรังสิต-ปทุมธานี (ทางหลวงแผ่นดินหมายเลข 346) ที่แยกบ้านกลาง เป็นการสิ้นสุดทางหลวงหมายเลข 306 แต่ "ถนนติวานนท์" ยังคงมีระยะทางตรงต่อไปอีก (กลายเป็นส่วนหนึ่งของทางหลวงแผ่นดินหมายเลข 346) ผ่านมหาวิทยาลัยเทคโนโลยีปทุมธานี สามแยกเทคโน (ตัดกับทางหลวงแผ่นดินหมายเลข 347) แล้วโค้งซ้าย ไปสิ้นสุดที่ท่าเรือหัวถนนติวานนท์ (ทางหลวงแผ่นดินหมายเลย 3186 เดิม) โดยที่ทางหลวงแผ่นดินหมายเลข 346 จะตรงเบี่ยงขวาขึ้นสะพานปทุมธานีไปสถานที่สำคัญสถานที่สำคัญ. - สะพานพระราม 6 - มหาวิทยาลัยเทคโนโลยีพระจอมเกล้าพระนครเหนือ - มหาวิทยาลัยเทคโนโลยีราชมงคลพระนคร (วิทยาเขตพระนครเหนือ) - โรงเรียนสตรีนนทบุรี - โรงเรียนวัดเขมาภิรตาราม - กระทรวงสาธารณสุข - อุโมงค์ปากเกร็ด - โรงเรียนสวนกุหลาบวิทยาลัย นนทบุรี - วิทยาลัยเทคโนโลยีปทุมธานี - วิทยาลัยเทคนิคปทุมธานี</doc>
