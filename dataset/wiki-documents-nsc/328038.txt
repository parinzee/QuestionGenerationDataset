<doc id="328038" url="https://th.wikipedia.org/wiki?curid=328038" title="ไอเนอไคลเนอนาคท์มูซีก">ไอเนอไคลเนอนาคท์มูซีก เซเรเนดหมายเลข 13 สำหรับเครื่องสาย ในบันไดเสียง จี เมเจอร์ () เป็นเซเรเนดที่แต่งโดยโวล์ฟกัง อะมาเดอุส โมซาร์ทเมื่อปี ค.ศ. 1787 ผลงานชิ้นนี้เป็นที่รู้จักในชื่อ ไอเนอไคลเนอนาคท์มูซีก (; แปลว่า "a little serenade") แต่งขึ้นสำหรับวงดนตรีแชมเบอร์ที่ประกอบด้วยไวโอลิน 2 ตัว, วิโอลา, เชลโล และดับเบิลเบส แต่มักจะใช้บรรเลงโดยวงออร์เคสตรา โมซาร์ทแต่งเซเรเนดชิ้นนี้เสร็จเมื่อวันที่ 10 สิงหาคม ค.ศ. 1787 ในช่วงพักระหว่างประพันธ์อุปรากรเรื่องดอน โจวานนี อยู่ที่กรุงเวียนนา เขาไม่ได้ตั้งชื่อผลงานชิ้นนี้เป็นการเฉพาะ แต่ระบุไว้ในรายการส่วนตัว ขึ้นต้นว่า "Eine kleine Nacht-Musik" จึงกลายเป็นชื่อที่ใช้เรียกผลงานชิ้นนี้โดยทั่วไป เซเรเนดชิ้นนี้แบ่งออกเป็น 4 มูฟเมนต์ ได้แก่- I. Allegro - II. Romanze: Andante - III. Menuetto: Allegretto - IV. Rondo: Allegro</doc>
