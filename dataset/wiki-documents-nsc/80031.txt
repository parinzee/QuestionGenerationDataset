<doc id="80031" url="https://th.wikipedia.org/wiki?curid=80031" title="สาธารณรัฐกาแลกติกใหม่">สาธารณรัฐกาแลกติกใหม่ สาธารณรัฐกาแลกติกใหม่ หรือ สาธารณรัฐใหม่ หรือ สาธารณรัฐกาแลกติกที่สอง เป็นกลุ่มองค์กรในเรื่องแต่งชุดสตาร์ วอร์ส ซึ่งเป็นคณะผู้ปกครองของกาแลกซีที่ได้รับการก่อตั้งโดยพันธมิตรฟื้นฟูสาธารณรัฐเพื่อแทนที่จักรวรรดิกาแลกติกหลังเสร็จสิ้นยุทธการเอนดอร์ หลังจากพันธมิตรดาวเคราะห์อิสระที่ก่อตั้งทันทีหลังเสร็จสิ้นยุทธการเอนดอร์ได้สลายตัวลงในปีที่ 5 หลังยุทธการยาวินนั้น สาธารณรัฐกาแลกติกใหม่ก็ได้รับการก่อตั้งขึ้นและขึ้นเป็นคณะผู้ปกครองกาแลกซี โดยถือว่าเป็นการดำเนินงานต่อจากสาธารณรัฐกาแลกติกเก่า สาธารณรัฐฯ ได้รับการก่อตั้งด้วยแนวคิดหลักเดียวกับกับการก่อตั้งสาธารณรัฐเก่าเมื่อกว่าสองหมื่นห้าพันปีก่อน คือการมีองค์กรปกครองที่มีรัฐสภาคอยปกครองกาแลกซีด้วยความยุติธรรมและเสมอภาค นอกจากนี้สาธารณรัฐใหม่ยังถูกออกแบบเพื่อชดเชยจุดอ่อนของสาธารณรัฐเก่าที่ทำให้เกิดความเสื่อมจนล่มสลาย สาธารณรัฐใหม่ได้รับการคุ้มครองจากนิกายเจไดใหม่ซึ่งก่อตั้งโดยลุค สกายวอล์คเกอร์ เหมือนอย่างที่สาธารณรัฐกาแลกติกเก่าได้รับการคุ้มครองจากนิกายเจไดเก่า แต่อย่างไรก็ตามหลังจากได้รับชัยชนะเหนือจักรวรรดิที่ดาวจัคคูและได้ลงนามสนธิสัญญาสันติภาพและนำไปสู่สงครามเย็นระหว่างสาธารณรัฐใหม่และเศษจักรวรรดิที่เหลืออยู่ หลายปีต่อมาปฐมภาคีได้ละเมิดสนธิสัญญาและรวบรวมกองทัพจักรวรรดิเก่าเอาไว้ทั้งหมด แต่สาธารณรัฐใหม่ก็ไม่ได้ทำการปราบปรามปฐมภาคีแต่อย่างใดๆเลยจนเลอา ออร์กานา โซโล อดีตสมาชิกวุฒิสภาแห่งสาธารณรัฐใหม่และสมาชิกเก่าในพันธมิตรฟื้นฟูสาธารณรัฐก็ได้ก่อตั้งฝ่ายต่อต้านเพื่อต่อกรกับปฐมภาคี สาธารณรัฐกาแลกติกใหม่ล่มสลายลงเนื่องจากเมืองหลวงของสาธารณรัฐคือ Hosnian Prime และดาวเคราะข้างเคียงในระบบ Hosnian ถูกลำแสงทำลายล้างที่ยิงมาจากฐานทัพสตาร์คิลเลอร์ โดยฝ่ายปฐมภาคี</doc>
