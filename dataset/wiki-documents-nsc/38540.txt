<doc id="38540" url="https://th.wikipedia.org/wiki?curid=38540" title="อันดับปลาแมงป่อง">อันดับปลาแมงป่อง อันดับปลาแมงป่อง หรือ อันดับปลาสิงโต () เป็นอันดับของปลาทะเลกระดูกแข็งอันดับหนึ่ง ใช้ชื่อวิทยาศาสตร์ว่า Scorpaeniformes ทั้งหมดเป็นปลากินเนื้อเป็นอาหาร มีลักษณะเด่น คือ ปากกว้าง มีลำตัวป้อม สามารถที่จะพรางตัวกลมกลืนไปกับสภาพแวดล้อมต่าง ๆ ได้ ขณะที่หลายชนิดมีสีสันฉูดฉายลายตา มีครีบต่าง ๆ แผ่กางใหญ่ ครีบอกและครีบหางกลม บริเวณส่วนหัวมักมีหนามหรือติ่ง บางชนิดมีพัฒนาการของผิวหนังให้เป็นเส้นหรือแผ่นยื่นยาวออกมา มีทั้งว่ายน้ำได้ ซึ่งชนิดที่ว่ายน้ำนั้นมักจะว่ายช้า ๆ และนอนนิ่ง ๆ บนพื้นทราย เพื่อรอปลาเล็ก ๆ หลงเข้ามา โดยมีเงี่ยงพิษร้ายแรงที่บริเวณปลายครีบไว้เป็นอาวุธป้องกันตัวจากศัตรูผู้ล่า มิได้มีไว้เพื่อล่าอาหารแต่อย่างใด ซึ่งสามารถทำอันตรายต่อมนุษย์ได้ด้วย โดยพิษนั้นจะอยู่ที่ก้านครีบโดยเฉพาะครีบแหลมที่บนหลัง ครีบข้างลำตัว ครีบพิษเหล่านี้ไม่ได้มีไว้สำหรับการทิ่มแทงเหยื่อ เมื่อตกใจจะสะบัดครีบทิ่มแทงผู้รุกราน เมื่อครีบทิ่มแทงเข้าไปในเนื้อ หนังหุ้มครีบจะลอกออก ต่อมพิษก็จะทำการฉีดพิษเข้าไปในบาดแผลผู้รุกราน ซึ่งเป็นสารประกอบโปรตีน พิษร้ายแรงนี้จะสร้างความเจ็บปวดให้กับผู้ที่โดนแทง จะมีอาการเจ็บปวดและอาจทำให้ระบบต่าง ๆ ของร่างกาย เช่น ระบบประสาท, ระบบการเต้นของหัวใจล้มเหลวซึ่งจะเป็นอันตรายถึงชีวิตได้ ในส่วนของผู้บาดเจ็บทั่วไปอาจจะมีอาการเจ็บปวดนานราว 24 ชั่วโมงแล้วอาการก็จะทุเลาลง ในขณะที่บางรายอาจจะมีอาการเจ็บปวดไปอีกหลายวัน ปลาในอันดับนี้ ที่เป็นที่รู้จักดี คือ ปลาหิน, ปลาแมงป่อง, ปลาสิงโต ซึ่งสามารถจำแนกออกได้อีก 26 วงศ์ ใน 7 อันดับย่อยการจำแนกการจำแนก. - อันดับย่อย Anoplopomatoidei- วงศ์ Anoplopomatidae - อันดับย่อย Cottoidei- วงศ์ใหญ่ Cottoidea- วงศ์ Abyssocottidae - วงศ์ Agonidae - วงศ์ Bathylutichthyidae - วงศ์ Comephoridae - วงศ์ Cottidae - วงศ์ Ereuniidae - วงศ์ Hemitripteridae  - วงศ์ Psychrolutidae - วงศ์ Rhamphocottidae - วงศ์ใหญ่  Cyclopteroidea - วงศ์  Cyclopteridae  - วงศ์ Liparidae  - อันดับย่อย Dactylopteroidei - วงศ์ Dactylopteridae  - อันดับย่อย Hexagrammoidei - วงศ์ Hexagrammidae  - อันดับย่อย Normanichthyoidei - วงศ์ Normanichthyidae  - อันดับย่อย Platycephaloidei - วงศ์  Bembridae  - วงศ์  Hoplichthyidae - วงศ์ Platycephalidae - อันดับย่อย Scorpaenoidei - วงศ์  Aploactinidae - วงศ์ Caracanthidae - วงศ์ Congiopodidae - วงศ์ Eschmeyeridae - วงศ์ Gnathanacanthidae - วงศ์ Pataecidae - วงศ์ Scorpaenidae - วงศ์ Triglidae</doc>
