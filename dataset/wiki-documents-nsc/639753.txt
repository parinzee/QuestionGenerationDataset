<doc id="639753" url="https://th.wikipedia.org/wiki?curid=639753" title="นภาพร จรณวัต">นภาพร จรณวัต นภาพร จรณวัต (; ชื่อเล่น: มิ้นท์) เกิดวันที่ 29 มีนาคม พ.ศ. 2542 นักเทควันโดหญิงทีมชาติไทย เป็นนักกีฬาเทควันโดจากจังหวัดนนทบุรี แชมป์เทควันโดเยาวชนโลกปี 2016 รุ่นไม่เกิน 46 กก.หญิง ที่ประเทศแคนาดา ต่อจากนักกีฬารุ่นพี่ คือ บุตรี เผือดผ่อง และเป็นเอก การะเกตุ แชมป์เทควันโดเยาวชนโลกปี 2006 ที่ประเทศเวียดนาม นอกจากนี้ยังเป็นเจ้าของเหรียญทอง 4 สมัย ในการแข่งขันเทควันโด รายการ "โคเรีย โอเพ่น" ระหว่างปี 2012-2015 ที่ประเทศเกาหลีใต้ประวัติ ประวัติ. นภาพรสำเร็จการศึกษาระดับชั้นมัธยมศึกษาตอนปลายจากโรงเรียนสวนกุหลาบวิทยาลัยนนทบุรี และศึกษาต่อระดับปริญญาตรีที่คณะนิเทศศาสตร์ จุฬาลงกรณ์มหาวิทยาลัย เป็นน้องสาวของ "มายด์" นภัสสร จรณวัต อดีตนักกีฬาเทควันโดเยาวชนทีมชาติไทย เจ้าของเหรียญเงินจากการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2013" รุ่นไม่เกิน 49 กก.หญิง ที่กรุงจาการ์ตา ประเทศอินโดนีเซีย ก่อนที่จะเป็นนักกีฬาเทควันโด ประเภทเคียวรูกิหรือต่อสู้ นภาพรและพี่สาวเคยเป็นนักกีฬาเทควันโด ประเภทพุมเซ่หรือท่ารำมาก่อน โดยเป็นตัวแทนทีมชาติไทยเข้าร่วมการแข่งขัน รายการ "18th Vietnam International Taekwondo Championships 2010" ที่เมืองโฮจิมินห์ ประเทศเวียดนาม คว้าเหรียญเงินจากการแข่งขันเทควันโดพุมเซ่หรือท่ารำ ประเภททีมหญิง รุ่นอายุไม่เกิน 13 ปี ในปี 2554 เข้าร่วมการแข่งขัน รายการ "GH BANK" Thailand Junior Taekwondo Championships 2011 หรือ รายการ "ธอส. เทควันโด ยุวชน - เยาวชน ชิงชนะเลิศแห่งประเทศไทย" ประจำปี 2554 คว้าเหรียญทอง รุ่นยุวชนหญิง อายุ 11-12 ปี ไม่เกิน 39 กก. ในปี 2555 เข้าร่วมการแข่งขันเทควันโด ประเภทต่อสู้ทีมหญิง "กีฬาเยาวชนแห่งชาติ ครั้งที่ 28" หรือ "ภูเก็ตเกมส์" โดยเป็นฝ่ายชนะคะแนนนักกีฬาจากกรุงเทพมหานคร 3-0 คว้าเหรียญทองให้กับจังหวัดนนทบุรี เหรียญเงินจากการแข่งขันเทควันโด ประเภทต่อสู้ทีม 4 คน ทีมหญิง "กีฬาแห่งชาติ ครั้งที่ 41" หรือ "เชียงใหม่เกมส์" หลังจากนั้น 2 ปีต่อมา นภาพรสามารถคว้าเหรียญทอง จากการแข่งขันเทควันโด รุ่นไม่เกิน 46 กก.หญิง "กีฬาแห่งชาติ ครั้งที่ 42" หรือ "สุพรรณบุรีเกมส์" และคว้าเหรียญทองเป็นสมัยที่ 2 จากการแข่งขันเทควันโด รุ่นไม่เกิน 46 กก.หญิง "กีฬาแห่งชาติ ครั้งที่ 43" หรือ "นครราชสีมาเกมส์" นอกจากนี้ยังเข้าร่วมการแข่งขันเทควันโดในต่างประเทศ รายการ "โคเรีย โอเพ่น 2012" รุ่นไม่เกิน 49 กก.หญิง ที่เมืองคยองจู ประเทศเกาหลีใต้ รอบชิงชนะเลิศ เป็นฝ่ายชนะคะแนนลาเนตส์ อนาสตาเซีย นักกีฬาจากรัสเซีย 9-1 คว้าเหรียญทอง รุ่นไม่เกิน 49 กก.หญิงนักกีฬาเทควันโดรุ่นเยาวชนพ.ศ. 2556 นักกีฬาเทควันโดรุ่นเยาวชน. พ.ศ. 2556. ในปี 2556 นภาพรเข้าร่วมการแข่งขันเทควันโด รายการ "โคเรีย โอเพ่น 2013" รุ่นไม่เกิน 46 กก.หญิง ที่เมืองชุนชอน ประเทศเกาหลีใต้ ในฐานะนักกีฬาเทควันโดเยาวชนทีมชาติไทย รอบชิงชนะเลิศเป็นฝ่ายชนะคะแนนเวเนดา กาเซีย เดอ เลออน นักกีฬาจากเม็กซิโก 20-10 คว้าเหรียญทองเหรียญที่ 4 ให้กับทีมชาติไทยได้สำเร็จ ซึ่งเป็นการคว้าแชมป์สมัยที่ 2 จากรายการนี้ ต่อมาเข้าร่วมการแข่งขันเทควันโด รายการ "เทรลเลบอร์ก โอเพ่น 2013" ที่เมืองเทรลเลบอร์ก ประเทศสวีเดน คว้าเหรียญเงิน รุ่นไม่เกิน 46 กก.หญิง เข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2013" ที่กรุงจาการ์ตา ประเทศอินโดนีเซีย คว้าเหรียญเงิน รุ่นไม่เกิน 46 กก.หญิง โดยเข้าร่วมการแข่งขันกับนักกีฬาเทควันโดเยาวชนทีมชาติไทย จำนวน 11 คน แบ่งเป็นเยาวชนหญิง จำนวน 4 คน ประกอบด้วย อรญา แก้วตา รุ่นไม่เกิน 42 กก.หญิง พาณิภัค วงศ์พัฒนกิจ รุ่นไม่เกิน 44 กก.หญิง นภัสสร จรณวัต รุ่นไม่เกิน 49 กก.หญิง พรรณนภา หาญสุจินต์ รุ่นไม่เกิน 52 กก.หญิง แบ่งเป็นเยาวชนชาย จำนวน 7 คน ประกอบด้วย เทวินทร์ หาญปราบ รุ่นไม่เกิน 45 กก.ชาย รามณรงค์ เสวกวิหารี รุ่นไม่เกิน 48 กก.ชาย ณัฐวุฒิ เจริญรักษ์ รุ่นไม่เกิน 51 กก.ชาย สุทธิศักดิ์ จานทอง รุ่นไม่เกิน 55 กก.ชาย ณัฐวีร์ กล่อมพงษ์ รุ่นไม่เกิน 59 กก.ชาย ณชพล เฉลิมลักษณ์ รุ่นไม่เกิน 63 กก.ชาย ยูลิสซีส ฮาลเลอร์ รุ่นไม่เกิน 73 กก.ชายพ.ศ. 2557 พ.ศ. 2557. ในปี 2557 เป็นตัวแทนนักกีฬาเทควันโดเยาวชนทีมชาติไทย เข้าร่วมการแข่งขันเทควันโดเยาวชนชิงแชมป์โลก รายการ "WTF World Junior Taekwondo Championships 2014" คว้าเหรียญเงิน รุ่นไม่เกิน 46 กก.หญิง ที่ประเทศไต้หวัน โดยเป็นรองแชมป์โลกเยาวชนร่วมกับณัฐวีร์ กล่อมพงษ์ ที่คว้าเหรียญเงินจากการแข่งขันเทควันโด รุ่นไม่เกิน 59 กก.ชาย และเข้าร่วมการแข่งขันเทควันโด รายการ "โคเรีย โอเพ่น 2014" ที่ประเทศเกาหลีใต้ คว้าเหรียญทอง รุ่นไม่เกิน 46 กก.หญิง ซึ่งเป็นการคว้าแชมป์สมัยที่ 3 จากรายการนี้ นภาพรเข้าร่วมการแข่งขัน "เทควันโดไทยแลนด์โอเพ่น 2014" หรือ G1 รุ่นเยาวชนหญิง ไม่เกิน 46 กก. รอบชิงชนะเลิศเป็นฝ่ายชนะคะแนนซุง เชีย ยิน นักกีฬาจากไต้หวัน 6-1 คว้าเหรียญทองเหรียญที่ 6 ให้กับเทควันโดทีมชาติไทย เมื่อวันที่ 6 พ.ย. 2557พ.ศ. 2558 พ.ศ. 2558. ในปี 2558 เข้าร่วมการแข่งขันเทควันโดเยาวชนชิงแชมป์เอเชีย รายการ "Asian Junior Taekwondo Championships 2015" ที่ประเทศไต้หวัน คว้าเหรียญเงิน รุ่นไม่เกิน 44 กก.หญิง โดยเข้าร่วมการแข่งขันกับนักกีฬาเทควันโดรุ่นเยาวชน จำนวน 11 คน ประกอบด้วย รวิภา ศิริสมบูรณ์วัฒนา รุ่นไม่เกิน 42 กก.หญิง รัชนีกร สูนประหัต รุ่นไม่เกิน 46 กก.หญิง ณัฐวิภา อินทรสมบัติ รุ่นไม่เกิน 49 กก.หญิง เบญจรัตน์ อย่างตระกูล รุ่นไม่เกิน 52 กก.หญิง อิศรินทร์ ทวีปถาวรวงศ์ รุ่นไม่เกิน 59 กก.หญิง วรัญชัย จังศิริพรปกรณ์ รุ่นไม่เกิน 45 กก.ชาย ปุริม ปุรินทราภิบาล รุ่นไม่เกิน 48 กก.ชาย เทวินทร์ หาญปราบ รุ่นไม่เกิน 51 กก.ชาย สิรวิชญ์ ปิยะจินดา รุ่นไม่เกิน 55 กก.ชาย อินทัช รัตนาวังเจริญ รุ่นไม่เกิน 59 กก.ชาย ปฏิภาณ สุขประเสริฐ รุ่นไม่เกิน 73 กก.ชาย และเข้าร่วมการแข่งขันเทควันโด รายการ "โคเรีย โอเพ่น 2015" ที่เมืองชุนชอน ประเทศเกาหลีใต้ คว้าเหรียญทอง รุ่นไม่เกิน 46 กก.หญิง ซึ่งเป็นการคว้าแชมป์สมัยที่ 4 จากรายการนี้พ.ศ. 2559 พ.ศ. 2559. ในปี 2559 เข้าร่วมการแข่งขันเทควันโดเยาวชนชิงแชมป์โลก รายการ "WTF World Junior Taekwondo Championships 2016" รุ่นไม่เกิน 46 กก.หญิง ที่เมืองเบิร์นนาบี ประเทศแคนาดา รอบ 32 คน เป็นฝ่ายชนะคะแนนนักกีฬาจากตาฮีตี 6-0 รอบ 16 คน ชนะคะแนนนักกีฬาจากฮังการี 1-1 รอบก่อนรองชนะเลิศ ชนะคะแนนนักกีฬาจากจีน 4-0 รอบรองชนะเลิศ ชนะคะแนนนักกีฬาจากอิสราเอล 5-4 รอบชิงชนะเลิศ ชนะคะแนนนักกีฬาจากสวีเดน 11-7 คว้าเหรียญทองมาครองได้สำเร็จ หลังจากที่ทางสมาคมกีฬาเทควันโดแห่งประเทศไทยรอคอยมานานถึง 10 ปี การแข่งขันครั้งนี้เป็นรายการสุดท้ายในระดับเยาวชนของนภาพรนักกีฬาเทควันโดรุ่นประชาชนพ.ศ. 2559 นักกีฬาเทควันโดรุ่นประชาชน. พ.ศ. 2559. ในปี 2559 เข้าร่วมการแข่งขันเทควันโด รายการ "Aquece Rio International Taekwondo Tournament" หรือ พรีโอลิมปิกเกมส์ 2016 ที่กรุงรีโอเดจาเนโร ประเทศบราซิล คว้าเหรียญทองแดง รุ่นไม่เกิน 49 กก.หญิง ซึ่งเป็นการแข่งขันที่จัดขึ้นเพื่อให้นักกีฬาเทควันโดแต่ละชาติได้ประลองสนามก่อนที่จะมีการแข่งขัน "โอลิมปิกเกมส์ 2016" นภาพรเข้าร่วมการแข่งขันครั้งนี้แทนนักกีฬาเทควันโดทีมชาติไทย จำนวน 2 คน คือ ชนาธิป ซ้อนขำ และพาณิภัค วงศ์พัฒนกิจ ที่สามารถคว้าโควต้าเข้าร่วมการแข่งขัน "โอลิมปิกเกมส์ 2016" ได้สำเร็จ ในการแข่งขันเทควันโด รุ่นไม่เกิน 49 กก.หญิง เข้าร่วมการแข่งขันเทควันโดชิงแชมป์เอเชีย รายการ "Asian Taekwondo Championships 2016" รุ่นไม่เกิน 46 กก.หญิง ที่เมืองปาไซ ประเทศฟิลิปปินส์ ผลการแข่งขันรอบแรก ชนะคะแนนนักกีฬาจากคาซัคสถาน 11-1 รอบก่อนรองชนะเลิศ ชนะคะแนนนักกีฬาจากเวียดนาม 2-1 รอบรองชนะเลิศ พ่ายคะแนนนักกีฬาจากไต้หวัน 5-4 คว้าเหรียญทองแดง รุ่นไม่เกิน 46 กก.หญิง ต่อมาเข้าร่วมการแข่งขันเทควันโด รายการ "โคเรีย โอเพ่น 2016" ที่ประเทศเกาหลีใต้ รุ่นไม่เกิน 46 กก.หญิงพ.ศ. 2560 พ.ศ. 2560. ในปี 2560 นภาพรเข้าร่วมการแข่งขันเทควันโด รายการ "US Open Taekwondo Championships 2017" คว้าเหรียญทอง รุ่นไม่เกิน 49 กก.หญิง ที่เมืองลาสเวกัส ประเทศสหรัฐอเมริกา รอบชิงชนะเลิศ เป็นฝ่ายชนะคะแนนนักกีฬาจากเม็กซิโก 16-13 ต่อมาเข้าร่วมการแข่งขันเทควันโด รายการ "44th Lotto Dutch Open Taekwondo Championships 2017" คว้าเหรียญทองแดง รุ่นไม่เกิน 46 กก.หญิง ที่เมืองไอนด์โฮเวน ประเทศเนเธอร์แลนด์ รอบรองชนะเลิศพ่ายคะแนนนักกีฬาจากสเปน 9-14 จากนั้นเข้าร่วมการแข่งขันเทควันโด รายการ "เบลเยี่ยม โอเพ่น 2017" คว้าเหรียญทอง รุ่นไม่เกิน 46 กก.หญิง ที่เมืองโลมเมิล ประเทศเบลเยี่ยม รอบชิงชนะเลิศ เป็นฝ่ายชนะคะแนนนักกีฬาจากแคนาดา 16-6 และเข้าร่วมการแข่งขันเทควันโดชิงแชมป์โลก รายการ "WTF World Taekwondo Championships 2017" คว้าเหรียญทองแดง รุ่นไม่เกิน 46 กก.หญิง ที่เมืองมูจู ประเทศเกาหลีใต้รางวัลที่ได้รับรางวัลที่ได้รับ. - นักกีฬาเยาวชนสมัครเล่นหญิงรองดีเด่น "วันกีฬาแห่งชาติ" ประจำปี 2559 - Singha Sports Hall of Fame "นักกีฬาหัวใจสิงห์" ประจำปี 2560เครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เหรียญทองดิเรกคุณาภรณ์ (ร.ท.ภ.)</doc>
