<doc id="39663" url="https://th.wikipedia.org/wiki?curid=39663" title="วิกิแมเปีย">วิกิแมเปีย วิกิแมเปีย (WikiMapia) เป็นโครงการที่จัดตั้งขึ้น เพื่อรวมการใช้งานแบบวิกิพีเดีย และ กูเกิลแมป เข้าด้วยกัน โดยใช้ เว็บ 2.0 เป็นโครงการที่ริเริ่มโดย Alexandre Koriakine และ Evgeniy Saveliev เมื่อวันที่ 24 พฤษภาคม ค.ศ. 2006 โครงการวิกิแมเปีย ไม่เกี่ยวข้องกับ วิกิพีเดีย หรือ มูลนิธิวิกิมีเดีย แต่มีข้อความระบุไว้บนเว็บไซต์ว่า "ได้รับแรงบันดาลใจจากวิกิพีเดีย"สถานะปัจจุบันสถานะปัจจุบัน. - 16 สิงหาคม 2549 - จำนวนสถานที่ที่ถูกระบุพิกัด ครบ 1,000,000 ตำแหน่ง - 4 กันยายน 2549 - สามารถใช้งานกับโทรศัพท์มือถือที่สนับสนุนจาวา โดยใช้โปรแกรม Mobile GMaps - 21 กันยายน 2549 - สามารถเชื่อมต่อกับเครื่องรับจีพีเอส - 2 ตุลาคม 2549 - สามารถเชื่อมโยงกับกูเกิลเอิร์ธ - 8 ตุลาคม 2549 - เริ่มนำระบบสมาชิกมาใช้ ผู้ใช้ที่สมัครสมาชิก เมื่อใช้งานไประยะหนึ่ง จะสามารถย้าย ขยาย และป้องกันการแก้ไขสถานที่ได้ - 22 พฤศจิกายน 2549 - จำนวนสถานที่ที่ถูกระบุพิกัด ครบ 2,000,000 ตำแหน่ง - 3 มีนาคม 2550 - จำนวนสถานที่ที่ถูกระบุพิกัด ครบ 3,000,000 ตำแหน่ง - 22 มีนาคม 2550 - สามารถระบุสถานที่เป็นรูปหลายเหลี่ยม เพื่อเพิ่มความถูกต้อง และเพิ่มเครื่องมือวัดระยะทาง วัดพื้นที่ ข้อมูลในวิกิเมเปีย สามารถเชื่อมโยงกับกูเกิลเอิร์ธได้ โดยผู้ใช้กูเกิลเอิร์ธ เวอร์ชันล่าสุด (Release 4 beta) ที่โหลด Wikimapia data layer for Google Earth จะเรียกใช้งานข้อมูลที่บันทึกในวิกิเมเปียได้ จนถึงปัจจุบัน วิกิแมเปีย ยังไม่มีนโยบายที่ชัดเจน เกี่ยวกับลิขสิทธิ์ของข้อมูล ยังไม่มีการระบุสัญญาอนุญาต และซอฟต์แวร์ของเซิร์ฟเวอร์ที่ไม่ได้เป็นซอฟต์แวร์เสรี ทำให้มีเสียงวิพากษ์วิจารณ์ว่าอาจมีการนำไปใช้ในเชิงธุรกิจ และมีการต่อต้านในวิกิพีเดียบางภาษา ส่งผลให้บทความ Wikimapia ในภาษา และ ถูกลบทิ้ง</doc>
