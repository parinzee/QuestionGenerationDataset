<doc id="832817" url="https://th.wikipedia.org/wiki?curid=832817" title="จอห์นนี กาเล็กกี">จอห์นนี กาเล็กกี จอห์น มาร์ก "จอห์นนี" กาเล็กกี ( เกิด 30 เมษายน ค.ศ. 1975) เป็นนักแสดงชาวอเมริกัน เขาเป็นที่รู้จักกับบทบาทเดวิด ฮีลี จากซิตคอม โรแซน ออกอากาศช่องเอบีซี ตั้งแต่ปี ค.ศ. 1992-1997 และดร.เลนเนิร์ด ฮอฟสแตดเตอร์ จากซิตคอมเดอะบิกแบงเธียรี ออกอากาศช่องซีบีเอส ตั้งแต่ปี ค.ศ. 2007 กาเล็กกียังเคยปรากฏในภาพยนตร์เรื่อง เนชันแนลแลมพูนส์คริสต์มาสเวเคชัน (1989) แพรนเซอร์ (1989) ซุยซายด์คิงส์ (1997) ซัมเมอร์สยองต้องหวีด (1997) บุกกีส์ (2003) และล่าเวลาสุดนรก (2011)ชีวิตช่วงแรก ชีวิตช่วงแรก. กาเล็กกีเกิดในเบร ประเทศเบลเยียม เป็นบุตรของบิดามารดาที่มีเชื้อสายโปแลนด์ ไอริช และอิตาลี มารดาของเขาชื่อ แมรี ลู นูน เป็นที่ปรึกษาเรื่องมรดก และบิดาชื่อ ริชาร์ด กาเล็กกี เป็นหนึ่งในหน่วยกองทัพอากาศสหรัฐอเมริกามีศูนย์ประจำการที่ประเทศเบลเยียม และทำงานเป็นครูฝึกฟื้นฟูสมรรถภาพ กาเล็กกีเป็นบุตรคนโต มีน้องชายชื่อนิก ซึ่งเขาอธิบายว่าเป็น "อัจฉริยาด้านเครื่องกล" ในอุตสาหกรรมยานยนต์ และมีน้องสาวชื่อแอลลิสัน กาเล็กกีเติบโตในโอกพาร์ก รัฐอิลินอยส์ ระหว่างสัมภาษณ์กับสถานีวิทยุเซดเอ็ม ในนิวซีแลนด์ กาเล็กกีย้อนระลึกถึงความสัมพันธ์ของเขากับมารดา ขณะเป็นเด็ก เขาเป็นที่รู้จักดีว่าเขาชอบแต่งเรื่องเล่าและนิทานขนาดยาว ครั้งหนึ่ง มารดาของเขาเคยให้เขาเล่น "เกมงดใช้เสียง" ซึ่งเขาต้องงดพูดให้นานที่สุดเท่าที่ทำได้ เขายังจำได้ว่าแม้ว่ามารดารักเขามาก แต่เธอกลับเป็นคนหยาบ ๆ วลีหนึ่งที่เธอจะใช้กับเขาด้วยความรักคือ "แม่รักลูกนะ แต่ออกไปได้แล้ว"</doc>
