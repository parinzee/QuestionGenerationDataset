<doc id="535257" url="https://th.wikipedia.org/wiki?curid=535257" title="พงศ์สุข หิรัญพฤกษ์">พงศ์สุข หิรัญพฤกษ์ พงศ์สุข หิรัญพฤกษ์ เป็นพิธีกรและผู้ผลิตรายการโทรทัศน์ชาวไทย เริ่มเป็นพิธีกรตั้งแต่ ปี พ.ศ. 2538 ในขณะที่เรียนอยู่ชั้นมัธยม 6 ที่ โรงเรียนนวมินทราชินูทิศ เตรียมอุดมศึกษาน้อมเกล้าโดยเริ่มปรากฏในรายการเคเบิลทีวี ไทยสกายทีวี กับรายการ แคมปัส ออนแอร์ ซึ่งเป็นรายการคอมมูนิตี้นักศึกษาไทย ที่นำเสนอกิจกรรมนักศึกษา และและเป็นรายการสด จนเข้าศึกษาต่อที่มหาวิทยาลัยศรีนครินทรวิโรฒ สาขาการแสดงและกำกับการแสดง คณะศิลปกรรมศาสตร์ หลังจากจัดรายการที่ไทยสกายทีวีได้ 2 ปี ทางสถานีก็ต้องปิดกิจการเนื่องจากวิกฤตการณ์การเงินในเอเชีย พ.ศ. 2540 พงศ์สุข จึงตัดสินใจเลิกอาชีพพิธีกร แล้วตั้งใจว่าจะเป็นผู้กำกับภาพยนตร์ โดยศึกษาด้านการแสดงอย่างจริงจังโดยไม่ได้ทำงานด้านโทรทัศน์อีก เขาเบนเข็มไปทำละครเวทีอย่างจริงจัง เคยกำกับละครเวที ในเทศกาลสานศิลป์ที่ ภัทราวดีเธียเตอร์ และร่วมงานละครเวทีมหาวิทยาลัยหลายเรื่อง ทั้งในฐานะโปรดิวเซอร์, ประชาสัมพันธ์ และนักแสดง จนในที่สุด แวดวงอินเทอร์เน็ตที่เขาหลงไหลชอบเข้าไปพูดคุยเสวนาเรื่องหนัง-ละครเวที ก็จัดงานสังสรรค์ขึ้น โดยมีผู้ชี้ชวนให้ “นักเรียนละคร” (นามแฝงของพงศ์สุขในอินเทอร์เน็ต) มารับหน้าที่เป็นพิธีกรของงานในค่ำคืนนั้น โดยผู้ชี้ชวนมองว่าพงศ์สุขน่าจะเป็นพิธีกรได้ หลังจากนั้นไม่นาน งาน Meeting บนอินเทอร์เน็ตก็จัดขึ้นอีกหลายต่อหลายงาน พงศ์สุขก็เสนอตัวเป็นพิธีกรอีก จนในที่สุด ณ งาน ICQ Party งานสังสรรค์ใหญ่ของชาวไทยที่ใช้โปรแกรม ICQ ซึ่งจัดโดยปรเมศวร์ มินศิริ หรือ ”นายสนุกดอตคอม” ในเวลานั้น (ปัจจุบันคือเจ้าของเว็บไซต์ Kapook.com) ก็ทำให้เขาได้พบกับจอห์น รัตนเวโรจน์ นักร้องวงนูโว ที่สนใจเรื่องเทคโนโลยีคอมพิวเตอร์ หลังจบงาน จอห์นได้ ICQ หาหนุ่ย เพื่อชักชวนมาเป็นพิธีกรประจำช่วงไอทีในรายการใหม่ ซึ่งตอนนั้นตั้งชื่อว่า “ไออีดอตคอม” ต่อมาเปิดบริษัท โชว์ไร้ขีด จำกัด เพื่อรองรับงานพิธีกรและจัดงาน ต่อจากนั้นไม่นานเขาก็มีโอกาสโชว์เดี่ยวในรายการไอทีความยาว 30 นาที “อีวาไรตี้” ทางไอทีวี และตามด้วย “ไอทีจีเนียส” และเขาเป็นถึงรองชนะเลิศรายการ แฟนพันธุ์แท้ เรื่องเว็บไซต์ไทยแลนด์ในปีพ.ศ. 2547 อีกด้วย ปัจจุบันพงศ์สุขดำเนินรายการทีวี “แบไต๋ไฮเทค”, ”ข่าววันใหม่ ช่วง ไอทีวันใหม่”ประวัติการทำงานประวัติการทำงานปัจจุบันประวัติการทำงาน. ประวัติการทำงานปัจจุบัน. - กรรมการผู้จัดการ บริษัท โชว์ไร้ขีด จำกัด (SHOW NO LIMIT) (ผู้จัดงานแสดงด้านไอที และผลิตรายการโทรทัศน์ด้านไอที)- ผู้อำนวยการจัดงาน Thailand Game Show มหกรรมเด็กเล่นเกม งานแสดงเทคโนโลยีเกมคอมพิวเตอร์ที่ใหญ่ที่สุดในประเทศ- กรรมการ Event Management Association (EMA) สมาคมสร้างสรรค์การจัดงาน ก่อตั้งโดย 40 บริษัทอีเว้นท์ออกาไนเซอร์ชั้นนำของเมืองไทย- พิธีกรและสร้างสรรค์รายการ “แบไต๋ไฮเทค” ทางเนชั่นทีวี , Dude TV และ คม ชัด ลึก ทีวี (5 พฤศจิกายน พ.ศ. 2549 - 7 กุมภาพันธ์ พ.ศ. 2557 / 12 กุมภาพันธ์ พ.ศ. 2557, 14 พฤษภาคม พ.ศ. 2557 และ 23 พฤษภาคม พ.ศ. 2557) รูปแบบรายการ- พิธีกรรายการข่าววันใหม่ ช่วง “ไอทีวันใหม่” ทางสถานีโทรทัศน์ไทยทีวีสี ช่อง 3 (5 มิถุนายน - 21 สิงหาคม พ.ศ. 2552)- พิธีกรรายการคลุกวงข่าว ช่วง “ICT Genius 9 นายอัจฉริยะ” ทางงสถานีโทรทัศน์โมเดิร์นไนน์ (1 มีนาคม พ.ศ. 2556 - 30 ธันวาคม พ.ศ. 2557)- พิธีกรและสร้างสรรค์รายการ “แบไต๋ไอที” ทางงสถานีโทรทัศน์โมเดิร์นไนน์ (19 กรกฎาคม 2556 - 24 มิถุนายน 2557)- หัวหน้าส่วนงาน โซเชี่ยลมีเดียและโฆษก “เครือข่ายพลังบวก”- พิธีกรรายการเช้าข่าวชัดโซเชียลประวัติการทำงานในอดีตประวัติการทำงานด้านการแสดงเกียรติประวัติและรางวัลที่เคยได้รับ</doc>
