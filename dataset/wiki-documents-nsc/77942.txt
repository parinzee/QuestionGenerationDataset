<doc id="77942" url="https://th.wikipedia.org/wiki?curid=77942" title="เจฟฟ์ เฟเนค">เจฟฟ์ เฟเนค เจฟฟ์ เฟเนค (; เกิดเมื่อวันที่ 28 พฤษภาคม พ.ศ. 2507 ที่เมืองซิดนีย์ รัฐนิวเซาท์เวลส์ ประเทศออสเตรเลีย) นักมวยสากลอาชีพและสากลสมัครเล่นชาวออสเตรเลีย เป็นนักมวยที่ชกในสไตล์ไฟเตอร์ เดินหน้าบุกเข้าแลกหมัดตลอด เป็นแชมป์โลก 3 รุ่นคนแรกของออสเตรเลีย ปัจจุบันมีค่ายมวยเป็นของตนเองที่ออสเตรเลียบ้านเกิดประวัติ ประวัติ. เฟเนค เคยชกมวยสากลสมัครเล่นมาก่อน และประสบความสำเร็จได้เหรียญทองแดงจากการแข่งขันกีฬาโอลิมปิก ที่ลอสแอนเจลิส ในปี พ.ศ. 2527 และจากนั้นก็หันมาชกมวยสากลอาชีพ เพียง 7 ครั้งเท่านั้น เฟเนคก็สามารถคว้าแชมป์โลกรุ่นแรกมาได้โดยชนะน็อกยก 9 ซาโตชิ ชินอากิ นักมวยชาวญี่ปุ่น ในรุ่นแบนตั้มเวท ของสหพันธ์มวยนานาชาติ (IBF) ได้ในเดือนเมษายน พ.ศ. 2528 และเฟเนคก็ป้องกันตำแหน่งแชมป์ไว้ได้ 3 ครั้ง ก่อนจะสละตำแหน่งเพื่อขึ้นไปชกในรุ่นที่ใหญ่กว่า โดยเอาชนะน็อกยก 4 สามารถ พยัคฆ์อรุณ ไปได้เมื่อปี พ.ศ. 2530 ได้แชมป์โลกในรุ่นซูเปอร์แบนตั้มเวทของสภามวยโลก (WBC) เจฟฟ์ เฟเนค ชกป้องกันตำแหน่งแชมป์ซูเปอร์แบนตั้มเวทไว้ได้ 2 ครั้ง จึงสละตำแหน่งเนื่องจากควบคุมน้ำหนักตัวไม่ไหวในปลายปีนั่นเอง และปีต่อมา ก็สามารถคว้าแชมป์โลกในรุ่นเฟเธอร์เวท ของสภามวยโลก (WBC) ไปได้เป็นตำแหน่งที่ 3 ในการชิงแชมป์ที่ว่าง โดยชนะน็อก วิคเตอร์ คัลเลฮาส นักมวยชาวเปอร์โตริโก ในยกที่ 10 และป้องกันตำแหน่งแชมป์ในรุ่นนี้ไว้ได้ 4 ครั้ง ก่อนจะหยุดชกชั่วคราวเนื่องจากพักรักษาอาการบาดเจ็บที่ข้อมือ ทำให้ต้องสละแชมป์โลกไปโดยปริยาย จากนั้นในปี พ.ศ. 2534 เฟเนคกลับมาชกอีกแค่ครั้งเดียว ก็ขึ้นชิงแชมป์โลกในรุ่นซูเปอร์เฟเธอร์เวท ของสภามวยโลก (WBC) กับ อซูม่าห์ เนลสัน นักมวยชาวกานา แต่ครั้งนี้เฟเนคไม่ประสบความสำเร็จ โดยผลออกมาทั้งคู่เสมอกัน ไปแบบที่เฟเนคน่าจะเป็นฝ่ายชนะ ทั้งคู่จึงชกอีกครั้งในอีก 9 เดือนต่อมา ที่เมลเบิร์น ถิ่นของเฟเนคเอง แต่คราวนี้เฟเนคกลับเป็นฝ่ายแพ้น็อกเนลสันไปในยกที่ 8 จากนั้นเฟเนคก็หยุดชกไปนานถึง 15 เดือน ก่อนที่จะกลับมาชกอีกครั้งกับ คัลวิน โกร็ฟ อดีตแชมป์โลกในรุ่นเฟเธอร์เวท ชาวอเมริกัน ผลการชกออกมาปรากฏว่า เฟเนคเป็นฝ่ายแพ้น็อกโกร็ฟไปในยกที่ 7 แบบที่เฟเนคสลบไปนานหลายนาทีคาเวทีก่อนที่จะฟื้น และจากนั้น เฟเนคก็ประกาศแขวนนวมไป อีก 2 ปี ต่อมา เจฟฟ์ เฟเนค ก็กลับมาชกมวยใหม่ โดยชกอีก 2 ครั้ง และขึ้นชิงแชมป์โลกในรุ่นไลท์เวท ของสหพันธ์มวยนานาชาติ (IBF) กับ ฟิลลิป ฮอลิเดย์ นักมวยชาวแอฟริกาใต้ และเป็นฝ่ายแพ้น็อกไปเพียงยก 2 เท่านั้น และเป็นการชกมวยครั้งสุดท้ายของเฟเนคเกียรติประวัติเกียรติประวัติ. - แชมป์ออสเตรเลียรุ่นซูเปอร์ฟลายเวท (2527) - แชมป์แปซิฟิกใต้และทะเลใต้รุ่นแบนตัมเวท (2528) - แชมป์โลกรุ่นแบนตัมเวท IBF- ชิง 26 เมษายน 2528 ชนะน็อค ซาโตชิ ชิเงกิ ยก 9 ที่ ออสเตรเลีย - ป้องกันแชมป์ครั้งที่ 1, 23 สิงหาคม 2528 ชนะน็อค ซาโตชิ ชิเงกิ ยก 4 ที่ ออสเตรเลีย - ป้องกันแชมป์ครั้งที่ 2, 2 ธันวาคม 2528 ชนะคะแนน เจโรม คอฟฟี ที่ ออสเตรเลีย - ป้องกันแชมป์ครั้งที่ 3, 18 กรกฎาคม 2529 ชนะน็อค สตีฟ แมคคลอรี ยก 14 ที่ ออสเตรเลีย - สละแชมป์ - แชมป์ออสเตรเลียรุ่นเฟเธอร์เวท (2530) - แชมป์โลกรุ่นซูเปอร์แบนตัมเวท WBC- ชิง 8 พฤษภาคม 2530 ชนะน็อค สามารถ พยัคฆ์อรุณ ยก 4 ที่ อสเตรเลีย - ป้องกันแชมป์ครั้งที่ 1,10 กรกฎาคม 2530 ชนะน็อค เกรก ริชาร์ดสัน ยก 5 ที่ออสเตรเลีย - ป้องกันแชมป์ครั้งที่ 2, 16 ตุลาคม 2530 ชนะน็อค คาร์ลอส ซาราเต้ ยก 4 ที่ออสเตรเลีย - สละแชมป์ - แชมป์โลกรุ่นเฟเธอร์เวท WBC- ชิง 12 สิงหาคม 2531 ชนะน็อค ไทโรน ดาวเนส ยก 5 ที่ ออสเตรเลีย - ป้องกันแชมป์ครั้งที่ 1, 30 พฤศจิกายน 2531 ชนะน็อค จอร์กี้ นาวาร์โร ยก 5 ที่ ออสเตรเลีย - ป้องกันแชมป์ครั้งที่ 2, 8 เมษายน 2532 ชนะคะแนน มาร์กอส วีญาซานา ที่ ออสเตรเลีย - สละแชมป์ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์เฟเธอร์เวท WBC เมื่อ 28 มิถุนายน 2534 เสมอกับ อาซูมา เนลสัน ที่ สหรัฐ - ชิงแชมป์โลกรุ่นซูเปอร์เฟเธอร์เวท WBC เมื่อ 1 มีนาคม 2535 แพ้น็อค อาซูมา เนลสัน ยก 8 ที่ ออสเตรเลีย - ชิงแชมป์โลกรุ่นไลท์เวท IBF เมื่อ 18 พฤษภาคม 2539 แพ้น็อค ฟิลิป ฮอลิเดย์ ยก 2 ที่ ออสเตรเลีย</doc>
