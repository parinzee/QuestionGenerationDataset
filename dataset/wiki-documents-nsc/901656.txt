<doc id="901656" url="https://th.wikipedia.org/wiki?curid=901656" title="หลิว เจียเหลียง">หลิว เจียเหลียง หลิว เจียเหลียง หรือ เล่า กาเหลียง (จีน: 刘家良; พินอิน: Liú Jiāliáng อังกฤษ: Lau Kar-leung) เป็นผู้กำกับภาพยนตร์ ผู้ผลิตภาพยนตร์, นักแสดง และผู้เขียนบทภาพยนตร์ชาวฮ่องกงที่มีชื่อเสียงอีกคนหนึ่ง โดยภาพยนตร์ที่เขาสร้างจะมีนักแสดงนำภาพยนตร์ที่โด่งดังเช่น กอร์ดอน หลิว หรือ หลิว เจียฮุย หรือ อเล็กซานเดอร์ ฟู่ เซิงประวัติ ประวัติ. หลิวเจียเหลียง เกิดเมื่อวันที่ 28 กรกฎาคม ค.ศ. 1936 ในกวางโจว เป็นลูกชายของ หลิวชาน ครูมวยหงกวน ซึ่งเป็นศิษย์หลานของ หวงเฟยหง ผู้โด่งดัง จึงไม่ใช่เรื่องแปลกที่เขาเองจะได้เริ่มเรียนมวยสายนี้มาตั้งแต่อายุแค่ 5 ขวบ       การเข้าร่วมแสดงภาพยนตร์ การเข้าร่วมแสดงภาพยนตร์. ในช่วงวัยรุ่นเขามีโอกาสได้ใช้ความสามารถด้านหมัดมวย ทำงานเป็นสตันต์แมนในวงการภาพยนตร์ และได้เล่นหนังเกี่ยวกับ “หวงเฟยหง” ในยุคหนังขาวดำอยู่หลายเรื่อง จนอาชีพก้าวหน้าได้รับมอบหมายให้ทำงานเป็นผู้กำกับคิวบู๊ออกแบบฉากต่อสู้ในหนังขณะที่มีอายุได้แค่ 20 เศษเท่านั้น       ผลงานในยุค 60 ผลงานในยุค 60. กระทั่งในกลางยุค 60s ความยิ่งใหญ่ของ หลิวเจียเหลียง จึงเริ่มต้นขึ้นเมื่อเขาได้มีส่วนร่วมออกแบบฉากต่อสู้ในหนังกำลังภายในยุคใหม่หลายเรื่อง ถือว่าเป็นผู้มีส่วนร่วมต่อการปฏิวัติฉากต่อสู้ในหนังฮ่องกง โดยเฉพาะ “เดชไอ้ด้วน” ของ จางเชอะ ที่กลายเป็นต้นแบบของหนังกำลังภายในยุคนั้นไปโดยปริยาย หลิวเจียเหลียง มีโอกาสทำงานกับ จาง เชอะอยู่พักใหญ่ ร่วมกันสร้างหนังออกมามากมาย และยังได้ช่วยฝึกฝนทักษะด้านคิวบู๊ให้กับดาราของชอว์บราเดอร์หลายคน       การกำกับภาพยนตร์ของตัวเอง การกำกับภาพยนตร์ของตัวเอง. กระทั่งในปี ค.ศ. 1975 หลิวเจียเหลียง จึงเริ่มกำกับหนังของตัวเอง ด้วยการมอบบทนำให้กับศิษย์น้องที่ชื่อว่า หลิวเจียฮุย โดยมี “ไอ้เณรจอมคาถา” เป็นผลงานเรื่องแรก หลังจากนั้นจึงมีผลงานตามออกมามากมาย ไม่ว่าจะเป็น ถล่มเจ้าระฆังทอง, ไอ้เณรยอดเทวฤทธิ์, นักสู้กระบองกล และ ยอดมนุษย์ยุทธจักร       หลิว เจียเหลียง กับบริษัทอื่น หลิว เจียเหลียง กับบริษัทอื่น. หลังบริษัท ชอว์บราเดอร์ หยุดสร้างหนังไปในกลางยุค 80s หลิวเจียเหลียง จึงผันตัวไปทำงานกับบริษัทอื่นบ้าง และมีผลงานที่น่าจดจำอย่าง “โหดทะลุแดด” ที่ทำให้เขาได้ทำงานกับดาราดังอย่าง โจวเหวินฟะ นอกจากนั้นยังได้โคจรมาพบกับตำนานกังฟูอีกคนอย่าง เฉินหลง ใน “ไอ้หนุ่มหมัดเมา 2”       บั้นปลายชีวิต บั้นปลายชีวิต. ด้วยปัญหาสุขภาพทำให้ หลิวเจียเหลียง แทบไม่ได้มีงานหนังเลยในช่วง 20 ปี หลังของชีวิต มีเพียงผลงานกำกับหนังเรื่องเดียวออกมาคือ “ไอ้หนุ่มหมัดเมา ภาคหมัดวานร” เมื่อปี ค.ศ. 2002 ส่วนงานสุดท้ายในชีวิตก็คือการร่วมแสดงนำ และกำกับคิวบู๊ใน “เจ็ดกระบี่เทวดา” (2005) ของ ฉีเคอะ  แต่เพราะการถ่ายทำหนังในภูมิประเทศภูเขาสูง ที่มีอากาศหนาวเหน็บ จึงทำให้เขาไม่สามารถทำงานได้อย่างเต็มเม็ดเต็มหน่วย แต่ ฉีเคอะ ก็ยืนยันมาตลอดว่าคิวบู๊ที่เห็นในหนังเรื่องนี้ คือผลงานของ หลิวเจียเหลียง แน่นอน       ชีวิตส่วนตัว ชีวิตส่วนตัว. ด้านชีวิตส่วนตัว หลิวเจียเหลียง แต่งงานกับดาราสาว องชิ่งจิง ซึ่งตอนนี้ผันตัวไปเป็นนักกฎหมาย หลังเคยมีงานอยู่ช่วงสั้นๆ กับบริษัท ชอว์บราเดอร์ ในต้นยุค 80s โดยทั้งสองอาศัยอยู่ที่ฮ่องกงจนถึงปัจจุบัน และมีลูกสาวด้วยกันสองคนการเสียชีวิต การเสียชีวิต. สื่อในฮ่องกงได้เปิดเผยว่า หลิวเจียเหลียง ผู้กำกับภาพยนตร์ชื่อดังได้เสียชีวิตลงแล้วเมื่อช่วงเช้าของวันที่ 25 มิถุนายน ด้วยสาเหตุของโรคมะเร็งเม็ดเลือดขาวขณะที่มีอายุ 76 ปี หลังมีอาการป่วยมาหลายปี และแทบไม่มีผลงานให้เห็นเลยในระยะหลังผลงานภาพยนตร์ตอนเป็นผู้กำกับภาพยนตร์ผลงานภาพยนตร์. ตอนเป็นผู้กำกับภาพยนตร์. - The Spiritual Boxer (1975) - Challenge of the Masters (1976) - Executioners From Shaolin (1977) - 36th Chamber of Shaolin (1978) - Breakout from Oppression (1978) - Shaolin Mantis (1978) - Heroes of the East (1978) - The Spiritual Boxer II (1979) - Dirty Ho (1979) - Mad Monkey Kung Fu (1979) - My Young Auntie (1980) - Return to the 36th Chamber (1980) - Martial Club (1981) - Legendary Weapons of China (1982) (also writer) - Cat vs Rat (1982) - The Lady Is The Boss (1983) - Invincible Pole Fighter (1984) (also writer) - Disciples of the 36th Chamber (1985) (also writer) - Martial Arts of Shaolin (1986) - Tiger On The Beat (1988) - Mad Mission V: The Terracotta Hit (1989) - Tiger On The Beat II (1990) - Drunken Master II (1994) - Drunken Master III (1994) - Drunken Monkey (2002)ร่วมออกแบบการต่อสู้ตอนเป็นนักแสดงตอนเป็นนักแสดง. - Story of the White-Haired Demon Girl (1959) - Temple of the Red Lotus (1965) - Challenge of the Masters (1976) - Heroes of the East (1979) - Mad Monkey Kung Fu (1979) - My Young Auntie (1981) - Legendary Weapons of China (1982) - Invincible Pole Fighter (1984) - Disciples of the 36th Chamber (1985) - Evil Cat (1987) - Pedicab Driver (1989) - New Kids In Town (A.K.A New Killers In Town) (1990) - The Banquet (1991) - The Twin Dragons (1992) - Operation Scorpio (1992) - Drunken Master II (1994) - Drunken Monkey (2002) - Seven Swords (2005)</doc>
