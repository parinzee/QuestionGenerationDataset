<doc id="412347" url="https://th.wikipedia.org/wiki?curid=412347" title="เทศบาลตำบลห้วยทับทัน">เทศบาลตำบลห้วยทับทัน เทศบาลตำบลห้วยทับทัน เป็นองค์กรปกครองส่วนท้องถิ่นประเภทเทศบาลตำบล ขนาดเล็ก อยู่ในเขตพื้นที่อำเภอห้วยทับทัน จังหวัดศรีสะเกษ สำนักงานตั้งอยู่เลขที่ 306 หมู่ 1 ตำบลห้วยทับทัน อำเภอห้วยทับทัน จังหวัดศรีสะเกษ เป็น 1 ในจำนวนเทศบาลตำบล 23 แห่งในปัจจุบันของจังหวัดศรีสะเกษ เขตเทศบาลตั้งอยู่ในบริเวณตอนบนของจังหวัดศรีสะเกษ ห่างจากตัวจังหวัดไปทางทิศตะวันตกโดยทางรถยนต์ประมาณ 37 กิโลเมตร เป็นที่ตั้งของที่ว่าการอำเภอและหน่วยงานการบริหารราชการระดับภูมิภาคอื่นๆ ของอำเภอห้วยทับทัน รวมทั้งเป็นศูนย์กลางทางเศรษฐกิจ การคมนาคมขนส่ง และการสื่อสารของอำเภออาณาเขต อาณาเขต. ครอบคลุมบางส่วนของตำบลห้วยทับทัน อำเภอห้วยทับทัน โดยมีอาณาเขตในทิศทางต่างๆ ดังนี้- ทิศเหนือ ติดต่อกับตำบลปราสาท - ทิศใต้ ติดต่อกับตำบลเมืองหลวง - ทิศตะวันออก ติดต่อกับตำบลห้วยทับทัน - ทิศตะวันตกติดต่อกับตำบลห้วยทับทันประวัติ ประวัติ. เทศบาลตำบลห้วยทับทัน เดิมมีฐานะเป็นองค์กรปกครองส่วนท้องถิ่นในรูปแบบสุขาภิบาลมาก่อน ชื่อ"สุขาภิบาลห้วยทับทัน" จัดตั้งขึ้นตามประกาศกระทรวงมหาดไทยเมื่อวันที่ 29 มีนาคม พ.ศ. 2535 มีสำนักงานอยู่ ณ ที่ว่าการอำเภอห้วยทับทัน ต่อมามีพระราชบัญญัติเปลี่ยนแปลงฐานะของสุขาภิบาลเป็นเทศบาลพุทธศักราช 2542 จัดตั้งเทศบาลตำบล ซึ่งเป็นผลให้"สุขาภิบาลห้วยทับทัน" เปลี่ยนแปลงฐานะเป็น"เทศบาลตำบลห้วยทับทัน" ตั้งแต่วันที่ 25 พฤษภาคม พ.ศ. 2542เป็นต้นมา ในปัจจุบันเทศบาลตำบลห้วยทับทันมีอาคารสำนักงานเป็นของตนเองแยกออกมาจากที่ว่าการอำเภอ เพื่อให้ประชาชนในเขตเทศบาลมาติดต่อราชการและขอรับบริการด้านต่างๆ ได้สะดวกโครงสร้างการบริหารและปฏิบัติราชการโครงสร้างการบริหารและปฏิบัติราชการ. - ฝ่ายบริหาร ได้แก่ คณะเทศมนตรี ประกอบด้วยนายกเทศมนตรี 1 คน (ปัจจุบันคือนายชัยยันต์ เทพเกษตรกุล), รองนายกเทศมนตรี 2 คน, ที่ปรึกษานายกเทศมนตรี 1 คน และเลขานุการนายกเทศมนตรี 1 คน - ฝ่ายนิติบัญญัติ(ควบคุมฝ่ายบริหาร) ได้แก่ สภาเทศบาล และควบคุมฝ่ายบริหาร ประกอบด้วยสมาชิกสภาเทศบาลที่มาจากการเลือกตั้งจำนวน 12 คน ดำรงตำแหน่งคราวละ 4 ปี มีประธานสภา 1 คน, รองประธานสภา 1 คน - การปฏิบัติราชการ มีปลัดเทศบาล เป็นผู้บังคับบัญชาพนักงานเทศบาลและพนักงานจ้างเทศบาล มีหน้าที่และความรับผิดชอบในการควบคุมดูแลราชการประจำของเทศบาลให้เป็นไปตามนโยบาย ประกอบด้วยส่วนการบริหารคือ สำนักงานปลัดเทศบาล กองการศึกษา กองคลัง กองช่าง และกองสาธารณสุขและสิ่งแวดล้อมตราสัญลักษณ์ ตราสัญลักษณ์. รูปไก่พื้นเมืองหรือไก่บ้านอยู่ภายในวงกลม 2 ชั้น ขั้นด้วยลายกนกรวงข้าว กรอบวงกลมวงนอก ครึ่งบนของกรอบวงกลมนอกเขียนข้อความ "เทศบาลตำบลห้วยทับทัน" ครึ่งล่างของกรอบวงกลมเขียนข้อความ "จังหวัดศรีสะเกษ" ไก่ หมายถึง ไก่พันธุ์พื้นเมืองของอำเภอห้วยทับทันมาจากชุมชนห้วยทับทันในบริเวณนี้มีอาชีพขายไก่ให้ผู้เดินทางไปมาในชื่อ "ไก่ย่างห้วยทับทัน" ซึ่งเป็นสินค้าขึ้นชื่อของจังหวัดศรีสะเกษ ที่มีการย่างและจำหน่ายมาเป็นเวลานาน ตั้งแต่เริ่มตั้งเป็นชุมชนเจริญเติบโตเป็นกิ่งอำเภอและอำเภอในที่สุด ลายกนกรวงข้าว หมายถึง อำเภอห้วยทับทันเป็นแหล่งปลูกข้าวหอมมะลิคุณภาพดีที่สุดแห่งหนึ่งของจังหวัดศรีสะเกษข้อมูลทั่วไปสภาพภูมิประเทศ ข้อมูลทั่วไป. สภาพภูมิประเทศ. เขตเทศบาลตำบลห้วยทับทันตั้งอยู่บนภูมิประเทศที่มีสภาพโดยทั่วไปเป็นที่ราบริมลำน้ำธรรมชาติสายใหญ่ อันเป็นลำน้ำสาขาของแม่น้ำมูล ลักษณะดินเป็นดินร่วนปนทราย ส่วนใหญ่เป็นที่ที่ใช้ประกอบการเกษตรกรรม มีหนองน้ำขนาดเล็กกระจายอยู่ทั่วไป มีลำน้ำธรรมชาติที่สำคัญ คือ ลำห้วยทับทัน ซึ่งไหลมาจากต้นน้ำในเขตเทือกเขาพนมดงรัก เป็นแนวแบ่งเขตระหว่างจังหวัดศรีสะเกษกับจังหวัดสุรินทร์ประชากรและกลุ่มชาติพันธุ์ ประชากรและกลุ่มชาติพันธุ์. ในเขตเทศบาลประกอบด้วยประชากร จำนวนทั้งสิ้น 3,133 คน จำแนกเป็นเพศชาย 1,591 คน เพศหญิง 1,542 คน มีครัวเรือนทั้งสิ้น 757 ครัวเรือน ผู้มีสิทธิ์เลือกตั้งทั้งสิ้น จำนวน 2,116 คน กลุ่มชาติพันธุ์หลักดั้งเดิมในเขตเทศบาลได้แก่กลุ่มชาติพันธุ์ชาวกูย (หรือกวยหรือส่วย)ซึ่งพูดภาษากูย,และชาวลาวซึ่งพูดภาษาลาว นอกจากนั้น ยังมีกลุ่มชาติพันธุ์ชาวเขมร ซึ่งพูดภาษาเขมรถิ่นไทย(เขมรสูงหรือขแมร์เลอ) ซึ่งมีอยู่ในสัดส่วนที่น้อยกว่าชาวกูยและชาวลาวเขตการปกครอง เขตการปกครอง. เขตการปกครองภายในพื้นที่เขตเทศบาลแบ่งออกเป็น 7 ชุมชน ได้แก่- ชุมชนตลาดห้วยทับทัน (ม.1) - ชุมชนห้วยทับทันตะวันออก (ม.1) - ชุมชนฝั่งธน (ม.1) - ชุมชนหนองสิมใหญ่ (ม.2) - ชุมชนหนองสิมน้อย (ม.6) - ชุมชนทุ่งมน (ม.7) - ชุมชนสวัสดี (ม.8)โครงสร้างสังคมการศึกษาโครงสร้างสังคม. การศึกษา. - ศูนย์พัฒนาเด็กเล็กก่อนวัยเรียน 2 แห่ง (ศูนย์พัฒนาเด็กเล็กเทศบาลตำบลห้วยทับทัน, ศูนย์พัฒนาเด็กเล็กวัดประชารงสรรค์) - โรงเรียนประถมศึกษา 2 แห่ง (โรงเรียนอนุบาลห้วยทับทัน, โรงเรียนเทศบาล[หนองสิมใหญ่]) - โรงเรียนมัธยมศึกษา 1 แห่ง (โรงเรียนห้วยทับทันวิทยาคม)การศาสนาและวัฒนธรรมท้องถิ่นการศาสนาและวัฒนธรรมท้องถิ่น. - วัด / สำนักสงฆ์ 3 แห่ง (วัดป่าหนองสิมใหญ่, วัดศรีห้วยทับทัน, วัดบ้านหนองสิมน้อย)ทั้งนี้ ประชากรในเขตเทศบาลร้อยละ 100 นับถือศาสนาพุทธ - ประเพณีท้องถิ่นที่สำคัญ- ประเพณีสงกรานต์ ช่วงเดือนเมษายน ของทุกปี - ประเพณีบุญบ้องไฟ ช่วงเดือนพฤษภาคม-กรกฎาคม ของทุกปี - ประเพณีถวายเทียนพรรษา ช่วงก่อนถึงวันเข้าพรรษา ของทุกปี - ประเพณีลอยกระทง ช่วงเดือนพฤศจิกายน ของทุกปีการแพทย์และสาธารณสุขการแพทย์และสาธารณสุข. - โรงพยาบาลชุมชน (รพช)ขนาด 30 เตียง 1 แห่ง (โรงพยาบาลห้วยทับทัน) โดยมีบุคลากรผู้ประกอบวิชาชีพด้านการแพทย์ พยาบาล และสาธารณสุข ดังนี้- แพทย์ 2 คน แพทย์หมุนเวียน 1 คน - ทันตแพทย์ 2 คน - เภษัชกร 3 คน - พยาบาลวิชาชีพ 24 คน - พยาบาลเทคนิค 1 คน - เจ้าพนักงานสาธารณสุข 3 คนความปลอดภัยในชีวิตและทรัพย์สินความปลอดภัยในชีวิตและทรัพย์สิน. - สถานีตำรวจ 1 แห่ง (สถานีตำรวจภูธรห้วยทับทัน) - งานป้องกันและบรรเทาสาธารณภัย เทศบาลตำบลห้วยทับทัน มีอัตรากำลังและเครื่องมือป้องกัน บรรเทาสาธารณภัย ดังนี้- รถยนต์ดับเพลิงขนาดความจุ 4,000 ลิตร 1 คัน - รถบรรทุกน้ำขนาดความจุ 10,000 ลิตร 1 คัน - พนักงานขับรถดับเพลิง 1 คน - พนักงานดับเพลิง 3 คน - เจ้าพนักงานป้องกันและบรรเทาสาธารณภัย 1 คนการดูแลสิ่งแวดล้อม การดูแลสิ่งแวดล้อม. อัตรากำลังและเครื่องมือเครื่องใช้ของเทศบาลในด้านสิ่งแวดล้อม มีดังนี้- รถยนต์เก็บขยะแบบเปิดข้างเทท้าย ขนาดความจุ 12 ลูกบาศก์หลา 1 คัน - พนักงานขับรถขยะ 2 คน - พนักงานประจำรถเก็บขยะ 6 คน - ปริมาณขยะมูลฝอยต่อวัน 1.5 ตันโครงสร้างทางเศรษฐกิจพื้นฐานหลักทางเศรษฐกิจ โครงสร้างทางเศรษฐกิจ. พื้นฐานหลักทางเศรษฐกิจ. สภาพโดยทั่วไปทางเศรษฐกิจของประชากรในเขตเทศบาลตำบลห้วยทับทัน มาจากการประกอบอาชีพเกษตรกรรม พืชผลทางการเกษตรที่สำคัญได้แก่ ข้าว พริก และผักอื่นๆ นอกจากนั้น มีประชากรบางส่วนประกอบอาชีพค้าขาย ข้าราชการและพนักงานรัฐวิสาหกิจ และอาชีพรับจ้างทั่วไป ประชาชนมีรายได้เฉลี่ย 40,526 บาท/ปีหน่วยธุรกิจในเขตเทศบาลหน่วยธุรกิจในเขตเทศบาล. - ประเภทพาณิชยกรรมและการบริการ ส่วนใหญ่มีลักษณะเป็นการค้าปลีก ซึ่งแยกเป็นประเภทได้ดังนี้- ร้านขายของชำ จำนวน 48 ร้าน - ร้านขายอาหาร(ก๋วยเตี๋ยว) จำนวน 12 ร้าน - ร้านตัดเย็บเสื้อผ้า จำนวน 4 ร้าน - ร้านบริการเสริมสวยและตัดผม จำนวน 6 ร้าน - ร้านรับซ่อมเครื่องยนต์เครื่องใช้ไฟฟ้า จำนวน 6 ร้าน - สถานีบริการน้ำมัน จำนวน 2 แห่ง - ประเภทอุตสาหกรรม : โรงสีข้าว จำนวน 2 แห่ง - ประเภทบริการธุรกรรมทางการเงิน : ธนาคารพาณิชย์ทั้งของรัฐบาลและเอกชน (ธนาคารกสิกรไทย, ธนาคารเพื่อการเกษตรและสหกรณ์การเกษตร, ธนาคารไทยพาณิชย์)โครงสร้างพื้นฐานและสาธารณูปโภคการคมนาคมและขนส่งโครงสร้างพื้นฐานและสาธารณูปโภค. การคมนาคมและขนส่ง. - ทางรถยนต์ ตามทางหลวงแผ่นดินหมายเลข 226 (นครราชสีมา-บุรีรัมย์-สุรินทร์-ศรีสะเกษ-อุบลราชธานี) เส้นทางดังกล่าวนี้เชื่อมระหว่างตัวจังหวัดศรีสะเกษกับเขตเทศบาลตำบลห้วยทับทัน(ตัวอำเภอห้วยทับทัน) โดยจากตัวจังหวัดศรีสะเกษ มาตามทางหลวงแผ่นดินหมายเลข 226 (ช่วงศรีสะเกษ-สุรินทร์)เป็นระยะทางประมาณ 37 กิโลเมตร มีรถโดยสารประจำทางให้บริการคือรถตู้ปรับอากาศสายศรีสะเกษ-สุรินทร์ นอกจากนั้น ยังมีบริการรถยนต์โดยสารปรับอากาศจากต้นทางในจังหวัดศรีสะเกษและจังหวัดอุบลราชธานี หยุดรับส่งผู้โดยสารจากอำเภอห้วยทับทัน(ในเขตเทศบาลห้วยทับทัน)สู่ปลายทางที่กรุ งเทพมหานคร- ถนนในความรับผิดชอบของเทศบาลมี ทั้งสิ้น 51 สาย- ถนนคอนกรีตเสริมเหล็ก (ค.ส.ล.) จำนวน 37 สาย ระยะทางรวม 15.83 กิโลเมตร - ถนนลูกรัง จำนวน 2 สาย ระยะทางรวม 0.59 กิโลเมตร - ถนนดิน จำนวน 4 สาย ระยะทางรวม 3.87 กิโลเมตร - ถนนหินคลุก จำนวน 8 สาย ระยะทางรวม 7.82 กิโลเมตร - ทางรถไฟ สายตะวันออกเฉียงเหนือ(นครราชสีมา-อุบลราชธานี, กรุงเทพฯ-ศรีสะเกษ, กรุงเทพฯ-อุบลราชธานี)มีบริการรถไฟธรรมดา รถเร็ว รถด่วนและรถด่วนพิเศษ หยุดรับ-ส่ง ผู้โดยสารที่สถานีรถไฟห้วยทับทัน ในเขตเทศบาลตำบลห้วยทับทันระบบโทรคมนาคมและการสื่อสารระบบโทรคมนาคมและการสื่อสาร. - ที่ทำการไปรษณีย์โทรเลข 1 แห่ง - ตู้โทรศัพท์สาธารณะ 7 แห่งพลังงานไฟฟ้า พลังงานไฟฟ้า. ได้รับบริการจากสำนักงานการไฟฟ้าส่วนภูมิภาค ในเขตเทศบาลมีไฟฟ้าสาธารณะใช้ทั่วถึงครบทั้ง 7 ชุมชนการประปาและแหล่งน้ำธรรมชาติ การประปาและแหล่งน้ำธรรมชาติ. เทศบาลไม่มีการประปาเป็นของตนเอง ต้องอาศัยการบริการจากประปาส่วนภูมิภาค (กปภ.) มีครัวเรือนในเขตเทศบาลที่ใช้น้ำประปาประมาณร้อยละ 20การใช้ที่ดิน การใช้ที่ดิน. เทศบาลตำบลห้วยทับทันมีพื้นที่รวมประมาณ 6,125 ไร่ แยกตามประเภทการใช้ประโยชน์และขนาดพื้นที่โดยประมาณเฉลี่ยต่อไร่ ดังนี้- ที่พักอาศัย ประมาณ 1,100 ไร่ - พื้นที่เกษตรกรรม ประมาณ 4,900 ไร่ - พื้นที่หน่วยงาน ประมาณ 20 ไร่ - พื้นที่สถานศึกษา ประมาณ 40 ไร่ - พื้นที่อุตสาหกรรม ประมาณ 30 ไร่ - พื้นที่สาธารณะ ประมาณ 20 ไร่</doc>
