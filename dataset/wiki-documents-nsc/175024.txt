<doc id="175024" url="https://th.wikipedia.org/wiki?curid=175024" title="โรงเรียนพนัสพิทยาคาร">โรงเรียนพนัสพิทยาคาร โรงเรียนพนัสพิทยาคาร (, ย่อ: พ.พ., PP) เป็นโรงเรียนรัฐบาลสหศึกษา ระดับมัธยมศึกษา ตั้งอยู่ หมู่ที่ 6 ถนนสุขประยูร ตำบลกุฎโง้ง อำเภอพนัสนิคม จังหวัดชลบุรี โดยมีชื่อที่เรียกกันทั่วไปของชาวพนัสนิคมว่า “โรงเรียนหลวงใหญ่” โรงเรียนพนัสพิทยาคาร อยู่ภายใต้สังกัดสำนักงานเขตพื้นที่การศึกษามัธยมศึกษา เขต 18 สหวิทยาเขตชลบุรี 2 สำนักงานคณะกรรมการการศึกษาขั้นพื้นฐาน กระทรวงศึกษาธิการ เป็นโรงเรียนประจำ อำเภอพนัสนิคม ก่อตั้งขึ้นในปี 28 พฤศจิกายน พ.ศ. 2479 (อย่างเป็นทางการ) โดยปัจจุบันโรงเรียนพนัสพิทยาคารมีอายุ ปี นอกจากนี้โรงเรียนพนัสพิทยาคารได้เป็นโรงเรียนเครือข่ายห้องเรียนพิเศษวิทยาศาสตร์ ตามแนวทาง สสวท. และ สอวน. รวมถึงโรงเรียนเครือข่ายศูนย์สะเต็มศึกษา ภาคตะวันออกประวัติโรงเรียน ประวัติโรงเรียน. โรงเรียนพนัสพิทยาคาร เป็นโรงเรียนมัธยมประจำอำเภอพนัสนิคม จังหวัดชลบุรี ตั้งขึ้นครั้งแรกที่วัดพิมพฤฒาราม เมื่อ พ.ศ. 2460 “โรงเรียนวัดใหม่ประจำอำเภอพนัสนิคม” จัดสอนตั้งแต่ชั้น ประถมศึกษาปีที่ 1 จนถึงมัธยมศึกษาปีที่ 2 โรงเรียนนี้ตั้งอยู่ได้จนถึง พ.ศ. 2464 พอดีมีประกาศใช้พระราชบัญญัติประถมศึกษา ครูใหญ่โรงเรียนนี้ได้รับแต่งตั้งให้เป็นศึกษาธิการอำเภอ อีกตำแหน่งหนึ่ง จึงเริ่มมีความไม่สะดวกประกอบกับโรงเรียนรัฐบาลจำเป็นต้องเก็บค่าศึกษาเล่าเรียนตามระเบียบ ผู้ปกครองนักเรียนไม่ประสงค์จะเสียค่าเล่าเรียนโรงเรียนนี้จึงยุบไป ต่อมามีผู้ปกครองต้องการจะให้มีโรงเรียนมัธยมศึกษาขึ้นอีก จึงได้ขออนุญาตตั้งขึ้นในปี พ.ศ. 2476 ในระหว่างที่ขอตั้งโรงเรียนอยู่นี้ อำเภอได้เปิดสอนชั้นมัธยมเป็นการเตรียมตัวไว้รับเหตุการณ์ก่อนเรียกว่า “โรงเรียนราษฎร์เสริมพนัส” ทำการสอนที่ ศาลาการเปรียญวัดกลางทุมมาวาส จนถึงปี พ.ศ. 2479 กระทรวงศึกษาธิการจึงได้อนุญาตให้จัดตั้งโรงเรียนมัธยมศึกษาได้โดยใช้ชื่อว่า“โรงเรียนประจำอำเภอพนัสนิคม” และเลิกล้มโรงเรียนราษฎร์เสริมพนัส โดยโอนให้กับโรงเรียนประจำอำเภอ และสอนที่ศาลาการเปรียญวัดกลางทุมมาวาสตามเดิม มีนายเจียม รุธิระกุล เป็นครูใหญ่ ครั้นถึง พ.ศ. 2480 ทางวัดมีความจำเป็นต้องรื้อศาลาเพื่อสร้างใหม่ โรงเรียนนี้จึงต้องย้ายไปสอนที่โรงเรียนประชาบาล ประจำตำบลกุฎโง้ง (พนัส-ศึกษาลัย) เมื่อนายสนิท อนันตสมบูรณ์ ย้ายมารับตำแหน่งศึกษาธิการประจำอำเภอพนัสนิคม ได้ของบประมาณสร้างอาคารเรียนหลังใหม่ เป็นเงิน 4,000 บาท ในปี พ.ศ. 2481 และใช้เรียนได้ตั้งแต่วัน 17 พฤษภาคม พ.ศ. 2482 อาคารนี้มีรูปทรงมนิลา ใต้ถุนโล่ง หลังคามุงกระเบื้อง มีมุขริมด้านหน้าสองมุข มีห้องเรียน 3 ห้อง ห้องครูใหญ่ 1 ห้อง ห้องประชุม 1 ห้อง รวมถึงได้ย้ายมาอยู่ในที่ดินของนายสุชาติ และนางเฉลียว เจริญผล และได้ซื้อที่ดินเพิ่มเป็น 47 ไร่ 3 งาน 39 ตารางวา นอกจากนี้กระทรวงศึกษาธิการได้ตั้งชื่อโรงเรียนแห่งนี้ว่า โรงเรียนพนัสนิคม “พนัสพิทยาคาร” โรงเรียนนี้มีนักเรียนเพิ่มขึ้นเรื่อย ๆ ทุกปี ทางโรงเรียนจึงของบประมาณสร้างอาคารเรียนขึ้นอีกแต่ไม่เป็นผลสำเร็จจนกระทั่งปี พ.ศ. 2496 นายชาติ สุอังคะ สมาชิกผู้แทนราษฎรจังหวัดชลบุรี นายชลิต มุตตามระ นายอำเภอพนัสนิคม นายเฉลิมศักดิ์ ปาลกะวงศ์ ณ อยุธยา ศึกษาธิการอำเภอพนัสนิคมในสมัยนั้นได้ช่วยเหลือติดต่อกับกระทรวงศึกษาธิการ ให้ได้รับงบประมาณอีก เป็นเงิน จำนวน 50,000 บาท เพื่อก่อสร้างต่อเติมอาคารเรียนจนแล้วเสร็จ เมื่อวันที่ 1 ตุลาคม พ.ศ. 2496 ทำให้มีมุขหน้า 3 มุข มีห้องเรียน 14 ห้อง เต็มรูปทั้งชั้นล่างและชั้นบน ต่อมานายเฉลิมชัย รัตนกรี ผู้อำนวยการโรงเรียนคนแรกได้ขออนุญาตกรมสามัญศึกษา ใช้ชื่อให้สั้นลงว่า “โรงเรียนพนัสพิทยาคาร”เมื่อวันที่ 9 พฤษภาคม พ.ศ. 2520 และปัจจุบัน นายอัมพร อิสสรารักษ์ ดำรงตำแหน่งผู้อำนวยการโรงเรียนคนที่ 14 ตั้งแต่ปี พ.ศ. 2559 จนถึงปัจจุบัน โรงเรียนพนัสพิทยาคาร โรงเรียนมีเนื้อที่ประมาณ 46 ไร่ มีนักเรียนประมาณ 3,000 คน โรงเรียนพนัสพิทยาคารจัดเป็นโรงเรียนขนาดใหญ่พิเศษ มีอาคารเรียน 3 ชั้นจำนวน 4 อาคาร อาคาร 6 ชั้นจำนวน 1 อาคาร อาคารห้องสมุด อาคารประกอบประมาณ 7-10 อาคาร สนามกีฬาในร่ม และสนามกีฬากลางแจ้ง มีธนาคารโรงเรียนโดยธนาคารออมสิน ศูนย์ศิลปะ สถานนีวิทยุโรงเรียนพนัสพิทยาคาร มีศาลาอาจารย์สาโรจน์ มีป้อมยาม 2 ป้อมที่มียามเฝ้าเพียงแค่คนเดียวเส้นเวลาเส้นเวลา. - พ.ศ. 2460 – จัดตั้งโรงเรียนวัดใหม่ประจำอำเภอพนัสนิคม ที่วัดพิมพฤฒาราม - พ.ศ. 2464 – ยุบโรงเรียนวัดใหม่ประจำอำเภอพนัสนิคม - พ.ศ. 2476 – จัดตั้งโรงเรียนราษฎร์เสริมพนัส ที่ศาลาการเปรียญ วัดกลางทุมมาวาส - พ.ศ. 2479 – จัดตั้งโรงเรียนประจำอำเภอพนัสนิคม และยุบโรงเรียนราษฎร์เสริมพนัส - พ.ศ. 2480 – ย้ายโรงเรียนไปที่โรงเรียนประชาบาล ประจำตำบลกุฎโง้ง (พนัส-ศึกษาลัย) - พ.ศ. 2482 – เปิดใช้อาคารหลังใหม่ ทรงมนิลา, ย้ายโรงเรียนมาที่ดินของนายสุชาติ และนางเฉลียว เจริญผล รวมถึงได้ซื้อที่ดินเพิ่มเติม และเปลี่ยนชื่อโรงเรียนเป็น โรงเรียนพนัสนิคม “พนัสพิทยาคาร” - พ.ศ. 2496 – ได้ต่อเติมอาคารเรียน - พ.ศ. 2520 – ได้ย่อชื่อโรงเรียนให้สั้นลงว่า โรงเรียนพนัสพิทยาคาร - พ.ศ. 2548 – สมเด็จพระเทพรัตนราชสุดาฯ สยามบรมราชกุมารี ได้เสด็จพระราชดำเนินยังโรงเรียนพนัสพิทยาคาร เพื่อทรงเปิด"อาคารเฉลิมพระเกียรติ 48 พรรษา" - พ.ศ. 2554 – นายมนูญ เชื้อชาติ ได้ดำรงตำแหน่งผู้อำนวยการคนที่ 13 - พ.ศ. 2557 – โรงเรียนพนัสพิทยาคารได้รับรางวัลโรงเรียนรางวัลพระราชทาน สถานศึกษาขนาดใหญ่ - พ.ศ. 2559 – โรงเรียนพนัสพิทยาคารมีอายุครบ 80 ปี, ได้เปิดใช้อาคารอเนกประสงค์ 80 ปี และนายอัมพร อิสสรารักษ์ ได้ดำรงตำแหน่งผู้อำนวยการคนที่ 14 - พ.ศ. 2560 – โรงเรียนพนัสพิทยาคารมีอายุครบ 100 ปี นับตั้งแต่การจัดตั้งโรงเรียนวัดใหม่ประจำอำเภอพนัสนิคม ที่วัดพิมพฤฒารามสถานที่ภายในโรงเรียนสถานที่ภายในโรงเรียน. - อาคาร 1 เป็นอาคารสูง 3 ชั้น ซึ่งเป็นที่ตั้งของห้องผู้อำนวยการ ห้องวิชากร รวมถึงห้องเรียนพิเศษโครงการ สสวท. SME, EP และ IEP - อาคาร 2 เป็นอาคารสูง 3 ชั้น ซึ่งเป็นที่ตั้งของกลุ่มสาระการเรียนรู้ภาษาไทย ห้องเรียนภาษาไทย รวมถึงห้องเรียนปกติระดับชั้นมัธยมศึกษาปีที่ 3 และ 4 - อาคาร 3 เป็นอาคารสูง 3 ชั้น ซึ่งเป็นที่ตั้งของกลุ่มสาระการเรียนรู้วิทยาศาสตร์ ห้องเรียนวิทยาศาสตร์ รวมถึงห้องเรียนพิเศษโครงการ สสวท. ระดับชั้นมัธยมศึกษาตอนต้น - อาคาร 4 เป็นอาคารสูง 3 ชั้น ซึ่งเป็นที่ตั้งของกลุ่มสาระการเรียนรู้สังคมศึกษา ศาสนา และวัฒนธรรม ห้องเรียนสังคมศึกษา ศาสนา และวัฒนธรรม รวมถึงห้องเรียนปกติระดับชั้นมัธยมศึกษาปีที่ 1 และ 2 - อาคาร 5 (อาคารเฉลิมพระเกียรติ 48 พรรษา) เป็นอาคารสูง 6 ชั้น ซึ่งเป็นที่ตั้งของกลุ่มสาระการเรียนรู้คณิตศาสตร์ และภาษาอังกฤษ ศูนย์แนะแนว ห้องเรียนภาษาอังกฤษ ห้องเรียนคณิตศาสตร์ รวมถึงห้องเรียนพิเศษโครงการ สสวท. ระดับชั้นมัธยมศึกษาตอนปลาย และห้องเรียนปกติระดับชั้นมัธยมศึกษาปีที่ 4, 5 และ 6 - อาคารเอนกประสงค์ (80 ปี โรงเรียนพนัสพิทยาคาร) เป็นอาคารสูง 2 ชั้น ซึ่งเป็นที่ตั้งของห้องเรียนคอมพิวเตอร์ ศูนย์สเต็มศึกษา ศูนย์ไอที ศูนย์ทูบีนัมเบอร์วัน และหอประชุมขนาดใหญ่ - อาคารการงานอาชีพ มีทั้งหมด 3 อาคาร ซึ่งเป็นที่ตั้งของห้องเรียนการงานอาชีพ รวมถึงห้องเรียนปกติระดับชั้นมัธยมศึกษาปีที่ 2 - ศูนย์ศิลปะ เป็นสถานที่เรียน และทำกิจกรรมวิชาศิลปะ - เรือนเกษตร เป็นสถานที่เรียน และทำกิจกรรมทางการเกษตร - เรือนปกครอง เป็นที่ตั้งของกลุ่มกิจกรรมพัฒนาผู้เรียน - อาคารลูกเสือ เป็นสถานที่เรียนวิชาลูกเสือ เนตรนารี - หอพระพนัสบดี เป็นสถานที่ศักดิ์สิทธิ์ของโรงเรียนพนัสพิทยาคาร - อนุสาวรีย์ครูเจียม รุธิระกุล ผู้ก่อตั้งโรงเรียนพนัสพิทยาคาร - หอประชุมโรงเรียนพนัสพิทยาคาร เป็นสถานที่ทำกิจกรรมต่างๆของโรงเรียนพนัสพิทยาคาร - ห้องสมุด ภายในแยกหมวดหมู่หนังสืออย่างชัดเจน รวมทั้งหนังสือพิมพ์และนิตยสารต่างๆ สำหรับนักเรียนเพื่อให้รับรู้ข่าวสารต่างๆ พร้อมด้วยระบบยืม-คืน คอมพิวเตอร์พร้อมอินเทอร์เน็ตความเร็วสูงสำหรับนักเรียนเพื่อใช้สืบค้นหาข้อมูลและหาความรู้ - โรงอาหาร มีร้านอาหารร่วม 20 ร้าน ซึ่งมีทั้งข้าว, ก๋วยเตี๋ยว, เบเกอร์รี่, ผลไม้, เครื่องดื่ม และไอศกรีม - สหกรณ์การค้า จำหน่ายขนม และน้ำ รวมถึงอุปกรณ์เครื่องเขียน นอกจากนี้โรงเรียนพนัสพิทยาคารมีจุดจำหน่ายขนม และน้ำ เพิ่มเติมอีก 2 จุดในโรงเรียน - ธนาคารโรงเรียน เป็นธนาคารโรงเรียนสนับสนุนโดยธนาคารออมสิน - เรือนพยาบาล เป็นสถานที่รักษาพยาบาลเบื้องต้นแก่นักเรียน - สนามกีฬากลางแจ้ง เป็นสนามฟุตบอลดิน โดยรอบๆสนามจะมีลู่วิ่งขนาดมาตรฐาน เป็นสถานที่ประกอบกิจกรรมต่างๆของโรงเรียน - สนามกีฬาในร่ม เป็นสนามกีฬาวอลเลย์บอล บาสเกตบอล เซปักตะกร้อ และอื่นๆ - ศาลากลางน้ำ โดยปัจจุบันเป็นศูนย์การเรียนรู้ท้องถิ่นในอำเภอพนัสนิคม - ศาลารวมใจ เป็นสถานที่พักผ่อนของนักเรียน - ความปลอดภัย ภายในโรงเรียนมีระบบความรักษาความปลอดภัยอย่างดี มีกล้องวงจรปิดภายในอาคาร มีป้อมยาม 2 ป้อม รวมถึงมีระบบสแกนบัตรนักเรียน บริเวณหน้าและหลังโรงเรียน - Wi-Fi ปัจจุบันทางโรงเรียนมีการติดตั้ง Wi-Fi ในจุดต่างๆเพื่ออำนวยความสะดวกให้กับครู และนักเรียนในโรงเรียนรายนามผู้บริหารโรงเรียนทำเนียบผู้อำนวยการโรงเรียนหลักสูตรการศึกษาแนวการศึกษาต่อระดับอุดมศีกษา แนวการศึกษาต่อระดับอุดมศีกษา. เมื่อจบตามหลักสูตรมัธยมศึกษาตอนปลายของโรงเรียนพนัสพิทยาคารแล้ว ผู้สำเร็จการศึกษาสามารถศึกษาต่อในระดับอุดมศีกษาผ่านทาง- การสอบคัดเลือกจากระบบส่วนกลาง - การสอบคัดเลือกจากระบบรับตรง ที่ให้สิทธิแก่นักเรียนจากโรงเรียนพนัสพิทยาคารเข้าสอบคัดเลือกในระบบรับตรงของมหาวิทยาลัยต่างๆ เช่น มหาวิทยาลัยบูรพา มหาวิทยาลัยเกษตรศาสตร์ มหาวิทยาลัยเทคโนโลยีราชมงคลตะวันออก มหาวิทยาลัยธรรมศาสตร์ มหาวิทยาลัยศิลปากร มหาวิทยาลัยศรีนครินทรวิโรฒ มหาวิทยาลัยเทคโนโลยีพระจอมเกล้าพระนครเหนือ จุฬาลงกรณ์มหาวิทยาลัย มหาวิทยาลัยมหิดล มหาวิทยาลัยเทคโนโลยีสุรนารี มหาวิทยาลัยเชียงใหม่ มหาวิทยาลัยราชภัฏราชนครินทร์ สถาบันเทคโนโลยีพระจอมเกล้าเจ้าคุณทหารลาดกระบัง และสถาบันการพลศึกษา วิทยาเขตชลบุรี เป็นต้นศิษย์เก่าสมาคมศิษย์เก่าโรงเรียนพนัสพิทยาคารศิษย์เก่าที่มีชื่อเสียงศิษย์เก่า. ศิษย์เก่าที่มีชื่อเสียง. - นายวิชัย ทองแตง – ประธานกรรมการบริษัท ซีทีเอช จำกัด (มหาชน) - นายประมวล เอมเปีย – รองโฆษกพรรคประชาธิปัตย์ - พ.ต.อ.จำนงค์ รัตนกุล – อดีตผู้บังคับการตำรวจภูธรจังหวัดชลบุรี - นายเสนีย์ จิตตเกษม – อดีตผู้ว่าราชการจังหวัดชลบุรี น่าน และอุดรธานี - นายสมศักดิ์ จันทกุล – อดีตผู้พิพากษาศาลอุทธรณ์ - พ.ต.อ.อำนาจ อ่วมขันธ์ – อดีตเลขาธิการสมาคมกีฬาชักกะเย่อแห่งประเทศไทยสถานที่ใกล้เคียงสถานที่ใกล้เคียง. - เทสโก้ โลตัส สาขาพนัสนิคม</doc>
