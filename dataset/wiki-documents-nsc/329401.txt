<doc id="329401" url="https://th.wikipedia.org/wiki?curid=329401" title="คาร์มินา บูรานา (ออร์ฟ)">คาร์มินา บูรานา (ออร์ฟ) คาร์มินา บูรานา (; /ˈkɑrmɨnə bʊˈrɑːnə/ ; แปลว่า "Songs from Benediktbeuern") เป็นคันตาตาที่แต่งโดยคาร์ล ออร์ฟ ในปี ค.ศ. 1935-1936 มาจากบทกวีในยุคกลาง 24 ชิ้น จากทั้งหมด 254 ชิ้นที่มีชื่อว่า "Carmina Burana" ซึ่งแต่งขึ้นในคริสต์ศตวรรษที่ 11 - 12 เกี่ยวกับ "วงล้อแห่งโชคลาภ" (Wheel of Fortune) ต้นฉบับบทกวีเขียนด้วยภาษาละติน ถูกค้นพบในปี ค.ศ. 1803 และถูกแปลเป็นภาษาต่างๆ โดยออร์ฟได้อ่านฉบับแปลภาษาอังกฤษซึ่งตีพิมพ์ในปี ค.ศ. 1884 และเกิดแรงบันดาลใจที่จะแต่งคันตาตาชิ้นนี้ คันตาตานี้ออกแสดงครั้งแรกที่แฟรงเฟิร์ตเมื่อวันที่ 8 มิถุนายน ค.ศ. 1937 และประสบความสำเร็จตั้งแต่เริ่มแรก กลายเป็นผลงานดนตรีที่จากเยอรมนีที่ประสบความสำเร็จที่สุดในขณะนั้น และยิ่งได้รับความนิยมมากขึ้นในทศวรรษ 1960 หลังสิ้นสุดสงครามโลก คาร์มินา บูรานา แบ่งออกเป็น 25 มูฟเมนต์ โดยแบ่งเป็น 5 ส่วนหลัก ได้แก่ Fortuna Imperatrix Mundi- i: O Fortuna - ii: Fortune plango vulnera I – Primo vere ("In Spring")- iii: Veris leta facies - iv: Omnia sol temperat - v: Ecce gratum Uf dem Anger ("In the Meadow", "On the Lawn")- vi: Tanz ("Dance"–instrumental) - vii: Floret Silva - viii: Chramer, gip die varwe mir - ix: - x: Were diu werlt alle min II – In Taberna ("In the Tavern")- xi: Estuans interius - xii: Olim lacus colueram - xiii: Ego sum abbas - xiv: In taberna quando sumus III – Cour d'amours ("Court of Love")- xv: Amor volat undique - xvi: Dies, nox et omnia - xvii: Stetit puella - xviii: Circa mea pectora - xix: Si puer cum puellula - xx: Veni, veni, venias - xxi: In trutina - xxii: Tempus est iocundum - xxiii: Dulcissime Blanziflor et Helena ("Blanchefleur and Helen")- xxiv: Ave formosissima Fortuna Imperatrix Mundi ("Fortune, Empress of the World")- xxv: O Fortuna (reprise) มูฟเมนต์ที่ 1 และ 25 ซึ่งเริ่มต้นและลงท้าย มีชื่อว่า O Fortuna เป็นงานดนตรีของออร์ฟที่มีชื่อเสียงที่สุด ได้รับการบันทึกว่าเป็นงานดนตรีคลาสสิกที่ถูกบรรเลงบ่อยครั้งที่สุดในสหราชอาณาจักรในรอบ 75 ปีมานี้ และปรากฏอยู่ในวัฒนธรรมสมัยนิยมเป็นจำนวนมาก เช่นใช้เป็นเพลงทีเซอร์ก่อนการแสดงของไมเคิล แจ็กสัน ในเดนเจอรัส เวิลด์ ทัวร์ และอัลบัม Video Greatest Hits – HIStory</doc>
