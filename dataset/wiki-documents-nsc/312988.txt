<doc id="312988" url="https://th.wikipedia.org/wiki?curid=312988" title="รักอมตะของชายท่องเวลา">รักอมตะของชายท่องเวลา รักอมตะของชายท่องเวลา () เป็นภาพยนตร์ในปี ค.ศ. 2009 สร้างมาจากบทประพันธ์ขายดีของออเดรย์ นิฟเฟเนกเกอร์ในปี ค.ศ. 2003 เรื่อง The Time Traveler's Wife กำกับโดยโรเบิร์ต ชเวนต์เก นำแสดงโดยอีริก บานา รับบทเป็น เฮนรี เดอแทมเบิล บรรณารักษ์ชาวชิคาโกผู้มีความผิดปกติทางพันธุกรรมที่ทำให้เขาเดินทางข้ามเวลาโดยกำหนดไม่ได้ โดยเขาสร้างความสัมพันธ์กับคนรัก แคลร์ ที่นำแสดงโดยราเชล แม็กอดัมส์ เฮนรีกับแคลร์ประสบปัญหาไม่สามารถมีลูกด้วยกันได้ เพราะทารกในครรภ์ที่ได้รับถ่ายทอดพันธุกรรมมาจากเฮนรี ก็มีความสามารถเดินทางข้ามเวลาได้เช่นกัน และแท้งหลายครั้งก่อนจะถึงกำหนดคลอด ภาพยนตร์เริ่มถ่ายทำในเดือนกันยายน ค.ศ. 2007 เพื่อออกฉายในฤดูใบไม้ร่วงปี 2008 แต่ก็เลื่อนออกฉายไปโดยไม่มีประกาศอย่างเป็นทางการจากสตูดิโอ ซึ่งต่อมาแม็กอดัมส์ออกมาบอกภายหลังว่าสาเหตุการเลื่อนฉายเนื่องจากการถ่ายฉากเพิ่มเติม จนสถานที่ถ่ายตามฤดูกาลมีความเหมาะสมกับการถ่ายทำ และบานาต้องรอให้ผมยาวเพิ่มขึ้นหลังจากถ่ายทำภาพยนตร์เรื่อง Star Trek. ภาพยนตร์ออกฉายในโรงภาพยนตร์เมื่อวันที่ 14 สิงหาคม ค.ศ. 2009</doc>
