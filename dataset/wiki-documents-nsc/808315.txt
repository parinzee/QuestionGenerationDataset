<doc id="808315" url="https://th.wikipedia.org/wiki?curid=808315" title="จักรพรรดิไดโงะ">จักรพรรดิไดโงะ จักรพรรดิไดโงะ ( , ) จักรพรรดิองค์ที่ 60 แห่ง ราชวงศ์ญี่ปุ่น ตามที่ได้จัดเรียงไว้ใน รายพระนามจักรพรรดิญี่ปุ่น จักรพรรดิไดโงะทรงครอง ราชบัลลังก์ดอกเบญจมาศ ระหว่างปี ค.ศ. 897 - ค.ศ. 930 พระนามของจักรพรรดิไดโงะต่อมาได้ถูกนำไปเป็นพระนามของ จักรพรรดิโกะ-ไดโงะ จักรพรรดิองค์ที่ 96 และจักรพรรดิองค์แรกแห่ง ราชสำนักเหนือ แห่ง ยุคราชสำนักเหนือ-ใต้ ในช่วง คริสต์ศตวรรษที่ 14พระราชประวัติ พระราชประวัติ. ก่อนจะขึ้นสืบ ราชบัลลังก์ดอกเบญจมาศ จักรพรรดิไดโงะมีพระนามเดิมว่า เจ้าชายอะสึฮิโตะ () เป็นพระราชโอรสองค์ใหญ่ใน จักรพรรดิอุดะ จักรพรรดิองค์ที่ 59 และเป็นพระราชบิดาของ จักรพรรดิซุซะกุ จักรพรรดิองค์ที่ 61เหตุการณ์ในพระชนมชีพของจักรพรรดิไดโงะเหตุการณ์ในพระชนมชีพของจักรพรรดิไดโงะ. - 4 สิงหาคม ค.ศ. 897 (วันที่ 3 เดือน 7 ปี คังเพียว ที่ 9) : ปีที่ 10 ในรัชสมัย จักรพรรดิอุดะ สละราชบัลลังก์ให้กับ เจ้าชายอะสึฮิโตะ () พระราชโอรสองค์ใหญ่ที่รัชทายาทพระชนมายุ 12 พรรษาขึ้นสืบราชบัลลังก์ต่อมาเป็น จักรพรรดิไดโงะ หลังจากนั้นอีก 10 วันจึงได้มีการประกอบพระราชพิธีราชาภิเษกจักรพรรดิไดโงะ- 14 สิงหาคม ค.ศ. 897 (วันที่ 13 เดือน 7 ปี คังเพียว ที่ 9) : ได้มีการประกอบพระราชพิธีราชาภิเษกจักรพรรดิไดโงะที่ พระราชวังหลวงเฮอัง- 2 กุมภาพันธ์ ค.ศ. 900 (วันที่ 3 เดือน 1 ปี โชไท ที่ 3) : จักรพรรดิไดโงะเสด็จไปเยี่ยมอดีตจักรพรรดิอุดะพระราชบิดาที่พระตำหนักที่ประทับของอดีตจักรพรรดิอุดะภายหลังการสละราชบัลลังก์- 23 มกราคม ค.ศ. 901 (วันที่ 1 เดือน 1 ปี เอ็งงี ที่ 1) : เกิด สุริยุปราคา- 16 ตุลาคม ค.ศ. 930 (วันที่ 22 เดือน 9 ปี เอ็งโช ที่ 8) : ปีที่ 33 ในรัชสมัยจักรพรรดิไดโงะพระประชวรหนักและเกรงว่าพระองค์คงไม่รอดแน่แล้วจึงสละราชบัลลังก์ให้กับพระราชโอรสองค์ใหญ่ที่รัชทายาทคือ เจ้าชายยุตะอะกิระ พระชนมายุเพียง 8 พรรษาขึ้นสืบราชบัลลังก์เป็น จักรพรรดิซุซะกุ หลังจากนั้นในเดือน 11 ได้มีการประกอบพระราชพิธีราชาภิเษกให้กับจักรพรรดิซุซะกุ- 29 ตุลาคม ค.ศ. 930 (วันที่ 29 เดือน 9 ปี เอ็งโช ที่ 9) : อดีตจักรพรรดิไดโงะออกผนวชที่ วัดไดโงะ โดยได้รับฉายาทางธรรมว่า โฮ-คงโง แต่หลังจากนั้นในวันเดียวกันท่านโฮ-คงโงหรืออดีตจักรพรรดิไดโงะได้สวรรคตเมื่อพระชนมายุได้ 45 พรรษาโดยพระบรมศพของพระองค์ได้ฝังไว้ที่วัดแห่งนี้แผนผังพระราชวงศ์พระราชวงศ์. - จักรพรรดินี : ฟุจิวะระ โนะ องชิ (1428 – 1497) - ธิดาของ คัมปะกุ ฟุจิวะระ โนะ โมะโตะสึเนะ- พระราชโอรสองค์ที่ 2 : เจ้าชายยะซุอะกิระ (1446 – 1466) - รัชทายาทในจักรพรรดิไดโงะ - พระราชธิดาองค์ที่ 14 : เจ้าหญิงโคชิ (1462 – 1500) - ภรรยาของ อุไดจิง ฟุจิวะระ โนะ โมะโระซุเกะ - พระราชโอรสองค์ที่ 14 : เจ้าชายฮิโระอะกิระ (จักรพรรดิซุซะกุ) (1466 – 1495) - พระราชโอรสองค์ที่ 16 : เจ้าชายนะริอะกิระ (จักรพรรดิมุระกะมิ) (1469 – 1510)- เจ้าหญิงพระชายา : เจ้าหญิงอิชิ (? – 1442) - พระราชธิดาใน จักรพรรดิโคโก , พระขนิษฐาร่วมพระราชมารดาในจักรพรรดิไดโงะ- พระราชธิดาองค์ที่ 1 : เจ้าหญิงคันชิ (1442 – ?)- พระสนม : มินะโมะโตะ โนะ วะชิ (? – 1490) - พระราชธิดาใน จักรพรรดิโคโก- พระราชธิดาองค์ที่ 4 : เจ้าหญิงเคชิ (1446 – 1466) - เจ้าหญิงพระชายาใน เจ้าชายอะสึกะตะ</doc>
