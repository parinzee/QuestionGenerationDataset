<doc id="575105" url="https://th.wikipedia.org/wiki?curid=575105" title="วีรศักดิ์ นิลกลัด">วีรศักดิ์ นิลกลัด วีรศักดิ์ นิลกลัด (นามปากกา: แอ๊ดดี้; เกิดวันที่ 27 ตุลาคม พ.ศ. 2500) เป็นผู้บรรยายกีฬาระดับแถวหน้าของประเทศไทย ซึ่งมีรูปแบบการพากย์อันเป็นเอกลักษณ์ และเป็นน้องชายแท้ ๆ ของพิศณุ นิลกลัด ซึ่งเป็นผู้รายงานข่าวกีฬาเช่นกันประวัติ ประวัติ. วีรศักดิ์ สำเร็จการศึกษาปริญญาตรีจากวิทยาลัยพลศึกษา กรุงเทพ และเป็นผู้สนับสนุนสโมสรฟุตบอลลิเวอร์พูล วีรศักดิ์ เป็นหนึ่งในทีมพากย์ฟุตบอลให้แก่ซีทีเอชที่ได้รับสิทธิ์การถ่ายทอดสดฟุตบอลพรีเมียร์ลีก และใน พ.ศ. 2556 เขายังได้รับเชิญให้เป็นผู้ให้เสียงพากย์เกมฟีฟ่าออนไลน์ 3 ในเวอร์ชันภาษาไทยร่วมกับอดิสรณ์ พึ่งยา พ.ศ. 2558 วีรศักดิ์ นิลกลัด ได้รับเชิญพากย์ภาพยนตร์ครั้งแรกใน สังเวียนเดือด โดยให้เสียงเป็นผู้บรรยายการชกมวยซึ่งตรงกับบทบาทจริงของเจ้าตัวชีวิตส่วนตัว ชีวิตส่วนตัว. ด้านชีวิตส่วนตัว วีรศักดิ์ สมรสกับ สุวรรณี นิลกลัด มีบุตรสาว 2 คน เป็นนักกีฬาโปโลน้ำทีมชาติไทย ได้แก่ ประณิศา นิลกลัด และวทานิย นิลกลัดผลงานพิธีกรผลงานพิธีกร. - ข่าวกีฬา ในรายการข่าวเช้าช่อง 7 - รายการมวยโลกช่อง 7 - รายการศึกกำปั้นแดนมังกร ณ Shenzhen Bo'an stadium เมืองเซิ่นเจิ้น ประเทศจีน ทุกวันเสาร์ เวลา 21.15 น. - 23.15 น. ทางช่องทรูโฟร์ยูผลงานอื่นผลงานอื่น. - กรรมการประจำรายการ กิ๊กดู๋ สงครามเพลงเงินล้าน - แสดงละคร คู่ซี้ผีมือปราบ ทางช่องเวิร์คพอยท์รางวัลที่ได้รับรางวัลที่ได้รับ. - พ.ศ. 2548: รางวัลโทรทัศน์ทองคำ ครั้งที่ 20 - ผู้บรรยายกีฬาดีเด่น - พ.ศ. 2555: รางวัลโทรทัศน์ทองคำ ครั้งที่ 27 - ผู้บรรยายกีฬาดีเด่น - พ.ศ. 2557: รางวัลกูรูกีฬา สยามกีฬาอวอร์ดส์ ครั้งที่ 8 - พ.ศ. 2557: รางวัลโทรทัศน์ทองคำ ครั้งที่ 28 ประจำปี 2556 - ผู้บรรยายกีฬาดีเด่นสิ่งสืบเนื่อง สิ่งสืบเนื่อง. ในวัฒนธรรมสมัยนิยม (Pop Culture) ของเครือข่ายสังคมเฟซบุ๊ก ปรากฏว่า มีผู้สร้างหน้าสำหรับแฟน (fanpage) ซึ่งล้อเลียนจากชื่อและนามสกุลของวีรศักดิ์ว่า "วิรศากดิ์ นิลกาด" เพื่อนำเสนอข่าวสารในวงการฟุตบอล รวมถึงเรื่องอื่น ๆ ด้วยวิธีการจำลองบุคลิกเฉพาะตัวของวีรศักดิ์หลายอย่าง เช่นภาพประกอบ หรือถ้อยคำสำนวนต่าง ๆ มานำเสนอในทางสนุกสนานขบขัน</doc>
