<doc id="151811" url="https://th.wikipedia.org/wiki?curid=151811" title="กล้ามเนื้อเฟลกเซอร์ คาร์ไพ อัลนาริส">กล้ามเนื้อเฟลกเซอร์ คาร์ไพ อัลนาริส กล้ามเนื้อเฟลกเซอร์ คาร์ไพ อัลนาริส () เป็นกล้ามเนื้อของปลายแขนของมนุษย์ ทำหน้าที่งอ (flex) และหุบ (adduct) มือจุดเกาะต้นและจุดเกาะปลาย จุดเกาะต้นและจุดเกาะปลาย. กล้ามเนื้อเฟลกเซอร์ คาร์ไพ อัลนาริสเริ่มจากจุดเกาะต้น 2 ปลาย คือ ปลายจุดเกาะต้นด้านกระดูกต้นแขนและด้านกระดูกอัลนา ซึ่งเชื่อมกันโดยเอ็นโค้งซึ่งมีเส้นประสาทอัลนา (ulnar nerve) และหลอดเลือดแดงอัลนา (ulnar artery) วิ่งอยู่ข้างล่าง- ปลายจุดเกาะต้นด้านกระดูกต้นแขน (humeral head) เกาะที่ปุ่มมีเดียล อีพิคอนไดล์ (medial epicondyle) โดยเอ็นกล้ามเนื้อคอมมอนเฟลกเซอร์ (common flexor tendon) - ปลายจุดเกาะต้นด้านกระดูกอัลนา (ulnar head) เกาะที่ขอบด้านใกล้กลางของโอเลครานอน โพรเซส (olecranon) ของกระดูกอัลนา (ulna) และที่ด้านบน 2/3 ของขอบกระดูกด้านหลัง (dorsal border) ของกระดูกอัลนาโดยเอ็นแผ่ (aponeurosis) จุดเกาะปลายของกล้ามเนื้อนี้เกาะที่กระดูกพิสิฟอร์ม (pisiform) แล้วผ่านทางเอ็นเข้าไปถึงกระดูกฮาเมต (hamate) และกระดูกฝ่ามือชิ้นที่ 5 ทำหน้าที่งอและหุบที่ข้อมือเอ็นกล้ามเนื้อ เอ็นกล้ามเนื้อ. เอ็นกล้ามเนื้อของกล้ามเนื้อเฟลกเซอร์ คาร์ไพ อัลนาริสสามารถเห็นได้จากด้านหน้าของส่วนปลายของปลายแขน หากมองที่ส่วนปลายของปลายแขนของคนคนหนึ่ง ทางขวาก่อนถึงข้อมือ จะเห็นเอ็นประมาณ 2-3 อัน ซึ่งเอ็นของกล้ามเนื้อเฟลกเซอร์ คาร์ไพ อัลนาริสคือเอ็นที่อยู่แนวใกล้กลางมากที่สุด (ใกล้กับนิ้วก้อยมากที่สุด) (ส่วนเอ็นอันที่อยู่ด้านข้างที่สุดเป็นของกล้ามเนื้อเฟลกเซอร์ คาร์ไพ เรเดียลิส (flexor carpi radialis muscle) ส่วนอันตรงกลาง (ถ้ามี) เป็นของกล้ามเนื้อปาล์มาริส ลองกัส (palmaris longus))การออกกำลังกาย การออกกำลังกาย. เช่นเดียวกับกล้ามเนื้อกลุ่มงออื่นๆ ในปลายแขน กล้ามเนื้อนี้สามารถฝึกความแข็งแรงได้จากการออกกำลังการต้านการงอ โดยใช้ wrist roller และ wrist curls ร่วมกับดัมบ์เบลล์ (dumbbell)ภาพอื่นๆ</doc>
