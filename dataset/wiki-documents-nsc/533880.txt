<doc id="533880" url="https://th.wikipedia.org/wiki?curid=533880" title="อะเลปโป">อะเลปโป อะเลปโป () หรือ ฮะลับ ( / ALA-LC: ) เป็นเมืองที่ตั้งอยู่ทางตะวันตกเฉียงเหนือของประเทศซีเรีย และเป็นเมืองที่ใหญ่ที่สุดของประเทศ เป็นเมืองหลวงของเขตผู้ว่าราชการอะเลปโป ซึ่งเป็นเขตผู้ว่าราชการที่มีประชากรมากที่สุดในประเทศ มีประชากรอย่างเป็นทางการ 2,132,100 คน (ค.ศ. 2004) เป็นหนึ่งในเมืองที่ใหญ่ที่สุดในภูมิภาคเลแวนต์ ร่วมหลายศตวรรษที่เมืองที่ใหญ่ที่สุดในเกรตเตอร์ซีเรีย และเป็นเมืองใหญ่เป็นอันดับ 3 ของอาณาจักรออตโตมัน รองจากอิสตันบูลและไคโร อะเลปโปยังเป็นหนึ่งในเมืองที่เก่าแก่ที่สุดที่มีคนอาศัยอยู่อย่างต่อเนื่องยาวนานที่สุด มีคนอาศัยอยู่ตั้งแต่ช่วงต้นของ 6 สหัสวรรษก่อนคริสต์ศักราช ได้รับการกล่าวถึงในหินคูนิฟอร์มในเอบลาและเมโสโปเตเมียที่กล่าวถึง ความช่ำชองในการค้าและการทหาร และด้วยประวัติอันยาวนาน อาจเป็นสาเหตุให้เป็นจุดยุทธศาสตร์ เป็นจุดกึ่งกลางระหว่างทะเลเมดิเตอร์เรเนียนกับเมโสโปเตเมีย อะเลปโปซึ่งชาวอิตไทต์ได้เข้าครอบเมื่อประมาณ 2 พันปีก่อนคริสต์ศักราช ต่อมาได้มีชนชาติต่าง ๆ ผลัดกันเข้ามามีอำนาจ จนถึง ค.ศ. 1517 ได้รวมอยู่ในจักรวรรดิออตโตมัน เมืองมีความโดดเด่น โดยเป็นจุดสิ้นสุดของเส้นทางสายไหม ที่เป็นเส้นทางผ่านเอเชียกลางและเมโสโปเตเมีย เมื่อมีการสร้างคลองสุเอซขึ้นในปี ค.ศ. 1869 การทำการค้าจึงทำการทางทะเล เมืองอะเลปโปก็ค่อย ๆ เสื่อม ใน ค.ศ. 1918 ระหว่างสงครามโลกครั้งที่หนึ่ง อังกฤษได้เข้ามายึดครอง และใน ค.ศ. 1920 มีฐานะเป็นรัฐหนึ่งของซีเรียซึ่งเป็นดินแดนในอาณัติของฝรั่งเศส จนกระทั่ง ค.ศ. 1925 จึงได้รวมกับดามัสกัสเป็นประเทศซีเรีย</doc>
