<doc id="93662" url="https://th.wikipedia.org/wiki?curid=93662" title="พอยท์เอเชีย.คอม">พอยท์เอเชีย.คอม พอยท์เอเชียดอตคอม () เป็นชื่อซอฟต์แวร์โปรแกรมแผนที่ภาพถ่ายดาวเทียมรายละเอียดสูง และเป็นฟรีแวร์ที่พัฒนาโดยคนไทย สนับสนุนโดย บริษัท ล็อกซเล่ย์ จำกัด (มหาชน) และ บริษัท Space Imaging Southeast Asia (SISEA) ข้อมูลที่ให้บริการประกอบด้วยภาพถ่ายดาวเทียมที่ครอบคลุมพื้นที่ประเทศไทย ข้อมูลแผนที่ จีไอเอส และข้อมูลอื่นๆ ที่ผู้ใช้งานสามารถสร้างขึ้น เพื่อเป็นแผนที่ส่วนตัว หรือแผนที่เฉพาะกลุ่มลักษณะสำคัญ ลักษณะสำคัญ. พอยท์เอเชียดอตคอม มีระบบการใช้งานพิเศษมากมาย ดังเช่น- การค้นหาเส้นทางเดินรถ ทั้งรถเมล์ รถตู้ และรถไฟฟ้า - การปักหมุดแนะนำสถานที่ สามารถประชาสัมพันธ์ร้านค้าหรือธุรกิจของผู้ใช้งานได้ - การค้นหาข้อมูลต่างๆ ที่ได้มีการลงข้อมูลไว้ - ระบบชุมชน (Me & Gang) สามารถสร้างกลุ่มส่วนตัวเพื่อทำกิจกรรมกับผู้อื่นได้ เหมาะกับการทำเว็บรุ่นหรือการบอกสถานที่นัดพบ - การจับภาพหน้าจอ ตกแต่งภาพ และวาดเส้น เพื่อประกอบการใช้งานบนแผนที่ - ฟังก์ชันทางภูมิศาสตร์ต่างๆ เช่น การวัดระยะทาง การคำนวณขนาดพื้นที่ เป็นต้นภาพสามมิติ ภาพสามมิติ. ผู้ใช้สามารถดูแผนที่จากมุมระดับ90องศาถึงประมาณ10องศาจากพื้นดิน และยังสามารถนำไฟล์ XML มาแสดงผลเป็นภาพตึกหรือสิ่งก่อสร้างอื่นๆที่เป็นภาพสามมิติแผนที่บนเว็บ (Webmap)รูปแบบบนโทรศัพท์มือถือพอยท์เอเชียแลนด์ พอยท์เอเชียแลนด์. เป็นระบบบริหารจัดการข้อมูลที่ดินด้วยตนเอง (Visual Land Information System) โดยนำข้อมูลสารสนเทศและข้อมูลลายเส้นมาประยุกต์ใช้งานร่วมกันกับแผนที่ภาพถ่ายดาวเทียมดิจิตอล เช่น การนำข้อมูลลายเส้นของแปลงโฉนดมาแสดงบนแผนที่ภาพถ่ายดาวเทียมตามพิกัดตำแหน่งของที่ดิน ทำให้เห็นภาพพื้นที่ของแปลงที่ดินและภาพพื้นที่บริเวณโดยรอบอย่างชัดเจน ผู้ใช้สามารถเรียกดูรายละเอียดหรือข้อมูลอ้างอิงต่างๆ และทำการสืบค้น ปรับปรุง แก้ไข หรือวางแผนได้โดยง่ายเพียงเชื่อมต่ออินเทอร์เน็ต และหากผู้ใช้มีแปลงที่ดินอยู่หลายแห่ง ไม่ว่าจะในบริเวณพื้นที่ใกล้เคียงหรืออยู่ในพื้นที่ห่างไกลกันระบบยังสามารถประมวลผลเพื่อแสดงตำแหน่งของแปลงที่ดินทั้งหมดให้ปรากฏบนแผนที่ภาพถ่ายดาวเทียมได้พร้อมกัน</doc>
