<doc id="631086" url="https://th.wikipedia.org/wiki?curid=631086" title="ปีกแห่งฝัน วันแห่งรัก">ปีกแห่งฝัน วันแห่งรัก ปีกแห่งฝัน วันแห่งรัก (, ) เป็นภาพยนตร์อะนิเมะปี พ.ศ. 2556 แนวดราม่าและอิงประวัติศาสตร์ เป็นผลงานชิ้นสุดท้ายที่กำกับโดยฮะยะโอะ มิยะซะกิ ผู้กำกับอะนิเมะระดับตำนานของญี่ปุ่น เนื่อเรื่องของอะนิเมะอิงชีวประวัติของ ดร. วิศวกรผู้ออกแบบเครื่องบินของบริษัท ประจำโรงงานสาขานะโงะยะ ปีกแห่งฝัน วันแห่งรัก เป็นภาพยนตร์ที่ทำรายได้สูงสุดของญี่ปุ่นประจำปี พ.ศ. 2556 ซึ่งในญี่ปุ่นสามารถทำรายได้กว่าหนึ่งหมื่นสองพันล้านเยน (3,840 ล้านบาท) และเข้าฉายในประเทศไทย เมื่อ 3 กรกฎาคม พ.ศ. 2557 ในโรงภาพยนตร์พื้นที่กรุงเทพมหานครและเชียงใหม่ ชื่อภาษาอังกฤษ The Wind Rises นั้น มาจากวลีแฝงปรัชญาของ พอล วาเลรี ที่ว่า ""The wind is rising! We must try to live!" (ลมพัดแรงกล้า เราจึงอยู่ท้าแรงลม!), (เพราะมีสายลม! เราจึงต้องอยู่ต้านลม!)""เนื้อเรื่อง เนื้อเรื่อง. ในห้วงเวลาที่จักรวรรดิญี่ปุ่น กำลังเร่งพัฒนาเทคโนโลยีและอุตสาหกรรมของชาติ ตลอดจนแสนยานุภาพทางทหารให้ทัดเทียมชาติมหาอำนาจตะวันตก ในปี 1918 จิโร เด็กหนุ่มที่อาศัยในต่างจังหวัดคนหนึ่งได้ใฝ่ฝันที่จะเป็นนักบิน แต่ฝันนั้นไม่อาจเป็นจริงได้ด้วยปัญหาด้านสายตาของเขา ภายหลังจากได้อ่านนิตยสารการบิน ทำให้เขาได้รู้จักนักออกแบบเครื่องบินชาวอิตาลีที่โด่งดัง คือ เคานต์ คาร์โปนี ผู้ซึ่งบอกเขาว่า ถึงแม้ไม่สามารถขับเครื่องบินได้ แต่ก็สามารถออกแบบเครื่องบินได้ การออกแบบเครื่องบินนั้นยอดเยี่ยมกว่าการขับเครื่องบินเสียอีก ห้าปีต่อมา จิโร ได้เดินทางไปยังโตเกียวโดยรถไฟเพื่อมาฝึกฝนด้านวิศวกรรมการบิน บนรถไฟเขาได้พบกับเด็กสาวนามว่า นาโอโกะ ที่กำลังเดินทางพร้อมกับสาวใช้ เมื่อรถไฟใกล้ถึงโตเกียว ได้เกิดเหตุแผ่นดินไหวครั้งใหญ่ขึ้น ทำให้รถไฟต้องหยุดขบวนและผู้โดยสารและผู้คนต่างเอาชีวิตรอดอย่างอลหม่าน เนื่องจากในเมืองมีไฟไหม้จำนวนมากตามมา ห้วงเวลาแห่งความอลหม่านนั้น สาวใช้ของนาโอโกะได้ได้รับบาดเจ็บที่ขาจนไม่สามารถเดินได้ จิโรจึงได้เข้าไปช่วยเหลือและทำแผล และให้นาโอโกะพาไปที่บ้านเพื่อไปเรียกคนมาช่วย โดยที่เขาไม่ได้บอกกล่าวชื่อใดๆไว้ ไม่นานหลังจากนั้น จิโรได้เข้าทำงานที่โรงงานอากาศยานของ บริษัท มิตซูบิชิเครื่องยนต์สันดาปภายใน โดยอยู่ในทีมวิศวกรเครื่องบินรบ โครงการ พอสเตอร์ จนเครื่องบินต้นแบบได้สำเร็จ ในวันทดสอบบิน เครื่องบินเกิดปัญหาและตกสู่พื้นดินจนเสียหายทั้งหมด โครงการพอสเตอร์จึงต้องยุติลง ทางบริษัท จึงส่งจิโร ไปเยอรมนีพร้อมกับคณะเพื่อดูงานที่บริษัท เนื่องจากอุตสหกรรมการบินของเยอรมันในขณะนั้นถือเป็นแนวหน้าของโลก โดยสามารถผลิตเครื่องบินขนาดใหญ่ที่ทำจากโลหะได้แล้ว กองทัพญี่ปุ่นจึงตื่นตัวเพื่อต้องการให้ญี่ปุ่นมีเครื่องบินโลหะเป็นของตัวเองเช่นกัน ในปี 1932 ห้าปีหลังจากเข้าทำงาน จิโรได้รับตำแหน่งหัวหน้าทีมวิศวกรออกแบบเครื่องบินรบที่จะประจำการในกองทัพเรือจักรวรรดิญี่ปุ่น เครื่องบินต้นแบบลำแรกของจิโร คือ นั้น เป็นที่น่าผิดหวังและล้มเลิกโครงการ จิโรถือโอกาสไปพักผ่อนและคิดไอเดียที่รีสอร์ทแห่งหนึ่ง ที่นั้น เขาได้พบกับนาโอโกะซึ่งคุณพ่อของเธอเป็นเจ้าของ และที่นั่น จิโร ได้พบกับชาวเยอรมันที่เป็นแขกในโรงแรม ชายคนนั้นได้บอกถึงสถานการณ์ที่สุ่มเสี่ยงในเยอรมนีที่ปกครองโดยพรรคนาซี ปัญหาเกิดขึ้นกับ ดร. จุงส์เกอร์ และผลลัพธ์ของสงครามที่กำลังอุบัติขึ้น จิโรเริ่มมีใจกับนาโอกะ จนในที่สุด ทั้งสองตกลงคบกัน และจิโร่ได้ไอเดียในการสร้างเครื่องบินใหม่ของเขา เมื่อกลับมาที่โรงงานได้ไม่นาน มีเจ้าหน้าหน่วยสืบสวนอาชญากรของทางการมาตามจับกุมตัวจิโรด้วยเหตุผลที่ไม่อาจทราบได้ จิโรในฐานะหัวหน้าทีมวิศวกรต้องทำงานอย่างหลบซ่อนและย้ายไปอาศัยอยู่ที่บ้านของรองหัวหน้าโรงงาน ขณะเดียวกัน อาการวัณโรคของนาโอกะก็ย่ำแย่ลงเรื่อยๆ จนเธอต้องไปรักษาตัวที่โรงพยาบาลวัณโรค...ตัวละครหลักตัวละครหลัก. - - วิศวกรออกแบบเครื่องบิน - นาโอโกะ ซาโตมิ - คนรักของจิโร - - ผู้ออกแบบเครื่องบินผู้เป็นต้นแบบของจิโร - - เพื่อนร่วมงานของจิโร - คุโรกาว่า - รองหัวหน้าโรงงาน - ฮันส์ คาสทอร์ป - ชาวเยอรมันที่รีสอร์ท - ฮัตโตริ - หัวหน้าโรงงานเพลง เพลง. เพลงภาพกอบภาพยนตร์อะนิเมะ ปีกแห่งฝัน วันแห่งรัก ได้รับการประพันธ์โดย โจ ฮิไซชิอัลบัมเพลงประกอบภาพยนตร์ผลตอบรับการตอบรับจากนักวิจารณ์ ผลตอบรับ. การตอบรับจากนักวิจารณ์. ปีกแห่งฝัน วันแห่งรัก ได้รับการวิจารณ์จากนักวิจารณ์ภาพยนตร์ของ Rotten Tomatoes กว่า 139 คน โดยกว่า 88% ตัดสินเป็นบวกและให้เรตติ้ง "รับรองคุณภาพ" (Certified Fresh) และยังมีฉันทามติแก่ภาพยนตร์เรื่องนี้ว่า "เหมาะสมที่สุดที่จะเป็นผลงานสุดท้ายของผู้กำกับ ฮะยะโอะ มิยะซะกิ" ได้รับการจัดอันดับดัชนีความนิยม IMDb 8/10 จากผู้ชมกว่าหมื่นคน และได้คะแนนเฉลี่ยในเว็บไซต์ Metacritic ที่ 83/100 จากผู้ให้การวิจารณ์ 41 คนการวิพากษ์วิจารณ์ในญี่ปุ่น การวิพากษ์วิจารณ์ในญี่ปุ่น. แม้ภาพยนตร์แอนิเมชันเรื่องนี้จะสามารถทำรายได้ได้ดีในญี่ปุ่น และได้รับรางวัลด้านภาพยนตร์ในเวทีระดับชาติ ด้วยเนื้อหาที่แม้จะเชิดชูวิศวกรนักประดิษฐ์ผู้มีพรสวรรค์และมีความรักในการออกแบบเครื่องบิน ซึ่งสุดท้ายถูกนำไปใช้ในสงคราม แต่ลักษณะการนำเสนอที่ปรากฏในภาพยนตร์แสดงออกมาในท่าทีที่ว่าตัวเอกซึ่งเป็นวิศวกรซึ่งมีความปรารถนาเพียงการสร้างเครื่องบินที่ดีที่สุด ได้ถูกทุนนิยมและสงครามกดดันให้ต้องสร้างเครื่องบินเพื่อเป็นอาวุธสงคราม ทำให้ถูกกลุ่มอนุรักษนิยมบางกลุ่มในญี่ปุ่นวิพากษ์วิจารณ์ว่าเป็นการทรยศต่อชาติ และบิดเบือนประวัติศาสตร์ ริวซุเกะ ฮิกะวะ นักวิจารณ์ยังมองว่า ภาพยนตร์เรื่องนี้เป็นสาส์นของผู้สร้างภาพยนตร์ที่ต้องการเตือนสติกระแสชาตินิยมในญี่ปุ่น โดยวิเคราะห์ว่าเหตุการณ์ภัยพิบัติครั้งใหญ่ในภาพยนตร์ซึ่งก็คือเหตุการณ์แผ่นดินไหวครั้งใหญ่ในภาคคันโตเมื่อปี 1923 มีความคล้ายคลึงกับเหตุแผ่นดินไหวและคลื่นสึนามิเมื่อเดือนมีนาคม 2011 ซึ่งภัยพิบัติทั้ง 2 ครั้งนำไปสู่การตกต่ำทางเศรษฐกิจ และเปิดทางให้กระแสชาตินิยมกลายเป็นเครื่องมือชักจูงมวลชนรางวัลและการเช้าชิง</doc>
