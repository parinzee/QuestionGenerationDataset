<doc id="153141" url="https://th.wikipedia.org/wiki?curid=153141" title="สมศักดิ์ เทพานนท์">สมศักดิ์ เทพานนท์ สมศักดิ์ เทพานนท์ (5 มีนาคม พ.ศ. 2467 - 26 กรกฎาคม พ.ศ. 2537) นักดนตรี และนักประพันธ์คำร้องหลากหลายแนวให้กับ วงดนตรีกรมประชาสัมพันธ์ และ วงสุนทราภรณ์วัยต้น วัยต้น. ชื่อจริง สมศักดิ์ ทัพทัต เป็นบุตรของนายทองย้อย กับนางระเบียบ ทัพทัต ส่วนนามสกุล เทพานนท์ เป็นนามสกุลของคุณยาย และใช้ในวงการเพลงเท่านั้น เกิดที่ตำบลสำราญราษฎร์ ศึกษาที่โรงเรียนวัดสุทัศน์และโรงเรียนวัดสระเกศ และเข้าศึกษาต่อที่คณะเภสัชศาสตร์ จุฬาลงกรณ์มหาวิทยาลัย แต่เรียนไม่จบเพราะบิดาเสียชีวิต และไม่มีทุนเรียนต่อวัยทำงาน วัยทำงาน. สมัครเข้ารับราชการที่ กองดุริยางค์ทหารเรือ รุ่นเดียวกับ สมยศ ทัศนพันธ์ เสน่ห์ โกมารชุน และสุรสิทธิ์ สัตย์วงศ์ ต่อมาย้ายไปอยู่คณะละครนิยมไทย วงดนตรีเทศบาลนครกรุงเทพ และ วงดนตรีดุริยะโยธินของกองทัพบกไทย ในปี พ.ศ. 2496 ขณะอายุได้ 29 ปี ครูเวส สุนทรจามร ชวนมาอยู่วงดนตรีกรมประชาสัมพันธ์ ในตำแหน่งมือกลอง ต่อมาได้เป็นนักร้องและประพันธ์คำร้องให้ครูเอื้อ สุนทรสนานวัยปลาย วัยปลาย. เกษียณอายุราชการเมื่อ พ.ศ. 2528 แต่ยังแต่งคำร้องและทำนองไว้อีกหลายเพลง ทั้งเป็นนักร้องรับเชิญให้กับ วงดนตรี สังคีตสัมพันธ์ ของ วินัย จุลละบุษปะ เป็นครั้งคราว ป่วยเป็นโรคเบาหวาน ในระยะหลังเกิดอาการแทรกซ้อน จนเสียชีวิตเมื่อวันที่ 26 กรกฎาคม พ.ศ. 2537 ขณะอายุได้ 70 ปีรางวัลรางวัล. - แผ่นเสียงทองคำพระราชทาน พ.ศ. 2508 เพลง รักเธอเสมอ ขับร้องคู่ รวงทอง ทองลั่นทมผลงาน ผลงาน. ขับร้องเพลงไพเราะเป็นที่รู้จักกันทั่วไป เช่น บ้านนาราตรี (คู่กับ มาริษา อมาตยกุล) และแต่งคำร้องเพลงจำนวนมาก เช่น "ไทยเพื่อไทย ,แดนดินถิ่นรัก ,รักเธอเสมอ ,เที่ยงคืน ,รักใครกันแน่ ,ไม่รักใครเลย ,รักเถอะรักกันไว้ ,เริงลีลาศ ,เริงเพลงลิมโบ้ ,รักฉันสักคน ,ช่า ช่า ช่า กล่อมใจ ,จุดใต้ตำตอ ,รักต่างแดน ,เปลี่ยวใจ ,สั่งใจ ,ขอให้ได้ดังใจนึก ,นกเขาไพร ,มนต์นางรำ ,ไพรพิศดาร ,หนีไม่พ้น ,พี่รักจริง ,ชีวิตชาวเขา,แม่เนื้อทอง ,ตลุงตื่นเถิดเรา ,เรือนหอรอรัก ฯลฯ</doc>
