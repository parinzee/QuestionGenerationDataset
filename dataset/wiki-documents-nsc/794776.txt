<doc id="794776" url="https://th.wikipedia.org/wiki?curid=794776" title="จักรพรรดิโกะ-นิโจ">จักรพรรดิโกะ-นิโจ จักรพรรดิโกะ-นิโจ (, 9 มีนาคม 1285 — 10 กันยายน 1308) จักรพรรดิองค์ที่ 94 แห่ง ราชวงศ์ญี่ปุ่น ตามที่ได้บันทึกไว้ใน รายพระนามจักรพรรดิญี่ปุ่น จักรพรรดิโกะ-นิโจครองราชย์ระหว่าง ค.ศ. 1301–08 โดยพระนามของพระองค์นั้นนำมาจากพระนามของ จักรพรรดินิโจ ซึ่งครองราชย์ในช่วง ศตวรรษที่ 12 โดยได้ใส่คำว่า โก ที่แปลว่า สอง หรือ ยุคหลัง เข้าไปในพระนามทำให้พระนามของพระองค์แปลได้ว่า จักรพรรดินิโจที่สอง หรือ จักรพรรดินิโจยุคหลังพระราชประวัติ พระราชประวัติ. จักรพรรดิโกะ-นิโจมีพระนามก่อนจะขึ้นสืบราชบัลลังก์ดอกเบญจมาศว่า เจ้าชายคุนิฮะรุ () เป็นพระราชโอรสองค์ใหญ่ใน จักรพรรดิโกะ-อุดะ จักรพรรดิองค์ที่ 91 ผู้เป็นต้นราชสกุล ไดกะกุจิ ราชสกุลที่อ้างสิทธิในการสืบราชบัลลังก์พร้อมกับราชสกุล จิเมียวอินเหตุการณ์ในพระชนมชีพของจักรพรรดิโกะ-นิโจ เหตุการณ์ในพระชนมชีพของจักรพรรดิโกะ-นิโจ. เจ้าชายคุนิฮะรุได้รับการสถาปนาเป็นรัชทายาทเมื่อปี ค.ศ. 1286 ต่อจากเจ้าชายทะเนะฮิโตะจากราชสกุลจิเมียวอินหรือต่อมาคือ จักรพรรดิโกะ-ฟุชิมิ- เดือน 1 ปี โชอัน ที่ 3 ตรงกับวันที่ 3 มีนาคม ค.ศ. 1301 ปีที่ 3 ในรัชกาลจักรพรรดิโกะ-ฟุชิมิหรือ 6 วันก่อนพระชนมายุครบ 16 พรรษาของเจ้าชายคุนิฮะรุองค์จักรพรรดิถูกบีบบังคับให้สละราชบัลลังก์ให้กับเจ้าชายคุนิฮะรุหลังจากนั้นได้ไม่นานก็ได้ประกอบพระราชพิธีบรมราชาภิเษก อดีตจักรพรรดิโกะ-อุดะพระราชบิดาของจักรพรรดิโกะ-นิโจได้เป็น ไดโจโฮโอ (มหาธรรมราชา) กุมพระราชอำนาจไว้เหนือจักรพรรดิโกะ-นิโจ วันที่ 10 กันยายน พ.ศ. 1851 จักรพรรดิโกะ-นิโจพระประชวรและสวรรคตขณะมีพระชนมายุเพียง 23 พรรษาเจ้าชายโทะมิฮิโตะที่รัชทายาทจากสายราชสกุลจิเมียวอิงขึ้นครองราชบัลลังก์ต่อมาเป็น จักรพรรดิฮะนะโซะโนะ</doc>
