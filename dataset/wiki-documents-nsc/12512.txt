<doc id="12512" url="https://th.wikipedia.org/wiki?curid=12512" title="มหาวิทยาลัยอัสสัมชัญ">มหาวิทยาลัยอัสสัมชัญ มหาวิทยาลัยอัสสัมชัญ () หรือ เอแบค (ABAC) จัดอยู่ในเครือคณะภราดาเซนต์คาเบรียล มี 2 วิทยาเขตหลัก วิทยาเขตหัวหมาก ตั้งอยู่ที่ แขวงหัวหมาก เขตบางกะปิ กรุงเทพมหานคร วิทยาเขตสุวรรณภูมิ ตั้งอยู่ที่ ตำบลบางเสาธง อำเภอบางเสาธง จังหวัดสมุทรปราการ และ 2 ศูนย์การศึกษา city campus ในห้างสรรพสินค้าเซ็นทรัลเวิลด์ ศูนย์การศึกษา ACC Campus มหาวิทยาลัยอัสสัมชัญเป็นมหาวิทยาลัยแห่งแรกของประเทศไทยที่มีระบบการสอนหลักสูตรนานาชาติ และยังเป็นมหาวิทยาลัยเอกชนที่มีจำนวนศาสตราจารย์มากที่สุดในประเทศไทยประวัติ ประวัติ. มหาวิทยาลัยอัสสัมชัญ พัฒนามาจาก "โรงเรียนอัสสัมชัญพานิชยการ" ซึ่งก่อตั้งในปี พ.ศ. 2481 และได้รับวิทยฐานะเป็น "โรงเรียนอัสสัมชัญบริหารธุรกิจ" ในปี พ.ศ. 2515 สังกัดกระทรวงศึกษาธิการ ต่อมาในปี พ.ศ. 2518 ย้ายสังกัดมาอยู่ทบวงมหาวิทยาลัยโดยเปลี่ยนชื่อใหม่เป็น "วิทยาลัยอัสสัมชัญบริหารธุรกิจ ) " หรือ Assumption Business Administration College ซึ่งเป็นที่มาของชื่อเอแบค (ABAC) และเมื่อวันที่ 22 พฤษภาคม พ.ศ. 2533 ได้รับการเลื่อนวิทยฐานะเป็นมหาวิทยาลัย และได้ชื่อว่า "มหาวิทยาลัยอัสสัมชัญ" โดยมหาวิทยาลัยได้ใช้ตัวอักษรย่อในภาษาไทยว่า มอช. และภาษาอังกฤษว่า "AU" ซึ่งทำให้อักษรชื่อย่อของมหาวิทยาลัยอัสสัมชัญมีความสัมพันธ์ กับสัญลักษณ์ทางเคมี คือ Au (ทองคำ) ต่อมาในปี พ.ศ. 2538 จึงได้มีการขยายวิทยาเขตไปที่วิทยาเขตสุวรรณภูมิ ถนนบางนา-ตราด ตำบลบางเสาธง อำเภอบางเสาธง จังหวัดสมุทรปราการ โดยวิทยาเขตสุวรรณภูมิเปิดทำการครั้งแรกในวันที่ 17 มีนาคม พ.ศ. 2543 ภายใต้วางรากฐานของ เจษฎาจารย์ ประทีป มาร์ติน โกมลมาศ อธิการบดีกิตติคุณ ผู้กอบกู้และสถาปนา มหาวิทยาลัยอัสสัมชัญ Cathedral of Learning*สัญลักษณ์ประจำมหาวิทยาลัย สัญลักษณ์ประจำมหาวิทยาลัย. ชื่อมหาวิทยาลัย : Assumption หมายถึง เหตุการณ์ที่แม่พระรับเกียรติยกขึ้นสวรรค์ การทับศัพท์ในภาษาไทยว่า "อัสสัมชัญ" มีประวัติความเป็นมาและความหมายดังนี้ แรกเริ่มคุณพ่อกอลเบอต์ใช้ชื่อภาษาฝรั่งเศส "Le Collège de L' Assomption" และใช้ชื่อภาษาไทยว่า "โรงเรียนอาซมซานกอเลิศ" (Assumption College) แต่ปรากฏว่าคนทั่วไปมักจะเรียก และเขียนชื่อโรงเรียนผิดเสมอ ดังนั้น เมื่อวันที่ 14 กันยายน 2453 ภราดา ฟ. ฮีแลร์ (หนึ่งในห้าภราดาที่เดินทางมาช่วยรับช่วงดูแลโรงเรียนอัสสัมชัญต่อจากบาทหลวงเอมิล ออกัสต์ กอลมเบต์) จึงได้มีหนังสือไปถึงกรมศึกษา กระทรวงธรรมการ ขอเปลี่ยนชื่อโรงเรียนเป็น "อาศรมชัญ" ดังนั้นชื่อ "อัสสัมชัญ" จึงเริ่มใช้ตั้งแต่วันที่ 28 กันยายน 2453 เป็นต้นมา ซึ่ง "อัสสัมชัญ" มีความหมายในภาษาไทยดังนี้ "อัสสัม" เป็นคำบาลีมคธว่า "อัสสโม" แปลงเป็นไทยว่า "อาศรม" หมายถึง "กุฏิทีถือศีลกินพรต" ส่วนคำว่า "ชัญ" เมื่อแยกตามรากศัพท์เดิมเป็น "ช" แปลว่า เกิด และ "ญ" แปลว่า ญาณ ความรู้ รวมคำได้ว่า ชัญ คือ ที่สำหรับเกิดญาณความรู้ เมื่อรวมทั้งสองคือ "อัสสัม"และ"ชัญ" เป็น "อัสสัมชัญ" แปลว่า ตำหนักที่สำหรับหาวิชาความรู้ ต้นไม้ประจำมหาวิทยาลัย : ต้นอโศก (Ashoka Tree) คือ ต้นไม้สัญลักษณ์มหาวิทยาลัยอัสสัมชัญ มีชื่อทางวิทยาศาสตร์ว่า พอลิแอลเธีย ลองจิโฟเลีย (Polyalthea longifolia) มีแหล่งกำเนิดในอินเดียและศรีลังกา เหตุผลที่มหาวิทยาลัยเลือกต้นอโศกเป็นต้นไม้ประจำมหาวิทยาลัยเพราะ1. เป็นต้นไม้ที่เขียวอยู่ตลอดเวลา แสดงถึงความสดชื่นร่มเย็น ความคงเส้นคงวาต่อความเปลี่ยนแปลงของดินฟ้าอากาศ หมายความว่า มหาวิทยาลัยจะมีความมุ่งมั่นที่จะบรรลุพันธกิจ ในการให้การศึกษาที่ดีเลิศ โดยไม่ย่อท่อต่ออุปสรรคใด ๆ 2. เป็นต้นไม้ที่รูปทรงสวยงาม เหมือนสถูปเจดีย์ 3. เป็นมงคลนาม หมายถึง ไม่มีความทุกข์ความโศก และยังเป็นชื่อของกษัตย์อินเดียผู้ยิ่งใหญ่คือ พระเจ้าอโศกมหาราช ที่สร้างอาณาจักรที่เกรียงไกรให้กับอินเดีย และทำนุบำรุงพระพุทธศาสนาให้มีความเจริญสูงสุดในยุคนั้น 4. เป็นต้นไม้ที่นำจากอินเดียสู่ประเทศไทยเป็นครั้งแรก โดยมูลนิธิภราดาคณะเซนต์คาเบรียล โดยนำมาปลูกพร้อมกันครั้งแรกที่ โรงเรียนเซนต์คาเบรียล และกรมป่าไม้ แม่พระองค์แห่งปรีชาญาณ หรือ Sedes Sapientiæ (The Seat of Wisdom) ถือเป็นสัญลักษณ์สำคัญของมหาวิทยาลัยโดยมีความหมายว่า พระนางมารีย์พรหมจารีเปรียบเสมือนมหาวิทยาลัย ที่คอยโอบอุ้มนักศึกษา ซึ่งนักศึกษาเปรียบเสมอองค์พระกุมารเยซูที่ประทับนั่งอยู่บนตักของแม่พระอธิการบดี อธิการบดี. 2481 Bro. Rogation, ผู้ก่อตั้ง ACC 2517-2519 ภารดา สมพงษ์ ชีรานนท์, อาจารย์วันเพ็ญ นพเกตุ 2519 ศาสตราจารย์ ดร.ชุบ กาญจนประกร 2521-2545 ภราดา ดร. ประทีป ม. โกมลมาศ 2546-2559 ภราดา ดร.บัญชา แสงหิรัญ 2559 ดร.มัทนา สานติวัตร (ผู้ปฏิบัติหน้าที่อธิการบดี) 2559 ดร.ธนู กุลชล (ผู้ปฏิบัติหน้าที่อธิการบดี) 2559-ปัจจุบัน ภารดา ดร.บัญชา แสงหิรัญการจัดอันดับWebometrics การจัดอันดับ. Webometrics. การจัดอันดับโดย เว็บโอเมตริกซ์ (Webometrics) ซึ่งจัดทำขึ้นเพื่อแสดงความตั้งใจของสถาบันต่าง ๆ ในการเผยแพร่ความรู้สู่เว็บไซต์ และเป็นความริเริ่มเพื่อส่งเสริมการเข้าถึงความรู้อย่างเปิดกว้าง (Open Access) ทั่วโลก โดยบ่งบอกถึงปริมาณและคุณภาพของสิ่งตีพิมพ์อิเล็กทรอนิกส์ของสถาบัน เพื่อใช้ร่วมกับตัวชี้วัดอื่น ๆ ในการประเมินผลงานวิจัยของสถาบัน ซึ่งทางเว็บโอเมตริกซ์ได้จัดอันดับปีละ 2 ครั้งในเดือนมกราคม และกรกฎาคม ล่าสุดเดือนมกราคม พ.ศ. 2559 มหาวิทยาลัยอัสสัมชัญ อยู่ในอันดับที่ 899 ของโลก อันดับที่ 97 ของเอเชียตะวันออกเฉียงใต้ และอันดับที่ 6 ของมหาวิทยาลัยในประเทศไทยการจัดอันดับโดย 4 International Colleges & Universities การจัดอันดับโดย 4 International Colleges & Universities. การจัดอันดับของ 4 International Colleges & Universities หรือ 4ICU เป็นการจัดอันดับความนิยมของเว็บไซต์มหาวิทยาลัย ในปี 2016 ได้รับการจัดอันดับความนิยมเว็บไซต์เป็นอันดับที่ 6 ของประเทศไทยการจัดอันดับโดย FIND-MBA การจัดอันดับโดย FIND-MBA. การจัดอันดับโดย FIND-MBA ทำขึ้นเพื่อจัดลำดับความนิยมของ MBA program ในแต่ละมหาวิทยาลัยทั่วโลก. มหาวิทยาลัยอัสสัมชัญถูกจัดอันดับความนิยมเป็นอันดับที่ 47 ของเอเชีย และ อันดับ 1 ของประเทศไทยคณะคณะ. - คณะบริหารธุรกิจ (Martin De Tour School of Management and Economics)- หลักสูตรเศรษฐศาสตร์บัณฑิต(B.Econ) - คณะศิลปศาสตร์ (Theodor Maria School of Arts) - คณะนิเทศศาสตร์ (Albert Laurence of Communication Arts) - คณะนิติศาสตร์ (ABAC School of Law) - คณะวิศวกรรมศาสตร์ (Vincent Mary School of Engineering) - คณะวิทยาศาสตร์และเทคโนโลยี (Vincent Mary School of Science and Technology) - คณะพยาบาลศาสตร์ (Bernadette de Lourdes School of Nursing Science) - คณะสถาปัตยกรรมศาสตร์ (Montfort Del Rosario of Architecture and Design) - คณะดนตรี (ABAC School of Music) - คณะเทคโนโลยีชีวภาพ (ABAC School of Biotechnology) - บัณฑิตวิทยาลัยคณะมนุษย์ศึกษา (ABAC Graduate School of Human Science)- สาขาวิชาศึกษาศาสตร์ (Graduate Program of Education ) - สาขาวิชาปรัชญา (Graduate Program of Philosophy and Religion) - สาขาวิชาจิตวิทยา (Graduate Program of Counseling Psychology) - บัณฑิตวิทยาลัยคณะคณะเทคโนโลยีสารสนเทศ (ABAC Graduate School of Information Technology) - บัณฑิตวิทยาลัยคณะบริหาร (ABAC Graduate School of Business) - บัณฑิตวิทยาลัยคณะศึกษาทางไกล ผ่านอินเทอร์เน็ต (ระดับปริญญาโท) (ABAC Graduate School of E-Learning)สถาบัน/ศูนย์และหน่วยงานในมหาวิทยาลัยศูนย์ฝึกการบินนานาชาติแพนแอมประเทศไทย สถาบัน/ศูนย์และหน่วยงานในมหาวิทยาลัย. ศูนย์ฝึกการบินนานาชาติแพนแอมประเทศไทย. วันที่ 24 ก.ย. 57 เวลา 16.00 น. ANA Holdings หรือ สายการบินออลนิปปอน แอร์เวย์ หนึ่งในสายการบินชั้นนำของโลกสัญชาติญี่ปุ่น และสายการบินนกแอร์ สายการบินโลว์คอสชั้นนำสัญชาติไทย ได้จับมือร่วมลงทุนกับมหาวิทยาลัยอัสสัมชัญเปิดศูนย์ฝึกการบินนานาชาติแพนแอมประเทศไทยอย่างเป็นทางการ ณ มหาวิทยาลัยอัสสัมชัญ วิทยาเขตสุวรรณภูมิ โดยความร่วมมือครั้งนี้ถือเป็นการพลิกโฉมวงการธุรกิจการบินไทย ที่จะสร้างศูนย์ฝึกการบินที่ได้มาตราฐานสากล และทันสมัยที่สุดแห่งหนึ่งในเอเชียตะวันออกเฉียงใต้ พร้อมให้บริการฝึกอบรมนักบินให้แก่สายการบินต่างๆ เปิดให้บริการแล้วตั้งแต่เดือนกันยายน 2557 เป็นต้นไป ปัจจุบันมี เครื่องฝึกบินจำลอง Full Flight Simulator (FFS) แบบแอร์บัส A320 จำนวน 1 เครื่อง เพื่อใช้ฝึกนักบิน และในอนาคตมีแผนจะเพิ่มอีก 3 เครื่อง แบ่งเป็นเครื่อง FFS แบบแอร์บัส A320 อีกจำนวน 1 เครื่อง และแบบโบอิ้ง B-737NG จำนวน 2 เครื่อง รวมทั้งสิ้น 4 เครื่อง ขณะนี้ศูนย์การบินฯ แพนแอมไทย สามารถเปิดให้บริการทั้งในส่วนของการฝึกการบินให้แก่นักบินและบุคลากรการบินในส่วนอื่นๆ ได้อีกด้วย เช่น พนักงานต้อนรับบนเครื่องบิน (Cabin Crew Training) , Dry Simulator Rental, Type rating training, Ab Initio Pilot w/ Airline Transition, Maintenance Training, Aircraft Dispatcher Training และ Aviation English Training เป็นต้นสถาบันเอเชียและแอฟริกาศึกษาภาควิชาระบบสารสนเทศทางธุรกิจ, คณะบริหารธุรกิจเอแบคโพลล์บัณฑิตวิทยาลัยACC School of Commerceสถาบันวิจัยชิงหัว - เอแบค เพื่อประชาคมเศรษฐกิจอาเซียน (Tsinghua - ABAC AEC Research Institute) สถาบันวิจัยชิงหัว - เอแบค เพื่อประชาคมเศรษฐกิจอาเซียน (Tsinghua - ABAC AEC Research Institute). ภารดาบัญชา แสงหิรัญ อธิการบดี มหาวิทยาลัยอัสสัมชัญ ได้ร่วมลงนามบันทึกข้อตกลงว่าด้วยความร่วมมือทางวิชาการ กับ Mr. Zheng Yan Kang () และ Mr. Bai He Lin (China Railways) จัดตั้ง สถาบันวิจัยชิงหัว - เอแบค เพื่อประชาคมเศรษฐกิจอาเซียน (Tsinghua - ABAC AEC Research Institute) ณ มหาวิทยาลัยอัสสัมชัญ วิทยาเขตสุวรรณภูมิ วัตถุประสงค์หลักของสถาบันวิจัยชิงหัว - เอแบค เพื่อประชาคมเศรษฐกิจอาเซียน 1. เพื่อการแสวงหาความรู้ ความจริง เพื่อได้มาซึ่งปัญญาทางการตลาด การท่องเที่ยวและบริการ การพัฒนาองค์กร และด้านสังคมสู่ประชาคมเศรษฐกิจอาเซียน 2. เพื่อการสร้างความรู้โดยใช้กระบวนการ วิจัย วินิจฉัย เพื่อเป็นฐานรากแห่งปัญญา 3. เพื่อการนำความรู้ที่ได้ผ่านกระบวนการ กลั่นกรอง วิเคราะห์ สังเคราะห์เพื่อสร้างให้เป็นความรู้เชิงลึกและเชิงปฏิบัติการ 4. เพื่อเป็นแหล่งถ่ายทอดซึ่งปัญญาทางการตลาดที่เลือกเฟ้นสู่ผู้ประกอบการโดยมุ่งเป้าไปที่วิสาหกิจการขนาดกลางและย่อม และธุรกิจขนาดใหญ่ ที่มีความมุ่งมั่นจะพัฒนาตนเองสู่ความยั่งยืน ศูนย์ ABAC SIMBA (ABAC Social Innovation in Management and Business Analysis) ศูนย์ ABAC SIMBA (ABAC Social Innovation in Management and Business Analysis). เป็นศูนย์วิจัยที่ให้ความรู้และข้อมูลงานวิจัยทางด้านการเมืองสังคมและธุรกิจศูนย์สร้างสรรค์นวัตกรรมทางธุรกิจ หรือ ICE CENTER, Innovation, Creativity and Enterprise ศูนย์สร้างสรรค์นวัตกรรมทางธุรกิจ หรือ ICE CENTER, Innovation, Creativity and Enterprise. เป็นศูนย์ให้ความรู้ด้านการทำธุรกิจแก่ผู้ประกอบการ SMEs ทั่วไปABAC Consumer Index ABAC Consumer Index. โครงการสำรวจข้อมูลดัชนีผู้บริโภค เก็บรวบรวมข้อมูลผู้บริโภคจากทั้งในและต่างประเทศ เพื่อสร้างคลังข้อมูลดัชนีผู้บริโภคในภูมิภาคอาเซียนในปี 2011 โดยอิงอยู่กับการให้บริการสังคมของมหาวิทยาลัย 2 ระดับ คือ ระดับอาจารย์ โดยนำความรู้ไปเผยแพร่สู่สาธารณชน และส่วนของสถาบันคือการผลิตบัณฑิตที่มีคุณภาพออกไปรับใช้สังคมให้บริการสังคมInstitute for Research and Academic Services (IRAS) Institute for Research and Academic Services (IRAS). ศูนย์วิจัยทางธุรกิจที่ให้บริการแก่ หน่วยงาน, องกรณ์ธุรกิจ ระหว่างประเทศในไทย โดย จัดทำงานวิจัยทางธุรกิจเป็น วงกว้าง เพื่อ ตอบสนองความต้องการแต่ละหน่วยงาน หน่วยงานได้ถูกก่อตั้งในปี 1982 โดย Dr. Federic L. Ayer, อดีตรองประธานกลุ่มงานวิจัย คนแรก.ศูนย์พัมนาองค์กร หรือ ODI (Organization Development Institute) ศูนย์พัมนาองค์กร หรือ ODI (Organization Development Institute). ให้ความรู้และฝึกอบรมบุคลากรขององค์กรให้ทันกับการเปลี่ยนแปลงในโลกปัจจุบันสถาบันขงจื่อ (Confucius Institute) สถาบันขงจื่อ (Confucius Institute). มหาวิทยาลัยอัสสัมชัญ ได้รับทราบจากห้องเรียนขงจื่อโรงเรียนอัสสัมชัญพาณิชยการ ว่ารัฐบาลสาธารณรัฐประชาชนจีน โดยคณะผู้แทนสำนักงานส่งเสริมการเรียนการสอนภาษาจีนนานาชาติ หรือ ฮั่นปั้น (The Office of Chinese Language Council International : Hanban)มีนโยบายก่อตั้งสถาบันขงจื่อเพิ่มขึ้นอีก 1 แห่งในประเทศไทย มหาวิทยาลัยพิจารณาแล้วเห็นว่าปัจจุบันมหาวิทยาลัยมีความสัมพันธ์อันแน่นแฟ้น มีการทำความตกลงร่วมมือกันกับมหาวิทยาลัยหลายแห่งในประเทศจีน มีนักศึกษาจากประเทศจีนสนใจเข้าศึกษาต่อที่มหาวิทยาลัยเป็นจำนวนมาก นอกจากนี้มหาวิทยาลัยยังจัดการเรียนการสอนหลักสูตรภาษาจีนทั้งระดับปริญญาตรีและปริญญาโท เป็นระยะเวลานานกว่า 20 ปี และภาษาจีนเป็นภาษาหนึ่งที่ใช้กันมากในประชาคมอาเซียน จึงเห็นเป็นโอกาสอันดีที่จะจัดตั้งสถาบันขงจื่อขึ้นในมหาวิทยาลัย โดยในเบื้องแรกได้ลงนามทำความตกลงร่วมมือกับสำนักงานส่งเสริมการเรียนการสอนภาษาจีนนานาชาติ หรือ ฮั่นปั้นเมื่อวันที่ 18 กันยายน 2557 เพื่อจัดตั้งสถาบันขงจื่อที่มหาวิทยาลัยอัสสัมชัญ (Confucius Institute) และต่อมาในวันที่ 12 พฤศจิกายน 2557 มหาวิทยาลัยอัสสัมชัญกับมหาวิทยาลัยวิทยาศาสตร์และเทคโนโลยีแห่งเทียนจิน ได้ร่วมลงนามบันทึกข้อตกลงความร่วมมือ เพื่อดำเนินการจัดตั้งสถาบันขงจื่อร่วมกัน ที่มหาวิทยาลัยอัสสัมชัญโดยภราดาบัญชา แสงหิรัญ อธิการบดีมหาวิทยาลัยอัสสัมชัญ และ ศาสตราจารย์ Wang Shuo อธิการบดี มหาวิทยาลัยวิทยาศาสตร์และเทคโนโลยีแห่งเทียนจิน เป็นผู้ลงนาม มหาวิทยาลัยวิทยาศาสตร์และเทคโนโลยีแห่งเทียนจินนั้น เป็นมหาวิทยาลัยชั้นนำขนาดใหญ่ เปิดดำเนินการตั้งแต่ปี ค.ศ. 1958 จัดการเรียนการสอนในระดับ ปริญญาตรี ปริญญาโท และปริญญาเอก จำนวนกว่า 168 หลักสูตร ในจำนวนนี้มีหลักสูตรการสอนภาษาจีนสำหรับชาวช่างชาติ (Teaching Chinese as Foreign Language) ปัจจุบันมีนักศึกษามากกว่า 23,000 คน มีคณาจารย์ 2,189 คนABAC Study Abroad Centerบุคคลสำคัญจากมหาวิทยาลัยอัสสัมชัญบุคคลสำคัญจากมหาวิทยาลัยอัสสัมชัญ. - ดร. วัฒนจักร พุ่มวิเศษ อดีตนักวิจัย ศูนย์การบินอวกาศก็อดเดิร์ด, องค์การนาซา - นิติวัฒน์ จันทร์สว่าง สมาชิกสภาผู้แทนราษฎร พรรคชาติไทยพัฒนา - ศราวุธ เพชรพนมพร อดีตเลขานุการรัฐมนตรีว่าการกระทรวงเทคโนโลยีสารสนเทศและการสื่อสาร, อดีตผู้ช่วยรัฐมนตรีว่าการกระทรวงสาธารณสุข, อดีตสมาชิกสภาผู้แทนราษฎรจังหวัดอุดรธานี พรรคเพื่อไทย - วุฒิชัย สงวนวงศ์ชัย อดีตรัฐมนตรีช่วยว่าการกระทรวงอุตสาหกรรม, อดีตสมาชิกสภาผู้แทนราษฎร จังหวัดชัยภูมิ - ธีรภัทร มงคลนาวิน อุปทูต สถานเอกอัครราชทูต ณ กรุงโด ฮา, กระทรวงต่างประเทศ - ผศ.ดร.พรสันต์ เลี้ยงบุญเลิศชัย อาจารย์ประจำคณะรัฐศาสตร์ จุฬาลงกรณ์ มหาวิทยาลัย - สุพัตรา เป้าเปี่ยมทรัพย์ ประธานกรรมการบริหาร บริษัท ยูนิลีเวอร์ ประเทศไทย- อิสระ วงศ์รุ่ง รองผู้อำนวยการธนาคารออมสิน - ศักดิ์สิทธิ์ เวชสุภาพร นักดนตรี นักร้อง - วิบูลย์ กรมดิษฐ์ กรรมการ, กรรมการบริหาร บริษัท อมตะ คอร์เปอเรชั่น - ปฏิมา จีระแพทย์ อดีตที่ปรึกษารัฐมนตรีประจำสำนักนายกรัฐมนตรี ที่ปรึกษากิตติมศักดิ์ คณะกรรมาธิการการเงิน การคลัง การธนาคาร และสถาบันการเงิน วุฒิสภาและที่ปรึกษาด้านการค้าและการลงทุนระหว่างประเทศ ประจำผู้แทนการค้าไทย - แคทรียา อิงลิช นักแสดง - คัทลียา แมคอินทอช นักแสดง - ชมะนันทน์ วรรณวินเวศร์ ผู้ประกาศข่าว - ภัทรพล ศิลปาจารย์ นักแสดง - สุวภา เจริญยิ่ง กรรมการผู้จัดการ บริษัทหลักทรัพย์ (บล.) ธนชาต - สุนิสา เจทท์ นักแสดง - กฤษณ์ ศรีภูมิเศรษฐ์ นักแสดง พิธีกร ผู้บริหาร บริษัท แฟล็กชิพ เอ็นเทอร์เทนเมนท์ จำกัด, ผู้จัดละคร - อดิศักดิ์ รักอริยะพงศ์ ประธานเจ้าหน้าที่บริหาร และประธานเจ้าหน้าที่ขายและการตลาด บริษัทเซ็ปเป้ จำกัด (มหาชน) - ธนวัฒน์ สุธรรมพันธุ์ กรรมการผู้จัดการ บริษัท ไมโครซอฟท์ (ประเทศไทย) จำกัด - ธีรพงศ์ จันศิริ ประธานกรรมการ บริษัท ไทยยูเนี่ยน, ผู้ผลิตและส่งออกอาหารทะเลกระป๋องรายใหญ่สุดของโลก - ซันนี่ สุวรรณเมธานนท์ นักแสดง - คณิตกุล เนตรบุตร นักร้อง - ศิวัฒน์ โชติชัยชรินทร์ นักแสดง - วิสาระดี เตชะธีราวัฒน์ อดีตรองโฆษกพรรคเพื่อไทยและสมาชิกสภาผู้แทนราษฎร จังหวัดเชียงราย - วราวุธ เลาหพงศ์ชนะ อดีตนักการทูต, ผู้จัดการ ฝ่ายประชาสัมพันธ์และสื่อสาร บริษัท คริสเตียน ดิออร์ ประเทศไทย (จำกัด) - ฟาริด อาร์เมด อาจารย์ มหาวิทยาลัย Western Sydney ประเทศออสเตรเลีย - บัญชา ชุมชัยเวทย์ พิธีกรรายการและผู้ประกาศข่าว - เกรียงศักดิ์ ตันติพิภพ กรรมการผู้จัดการใหญ่ ห้างสรรพสินค้า ดิเอ็มโพเรียม - รองศาสตราจารย์ สัตวแพทย์หญิง ดร.นันทริกา ชันซื่อ กรรมการผู้ทรงคุณวุฒิในคณะกรรมการสิ่งแวดล้อมแห่งชาติ - อธิคม เติบศิริ ประธาน และ CEO ไทยออยล์, กลุ่ม ปตท - ชลิต ลิมปนะเวช อดีตที่ปรึกษา รัฐมนตรีช่วยว่าการกระทรวงอุตสาหกรรม - อลิชา ไล่ศัตรูไกล นักแสดง - ไดอาน่า จงจินตนาการ นักแสดง - เต ชอว์ยุน, รองศาสตราจารย์ มหาวิทยาลัย King Saud ประเทศซาอุดิอาราเบีย - อัญรินทร์ ธีราธนันพัฒน์ นักแสดง - ธันย์ชนก ฤทธินาคา นักร้อง นักแสดง พิธีกร อาจารย์ - สุกุมล คุณปลื้ม อดีตรัฐมนตรีว่าการกระทรวงวัฒนธรรม และ สมาชิกสภาผู้แทนราษฎรจังหวัดชลบุรี สังกัดพรรคพลังชล - ณัฏฐา โกมลวาทิน บรรณาธิการข่าวอาเซียน สถานีโทรทัศน์ไทยพีบีเอส - ธีรายุทธ ศิริวัฒนาเลิศ นักธุรกิจ - บัณฑิต อึ้งรังษี  วาทยกร - พีชญา วัฒนามนตรี นักแสดง - เจนนิเฟอร์ ฮาร์ไฮ กงสุลใหญ่ สถานกงสุลใหญ่สหรัฐฯ เชียงใหม่. - ประชุม มาลีนนท์ CEO บมจ.บีอีซี เวิลด์ (ช่อง3) - ภักดีหาญส์ หิมะทองคำ. อดีตรองโฆษกประจำสำนักนายกรัฐมนตรี ในรัฐบาลของนางสาวยิ่งลักษณ์ ชินวัตร, อดีตสมาชิกสภากรุงเทพมหานคร เขตวังทองหลาง - ยศสินี ณ นคร ผู้กำกับละคร ผู้สร้างละคร - เจมส์ มาร์ นักแสดง - สุหฤท สยามวาลา ผู้สมัคร รับเลือกตั้งผู้ว่าราชการกรุงเทพมหานคร เบอร์ 17, นักร้อง, DJ และ ผู้บริหาร บริษัท D.H.A. Siamwalla จำกัด - ดร.ชัยพร วิเทศสนธิ  รักษาการแทนรองคณบดีฝ่ายบริหารและวิเทศสัมพันธ์ คณะเศรษฐศาสตร์ มหาวิทยาลัยขอนแก่น - เอธัส มนต์เสรีนุสรณ์อดีตผู้ช่วยเลขานุการผู้ว่าราชการกรุงเทพมหานครรับผิดชอบ สำนักการแพทย์ สำนักอนามัย สำนักพัฒนาชุมชน - ทัศพล แบเลเว็ลด์ CEO ไทยแอร์เอเชีย - ร้อยตำรวจเอก สงกรานต์ เตชะณรงค์ อดีตโฆษกกระทรวงเทคโนโลยีสารสนเทศและการสื่อสาร, ข้าราชการตำรวจในสังกัดกองบังคับการปราบปราม - ทาริค นาเซอร์ ผู้ช่วยศาสตราจารย์ มหาวิทยาลัยแคนซัส สหรัฐอเมริกา - ซาร่า เล็กจ์ นักแสดง - พอลล่า เทเลอร์ นักแสดง - ดร.ดนัย จันทร์เจ้าฉาย กรรมการผู้ทรงคุณวุฒิในคณะกรรมการประชาสัมพันธ์แห่งชาติ อนุกรรมการจัดทำร่างและอนุกรรมการปฏิบัติการ ด้านการประชาสัมพันธ์ นโยบายและแผนการประชาสัมพันธ์แห่งชาติ ฉบับที่ห้า โดยมีรองนายกรัฐมนตรี วิษณุ เครืองาม เป็นประธาน - เจริญ อุษณาจิตต์ ประธานกรรมการ บริษัท โมเดอร์นฟอร์มกรุ๊ป จำกัด (มหาชน)</doc>
