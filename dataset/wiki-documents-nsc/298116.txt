<doc id="298116" url="https://th.wikipedia.org/wiki?curid=298116" title="ประภัสสร พานิชกุล">ประภัสสร พานิชกุล จิตประภัสสร เทียนสุวรรณ หรือชื่อเดิมว่า ประภัสสร พานิชกุล ชื่อเล่น แดง (25 มีนาคม พ.ศ. 2492) เป็นนางสาวไทย ประจำปี พ.ศ. 2509 และเป็นมารดาของกรุณพล เทียนสุวรรณ นักแสดงชาวไทยประวัติ ประวัติ. ประภัสสรเป็นบุตรคนที่ 3 ในจำนวน 4 คน มีชีวิตในวัยเด็กที่ไม่สุขสบายนัก เนื่องจากบิดาผู้มีเชื้อสายจีนแต้จิ๋วจากจังหวัดเพชรบุรีนั้นมีภรรยาหลายคนตามความนิยมของชาวจีนในยุคนั้น ส่วนคุณแม่ที่เป็นชาวจังหวัดราชบุรีนั้นเป็นผู้ดูแลบุตรทั้ง 4 จวบจนประภัสสร อายุได้ 11 ปี คุณแม่ก็เสียชีวิตลงด้วยโรคหัวใจ เติบโตโดยการ ดูแลของน้าสาว เธอสำเร็จการศึกษาจากโรงเรียนเสริมสวยดาวรุ่ง เธอได้รับตำแหน่งนางงามเวทีแรกคือ นางงามบ้านหมี่ อำเภอบ้านหมี่ จังหวัดลพบุรี เกิดจากการที่เธอได้ไปแต่งหน้าให้กับผู้เข้าประกวดในครั้งนั้น แล้วได้รับการชักชวนให้เข้าประกวด เธอจึงตกลงเข้าร่วม และชนะเลิศเวที่นี้ในที่สุด และเป็นตัวแทนของอำเภอ เข้าร่วมประกวดนางสาวไทย และคว้าตำแหน่งมาได้สำเร็จ ปีนั้นเป็นปีแรกที่มีบัลลังค์ให้นางงามนั่งตามแบบเวทีนางงามจักรวาล ขณะดำรงตำแหน่งนางสาวไทย เธอมิได้เดินทางไปร่วมประกวด นางงามจักรวาล เนื่องจากอายุเธอเพียง16ปี ไม่ถึงเกณฑ์ของกองประกวดนางงามจักรวาล แต่ยังมีโอกาสเป็นตัวแทนประเทศได้เข้าร่วมประกวด มิส ควีน ออฟ เดอะ แปซิฟิค ที่ประเทศออสเตรเลีย และเธอก็ได้รับตำแหน่งนางงามบุคลิกภาพ มาฝากคนไทยอีกด้วย ด้านชีวิตครอบครัว ประภัสสร หรือ จิตประภัสสรในปัจจุบัน สมรสกับ พล.ต.ต.เทอดพงษ์ เทียนสุวรรณ มีทายาทด้วยกัน 3 คน ซึ่งหนึ่งในนั้นคือ กรุณพล เทียนสุวรรณ ดารา นักแสดง พิธีกร ปัจจุบันเปิดร้านอาหารจิตประภัสสร ย่านประชาชื่น เป็นธุรกิจเล็กๆ ที่เธอทำมานานอีกด้วย นอกจากนี้ ในปี พ.ศ. 2557 เธอยังได้เขียนหนังสืออัตชีวประวัติ "กว่าชีวิตจะถึงจิตประภัสสร" ที่บอกเล่าถึงเรื่องราวที่พลิกชีวิตของอดีตนางสาวไทยและเจ้าของสวนอาหารบ้านจิตประภัสสร จากชีวิตที่ดำดิ่งลงเหวสู่หนทางสว่างด้วยปัญญาแห่งธรรม จัดพิมพ์โดยสำนักพิมพ์อมรินทร์ธรรมะรางวัลรางวัล. - รางวัลชนะเลิศนางงามบ้านหมี่ - รางวัลนางสาวไทย ปีพ.ศ. 2509 - รางวัลนางงามบุคลิกภาพ ในการประกวดมิส ควีน ออฟ เดอะ แปซิฟิค ที่ประเทศออสเตรเลีย</doc>
