<doc id="196675" url="https://th.wikipedia.org/wiki?curid=196675" title="สถานีลาดพร้าว">สถานีลาดพร้าว สถานีลาดพร้าว () เป็นสถานีรถไฟฟ้าที่ตั้งอยู่ที่บริเวณสี่แยกรัชดา-ลาดพร้าว หรือจุดตัดระหว่าง ถนนรัชดาภิเษก และ ถนนลาดพร้าว ในพื้นที่แขวงจอมพล เขตจตุจักร กรุงเทพมหานคร เป็นสถานีรถไฟฟ้าในเส้นทาง รถไฟฟ้ามหานคร สายเฉลิมรัชมงคล และ รถไฟฟ้าสายสีเหลือง ทั้งสองสถานีเป็นสถานีที่อยู่ภายใต้การดูแลของ การรถไฟฟ้าขนส่งมวลชนแห่งประเทศไทยสถานีรถไฟฟ้ามหานคร สายเฉลิมรัชมงคล สถานีรถไฟฟ้ามหานคร สายเฉลิมรัชมงคล. สถานีลาดพร้าว (รหัส LAT) เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ที่ถนนลาดพร้าว กรุงเทพมหานคร ตั้งอยู่ในย่านธุรกิจ สถานศึกษา สถานที่ราชการ และที่พักอาศัยบริเวณตอนต้นของถนนลาดพร้าวที่ตั้ง ที่ตั้ง. ถนนลาดพร้าว บริเวณทิศตะวันตกของสี่แยกรัชดาภิเษก-ลาดพร้าว จุดบรรจบถนนลาดพร้าวและถนนรัชดาภิเษก-ห้วยขวาง ในพื้นที่แขวงจอมพล เขตจตุจักร กรุงเทพมหานคร สถานีลาดพร้าวตั้งอยู่ในย่านที่พักอาศัยหนาแน่นใจกลางเมืองบริเวณถนนลาดพร้าวตอนต้น และอยู่ใกล้กับสถานศึกษาและสถานที่ราชการหลายแห่ง โดยเฉพาะหน่วยงานด้านศาลยุติธรรม ซึ่งสถานีลาดพร้าวได้ตั้งชื่อ เพื่อสื่อถึงที่ตั้งสถานีที่ถนนลาดพร้าวช่วงกลาง และเป็นสถานีสำคัญสำหรับเชื่อมต่อการเดินทางจากถนนลาดพร้าวส่วนที่เหลือที่ยังไม่มีรถไฟฟ้าเข้าถึง เช่น ย่านโชคชัยสี่, วังทองหลาง และบางกะปิ แต่ในช่วงแรกที่รถไฟฟ้ามหานครเปิดให้บริการ ผู้โดยสารส่วนมากมักสับสนระหว่างสถานีลาดพร้าวกับสถานีพหลโยธิน ที่อยู่บริเวณปากทางลาดพร้าว อันเป็นที่ตั้งของศูนย์การค้าเซ็นทรัลพลาซ่า ลาดพร้าว ซึ่งผู้โดยสารคุ้นเคยกันดีอยู่แล้ว และบางส่วนอาจเห็นว่าบริเวณห้าแยกลาดพร้าวมีความโดดเด่นเป็นจุดหมายตา และน่าจะเหมาะสมสำหรับชื่อสถานีลาดพร้าวมากกว่า ดังนั้นจึงมีผู้โดยสารส่วนหนึ่งที่ต้องการเดินทางไปห้างเซ็นทรัลลาดพร้าว แต่ลงรถผิดที่สถานีลาดพร้าว ทำให้เจ้าหน้าที่ทั้งบนขบวนรถและในสถานีลาดพร้าวจำเป็นต้องประกาศเตือนให้ผู้โดยสารต้องลงรถที่สถานีพหลโยธินให้ถูกต้อง หากต้องการเดินทางไปยังห้างเซ็นทรัลลาดพร้าวแผนผังสถานีรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีฟ้าตกแต่งกระเบื้องที่เสา ผนังและขอบด้านบนของแนวประตูกั้นชานชาลารูปแบบของสถานี รูปแบบของสถานี. เป็นสถานีใต้ดิน กว้าง 22 เมตร ยาว 258 เมตร ระดับชานชาลาอยู่ลึก 18 เมตรจากผิวดิน เป็นชานชาลาแบบเกาะกลาง (Station with Central Platform)ทางเข้า-ออกทางเข้า-ออก. - 1 ซอยลาดพร้าว 26, สี่แยกรัชดาภิเษก-ลาดพร้าว, ป้ายรถประจำทางไปห้าแยกลาดพร้าว - 2 ซอยลาดพร้าว 24 - 3 ซอยลาดพร้าว 17, ป้ายรถประจำทางไปบางกะปิ - 4 อาคารจอดแล้วจร, ซอยลาดพร้าว 21, ศาลแขวงพระนครเหนือการจัดพื้นที่ในตัวสถานี การจัดพื้นที่ในตัวสถานี. แบ่งเป็น 4 ชั้น ประกอบด้วย- 1 กูร์เมต์ มาร์เก็ต - 2 ชั้นออกบัตรโดยสาร - 3 ชั้นชานชาลาศูนย์การค้าภายในสถานี ศูนย์การค้าภายในสถานี. ภายในสถานีลาดพร้าว ได้จัดให้มีส่วนร้านค้าหรือ เมโทรมอลล์ ที่ชั้นบนสุดของสถานี โดยกลุ่มเดอะมอลล์ได้ดำเนินการเช่าพื้นที่ทั้งชั้นจาก บริษัท บางกอกเมโทรเน็ตเวิร์ค จำกัด เพื่อเปิดสาขาของกูร์เมต์ มาร์เก็ต ที่สถานีแห่งนี้ โดยเปิดในรูปแบบของซูเปอร์มาร์เก็ตขนาดกลาง (2,000 ตารางเมตร) เน้นสินค้าบริโภคประเภท Grab and Go ร้านอาหารระดับห้าดาวที่รังสรรค์โดยเชฟฝีมือคุณภาพ และร้านอาหารประเภท Take Home ทั้งนี้ชั้นดังกล่าวจะถูกปรับปรุงเพื่อเปิดทางเข้า กูร์เมต์ มาร์เก็ต ซึ่งตั้งอยู่ที่ชั้นใต้ดินของอาคารจอดแล้วจร แต่การบริหารพื้นที่และร้านค้าภายในสถานี กลุ่มเดอะมอลล์ จะเป็นผู้ดำเนินการเองทั้งหมด เปิดให้บริการ 19 กันยายน พ.ศ. 2560สถานีใกล้เคียงสถานีรถไฟฟ้าสายสีเหลือง สถานีรถไฟฟ้าสายสีเหลือง. สถานีลาดพร้าว (รหัส YL1) เป็นโครงการสถานีรถไฟฟ้ารางเดี่ยวในเส้นทางรถไฟฟ้าสายสีเหลือง ยกระดับเหนือลานกิจกรรมเอนกประสงค์ของอาคารจอดแล้วจร สถานีลาดพร้าว ถนนรัชดาภิเษก ในพื้นที่แขวงจอมพล เขตจตุจักร กรุงเทพมหานครที่ตั้ง ที่ตั้ง. ลานกิจกรรมเอนกประสงค์ ภายในพื้นที่ของอาคารจอดแล้วจร สถานีลาดพร้าว บริเวณทิศเหนือของสี่แยกรัชดาภิเษก-ลาดพร้าว ในพื้นที่แขวงจอมพล เขตจตุจักร กรุงเทพมหานคร สถานีแห่งนี้เป็นหนึ่งในสองสถานีของโครงการรถไฟฟ้าสายสีเหลืองที่ไม่ได้ตั้งอยู่บนถนน (อีกสถานีหนึ่งคือสถานีพหลโยธิน 24 ซึ่งมีที่ตั้งอยู่ภายในสถานีตำรวจนครบาลพหลโยธิน) เนื่องมาจากบริเวณแยกรัชดา-ลาดพร้าว มีโครงสร้างสะพานข้ามแยก และสะพานเชื่อมต่ออาคารจอดแล้วจร ซึ่งเป็นสะพานลอยที่ก่อสร้างขึ้นเมื่อครั้งดำเนินงานโยธาของรถไฟฟ้ามหานคร สายเฉลิมรัชมงคลตั้งอยู่ จึงทำให้ไม่สามารถตั้งสถานีบนถนนได้เหมือนกับสถานีอื่น ๆ ของโครงการ อย่างไรก็ตามในแผนการศึกษาส่วนต่อขยายรถไฟฟ้าสายสีเหลือง ช่วงลาดพร้าว-รัชโยธิน ได้มีการกำหนดแนวเส้นทางให้ย้อนกลับไปตั้งอยู่บริเวณเกาะกลางถนนรัชดาภิเษก ด้วยการเบี่ยงเส้นทางกลับหลังพ้นสะพานข้ามแยกลาดพร้าว และให้เบี่ยงกลับไปใช้ทางเท้าและพื้นที่สถานีตำรวจนครบาลพหลโยธินตามเดิมเพื่อสิ้นสุดโครงการต่อไป ทั้งนี้ตามแผนงานเดิมของโครงการสถานีแห่งนี้จะใช้ชื่อว่า สถานีรัชดา-ลาดพร้าว เพื่อสื่อถึงที่ตั้งและไม่ให้ซ้ำกับสถานีลาดพร้าวของรถไฟฟ้ามหานคร สายเฉลิมรัชมงคล แต่หลังการลงนามในสัญญาสัมปทานโครงการกับ บริษัท อีสเทิร์น บางกอกโมโนเรล จำกัด หรือ อีบีเอ็ม อีบีเอ็มได้ประกาศชื่อสถานีเป็น สถานีรัชดา ซึ่งเป็นชื่อตามรายงานการวิเคราะห์ผลกระทบทางสิ่งแวดล้อม แต่ รฟม. กลับเห็นว่าการใช้ชื่อสถานีรัชดา จะทำให้เกิดความสับสนของตำแหน่งที่ตั้ง สถานีรัชดาภิเษก ของสายเฉลิมรัชมงคลซึ่งอยู่ถัดจากสถานีแห่งนี้ไปประมาณหนึ่งกิโลเมตร จึงมีความเห็นให้ใช้ชื่อสถานีว่า สถานีลาดพร้าว เหมือนกับสายเฉลิมรัชมงคลจะเป็นการดีที่สุดรายละเอียดของสถานีสีสัญลักษณ์ของสถานี รายละเอียดของสถานี. สีสัญลักษณ์ของสถานี. ใช้สีเหลืองตกแต่งสถานีเพื่อสื่อให้เห็นว่าเป็นสถานีของโครงการรถไฟฟ้าสายสีเหลืองรูปแบบของสถานี รูปแบบของสถานี. เป็นสถานียกระดับ ระดับชานชาลาอยู่สูง 17 เมตรจากผิวดิน เป็นชานชาลาด้านข้าง (Station with Side Platform)ทางเข้า-ออกทางเข้า-ออก. - 1 ถนนรัชดาภิเษก (ฝั่งมุ่งหน้าไปศาลอาญา) - 2 สวน รฟม. ลาดพร้าว, ซอยลาดพร้าว 23 - 3 อาคารจอดแล้วจรสถานีใกล้เคียงสิ่งอำนวยความสะดวกสิ่งอำนวยความสะดวก. - อาคารจอดแล้วจร เป็นอาคารจอดรถ 9 ชั้น ความจุ 2,500 คัน - ลิฟท์สำหรับผู้พิการ ทางเข้า-ออกหมายเลข 4 (อาคารจอดแล้วจร) - บริการ ไทย ซิตี้ แอร์ เทอร์มินอล ที่อาคารจอดแล้วจร ชั้น 1 สำหรับผู้โดยสารเครื่องบินของการบินไทย ที่ท่าอากาศยานดอนเมือง โดยมีบริการเช็คอิน และมีรถรับ-ส่งหมุนเวียนระหว่างสถานีลาดพร้าวและท่าอากาศยานดอนเมือง - กูร์เมต์ มาร์เก็ต ที่ชั้นร้านค้า และอาคารจอดแล้วจรชั้นใต้ดินรถโดยสารประจำทางรถโดยสารประจำทาง. - ถนนลาดพร้าว ด้านห้าแยกลาดพร้าว 8 38 44 92 96 122 136 145 502 517 528 - ถนนลาดพร้าว ด้านโชคชัยสี่ 8 44 73ก 92 96 122 126 137 145 172 502 514 - ถนนรัชดาภิเษก ด้านสุทธิสาร สาย 73ก 136 137 172 179 185 206 514 517 528 529 - ถนนรัชดาภิเษก ด้านศาลอาญา สาย 38 126 179 185 206 529 - หมายเหตุ : สาย 38 เดินรถทิศทางเดียว จากห้าแยกลาดพร้าว-สถานีลาดพร้าว-มรภ.จันทรเกษม-สี่แยกรัชโยธิน-ห้าแยกลาดพร้าวสถานที่สำคัญใกล้เคียงสถานที่สำคัญใกล้เคียง. - โรงเรียนอนุบาลแย้มสอาด และโรงเรียนแย้มสอาด (ประถม) - โรงเรียนแม้นศรีพิทยาลัย - สำนักงานพัฒนาข้าราชการฝ่ายตุลาการศาลยุติธรรม - สำนักงานอัยการสูงสุด - ศาลแขวงพระนครเหนือ, ศาลแพ่ง, ศาลอาญา และศาลอุทธรณ์ - พิพิธภัณฑ์ศาลไทยและหอจดหมายเหตุ - กรมส่งเสริมการส่งออก ถนนรัชดาภิเษก - มหาวิทยาลัยราชภัฏจันทรเกษม - สถาบันวิทยาการประกันภัยระดับสูง คณะกรรมการกำกับและส่งเสริมการประกอบธุรกิจประกันภัย - สำนักงานคณะกรรมการกำกับและส่งเสริมการประกอบธุรกิจประกันภัย - สถาบันวิจัยรพีพัฒนศักดิ์ - สถาบันพัฒนาข้าราชการฝ่ายตุลาการศาลยุติธรรมศูนย์การค้าและอาคารสำนักงานศูนย์การค้าและอาคารสำนักงาน. - ตลาดรัชดา ไนท์บาซาร์ (ตลาดนัดของเก่า ทุกคืนวันเสาร์) - บิ๊กฃี เอ็กฃ์ตร้า ลาดพร้าว 2 - ธนาคารธนชาต - ร้านอาหาร เดอะคอนเนคชั่น - สวนลุมไนท์บาซาร์ รัชดาการเชื่อมต่อระบบรถไฟฟ้าในอนาคต การเชื่อมต่อระบบรถไฟฟ้าในอนาคต. ในอนาคต สถานีลาดพร้าวจะเป็นจุดเชื่อมต่อกับสถานีต้นทาง รัชดาของโครงการ รถไฟฟ้าสายสีเหลือง ช่วงลาดพร้าว-สำโรง บริเวณสี่แยกรัชดาภิเษก-ลาดพร้าว</doc>
