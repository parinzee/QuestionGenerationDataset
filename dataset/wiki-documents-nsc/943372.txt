<doc id="943372" url="https://th.wikipedia.org/wiki?curid=943372" title="ฝ่ายตรวจการ">ฝ่ายตรวจการ ฝ่ายตรวจการ () สมัยราชวงศ์หมิง (ค.ศ. 1368–1644) และราชวงศ์ชิง (ค.ศ. 1644–1912) เรียก ตูฉ่า-ยฺเหวี่ยน (; "ฝ่ายตรวจกลาง") สมัยก่อนหน้าเรียก ยฺวี่ฉื่อไถ (; "หออาลักษณ์หลวง") เป็นหน่วยงานราชการชั้นสูงในจักรวรรดิจีน ตั้งขึ้นครั้งแรกในช่วงราชวงศ์ฉิน (221–207 ปีก่อนคริสตกาล) ในช่วงราชวงศ์ยฺเหวียนของมองโกล (ค.ศ. 1271–1368) ฝ่ายตรวจการมีบทบาทแข็งขันอย่างยิ่ง ครั้นราชวงศ์หมิง ฝ่ายตรวจการกลายเป็นส่วนหนึ่งของระบบราชการที่มีการรวมศูนย์กลาง มีสถานะเทียบเท่ากรมทั้งหกและสภากลาโหมทั้งห้า ขึ้นตรงต่อองค์จักรพรรดิ ฝ่ายตรวจการแบ่งออกเป็นสามฝ่าย (院) คือ- ฝ่ายท้องพระโรง (殿院) ตรวจสอบพฤติกรรมของข้าราชการขณะเข้าเฝ้า เจ้าหน้าที่ฝ่ายนี้เรียก "ผู้ตรวจเฝ้าในท้องพระโรง" (殿中侍御史) - ฝ่ายโต๊ะทรง (殿院) ตรวจสอบพระราชจริยวัตรของพระมหากษัตริย์ เพื่อให้มั่นใจว่า มิได้ทรงกระทำผิดพลาดประการใด และเพื่อย้ำเตือนถึงพระราชกิจ เจ้าหน้าที่ฝ่ายนี้เรียก "ผู้ตรวจเฝ้า" (侍御史) - ฝ่ายสืบสวน (察院) ตรวจสอบพฤติกรรมของข้าราชการส่วนท้องถิ่น เจ้าหน้าที่ฝ่ายนี้เรียก "ผู้ตรวจกำกับ" (監察御史) ซึ่งจะเที่ยวไปตรวจสอบการปฏิบัติงานของข้าราชการในท้องที่ต่าง ๆ</doc>
