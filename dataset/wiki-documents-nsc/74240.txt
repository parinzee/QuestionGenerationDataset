<doc id="74240" url="https://th.wikipedia.org/wiki?curid=74240" title="พัดชา เอนกอายุวัฒน์">พัดชา เอนกอายุวัฒน์ พัดชา เอนกอายุวัฒน์ (เกิด 19 กุมภาพันธ์ พ.ศ. 2528) นักร้องไทยสากลหญิง นักแสดง และนักเขียนชาวไทย สังกัด ทรู แฟนเทเชีย เข้าสู่วงการบันเทิง เมื่อ พ.ศ. 2548 โดยได้รับรางวัลรองชนะเลิศอันดับ 1 จากรายการ ทรู อะคาเดมี่ แฟนเทเชีย ฤดูกาลที่ 2 มีผลงานในวงการบันเทิง เช่น ผลงานเพลง การแสดงละครเวที ละครโทรทัศน์ งานพรีเซนเตอร์ เป็นต้น โดยมีผลงานเพลงที่สร้างชื่อได้แก่ เพลง "เจ้าชายของฉัน" , "DESTINY" , "ช้าไปไหมเธอ" , "ไม่เสียใจ...ที่ได้รักเธอ" และ "ทนไม่พอ...รอไม่ไหว"ประวัติชีวิตครอบครัวและการศึกษา ประวัติ. ชีวิตครอบครัวและการศึกษา. พัดชา เอนกอายุวัฒน์ หรือ พัด เกิดเมื่อวันอังคารที่ 19 กุมภาพันธ์ พ.ศ. 2528 ณ โรงพยาบาลศิริราช เป็นบุตรสาวคนเล็ก จากจำนวนพี่น้อง 2 คน บิดาชื่อ นาย ประพันธ์ เอนกอายุวัฒน์ อดีตมือเบสวง "อีสซึ่น" และมารดาชื่อ นางจิตราภรณ์ เอนกอายุวัฒน์ พัดชาศึกษาตั้งแต่ระดับชั้นอนุบาล ถึง มัธยมศึกษาปีที่ 5 ณ โรงเรียนราชินี เป็นเวลา 13 ปี นับว่าเป็นนักกิจกรรมคนหนึ่ง มีความกล้าแสดงออก และได้เข้าร่วมกิจกรรมต่าง ๆ ของโรงเรียนมากมาย โดยประสบการณ์ที่สำคัญในความทรงจำช่วงมัธยมศึกษาตอนต้นที่พัดชาได้เข้าร่วมก็คือ การประกวดการแต่งกายคอสเพลย์ แต่งกายเลียนแบบศิลปินนักร้อง J-Rock ของ ประเทศญี่ปุ่น ในช่วงมัธยมศึกษาตอนปลายพัดชาได้ค้นพบความชื่นชอบในการร้องเพลง และได้สมัครเข้าศึกษาต่อระดับเตรียมอุดมดนตรีรุ่นที่ 2 ณ วิทยาลัยดุริยางคศิลป์ มหาวิทยาลัยมหิดล ในระดับชั้นมัธยมศึกษาปีที่ 6 และเข้าศึกษาต่อระดับปริญญาตรี รุ่นที่ 6 ในสาขา Music Technology โดยสำเร็จการศึกษาและเข้ารับพระราชทานปริญญาบัตร ศิลปศาสตรบัณฑิต สาขาวิชาดนตรี ด้วยเกรดเฉลี่ย 3.42 เมื่อวันที่ 5 กรกฎาคม พ.ศ. 2553 และปัจจุบันกำลังคบหาดูใจอยู่กับนักร้องนักแต่งเพลงชื่อดัง ศิรศักดิ์ อิทธิพลพาณิชย์ก้าวเข้าสู่วงการบันเทิง [ 2546 - 2548 ] ก้าวเข้าสู่วงการบันเทิง [ 2546 - 2548 ]. พัดชามีความสามารถและถนัดการร้องเพลงแนว ป๊อป ป๊อปร็อก อาร์แอนด์บี ไปจนถึงเพลงคลาสสิก ในช่วงชีวิตมหาวิทยาลัย พัดชาได้รับโอกาสทำอัลบั้มร่วมกับเพื่อนและรุ่นพี่ในคณะในนาม "ขบวนการยี่ห้าแบนด์" อัลบั้ม "รีดีม" ชื่อเพลง "ฉันไม่ว่าอะไร" หลังจากนั้น เมื่อ พ.ศ. 2548 พัดชาได้เข้าวงการบันเทิงด้วยการสมัครเข้าร่วมรายการ ทรู อะคาเดมี่ แฟนเทเชีย ซีซั่นที่ 2 ผ่านการคัดเลือกในรอบภาคกลาง มีรหัสผู้สมัคร คือ BK2-0241 และ V6 เป็นรหัสประจำตัวซึ่งเธอใช้ใน 12 สัปดาห์ตลอดการแข่งขัน พัดชาสามารถร้องเพลงตามโจทย์ต่าง ๆ ของรายการได้ดีและได้รับความนิยมจากผู้ชมในฤดูกาลที่ 2 อาทิเช่น เพลง "I will always love you" ในสัปดาห์ที่ 11 เมื่อจบการแข่งขัน พัดชาได้รับรางวัลรองชนะเลิศอันดับ 1นักร้องอาชีพ [ 2548 - ปัจจุบัน ] นักร้องอาชีพ [ 2548 - ปัจจุบัน ]. พัดชาเป็นนักล่าฝันคนหนึ่งที่มีผลงานโดดเด่นในด้านผลงานเพลง โดยหลังจากจบการแข่งขัน พัดชามีผลงานเพลงออกมาภายใต้สังกัด ทรู แฟนเทเชีย หลายอัลบั้ม อาทิ เคยทำงานอัลบั้มเกิร์ลกรุ๊ปในนามกลุ่มศิลปิน "พาวเวอร์ป๊อปเกิร์ล" ร่วมโปรเจกต์อัลบั้มรวมพิเศษ เช่น "ดรีมทีม" , "เลิฟทูแชร์" เป็นต้น หลังจากนั้นประมาณเกือบ 2 ปี พัดชาจึงได้รับโอกาสครั้งสำคัญในการทำงานอัลบั้มเดียวอัลบั้มแรก ชื่ออัลบั้ม "พัดชา เดอะมิราเคิลซิกซ์" อัลบั้มเดี่ยวแนวเพลงวาไรตี้ป๊อป มีบทเพลงที่ได้รับความนิยมอย่างเพลง "ช้าไปไหมเธอ" จากความสำเร็จนี้ทำให้เกิดคอนเสิร์ต "Patcha My Miracle...My Soul" คอนเสิร์ตเดี่ยวอย่างเป็นทางการ ณ ศูนย์วัฒนธรรมแห่งประเทศไทย อีกหนึ่งปีถัดมา พัดชาได้มีผลงานอัลบั้มเดี่ยวชุดที่ 2 ภายใต้ชื่อ "แฮนเดิลวิทแคร์" ซึ่งมีซิงเกิ้ลเปิดตัวเพลงคือเพลง "ไม่เสียใจ...ที่ได้รักเธอ" ในปี พ.ศ. 2552 พัดชาได้เข้าร่วมรายการ "เดอะ มาสเตอร์" รายการเรียลลิตี้โชว์ที่รวบรวมผู้ชนะเลิศและรองชนะเลิศจากรายการ ทรู อะคาเดมี แฟนเทเชีย โดยมีผลงานโดดเด่นคือ เพลง "เพียงครึ่งใจ" ในสัปดาห์ที่ 2 ทำให้พัดชาได้รับการกล่าวขานอีกครั้งในด้านความสามารถ และ การถ่ายทอดอารมณ์เพลงได้เป็นอย่างดี และเพลงนี้ได้รับโอกาสให้คัฟเวอร์ขึ้นมาใหม่อีกครั้ง เป็นซิงเกิลในโปรเจกต์พิเศษ "AF Tribute to Ohm Chatree Kongsuwan and The Innocent" หลังจากทุ่มเทเวลาให้กับการเรียนและการทัวร์คอนเสิร์ตกว่า 1 ปี พัดชาได้มีโอกาสทำงานซิงเกิลเพลง ในอัลบั้มพิเศษ "ผูกใจ" ซึ่งรวบรวมศิลปินจากคอนเสิร์ต "เพลงรักยุคคีตา โดยนกเฉลียง" มีเพลงโปรโมทเป็นเพลงคัฟเวอร์ เพลง "เท่าไหร่เท่ากัน" ในช่วงปี พ.ศ. 2553 - พ.ศ. 2554 พัดชาได้มีผลงานเพลงเป็นซิงเกิลเพลงออกมาติดต่อกัน ได้แก่ "หนึ่งคนพิเศษ" , "เสียงพล่อยๆ" , "รักตัวเองก็พอ" และ "คิดต่าง" โดยมีพื้นฐานแนวดนตรีในแนวเพลงป๊อป ซึ่งซิงเกิลเพลงทั้งหมดได้ถูกรวบรวมในผลงานอัลบั้มเดี่ยวชุดที่ 3 ที่มีชื่อว่า "อีฟ ไอ เวอร์ ยู" ผลงานหลักของพัดชาคือการเป็นศิลปินนักร้องสังกัดทรูแฟนเทเชียที่มีซิงเกิลเพลงเดี่ยวออกมาต่อเนื่องติดต่อกันทุกปี รวมไปถึงโปรเจกต์รวมและโปรเจกต์พิเศษ โดยในปี พ.ศ. 2556 ได้มีโอกาสร่วมงานกับนักแต่งเพลงชื่อดัง คุณหนึ่ง - ณรงค์วิทย์ เตชะธนะวัฒน์ สังกัดแชนเดอเลียร์ มิวสิค ซึ่งพัดชาได้ร้องเพลงประกอบละครสถานีโทรทัศน์ไทยทีวีสีช่อง 3 ชื่อเพลง "ยิ่งใกล้ยิ่งใช่" ประกอบละครเรื่องเวียงร้อยดาว และ เพลง "คนคนนั้น" ประกอบละครเรื่องหัวใจปฐพี ในอีกสองปีถัดมานักแสดงละครเวที [ 2550 - ปัจจุบัน ] นักแสดงละครเวที [ 2550 - ปัจจุบัน ]. นอกจากนี้พัดชายังมีผลงานอย่างหนึ่งที่รองจากผลงานเพลง คือผลงานการแสดงละครเวที โดยผลงานโดดเด่นได้แก่ การแสดงนำ ละครเวที "AF The Musical ตอน เงิน เงิน เงิน" และ ละครเวที "AF The Musical ตอน โจโจ้ซัง" ร่วมกับศิลปินทรู อะคาเดมี่ แฟนเทเชีย ซึ่งนับว่าเป็นจุดเริ่มต้นในการพัฒนาศาสตร์ด้านศิลปะการแสดง ผสมผสานกับทักษะการร้องเพลงได้อย่างแท้จริง ในปี พ.ศ. 2554 ได้มีโอกาสร่วมแสดงละครเวที เรื่อง "รักเธอเสมอ เดอะมิวสิคัล" ซึ่งเป็นละครเพลงที่รวบรวมผลงานจากปลายปากกาคุณ "ดี้ - นิติพงษ์ ห่อนาค พัดชาแสดงนำคู่กับ กอล์ฟ - พิชญะ นิธิไพศาลกุล และในปี พ.ศ. 2558 พัดชาได้มีโอกาสร่วมงานกับค่ายซีเนริโอ กับผลงานละครเวที "วันสละโสดกับโจทก์เก่าๆ The Musical Comedy" ซึ่งเป็นละครเพลงแนวคอมเมดี้ที่รวบรวมศิลปินนักร้องชั้นนำของไทยจากหลากหลายสังกัด โดยละครเวทีดังกล่าวได้รับความนิยมเป็นอย่างมาก ซึ่งมีการเพิ่มรอบการแสดงทั้งหมด 35 รอบ ณ เมืองไทยรัชดาลัย เธียเตอร์นักเขียน [ 2549 - ปัจจุบัน ] นักเขียน [ 2549 - ปัจจุบัน ]. นอกจากผลงานในวงการบันเทิง พัดชายังมีผลงานเป็นการเขียนหนังสือ ในปี พ.ศ. 2549 พัดชาได้มีโอกาสเขียนหนังสือเล่มแรกในชีวิต ชื่อ "Patcha's Diary" โดยรวบรวมเอาเรื่องราวประสบการณ์การเป็นนักล่าฝันจนถึงในช่วงแรกของการทำงานในวงการบันเทิง ต่อมาในปี พ.ศ. 2555 พัดชาได้มีโอกาสเขียนหนังสือ "ส.ร.น. - สร้างเสริมประสบการณ์ราชินี" เป็นบันทึกประสบการณ์สมัยเป็นนักเรียนโรงเรียนราชินี เป็นหนังสือวาระพิเศษครบรอบ 108 ปี โรงเรียนราชินี จนกระทั่งปี พ.ศ. 2557 พัดชาได้มีโอกาสเขียนหนังสือบอกเล่าประสบการณ์ ตัวตนและความคิดเป็นหนังสือทั่วไปอย่างเต็มตัวเป็นครั้งแรก ใช้ชื่อว่า "Nightmare Before 29 : ฝันร้ายก่อนวัย 29" และผลงานหนังสือ "ใดใดในโลกล้วนอร่อยจัง" เล่าความประทับใจในการเที่ยวชิมอาหารอร่อยจากเกาหลี ญี่ปุ่น ไทเป และฮ่องกง ในปีถัดมารางวัลในวงการบันเทิงกิจกรรมทางด้านสังคมกิจกรรมทางด้านสังคม. - พ.ศ. 2549 : ศิลปิน "โครงการทูบีนัมเบอร์วัน" (รวม AF2) - พ.ศ. 2550 : ศิลปิน "โครงการทูบีนัมเบอร์วัน" (รวม AF2-3) - พ.ศ. 2550 : ร่วมโครงการ "ทำดีให้พ่อดู" 12 V 12 ความดีเพื่อพ่อ ร่วมกับ กับ ทรู คอร์ปอเรชั่น- ภารกิจ V6 : "รับบริจาคดวงตา" สภากาชาดไทย (ร่วมด้วย อ๊อฟ AF1 และ ตูน AF3) - ภารกิจ V4 : "ปลูกป่าชายเลน" ณ จังหวัดสมุทรสาคร (รวม AF1-3) - ภารกิจ V12 : "ฟื้นฟู ช่วยเหลือ ผู้ประสบภัยน้ำท่วม" ณ จังหวัดอ่างทอง (รวม AF1-3) - พ.ศ. 2553 : ร่วมโครงการ "น้ำใจคนบันเทิงช่วยผู้ประสบภัยเฮติ" ณ ลานหน้าเซ็นทรัลเวิลด์ - พ.ศ. 2555 : ร่วมโครงการ "Make Her Day ปี2" (ร่วมด้วย จีน AF1, แพรว AF8) มอบโอกาสในการมีบ้านให้กับผู้ด้อยโอกาสทางสังคมผ่านการสร้างบ้าน ณ จังหวัดระยอง - พ.ศ. 2556 : ร่วมออกรับบริจาคเพื่อสมทบทุนช่วยผู้ป่วยยากไร้และด้อยโอกาส เนื่องในวันมหิดล ณ ศูนย์การค้าสยามพารากอน - พ.ศ. 2556 : ร่วมโครงการ MTV EXIT เพื่อช่วยรณรงค์เรื่องปัญหาการค้ามนุษย์ ณ อำเภอแม่สอด จังหวัดตาก - พ.ศ. 2558 : ร่วม "คอนเสิร์ต คสต.คืนความสุขสู่สายตา" กิจกรรมการกุศลเพื่อช่วยเหลือผู้ป่วยโรคต้อกระจกในถิ่นทุรกันดารกับมูลนิธิศุภมิตรร่วมใจ จัดโดย YEP รุ่น 18 (รวม AF2)ผลงานผลงานเพลงอัลบั้มเดี่ยวอัลบั้มรวมซิงเกิลเพลงเพลงพิเศษเพลงประกอบละคร / รายการโทรทัศน์คอนเสิร์ตทางการ ผลงาน. ผลงานเพลง. คอนเสิร์ตทางการ. พ.ศ. 2548- คอนเสิร์ต UBC Fantasia : ปฏิบัติการเร่ขายฝัน In Concert - อิมแพค อารีน่า เมืองทองธานี (รวม AF2 ร่วมด้วย เศรษฐา ศิระฉายา) - คอนเสิร์ต UBC Fantasia : ปฏิบัติการเร่ขายฝัน In Concert - ศูนย์ประชุมอเนกประสงค์กาญจนาภิเษก มหาวิทยาลัยขอนแก่น จังหวัดขอนแก่น (รวม AF2) - คอนเสิร์ต UBC Fantasia : ปฏิบัติการเร่ขายฝัน In Concert - โรงแรมโลตัสปางสวนแก้ว จังหวัดเชียงใหม่ (รวม AF2) - คอนเสิร์ต UBC Fantasia : ปฏิบัติการเร่ขายฝัน In Concert - โรงแรม รอยัล ภูเก็ตซิตี้ จังหวัดภูเก็ต (รวม AF2) - คอนเสิร์ต Never Before Never Again โดย P&G - บีอีซีเทโร ฮอลล์ (รวม AF2) พ.ศ. 2549- คอนเสิร์ต ปฏิบัติการรัก 12 แบบ Love Me Love My Dog Concert โดย Central Plus Card - เซ็นทรัล พาร์ค พระราม 2 (รวม AF2) - คอนเสิร์ต ราตรีสโมSalz Concert โดย คลื่นวิทยุ FM One - โรงละครโจหลุยส์ สวนลุมไนท์บาซาร์ (กลุ่มศิลปิน Power Pop Girls และ Plam ร่วมด้วย สุดา ชื่นบาน , นรินทร ณ บางช้าง , มนต์ชีพ ศิวะสินางกูร) - คอนเสิร์ต San Miguel Muzik Fest Vol.3 โดย คลื่นวิทยุ FAT Radio - The Tent สวนลุมไนท์บาซาร์ (ร่วมด้วย เบน ชลาทิศ,บี พีระพัฒน์ ,น้อย วงพรู) - คอนเสิร์ต True Presents The Battle of Dreams Concert - อิมแพค อารีน่า เมืองทองธานี (รวม AF1-2) - คอนเสิร์ต True and LG present To Be Number One ตอน กำเนิดนักล่าฝัน - อิมแพค อารีน่า เมืองทองธานี (ทูลกระหม่อมหญิงอุบลรัตนราชกัญญา สิริวัฒนาพรรณวดี และ รวม AF2) - คอนเสิร์ต เทิดไท้มหาราช กษัตริย์นักดนตรี คอนเสิร์ตรวมบทเพลงพระราชนิพนธ์ - ศูนย์วัฒนธรรมแห่งประเทศไทย (ร่วมด้วยวง Thailand Philharmonic Orchestra) - คอนเสิร์ต AF Dream Team โดย คลื่นวิทยุ FM One - รอยัลพารากอนฮอลล์ (รวม AF1-2 ร่วมด้วย เจตริน วรรธนะสิน) - คอนเสิร์ต คืนเหย้า เหล่านักล่าฝัน AF2 จัดโดย สมาคมนิสิตเก่า สถาบันบัณฑิตบริหารธุรกิจศศินทร์ - ธันเดอร์โดม เมืองทองธานี (รวม AF2) พ.ศ. 2550- คอนเสิร์ต Love to Share Interactive Concert - โดย True Music - Moon Star Studio (ร่วมด้วย จีน AF1, เพชร AF3 และ รวม AF1-3) - คอนเสิร์ต To Be Number One Show ตอน The Theatre of Love - อิมแพค อารีน่า เมืองทองธานี (ทูลกระหม่อมหญิงอุบลรัตนราชกัญญา สิริวัฒนาพรรณวดี และ รวม AF1-3) - คอนเสิร์ต Patcha My Miracle My Soul - ศูนย์วัฒนธรรมแห่งประเทศไทย (ร่วมด้วย ป๊อด โมเดิร์นด็อก , ลูกตาล AF1 เปรี้ยว AF2 , จีน AF1 , เพชร AF3) - คอนเสิร์ต คนพันธุ์ A The Reality Concert - ธันเดอร์โดม เมืองทองธานี (ดีเจคลื่นวิทยุเอไทม์มีเดีย และ รวม AF1-3) พ.ศ. 2551- คอนเสิร์ต Six in the City - รอยัลพารากอนฮอลล์ (ร่วมด้วย จีน AF1 ,ปุยฝ้าย AF4, ลูกโป่ง AF4, พะแพง AF4, อิ๋งอิ๋ง AF4 , หนุ่ม กรรชัย , ติ๊ก ชีโร่ , เต๋า สมชาย , ปั๋ง ประกาศิต) - คอนเสิร์ต The Green Concert : Alai Pa Plern คอนเสิร์ตมิตรภาพ ไทย-บรูไน - หอประชุมกรมประชาสัมพันธ์ (ร่วมด้วย ไอซ์ ศรัณยู ,มด ทรีจี ,รุจ The Star,แก้ม The Star และ ศิลปินจากประเทศบรูไน) พ.ศ. 2552- คอนเสิร์ต เอาหัวใจเป็นประกัน จะรักและดูแลกันอย่างมั่นคง โดย เมืองไทยประกันชีวิต - หอประชุม เมืองไทยประกันชีวิต (ร่วมด้วย อ๊อฟ AF2,บอย AF2, ลูกโป่ง AF4) - คอนเสิร์ต อารมณ์ดี้ ตอน ทุ่งหญ้า สายลม และ นมวัว - ฟาร์มโชคชัย อำเภอปากช่อง จังหวัดนครราชสีมา - คอนเสิร์ตรวมบทเพลงจาก นิติพงษ์ ห่อนาค (ร่วมด้วยศิลปินชื่อดังจากหลากหลายสังกัด) - คอนเสิร์ต คาราบาว สามช่า สามัคคี ตอน ลูกทุ่งแฟนเทเชีย - อิมแพค อารีน่า เมืองทองธานี - คอนเสิร์ตศิลปิน คาราบาว (ร่วมด้วยศิลปินชื่อดังจากหลากหลายสังกัด) - คอนเสิร์ต คิดถึงแม่ ครั้งที่ 12 ตอน ร้องเพลงให้แม่ โดย สภาสังคมสงเคราะห์ ร่วมกับ ช่อง 3 และ บริษัท เซิร์ช เอ็นเตอร์เทนเม้นท์ จำกัด - MCC Hall เดอะมอลล์ บางกะปิ (รวมศิลปินพร้อมคุณแม่) - คอนเสิร์ต คอนเสิร์ตอารมณ์ดี พี่ช่วยน้อง - คอนเสิร์ตการกุศลเพื่อช่วยเหลือชาวชนบท - จัดโดย สถาบันบัณฑิตพัฒนบริหารศาสตร์ - หอประชุมเฉลิมพระเกียรตินิด้า บางกะปิ (ร่วมด้วยศิลปินชื่อดังจากหลากหลายสังกัด) พ.ศ. 2553- คอนเสิร์ต เพลงรักยุคคีตา โดย นกเฉลียง - ศูนย์วัฒนธรรมแห่งประเทศไทย (ร่วมด้วย ฉัตรชัย ดุริยประณีต , ศุ บุญเลี้ยง , เกียรติศักดิ์ เวทีวุฒาจารย์ , อ๊อฟ พงษ์พัฒน์ , หนุ่มเสก , นัท AF4 , กุญแจซอล AF6) - แขกรับเชิญพิเศษ The First 3D Concert : Victory of the Winners - อินดอร์สเตเดียม หัวหมาก (ร่วมด้วย ผู้ชนะเลิศจากรายการ AF1-6 และ ศิลปินจากหลากหลายสังกัด) พ.ศ. 2554- คอนเสิร์ต Krungsri Presents AF Comedy Show Must Go On คอนเสิร์ตกึ่งละครเวทีรวมศิลปินค่ายทรูแฟนเทเชีย - ธันเดอร์โดม เมืองทองธานี (รวมศิลปิน AF2-AF7) - แขกรับเชิญพิเศษ Unseen ETC Concert คอนเสิร์ตพิเศษของวง ETC - จัดโดย We Booking - ธันเดอร์โดม เมืองทองธานี (ร่วมด้วย โดม - ปกรณ์ ลัม , เจเน็ต เขียว) พ.ศ. 2555- ร้องคอรัสให้กับ คอนเสิร์ต Krungsri Simple to Share คอนเสิร์ตการกุศลเพื่อช่วยผู้ประสบภัยน้ำท่วม - โรงละครอักษรา (ร่วมด้วย นัท AF4 , คชา AF8 , เฟรม AF8 , เต๋า AF8 , ทีมคอรัส แท๊บบี้ AF6 และ กรีน AF7) - แขกรับเชิญพิเศษและร่วมร้องคอรัส คอนเสิร์ต Meiji Paigen Presents เพื่อคุณคนสำคัญ คอนเสิร์ตการกุศลเพื่อช่วยผู้ประสบภัยน้ำท่วม - โรงละครอักษรา (ร่วมด้วย บอย AF2 , ตุ้ย AF3 , ตี๋ AF4 , นัททิว AF5 , ทีมคอรัส แท๊บบี้ AF6 และ กรีน AF7) - คอนเสิร์ตการกุศล เพลินเพลง กับ เล็ก วงศ์สว่าง คอนเสิร์ตการกุศลร่วมฟื้นฟูผู้ประสบภัยน้ำท่วม มูลนิธิชัยพัฒนา และ มูลนิธิเด็กโรคหัวใจ - ณ สยามนิรมิต (ร่วมด้วย มิวสิก AF4 , ตี๋ AF4 , ออฟ AF6 , ปอ AF7 และนักร้องกิตติมศักดิ์มากมาย ) - คอนเสิร์ต A Tribute Concert by Neung Jakkawal WE WILL ALWAYS LOVE YOU - ณ โรงภาพยนตร์ สกาล่า สยามแสควร์ (ร่วมด้วย อ๊อฟ ปองศักดิ์ , จีน AF1 , ต้น AF8 , เจี๊ยบ นนทิยา , ภา นภาดา , จิ๋ว เดอะสตาร์ , เบน ชลาทิศ , แนน วาทิยา , หนึ่ง ETC , Janice และทีมคอรัส นก และ ก้อง KPN) - คอนเสิร์ต Krungsri AF Comedy Awards คอนเสิร์ตกึ่งละครเวทีรวมศิลปินค่ายทรูแฟนเทเชีย - ธันเดอร์โดม เมืองทองธานี (รวม AF2-8) - คอนเสิร์ต OVERCOAT MUSIC FESTIVAL 2012 : First love & Remember love - รักแรกพบ และ รักที่ไม่ลืมเลือน - เขาค้อ (ร่วมด้วย ณัฐ ศักดาทร, ซานิ นิภาภรณ์, 123 Soul และศิลปินต่างค่ายอีกคับคั่ง) พ.ศ. 2556- คอนเสิร์ต The Lyrics of Love by Benja Baramee ณ รอยัลพารากอนฮอลล์ (ร่วมด้วย บุรินทร์ บุญวิสุทธิ์ , ป๊อด ธนชัย ,โต๋ ศักดิ์สิทธิ์ , Room 39 , ธีร์ ไชยเดช , แหวน ฐิติมา , ตุ๊ก วิยะดา , จุ๋ม นรีกระจ่าง , อุ๊ หฤทัย , ตั๊ก ศิริพร , แดนนี่ และ จอร์ช เบญจ จากค่าย บีบีเรคคอร์ด) - แขกรับเชิญ คอนเสิร์ต OHM CHATREE LIVE 2013 The Director's Cut Concert with Ohm Chatree Kongsuwan - ณ CentralWorld Live - คอนเสิร์ตเฉลิมพระเกียรติ ด้วยรักและภักดี 2556 ณ สวนหลวง ร.9 (ร่วมด้วย หรั่ง ร็อกเคสตร้า, ติ๊ก ชีโร่, อาภาพร นครสวรรค์, ยิ่งยง ยอดบัวงาม, ชมพู ฟรุ๊ตตี้, อ๊อด คีรีบูน, ต้อม เรนโบว์ และ ศิลปินจาก AF และ The Voice) พ.ศ. 2558- คอนเสิร์ต PAUSE live at Parking Toys - Parking Toys คอนเสิร์ตครบรอบ 13 ปี การจากไปของ"โจ้ วงพอส" (ร่วมด้วย วง Pause, คิว วงฟลัวร์, บอย ตรัย, ปิงปอง ศิรศักดิ์, เก้ง Crescendo - คอนเสิร์ตการกุศล มูลนิธิรักเมืองไทย เพื่อเป็นทุนในการพัฒนาและช่วยเหลือสังคมในด้านต่างๆ - โรงละครอักษรา (ร่วมด้วย ต้น AF8 และนักร้องรับเชิญกิตติมศักดิ์อีกมากมาย) - คอนเสิร์ต AF Reunion Concert V FUN! มันส์! เฟิร์ม! รวมศิลปินค่ายทรูแฟนเทเชีย ตั้งแต่ AF1-11 ณ อิมแพค อารีน่า เมืองทองธานี - คอนเสิร์ต ค.ส.ต. คืนความสุขสู่สายตา คอนเสิร์ตการกุศลครบรอบ 10 ปี AF2 ร่วมกับมูลนิธิศุภมิตรร่วมใจเพื่อช่วยเหลือผู้ป่วยต้อกระจก จัดโดยโครงการ YEP SCB รุ่นที่ 18 (รวม AF2 แขกรับเชิญพิเศษ ปิงปอง -ศิรศักดิ์ อิทธิพลพาณิชย์ , ครูรัก - ศรัทธา ศรัทธาทิพย์) ณ เมืองไทย GMM Live House เซ็นทรัลเวิลด์ผลงานการแสดงผลงานละครเวทีผลงานการแสดง. ผลงานละครเวที. - พ.ศ. 2550 : Smart Purse Presents AF The Musical ตอน เงิน เงิน เงิน - รับบทเป็น "กิ่งแก้ว" - พ.ศ. 2551 : Krungsri Presents AF The Musical ตอน โจโจ้ซัง - รับบทเป็น "เคท พิงเคอร์ตัน" - พ.ศ. 2554 : Sweet War The Musical สงครามขนมหวาน - รับบทเป็น "เจ้าหญิงน้ำดอกไม้" - พ.ศ. 2554 : ไทยประกันชีวิต เสนอ รักเธอเสมอ เดอะมิวสิกัล - รับบทเป็น "ณัชชา" - พ.ศ. 2555 : ละครเวทีพุทธประวัติมิวสิคัลข้ามปี พุทธะ ราชะ เดอะมิวสิคัล ณ ท้องสนามหลวง - รับบทเป็น "นางสุชาดา" - พ.ศ. 2557 : ละครเวทีเฉลิมพระเกียรติ ในสวนฝัน : ผสานใจภักดิ์ แด่ อัคราภิรักษศิลปิน - ณ ศูนย์วัฒนธรรมแห่งประเทศไทย - พ.ศ. 2558 : วันสละโสดกับโจทก์เก่าๆ The Musical Comedy - ณ เมืองไทยรัชดาลัย เธียเตอร์ผลงานละครโทรทัศน์ผลงานละครโทรทัศน์. - พ.ศ. 2549 : นักแสดงนำ ละครเรื่อง เพื่อนรักนักล่าฝัน - รับบทเป็น นัท - ละครรวมศิลปิน AF2 - ค่าย BBTV - ออกอากาศทาง ช่อง 7 - พ.ศ. 2551 : นักแสดงรับเชิญ ละครซิตคอม รายการ ระเบิดเถิดเทิง - ตอนที่ 635 สามมั่วขั้วโลก - ออกอากาศทาง ช่อง 5ผลงานด้านอื่นผลงานพากษ์เสียงภาพยนตร์ผลงานด้านอื่น. ผลงานพากษ์เสียงภาพยนตร์. - พ.ศ. 2549 : พากษ์เสียงภาษาไทย "Gloria" ในภาพยนตร์แอนนิเมชั่นเรื่อง "Happy Feet" - ร่วมด้วย เป๊ก-ผลิตโชค - ค่าย Warner Bros Picturesผลงานพรีเซนเตอร์ / แบรนด์แอมบาสเดอร์ผลงานพรีเซนเตอร์ / แบรนด์แอมบาสเดอร์. - พ.ศ. 2549 : Pantene อินเทนซีฟ ทรีทเมนท์ - พ.ศ. 2550 : Pantene ครีมบำรุงผม เอกซ์ตร้ามอยซ์เจอร์ไรซิ่ง - พ.ศ. 2550 : Bausch & Lomb Softlens คอนแทคเลนส์ - พ.ศ. 2551 : True Visions Sim : ออกอากาศเฉพาะทางทรูวิชั่นส์ - พ.ศ. 2551 : เมืองไทยประกันชีวิต (ร่วมด้วย อ๊อฟ AF2 , บอย AF2 , ลูกโป่ง AF4) - พ.ศ. 2553 : True Move บริการ SMS กดสั่งรายวัน : ออกอากาศทางทรูวิชั่นส์ และ คลื่นวิทยุ - พ.ศ. 2554 : น้ำจิ้มสุกี้ ตรา Sunsauce : ออกอากาศทางโทรทัศน์ผลงานด้านคอมเมนต์เตเตอร์ผลงานด้านคอมเมนต์เตเตอร์. - พ.ศ. 2555 : คณะกรรมการตัดสินการประกวดร้องเพลง "JLP The Ladies Voice" - โดย MC Radio ณ Tesco Lotus จังหวัดกาญจนบุรี - พ.ศ. 2555 : คณะกรรมการและผู้ฝึกสอน รายการ "มาสเตอร์คีย์ เวทีแจ้งเกิด ซีซั่น 1" ทุกวันจันทร์ - วันศุกร์ ทางสถานีวิทยุโทรทัศน์ไทยทีวีสีช่อง 3 - ผลิตรายการ โดย ทีวี ธันเดอร์ - พ.ศ. 2556 : คณะกรรมการและผู้ฝึกสอน รายการ "มาสเตอร์คีย์ เวทีแจ้งเกิด ซีซั่น 2" ทุกวันจันทร์ - วันศุกร์ ทางสถานีวิทยุโทรทัศน์ไทยทีวีสีช่อง 3 - ผลิตรายการ โดย ทีวี ธันเดอร์ - พ.ศ. 2557 : คณะกรรมการและผู้ฝึกสอน รายการ "มาสเตอร์คีย์ เวทีแจ้งเกิด ซีซั่น 3" ทุกวันจันทร์ - วันศุกร์ ทางสถานีวิทยุโทรทัศน์ไทยทีวีสีช่อง 3 - ผลิตรายการ โดย ทีวี ธันเดอร์ผลงานหนังสือผลงานหนังสือ. - พ.ศ. 2548 : UBC Academy Fantasia : บันทึกนักล่าฝัน (รวม AF2) - พ.ศ. 2549 : Patcha's Diary - สำนักพิมพ์โมโนบุ๊คส์ - พ.ศ. 2555 : ส.ร.น. - สร้างเสริมประสบการณ์ราชินี (บันทึกประสบการณ์สมัยเป็นนักเรียนโรงเรียนราชินี) - พ.ศ. 2557 : Nightmare Before 29 : ฝันร้ายก่อนวัย 29 - สำนักพิมพ์บันบุ๊คส์ - พ.ศ. 2558 : ใดใดในโลกล้วนอร่อยจัง‬ - สำนักพิมพ์บันบุ๊คส์ผลงานพิธีกรผลงานพิธีกร. - พ.ศ. 2556 : รายการ ทรู อะคาเดมี่ แฟนเทเชีย ซีซั่นที่ 10 ในสัปดาห์ที่ 2 ร่วมกับ เศรษฐา ศิระฉายา - พ.ศ. 2557 : รายการ ขอแชร์นะคะ ช่องไทยรัฐทีวี ทุกวันอาทิตย์ เวลา 23.15-23.45 น. ร่วมกับ ทีปกร วุฒิพิทยามงคล - พ.ศ. 2557 : รายการ คลายฉงน ช่องไทยรัฐทีวี ทุกวันอาทิตย์ เวลา 11.30-12.30 น. - พ.ศ. 2558 : รายการ ปลูกปัญญาธรรม ช่องทรูปลูกปัญญา ทุกวัน เวลา 7.00 - 7.30 น.</doc>
