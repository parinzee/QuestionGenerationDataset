<doc id="407330" url="https://th.wikipedia.org/wiki?curid=407330" title="เอเธนส์นิวส์">เอเธนส์นิวส์ เอเธนส์นิวส์ () เป็นหนังสือพิมพ์ภาษาอังกฤษที่ตีพิมพ์เผยแพร่ในประเทศกรีซ ได้รับการก่อตั้งโดย ยานนิส ฮอร์น ซึ่งเป็นพี่น้องกับ ดีมีตริส ฮอร์น และได้รับการเปิดตัวครั้งแรกเมื่อ 29 มกราคม ค.ศ. 1952 ในปี ค.ศ. 1993 เอเธนส์นิวส์ได้รับการออกแบบและปรับปรุงใหม่เมื่อเป็นของมูลนิธิลัมบรากี ซึ่งเป็นศูนย์วิจัยไม่แสวงผลกำไรที่มีความเชี่ยวชาญด้านการศึกษา จากสถานะนี้เอง ที่ได้เป็นรูปแบบส่วนหนึ่งของลัมบรากีเพรสกรุ๊ป เอเธนส์นิวส์เป็นหนังสือพิมพ์กรีกรายแรกที่ได้รับการเผยแพร่บนอินเทอร์เน็ต โดยในฉบับออนไลน์นี้ได้ปรากฏขึ้นใน ค.ศ. 1995 ต่อมา ในปี ค.ศ. 2001 ภายหลังจากเป็นหนังสือพิมพ์รายวันมาเป็นระยะเวลา 49 ปี ก็ได้กลายมาเป็นรายสัปดาห์ โดยวางแผงทุกวันศุกร์ เดือนตุลาคม ค.ศ. 2008 หนังสือพิมพ์ดังกล่าวได้ถูกซื้อกิจการโดย มาเอนพีพับลิชชิง เอเธนส์นิวส์นำเสนอข่าวครอบคลุมทุกด้านในข่าวกรีกอย่างต่อเนื่อง ไม่ว่าจะเป็นการเมือง, ประเด็นทางสังคม, ธุรกิจ, ศิลปะกับความบันเทิง และกีฬา ตลอดจนข่าวต่างประเทศ รวมถึงบทวิเคราะห์ทางธุรกิจทั้งในและต่างประเทศโดยนักวิชาการและผู้เชี่ยวชาญชั้นนำ และมีคอลัมน์ขบขันรวมถึงบทความจากผู้อ่าน หนังสือพิมพ์ เอเธนส์นิวส์ ได้รับการกล่าวว่า "มุมมองมีชีวิตผ่านสายตาคนนอกโดยบังเอิญอย่างแรง แต่ก็ทำให้พัวพันได้อย่างล้ำลึก"บรรณาธิการบรรณาธิการ. - ยานนิส ฮอร์น (ค.ศ. 1952-1993) - นิกีฟอรอส อันโตโนปูลอส (ค.ศ. 1993-1994) - แรโมโล กานดอลโฟ (ค.ศ. 1994-2000) - จอห์น ซารอปูโล (ค.ศ. 2000-2009) - อีอออันนา ปาปาดิมิโตรปูโล (ค.ศ. 2009-)</doc>
