<doc id="548605" url="https://th.wikipedia.org/wiki?curid=548605" title="แมกซ์ มาร์ติน">แมกซ์ มาร์ติน คาร์ล มาร์ติน แซนด์เบิร์ก (Karl Martin Sandberg) หรือ แมกซ์ มาร์ติน (Max Martin) เกิดวันที่ 26 กุมภาพันธ์ ค.ศ. 1971 เป็นโปรดิวเซอร์เพลงและนักแต่งเพลงชาวสวีเดน เป็นที่รู้จักในช่วงกลางคริสต์ทศวรรษ 1990 หลังจากมีผลงานเพลงฮิตกับศิลปินอย่าง เอซออฟเบส, แบ็กสตรีตบอยส์, บริตนีย์ สเปียส์, เอ็นซิงก์ , เทย์เลอร์ สวิฟต์ และโรบิน เช่นเพลง "Quit Playing Games (With My Heart)", "Everybody (Backstreet's Back)", "I Want It That Way", "...Baby One More Time", "Oops!... I Did It Again" และ "It's My Life" ในช่วงปลายคริสต์ทศวรรษ 1990 และต้นคริสต์ทศวรรษ 2000 มาร์ตินมีผลงานเด่นคือแนวเพลงป็อปที่เต้นรำได้ มีการใช้คีย์บอร์ด ผสมรวมกับดนตรีอื่น ๆ เช่นฟังก์ เฮฟวีเมทัล และยูโรป็อป อย่างไรก็ตามเพลงฮิตของเคลลี คลาร์กสัน ในปี 2004/2005 อย่างเพลง "Since U Been Gone" และ "Behind These Hazel Eyes" เขาได้ทำแนวเพลงที่หนักขึ้น โดยเน้นไปที่ดนตรีร็อก</doc>
