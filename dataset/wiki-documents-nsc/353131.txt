<doc id="353131" url="https://th.wikipedia.org/wiki?curid=353131" title="วิทยาลัยสันตพล">วิทยาลัยสันตพล วิทยาลัยสันตพล () เป็นสถาบันอุดมศึกษาเอกชนในประเทศไทย ตั้งอยู่ที่จังหวัดอุดรธานี ก่อตั้งขึ้นเมื่อปี พ.ศ. 2541 จัดการเรียนการสอนในระดับปริญญาตรี ปริญญาโท และประกาศนียบัตรบัณฑิตประวัติ ประวัติ. วิทยาลัยสันตพล ได้รับการจัดตั้งขึ้นตามพระราชบัญญัติสถาบันอุดมศึกษาเอกชน เมื่อวันที่ 1 กรกฎาคม พ.ศ. 2541 และเปิดรับนักศึกษาครั้งแรกในวันที่ 1 พฤศจิกายน พ.ศ. 2541 หลักสูตรบริหารธุรกิจบัณฑิต ซึ่งเปิดสอน 3 สาขาวิชา คือ การบัญชี การตลาด และการจัดการ ต่อมาในปี พ.ศ. 2542 ได้รับอนุมัติให้เปิดทำการสอนในสาขาวิชาคอมพิวเตอร์ธุรกิจอีกสาขาหนึ่ง จากนั้นในปี พ.ศ. 2546 วิทยาลัยสันตพล ได้เปิดทำการสอนในคณะนิติศาสตร์เพิ่มขึ้นอีกหนึ่งคณะ และเปิดทำการสอนในระดับปริญญาโท ตั้งแต่ปี พ.ศ. 2547 เป็นต้นมา ต่อมาในปี พ.ศ. 2550 วิทยาลัยสันตพล ได้ขยายการจัดการศึกษาไปยังประเทศลาว โดยความร่วมมือกับวิทยาลัยรัตนบริหารธุรกิจแห่งประเทศลาวคณะ คณะ. วิทยาลัยสันตพล เปิดทำการสอนในระดับปริญญาตรี 5 คณะ คือ- คณะนิติศาสตร์- สาขาวิชานิติศาสตร์ - คณะบัญชี- สาขาวิชาการบัญชี - คณะบริหารธุรกิจ- สาขาวิชาการตลาด - สาขาวิชาคอมพิวเตอร์ธุรกิจ - สาขาวิชาการจัดการทรัพยากรบุคคล - คณะวิทยาศาสตร์และเทคโนโลยี- สาขาวิชาเทคโนโลยีมัลติมีเดียและแอนิเมชั่น - สาขาวิชาการจัดการอุตสาหกรรมและเทคโนโลยี - คณะศึกษาศาสตร์- สาขาวิชาธุรกิจศึกษา - สาขาวิชาการศึกษาปฐมวัย ระดับปริญญาโท- บัณฑิตศึกษา- หลักสูตรประกาศนียบัตรบัณฑิต สาขาวิชาชีพครู - หลักสูตรบริหารธุรกิจมหาบัณฑิต โครงการความร่วมมือบริการทางวิชาการ - หลักสูตรศึกษาศาสตรมหาบัณฑิต</doc>
