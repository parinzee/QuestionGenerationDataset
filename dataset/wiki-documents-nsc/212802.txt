<doc id="212802" url="https://th.wikipedia.org/wiki?curid=212802" title="พระเจ้าฮอนจงแห่งโชซอน">พระเจ้าฮอนจงแห่งโชซอน พระเจ้าฮอนจง (ค.ศ. 1827 - ค.ศ. 1849) มีพระนามเดิมว่าลีฮวาน เป็นกษัตริย์เกาหลีพระองค์ที่ 24 แห่งราชวงศ์โชซอน ลี ฮวาน ประสูติในพ.ศ. 2370 เป็นพระโอรสขององค์ชายรัชทายาทฮโยเมียง และพระชายาตระกูลโจแห่งพุงยาง องค์ชายรัชทายาทฮโยมยองเป็นพระโอรสของพระเจ้าซุนโจ ดังนั้นองค์ชายลีฮวางจึงเป็นพระราชนัดดาของพระเจ้าซุนโจ ได้รับแต่งตั้งเป็น วังเซซุน (พระนัดดารัชทายาท) หลังจากองค์ชายรัชทายาทฮโยมยองสิ้นพระชนม์ในพ.ศ. 2373 และเมื่อพระเจ้าซุนโจสวรรคต ในพ.ศ. 2377 วังเซซุนก็ขึ้นครองราชย์เป็นพระเจ้าฮอนจง และแต่งตั้งพระราชบิดาเป็นกษัตริย์ คือ พระเจ้าอิกจง และพระราชมารดา เป็นมเหสีชินจอง พระเจ้าฮอนจงขึ้นครองราชย์ตั้งแต่พระชนมายุ 8 พรรษา ดังนั้นจึงต้องมีผู้สำเร็จราขการแทน ก็คือ พระอัยยิกาคิม (พระมเหสีซุนวอน) มเหสีของพระเจ้าซุนโจ พระอัยกาของพระเจ้าฮอนจง ที่จริงแล้วพระเจ้าฮอนจงตลอดรัชสมัยทรงไม่เคยว่าราชการเลย อำนาจตกอยู่กับพระอัยยิกาคิมซึ่งต้องแย่งกันกับพระพันปีโจ พระราชมารดาของพระเจ้าฮอนจง ในตอนแรกพระอัยยิกาคิมยังไม่ทรงตระหนักถึงความกระหายอำนาจของพระสุนิสาพระพันปีโจ พระบิดาของพระพันปีโจ คือ โจมันยอง (พระอัยกีของพระเจ้าฮอนจง) และพระปิตุลาของพระพันปีโจ คือ โจอินยอง ซึ่งได้เป็นอัครเสนาบดี ด้วยอิทธิพลของทั้งสองคน ทำให้ขุนนางตระกูลโจแห่งพุงยางเข้ามามีอำนาจสูสีกับตระกูลคิมแห่งอันดง พระอัยยิกาคิมก็ทรงไม่ประมาท ทรงอภิเษกธิดาของคิมโจกึน กับพระเจ้าฮอนจง เป็นมเหสีฮโยฮย็อน คริสต์ศาสนาที่ถูกกดขี่ไปในเหตุการณ์สังหารหมู่คริสตชนปีชินยูนั้น ไม่ได้ทำให้คริสต์ศาสนาในโชซอนเสื่อมหายไปแต่กลับทำให้คริสตชนในโชซอนได้รับการช่วยเหลือจากมิชชันนารีจากจีนและยุโรปมากขึ้น โดยเฉพาะฝรั่งเศสที่ส่งมิชชันนารีมาเอง ว่าตระกูลคิมแห่งอันดงโหดร้ายแล้ว ตระกูลโจแห่งพุงยางนั้นโหดร้ายกว่า ตระกูลโจกล่าวหาตระกูลคิมว่า ใจดีกับพวกคริสต์มากเกินไป ในพ.ศ. 2382 โจอินยอง อัครเสนาบดี ออกพระราชกำหนดกำจัดคริสตชนให้สิ้นซากในทุกมณฑล การสังหารหมู่คริสตชนปีคิลแฮ เป็นการนองเลือดครั้งใหญ่ รวมทั้งมิชชันนารีฝรั่งเศสก็ถูกสังหารด้วย การสังหารหมู่คริสตชนมีคิลแฮทำให้ตระกูลโจขึ้นมามีอำนาจแทนตระกูลคิม เพราะตระกูลคิมถูกตีตราว่าโอนอ่อนกับคริสตชนมากเกินไปทำให้สถานการณ์ชาวคริสต์ยังยืดเยื้อ ตระกูลโจได้โอกาสขับขุนนางตระกูลคิมออกจากราชสำนักไปหมด และเมื่อมเหสีฮโยฮย็อนสิ้นพระชนม์ในพ.ศ. 2386 โจอินยองก็จัดการให้พระเจ้าฮอนจงอภิเษกกับมเหสีฮโยจองจากตระกูลฮงแห่งพงซาน พันธมิตรของตระกูลโจ อำนาจตระกูลคิมเหมือนจะสูญสิ้นไป แต่ยังไม่ถึงเวลา เพราะยังมีพระอัยยิกาคิมอยู่ ในพ.ศ. 2390 ฝรั่งเศสนำทัพเรือมาปิดล้อมโชซอน ทางราชสำนักจึงส่งสารไปยังราชวงศ์ชิง ว่าให้ช่วยขับไล่พวกฝรั่งเศสออกไป แต่โชซอนสำคัญผิดไป เพราะราชวงศ์ชิงเองก็ไม่อยู่ในสถานะที่อาจจะขัดขวางชาวตะวันตกได้ ไม่นานทัพฝรั่งเศสก็ถอยกลับ พ.ศ. 2392 พระเจ้าฮอนจงสวรรคต โดยไม่มีรัชทายาท ทำให้ราชวงศ์ที่สืบสายพระโลหิตมาตั้งแต่พระเจ้าจองโจสิ้นสุดลงพระนามเต็ม พระนามเต็ม. สมเด็จพระราชา ฮอนจง จางซุก เชคอน คเยกุก จุงจอง ควางแด จิซอง ควางด็อก ฮงอุน จางฮวา คยุงมุน วิมุน มยองอิน ชอลฮโย แห่งเกาหลีพระบรมวงศานุวงศ์พระบรมวงศานุวงศ์. - พระราชบิดา: เจ้าชายฮโยมยอง มกุฎราชกุมาร (왕세자, 1809-1830) ภายหลังได้รับการแต่งตั้งเป็น พระเจ้าอิกจง - พระราชมารดา: พระนางซินจอง พระพันปีหลวง ตระกูลโจ แห่งพุงยาง (신정왕후 조씨, 1808-1890) พระมเหสี- สมเด็จพระราชินีฮโยฮยอน ตระกูลคิม แห่งอันดง (효현왕후 김씨) - สมเด็จพระราชินีฮโยจอง ตระกูลฮง แห่งนัมยาง (효정왕후 홍씨) พระสนม- พระสนมคยองบิน ตระกูลคิม แห่งกวางซาน (경빈 김씨) - พระสนมจองบิน ตระกูลยุน (정빈 윤씨) - พระสนมซุกอึย ตระกูลคิม (숙의 김씨) พระธิดา- องค์หญิงไม่ทราบพระนาม พระราชธิดาของสมเด็จพระราชินีมยองฮอน ตระกูลฮง - องค์หญิงไม่ทราบพระนาม พระราชธิดาของพระสนมซุกอึย ตระกูลคิม</doc>
