<doc id="392769" url="https://th.wikipedia.org/wiki?curid=392769" title="กีแลน ดอม็องแฌ">กีแลน ดอม็องแฌ เจ้าหญิงกีแลนแห่งโมนาโก () หรือ กีแลน ดอม็องแฌ (; 13 ตุลาคม ค.ศ. 1900 - 30 เมษายน ค.ศ. 1991) เป็นนักแสดงตลกหญิงชาวฝรั่งเศส และเป็นพระชายาตามกฎหมายของเจ้าชายหลุยส์ที่ 2 องค์อธิปัตย์แห่งโมนาโกพระประวัติ พระประวัติ. เจ้าหญิงกีแลนมีพระนามเต็มว่า กีแลน มารี ฟร็องซัว ดอม็องแฌ () ประสูติเมื่อวันที่ 13 ตุลาคม ค.ศ. 1900 ที่เมืองแร็งส์ ประเทศฝรั่งเศส เป็นธิดาของพันเอกรอแบร์ โฌแซฟ ดอม็องแฌ กับนางมารี หลุยส์ เมอนีเย กีแลนเสกสมรสครั้งแรกกับปอล ดีย์ ในปี ค.ศ. 1923 แต่ภายหลังได้หย่าจากกัน และเสกสมรสครั้งที่สองกับอังเดร บรูเล นักแสดงชาวฝรั่งเศส และมีบุตรด้วยกัน 1 คน ชื่อ ฌ็อง บรูเล ต่อมากีแลนได้เสกสมรสกับเจ้าชายหลุยส์ที่ 2 องค์อธิปัตย์แห่งโมนาโก เมื่อวันที่ 24 กรกฎาคม ค.ศ. 1946 นับเป็นครั้งแรกของราชวงศ์กรีมัลดีที่ฝ่ายเจ้าสาวให้สินสอดแก่ฝ่ายเจ้าบ่าว แต่ทั้งสองไม่มีพระโอรส-ธิดาร่วมกัน แต่พระสวามีมีพระธิดานอกสมรสกับนักแสดงคาบาเรต์คนหนึ่ง คือ เจ้าหญิงชาล็อต ดัชเชสแห่งวาเลนตินัว ต่อมาเมื่อพระสวามีสิ้นพระชนม์ในปี ค.ศ. 1949 พระองค์ได้รับการสถาปนาจากเจ้าชายเรนิเยที่ 3 พระนัดดาที่เกิดจากเจ้าหญิงชาล็อต ขึ้นเป็นเจ้าหญิงม่ายแห่งโมนาโกตราบจนสิ้นพระชนม์ เจ้าหญิงกีแลนแห่งโมนาโกสิ้นพระชนม์เมื่อวันที่ 30 เมษายน ค.ศ. 1991 ณ เนอยี-ซูร์-แซน ประเทศฝรั่งเศส สิริพระชันษา 90 ปีพระอิสริยยศพระอิสริยยศ. - นางสาวกีแลน ดอม็องแฌ - นางกีแลน ดีย์ - นางกีแลน บรูเล - เจ้าหญิงกีแลนแห่งโมนาโก</doc>
