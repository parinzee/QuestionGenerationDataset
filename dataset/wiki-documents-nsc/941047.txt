<doc id="941047" url="https://th.wikipedia.org/wiki?curid=941047" title="ปูเรฟดอร์ยิน เซอร์ดัมบา">ปูเรฟดอร์ยิน เซอร์ดัมบา ปูเรฟดอร์ยิน เซอร์ดัมบา (Pürevdorjiin Serdamba) นักมวยสากลสมัครเล่นชาวมองโกเลีย เกิดเมื่อ 18 เมษายน พ.ศ. 2528 ที่ อูลานบาตอร์ ประเทศมองโกเลีย เคยได้เหรียญทองมวยสากลสมัครเล่นชิงแชมป์โลกเมื่อ พ.ศ. 2552 ซึ่งนับเป็นนักมวยจากมองโกเลียคนแรกที่ได้เหรียญทองในรายการนี้ เซอร์ดัมบาติดทีมชาติมองโกเลียเข้าแข่งขันกีฬาโอลิมปิก 2 ครั้ง ครั้งแรกเมื่อ พ.ศ. 2551 ที่ปักกิ่ง ประเทศจีน ในรุ่นไลท์ฟลายเวท รอบแรก ชนะ โรนัลด์ เซรูโก จากยูกันดา เมื่อ 13 สิงหาคม รอบสอง ชนะ หลุยส์ ยาเนซ จากสหรัฐ เมื่อ 16 สิงหาคม รอบก่อนรองชนะเลิศ ชนะ อำนาจ รื่นเริง จากไทย เมื่อ 19 สิงหาคม รอบรองชนะเลิศ ชนะ ยัมเปียร์ เฮอร์นานเดซ จากคิวบา เมื่อ 22 สิงหาคม รอบชิงชนะเลิศ แพ้ โจว ซื่อหมิง จากจีน เมื่อ 24 สิงหาคม ได้เหรียญเงิน ครั้งที่ 2 พ.ศ. 2555 ที่ลอนดอน ในรุ่นไลท์ฟลายเวท รอบแรกได้บาย รอบสองแพ้ สิงห์ ไลศราม จากอินเดีย เมื่อ 4 สิงหาคม ตกรอบ</doc>
