<doc id="621327" url="https://th.wikipedia.org/wiki?curid=621327" title="กุสตาวู ลีมา">กุสตาวู ลีมา นีวัลดู บาติสตา ลีมา () หรือชื่อที่ใช้ในการแสดงว่า กุสตาวู ลีมา () เกิดเมื่อวันที่ 3 กันยายน พ.ศ. 2532 เป็นนักร้อง นักแต่งเพลง และนักดนตรีชาวบราซิล มีผลงานเพลงที่รู้จักในประเทศอย่างเพลง และ ต่อมามีเพลงที่รู้จักในระดับนานาชาติอย่างเพลงชีวิตในวัยเด็ก ชีวิตในวัยเด็ก. กุสตาวูเป็นลูกชายของอัลซีนูและเซบัสเชียนา ลีมา แม้ว่าเขาจะเกิดในรัฐมีนัสเชไรส์ แต่ก็เติบโตขึ้นมาในเมืองโกยาเนียของรัฐโกยาส ในปี ค.ศ. 1998 ขณะที่เขามีอายุเพียง 9 ปี เขาได้เข้าร่วมเป็นนักร้องในคณะนักร้องประสานเสียงและได้รับความสนใจจากการร้องเพลง "แออูอาโมร์" () ซึ่งประพันธ์โดยเซแซ จี กามาร์กู กับลูเซียนู () กุสตาวูกล่าวว่าความบันดาลใจหลักของเขามาจากศิลปินอย่างฌีนูอีแฌนู (), ชีเตาซิญญูอีโชโรรอ (), บรูนูอีมาโรนี () และเซแซ จี กามาร์กูอาชีพทางดนตรี อาชีพทางดนตรี. ในปี ค.ศ. 2010 เขาทำสัญญากับค่ายซงลีวรี (Som Livre) และวางจำหน่ายอัลบัม "อิงเวงโตร์ดุสอาโมริส" () ในรูปแบบซีดีและดีวีดีโดยมียอดขาย 15,000 แผ่น เพลงที่มีชื่อเดียวกับชื่ออัลบัมนี้มีวงดูโอฌอร์ฌีอีมาเตวส์ () มาร่วมร้องด้วย และสามารถขึ้นสูงถึงอันดับที่ 24 ในการจัดอันดับความนิยมของบิลล์บอร์ดบราซิล จากความสำเร็จในจุดเริ่มต้นนี้ เขาได้ปล่อยซิงเกิล "โกร์จีโอรู" () ออกมา ซึ่งก็ขึ้นสูงถึงอันดับที่ 21 ในบราซิล ในปี ค.ศ. 2011 กุสตาวูวางจำหน่ายซีดีและดีวีดีของอัลบัม "กุสตาวูลีมาอีโวเซ" () ซึ่งเป็นบันทึกการแสดงสดที่เมืองปาตุสจีมีนัสเมื่อวันที่ 3 มิถุนายน ค.ศ. 2011 ในช่วงเทศกาลดนตรีเฟนามิลยูซึ่งมีผู้ชมประมาณ 6,000,000 คน อัลบัมนี้ได้รับความนิยมอย่างสูง โดยขึ้นสู่อันดับที่ 7 และได้รับการรับรองแผ่นเสียงทองคำขาว (มียอดจำหน่ายเกินหนึ่งล้านแผ่น)</doc>
