<doc id="400556" url="https://th.wikipedia.org/wiki?curid=400556" title="อเล็กซ์ ออกซ์เลด-เชมเบอร์ลิน">อเล็กซ์ ออกซ์เลด-เชมเบอร์ลิน อเล็กซ์ ออกซ์เลด-เชมเบอร์ลิน () นักฟุตบอลอาชีพชาวอังกฤษ เจ้าของฉายา "ดิออก" (The Ox) มีชื่อเต็มว่า อเล็กซานเดอร์ มาร์ก เดวิด ออกซ์เลด-เชมเบอร์ลิน (Alexander Mark David Oxlade-Chamberlain) เกิดเมื่อวันที่ 15 สิงหาคม ค.ศ. 1993 เป็นบุตรชายของมาร์ก เชมเบอร์ลิน อดีตนักฟุตบอลทีมชาติอังกฤษ ปัจจุบันเล่นในตำแหน่งกองกลางให้กับลิเวอร์พูล และ ทีมชาติอังกฤษ หลังจากที่เป็นที่รู้จักมากขึ้นในฐานะผู้เล่นของเซาแทมป์ตัน จากนั้นในฤดูกาล 2010–11 ได้เซ็นสัญญากับอาร์เซนอลในเดือนสิงหาคม ค.ศ. 2011 เป็นผู้ยิงประตู 2 ประตูใน 3 นัดแรกกับอาร์เซนอล ออกซ์เลด-เชมเบอร์ลินยังเป็นผู้เล่นประจำของทีมชาติอังกฤษชุดอายุต่ำกว่า 21 ปี และยังเป็นนักฟุตบอลอังกฤษที่อายุน้อยที่สุดที่ยิงประตูได้ในแชมเปียนส์ลีกสโมสรอาชีพเซาแทมป์ตันอาร์เซนอล สโมสรอาชีพ. อาร์เซนอล. ในรายการเอฟเอคอมมิวนิตีชีลด์ 2015 ซึ่งเป็นรายการก่อนเริ่มฤดูกาล 2015–16 อาร์เซนอลสามารถเอาชนะเชลซี ในฐานะแชมป์พรีเมียร์ลีกไปได้ 1–0 จากการทำประตูของเชมเบอร์ลินในนาทีที่ 24 ทำให้อาร์เซนอลป้องกันแชมป์เอฟเอคอมมิวนิตีชีลด์ได้ นับเป็นแชมป์สมัยที่ 14 อีกทั้งยังถือเป็นครั้งแรกอีกด้วยที่อาร์แซน แวงแกร์ สามารถเอาชนะโชเซ มูรีนโย ได้ หลังจากก่อนหน้านั้นมา 13 นัด ในทุกรายการ อาร์เซนอลภายใต้การจัดการทีมของแวงแกร์ ไม่สามารถเอาชนะเชลซีภายใต้การจัดการทีมของมูรีนโยได้เลย แต่ในฤดูกาลนี้ เชมเบอร์ลินถูกวิจารณ์ว่าเล่นได้ไม่ดี ซ้ำในช่วงปลายฤดูกาลยังได้รับบาดเจ็บทำให้พลาดโอกาสติดทีมชาติไปแข่งขันฟุตบอลชิงแชมป์แห่งชาติยุโรป 2016 ที่ฝรั่งเศส แต่ในช่วงก่อนเปิดฤดูกาล 2016-17 ในการเตะนัดอุ่นเครื่องกับแอร์เซล็องส์ สโมสรในระดับดิวิชัน 2 ของฝรั่งเศส ที่สนามสตาดบอลาร์ต-เดอเลลิส เชมเบอร์เลนเป็นผู้ทำประตูให้อาร์เซนอลเสมอในนาทีที่ 82 จบการแข่งขันไป 1–1ลิเวอร์พูล ลิเวอร์พูล. หลังเริ่มฤดูกาล 2017–18 ผ่านไปได้ 3 นัด ก่อนการซื้อขายตัวผู้เล่นจะจบลง ในวันที่ 31 สิงหาคม ค.ศ. 2017 เชมเบอร์ลินได้ย้ายไปอยู่ลิเวอร์พูล ด้วยค่าตัว 35 ล้านปอนด์ (ประมาณ 1,575 ล้านบาท) เซ็นสัญญา 5 ปี โดยเชมเบอร์ลินได้สวมเสื้อหมายเลข 21 ในวันที่ 9 กันยายน ค.ศ. 2017 เชมเบอร์ลินลงเล่นให้กับ ลิเวอร์พูล เป็นนัดแรก โดยเชมเบอร์ลินถูกส่งลงมาเป็นตัวสำรอง ในนัดที่ ลิเวอร์พูล พ่ายแพ้ แมนเชสเตอร์ซิตี ที่เอติฮัดสเตเดียม 0-5 ต่อมา ในวันที่ 17 ตุลาคม ค.ศ. 2017 ยูฟ่าแชมเปียนส์ลีก ฤดูกาล 2017–18 รอบแบ่งกลุ่ม กลุ่ม E เชมเบอร์ลินทำประตูแรกในสีเสื้อของลิเวอร์พูล ในนัดที่ ลิเวอร์พูล เอาชนะ มารีบอร์ จากสโลวีเนีย 7-0 ทำให้ ลิเวอร์พูลสร้างสถิติใหม่ด้วยการเป็นทีมจากอังกฤษที่เอาชนะนอกบ้านในเกมยุโรปด้วยสกอร์ที่มากที่สุด ต่อมา ในวันที่ 4 พฤศจิกายน ค.ศ. 2017 เชมเบอร์ลินทำประตูแรกในพรีเมียร์ลีก ฤดูกาล 2017–18 นัดที่ ลิเวอร์พูล เอาชนะ เวสต์แฮมยูไนเต็ด ที่ลอนดอนสเตเดียม 4-1 ต่อมา ในวันที่ 26 ธันวาคม ค.ศ. 2017 เชมเบอร์ลินทำประตูที่ 2 ในพรีเมียร์ลีก ในนัดที่ ลิเวอร์พูล เปิดสนามแอนฟีลด์เอาชนะ สวอนซีซิตี 5-0 ต่อมา ในวันที่ 14 มกราคม ค.ศ. 2018 เชมเบอร์ลินทำประตูที่ 3 ในพรีเมียร์ลีก ในนัดที่ ลิเวอร์พูล เปิดสนามแอนฟีลด์เอาชนะ แมนเชสเตอร์ซิตี 4-3 ต่อมา ในวันที่ 4 เมษายน ค.ศ. 2018 ยูฟ่าแชมเปียนส์ลีก รอบ 8 ทีมสุดท้าย นัดแรก เชมเบอร์ลินทำประตูที่ 2 ในยูฟ่าแชมเปียนส์ลีก ในนัดที่ ลิเวอร์พูล เปิดสนามแอนฟีลด์เอาชนะ แมนเชสเตอร์ซิตี 3-0 และประตูนี้ของเชมเบอร์ลินทำให้ได้รับการโหวตเป็นประตูยอดเยี่ยมประจำฤดูกาลของลิเวอร์พูล ในงานประกาศรางวัล Players' Awards 2018สถิติอาชีพสโมสรทีมชาติประตูในนามทีมชาติเกียรติประวัติสโมสร เกียรติประวัติ. สโมสร. เซาแทมป์ตัน- Football League One runner-up: 2010–11 อาร์เซนอล- FA Cup: 2013–14, 2014–15, 2016–17 - FA Community Shield: 2014, 2015, 2017รางวัลส่วนตัวรางวัลส่วนตัว. - PFA Team of the Year (League One): 2010–11 - Sports Journalists' Association: Peter Wilson Award – 2012 - ประตูยอดเยี่ยมประจำฤดูกาลของลิเวอร์พูล: (2017–18: เจอกับ แมนเชสเตอร์ซิตี ในวันที่ 4 เมษายน 2018)</doc>
