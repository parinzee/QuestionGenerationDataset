<doc id="412716" url="https://th.wikipedia.org/wiki?curid=412716" title="พรอคเตอร์ แอนด์ แกมเบิล">พรอคเตอร์ แอนด์ แกมเบิล พรอคเตอร์ แอนด์ แกมเบิล (; ) หรือ พีแอนด์จี (P&G) เป็นบริษัทข้ามชาติผู้ผลิตและจำหน่ายสินค้าอุปโภคบริโภคจากสหรัฐอเมริกา มีสำนักงานใหญ่อยู่ที่เมืองซินซินแนติ รัฐโอไฮโอ พีแอนด์จีได้รับการจัดอันดับโดยนิตยสารฟอร์จูน ติดอันดับห้า จาก "10 บริษัทที่ได้รับการยกย่องสูงสุด" ประจำปี 2011 เลื่อนขึ้นจากอันดับหกในปี 2010 บริษัทก่อตั้งขึ้นในปี ค.ศ. 1837 โดยนายวิลเลียม พรอคเตอร์ ช่างทำเทียนไขชาวอังกฤษ และนายเจมส์ แกมเบิล ช่างทำสบู่ชาวไอร์แลนด์ ชายทั้งคู่อพยพเข้ามาอาศัยที่เมืองซินซินแนติ แต่งงานกับพี่น้องชื่อโอลิเวียร์ และเอลิซาเบท นอริส และได้รับคำแนะนำจากนายอะเล็กซานเดอร์ นอริส ที่เป็นพ่อตาของคนทั้งสองให้ร่วมดำเนินธุรกิจ ก่อตั้งกิจการ พรอคเตอร์ แอนด์ แกมเบิล ขึ้นเมื่อวันที่ 31 ตุลาคม ค.ศ. 1837 ในปี 2005 พีแอนด์จีได้ควบรวมกิจการกับยิลเลตต์ และกลายเป็นบริษัทผู้ผลิตสินค้าอุปโภคบริโภคที่มียอดขายอันดับหนึ่งของโลก มียอดขายแซงหน้ายูนิลีเวอร์ โดยมียอดขายทั่วโลก 82.6 พันล้านเหรีญสหรัฐ ในปี ค.ศ. 2011 ในปี 2012 พีแอนด์จีได้ถอนตัวออกจากธุรกิจอาหาร ด้วยการขายแบรนด์พริงเกิลส์ ซึ่งเป็นแบรนด์ของมันฝรั่งทอดกรอบที่มีวางจำหน่ายอยู่ทั่วโลกให้กับ เคลลอกส์ ซึ่งเป็นผู้ผลิตอาหารและขนมรายใหญ่ของโลกพรอคเตอร์ แอนด์ แกมเบิลในประเทศไทย พรอคเตอร์ แอนด์ แกมเบิลในประเทศไทย. พรอคเตอร์ แอนด์ แกมเบิล เทรดดิ้ง ในประเทศไทยก่อตั้งเมื่อ พ.ศ. 2530 โดยในขณะนั้นมีพนักงานเพียง 37 คน ก่อนหน้านั้น ผลิตภัณฑ์ของพีแอนด์จีในประเทศไทยได้รับการดูแลโดยดีทแฮล์ม และบอร์เนียวมาก่อน โดยในช่วงที่ดีทแฮล์ม และบอร์เนียวเป็นผู้จำหน่ายสินค้าของพีแอนด์จีในประเทศไทยมีสินค้าที่มีชื่อในสมัยนั้นเช่น สบู่ไอวอรี่ สบู่เซฟการ์ด ยาสีฟันเครสท์ ผงซักฟอกไทด์ เป็นต้น ต่อมาพีแอนด์จีได้เข้าซื้อกิจการของริชาร์ดสัน-วิคส์ทั่วโลกในปี พ.ศ. 2528 ก่อนที่จะมาเปิดกิจการในประเทศไทยในอีก 2 ปีต่อมา สินค้าในยุคที่พีแอนด์จีมาดำเนินการเอง สินค้าแรกคือ ผลิตภัณฑ์บำรุงผิวออย ออฟ อูลาน ยารักษาสิวเคลียราซิล ยาอมแก้ไอวิคส์ และผ้าอ้อมเด็กแพมเพอร์ส ซึ่งเป็นสินค้านำเข้าจากต่างประเทศ และเคยอยู่ภายใต้การดูแลของริชาร์ดสัน-วิคส์ หลังจากนั้นก็ได้มีสินค้าที่มีชื่อเสียงออกมาอีก ซึ่งเป็นสินค้าผลิตในประเทศ เช่น แชมพูรีจอยส์ ผ้าอนามัยวิสเปอร์ แชมพูแพนทีน เป็นต้น ต่อมาพีแอนด์จีได้เข้าซื้อกิจการของแคล์รอล เวลล่า ยิลเลตต์ และผลิตภัณฑ์ผงซักฟอกและถนอมผ้าของคอลเกต-ปาล์มโอลีฟในประเทศไทย มาเลเซีย ฮ่องกง บรูไน พม่า ลาว และกัมพูชา ทำให้พีแอนด์จีได้สินค้ามาทำตลาดเพิ่มในประเทศไทยหลังจากเข้าซื้อกิจการเหล่านี้ นอกจากสินค้าของพีแอนด์จีเอง</doc>
