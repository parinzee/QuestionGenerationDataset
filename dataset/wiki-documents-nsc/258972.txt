<doc id="258972" url="https://th.wikipedia.org/wiki?curid=258972" title="ซันการ์โลอัลเลกวัตโตรฟอนตาเน">ซันการ์โลอัลเลกวัตโตรฟอนตาเน วัดซานคาร์โลอัลเลควอตโตรฟอนตาเน หรือ วัดเซนต์ชาร์ลส์ที่มุมสี่น้ำพุ () บางครั้งก็เรียกว่า วัดซานคาร์ลิโน เป็นคริสต์ศาสนสถานที่มีฐานะเป็นวัดของนิกายโรมันคาทอลิกตั้งอยู่ที่กรุงโรมในประเทศอิตาลี สถาปัตยกรรมของสิ่งก่อสร้างเป็นแบบบาโรก วัดซานคาร์โลออกแบบโดยสถาปนิกชาวอิตาลีคนสำคัญฟรานเซสโก บอโรมินิและเป็นงานอิสระของบอโรมินิชิ้นแรกที่ถือว่าเป็นงานที่เป็นสัญลักษณ์ของสถาปัตยกรรมแบบบาโรกที่สร้างขึ้นเป็นส่วนหนึ่งของกลุ่มสิ่งก่อสร้างของสำนักสงฆ์บนเนินควิรินัลสำหรับนิกายตรีเอกานุภาพสเปน (Trinitarian) บอโรมินิได้รับสัญญาว่าจ้างในปี ค.ศ. 1634 ภายใต้การอุปถัมภ์ของคาร์ดินัลฟรานเชสโก บาร์แบรินิผู้พำนักอยู่ในวังหน้าวัด แต่เงินทุนในการก่อสร้างไม่พอเพียงซึ่งทำให้มีผลกระทบกระเทือนต่อการก่อสร้าง วัดซานคาร์โลอัลเลควอตโตรฟอนตาเนเป็นหนึ่งในสามวัดในกรุงโรมที่อุทิศให้แก่นักบุญคาร์โล อีกสองวัดก็ได้แก่วัดซานคาร์โลไอคาตินาริ และ วัดซานคาร์โลอัลคอร์โซ</doc>
