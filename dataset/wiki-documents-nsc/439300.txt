<doc id="439300" url="https://th.wikipedia.org/wiki?curid=439300" title="คีโตโคนาโซล">คีโตโคนาโซล คีโตโคนาโซล () เป็นกลุ่มยาต้านเชื้อราในกลุ่มเอโซล (Azole antifungals) ผลิตจากสารสังเคราะห์อนุพันธ์ของอิมิดาโซลไดออกโซโลน (imidazole dioxolone) ในทางการแพทย์ใช้สำหรับรักษาโรคที่เกิดจากการติดเชื้อราอย่างรุนแรงที่เกิดขึ้นในส่วนต่างๆ ของร่างกาย ยาคีโตโคนาโซล สามารถใช้ได้ทั้งการรับประทานโดยรับประทานพร้อมอาหาร และใช้ทาภายนอกบริเวณที่ติดเชื้อผลข้างเคียงไม่พึงประสงค์ ผลข้างเคียงไม่พึงประสงค์. อาการไม่พึงประสงค์ที่พบในกรณีใช้ยาชนิดรับประทานในทางการแพทย์ถือว่าพบน้อย เช่น มีไข้และหนาวสั่น มีผื่นที่ผิวหนังหรือมีอาการคันที่ผิวหนัง ส่วนอาการที่ทางการแพทย์ถือว่าพบได้น้อยมาก เช่น ปัสสาวะสีเข้มกว่าปกติ มีไข้และเจ็บคอ เบื่ออาหาร อุจจาระสีซีดกว่าปกติ มีผื่นแดง (reddening) ตุ่มน้ำใส (blistering) สีของผิวหนังซีดหรือมีการหลุดลอกของผิวหนังและเยื่อบุผิวหนังปวดท้อง เลือดออกผิดปกติหรือมีจ้ำเลือดเกิดขึ้น เหนื่อยล้าหรืออ่อนเพลียมากกว่าปกติ ตัวและตาเหลือง ส่วนอาการที่เกิดในกรณีใช้ทาภายนอกอาจมีอาการปวดแสบปวดร้อน อาการคัน ซึ่งโอกาสพบมีน้อยมาก แม้มีอาการแต่อาการเหล่านี้อาจจะเป็นอยู่เพียงชั่วคราว</doc>
