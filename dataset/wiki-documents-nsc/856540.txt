<doc id="856540" url="https://th.wikipedia.org/wiki?curid=856540" title="สาขาวิชาเศรษฐศาสตร์ มหาวิทยาลัยสุโขทัยธรรมาธิราช">สาขาวิชาเศรษฐศาสตร์ มหาวิทยาลัยสุโขทัยธรรมาธิราช สาขาวิชาเศรษฐศาสตร์ มหาวิทยาลัยสุโขทัยธรรมธิราช (อังกฤษ : School of Economics) เป็นสาขาวิชาในสังกัดมหาวิทยาลัยสุโขทัยธรรมาธิราช ซึ่งเป็นมหาวิทยาลัยเปิดที่ใช้ระบบการศึกษาทางไกลแห่งเดียวในประเทศไทย สาขาวิชาในมหาวิทยาลัยสุโขทัยธรรมาธิราช มีฐานะเทียบเท่ากับคณะในมหาวิทยาลัยทั่วไปประวัติ ประวัติ. สาขาวิชาเศรษฐศาสตร์ แรกเริ่มโดยเหตุที่มหาวิทยาลัยสุโขทัยธรรมาธิราชได้มีประกาศจัดตั้งสาขาวิชาเศรษฐศาสตร์ในปี พ.ศ. 2525  (ราชกิจจานุเบกษา  เล่มที่ 97 ตอนที่ 40 วันที่ 12 มีนาคม 2523) โดยในปีการศึกษา 2525 เปิดสอนหลักสูตรปริญญาตรี 4 ปี แขนงวิชาเศรษฐศาสตร์ ต่อมาเมื่อมีความต้องการศึกษาของผู้สำเร็จการศึกษาระดับปริญญาตรีและอนุปริญญามากขึ้น จึงได้เปิดสอนหลักสูตรปริญญาตรีต่อเนื่อง 3 ปี แขนงวิชาเศรษฐศาสตร์ ในปีการศึกษา 2526 เปิดสอนหลักสูตรปริญญาตรีต่อเนื่อง 2 ปี แขนงวิชาเศรษฐศาสตร์ธุรกิจต่อเนื่อง 2 ปี ในปีการศึกษา 2531 และปริญญาตรี 4 ปี แขนงวิชาเศรษฐศาสตร์ธุรกิจ แขนงวิชาเศรษฐศาสตร์ธุรกิจ ในปีการศึกษา 2536 นอกจากนั้นในปีการศึกษา 2537 สาขาวิชาเศรษฐศาสตร์ได้ทำการประเมินและปรับปรุงหลักสูตรเศรษฐศาสตร์ปริญญาตรี 4 ปี และต่อเนื่อง 3 ปี โดยปรับให้เหลือเพียงหลักสูตรเศรษฐศาสตร์ 4 ปีเท่านั้น เพื่อสะดวกในด้านบริหารจัดการ และได้รับอนุมัติจากทบวงมหาวิทยาลัย (ซึ่งปัจจุบันเปลี่ยนเป็นสำนักงานคณะกรรมการการอุดมศึกษา กระทรวงศึกษาธิการ) เมื่อวันที่ 7 เมษายน 2543 และได้ใช้หลักสูตรเศรษฐศาสตร์ 4 ปี ปรับปรุงใหม่ดังกล่าวในภาคการศึกษาที่ 1 ปีการศึกษา 2546 และต่อมาได้มีการปรับปรุงหลักสูตรอีกครั้ง สำนักงานคณะกรรมการการอุดมศึกษาพิจารณารับทราบการให้ความเห็นชอบแล้วเมื่อวันที่ 16 กันยายน 2552 โดยมีกำหนดเปิดสอนในภาคการศึกาที่ 1 ปีการศึกษา 2553 ส่วนหลักสูตรเศรษฐศาสตรธุรกิจ  หลักสูตรปริญญาตรี 4 ปี และต่อเนื่อง 3 ปี ได้ทำการปรับปรุง เป็นหลักสูตร 4 ปี หลักสูตรเดียว ซึ่งมีกำหนดเปิดการเรียนการสอนในปีการศึกษา 2552 การพัฒนาประเทศและกระแสโลกาภิวัตน์ ทำให้ความต้องการกำลังคนในระดับสูงเพิ่มมากขึ้น สาขาวิชาเศรษฐศาสตร์จึงได้เปิดการเรียนการสอนระดับปริญญาโทครั้งแรก 1 หลักสูตร คือ เศรษฐศาสตรมหาบัณฑิต แขนงวิชาเศรษฐศาสตร์ ในปีการศึกษา 2542 สาขาวิชาเศรษฐศาสตร์ได้มีการปรับปรุงหลักสูตรปริญญาโทเศรษฐศาสตร์ ในปี 2551 เพื่อให้หลักสูตรมีความทันสมัยและสอดคล้องกับความต้องการของสังคมมากขึ้น โดยแบ่งออกเป็น 2 วิชาเอก ได้แก่ วิชาเอกเศรษฐศาสตร์ทั่วไป และวิชาเอกเศรษฐศาสตร์ธุรกิจ ซึ่งมีกำหนดการเปิดสอนในปีการศึกษา 2553 เพื่อผลิตกำลังคนระดับสูงสนองความต้องการส่วนบุคคลให้แก่สังคมต่อไป หลักสูตรที่เปิดสอน</doc>
