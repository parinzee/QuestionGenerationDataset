<doc id="508896" url="https://th.wikipedia.org/wiki?curid=508896" title="Elizabethkingia meningoseptica">Elizabethkingia meningoseptica Elizabethkingia meningoseptica เป็นเชื้อแบคทีเรียแกรมลบรูปแท่งที่พบได้ทั่วไปในธรรมชาติ อาจพบเป็นเชื้อประจำได้ในปลาหรือกบแต่ปกติแล้วจะไม่พบเป็นเชื้อประจำถิ่นในร่างกายมนุษย์ นักวิทยาแบคทีเรียชาวอเมริกา Elizabeth O. King (คนเดียวกับที่แยกเพาะเชื้อ Kingella ได้ในปี 1960) ได้ศึกษาแบคทีเรียที่ยังไม่เป็นที่รู้จักชนิดหนึ่งซึ่งทำให้เกิดเยื่อหุ้มสมองอักเสบในทารกเมื่อปี 1959 เมื่อแยกเชื้อออกมาได้ (CDC group IIa) จึงให้ชื่อว่า Flavobacterium meningosepticum ("เชื้อแบคทีเรียรูปแท่งสีเหลือง" "ที่ทำให้เกิดเยื่อหุ้มสมองอักเสบและติดเชื้อในกระแสเลือด") ต่อมาปี 1994 เชื้อนี้ถูกจัดประเภทใหม่ให้อยู่ในจีนัส Chryseobacterium และได้ชื่อว่า Chryseobacterium meningosepticum ("แบคทีเรียสีทอง")</doc>
