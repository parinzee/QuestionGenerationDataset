<doc id="684440" url="https://th.wikipedia.org/wiki?curid=684440" title="ส้มผด">ส้มผด ส้มผด วงศ์ Anacardiaceae ภาษากะเหรี่ยงเรียกเส่ฉี่สะ เป็นไม้ยืนต้น เปลือกลำต้นสีน้ำตาลแดง กิ่งอ่อนและก้านใบมีขนสีน้ำตาลปกคลุม ใบประกอบ โคนก้านใบประกอบมีปีก หลังใบและท้องใบมีขนสีขาว ดอกช่อ ก้านช่อดอกมีขนปกคลุม มีกาบรองรับ ดอกย่อยเป็นดอกสมบูรณ์เพศ ขนาดเล็ก กลีบเลี้ยงมีขน กลีบดอกสีขาว เกสรตัวผู้ 5 อันเรียงตรงข้ามกับกลีบดอก อับเรณูสีเหลือง ผลแบบเมล็ดเดียว ขนาดเล็ก สุกแล้วเป็นสีแดง เมล็ดค่อนข้างกลม ชาวกะเหรี่ยงใช้ผลแห้งทำเครื่องดื่ม ผลแช่น้ำใช้ทามือและเท้าที่แตก ยอดอ่อนและช่อดอกนำมายำ ชาวขมุ ชาวลัวะและชาวถิ่น นำผลสดที่มีรสเปรี้ยวใส่แกง โกฐกักกราจีน เป็นปุ่มหูดที่ได้จากพืชชนิดนี้ เมื่อมีแมลงมาเจาะกิ่งอ่อนจะสร้างปุ่มหูดขึ้น ภาษาจีนกลางเรียกอู่เป้ยจื่อ ภาษาจีนแต้จิ๋วเรียกโหงวปวยจื่อหรือ chinese gall ใช้แก้ไอขับเสมหะ แก้ท้องเสีย รักษาริดสีดวงทวาร</doc>
