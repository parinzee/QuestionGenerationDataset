<doc id="480459" url="https://th.wikipedia.org/wiki?curid=480459" title="เจฟฟรีย์ ดูม็อง">เจฟฟรีย์ ดูม็อง เจฟฟรีย์ ดูม็อง () เกิดวันที่ 9 พฤศจิกายน ค.ศ. 1980 ที่นาร์บอนน์ เป็นนักฟุตบอลกองกลางชาวฝรั่งเศส ผู้ซึ่งเล่นให้แก่สโมสรฟุตบอลชลบุรี ในไทยพรีเมียร์ลีก และโตโยต้า ลีกคัพ 2555ประวัติ ประวัติ. เจฟฟรีย์ ดูม็อง เป็นนักฟุตบอลชาวฝรั่งเศสที่มีประสบการณ์การแข่งขันในลีกเอิง กว่า 100 แมตช์กับกับสโมสรมงต์เปลลิเยร์เอชเอสซี, เอเอสน็องซี, วาล็องเซียนส์เอฟซี, อาร์ซีล็องส์ และตูร์เอฟซี และในวันที่ 22 ธันวาคม ค.ศ. 2011 เว็บไซต์ทางการของสโมสรฟุตบอลชลบุรี ได้รายงานถึงการร่วมทีมของ เจฟฟรีย์ ดูม็อง ซึ่งเป็นอดีตกองกลางจากตูร์เอฟซี ซึ่งเป็นทีมในลีกเดอซ์ ของประเทศฝรั่งเศส และสามารถทำผลงานได้อย่างยอดเยี่ยม รวมทั้งสามารถประสานกับ พิภพ อ่อนโม้ และ เทิดศักดิ์ ใจมั่น ได้เป็นอย่างดี โดยเป็นนักฟุตบอลคนแรกที่ วิทยา เลาหกุล ตัดสินใจให้เซ็นสัญญาร่วมทีมในการแข่งขันไทยพรีเมียร์ลีกฤดูกาลหน้า การแข่งขันของเขาที่ได้รับการกล่าวขานในไทยพรีเมียร์ลีก 2555 อาทิ เป็นผู้ทำประตูนำ 1-0 ให้แก่สโมสรฟุตบอลชลบุรี ก่อนที่ทีมดังกล่าวจะชนะสโมสรฟุตบอลการท่าเรือไทย 4-0 ในวันที่ 17 มีนาคม ค.ศ. 2012 และ วิทยา เลาหกุล ได้มีแผนการณ์ให้ เจฟฟรีย์ ดูม็อง เข้าแข่งขันในฐานะกองหน้า ในรายการเอเอฟซีคัพ 2555 เมื่อครั้งที่พบกับ ซิตี้เซนต์ แอธแลนติก ซึ่งมีขึ้นในวันที่ 11 เมษายน ค.ศ. 2012 ที่สนามมงก๊อกสเตเดี้ยม เจฟฟรีย์ ดูม็อง ยังเป็นหนึ่งในนักเตะที่ทาง วิทยา เลาหกุล ได้คาดหมายให้เป็นนักเตะหลักในการแข่งขันเอเอฟซีคัพ 2555 เมื่อครั้งที่สโมสรฟุตบอลชลบุรี พบกับ ย่างกุ้ง ยูไนเต็ด ในวันที่ 24 เมษายน ค.ศ. 2012 และเขาได้เข้าแข่งขันในวันที่ 14 กรกฎาคม ค.ศ. 2012 ในฐานะนักเตะคนสำคัญของทีม เมื่อครั้งที่พบกับสโมสรฟุตบอลเจนิฟู้ด สมุทรสงคราม ในวันที่ 11 กันยายน ค.ศ. 2012 เขาได้รับเลือกให้เป็นตัวหลักของทีมตั้งแต่เริ่มเกมในนัดที่พบกับสโมสรฟุตบอลบางกอกกล๊าส และในการแข่งขันเอเอฟซีคัพ 2555 รอบ 8 ทีมสุดท้าย ซึ่งจัดขึ้นในวันที่ 18 กันยายน ค.ศ. 2012 ที่ชลบุรีสเตเดียม ทางสโมสรได้ส่งเขาเป็นตัวหลักในช่วงครึ่งหลัง เมื่อครั้งที่พบกับสโมสรกีฬาอัลชอร์ตา จากซีเรีย</doc>
