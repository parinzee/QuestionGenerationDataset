<doc id="577415" url="https://th.wikipedia.org/wiki?curid=577415" title="ที่ประชุมแห่งกรุงเฮกว่าด้วยกฎหมายระหว่างประเทศแผนกคดีบุคคล">ที่ประชุมแห่งกรุงเฮกว่าด้วยกฎหมายระหว่างประเทศแผนกคดีบุคคล ที่ประชุมแห่งกรุงเฮกว่าด้วยกฎหมายระหว่างประเทศแผนกคดีบุคคล (; ; ย่อ: HCCH (จาก Hague Conference/Conférence de La Haye)) เป็นองค์การระหว่างรัฐบาลที่มีชื่อเสียงด้านกฎหมายระหว่างประเทศแผนกคดีบุคคล ที่ประชุมจัดตั้งขึ้นเมื่อ ค.ศ. 1893 เพื่อ "ทำงานสร้างเอกภาพให้แก่หลักกฎหมายระหว่างประเทศแผนกคดีบุคคลอย่างต่อเนื่อง" (work for the progressive unification of the rules of private international law) และได้ดำเนินตามวัตถุประสงค์นี้โดยสร้างและส่งเสริมการบังคับใช้ซึ่งอนุสัญญาพหุภาคีหลายฉบับเกี่ยวกับการขัดกันแห่งกฎหมายหลาย ๆ หัวเรื่องภายในขอบเขตกฎหมายระหว่างประเทศแผนกคดีบุคคล ปัจจุบัน ที่ประชุมมีสมาชิกเจ็ดสิบสี่ราย เป็นรัฐเจ็ดสิบสามแห่ง และองค์การระหว่างประเทศหนึ่งแห่ง คือ สหภาพยุโรป มีสำนักประจำ (Permanent Bureau) เรียกว่า สำนักเลขาธิการ (Secretariat General) อยู่ที่ถนนเชเฟนิงเซเวจ (Scheveningseweg) ใกล้กับวังสันติ (Peace Palace) ในกรุงเฮก ประเทศเนเธอร์แลนด์ สำนักเลขาธิการมีเลขาธิการหนึ่งคนปกครอง</doc>
