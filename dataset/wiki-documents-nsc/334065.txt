<doc id="334065" url="https://th.wikipedia.org/wiki?curid=334065" title="มหาวิทยาลัยเกษตรศาสตร์ วิทยาเขตศรีราชา">มหาวิทยาลัยเกษตรศาสตร์ วิทยาเขตศรีราชา วิทยาเขตศรีราชา เป็นวิทยาเขตแห่งหนึ่งที่มีการเรียนการสอนของมหาวิทยาลัยเกษตรศาสตร์ เพื่อตอบสนองภาคอุตสาหกรรมและการท่องเที่ยวของประเทศไทยประวัติ ประวัติ. เมื่อปี พ.ศ. 2498 มหาวิทยาลัยเกษตรศาสตร์ได้รับอนุญาตให้สามารถใช้พื้นที่บริเวณทุ่งเลี้ยงสัตว์เชิงเขาน้ำซับจากกระทรวงมหาดไทย ลงนามโดยจอมพลผิน ชุณหวัณ รัฐมนตรีว่าการกระทรวงในขณะนั้น ตั้งเป็นสถานีวิจัยศรีราชาเพื่อใช้พื้นที่วิจัยและฝึกงานของนิสิตคณะเกษตร มหาวิทยาลัยเกษตรศาสตร์ จำนวน 500 ไร่ (ภายหลังถูกแบ่งให้หน่วยงานอื่น เหลือเพียง 199 ไร่) สำหรับที่ดินที่ขออนุญาตนั้นเป็นที่ดินสาธารณประโยชน์ที่ทางกระทรวงมหาดไทยสงวนไว้ใช้ประโยชน์ร่วมกันโดยประกาศหวงห้ามไว้เป็นที่เลี้ยงสัตว์สาธารณะสำหรับพลเมืองใช้ประโยชน์ร่วมกันเมื่อ พ.ศ. 2474 ภายหลังที่รัฐบาลได้จัดทำแผนพัฒนาเขตเศรษฐกิจชายฝั่งทะเลตะวันออก โดยมีเป้าหมายให้เป็นเขตอุตสาหกรรมหลัก เขตพาณิชยกรรม และการค้า เขตส่งเสริมและพัฒนาการท่องเที่ยว เขตพัฒนาเมืองและชุมชน มหาวิทยาลัยเกษตรศาสตร์ ซึ่งมีศักยภาพและความพร้อมทางวิชาการ จึงได้ปรับ เปลี่ยนพื้นที่ของมหาวิทยาลัย ซึ่งแต่เดิมเป็นสถานีวิจัยและฝึกงานให้เป็นที่ตั้งของวิทยาเขตแห่งใหม่เพื่อเป็นสถานศึกษาทำการผลิต และพัฒนากำลังคนระดับสูง ตอบสนองแผนพัฒนาชายฝั่งทะเลตะวันออก โดยมหาวิทยาลัยเกษตรศาสตร์ได้จัดเตรียมการจัดตั้งวิทยาเขตศรีราชา ตั้งแต่ปี พ.ศ. 2531 ในแนวคิดการจัดการศึกษาที่มุ่งผลิตและพัฒนากำลังคนเฉพาะสาขาที่สนองตอบความต้องการกำลังคนของ ภาคตะวันออก ภายหลังคณะรัฐมนตรีได้อนุมัติในหลักการจัดตั้งวิทยาลัยชุมชนศรีราชา เพื่อทำหน้าที่เตรียมการเรียนการสอน วางแผนจัดตั้งคณะวิทยาศาสตร์และเทคโนโลยี คณะวิทยาการจัดการ และคณะเทคโนโลยีอุตสาหกรรม พ.ศ. 2539 คณะรัฐมนตรีได้อนุมัติโครงการจัดตั้งวิทยาเขตศรีราชา โดยมีโครงการจัดตั้งคณะทรัพยากรและสิ่งแวดล้อม โครงการจัดตั้งคณะวิทยาการจัดการ โครงการจัดตั้งคณะเทคโนโลยีอุตสาหกรรม (คณะวิศวกรรมศาสตร์ศรีราชา) ทั้งนี้โครงการจัดตั้งคณะวิทยาการจัดการ ได้เปิดรับนิสิตสาขาการจัดการ สาขาการตลาด การโรงแรม ในปีการศึกษา 2539 เป็นรุ่นแรก ปี พ.ศ. 2542 คณะวิทยาการจัดการ คณะทรัพยากรและสิ่งแวดล้อม และคณะเทคโนโลยีอุตสาหกรรม(คณะวิศวกรรมศาสตร์ศรีราชา) ได้รับการอนุมัติจากมติของสภามหาวิทยาลัยให้เป็นคณะวิชาที่เกิดจากการแบ่งส่วนราชการภายในของวิทยาเขตศรีราชา ตามประกาศสภามหาวิทยาลัยเกษตรศาสตร์ ลงวันที่ 29 ธันวาคม พ.ศ. 2542 เพื่อดำเนินการเรียนการสอนให้แก่นิสิต ณ วิทยาเขตศรีราชา จึงถือว่าวันที่ 29 ธันวาคม พ.ศ. 2542 เป็นวันที่วิทยาเขตศรีราชาเป็นวิทยาเขตสมบูรณ์ตามกฎหมาย ที่ระบุว่าวิทยาเขตจะสมบูรณ์ต้องประกอบด้วย คณะวิชาจำนวน 2 คณะวิชาขึ้นไป วิทยาเขตศรีราชาได้รับอนุมัติเป็นวิทยาเขตลำดับที่ 3 ของมหาวิทยาลัยเกษตรศาสตร์ ตามประกาศสภามหาวิทยาลัยเกษตรศาสตร์ เมื่อวันที่ 15 มีนาคม 2542คณะที่เปิดทำการสอน คณะที่เปิดทำการสอน. มหาวิทยาลัยเกษตรศาสตร์ วิทยาเขตศรีราชา มีหน่วยงานระดับคณะวิชา 5 หน่วยงานที่จัดการศึกษา ประกอบด้วย 4 คณะ 1 วิทยาลัย- คณะวิทยาการจัดการ - คณะวิศวกรรมศาสตร์ศรีราชา (เดิมชื่อ คณะเทคโนโลยีอุตสาหกรรม) - คณะวิทยาศาสตร์ ศรีราชา (เดิมชื่อ คณะทรัพยากรและสิ่งแวดล้อม) - คณะเศรษฐศาสตร์ ศรีราชา (เดิมชื่อ วิทยาลัยบัณฑิตศึกษา ศรีราชา) - คณะพาณิชยนาวีนานาชาติ (เดิมชื่อ วิทยาลัยพาณิชยนาวีนานาชาติ)สถานที่ตั้ง สถานที่ตั้ง. ตั้งอยู่ เลขที่ 199 ถนนสุขุมวิท หมู่ที่ 6 บ้านชากยายจีน ตำบลทุ่งสุขลา อำเภอศรีราชา จังหวัดชลบุรี รหัสไปรษณีย์ 20230รายนามรองอธิการบดี วิทยาเขตศรีราชา</doc>
