<doc id="249132" url="https://th.wikipedia.org/wiki?curid=249132" title="ปีเตอร์ แลง">ปีเตอร์ แลง ปีเตอร์ แลง (; ) อดีตนักฟุตบอลลูกครึ่งไทย-สวิส เคยเล่นให้กับสโมสรชาฟฟ์เฮาเซินในลีกสวิส และสโมสรบางกอกกล๊าส ในไทยพรีเมียร์ลีกประวัติ ประวัติ. ปีเตอร์ แลง เกิดเมื่อวันที่ 16 เมษายน พ.ศ. 2529 ที่เมืองซูริก ประเทศสวิตเซอร์แลนด์ เป็นบุตรชายของวิไลวรรณ แลง และวอลเทอร์ แลง โดยปีเตอร์ แลงมีพี่น้องรวม 5 คนคือ1. จรีพร แลง 2. มณชญา แลง 3. ณัฐพล แลง 4. ขวัญกมล แลง 5. ปีเตอร์ แลง พี่น้องทุกคนเกิดที่ จังหวัดนครราชสีมา ได้ย้ายไปสวิตในปี 2529 (ยกเว้นตัวเขาที่เกิดที่สวิตเซอร์แลนด์) เมื่ออายุได้ 6 ปี ผู้ปกครองพาไปสมัครเข้าเรียนฟุตบอลที่ เอฟซี อัลสเตตเทน พออายุได้ 14 ปี ย้ายมาอยู่สโมสรเอฟซี วินเทอร์เธอร์ เล่นเป็นเซนเตอร์ เข้าสู่ทีมชาติสวิส เยาวชนอายุไม่เกิน 15 ปี ต่อมาในปี พ.ศ. 2547 ย้ายมาสู่เอสซี ไฟร์บวร์ก (อะคาเดมี) (SC Freiburg) เยอรมัน เซ็นสัญญาเป็นเวลา 2 ปี และเข้าสู่โลกของการเป็นนักฟุตบอลอาชีพครั้งแรก หลังจากนั้นย้ายไปร่วมทีมเยาวชนของ เอฟซี บาเซิล ในสวิตเซอร์แลนด์ ในปี พ.ศ. 2550 ยุติการเล่นทีมชาติอายุไม่เกิน 21 ปี โดยตลอดที่ติดทีมชาติเยาวชนชุดต่าง ๆ 55 ครั้งทำประตูได้ 6 ประตู และยังร่วมในการแข่งขันรอบคัดเลือกเพื่อไปชิงแชมป์ยุโรปหลาย ๆ ครั้ง และต่อมาได้ตัดสินใจเข้ามาอยู่สโมสรชาฟฟ์เฮาเซน ปีเตอร์ แลง เลือกเล่นให้กับทีมชาติไทย โดยลงเล่นให้ทีมชาติอย่างเป็นทางการนัดแรกในวันที่ 14 พฤศจิกายน 2552 ภายใต้การคุมทีมของไบรอัน ร็อบสัน ซึ่งเป็นเกมส์เอเชียน คัพ รอบคัดเลือกระหว่างสิงคโปร์ กับ ไทย (สิงคโปร์ 1-3 ไทย) โดยถูกส่งลงสนามในนาทีที่ 53 แทนสุรัตน์ สุขะ</doc>
