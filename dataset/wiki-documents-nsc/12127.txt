<doc id="12127" url="https://th.wikipedia.org/wiki?curid=12127" title="ปาติโมกข์">ปาติโมกข์ ปาติโมกข์ หมายถึง คัมภีร์ที่รวมวินัยของสงฆ์ 227 ข้อ คัมภีร์ที่ประมวลพุทธบัญญัติอันทรงตั้งขึ้นเป็นพุทธอาณา มีพุทธานุญาต ให้สวดในที่ประชุมสงฆ์ ทุกกึ่งเดือน เรียกกันว่า สงฆ์ทำอุโบสถ บทปาติโมกข์เหล่านี้ปรากฏอยู่ในพระวินัยปิฎก หมวดสุตตวิภังค์ มีพุทธานุญาตให้สวดปาติโมกข์ย่อได้ เมื่อมีเหตุจำเป็นอย่างใดอย่างหนึ่ง คือ- ไม่มีภิกษุจำปาติโมกข์ได้จนจบ - เกิดเหตุฉุกเฉินขัดข้องที่เรียกว่า อันตรายอย่างใดอย่างหนึ่งในอันตรายทั้งสิบ คือ- พระราชาเสด็จมา - โจรมาปล้น - ไฟไหม้ - น้ำหลากมา - คนมามาก - ผีเข้าภิกษุ - สัตว์ร้ายเข้ามา - งูร้ายเลื้อยเข้ามา - ภิกษุอาพาธหนักจะถึงเสียชีวิต - มีอันตรายแก่พรหมจรรย์</doc>
