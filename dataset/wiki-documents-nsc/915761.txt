<doc id="915761" url="https://th.wikipedia.org/wiki?curid=915761" title="อกหวำ">อกหวำ อกหวำ () เป็นความผิดปกติแต่กำเนิดชนิดหนึ่งของผนังอกด้านหน้า ทำให้กระดูกสันอกและซี่โครงเจริญผิดปกติ ส่งผลให้หน้าอกมีลักษณะบุ๋มลงไปตรงกลาง อาจเป็นมาตั้งแต่เกิดหรือเริ่มเป็นให้เห็นเมื่อเข้าวัยรุ่นก็ได้ หากเป็นไม่มากมักถือว่าเป็นปัญหาด้านความสวยงามเพียงอย่างเดียว แต่หากเป็นมากอาจส่งผลต่อการทำงานของหัวใจและปอด และทำให้เกิดอาการปวดหน้าอกหรือปวดหลังได้ ผู้ป่วยอาจได้รับผลกระทบทางลบต่อจิตใจ และอาจพยายามหลีกเลี่ยงกิจกรรมที่ต้องเปิดเผยความผิดปกติในที่ชุมชนการรักษา การรักษา. หากมีอาการน้อยไม่จำเป็นต้องทำการแก้ไข หากเป็นมากอาจต้องแก้ไขอาจด้วยวิธีแบบรุกล้ำหรือแบบไม่รุกล้ำหรือแบบผสมผสาน หากต้องผ่าตัด ก่อนผ่าตัดมักต้องมีการตรวจเพิ่มเติม เช่น ซีทีสแกน การตรวจการทำงานของปอด และการตรวจการทำงานของหัวใจ เช่น การตรวจคลื่นไฟฟ้าหัวใจ เป็นต้น</doc>
