<doc id="104222" url="https://th.wikipedia.org/wiki?curid=104222" title="ฤทธิ์หมัดดาวเหนือ">ฤทธิ์หมัดดาวเหนือ ฤทธิ์หมัดดาวเหนือ (; ) เป็นการ์ตูนญี่ปุ่นแนวต่อสู้ แต่งเนื้อเรื่องโดย บุรอนซอน และวาดภาพโดย เท็ตสึโอะ ฮาร่า ตีพิมพ์ครั้งแรกในนิตยสารโชเน็นจัมป์ ปี พ.ศ. 2526-2531 ฉบับรวมเล่มมีทั้งหมด 27 เล่มจบ ต่อมาได้ถูกสร้างเป็นอะนิเมะ เกม โอวีเอ รวมถึงภาพยนตร์จอเงิน (ทั้งแบบใช้คนแสดง และแบบอะนิเมะ) เรื่องราวกล่าวถึงเหตุการณ์หลังสงครามโลกครั้งที่ 3 ในปี ค.ศ. 199X ซึ่งทำให้โลกกลับคืนสู่ยุคเข็ญและความป่าเถื่อน มีเพียง เคนชิโร่ บุรุษผู้มีรอยแผลเป็นรูปดาวเหนือ 7 แห่งบนหน้าอกเท่านั้นที่จะสามารถกอบกู้โลกได้ ด้วย "หมัดอุดรเทวะ" เพลงหมัดที่สามารถทะลวงจุดตายของคู่ต่อสู้ ส่งผลให้อวัยวะภายในแหลกเหลว และร่างกายระเบิดออกเป็นเสี่ยงๆ ได้ในพริบตา ในปี พ.ศ. 2538 ทางฮอลลีวู้ดได้สร้างภาพยนตร์เรื่อง "Fist of the Northern Star" โดยนำเค้าโครงมาจากการ์ตูนเรื่องนี้ด้วยการตีพิมพ์ในประเทศไทย การตีพิมพ์ในประเทศไทย. สมัยที่ยังไม่มีลิขสิทธิ์ การ์ตูนเรื่องนี้เคยได้รับการจัดพิมพ์โดยสำนักพิมพ์หลายเจ้าด้วยกัน จึงมีชื่อเรียกแตกต่างกันไป คือ หมัดเทพเจ้าดาวเหนือ กับ ฤทธิ์หมัดดาวเหนือ แต่ในภายหลัง สำนักพิมพ์วิบูลย์กิจ ก็เป็นผู้ได้รับลิขสิทธิ์ตีพิมพ์อย่างถูกต้องตามกฎหมาย และใช้ชื่อเรื่องภาษาไทยว่า "ฤทธิ์หมัดดาวเหนือ" โดยในช่วงแรก สำนักพิมพ์วิบูลย์กิจ เคยตีพิมพ์ ฤทธิ์หมัดดาวเหนือ ในรูปแบบของหนังสือการ์ตูนปกแข็ง ซึ่งมีความหนามากกว่าหนังสือการ์ตูนทั่วไป (กำหนดไว้ 15 เล่มจบ) และมีราคาค่อนข้างสูง ทว่าเมื่อได้ตีพิมพ์ออกมาถึงเล่มที่ 9 เศรษฐกิจภายในประเทศก็เกิดการเปลี่ยนแปลง ทำให้ทางสำนักพิมพ์ต้องหยุดตีพิมพ์ไปชั่วคราว ต่อมาเมื่อเศรษฐกิจเริ่มฟื้นตัว ทางสำนักพิมพ์ก็คิดจะตีพิมพ์ต่อ แต่เนื่องจากต้นทุนในการผลิตที่เพิ่มมากขึ้น จะส่งผลให้ตัวหนังสือมีราคาสูงขึ้นตามไปด้วย ทางสำนักพิมพ์จึงตัดสินใจไม่ตีพิมพ์ต่อ เนื่องจากเกรงว่านักอ่านจะไม่มีกำลังซื้อพอ และเปลี่ยนมาตีพิมพ์แบบหนังสือการ์ตูนขนาดปกติ 27 เล่มจบในที่สุดเรื่องย่อ เรื่องย่อ. ในปี 199X โลกเกือบจะสูญสลายไปด้วยรังสีจากระเบิดนิวเคลียร์ ทำให้มนุษย์ที่เหลือจำนวนอยู่เพียงน้อยนิด ต้องต่อสู้กันเพื่อแย่งชิงอาหาร คนอ่อนแอตกเป็นเหยื่อของคนเข้มแข็ง ราวกับโลกได้กลับคืนสู่ยุคแห่งความป่าเถื่อนอีกครั้ง เค็นชิโร่ ชายหนุ่มพเนจรผู้มีรอยแผลเป็น 7 แห่งบนหน้าอก ได้เดินเข้ามาในหมู่บ้านแห่งหนึ่งในสภาพที่อดอยาก แต่ก็พลาดติดกับดักของชาวบ้านที่เกรงกลัวว่าบุคคลภายนอกจะเป็นโจรมาแย่งชิงน้ำและอาหาร เคนชิโร่ถูกจับขังไว้ในคุก ที่นั่นเขาได้พบกับ แบ๊ต เพื่อนร่วมห้องขังซึ่งเป็นเด็กหนุ่มจอมเจ้าเล่ห์ แต่ก็มีจิตใจดี กับ ริน เด็กหญิงผู้ทำหน้าที่ดูแลห้องขัง แบ๊ต ฉวยโอกาสตอนที่รินเอาอาหารมาส่งให้จึงจับรินไว้เพื่อจะขโมยกุญแจห้องขัง ทว่า ในตอนนั้น เค็นชิโร่ ก็ได้ช่วยรินไว้ เธอได้มอบทั้งน้ำดื่ม และอาหารให้แก่เคนชิโร่ อีกครั้ง ต่อมา กลุ่มโจร Z ก็ได้บุกเข้ามาปล้นน้ำและอาหารในหมู่บ้าน ซึ่งตัวหัวหน้าโจรได้จับรินเป็นตัวประกัน เมื่อเค็นชิโร่ได้ฟังจากคำบอกเล่าของ แบ๊ต ว่าโจรกลุ่มนี้โหดเหี้ยมมาก หากใครคิดขัดขืนหรือ ต่อต้านพวกมันก็จะถูกฆ่าทันที เคนชิโร่จึงรีบรุดออกมายังที่เกิดเหตุ และใช้วิชา " หมัดเทพเจ้าดาวเหนือ " ของตน สังหารพวกโจรจนหมดสิ้น หลังจากนั้นเคนชิโร่ก็ออกเดินทางต่อไป เพื่อตามหา ยูเรีย คนรักของเขา โดยระหว่างทาง เคนชิโร่ต้องต่อสู้กับยอดยุทธ์หมัดเหนือและหมัดใต้ รวมถึงเหล่าร้ายอีกหลายต่อหลายคนด้วยกัน เพื่อความสงบสุขของผู้คนบนโลกตัวละครภาคแรกหมัดเทพเจ้าดาวเหนือ (อุดรเทวะ) ตัวละคร. ภาคแรก. หมัดเทพเจ้าดาวเหนือ (อุดรเทวะ). หมัดอุดรเทวะ คือหมัดสังหาร ที่รวบรวมพลังไว้ในหมัดเดียว เพื่อทำลายจุดต่างๆของร่างกาย เนื่องจากเป็นเพลงหมัดสังหาร จึงมีผู้สืบทอดได้เพียงคนเดียวเพือไม่ให้เพลงหมัดรั่วไหลออกไป ปรมาจารย์ริวเค็น ผู้สืบทอดคนก่อนไม่มีบุตรชาย จึงรับเอาเด็กกำพร้า 4 คนมาชุบเลี้ยงไว้ และถ่ายทอดเพลงหมัดอุดรเทวะให้ แต่ผู้สืบทอดต้องมีคนเดียว ชะตาของ 4 พี่น้องที่จะต้องประมือกันจะต้องมาถึงสักวัน- ราโอ พี่ใหญ่ของหมัดอุดรเทวะ ซึ่งแต่แรกเป็นคนที่ทะเยอทะยาน ต้องการที่จะใช้หมัดอุดรเทวะครอบครองแผ่นดิน หลังจากที่ปรามาจารยริวเคนได้มอบตำแหน่งผู้สืบทอดให้น้องเล็ก เค็นชิโร่ (โดยไม่ได้ให้ทั้งสองประลองกันแต่อย่างใด) ด้วยความแค้น เขาได้ฆ่าริวเค็น ซึ่งเปรียบเป็นพ่อบุญธรรมและอาจารย์ตาย และได้ตั้งตัวเองเป็นเจ้าแห่งหมัด สร้างกองทัพและครอบครองทุกสิ่งโดยอ้างว่าทำเพื่อสันติสุขของโลก ต่อมาพ่ายแพ้ให้กับเค็นชิโร่ ผู้สืบทอดหมัดอุดรเทวะ,ผู้กอบกู้โลก,น้องชายของตัวเอง และได้ยืนตายโดยเข่าไม่แตะพื้นซึ่งผู้แต่งต้องการแสดงให้เห็นความตั้งใจจริงของราโอที่ต้องการจะเป็นผู้พิชิตโลก... แต่ต่อมาในภาค 2 ผู้แต่งได้เขียนเพิ่มเติมให้ราโอเป็นคนดีขึ้น โดยต้นเหตุที่ราโอกลายเป็นคนทะเยอทะยานต้องการครอบครองแผ่นดินเพราะแบกความหวังของเพื่อนพ้องที่ต้องการจะกลับไปปลดปล่อยดินแดนชูร่า บ้านเกิดของตนเองให้เกิดความสันติสุข - โทคิ พี่รองของหมัดอุดรเทวะ อัจฉริยะผู้เก่งที่สุดในสี่พี่น้อง แต่โชคร้ายที่เกิดมาพร้อมกับโรคร้าย จึงไม่สามารถเข้าชิงตำแหน่งผู้สืบทอดหมัดดาวเหนือได้ และเมื่อคราวที่โลกเกิดสงครามนิวเคลีย โทคิได้เสียสละตนเองให้เค็นชิโร่ และยูเรีย คนรักของเค็นชิโร่ได้ไปหลบในห้องนิรภัย ทำให้ตนเองได้อาบเถ้าพิษกัมมันตรังสีจนเส้นผมกลายเป็นสีขาว และใช้ชีวิตที่เหลือเพื่อช่วยรักษาผู้ยากไร้ และปกป้องชาวบ้านจากกองทัพเจ้าแห่งหมัด ภายหลังได้ดวลกับราโอและพ่ายแพ้โดยที่ราโอบอกให้หยุดเพราะรู้ความลับของโทคิที่ใช้การกดจุดคืนชีพดับสังขารเพื่อเพิ่มพลังชีวิตให้กับตัวโทคิเองในเฮือกสุดท้าย ก่อนที่จะจบชีวิตลงราโอจึงปล่อยให้โทคิใช้ชีวิตในช่วงสุดท้ายอย่างสงบ สุดท้ายริวกะ หมัดหมาป่าสวรรค์ก็เข้ามาทำร้ายโทคิแต่ไม่ได้จงใจที่จะฆ่าโทคิ และเพื่อที่จะให้เค็นชิโร่จบชีวิตตัวริวกะเอง สุดท้ายโทคิจึงเข้ามาบอกสาเหตุที่ริวกะเข้ามาทำร้ายตนแก่เค็นชิโร่ แล้วจึงแบกศพของริวกะเข้ากองไฟไปด้วยกัน- จากิ น้องรองของหมัดอุดรเทวะ ถูกเรียกว่าเป็นต้นตอแห่งความชั่วร้ายของทั้งเรื่อง ฝีมือแย่และมีจิตใจชั่วร้าย อิจฉาเค็นชิโร่ที่อาจารย์เลือกให้เป็นผู้สืบทอด จึงยุชินให้แย่งยูเรียมากจากเค็นและทำร้ายเค็นจนปางตาย ยังไม่พอ ยังปลอมตัวเป็นเค็นชิโร่ลักพาตัวไอรี่ น้องสาวของเรย์หมัดวิหกน้ำดาวใต้ ทิ้งชนวนไว้ให้เค็นถูกตามล่าโดยผู้ที่เก่งที่สุดในหกหมัดศักดิ์สิทธิ์ดาวใต้ สุดท้ายเค็นกับเรย์กลายเป็นเพื่อนกัน และจากิก็ได้เข้าสู้กับเค็นชิโร่โดยใช้ทั้งเพลงหมัดดาวเหนือและเพลงหมัดดาวใต้ในแบบของตนมาผสมกันรวมทั้งลูกเล่นตุกติกที่จากิถนัดแต่ก็ไม่สามารถเอาชนะเค็นชิโร่ได้ จึงถูกเค็นชิโร่ต่อยจนตาย - เค็นชิโร่ น้องเล็กผู้มีพรสวรรค์และเป็นผู้สืบทอดของหมัดอุดรเทวะ ได้รับการช่วยชีวิตโดยชูหมัดหงษ์ขาวดาวใต้ จากการประลองแลกกับตาทั้งสองข้างของชู โดยชูมองเห็นอนาคตของเค็นซึ่งจะกลายเป็นผู้กอบกู้โลก และได้เป็นคนพูดวลีที่ว่าเมื่อใดดาวใต้ปั่นป่วน ดาวเหนือจะปรากฏ ซึ่งดาวเหนือนั้นไม่ได้หมายถึงราโอ แต่หมายถึงเด็กน้อยเค็นชิโร่ในครั้งนั้น หลังจากได้รับตำแหน่งผู้สืบทอดหมัดอุดรเทวะ เค็นต้องประสบชะตากรรมโดยต้องเดินทางร่อนเร่เพื่อตามหายูเรียคนรักซึ่งถูกชินแย่งไป ผ่านเส้นทางรกร้างได้ช่วยเหลือชาวบ้านจากการกดขี่ของกองทัพต่างๆที่แย่งชิงกันในโลกของความป่าเถื่อน จนชื่อของเค็นชิโร่ผู้กอบกู้โลก ชายผู้มีบาดแผล 7 ดาวบนหน้าอก ได้ถูกกล่าวขานกันไป เป็นความหวังของผู้คน สุดท้ายได้โค่นราโอเจ้าแห่งหมัดลงได้ และได้พบกับยูเรียอีกครั้งและได้อยู่ร่วมกันอย่างมีความสุขหกหมัดศักดิ์สิทธิ์ดาวใต้ หกหมัดศักดิ์สิทธิ์ดาวใต้. เป็นเพลงหมัดที่คู่กันกับหมัดดาวเหนือ(อุดรเทวะ) โดยกระบวนท่าหลักมาจากการโฉบบินของนก เน้นการทำลายจากภายนอกเข้าสู่ภายในตรงข้ามกับหมัดดาวเหนือที่ทำลายจากภายใน หมัดดาวใต้นั้นจะแตกแขนงไปถึง 108 สาขา มีจอมยุทธ์เป็นผู้นำของหมัดใต้ 6 คน ได้แก่- เซาเซอร์ - หมัดกางเขนดาวใต้ ผู้มีพรสวรรค์ทางด้านเพลงหมัดดาวใต้มากที่สุด ต้องรวบรวมหกหมัดศักดิ์สิทธิ์ดาวใต้ทั้งหมดถึงจะโค่นเซาเซอร์ลงได้ ด้วยเล่ห์เหลี่ยมความเย่อหยิ่งทะเยอทะยานแห่งดาวจักรพรรดิ์แห่งดาวใต้เซาเซอร์เองก็เป็นผู้ที่ต้องการพิชิตโลกเช่นเดียวกับราโอ หลังสงครามนิวเคลียร์ ได้สร้างกองทัพของตนเอง และตั้งตนเองเป็นจักรพรรดิ ด้วยเหตุที่เซาเซอร์เกิดมามีความลับอย่างหนึ่งจึงไม่มีใครสามารถล้มเซาเซอร์ลงได้ แม้แต่เจ้าแห่งหมัดผู้เก่งกาจ ซึ่งความลับนั้นคือเซาเซอร์เกิดมามีหัวใจอยู่ข้างขวา ชีพจรต่างๆจึงกลับกัน ไม่สามารถทะลวงจุดได้ตามปกติ... ต่อมาพ่ายแพ้ให้กับเค็นชิโร่และถูกฝังร่างไว้ในกองปรักหักพังของปิรามิดที่ตนเองสร้างไว้ - อาจารย์ : โอไก (เป็นพ่อบุญธรรม)- ชู - หมัดหงส์ขาวดาวใต้ ดาวยุติธรรมผู้เคยช่วยชีวิตเค็นชิโร่ไว้ในวัยเด็กด้วยการขอชีวิตของเค็นชิโร่แลกกับดวงตาของชู แต่เดิมเป็นเพื่อนรักกับเซาเซอร์ ต่อมาเซาเซอร์เลือกทางของผู้ทะเยอทะยาน รุกรานและกดขี่ชาวบ้านและเด็กๆ ชูจึงกลายมาเป็นผู้นำกองกำลังต่อต้านจักรพรรดิเซาเซอร์ วาระสุดท้ายชูถูกเซาเซอร์ตัดเอ็นที่ขาทำให้ไม่สามารถใช้เพลงหมัดหงส์ขาวดาวใต้ได้และเป็นคนนำยอดของปิรามิดสุสานจักรพรรดิไปวางบนยอดสุสานเพื่อแลกกับชีวิตของชาวบ้านและเด็กๆสุดท้ายก็ถูกหอกของเซาเซอร์ตาย ก่อนตายได้พบกับเค็นชิโร่อีกครั้งและได้มองเห็นใบหน้าของเค็นชิโร่จากตาของหัวใจ - อาจารย์ : ไม่ปรากฏชื่อ- ชิน - หมัดอินทรีย์อหังการดาวใต้ ด้วยความรักที่มีต่อยูเรีย ชินถูกจากิยุยงให้ทำร้ายเค็นชิโร่จนปางตาย สร้างบาดแผลเจ็ดจุดบนหน้าอกของเค็นชิโร่ และแย่งยูเรียไป ชินได้พยายามพิชิตใจของยูเรียโดยการสร้างกองทัพปล้นชิงทรัพย์สมบัติมีค่าและสร้างเมืองเซาเทรินครอสมอบให้ยูเรียแต่ก็ไม่ได้ใจของเธอ สุดท้ายเพื่อหยุดความบ้าคลั่งของชิน ยูเรียยอมโดดตึกตาย แต่ได้รับการช่วยเหลือจากห้าดาราดาวใต้ ยูเรียจึงไม่ตาย... เค็นตามหาชินจนเจอและสู้กันจนชินตาย แต่ชินแม้จะสำนึกผิดก่อนตายก็ไม่ได้บอกเค็นว่ายูเรียยังอยู่เป็นห่วงยูเรียไม่อยากให้ราโอมารังควาญ จึงยอมตายไปพร้อมกับข้อหาว่าฆ่ายูเรีย แต่เค็นชิโร่ก็ให้อภัยเพราะเห็นแก่ความรักที่ชินมีต่อยูเรีย - อาจารย์ : ฟูเก็น ซึ่งมีลูกศิษย์อีกคนชื่อ จูไก ภายหลังอาจารย์ฟูเก็นก็ถูกชินตัดเอ็นที่ขาและทำให้ตาบอดเมื่อชินสำเร็จวิชาหมัด- ยูดา (UD) - หมัดกระเรียนแดงดาวใต้ ดาวเทพธิดา หรือเรียกอีกอย่างหนึ่งว่าดาวแห่งการทรยศหักหลัง หลังจากสงครามนิวเคลียร์ ยูดาได้สร้างกองทัพ UD ไม่ขึ้นกับกองทัพใดๆ โดยบางครั้งจะเป็นเสนาธิการวางแผนให้เซาเซอร์ แต่ก็มีแนวทางบางอย่างที่เข้ากับเซาเซอร์ไม่ได้ กองทัพของยูดานอกจากจะมีทหารแล้วยังมีนักฆ่าหญิงที่เรียกได้ว่าเป็นผู้หญิงของยูดาโดยจะถูกฝึกแล้วประทับตรา UD ไว้ นักฆ่าเหล่านี้จะทำหน้าที่แทรกซึมและลอกฆ่าเป้าหมายที่เป็นผู้ชายโดยใช้มารยาหญิงเป็นหลัก แต่นักฆ่าหญิงของยูดาจำเป็นต้องมีข้อแม้ว่าต้องสวยไร้ที่ติห้ามมีรอยแผลเป็นแม้แต่นิดเดียว มิเช่นนั้นจะถูกเนรเทศหรือทิ้งให้เป็นของเล่นทหารเลวของยูดา มามิยะก็เคยเป็นผู้หญิงของยูดา แต่หนีออกมาได้ สุดท้ายเรย์ก็ได้ตามมาล้างแค้นยูดาที่เคยได้ย่ำยีมามิยะไว้ จึงได้เกิดการดวลกันยูดาได้ใช้แผนการพังเขื่อนทำให้น้ำท่วมเพื่อให้เรย์ออกเพลงหมัดวิหกน้ำดาวใต้ได้ไม่ถนัดและทำให้เรย์เป็นเป้านิ่งของเพลงหมัดกระเรียนแดงดาวใต้จากระยะไกลของยูดา ก่อนที่เรยจะกลับมาพลิกเอาชนะและทำให้ยูดาตายในการประลอง สุดท้ายยูดาได้ชื่นชมความงดงามของเพลงหมัดของเรย์ก่อนสิ้นใจ - อาจารย์ : ไม่ปรากฏชื่อ- เรย์ - หมัดวิหกน้ำดาวใต้ เรย์เป็นผู้ที่มีฝีมือมากที่สุดคนหนึ่งในหกหมัดดาวใต้ สามารถเอาชนะอาจารย์ราฟูซึ่งถูกยกย่องเทียบเคียงอาจารย์โอไกอาจารย์ของเซาเซอร์ด้วย เรย์สามารถเป็นขุนพลนำกองทัพเปลี่ยนโลกได้เช่นกัน มีดาวประจำตัวคือดาวเสียสละและด้วยด้วยไอรี่ น้องสาวเขาถูกชายผู้มีแผลเป็น 7 ดาวลักตัวไป (จากิแกล้งปลอมเป็นเค็นชิโร่) เขาจึงได้แต่ทุ่มเททั้งชีวิตตามหาน้องสาวของเขา ต่อมาได้พบกับเค็นและช่วยไอรี่ไว้ได้ และได้พบรักกับมามิยะ ลูกสาวหัวหน้าหมู่บ้านที่ต่อต้านกองทัพเจ้าแห่งหมัด เพื่อตอบแทนความเป็นเพื่อนที่มีต่อเค็น เขาจึงไปสู้กับเจ้าแห่งหมัดเพียงลำพัง และถูกเจ้าแห่งหมัดต่อยจนปางตาย ทำให้เรย์ค่อยๆสูญเสียพลังมีชีวิตอยู่ต่อไปได้อีกสามวัน ภายในสามวันสุดท้ายเรย์ได้พยายามตามล้างแค้นยูดาที่เคยได้ย่ำยีมามิยะไว้ ยูดาเมื่อรู้ว่าชีวิตของเรย์เหลือเพียงสามวันจึงหลีกเลี่ยงที่จะต่อสู้กับเรย์ ทำให้เรย์มีร่างกายที่ทรุดลงไปเรื่อยๆ ในคืนก่อนวันสุดท้ายเรย์จึงไปขอร้องให้โทคิเป็นผู้รักษาและทำให้มีพลังกลับมาเช่นเดิมแต่ต้องแลกกับความเจ็บปวดสุดในชีวิตจนผมเรย์เป็นสีขาว หลังจากนั้นเรย์จึงได้ไปสู้กับยูดา ทางยูดาได้พังเขื่อนเพื่อให้น้ำท่วมทำให้เรย์ไม่สามารถหลบเพลงหมัดของยูดาได้และทำให้ไม่สามารถใช้ท่าหมัดวิหกน้ำดาวใต้ได้คล่องแคล่วนัก แต่เรย์ก็สามารถพลิกเอาชนะยูดาลงได้ด้วยการใช้ท่ากระโดดพลิกตัวจากน้ำที่ชูเป็นคนสอนให้ แต่ก็ตายตามไปเพราะฤทธิ์หมัดของราโอ - อาจารย์ : ราฟู- ยูเรีย ขุนพลคนสุดท้ายของดาวใต้ ยูเรียได้รับการช่วยเหลือจาก 5 ดาราดาวใต้ และได้เป็นผู้นำทัพต่อต้านทัพเจ้าแห่งหมัด... หลังศึกครั้งสุดท้ายของเค็นชิโร่และราโอ ราโอได้สะกัดจุดช่วยชีวิตยูเรียซึ่งใกล้ตาย ให้ได้มีชีวิตอยู่ต่อไปกับเค็นอย่างมีความสุขต่อไปอีกหลายปี - อาจารย์ : ดามะห้าดาราแห่งดาวใต้ ห้าดาราแห่งดาวใต้. จอมยุทธ์หมัดใต้อีกกลุ่มหนึ่งซึ่งทำหน้าที่ปกป้องขุนพลคนสุดท้ายหรือยูเรียนั่นเอง ทั้งห้าล้วนมีฝีมือพอๆ กับหกหมัดศักดิ์สิทธิ์ดาวใต้เช่นกัน เพลงหมัดของทั้งห้าจะไม่ถูกรวมกับ 108 สาขาของหมัดดาวใต้ แต่เป็นการใช้เพลงหมัดจะเป็นการประยุกต์ใช้สสารที่มีอยู่ตามธรรมชาติมาผสานกับเพลงหมัดดาวใต้ วาระสุดท้ายเกือบทั้งหมดยกเว้นมหาสมุทร รีฮัคก็ถูกราโอเจ้าแห่งหมัดฆ่าตายหมดเพราะพลังของราโอที่แตกต่างกันเกินไป- วายุ ฮิวอี้ - ขุนพลผู้ใช้หมัดลม โดยใช้ลมสังหารคู่ต่อสู้จากระยะไกล ผู้นำกองทัพสีฟ้า นำทัพต่อต้านเจ้าแห่งหมัดถูกราโอฆ่าตายคนแรก ด้วยหมัดของราโอเพียงหมัดเดียว ในการ์ตูนทีวีซีรีส์ได้เพิ่มบทให้ฮิวอี้ได้พบเค็นชิโร่และดวลกันเล็กน้อยก่อนที่จะไปปะทะกับกองทัพของราโอ - อัคคี ชูเรน - ขุนพลผู้ใช้หมัดไฟ โดยใช้ไฟผสานกับเพลงหมัดดาวใต้ ผู้นำกองทัพสีแดง เป็นพี่ชายแท้ๆของฮิวอี้ นำทัพแก้แค้นให้น้องชาย แต่หมัดของชูเรนทำอะไรราโอไม่ได้ จึงได้ใช้ไฟเผาตัวเองพลีชีพไปพร้อมกับราโอ และถูกราโอฆ่าตายเป็นคนที่สอง จากภาคตำนานจูซ่า ฮิวฮี้และชูเรนยังมีท่าไม้ตายประสานกันซึ่งใช้ดวลกับเมฆา จูซ่า เพื่อชักชวนจูซ่ากลับเข้ามาร่วมนำทัพห้าดาราอีกครั้ง - ภูผา ฟุโด้ - ขุนพลที่มีพลังมากที่สุดในห้าดารา ผู้นำกองทัพสีเขียว อดีตเคยเป็นคนเลวสุดๆ เป็นความปีศาจในความทรงจำของราโอในวัยเด็ก ต่อมาได้พบกับยูเรียและเปลี่ยนเป็นคนดี ฟุโด้ได้แฝงตัวเป็นคนธรรมดาเข้าไปตีสนิทกับเค็นชิโร่โดยไม่ได้บอกว่าตนเป็นห้าดาราดาวใต้ตามคำสั่งของขุนพลคนสุดท้ายของดาวใต้จนกระทั่งมีกลุ่มคนเข้ามาทำร้ายพ่อค้าผู้มีพระคุณคนหนึ่งจึงได้ทำให้ฟุโด้โกรธมากและได้แสดงเพลงหมัดให้เค็นชิโร่ได้เห็น ฟุโด้ก็ได้สารภาพว่าที่ตนเข้ามาตีสนิทด้วยนั้นเพื่อที่จะพาไปพบขุนพลคนสุดท้ายของดาวใต้และเพื่อไม่ให้เค็นได้พบกับราโอ วาระสุดท้ายฟุโด้ได้สู้กับราโอจนตัวตาย แต่ก็ทำให้ราโอซึ่งปฏิญาณไว้ว่าจะไม่ถอย ถอยหลังได้ก้าวหนึ่ง - เมฆา จูซ่า - เป็นคนที่เก่งที่สุดในห้าดาราใต้ มีเพลงหมัดที่ไร้รูปแบบและรวดเร็วยากที่จะเดาทางเพลงหมัดออก แต่มีนิสัยรักอิสระเดาใจได้ยาก เลยไม่ยอมนำทัพใด พอรู้ว่าขุนพลคนสุดท้ายของดาวใต้คือยูเรียหญิงที่ตนแอบรัก (แต่เป็นน้องสาวคนละแม่) จึงทำให้จูซ่าทุ่มเททั้งชีวิตต่อกรกับราโอจนลมหายใจสุดท้ายโดยการใช้กองทัพของภูผา ฟุโด้ สามารถทำให้เกราะหมวกของราโอแตก และเป็นศัตรูคนเดียวที่ราโอยอมรับน้ำใจและฝังศพให้ - มหาสมุทร รีฮัค - ขุนพลที่มีอายุมากที่สุดในห้าดารา ผู้นำของกองทัพที่น้ำเงิน ซึ่งมีขนาดใหญ่ที่สุดในกองทัพของห้าดารา มีเพลงหมัดคลื่นมหาสมุทรที่พริ้วไหวและสามารถทำลายแม้กระทั่งภูผา เนื่องจากรีฮัคเองก็แก่ชรามาก จึงทำให้ไม่สามารถใช้เพลงหมัดได้เต็มที่ เมื่อราโอได้บุกมาถึงที่ปราสาทของยูเรียได้เข้าประทะกับราโอ เพลงหมัดของรีฮัคไม่สามารถทำอะไรราโอได้ รีฮัคจึงได้ใช้กับดักก็ยังทำอะไรราโอไม่ได้ สุดท้ายเกือบโดนราโอฆ่าตายแต่เคนชิโร่มาช่วยไว้ได้ทันเวลาตัวละครอื่นๆตัวละครอื่นๆ. - ริน ธิดาของจักรพรรดิ์ฟ้าที่ถูกฟาลโก้สั่งให้สมุนพาหลบหนีจากคำสั่งฆ่าของผู้สำเร็จราชการโฉดจาโค จนมามีพ่อแม่บุญธรรมรับเลี้ยงไว้ ภายหลังรินได้เห็นพ่อแม่ถูกสังหารเธอจึงช็อคกลายเป็นเด็กที่พูดไม่ได้ จนเมื่อมาพบกับเค็นชิโร่ที่สามารถเปิดหัวใจของเธออีกครั้ง หลังจากนั้นเธอก็ติดตามเค็นไปทุกหนแห่ง - แบ๊ต เด็กกำพร้าจอมซนที่ติดตามเค็นมาพร้อมกับริน จนเติบโตได้เป็นขุนพลผู้นำกองกำลังดาวเหนือ ต่อสู้กับความอยุติธรรม หลงรักรินแต่รู้ว่ารินรักเค็นจึงยอมเสียสละทุกอย่าง สุดท้ายได้ครองคู่กับริน - ริวเคน ปรมาจารย์ผู้สืบทอดหมัดอุดรเทวะ พ่อบุญธรรมของราโอ โทคิ และเค็นชิโร่ - โคริว ปรมาจารย์หมัดศักดิ์สิทธิ์ดาวใต้ - ริวกะ หมัดหมาป่าสวรรค์ พี่ชายแท้ๆ ของยูเรีย และพี่ชายต่างมารดาของเมฆา จูซ่า ผู้ใช้หมัดหมาป่าหิมะผู้เดียวดายซึ่งเป็นการออกหมัดจะเป็นการควักชิ้นเนื้อของคู่ต่อสู้ด้วยความรวดเร็วมากจนคู่ต่อสู้จะรู้สึกเย็นเยือกก่อนที่จะตาย ริวกะจำใจเข้าร่วมกับกองทัพของราโอทั้งที่เป้าหมายไม่ตรงกัน เพื่อชดใช้ความผิดริวกะจึงเข้าไปทำร้ายโทกิ ทำให้เค็นชิโร่เข้าใจผิดและปลิดชีวิตตนเอง - โกะกุโอ ม้าปีศาจของราโอ หลังจากที่ราโอพ่ายแพ้ให้กับเคนชิโร่ ภายหลังกลายเป็นม้าของเค็น หลังจากฝ่าวงล้อมธนูของเหล่าร้ายพาโจวซ่าหนีออกมา ทำให้โกะกุโอ ต้องเสียดวงตาไป 1 ข้าง - มามิยะ ลูกสาวหัวหน้าหมู่บ้าน กองกำลังต่อต้านเจ้าแห่งหมัด เป็นคนรักของเรย์ - ไอรี่ น้องสาวเรย์ - ชีบา ลูกของชู ผู้เสียสละชีพ ใช้ระเบิดพลีชีพ เพื่อช่วยเคนชิโร่จากการตามล่าของสมุนเซาเซอร์ - โทว์ ลูกสาวของ มหาสมุทร รีฮัค ผู้สืบทอดเพลงหมัดคลื่นสมุทรดาวใต้ แอบหลงรักราโอ แต่ราโอไม่ได้มีใจให้เธอจึงปลิดชีวิตเธอลง ตอนที่ราโอบุกเข้าปราสาทของขุนพลคนสุดท้ายของดาวใต้ - โจวซ่า ลูกชายของจูซ่า ภายหลังเสียชีวิตเนื่องจากโดนธนูของเหล่าร้ายในขณะพยายามเข้าไปช่วยคนที่ถูกจับไปภาคจักรพรรดิฟ้า ภาคจักรพรรดิฟ้า. การที่ดาวเหนือและดาวใต้ได้ฟาดฟันกัน ทำให้ดาวจักรพรรดิที่ถือว่าเป็นใหญ่ที่สุดต้องหมองหมัว จักพรรดิฟ้าจึงมีบัญชาให้ขุนพลทั้งหมดทำการกวาดล้างผู้ที่เกี่ยวข้องกับดาวเหนือและดาวใต้ให้สิ้นซาก ในภาคนี้ปรากฏเพลงหมัดขั้วฟ้า ซึ่งมีความร้ายกาจพอๆ กับหมัดดาวเหนือและหมัดดาวใต้ แต่เน้นการสลายร่างกายของคู่ต่อสู้โดยตรง- ฟาลโก้ - เจ้าของเพลงหมัดขั้วฟ้า หนึ่งในขุนพลคู่ใจองค์จักรพรรดิ ได้ตัดขาตัวเองเพื่อไม่ให้ราโอทำร้ายเมืองที่ตนเองดูแล - จาโค - ตำแหน่ง ผู้บัญชาการปกครองเมืองได้เพราะจับจักพรรดิเป็นตัวประกัน เพราะเคยถูกราโอเกือบจะฆ่าจึงอาศัยอำนาจจักพรรดิเพื่อกำจัดดาวเหนือ ซึ่งราโอเคยทำนายว่าคนผู้นี้จะนำความวิบัติมาให้ - โซเรีย - หมัดเฉือนนภากาศ 1 ในขุนพลคู่ใจองค์จักรพรรดิ เสียตาขวาจากการต่อสู้กับฟาลโก้- โชกิ - 1 ในขุนพลคู่ใจองค์จักรพรรดิ เคยให้เคนชิโร กับยูเรียมาหลบภัยอยู่ช่วงหนึ่ง - ไซย่า - คนสนิทของฟาลโก้ - มิว - คนสนิทของฟาลโก้ ที่หลงรักฟาลโก้ - ไอออน (เอียน) - นักล่าค่าหัวฝีมือดี - อาซึกะ - ลูกสาวของไอออน - จักรพรรดิฟ้า รุย (พี่สาวฝาแฝด ริน) - อาส / กิล - พี่น้องหมัดอินทรีคู่ดาวใต้ (1 ใน 108 หมัดดาวใต้)ภาคดินแดนชูร่า ภาคดินแดนชูร่า. จากภาคจักiพรรดิฟ้า จ๊าค ลูกชายของจาโคถือโอกาสจับตัวริน หนีมาที่เกาะชูร่า เคนชิโร่และฟาลโก้จึงมาตามหา ซึ่งชูร่าเป็นดินแดนของนักฆ่าที่เหี้ยมโหด ฟาลโก้ต้องมาจบชีวิตที่นี่ ในภาคนี้จะเปิดเผยเพลงหมัดไพฑูรย์ดาวเหนือ ที่มีต้นกำเนิดเดียวกับหมัดดาวเหนือ- ไคโอ - พี่ชายแท้ๆของ ราโอ - เฮียว - พี่ชายแท้ๆของ เค็นชิโร่ - ฮันส์ - เป็นหนึ่งในสามจอมภพเป็นศิษย์ของจูเคย์ - จูเคย์ - ปรมาจารย์หมัดอสูรดาวเหนือ อาจารย์ของ 3 จอมภพ (ไคไอ,เฮียว,ฮันส์) - ราเซ็ท (ชาร์ค / ชาจิ) ผู้ใช้หมัดไพฑูรย์ดาวเหนือ ที่ปลอมเป็นคนรับใช้ - เรย์อา - เป็นคู่รักของชาจิ - ทาโอ - เป็นน้องชายของเรย์อา - ซายากะ - น้องสาวของไคโอ เป็นคู่มั่นของเฮียว ซึ่งภายหลังถูกไคโอสังหารเพื่อป้ายความผิดให้เคนชิโร่ หวังให้เฮียวกับเคนชิโร่สู้กัน - ทูตทมิฬ - สมุนของเฮียว - ปลาวาฬโลหิต - โจรสลัด พ่อของชาร์ค - ไกเซล - หมัดกระชากวิญญาณ สามารถฆ่าคู้ต่อสู้โดยไม่ให้หลั่งเลือดภาคก่อนอวสานภาคก่อนอวสาน. - ริว เด็กน้อยผู้สืบสายเลือดแห่งดาวเหนือ เป็นลูกชายเพียงคนเดียวของราโอ และเป็นหลานของเคนชิโร่ - โคเคซึ - บัลก้า - ซินโก้ - อาซาม - ไค - บุโค - ซาโตร่า - ซาร่า - บารัน - ลูเซลี่ - โบลเก้เพลงหมัดที่ปรากฏในเรื่องเพลงหมัดที่ปรากฏในเรื่อง. - หมัดเทพเจ้าดาวเหนือ (อุดรเทวะ) - หมัดศักดิ์สิทธิ์ดาวใต้ - หมัดหมาป่าสวรรค์ - หมัดนกกระเรียน - หมัดดาวใต้ กางเขนสวรรค์ - หมัดขั้วฟ้า - หมัดอสูรดาวเหนือ (ไพทูรย์เหนือ) - หมัดมหายานประจิมทิศอะนิเมะ อะนิเมะ. ฤทธิ์หมัดดาวเหนือ ได้รับการสร้างเป็นอะนิเมะ ออกอากาศทุกวันพฤหัสบดี เวลา 19.00-19.30 น. ทางสถานีฟูจิทีวี โดยแบ่งเป็น 2 ภาคด้วยกัน ภาคแรกเริ่มออกอากาศตั้งแต่วันที่ 4 ตุลาคม พ.ศ. 2527 ถึง 5 มีนาคม พ.ศ. 2530 (ความยาว 109 ตอน) ส่วนภาคสอง เริ่มออกอากาศตั้งแต่วันที่ 12 มีนาคม พ.ศ. 2530 ถึง 18 กุมภาพันธ์ พ.ศ. 2531 (ความยาว 43 ตอน) ในประเทศไทย ฤทธิ์หมัดดาวเหนือ เคยออกอากาศทางช่อง 9 อ.ส.ม.ท. ทุกวันเสาร์-อาทิตย์ เมื่อราวๆ ปี พ.ศ. 2530 โดยใช้ชื่อภาษาไทยว่า "หมัดเทพเจ้าดาวเหนือ" แต่จากภาพและเนื้อหาที่โหดร้ายปรากฏในเรื่อง ทำให้มีการตั้งข้อสังเกตว่า รุนแรงเกินไป สำหรับเด็กและเยาวชน ทางช่อง 9 จึงต้องถอนการ์ตูนชุดนี้ออกไป ต่อมาช่อง 9 ได้นำมาฉายจนจบประมาณปี 2538 และภายหลังใด้ทำเป็นภาคเรคเมค และ อีกเรื่องคือ souten no ken ใช้ชื่ออังกฤษคือ fist of blue sky ใช้ชื่อไทยว่า ฤทธิ์หมัดดาวเหนือ เพลงหมัดฟ้าคำราม เป็นเรื่องราว ของ คาซุมิ เคนชิโร่ ซึ่งเป็นผู้สบทอดคนที่64 คนละคนกับเคน ชิโร่ในภาคหลัก ซึ่งเป็นผู้สืบทอดคนที่ 66 โดยมีเนื้อเรื่องว่า เคนชิโร่ ใด้ถูกช่วยโดยมาเฟียจีน จากนั้นในเวลาต่อมา เขาใด้กลับมาใช้ชีวิตปกติ แต่แล้วเขาใด้รู้ข่าวว่า แก็งมาเฟียที่เคยช่วยเขาไว้ใด้ถูกโค่นลง เขาจึงต้องกลับไปช่วยรายชื่อตอนเพลงประกอบเพลงประกอบ. - ภาคแรก - เพลงเปิด (OP)- "ไอ โอะ โทริโมโดเซะ!!" (愛をとりもどせ!!) ขับร้องโดย คริสตัลคิง (ตอนที่ 1-82) - "SILENT SURVIVOR" ขับร้องโดย KODOMO BAND (ตอนที่ 83-109) - เพลงปิด (ED)- "ยูเรีย...เอเอ็น นิ" (ユリア…永遠に) ขับร้องโดย คริสตัลคิง (ตอนที่ 1-82) - "DRY YOUR TEARS" ขับร้องโดย KODOMO BAND (ตอนที่ 83-109)- ภาคสอง - เพลงเปิด (OP)- "TOUGH BOY" ขับร้องโดย TOM★CAT - เพลงปิด (ED)- "LOVE SONG" ขับร้องโดย TOM★CATK (เค) K (เค). ในประเทศไทย ฤทธิ์หมัดดาวเหนือ ถือเป็นจุดกำเนิดศัพท์เฉพาะที่ใช้เรียกประเภทของโดจินชิแบบเป็นภาษาพูดว่า K (บ้างก็เรียก พลัง K) โดยมาจากอักษรคำแรกของชื่อเคนชิโร่ในภาษาอังกฤษ (Kenshiro) ซึ่งเป็นแนวที่เอาตัวละครในเรื่องมาเขียนล้อเลียนโดยให้มีกล้ามและหน้าตาเหมือนกับตัวละครในเรื่องฤทธิ์หมัดดาวเหนือ (รวมถึงการล้อเลียนฉากต่อสู้และแผลเป็นรูปดาวเหนือ 7 แห่ง) ถ้าเป็นแนวการ์ตูนปกติ K จะมาจากคำว่า "คินนิคุ" (Kinniku) ที่แปลว่ากล้ามเนื้อ ซึ่งจะหมายถึงการ์ตูนที่ตัวละครเน้นกล้ามเนื้อเป็นส่วนใหญ่</doc>
