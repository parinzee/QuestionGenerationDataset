<doc id="185979" url="https://th.wikipedia.org/wiki?curid=185979" title="เจ้าจอมมารดาตลับ ในรัชกาลที่ 5">เจ้าจอมมารดาตลับ ในรัชกาลที่ 5 เจ้าจอมมารดาตลับ (สกุลเดิม: เกตุทัต; เกิด: พ.ศ. 2395 — อนิจกรรม: 9 มิถุนายน พ.ศ. 2472) เป็นธิดาคนโตของพระยาเวียงในนฤบาล (หรั่ง เกตุทัต) กับภรรยาชื่ออิ่ม ต่อมาเมื่อพระบาทสมเด็จพระจุลจอมเกล้าเจ้าอยู่หัวเสด็จขึ้นครองราชสมบัติ เธอจึงได้ถวายตัวเป็นพระสนมสิบสองพระกำนัลตามโบราณราชประเพณี ต่อมาได้รับพระราชทานหีบหมากทองคำ มีบรรดาศักดิ์เป็น "เจ้าจอมตลับ" และหลังจากประสูติพระราชธิดาพระองค์แรกจึงได้มีศักดิ์เป็น "เจ้าจอมมารดาตลับ" มีพระราชโอรสและพระราชธิดารวม 2 พระองค์ คือ1. พระเจ้าลูกเธอ พระองค์เจ้าอัจฉรพรรณีรัชกัญญา (7 กรกฎาคม พ.ศ. 2415 — 15 พฤศจิกายน พ.ศ. 2453) 2. พระเจ้าลูกยาเธอ พระองค์เจ้ารพีพัฒนศักดิ์ (21 ตุลาคม พ.ศ. 2417 — 7 สิงหาคม พ.ศ. 2463) ต่อมาเป็น "กรมหลวงราชบุรีดิเรกฤทธิ์" องค์ต้นราชสกุลรพีพัฒน์ เจ้าจอมมารดาตลับ ในรัชกาลที่ 5 ถึงแก่อสัญกรรมเมื่อวันที่ 9 มิถุนายน พ.ศ. 2472 รวมอายุ77ปีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษฝ่ายใน (ท.จ.ว.) - เหรียญรัตนาภรณ์ รัชกาลที่ 5 ชั้นที่ 2</doc>
