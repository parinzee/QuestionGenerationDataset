<doc id="896594" url="https://th.wikipedia.org/wiki?curid=896594" title="ทินทิคุล">ทินทิคุล ทินทิคุล (Dindigul) เป็นนครในรัฐทมิฬนาฑู ทางตอนใต้ของประเทศอินเดีย ตั้งอยู่ราว 420 กม. ทางทิศตะวันตกเฉียงใต้ของเมืองหลวงรัฐ เมืองเจนไน นครที่อยู่ใกล้สุดคือ มทุไร อยู่ห่าง 66 กม. เชื่อว่าเมืองทินทิคุลเป็นที่ตั้งถิ่นฐานโบราณ มีผู้ปกครองในหลายยุคหลายสมัยอย่าง อาณาจักรพันด์ยันช่วงต้น, ยุคกลางของราชวงศ์โจฬะ, ราชวงศ์ปัลลวะ, ปัณฑยะช่วงปลาย, รัฐสุลต่านมทุไร, รัฐสุลต่านทินทิคุล, จักรวรรดิวิชัยนคร, ราชวงศ์มทุไรนายาก, จันทาซาฮิบ (Chanda Sahib), ราชอาณาจักรคาร์นาทิก และอังกฤษ เมืองทินทิคุลยังมีอนุสรณ์ทางประวัติศาสตร์เป็นจำนวนมาก อุตสาหกรรมของเมือง เช่น ทำกุญแจ เครื่องหนัง ปั่นสิ่งทอ บริการด้านการบริหาร การค้าพืชผลทางเกษตร การธนาคาร เครื่องมือการเกษตร และการบริการด้านการศึกษา เมืองมีพื้นที่ 14.01 ตร.กม. มีประชากร 207,327 คน ในปี ค.ศ. 2011 เมืองทินทิคุลมีถนนและทางรถไฟที่เชื่อมต่อกับส่วนที่เหลือของรัฐทมิฬนาฑูได้ดี เป็นเมืองใหญ่เป็นอันดับ 12 ของรัฐ จากการสำรวจสำมะโนประชากรในปี ค.ศ. 2011 เมืองมีพื้นที่เพาะปลูก 200,000 เอเคอร์ และเกษตรกรรมยังคงเป็นอาชีหลักของประชากร ทินทิคุลมีพื้นที่ป่าสงวน 85 เอเคอร์</doc>
