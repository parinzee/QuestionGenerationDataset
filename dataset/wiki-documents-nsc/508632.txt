<doc id="508632" url="https://th.wikipedia.org/wiki?curid=508632" title="ทองสุก 13">ทองสุก 13 ทองสุก 13 เป็นภาพยนตร์ไทยแนวสยองขวัญแบบนอน-สต็อป โดยมีต้นกำเนิดมาจากภาพยนตร์เรื่อง “ศุกร์ 13 ฝันหวาน” ในสหรัฐอเมริกา จากการกำกับของทวีวัฒน์ วันทา และเขียนบทโดยเอกสิทธิ์ ไทยรัตน์ และยังเป็นผลงานเรื่องแรกของบริษัท เวฟ พิคเจอร์ส จำกัด ออกฉายวันที่ 31 มกราคม พ.ศ. 2556 นำแสดงโดย ชินวุฒ อินทรคูสิน, ฌอห์ณ จินดาโชติ, ชีรณัฐ ยูสานนท์, อัครณัฐ อริยฤทธิ์วิกุล, ณัฐภัสสรา อดุลยาเมธาสิริ, กิตติ์ลภัส กรสุทธิ์ไรวรรณเนื้อเรื่อง เนื้อเรื่อง. เนื้อเรื่องทั้งหมดดัดแปลงมาจาก “ศุกร์ 13 ฝันหวาน” ในกลุ่มเพื่อนๆ มักจะมีใครคน ที่เป็นลูกไล่/ ตัวลง มักโดนแกล้งอยู่เสมอ และ “ทองสุก” ( ชิน ชินวุฒ อินทรคูสิน ) ก็เป็นตัวลงประจำกลุ่ม ด้วยความที่เป็นคนเนิร์ดๆ แถมยังดูเอ๋อ จึงโดนรุมแกล้งอยู่เสมอตั้งแต่เด็กๆ ยังดีที่เขายังมี “น้ำ” (น้ำชา – ชีรณัฐ ยูสานนท์ ) เป็นเพื่อนที่เห็นใจทองสุกมากที่สุด ทั้งสองเป็นเพื่อนจนเรียนมหาวิทยาลัยแต่เพราะความเนิร์ดของทองสุก ทำให้กลุ่มเพื่อนใหม่ไม่ว่าจะเป็น บอย (ฌอห์ณ จินดาโชติ ) , แจ๊ก (น๊อต อัครณัฐ อริยฤทธิ์วิกุล ) , บีม (กอล์ฟ ณัฐภัสสรา อดุลยาเมธาสิริ ) , ปุ้ย (ฐา กิตติ์ลภัส กรสุทธิ์ไรวรรณ ) ที่ทนความเนิร์ดของทองสุกไม่ไหว แม้น้ำจะขอก็ตาม แล้ววันหยุดยาวที่กำลังจะมาถึงก็ทำให้ทุกคนต้องลืมเพื่อนคนนี้ไม่ลงไปตลอดชีวิต เมื่อทุกคนนัดกันหนีทองสุกไปเที่ยวกันที่เกาะเล็กๆ กลางทะเลสาบเวิ้งว้างแห่งหนึ่ง โดยมีโจทย์ง่ายๆว่า งานนี้ต้องไม่มีทองสุก แต่ใครจะรู้ว่า ทองสุก แอบไปเซอร์ไพร์สที่นั่น และในคืนนั้นดันไปตรงกับวัน ศุกร์ 13 ที่ว่ากันว่าเป็น “คืนผีแดก” คืนที่วิญญาณผีร้ายออกมากินเครื่องเซ่นสังเวย เพื่อนๆจึงตอบแทนทองสุกด้วยการแกล้งด้วยการขังในตู้ที่ปิดตาย หารู้ไม่ว่าคนในกลุ่มได้รับบทเรียนที่ขำไม่ออก ในคืนที่เต็มไปด้วยความหลอนและไม่มีใครไว้ใจใครแม้กระทั่งตัวเองรายชื่อนักแสดงนักแสดงหลักรายชื่อนักแสดง. นักแสดงหลัก. - ชินวุฒ อินทรคูสิน - ทองสุก - ฌอห์ณ จินดาโชติ - บอย - ชีรณัฐ ยูสานนท์ - น้ำ - อัครณัฐ อริยฤทธิ์วิกุล - แจ็ก - ณัฐภัสสรา อดุลยาเมธาสิริ - บีม - กิตติ์ลภัส กรสุทธิ์ไรวรรณ - ปุ้ยนักแสดงสมทบนักแสดงสมทบ. - ชไมพร จตุรภุช - แม่ของทองสุก - อัญชลี สายสุนทร - แม่ของน้ำ - สิชฌ์ษัญจ์ ภิญโญธีรโชติ - ทองสุก (วัยเด็ก) - อาภัสรา เลิศประเสริฐ - น้ำ (วัยเด็ก) - เทิดพร มโนไพบูลย์ - พ่อหมอ - ทฤษฎี สหวงษ์ - ผู้พิทักษ์ (นักแสดงรับเชิญ)การสร้าง</doc>
