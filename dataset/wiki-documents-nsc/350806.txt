<doc id="350806" url="https://th.wikipedia.org/wiki?curid=350806" title="นวลฉวี (ภาพยนตร์)">นวลฉวี (ภาพยนตร์) นวลฉวี คือชื่อภาพยนตร์ไทยที่สร้างและออกฉายในปี พ.ศ. 2528 อ้างอิงเหตุการณ์สังหารนางนวลฉวี เพชรรุ่ง พยาบาลแห่งโรงพยาบาลยาสูบซึ่งผูกสมัครรักใคร่กับอธิป สุญาณเศรษฐกร นายแพทย์โรงพยาบาลรถไฟ แต่อธิปไม่ต้องการผูกพันด้วยและมีผู้หญิงอื่น จึงหลอกหลวง ทำร้าย และที่สุดก็จ้างคนมาฆ่าโยนศพทิ้งแม่น้ำเจ้าพระยาตรงสะพานนนทบุรี จังหวัดนนทบุรี เมื่อปี พ.ศ. 2502 ภาพยนตร์เรื่องนี้กำกับโดย บรรจง โกศัลวัฒน์ โดยร่วมงานกับ พูนทรัพย์โปรดักชั่น ของ วิศิษฐ์ มิ่งวัฒนบุญ นำแสดงโดย สินจัย หงษ์ไทย รับบทเป็น "นวลฉวี", อภิชาติ หาลำเจียก รับบทเป็น "หมออุทิศ" ร่วมด้วย ชลประคัลภ์ จันทร์เรือง, วิยะดา อุมารินทร์ และ ไกรลาศ เกรียงไกรเรื่องย่อ เรื่องย่อ. มีการพบศพของ นวลฉวี รุ้งเพชร (สินจัย หงษ์ไทย) นางพยาบาลสาวสวยแห่งโรงพยาบาลยาสูบในแม่น้ำเจ้าพระยาท้องที่นนทบุรี จากการสืบสวนพบว่า ผู้บงการฆาตกรก็คือหมออุทิศ ราชเดช (อภิชาติ หาลำเจียก) คนรักของนวลฉวีนั่นเอง เหตุที่ต้องลงมือฆ่านวลฉวี หมออุทิศบอกว่าเพราะนวลฉวีมารบเร้าขอให้จดทะเบียนสมรสกัน สุดท้ายหมออุทิศถูกศาลพิพากษาประหารชีวิตนักแสดงนักแสดง. - สินจัย หงษ์ไทย รับบท นวลฉวี รุ้งเพชร - อภิชาติ หาลำเจียก รับบท หมออุทิศ ราชเดช - ชลประคัลภ์ จันทร์เรือง รับบท พ.ต.ต.บรรเจิด - วิยะดา อุมารินทร์ รับบท สมสวาท - ไกรลาศ เกรียงไกร รับบท ธวิช - อำนวย ศิริจันทร์ รับบท พ.ต.อ.วิบูลย์รางวัล รางวัล. ภาพยนตร์ได้รับรางวัลพระราชทานพระสุรัสวดี (ตุ๊กตาทอง) ประจำปี พ.ศ. 2527 จำนวน 3 รางวัล คือ ผู้แสดงหญิงยอดเยี่ยม(สินจัย เปล่งพานิช) ออกแบบเครื่องแต่งกายยอดเยี่ยม และ บันทึกเสียงยอดเยี่ยม ทั้งที่ยังไม่ทันเข้าฉายในโรงภาพยนตร์วันที่ 12 มกราคม พ.ศ. 2528 และเป็นผลงานการแสดงภาพยนตร์เรื่องแรกของ อภิชาติ หาลำเจียกการดัดแปลงในสื่ออื่น การดัดแปลงในสื่ออื่น. ในปี พ.ศ. 2546 บรรจง โกศัลวัฒน์ ได้นำเรื่อง นวลฉวี มาสร้างเป็นละครโทรทัศน์ทางไอทีวี โดยใช้ชื่อ "ปมรักนวลฉวี" นำแสดงโดย ใหม่ เจริญปุระ รับบทเป็น นวลฉวี, อำพล ลำพูน รับบทเป็น หมออุทิศ และ อภิชาติ หาลำเจียก มารับบทเป็น พ.ต.อ.วิบูลย์</doc>
