<doc id="527904" url="https://th.wikipedia.org/wiki?curid=527904" title="หลวงพิสณฑ์ยุทธการ (ปึก โรจนกุล)">หลวงพิสณฑ์ยุทธการ (ปึก โรจนกุล) นายพันโท หลวงพิสณฑ์ยุทธการ (พ.ศ. 229? - กลางพ.ศ. 23??) (ยศนิยมเรียกในขณะนั้นคือ “ลุตเตแนลคอลอเนล”) เดิมชื่อ ปึก เป็นนายทหารรักษาพระองค์ และทหารประจำกองพระพิเรนทรเทพ รักษาการนครจำปาศักดิ์ หัวเมืองลาวกาวหลังจากที่เมืองลาวกาวตกเป็นเมืองขึ้นของสยาม ใน พ.ศ. 2322 หลวงพิสณฑ์ยุทธการ (ปึก) เกิดในสมัยกรุงศรีอยุธยาตอนปลาย เริ่มรับราชการทหารสมัยกรุงธนบุรีจนถึงสมัยรัตนโกสินทร์ รัชกาลที่ 1 ถือศักดินา 2000 บุตรชื่อหลวงลิขิตปรีชา (ปลอบ โรจนกุล)ประวัติด้านครอบครัว ประวัติ. ด้านครอบครัว. หลวงพิสณฑ์ยุทธการ (ปึก) เมื่อเริ่มรับราชการทหารท่านมีบุตรปรากฏนามว่า ปลอบต่อมาบุตรเข้ารับราชการเป็นเจ้ากรมพระอาลักษณ์ร่วมกับพระสุนทรโวหาร (ภู่) จางวางกรมพระอาลักษณ์ในสมัยพระบาทสมเด็จพระพุทธเลิศหล้านภาลัย รัชกาลที่ 2 ครั้นบิดารับราชการด้านการรักษาบ้านเมือง หลวงพิสณฑ์ยุทธการ (ปึก) จึงสนใจเอาเยี่ยงอย่างเช่นบิดาจึงรับราชการทหารบกตั้งแต่เยาว์วัยจนถึงบั้นปลายของชีวิตด้านราชการ ด้านราชการ. เมื่อวันที่ 1 เดือน 8 อตราสาธ แรม 6 ค่ำปีชวดสัมฤทธิศก สมเด็จพระเจ้ากรุงธนบุรีเสด็จออกขุนนาง ทรงพระกรุณาโปรดเกล้าฯ พระราชทานสัญญาบัตรข้าราชการฝ่ายทหารและพลเรือน ให้นายปึกเลื่อนยศเป็นนายร้อยโท พันพิสณฑ์ยุทธการ (ยศ "เลฟเตแนนต์") กรมทหารบก ต่อมาได้รับความดีความชอบจึงได้รับพระราชทานสัญญาบัตรในปีปีรกาสัปตศกให้นายร้อยโท พันพิสณฑ์ยุทธการเป็น นายร้อยโท หลวงอัคนีศรีพลารักษ์ (ปึก) ย้ายมาประจำกรมทหารมหาดเล็กรักษาพระองค์ให้ถือศักดินา 1000 ตั้งแต่ ณ วันอังคาร เดือนสิบ แรม 13 ค่ำ ปีรกาสัปตศก หลังจากที่ได้รับราชการที่กรมทหารมหาดเล็กรักษาพระองค์ ต่อมาจึงได้เลื่อนยศเป็นนายพันตรี ขุนพิสณฑ์ยุทธการ (ปึก) โดยย้ายเข้ากรมทหารบกตามเดิมและใช้บรรดาศักดิ์ ขุนพิสณฑ์ยุทธการ ตามกรมเดิมที่เข้ารับราชการมาก่อน เมื่อ พ.ศ. 2322 อาณาจักรล้านช้างแตกแยกเป็น 3 อาณาจักรแล้วสูญเสียเอกราชตกเป็นเมืองขึ้นของสยาม ประกอบด้วยเมืองขึ้นต่างๆ ของหัวเมืองลาวกาวเช่น เมืองนครจำปาศักดิ์ เมืองขุขันธ์ เมืองกมลาสัย เมืองอุบลราชธานี เมืองศรีสะเกษ เมืองภูแล่นช้าง เมืองกาฬสินธุ์ เมืองเขมราฐ เมืองยโสธร เมืองสุวรรณภูมิ เมืองสุรินทร์ เมืองสังขะ และเมืองมหาสารคาม เป็นต้น สมเด็จพระเจ้ากรุงธนบุรีตรัสสั่งให้พระยาจ่าแสนบดี กรมมหาดไทย จัดข้าราชการทหารเพื่อออกไปรักษาการหัวเมืองลาวกาว พระยาจ่าแสนบดีจึงนำข้าราชการทหารรวมทั้งสิ้น 47 นาย พร้อมกำลังทหารรวม 6 กองร้อย เข้าเฝ้าถวายบังคมลาสมเด็จพระเจ้ากรุงธนบุรี โดยนายพันตรี ขุนพิสณฑ์ยุทธการ (ปึก) เข้ากองพระพิเรนทรเทพ รักษาการเมืองนครจำปาศักดิ์ หัวเมืองลาวกาวเป็นต้นมาจนได้เลื่อนยศและบรรดาศักดิ์เป็นนายพันโท หลวงพิสณฑ์ยุทธการ (ปึก) (เป็นยศบรรดาศักดิ์สุดท้ายที่ได้รับ) ให้ถือศักดินา 2000 ภายหลังจึงได้ถูกปลดเป็นทหารกองหนุน กรมทหารบกเนื่องจากรับราชการครบวาระ จึงกลับมาใช้ชีวิตที่พระนคร กรุงรัตนโกสินทร์ เมื่อสถานการณ์หัวเมืองลาวกาวปกติดีแล้ว หัวเมืองลาวกาวจึงมีข้าหลวงต่างพระองค์ประจำหัวเมืองซึ่งพระเจ้าบรมวงศ์เธอ พระองค์เจ้าคัคณางคยุคล กรมหลวงพิชิตปรีชากรได้รับโปรดเกล้าฯ ให้มาประจำหัวเมืองลาวกาวเป็นพระองค์แรกการสืบสกุล การสืบสกุล. นายพันโท หลวงพิสณฑ์ยุทธการ (ปึก) เป็นผู้ได้รับการสืบทอดสกุลโรจนกุลพร้อมกับหลวงลิขิตปรีชา (ปลอบ โรจนกุล) บุตรของตน ตามประกาศพระราชทานนามสกุลครั้งที่ 5 ในฐานะข้าราชการเก่า กรมทหารบก</doc>
