<doc id="286171" url="https://th.wikipedia.org/wiki?curid=286171" title="เคาะลีฟะฮ์ บิน ซายิด อัลนะฮ์ยาน">เคาะลีฟะฮ์ บิน ซายิด อัลนะฮ์ยาน เคาะลีฟะฮ์ บิน ซายิด บิน สุลฏอน อัลนะฮ์ยาน (; ) หรือ เชคเคาะลีฟะฮ์ หรือ เชคนะฮ์ยาน ประธานาธิบดีคนที่สองแห่งสหรัฐอาหรับเอมิเรตส์และเป็นเจ้าผู้ครองนครอาบูดาบี ดำรงตำแหน่งสืบต่อจากเชคซายิด บิน สุลฏอน อัลนะฮ์ยาน ผู้เป็นพระราชบิดา เชคเคาะลีฟะฮ์เคยดำรงตำแหน่งรองนายกรัฐมนตรีสหรัฐอาหรับเอมิเรตส์ตั้งแต่ได้รับเอกราชจากสหราชอาณาจักร และก่อตั้งประเทศเมื่อ พ.ศ. 2514 และดำรงตำแหน่งรองผู้บัญชาการทหารสูงสุด ตั้งแต่ พ.ศ. 2519 ก่อนจะมารับตำแหน่งประธานาธิบดีสืบต่อจากพระราชบิดาที่สิ้นพระชนม์เมื่อ พ.ศ. 2547 เชคเคาะลีฟะฮ์ได้รับการจัดอันดับจากนิตยสารฟอร์บส์ เป็นเชื้อพระวงศ์ที่ร่ำรวยที่สุดในโลกเป็นอันดับสาม ถือครองทรัพย์สินมีมูลค่า 19 พันล้านดอลลาร์สหรัฐ</doc>
