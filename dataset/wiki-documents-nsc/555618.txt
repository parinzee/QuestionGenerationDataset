<doc id="555618" url="https://th.wikipedia.org/wiki?curid=555618" title="พล พลาพร">พล พลาพร พล พลาพร เกิดเมื่อวันที่ 12 กุมภาพันธ์ 2498 ที่จังหวัดจันทบุรี มีชื่อเดิมว่า ไชโย บำรุงกิจ ต่อมาเปลี่ยนชื่อเป็น ธนาวุฒิ บำรุงกิจ มีชื่อเล่นว่า โย เป็นพระเอกภาพยนตร์และละครที่มีชื่อเสียงในอดีต เคยทำงานเป็นดีไซน์เนอร์อยู่ที่ร้านฉอยดีไซน์ บางลำพู เริ่มเข้าวงการบันเทิงโดยคุณสายพิณ จินดานุช โดยเริ่มจากภาพยนตร์ทางโทรทัศน์เรื่อง หมอผี ของหม่อมเจ้าชาตรีเฉลิม ยุคล แต่เล่นไปได้เพียง 11 ตอน ก็หยุดไป ต่อมาได้เล่นภาพยนตร์ทางโทรทัศน์ที่จัดสร้างเป็นตอนๆ โดย คุณไพรัช สังวริบุตรได้เล่นเรื่อง วงเวียนกรรม ทางช่อง 7 ตามด้วย ภาพอาถรรพณ์ คู่กับวณิษฐา วัชโรบล ผลงานที่สร้างชื่อเสียงที่สุดคือ ดาวพระศุกร์ คู่กับมนฤดี ยมาภัย ดาราคู่ขวัญ จนโด่งดังทั่วประเทศและภาพยนตร์ได้ออกฉายทางจอเงินอีกครั้ง ต่อด้วย ดอกโศก กับนางเอกคนเดียวกัน จากนั้นจึงมีผลงานทางจอแก้วอีกหลายเรื่อง โดยรับบทเป็นพระเอกหลายเรื่อง ก่อนจะรับบทเป็นพ่อในที่สุด เป็นน้องชายแท้ๆ ของ "สายัณห์ บำรุงกิจ" หรือ อัศวิน รัตนประชา พล พลาพร ยังได้ถูกชักนำเข้าวงการภาพยนตร์จอเงินโดย คุณอัมพร ประทีปเสน ผู้สร้างหนังตั้งแต่ยุคมิตร ชัยบัญชา จนได้ไปเล่นภาพยนตร์เรื่อง พ่อหม้ายลูกติด คู่กับ สุพรรษา เนื่องภิรมย์ ต่อด้วย สามใบเถา ที่มี เนาวรัตน์ ยุกตะนันท์, สุพรรษา เนื่องภิรมย์ และ อำภา ภูษิต นำแสดง และยังแสดงภาพยนตร์ในบทพระเอกและพระรองอีกหลายเรื่อง ภายหลังแต่งงานมีลูกและกลับไปอาศัยที่จังหวัดจันทบุรี ในวัย 62 ปีได้ป่วยเป็นอัมพฤกษ์จากเส้นเลือดฝอยในสมองด้านขวา เข้ารับการรักษาที่วัดหนองรี ต.ชำราก อ.เมือง จ.ตราด จนอาการดีขึ้นผลงานละคร ผลงาน. ละคร. ผลงานทั้งหมดออกอากาศทางช่อง 7 สี- 2520 วงเวียนกรรม - 2522 ภาพอาถรรพณ์ (คู่กับ วณิษฐา วัชโรบล) - 2523 ดาวพระศุกร์ (คู่กับ มนฤดี ยมาภัย) - 2524 ดอกโศก (คู่กับ มนฤดี ยมาภัย) - 2525 ผู้สืบสกุล (คู่กับ กาญจนา นิ่มนวล และ วิภา จันทรกูล) - 2525 ลมรัก (คู่กับ เกษศริน พูนลาภ) - 2526 คุณหญิงพวงแข (คู่กับ จิตรลดา สัจจเทพ) - 2526 อุบัติเหตุ (คู่กับ มนฤดี ยมาภัย) - 2544 ทัณฑ์กามเทพ (แสดงร่วมกับ นุติ เขมะโยธิน, พัชราภา ไชยเชื้อ) - 2545 สาวน้อย (แสดงร่วมกับ ณัฐวุฒิ สกิดใจ, ทราย เจริญปุระ)ภาพยนตร์ภาพยนตร์. - 2522 พ่อม่ายลูกติด (คู่กับ สุพรรษา เนื่องภิรมย์) - 2523 สามใบเถา (ร่วมกับ เนาวรัตน์ ยุกตะนันท์, สุพรรษา เนื่องภิรมย์ และ อำภา ภูษิต ) - 2524 ดาวพระศุกร์ (คู่กับ มนฤดี ยมาภัย) - 2525 ดอกโศก (คู่กับ มนฤดี ยมาภัย) - 2525 ดาวกลางดิน (คู่กับ พัทยา ลดาวัลย์) - 2525 มัจจุราชสีน้ำผึ้ง (คู่กับ จูลี่ รีด ร่วมกับ พิศาล อัครเศรณี, มนฤดี ยมาภัย) - 2528 หลานสาวคุณหญิง (คู่กับ มนฤดี ยมาภัย)รางวัลรางวัล. - 2525 - ตุ๊กตาทองทีวีมหาชน ครั้งที่ 2 ผู้แสดงยอดนิยมที่ 1 ฝ่ายชาย ประเภทภาพยนตร์โทรทัศน์ ดาวพระศุกร์ (ช่อง 7)</doc>
