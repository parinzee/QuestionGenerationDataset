<doc id="658912" url="https://th.wikipedia.org/wiki?curid=658912" title="โรเบิร์ต หลุยส์ สตีเวนสัน">โรเบิร์ต หลุยส์ สตีเวนสัน โรเบิร์ต หลุยส์ สตีเวนสัน (; 13 พฤศจิกายน พ.ศ. 2393 – 3 ธันวาคม พ.ศ. 2437) เป็นนักเขียนและกวีชาวสกอตแลนด์ มีผลงานที่สำคัญ ได้แก่ Teasure Island (เกาะมหาสมบัติ) และ Strange Case of Dr Jekyll and Mr Hyde (เรื่องวิปลาสของด็อกเตอร์จีคอลกับมิสเตอร์ไฮด์)ประวัติ ประวัติ. โรเบิร์ต หลุยส์ สตีเวนสัน เกิดเมื่อ พ.ศ. 2393 ที่เมืองเอดินบะระ ประเทศสกอตแลนด์ ในครอบครัวที่มีชื่อเสียง พ่อและปู่ของเขาเป็นวิศวกรที่มีส่วนช่วยในการพัฒนาประภาคาร ในวัยเด็ก สตีเวนสันมีปัญหาเกี่ยวกับปอดและมีพยาบาลคอยดูแล ซึ่งพยาบาลท่านนี้เองที่จุดประกายความเป็นนักเขียนให้กับเขา สตีเวนสันเรียนระดับมหาวิทยาลัยที่มหาวิทยาลัยเอดินบะระ โดยเลือกเรียนวิศวกรรมศาสตร์ แต่มักจะไม่เข้าเรียนบ่อยๆ เขารู้สึกสนุกตอนได้ไปศึกษาดูงานตามที่ต่างๆ ช่วงปิดเทอม และเริ่มเขียนบันทึกการเดินทาง ต่อมาเขาเปลี่ยนไปเรียนกฎหมาย หลังจากเรียนจบ สตีเวนสันก็ออกเดินทางไปในหลายที่ และได้พบกับแฟนนี ฟาน เด กริฟต์ ออสบอร์น ผู้ซึ่งมีลูกติด 2 คน ทั้งคู่แต่งงานหลังจากคบกันได้ 3 ปี แต่ไม่มีลูกด้วยกัน หลังจากป่วยเรื้อรังและย้ายไปอยู่หลายที่ สตีเวนสันก็ย้ายไปอยู่ที่เวสต์บอร์น ในอังกฤษ ที่ซึ่งเขาได้ผลิตงานชิ้นสำคัญหลายชิ้นเช่น เกาะมหาสมบัติ, เรื่องวิปลาสของด็อกเตอร์จีคอลกับมิสเตอร์ไฮด์, มรดกมหาภัย เมื่อพ่อของเขาเสียชีวิต สตีเวนสันก็ย้ายไปอยู่ที่รัฐโคโลราโด สหรัฐอเมริกา ในช่วงสุดท้ายของชีวิต สตีเวนสันได้ล่องเรือไปตามมหาสมุทรแปซิฟิก และพำนักที่หมู่เกาะฮาวาย, หมู่เกาะตาฮีตี, นิวซีแลนด์ และที่หมู่เกาะซามัว จนกระทั่งเสียชีวิตที่นั่นเมื่อ พ.ศ. 2437 ด้วยอาการเลือดออกในสมอง รวมอายุได้ 44 ปีผลงานบางส่วนผลงานบางส่วน. - Teasure Island (พ.ศ. 2426, เกาะมหาสมบัติ) - Strange Case of Dr Jekyll and Mr Hyde (พ.ศ. 2429, เรื่องวิปลาสของด็อกเตอร์จีคอลกับมิสเตอร์ไฮด์; ก่อนหน้านั้นแปลในชื่อ หมอลามก) - Kidnapped (พ.ศ. 2429, มรดกมหาภัย และพิมพ์ใหม่ในชื่อ การลักพาตัว)</doc>
