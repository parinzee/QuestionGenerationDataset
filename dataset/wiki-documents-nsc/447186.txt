<doc id="447186" url="https://th.wikipedia.org/wiki?curid=447186" title="นางแบบโคกกระโดน">นางแบบโคกกระโดน นางแบบโคกกระโดน บทประพันธ์ของ อาณาจินต์ คันนายัง บ่ ยั่น แล้วจะหวั่นอะไรกับแคทวอล์ก เรื่องราวของเด็กสาวบ้านนอก ผู้ที่มีความฝันที่จะเป็นนางแบบดัง ถึงแม้สังขารจะไม่ให้ก็ตาม ด้วยความพยายามของเธอ ทำให้เธอมายืนบนจุดสูงสุดของความฝันของเธอได้ แต่ความฝันนี้ก็กำลังจะทำให้ความเป็นคนโคกกระโดนของเธอ เปลี่ยนไปเช่นกันรายละเอียด รายละเอียด. นางแบบโคกกระโดน ออกอากาศทางสถานีโทรทัศน์สีกองทัพบกช่อง 7 เริ่มออกอากาศวันที่ 2 พฤษภาคม พ.ศ. 2555 ออกอากาศทุกวัน เวลา 18.45 น. โดยมีองค์ประกอบและรายละเอียดดังนี้- ชื่อละคร นางแบบโคกกระโดน - บทประพันธ์ อาณาจินต์ - บทโทรทัศน์ นันทนา วีระชน - ผู้กำกับการแสดง ประทุม มิตรภักดี - ผู้ผลิต บริษัท ดีด้า วิดีโอ โปรดักชั่น จำกัด - ออกอากาศ ทุกวัน เวลา 18.45 น. ทางสถานีโทรทัศน์สีกองทัพบกช่อง 7 - เริ่มออกอากาศ 2 พฤษภาคม พ.ศ. 2555 - 22 มิถุนายน พ.ศ. 2555นักแสดงนำตัวละครตัวละคร. - ลอร่า / คำหล้า(อีหล้าน้อย) : เด็กสาวบ้านนอก(โคกกระโดน) ผู้มีความใฝ่ฝัน ว่าในอนาคต เธอจะไปเป็นนางแบบดังของเมืองไทย ทั้งๆที่ตัวเธอนั้นมีผิวที่ดำ ตัวสูงยาวเก้งก้าง อีกทั้งยังเป็นคนที่ซุ่มซ่ามมากอีกต่างหาก แต่เหมือนโชคเข้าข้างเธอ ทำให้เจ้าของโมเดลลิ่งชื่อดัง มาพบเธอและนำเธอไปปั้นจนเป็นนางแบบดังภายใต้ชื่อ ลอร่า หลังจากที่เธอดังสมใจ ความเป็นอีหล้าน้อย เด็กสาวบ้านนอกก็เริ่มเปลี่ยนไป แต่ใจโคกกระโดนยังคงเดิม เป็นคนรักศักดิ์ศรี รักครอบครัว พูดจาโผงผางไม่เกรงใจใคร- อินทร์: หนุ่มนักเรียนนอก ซึ่งเป็นเจ้าของไร่อินทรีย์ อยู่ที่บ้านโคกกระโดน ซึ่งพ่อของอินทร์ได้ซื้อเอาไว้ให้เขา หลังจากเขาเรียนจบ เขาจึงได้มาโคกกระโดน เพื่อที่จะตัดสินใจว่าเขาจะทำอย่างไรกับผืนดินที่แห้งแล้งนี้ต่อไป และได้มาพบกับหล้าน้อย แห่งบ้านโคกกระโดน ทั้งคู่ไม่ถูกชะตากันตั้งแต่แรกเห็น- ปอย : เพื่อนสนิทของหล้าน้อย เป็นที่คนเรียบร้อย และมีความฝันว่าจะเป็นครูเพื่อมาพัฒนาบ้านโคกกระโดน โดยมีเคนเป็นแฟน- เคน : เพื่อนสนิทของหล้าน้อยอีกคน เป็นชายหนุ่มที่หล้าน้อยแอบชอบมานานแล้ว แต่เคนไม่สนใจเพราะมีปอยเป็นแฟนอยู่แล้ว ภายหลังเคนก็ไปเรียนเพื่อมาเป็นครูเช่นเดียวกับปอย- ประภา : เด็กสาวรุ่นราวคราวเดียวกับหล้าน้อยและปอย เป็นคนรักสวยรักงาม แต่ไม่ค่อยเอาการเอางาน คอยวิ่งไล่ตามอินทร์ เพราะชอบอินทร์ตั้งแต่แรกเห็น เธอไม่ค่อยถูกกับหล้าน้อย เพราะทะเลาะกันบ่อยครั้ง อยากเป็นนางแบบจนถูกลิซซี่หลอกใช้ ภายหลังเป็นเพื่อนที่ดีต่อกับลอร่า ปอย และลิซซี่- เจ๊มล : เจ้าของโมเดลลิ่งนางแบบชื่อดัง ที่เอาหล้าน้อย ไปปั้นจนเป็นนางแบบดัง เธอทำทุกอย่างเพื่อผลประโยชน์ของตนเองทั้งสิ้น งกและเค็มเป็นที่สุด เป็นคู่กัดของผู้ใหญ่บุญโฮม แต่ภายหลังทั้งคู่ก็ใช้ชีวิตสามีภรรยา โดยยอมลดตัวมาเป็นชาวบ้านโคกกระโดน- เจมส์ : เจ้าของบริษัทเครื่องสำอางที่เจ๊มลติดต่อให้รับนางแบบในสังกัดของตนไปเป็นพรีเซนเตอร์โฆษณาสินค้าของเขา เป็นคนเจ้าชู้ เห็นนางแบบดังๆเป็นของเล่น เห็นแก่ตัว ดูถูกความยากจนของโคกกระโดน เป็นศัตรูคู่อริของอินทร์ สุดท้ายเขาชอบพื้นที่โคกกระโดนมากจึงแอบทำธุรกิจผิดกฎหมายอย่างลับๆเพื่อผลประโยชน์ของตนเอง- ลิซซี่ : นางแบบรุ่นพี่ของลอร่าซึ่งตกกระป๋อง เคยเป็นคู่นอนของเจมส์ รักเจมส์มากจนยอมเสื่อมเสียชื่อเสียง เมื่อรู้ว่าลอร่ากลายเป็นนางแบบดังที่ทำให้เจมส์หันไปสนใจ ถึงกับคิดแค้น กำจัดลอร่าทุกวิถีทางเพื่อชิงเจมส์คืน โดยหลอกใช้ประภาซึ่งอยากเป็นนางแบบแข่งรัศมีกับลอร่า สุดท้ายเธอก็ได้รับการช่วยชีวิตจากอินทร์และลอร่า ทำให้เธอมองลอร่าอย่างเป็นมิตรมากขึ้น- ปลัดดอน : ปลัดหนุ่มผู้มาประจำการที่โคกกระโดน เพื่อพัฒนาหมู่บ้าน เป็นคู่กัดของประภาตั้งแต่แรกพบ</doc>
