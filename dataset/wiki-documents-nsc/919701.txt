<doc id="919701" url="https://th.wikipedia.org/wiki?curid=919701" title="เดอะดิแซสเตอร์อาร์ติสท์ (ภาพยนตร์)">เดอะดิแซสเตอร์อาร์ติสท์ (ภาพยนตร์) เดอะดิแซสเตอร์อาร์ติสท์ (, แปลตามรูปคำว่า "ศิลปินแห่งความวิบัติ") เป็นภาพยนตร์แนวดราม่าตลกชีวประวัติจากประเทศสหรัฐอเมริกา ออกฉายเมื่อ พ.ศ. 2560 ซึ่งอำนวยการสร้างและกำกับโดยเจมส์ ฟรังโก เขียนบทโดยสก็อตต์ นิวสแตดเตอร์ และไมเคิล เอช วีเบอร์ ดัดแปลงจากหนังสือสารคดีชื่อเดียวกันโดยเกร็ก เซสเทโร และทอม บิสเซลล์ ซึ่งเล่าเรื่องการสร้างภาพยนตร์เรื่อง เดอะรูม ซึ่งออกฉายปี 2003 โดยทอมมี ไวซาว ซึ่งได้รับการกล่าวถึงอย่างกว้างขวางว่าเป็นภาพยนตร์ที่แย่ที่สุดเรื่องหนึ่งเท่าที่เคยมีการสร้างมา ในภาพยนตร์เรื่องนี้ เจมส์ ฟรังโก และน้องชายเดฟ ฟรังโก รับบทไวซาวและเซสเทโร ตัวละครสมทบอื่นๆ รับบทโดย เซธ โรเกน (ร่วมอำนวยการสร้าง), แอลิสัน บรี, แอรี เกรย์นอร์, จอช ฮัทเชอร์สัน, และ แจคกี้ วีฟเวอร์</doc>
