<doc id="1836" url="https://th.wikipedia.org/wiki?curid=1836" title="นิติวิทยาศาสตร์">นิติวิทยาศาสตร์ นิติวิทยาศาสตร์ () เป็นการนำเอาวิชาความรู้ในทางด้านวิทยาศาสตร์ ในการเก็บและพิสูจน์หลักฐาน ตรวจร่างกายและวัตถุพยานเพื่อช่วยในการค้นหาความจริง มักเป็นการใช้วิทยาศาสตร์บริสุทธิ์หรือวิทยาศาสตร์ประยุกต์ เช่น ชีววิทยา ฟิสิกส์ กายภาพ เคมี คอมพิวเตอร์ และกีฏวิทยา เป็นต้น เพื่อประโยชน์ในการสืบสวน และดำเนินคดีทางกฎหมายเพื่อช่วยกระบวนการยุติธรรมในการพิสูจน์หลักฐานและชี้นำไปสู่ผู้กระทำความผิดอาญา ปัจจุบันมีการนำนิติวิทยาศาสตร์มาใช้ควบคู่กับกระบวนการยุติธรรม ซึ่งมีความสำคัญมากขึ้นในต่างประเทศ เพื่อลดการโต้แย้งความหวาดระแวงระหว่างผู้ควบคุมกฎหมายกับผู้ถูกกล่าวหา เนื่องเพราะวิทยาศาสตร์เป็นเรื่องหลักการและเหตุผลที่เป็นจริงสามารถพิสูจน์ได้ โดยนิติวิทยาศาสตร์ในประเทศไทยมีความเกี่ยวเนื่องกับนิติเวชศาสตร์หรือการชันสูตรศพ สามารถแบ่งออกเป็นสาขาต่าง ๆ ดังนี้1. นิติพยาธิวิทยา (Forensic Pathology) 2. นิติเวชคลินิก (Clinical Forensic) 3. นิติจิตเวช (Forensic Psychiatry) 4. นิติพิษวิทยา (Forensic Toxicology) 5. การพิสูจน์หลักฐาน (Criminalistic) 6. นิติวิทยาเซรุ่ม (Forensic Serology) 7. เวชศาสตร์จราจร (Traffic Medicine) 8. กฎหมายการแพทย์ (Medicial Law)</doc>
