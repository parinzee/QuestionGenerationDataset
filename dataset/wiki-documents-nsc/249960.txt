<doc id="249960" url="https://th.wikipedia.org/wiki?curid=249960" title="รวิวรรณ จินดา">รวิวรรณ จินดา รวิวรรณ จินดา (ชื่อเล่น อุ้ย) เกิดวันที่ 14 มกราคม พ.ศ. 2505 เป็นนักร้องชาวไทย มีผลงานอัลบั้มเพลง 6 ชุด และยังมีผลงานแสดงภาพยนตร์ อดีตผู้บริหารบริษัท ฟาติมา บรอดคาสติ้ง อินเตอร์เนชั่นแนล จำกัดประวัติ ประวัติ. อุ้ย เป็นชาวโคราช เข้ามาศึกษาต่อที่กรุงเทพระดับ ม.ศ.1 ที่โรงเรียนสตรีวิทยา 2 สอบเทียบได้แล้วเข้าศึกษาต่อระดับอุดมศึกษาที่คณะมนุษยศาสตร์ มหาวิทยาลัยเชียงใหม่ สาขาสื่อสารมวลชน แต่หลังจากเรียนได้ 2 ปี ในขณะที่คุณพ่อของอุ้ย ย้ายไปเป็นผู้พิพากษาที่จังหวัดนครศรีธรรมราช อุ้ยก็ได้รู้จักกับแฟนหนุ่มที่เป็นบุตรของนายตำรวจ ซึ่งประกอบอาชีพเป็นนักดนตรีในขณะนั้น ภายหลังก็ย้ายติดตามแฟนหนุ่มผู้เป็นนักดนตรีชื่อนายอดิศักดิ์หรือ อ๋อย และยังเป็นผู้ฝึกสอนเธอให้รู้จักการร้องเพลงด้วยพลังเสียงที่แท้จริงและเป็นผู้ฝึกหัดและส่งเธอเข้าประกวดที่สยามกลการในระยะต่อมา เธอติดตามเขามาทำงานร้องเพลงด้วยกันหลายปีและผ่านงานมาหลายที่รวมทั้งสงขลา หาดใหญ่พัทยาและอีกหลายจังหวัดและพัทยาก็คือที่สุดท้ายที่เธอร่วมงานกับเขาโดยเธอได้จากไปเพราะทนปัญหาส่วนตัวกับเขาไม่ได้ ในปี พ.ศ. 2527 เข้าแข่งขันกับทางสยามกลการประเภทเพลงสากล ในเพลง "Cabaret" จนได้รับรางวัลชนะเลิศ หลังจากนั้นเธอได้ตัดความสัมพันธ์กับนายอดิศักดิ์แล้วก็เข้าร้องประจำที่โรงแรมเอเชีย กรุงเทพฯ ต่อมาธเนศ สุขวัฒน์ ได้ชวนมาออกผลงานอัลบั้มกับค่ายครีเอเทีย พร้อมๆ กับรับหน้าที่เป็นโค-โปรดิวเซอร์ โดยมีผลงานอัลบั้มแรกชื่อ รุ้งอ้วน (2529) มีเพลงชื่อเดียวกับอัลบั้ม ประพันธ์โดยประภาส ชลศรานนท์ เป็นเพลงเปิดตัว และกลายเป็นเพลงประจำตัวของ รวิวรรณ จินดา ในเวลาต่อมา จากความโด่งดังของอัลบั้ม รุ้งอ้วน ทำให้เธอมีผลงานการแสดงภาพยนตร์สองเรื่องคือ อีกครั้ง แสดงร่วมกับอัญชลี จงคดีกิจ และ ยิ้ม นำแสดงโดยสุชาติ ชวางกูร ทั้ง 2 เรื่องออกฉายในปี 2529 ต่อมาถัดมา 2530 เธอออกผลงานอัลบั้มชุดที่ 2 เพราะเราเข้าใจ เธอศึกษาต่อที่เกลนเดลคอลเลจ แคลิฟอร์เนีย สหรัฐอเมริกา สาขาศิลปะการแสดง และกลับมาออกผลงานในปี 2535 ชุด อีกครั้ง ปัจจุบันเธอเป็นผู้บริหารบริษัท ฟาติมา บรอดคาสติ้ง อินเตอร์เนชั่นแนล จำกัด ที่เคยมีผลงานร่วมดำเนินงานหัวหิน แจ๊ซ เฟสติวัล 2009ผลงานอัลบั้มผลงาน. อัลบั้ม. - รุ้งอ้วน (2529) - เพราะเราเข้าใจ (2530) - อีกครั้ง (2535) - Somewhere in Time (2538) - ดั่งเธอมีเวทมนตร์ (2540) - Circle (2543)ภาพยนตร์ภาพยนตร์. - อีกครั้ง (2529) - ยิ้ม (2529)ละครละคร. - ช่างมันฉันไม่แคร์ (ช่อง 5)(2536)เพลงประกอบละครเพลงประกอบละคร. - " เสน่ห์นางงิ้ว เพลง ฝันอยู่ไม่ไกล (2561) - ทอง</doc>
