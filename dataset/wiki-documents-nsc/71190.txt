<doc id="71190" url="https://th.wikipedia.org/wiki?curid=71190" title="โรเจอร์ มัวร์">โรเจอร์ มัวร์ เซอร์โรเจอร์ จอร์จ มัวร์ (Roger George Moore; 14 ตุลาคม ค.ศ. 1927 – 23 พฤษภาคม ค.ศ. 2017) เกิดเมื่อวันที่ 14 ตุลาคม ค.ศ. 1927 ที่สต๊อกเวลล์ กรุงลอนดอน สหราชอาณาจักร โดยเป็นบุตรชายของนายตำรวจสก๊อตแลนยาร์ดคนหนึ่ง โรเจอร์ มัวร์ เข้าสู่วงการการแสดงภาพยนตร์ครั้งแรกในค.ศ. 1945 แต่มาโด่งดังมาจากการรับบทเจมส์ บอนด์คนที่ 3 ต่อจากฌอน คอนเนอรี่ และเป็นนักแสดงที่รับบทบอนด์มากที่สุด คือ ทั้งหมด 7 ตอน ตั้งแต่ปี ค.ศ. 1973 – ค.ศ. 1985 เป็นระยะเวลาถึง 12 ปี ผลงานในระยะหลัง ได้แก่ The Quest ในปี ค.ศ. 1996 และ Spice World ในปี ค.ศ. 1997 ในปี ค.ศ. 2006 ได้รับการแต่งตั้งจากสหประชาชาติให้เป็นทูตสันทวไมตรีด้วย โรเจอร์ มัวร์เสียชีวิตด้วยโรคมะเร็ง เมื่อวันที่ 23 พฤษภาคม ค.ศ. 2017 ที่ประเทศสวิตเซอร์แลนด์ รวมอายุได้ 89 ปีเกร็ดเกร็ด. - โรเจอร์ มัวร์ คือตัวเลือกสำหรับรับบท บอนด์ เป็นคนแรกของนักเขียน เอียน เฟลมมิ่ง แต่เขาได้รับปากแสดงเรือง The Saint (1962) ไว้ก่อน - ทิโมธี ดาลตัน และ โรเจอร์ มัวร์ ทั้งคู่ต่างได้รับการเสนอให้รับบท เจมส์ บอนด์ ในเรื่อง On Her Majesty’s Secret Service (ยอดพยัคฆ์ราชินี) แต่ทั้งคู่ต่างก็ปฏิเสธ โดยดาลตันกล่าวว่าเขายังอายุน้อยเกินไปในตอนนั้น และมัวร์ก็ยังติดสัญญาในซีรีส์ทางโทรทัศน์เรื่อง The Saint (1962) - เมื่อมัวร์รับบท 007 เป็นครั้งแรก เขามีอายุ 45 ปี ทำให้เขาเป็นนักแสดงที่อายุมากที่สุดสำหรับบทบอนด์ - โรเจอร์ มัวร์ เคยกล่าวไว้ว่า เขาคิดว่าเรื่อง For Your Eyes Only (เจาะดวงตาเพชฌฆาต) เป็นภาพยนตร์บอนด์ที่ดีที่สุดของเขา - A View to a Kill (พยัคฆ์ร้ายพญายม) เป็นการปรากฏตัวครั้งสุดท้ายในฐานะ 007 ของ โรเจอร์ มัวร์ และเป็นการปรากฏตัวครั้งสุดท้ายของ ลอยส์ แม็กเวลล์ ในฐานะ มันนี่เพนนี่ เช่นกัน - โรเจอร์ มัวร์ กล่าวว่า เขาตัดสินใจที่จะเลิกการแสดงเป็น เจมส์ บอนด์ ในตอน A View To A Kill เมื่อเขาได้ตระหนักว่า มารดาของ ทันย่า โรเบิร์ต (ทันย่า โรเบิร์ต รับบทเป็นสเตซี่ ซัตตอน ผู้หญิงของบอนด์ประจำตอนนั้น) นั้นอายุน้อยกว่าเขา - นักแสดงหญิง เดโบราห์ มัวร์ ปรากฏตัวในช่วงสั้นๆ ในภาพยนตร์บอนด์ตอน Die Another Day (พยัคฆ์ร้ายท้ามรณะ) ในบทแอร์โฮสเตส เธอเป็นลูกสาวของโรเจอร์ มัวร์ภาพยนตร์ที่ โรเจอร์ มัวร์ แสดงรายชื่อผู้รับบท เจมส์ บอนด์ ในค่ายภาพยนตร์ EON Productionsรายชื่อผู้รับบท เจมส์ บอนด์ ในค่ายภาพยนตร์ EON Productions. - ฌอน คอนเนอรี - จอร์จ ลาเซนบี - โรเจอร์ มัวร์ - ทิโมธี ดาลตัน - เพียร์ซ บรอสแนน - แดเนี่ยล เคร็ก</doc>
