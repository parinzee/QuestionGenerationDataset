<doc id="677104" url="https://th.wikipedia.org/wiki?curid=677104" title="พรรคคริสเตียนอินโดนีเซีย">พรรคคริสเตียนอินโดนีเซีย พรรคคริสเตียนอินโดนีเซีย หรือปาร์กินโด (Indonesian Christian Party; ภาษาอินโดนีเซีย: Partai Kristen Indonesia; Parkindo) เป็นพรรคการเมืองในอินโดนีเซียระหว่าง พ.ศ. 2493 – 2516 เป็นพรรคที่ได้รับการสนับสนุนจากชาวคริสต์นิกายโปรเตสแตนต์ในอินโดนีเซีย พรรคนี้เป็นพรรคที่มีอิทธิพล แม้ว่าจะมีผู้นับถือนิกายนี้จำนวนน้อยในอินโดนีเซีย เนื่องจากมีชาวคริสต์โปรแตสแตนต์เป็นเจ้าหน้าที่รัฐ ทหาร และทำงานทางด้านการศึกษาเป็นจำนวนมาก และหัวหน้าพรรคคือโยฮานเนส เลยเมนาได้เข้าร่วมในคณะรัฐมนตรีหลายครั้ง ในการเลือกตั้ง พ.ศ. 2498 พรรคนี้ได้คะแนน 2.6% และได้ 8 ที่นั่งในสภาผู้แทนราษฎร อย่างไรก็ตาม ในการเลือกตั้ง พ.ศ. 2514 พรรคนี้ได้คะแนนเพียง 1.34% หลังจากนั้นได้รวมเข้ากับพรรคประชาธิปไตยอินโดนีเซีย</doc>
