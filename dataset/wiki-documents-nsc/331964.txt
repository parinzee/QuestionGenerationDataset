<doc id="331964" url="https://th.wikipedia.org/wiki?curid=331964" title="นักบุญดอมินิก">นักบุญดอมินิก นักบุญดอมินิกแห่งออสมา (; ค.ศ. 1170 – 6 สิงหาคม ค.ศ. 1221) นักบุญดอมินิกแห่งออสมา หรือ นักบุญดอมินิกแห่งกุซมัน เป็นบาทหลวงโรมันคาทอลิกชาวสเปน ผู้ก่อตั้งคณะดอมินิกัน เชื่อว่าเป็นบุคคลแรกที่นำสายประคำมาใช้ในการสวดภาวนาของชาวคาทอลิก และเป็นนักบุญองค์อุปถัมภ์นักดาราศาสตร์ประวัติ ประวัติ. นักบุญดอมินิก ในตำนานอ้างว่าท่านเป็นบุตรของเฟลิกซ์ กุซมาน กับบุญราศีโจนแห่งอาซา ถือกำเนิดที่เมืองกาลารูเอกา ประเทศสเปน มีพี่ชายสองคนชื่อแอนโทนีและมาเนซ เมื่อโตขึ้นได้เข้าศึกษาเทววิทยาที่มหาวิทยาลัยปาเลงเซีย และรับศีลอนุกรมเป็นบาทหลวงสังกัดคณะนักบุญออกัสตินหรือที่รู้จักในนามคณะออกัสติเนียน และได้เป็นอธิการโบสถ์ในที่สุด เมื่ออายุ 35 ปี สมเด็จพระสันตะปาปาอินโนเซนต์ที่ 3 ได้มอบหมายให้ท่านไปเผยแผ่ศาสนาให้กับชาวอัลบีลัวส์ซึ่งเป็นพวกนอกศาสนาทางตอนใต้ของฝรั่งเศส ท่านทำงานอย่างอุตสาหะจนชนะใจคนกลุ่มนี้ และทำให้พวกอัลบีลัวหันมาเข้ารีตจำนวนมาก ในช่วงนี้ท่านได้ก่อตั้งคณะดอมินิกันซึ่งเป็นคณะนักบวชที่เน้นงานวิชาการศาสนา ความยากจนถ่อมตน และไม่ยุ่งเกี่ยวกับการเมือง เพื่อช่วยการเผยแพร่ศาสนาการถึงแก่กรรม การถึงแก่กรรม. ท่านได้ถึงแก่กรรมลงเมื่อวันที่ 6 สิงหาคม ค.ศ.1221 ที่เมืองโบโลญญาระหว่างการเดินทางกลับจากสมัชชา ก่อนถึงแก่กรรมท่านได้กล่าวสั่งเสียแก่ศิษย์ว่า “จงมีความรัก เมตตา จงรักษาความสุภาพเอาไว้ จงสะสมทรัพย์สมบัติแห่งความยากจนอันศักดิ์สิทธิ์” ท่านได้รับการประกาศเป็นนักบุญโดยสมเด็จพระสันตะปาปาเกรกอรีที่ 9 มีวันฉลองตรงกับวันที่ 8 สิงหาคมของทุกปีสายประคำ สายประคำ. ตำนานกล่าวว่า ระหว่างที่นักบุญดอมินิกทำงานเผยแผ่ศาสนาให้กับชาวอัลบีลัวส์นั้น ท่านได้รับความลำบากเป็นอย่างมากจากการต่อต้านของคนบางกลุ่ม ท่านจึงไปเก็บตัวภาวนาอ้อนวอนพระเจ้าให้คนกลุ่มนี้กลับใจ ตำนานอ้างว่าพระนางมารีย์พรหมจารีและทูตสวรรค์อีกสามองค์ได้มาปรากฏตัว และแม่พระได้ประทานสายประคำแก่ท่าน กำชับว่าการเผยแพร่การสวดสายประคำนี้จะทำให้คนบาปและคนหลงผิดทั้งหลายกลับใจ เมื่อท่านปฏิบัติตามปรากฏว่าการเผยแพร่ธรรมของท่านประสบความสำเร็จเป็นอย่างดี จึงเป็นที่มาของแม่พระแห่งลูกประคำ และทำให้การสวดสายประคำเป็นที่แพร่หลายในกลุ่มชาวคาทอลิกมาจนปัจจุบัน</doc>
