<doc id="178668" url="https://th.wikipedia.org/wiki?curid=178668" title="ไฟซอล อักบาร์">ไฟซอล อักบาร์ ไฟซอล อักบาร์ (Faisol Akbar) นักมวยสากลชาวอินโดนีเซีย สถิติการชก 21 ครั้ง ชนะ 12 (น็อค 3) เสมอ 3 แพ้ 6ประวัติ ประวัติ. อักบาร์ขึ้นชกมวยสากลอาชีพครั้งแรกเมื่อ 18 มกราคม พ.ศ. 2533 ชนะคะแนน ไมเคิล ตัมปานี ก่อนจะได้ครองแชมป์อินโดนีเซียรุ่นไลท์ฟลายเวทในปีเดียวกันนั้น ด้วยการชนะคะแนน วัสซิสโน ที่อินโดนีเซีย ป้องกันตำแหน่งได้ 1 ครั้ง จึงไปชิงแชมป์ OPBF รุ่นไลท์ฟลายเวทเมื่อ 13 พฤศจิกายน พ.ศ. 2536 แพ้คะแนน คิม โอห์กอน ที่เกาหลีใต้ อักบาร์หยุดชกไป 1 ปี ก่อนจะกลับมาชิงแชมป์โลกรุ่นมินิฟลายเวท WBF เมื่อ 8 ตุลาคม พ.ศ. 2537 แต่แพ้คะแนน รอนนี่ มากราโม ที่ฟิลิปปินส์ ไม่ได้แชมป์มาครอง อักบาร์ขึ้นชกชนะอีกสองครั้ง ก็ขึ้นชิงแชมป์อินโดนีเซียรุ่นมินิมัมเวทเมื่อ 27 เมษายน พ.ศ. 2538 ชนะคะแนน มูฮัมหมัด ราชแมน ป้องกันตำแหน่งได้ 1 ครั้ง จากนั้นเดินทางมาชกนอกรอบในประเทศไทย แพ้คะแนน วันดี สิงห์วังชาที่ สมุทรปราการ และชนะน็อค อัลเบอร์โต นูเนซ ยก 3 ที่ สระบุรี จากนั้น ชกชนะคะแนน ลิงลม พ.ธวัชชัยที่อินโดนีเซีย อักบาร์ได้ขึ้นชิงแชมป์เงารุ่นมินิมัมเวท IBF เมื่อ 30 สิงหาคม พ.ศ. 2540 เป็นฝ่ายชนะคะแนนวันดี สิงห์วังชา ที่เขาเคยแพ้มาก่อน คว้าแชมป์มาครองสำเร็จ จากนั้น ขึ้นชิงแชมป์โลกรุ่นมินิมัมเวท IBFกับโซลานี่ เปเตโล่ ผู้ที่แย่งแชมป์ไปจากรัตนพล ส.วรพิน เมื่อ 21 มีนาคม พ.ศ. 2541 แต่อัคบาร์เป็นฝ่ายแพ้คะแนนไป หลังจากชิงแชมป์ไม่สำเร็จ อักบาร์ขึ้นชกกับนิกโก้ โธมัส อดีตแชมป์โลกชาวอินโดนีเซีย แต่ก็เป็นฝ่ายแพ้คะแนนไป จากนั้นขึ้นชกชนะอีกสองครั้ง รวมทั้งชกชนะ นำชัย รัตนชัยยิม นักมวยชาวไทยด้วย ไปชกนอกรอบที่ ญี่ปุ่น แพ้คะแนน ยาซึโอะ โทคิมิตสุ จากนั้น กลับมาชกชนะในอินโดนีเซียอีกครั้ง ก็ขึ้นชิงแชมป์ PABA รุ่นมินิมัมเวทเมื่อ 12 พฤษภาคม พ.ศ. 2544 เสมอกับอีริเบร์โด เกยอนที่อินโดนีเซีย จากนั้นก็ไม่ได้ขึ้นชกมวยอีกเลยเกียรติประวัติเกียรติประวัติ. - แชมป์อินโดนีเซียรุ่นไลท์ฟลายเวท (2533 - 2536) - แชมป์อินโดนีเซียรุ่นมินิมัมเวท (2538) - แชมป์เงารุ่นมินิฟลายเวท IBF- ชิง 30 สิงหาคม 2540 ชนะคะแนน วันดี สิงห์วังชา ที่ อินโดนีเซีย - เคยชิงแชมป์ต่อไปนี้ แต่ไม่สำเร็จ- ชิงแชมป์ OPBF รุ่นไลท์ฟลายเวทเมื่อ 13 พฤศจิกายน 2536 แพ้คะแนน คิม โอห์กอน ที่ เกาหลีใต้ - ชิงแชมป์โลกรุ่นมินิฟลายเวท WBF เมื่อ 8 ตุลาคม 2537 แพ้คะแนน รอนนี่ มากราโม ที่ ฟิลิปปินส์ - ชิงแชมป์โลกรุ่นมินิฟลายเวท IBF เมื่อ 21 มีนาคม 2541 แพ้คะแนน โซลานี่ เปเตโล  ที่ แอฟริกาใต้ - ชิงแชมป์ PABA รุ่นมินิมัมเวทเมื่อ 12 พฤษภาคม 2544 เสมอกับ เอริเบร์โต เกยอน ที่ อินโดนีเซีย</doc>
