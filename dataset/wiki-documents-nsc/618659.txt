<doc id="618659" url="https://th.wikipedia.org/wiki?curid=618659" title="ภาพยนตร์ภัยพิบัติ">ภาพยนตร์ภัยพิบัติ ภาพยนตร์ภัยพิบัติ หรือ ภาพยนตร์หายนะ () เป็นประเภทของภาพยนตร์ประเภทหนึ่ง มีเนื้อหาเกี่ยวภัยพิบัติหรืออุบัติการณ์ต่าง ๆ เช่น แผ่นดินไหว, อุบัติเหตุ, น้ำท่วม, ภูเขาไฟระเบิด, พายุ, ไฟไหม้ หรือแม้แต่การจู่โจมของสิ่งที่มีอยู่ในจินตนาการเช่น สัตว์ประหลาด หรือมนุษย์ต่างดาว ภาพยนตร์ในแนวภัยพิบัตินี้ มียุคที่ได้ชื่อว่าเป็นยุคทองในคริสต์ทศวรรษ 1970 เมื่อมีภาพยนตร์หลายเรื่องจากฮอลลีวู้ดได้ออกฉายและได้รับความนิยม ประสบความสำเร็จ เช่น Airport (1970) ที่มีชื่อเข้าชิงรางวัลออสการ์ถึง 10 รางวัล จึงเป็นที่มาของอีกหลายเรื่อง เช่น The Poseidon Adventure (1972), Earthquake (1974) หรือ The Towering Inferno (1974) หรือแม้กระทั่งฉากการทำลายดาวทั้งดวงก็เกิดมาจากความหวาดกลัวอาวุธนิวเคลียร์ในยุคสงครามเย็นใน (1977) ภาพยนตร์ภัยพิบัติกลับมาได้รับความนิยมอีกครั้งในช่วงคริสต์ทศวรรษ 1990 เมื่อมีภาพยนตร์อีกหลายเรื่องในช่วงนี้ที่ได้รับความนิยมและประสบความสำเร็จ เช่น Twister (1996), Independence Day (1996), Titanic (1997), Hard Rain (1998), Godzilla (1998) และรวมถึงบางเรื่องที่มีเนื้อหาคล้ายคลึงกันและยังเข้าฉายในเวลาเดียวกัน เป็นเสมือนคู่แข่งกัน เช่น Dante's Peak (1997) กับ Volcano (1997) ที่มีเนื้อหาเกี่ยวกับภูเขาไฟระเบิด, Armageddon (1998) กับ Deep Impact (1998) ที่มีเนื้อหาเกี่ยวกับอุกาบาตหรือดาวหางพุ่งเข้าชนโลก เป็นต้น นักวิชาการภาพยนตร์ เห็นว่าภาพยนตร์ในแนวนี้ชี้ให้เห็นถึงเลวร้ายที่มนุษย์ทั้งโลกต้องได้รับร่วมกันและทิ้งความแตกต่างมารวมตัวกันปกป้องโลก ภาพยนตร์ในแนวเดียวกันนี้ของไทย เช่น แผ่นดินวิปโยค (1978), อุกาฟ้าเหลือง (1980), ตะลุมพุก (2005), 2022 สึนามิ วันโลกสังหาร (2009) และของชาติอื่นในเอเชีย เช่น Sinking of Japan (2006) ของญี่ปุ่น หรือ Haeundae (2009) ของเกาหลี เป็นต้น</doc>
