<doc id="931665" url="https://th.wikipedia.org/wiki?curid=931665" title="กริสเตียน เอสตัวนิ">กริสเตียน เอสตัวนิ กริสเตียน ริการ์โด เอสตัวนิ กูร์เบโล (; เกิดวันที่ 12 ตุลาคม ค.ศ. 1986) เป็นนักฟุตบอลอาชีพชาวอุรุกวัย ปัจจุบันลงเล่นให้กับสโมสรฟุตบอลฌิโรนาและทีมชาติอุรุกวัยในตำแหน่งกองหน้า เขาเริ่มต้นกับสโมสรดานูบิโอ และย้ายไปเรจจีนาใน ค.ศ. 2008 และใช้เวลาค้าแข้งส่วนใหญ่ในประเทศสเปน โดยเฉพาะอย่างยิ่งกับอัสปัญญอล ต่อมาใน ค.ศ. 2015 เขาย้ายไปมิดเดิลส์เบรอ สโมสรในประเทศอังกฤษ เอสตัวนิลงเล่นให้กับทีมชาติอุรุกวัยครั้งแรกใน ค.ศ. 2012 และได้ติดทีมชาติชุดแข่งขันฟุตบอลโลก 2014 และโคปาอเมริกาสองครั้ง นอกจากนี้ เขายังถือหนังสือเดินทางอิตาลีทีมชาติ ทีมชาติ. เอสตัวนิลงเล่นทีมชาติครั้งแรกเมื่อวันที่ 14 พฤศจิกายน ค.ศ. 2012 ในนัดกระชับมิตรที่บุกไปชนะโปแลนด์ 3–1 ต่อมาวันที่ 10 กันยายน ค.ศ. 2013 เขาทำประตูแรกในนามทีมชาติ นัดที่เปิดบ้านเอาชนะโคลอมเบีย 2–0 ในการแข่งขันฟุตบอลโลก 2014 รอบคัดเลือก ต่อมาวันที่ 13 พฤศจิกายน ค.ศ. 2013 เขาทำประตูในนัดที่ชนะจอร์แดน 5–0 ในการแข่งขันรอบเพลย์ออฟระหว่างประเทศของฟุตบอลโลกรอบคัดเลือก ผู้จัดการทีมชาติอุรุกวัย โอสการ์ ตาบาเรซ เลือกเอสตัวนิติดทีมชาติในการแข่งขันฟุตบอลโลก 2014 รอบสุดท้าย ที่ประเทศบราซิล เขาทำประตูในนัดกระชับมิตรพบกับไอร์แลนด์เหนือ และสโลวีเนีย (ทำได้นัดละหนึ่งประตู) เขาลงเล่นนัดแรกในฟุตบอลโลก 2014 เมื่อวันที่ 14 มิถุนายน นัดที่แพ้คอสตาริกา 1–3 ที่โฟร์ตาเลซา ต่อมาเขามีชื่อติดทีมชาติอีกครั้งในโคปาอเมริกา 2015 ซึ่งเขาลงเล่นในฐานะสำรองสองนัดในรอบแบ่งกลุ่มประตูในนามทีมชาติ</doc>
