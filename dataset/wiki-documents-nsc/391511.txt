<doc id="391511" url="https://th.wikipedia.org/wiki?curid=391511" title="แฮโรลด์ สตีเฟน แบล็ก">แฮโรลด์ สตีเฟน แบล็ก แฮโรลด์ สตีเฟน แบล็ก (; 14 เมษายน ค.ศ. 1898 – 11 ธันวาคม ค.ศ. 1983) เป็นวิศวกรไฟฟ้าชาวอเมริกัน ผู้ปฏิวัติสาขาอิเล็กทรอนิกส์ประยุกต์ด้วยการประดิษฐ์วงจรขยายสัญญาณการป้อนกลับแบบลบ () ในปี ค.ศ. 1927 ซึ่งอาจเป็นการก้าวกระโดดครั้งสำคัญที่สุดในสาขาอิเล็กทรอนิกส์ในคริสต์ศตวรรษที่ 20 เพราะสามารถนำไปประยุกต์ใช้ได้อย่างกว้างขวาง เดิมอุปกรณ์อิเล็กทรอนิกส์ทั้งหลายที่มนุษย์สร้างขึ้น (ท่อสุญญากาศ, ทรานซิสเตอร์แบบไบโพลาร์ หรือแบบ MOS) ล้วนเป็นอุปกรณ์แบบไม่เป็นเชิงเส้น การประดิษฐ์คิดค้นวงจรป้อนกลับแบบลบนั้นทำให้การขยายสัญญาณให้มีความเป็นเชิงเส้นอย่างสูงนั้นสามารถเป็นไปได้ อย่างไรก็ดีวงจรขยายสัญญาณแบบป้อนกลับแบบลบก็อาจมีความไม่เสถียรสูงอันเนื่องมาจากการแกว่งของสัญญาณ เมื่อแก้ปัญหาเรื่องเสถียรภาพได้ วงจรขยายสัญญาณการป้อนกลับแบบลบนี้จึงเป็นประโยชน์อย่างยิ่งยวดในสาขาอิเล็กทรอนิกส์ ผลงานอันโด่งดังของแบล็กคือ Stabilized feedback amplifiers ตีพิมพ์เมื่อปี ค.ศ. 1934</doc>
