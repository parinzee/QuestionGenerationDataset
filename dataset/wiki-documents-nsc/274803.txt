<doc id="274803" url="https://th.wikipedia.org/wiki?curid=274803" title="แกมมา ซีฟิอัส">แกมมา ซีฟิอัส แกมมาเซเฟย์ (; γ Cep / γ Cephei) หรือชื่อสามัญเรียกว่า Errai, Er Rai, หรือ Alrai เป็นระบบดาวคู่ในกลุ่มดาวซีฟิอัส ห่างจากโลกราว 45 ปีแสง มีความส่องสว่างปรากฏ 3.22 ส่วนที่มองเห็นได้ของระบบดาวนี้จัดอยู่ในสเปกตรัม K1III-IV คือดาวฤกษ์ยักษ์สีส้มที่เริ่มหลุดพ้นออกจากแถบลำดับหลัก เชื่อว่าปัจจุบันดาวนี้มีอายุ 6,600 ล้านปี (อ้างตามค่าความเป็นโลหะ) ดาวแกมมาเซเฟย์สามารถมองเห็นได้ด้วยตาเปล่า อยู่ถัดจากดาวเหนือที่บริเวณขั้วโลกเหนือ มันจะเคลื่อนไปอยู่ใกล้กับขั้วโลกมากกว่าดาวเหนือภายในปี ค.ศ. 3000 และจะเข้าใกล้ขั้วโลกมากที่สุดในราว ค.ศ. 4000 แกนโลกจะชี้ผ่าน ι Cephei ในช่วงใดช่วงหนึ่งราว ค.ศ. 5200 ดาวแกมมาเซเฟย์มีดาวคู่ซึ่งมีมวลประมาณ 0.409 เท่าของมวลดวงอาทิตย์ ดาวแกมมาเซเฟย์ บี มีมวลขนาดดาวฤกษ์และมีอายุใกล้เคียงกับดาวดวงที่หนึ่ง อาจเป็นดาวแคระแดงที่มีค่าสเปกตรัม M4 ค่าความสว่างจางกว่าดาวดวงที่หนึ่งซึ่งเป็นประเภท K อยู่ 6.2 องศา ชื่อสามัญของแกมมาเซเฟย์ มาจากคำภาษาอารบิกว่า الراعي ar-rā‘ī (อาร์ไร) มีความหมายถึง "คนเลี้ยงแกะ" ซึ่งสับสนได้ง่ายกับดาว β Ophiuchi ที่มีชื่อเรียกว่า อัลไร (Alrai) แต่ดวงหลังนี้มักเรียกกันว่า เคบัลไร (Cebalrai หรือ Kelb Alrai) ซึ่งหมายถึง "หมาของคนเลี้ยงแกะ"</doc>
