<doc id="355978" url="https://th.wikipedia.org/wiki?curid=355978" title="ดอกไม้จีน">ดอกไม้จีน ดอกไม้จีน อยู่ในวงศ์ Hemerocallidaceae ภาษากะเหรี่ยงเรียกเปี่ยมหว่า ไม้ล้มลุก ลำต้นใต้ดินมีเหง้า ใบเดี่ยว ฐานใบแผ่เป็นกาบหุ้มส่วนโคนของลำต้น แผ่นใบยาว ดอกช่อ ดอกย่อยแต่ละดอกมีกาบสีเขียวหุ้ม กลีบดอกสีส้ม ก้านชูเกสรตัวผู้สีเหลือง อับละอองเรณูสีม่วงดำ ก้านชูเกสรตัวเมียสีส้ม ยาวพ้นกลีบดอก ผลแห้งแตก เมล็ดสีดำ ดอกแห้งใช้เป็นส่วนผสมในอาหารจีนและอาหารญี่ปุ่น ชาวกะเหรี่ยงเชื่อว่าหากนำมาปลูกในบ้านจะช่วยป้องกันอันตราย และห้ามผู้หญิงไม่ให้แตะต้อง ชาวเมี่ยนหั่นใบแล้วนำไปผสมกับไข่ และพริกไทยนึ่งกินแก้หวัด แก้ไอ และลดน้ำมูก</doc>
