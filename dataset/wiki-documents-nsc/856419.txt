<doc id="856419" url="https://th.wikipedia.org/wiki?curid=856419" title="ดันเคิร์ก (ภาพยนตร์ พ.ศ. 2560)">ดันเคิร์ก (ภาพยนตร์ พ.ศ. 2560) ดันเคิร์ก () เป็นภาพยนตร์แนวสงคราม เขียนบท ผลิตและกำกับการแสดงโดยคริสโตเฟอร์ โนแลน โดยเนื้อหาภาพยนตร์อยู่ในเหตุการณ์ยุทธการที่ดันเคิร์กซึ่งเป็นส่วนหนึ่งของสงครามโลกครั้งที่สอง ภาพยนตร์เรื่องนี้ได้รับความร่วมมือการผลิตจากเนเธอร์แลนด์ สหราชอาณาจักร ฝรั่งเศสและสหรัฐอเมริกา โนแลนเขียนเนื้อเรื่องผ่านมุมมอง 3 มุมมอง ประกอบด้วยภาคอากาศ ภาคพื้นดิน และทางน้ำ โนแลนพิถีพิถันและพยายามเก็บรายละเอียด และได้ถ่ายทำหนังเมื่อวันที่ 23 พฤษภาคม พ.ศ. 2559 ที่เมืองดันเคิร์ก ประเทศฝรั่งเศส การถ่ายทำถ่ายด้วยกล้อง IMAX 65 มม. ผสมกับการถ่ายภาพด้วยกล้อง 65 มม. โดยมีโฮยเตอ ฟัน โฮยเตอมามากำกับภาพ ภาพยนตร์ ดันเคิร์ก เข้าฉายในสหรัฐอเมริกาเมื่อวันที่ 21 กรกฎาคม พ.ศ. 2560 ในระบบไอแมกซ์ประเด็น ประเด็น. ทหารฝ่ายสัมพันธมิตรจากสหราชอาณาจักร เบลเยียม แคนาดา และฝรั่งเศส ถูกทหารเยอรมันล้อมที่ชายหาดคันเดิร์ก และต้องอพยพออกมาระหว่างวันที่ 26 พฤษภาคม ถึงวันที่ 4 มิถุนายน พ.ศ. 2483 ซึ่งอยู่ในช่วงแรกของสงครามโลกครั้งที่สองนักแสดงนักแสดง. - ทอม ฮาร์ดี - มาร์ก ไรแลนซ์ - เค็นนิท แบรนา - คิลเลียน เมอร์ฟี - เฟียนน์ ไวต์เฮด - อะไนริน บาร์นาร์ด - เจมส์ ดาร์ซีย์ - แจ็ก โลว์เด็น - แบร์รี คีโอน - ทอม กลินน์-คาร์นีย์ - แฮร์รี สไตลส์การผลิตและกำกับการพัฒนา การผลิตและกำกับ. การพัฒนา. คริสโตเฟอร์ โนแลน ผู้กำกับภาพยนตร์ ดันเคิร์ก เขียนบทภาพยนตร์ความยาว 112 หน้า โดยเล่าเรื่องผ่านมุมมอง 3 มุมมอง คือ ภาคอากาศ ภาคพื้นดินและภาคทะเล โฮยเตอ ฟัน โฮยเตอมา ซึ่งเคยทำงานกับโนแลนในภาพยนตร์เรื่อง อินเตอร์สเตลลาร์ ทะยานดาวกู้โลก ซึ่งในภาพยนตร์นี้โฮยเตอได้มากำกับภาพ โนแลนทำข้อตกลงกับวอร์เนอร์บราเธอร์ ซึ่งระบุว่าเขาจะได้รับเงิน 20 ล้านดอลลาร์ บวกกับร้อยละ 20 ของรายได้จากบัตร โดยเป็นข้อตกลงที่ทำกำไรมากที่สุดนับตั้งแต่ปีเตอร์ แจ็กสัน ได้รับเงินจำนวนเดียวกันนี้ในการกำกับ คิงคองการคัดเลือกนักแสดง การคัดเลือกนักแสดง. ทอม ฮาร์ดี, เค็นนิท แบรนา และมาร์ก ไรแลนซ์ อยู่ระหว่างการเจรจาเพื่อเข้าร่วมเป็นนักแสดงสมทบในช่วงปลาย พ.ศ. 2558 เฟียนน์ ไวต์เฮด ได้รับเลือกให้เป็นหนึ่งในนักแสดงนำในช่วงเดือนมีนาคม พ.ศ. 2559 ส่วนแจ็ก โลว์เด็น, อะไนริน บาร์นาร์ด และแฮร์รี สไตลส์ ได้รับการทาบทามเข้ามาหลังจากนั้นไม่นาน คิลเลียน เมอร์ฟี เข้ามาแสดงในเดือนถัดมา ส่วนเจมส์ ดาร์ซีย์, แบร์รี คีโอน และทอม กลินน์-คาร์นีย์ เข้ามาเพิ่มเติมในเดือนพฤษภาคม หลังจากได้อ่านบันทึกชั้นต้นของการอพยพดันเคิร์ก โนแลนจึงได้ทราบว่าทหารในเหตุการณ์ดังกล่าวยังมีอายุน้อยและไม่มีประสบการณ์มากนัก เขาจึงตัดสินใจคัดเลือกนักแสดงเยาว์วัยและนักแสดงที่ยังไม่เป็นที่รู้จักเพื่อถ่ายฉากชายหาดดันเคิร์กการถ่ายทำ การถ่ายทำ. การกำกับภาพยนตร์เริ่มต้นขึ้นเมื่อ 23 พฤษภาคม 2016 ที่ดันเคิร์ก ประเทศฝรั่งเศส ในเดือนเดียวกันนี้ ได้รับการร่วมการดำเนินการผลิตระหว่าง เมืองอัวร์ ประเทศเนเธอร์แลนด์, เมืองสวาเนจ, เวย์เมาท์และดอร์เซ็ต ประเทศอังกฤษ รวมถึงประภาคาร Point Vicente Interpretive Center และประภาคารในรานโชว์ ปาโลว เวอเดช ในสหรัฐ การถ่ายทำดันเคิร์กใช้สถานที่เดียวกันกับในประวัติศาสตร์ โดยมีการใช้นักแสดงสมทบประมาณ 6,000 คน ระหว่างถ่ายทำ โนแลนวิเคราะห์ว่าควรเป็นภาพยนตร์เงียบซึ่งสามารถโน้มน้าวผู้ชมด้วยการใช้รายละเอียดหนังเล่าเรื่องราว ประกอบกับบทสนทนาในภาพยนตร์นั้นมีเล็กน้อย ในภาพยนตร์ ทอม ฮารดี้เล่นเป็นนักบิน บทของเขาส่วนใหญ่ถ่ายทำในห้องนักบิน และถูกจำกัดการพบปะกับนักแสดงและเหล่าทีมงานอื่น ๆเพลง เพลง. ในเดือนมกราคม 2016 นักแต่งเพลง ฮันส์ ซิมเมอร์ เป็นคนทำเพลงประกอบภายในภาพยนตร์</doc>
