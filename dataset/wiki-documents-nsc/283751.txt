<doc id="283751" url="https://th.wikipedia.org/wiki?curid=283751" title="วิเชียร อัศว์ศิวะกุล">วิเชียร อัศว์ศิวะกุล วิเชียร อัศว์ศิวะกุล (หรือ วิเชียร อัศว์วิเศษศิวะกุล) (เกิด 10 มีนาคม พ.ศ. 2494) เป็นนักธุรกิจชาวไทย อดีตประธานบริษัท นิธิทัศน์ โปรโมชั่นประวัติ ประวัติ. วิเชียร เกิดเมื่อวันที่ 10 มีนาคม พ.ศ. 2494 ที่ ถนนท่าดินแดง ฝั่งธนบุรี กรุงเทพมหานคร ในครอบครัวที่เปิดร้านขายของชำชื่อ วันชัยสโตร์ พออายุได้ 16 ปี จึงได้เข้ามาคุมและบริหารงานที่ร้าน เมื่ออายุได้ 24 ปีก็ได้ออกไปทำงานข้างนอกด้วยการเป็นคนหาโฆษณาให้กับนิตยสาร รจนา จนได้รู้จักกับสปอนเซอร์ชื่อดังเช่นคุณ บุญชัย โชควัฒนา แห่ง สหพัฒนพิบูล จึงทำให้มีช่องทางมาทำรายการทางโทรทัศน์เช่น แม่บ้านสมองไว, เสาร์สนุก โดยเฉพาะรายการเสาร์สนุกนั้นกลายเป็นจุดเริ่มต้นที่ทำให้วิเชียรได้ก่อตั้งนิธิทัศน์ขึ้นมาในปี พ.ศ. 2525 แต่ในปัจจุบันวิเชียรยุติบทบาทการบริหารนิธิทัศน์แล้วโดยได้ยกลิขสิทธิ์ทั้งหมดให้กับทายาททั้ง 3 คนดูแลแทน</doc>
