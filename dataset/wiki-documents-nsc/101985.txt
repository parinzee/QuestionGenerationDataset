<doc id="101985" url="https://th.wikipedia.org/wiki?curid=101985" title="เมืองไทยรัชดาลัย เธียเตอร์">เมืองไทยรัชดาลัย เธียเตอร์ เมืองไทยรัชดาลัย เธียเตอร์ () เป็นโรงละครสำหรับแสดงละครเวที ตั้งอยู่ชั้น 4 ศูนย์การค้าเอสพละนาด รัชดาภิเษก ถนนรัชดาภิเษก กรุงเทพมหานคร ใช้สำหรับละครเวที คอนเสิร์ต การแสดง การประชุม และกิจกรรมหลากหลายรูปแบบ ด้วยความจุ 1,512 ที่นั่ง โดยสมเด็จพระเจ้าอยู่หัวมหาวชิราลงกรณ บดินทรเทพยวรางกูร ครั้งดำรงพระอิสริยยศเป็นสมเด็จพระบรมโอรสาธิราชฯ สยามมกุฎราชกุมาร เสด็จพระราชดำเนินแทนพระบาทสมเด็จพระปรมินทรมหาภูมิพลอดุลยเดช ไปทรงเปิดโรงละครอย่างเป็นทางการ เมื่อวันที่ 23 พฤษภาคม พ.ศ. 2550ประวัติ ประวัติ. เมืองไทยรัชดาลัย เธียเตอร์สร้างขึ้นจากการร่วมทุนของเดอะ วัน เอ็นเตอร์ไพรส์ บริษัท เมืองไทยประกันชีวิต จำกัด (มหาชน) และธนาคารไทยพาณิชย์ จำกัด (มหาชน) โดยสมเด็จพระเจ้าอยู่หัวมหาวชิราลงกรณ บดินทรเทพยวรางกูร ครั้งดำรงพระอิสริยยศเป็นสมเด็จพระบรมโอรสาธิราชฯ สยามมกุฎราชกุมาร เสด็จพระราชดำเนินแทนพระบาทสมเด็จพระปรมินทรมหาภูมิพลอดุลยเดช ไปทรงเปิดโรงละครอย่างเป็นทางการ เมื่อวันที่ 23 พฤษภาคม พ.ศ. 2550การจัดสรรพื้นที่ การจัดสรรพื้นที่. เมืองไทยรัชดาลัย เธียเตอร์ มีพื้นที่ใช้สอยภายในรวมทั้งสิ้นประมาณ 6,500 ตร.ม. พื้นที่ทั้งหมดแบ่งออกเป็นสองส่วน คือ- ชั้น 4 จัดสรรเป็นโถงต้อนรับ อาร์คาเฟ่ อาร์ช็อป รวมทั้งจุดบริการของไทยทิคเก็ตเมเจอร์ - ชั้น 6 ซึ่งเป็นพื้นที่เหนือลานจอดรถศูนย์การค้า เป็นที่ตั้งของโรงละครแบบโพรซีเนียม ความจุ 1,512 ที่นั่ง รองรับการเปลี่ยนฉากได้ 48 ระดับชั้น การตกแต่งภายในมีการนำความเป็นไทยมาผสมผสานเข้ากับการออกแบบสมัยใหม่</doc>
