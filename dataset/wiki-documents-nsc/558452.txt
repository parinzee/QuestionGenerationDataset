<doc id="558452" url="https://th.wikipedia.org/wiki?curid=558452" title="บาร์ราตินา">บาร์ราตินา บาร์ราตินา (, ) หรือ บาร์เรตินา (คาตาลันตะวันตก: , ) คือหมวกอันเก่าแก่ชนิดหนี่ง ซึ่งผู้ชายชาวคริสต์ผู้อาศัยอยู่บริเวณใกล้ทะเลเมดิเตอร์เรเนียนเคยนิยมสวมใส่ บริเวณเหล่านี้ได้แก่ แคว้นกาตาลุญญา แคว้นบาเลนเซีย หมู่เกาะแบลีแอริก พรอว็องส์ คอร์ซิกา ซิซิลี ซาร์ดิเนีย บางท้องถิ่นของเนเปิลส์ บางท้องถิ่นของบอลข่าน และบางท้องถิ่นของโปรตุเกส ในกาตาลุญญาและอีบีซา ผู้ชายเคยใส่หมวกบาร์ราตินาจนถึงศตวรรษที่ 19 โดยเฉพาะในพื้นที่ชนบท หมวกบาร์ราตินามีลักษณะคล้ายคลึงกับถุง ทำจากขนสัตว์ โดยทั่วไปมีสีแดง บางครั้งมีสีม่วง ปัจจุบันหมวกบาร์ราตินาไม่นิยมใส่กันเป็นประจำแล้ว แต่ยังนิยมใส่เพียงแต่ในพิธีต่าง ๆ ที่เกี่ยวข้องกับประเพณีคาตาลัน ซัลบาดอร์ ดาลี ผู้เป็นจิตรกรชาวคาตาลัน มักใส่หมวกบาร์ราตินาบางครั้งคราวในศตวรรษที่ 20 ตัวละครในคติชนพื้นบ้านคาตาลันก็มักใส่หมวกบาร์ราตินา เช่น รูปแกะสลักคริสต์มาสซึ่งมีชื่อว่า กากาเน (caganer) ท่อนไม้คริสต์มาสหรือที่เรียกว่า ติโอ (tió) และตัวละครในการ์ตูนเรื่อง ปาตูเฟ็ต (Patufet) ซึ่งลงพิมพ์ครั้งแรกในนิตยสาร อันปาตูเฟ็ต (En Patufet) โดยอันตอนี มุนตัญญอลา (Antoni Muntanyola) และในการ์ตูนเรื่อง เดอะคาตาลัน (The Catalan) ซึ่งวาดโดยกายาตา กูร์เน็ต อี ปาเลา (Gaietà Cornet i Palau)</doc>
