<doc id="441874" url="https://th.wikipedia.org/wiki?curid=441874" title="เชียร์ลีดเดอร์ เมลิสซา">เชียร์ลีดเดอร์ เมลิสซา เมลิสซา มารี แอนเดอร์สัน () เกิดวันที่ 17 สิงหาคม ค.ศ. 1982 เป็นนักมวยปล้ำอาชีพชาวอเมริกัน หรือเป็นที่รู้จักกันดีของวงการในชื่อ เชียร์ลีดเดอร์ เมลิสซา เธอเป็นที่รู้จักมากที่สุดกับผลงานของเธอในรายการ โททอลนันสต็อปแอ็คชันเวรสลิง ที่ซึ่งเธอได้แสดงผลงานโดยใช้ชื่อ อลิซซา แฟลช และ เรชา ซาอิด ปัจจุบัน เธอได้แสดงฝีมือในสังเวียนอิสระสำหรับรายการดังเช่น โปรเวรสลิงเรโวลูชัน และ ชิมเมอร์วีเมนแอธเธลเทสชีวิตช่วงต้น ชีวิตช่วงต้น. พ่อของแอนเดอร์สัน ซึ่งมีชื่อว่า ดั๊ก ได้ร่วมแข่งขันมวยปล้ำอาชีพในช่วงยุคต้นทศวรรษ 1980 เมื่อเธอเติบโตขึ้นก็ได้กลายมาเป็นผู้ติดตามผลงานพ่อของเธอ รวมถึงเธอยังได้แสดงให้เห็นถึงไหวพริบในการเล่นกีฬา โดยเฉพาะอย่างยิ่งฟุตบอล ตลอดจนเข้าแข่งขันกีฬา และร่วมทีมมวยปล้ำสมัครเล่นในฐานะหนึ่งในสี่สาวที่โรงเรียนมัธยมปาล์มเดล ในขณะที่เธอมีอายุเพียง 15 ปี เธอก็ได้กลายมาเป็นผู้มีส่วนร่วมในธุรกิจมวยปล้ำ โดยได้เดินทางสู่ซานเบอร์นาดิโนอยู่บ่อยครั้งเพื่อฝึกฝนและร่วมงานกับโรงเรียนมวยปล้ำของ บิลลี่ แอนเดอร์สัน ซึ่งเป็นอดีตคู่หูแท็กทีมกับพ่อของเธอ ตลอดจนที่เกี่ยวข้องกับตัวเธอเองในการดำเนินการต่างๆ และไม่นานหลังจากนั้นเธอก็ได้ทำการเปิดตัวครั้งแรกบนเวที แม้จะมีการออกทัวร์เมื่อเธอยังเป็นวัยรุ่น แอนเดอร์สันก็ยังคงศึกษาอยู่และได้รับประกาศนียบัตรในระดับมัธยมศึกษา ผ่านการช่วยเหลือส่วนใหญ่โดยครูผู้สอนทางอีเมล เธอยังได้ให้เครดิตทางอินเทอร์เน็ตสำหรับการช่วยให้เธอมีชื่อเสียงเมื่อครั้งที่เธอยังคงเข้าแข่งขันท่ามกลางฝูงชนเล็กๆอยู่เท่านั้นชีวิตส่วนตัว ชีวิตส่วนตัว. คู่แข่งขันที่แอนเดอร์สันชื่นชอบ ประกอบด้วย มาริโกะ โยชิดะ (ผู้ซึ่งคิดค้นท่าเผด็จศึก แอร์เรดแคลช ซึ่งเมลิสซาได้นำมาใช้ด้วยเช่นกัน), เวสนา และทิฟฟานี่ เธอเป็นผู้ชนะรายการประกวด แอทแท็คออฟเดอะโชว์!, "มายสเปซเกิลส์ออฟเดอะวีค" เมื่อวันที่ 6 กันยายน ค.ศ. 2006 เธอปรากฏตัวในการแสดงท่ามกลางผู้คนมากกว่าในรูปแแบบเว็บแคมดังที่แล้วมา และได้มุ่งตรงไปยังการมีส่วนร่วมของการแสดงในภายหลัง</doc>
