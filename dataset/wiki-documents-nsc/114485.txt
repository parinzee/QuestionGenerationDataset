<doc id="114485" url="https://th.wikipedia.org/wiki?curid=114485" title="วงศ์ปลากระบอก">วงศ์ปลากระบอก วงศ์ปลากระบอก (วงศ์: Mugilidae (/มู-จิ-ลิ-ดี/)) เป็นปลากระดูกแข็งวงศ์หนึ่ง ที่อยู่ในอันดับ Mugiliformes นับเป็นวงศ์เดียวที่อยู่ในอันดับนี้ ปลากระบอกมีรูปร่างโดยรวมเรียวยาวค่อนข้างกลมเป็นทรงกระบอก ปากเล็ก มีครีบหลัง 2 ตอน เป็นปลาที่พบได้ทั้งในน้ำจืด, น้ำกร่อย และทะเล มีตาทรงกลมโต พบทั่วไปในทั้งในทวีปยุโรป, อเมริกาเหนือ และทวีปเอเชีย เช่น อินโด-แปซิฟิก, ฟิลิปปิน และออสเตรเลีย มีพฤติกรรมอยู่รวมเป็นฝูง มีความปราดเปรียวว่องไว เกล็ดโดยมากเป็นสีเงินเหลือบเขียวหรือเทาขนาดใหญ่ ปลากระบอก สามารถแบ่งออกได้เป็นสกุล 17 สกุล ประมาณ 80 ชนิด โดยมีชนิดที่สำคัญ ๆ เป็นที่รู้จักกันดี อาทิ ปลากระบอกท่อนใต้ (Liza vaigiensis), ปลากระบอกดำ (L. parsia), ปลากระบอกขาว (L. seheli) เป็นต้น เป็นปลาที่เป็นที่นิยมในการตกปลา และเป็นปลาเศรษฐกิจ มีการเพาะเลี้ยงขยายพันธุ์ในในเชิงการประมงสกุลสกุล. - Agonostomus (3 ชนิด) - Aldrichetta (มีชนิดเดียว) - Cestraeus (3 ชนิด) - Chaenomugil (มีชนิดเดียว) - Chelon (3 ชนิด) - Crenimugil (2 ชนิด) - Joturus (มีชนิดเดียว) - Liza (24 ชนิด) - Moolgarda (มีชนิดเดียว) - Mugil (17 ชนิด) - Myxus (4 ชนิด) - Neomyxus (2 ชนิด) - Oedalechilus (2 ชนิด) - Rhinomugil (2 ชนิด) - Sicamugil (2 ชนิด) - Valamugil (9 ชนิด) - Xenomugil (มีชนิดเดียว) โดยที่ปลากระบอก มีชื่อเรียกในภาษาไทยแตกต่างออกไปตามแต่ละท้องที่ อาทิ ในภาษาใต้จะเรียกว่า "กระเมาะ", "ละเมาะ", "ยมก" หรือ "มก" เป็นต้น</doc>
