<doc id="193290" url="https://th.wikipedia.org/wiki?curid=193290" title="เจ้าหญิงปีศาจ">เจ้าหญิงปีศาจ เจ้าหญิงปีศาจ ( ; ) เป็นการ์ตูนญี่ปุ่นและแอนิเมชันผลงานของ "ยาสุโนริ มิตสุนากะ" หนังสือการ์ตูนฉบับภาษาญี่ปุ่นตีพิมพ์โดยสำนักพิมพ์โคดันชะ จัดจำหน่ายครั้งแรกเมื่อเดือนกรกฎาคม ปี พ.ศ. 2548 ลิขสิทธิ์ในประเทศไทยเป็นของ "บงกช พับลิชชิ่ง" สำหรับฉบับแอนิเมชันจัดทำโดย "แมดเฮาส์" โดยจัดทำทั้งหมด 26 ตอน (24 ตอนปกติ กับ 2 ตอนพิเศษ) ออกฉายครั้งแรกเมื่อวันที่ 13 เมษายน พ.ศ. 2550 ทางสถานีโทรทัศน์โตเกียวบรอดแคสติงซิสเตม (TBS), BS-i, CBC และ KBS Kyoto ฉบับโอวีเอจัดทำโดย "ทาสึโนโกะ โปรดักชั่น" (Tatsunoko Production) จัดจำหน่ายเมื่อวันที่ 9 ธันวาคม ปี พ.ศ. 2553เนื้อเรื่อง เนื้อเรื่อง. ฮิโระ ได้เดินทางเพื่อจะไปอยู่กับพี่สาวที่ทำงานเป็นคนรับใช้ให้กับบ้านหลังหนึ่ง แต่เขาต้องมาตายระหว่างทางที่ตามหาพี่สาว แต่แล้วเขาก็กลับฟื้นคืนชีพด้วยน้ำมือของ "ฮิเมะ" หญิงสาวที่เขาพบระหว่างทางก่อนเสียชีวิต ซึ่งฮิเมะก็คือเจ้าหญิงแห่งเผ่าปีศาจ มีความสามารถในการชุบชีวิตคนตายให้คืนชีพได้ โดยผู้ที่ถูกฮิเมะชุบชีวิตต้องไปรับใช้เธอ ฉะนั้น ฮิโระจึงต้องทำงานรับใช้โดยเป็นผู้คุ้มครองฮิเมะ และเขาไม่สามารถไปจากฮิเมะได้ เพราะชีวิตที่ฮิเมะมอบให้มีจำกัด ฮิเมะจึงต้องคอยต่อชีวิตให้เขาอยู่ตลอด ส่วนบ้านที่พี่สาวเขาทำงานก็คือบ้านของฮิเมะนั่นเอง ตัวของฮิเมะเองก็มีศัตรูที่คอยจ้องทำร้ายเธอมากมาย เพราะเหตุที่เธอเป็นทายาทของเผ่าปีศาจ เธอจึงต้องต่อสู้แย่งชิงบัลลังก์กับพี่น้องของเธอ ขนาดต้องเอาชีวิตกัน รวมถึงผู้ที่ต้องการพลังของเธอด้วย ด้วยเหตุนี้ ทั้งฮิเมะและฮิโระต้องเผชิญกับอันตรายนับไม่ถ้วน สำหรับฉบับแอนิเมชันที่ฉายทางสถานีโทรทัศน์ทำออกมาค่อนข้างต่างจากฉบับหนังสือการ์ตูน โดยฉบับหนังสือการ์ตูนเล่าการตายครั้งแรกของฮิโระ ว่าเขาตายเพราะฟรานเด้ไปลากรถเข็นกลางถนน เป็นสาเหตุให้รถที่ขับมาต้องหลบและไปชนฮิโระเข้า ส่วนฉบับแอนิเมชันกลับเล่าว่าฮิโระตายเพราะเอาตัวเองไปรับคานเหล็กที่หล่นลงมาแทนฮิเมะตัวละครตัวละครหลักตัวละคร. ตัวละครหลัก. - ฮิเมะ หรือ ลิเลี่ยน- ฮิโยะริมิ ฮิโระตัวละครอื่นตัวละครอื่น. - ฟรานเด้- รีซ่า ไวลด์แมน- คามูระ เรริ- เชอร์วู้ด- ฮิโยะริมิ ซาวาว่ารายชื่อตอนข้อแตกต่างระหว่างหนังสือการ์ตูนกับแอนิเมชัน ข้อแตกต่างระหว่างหนังสือการ์ตูนกับแอนิเมชัน. ฉบับแอนิเมชันที่ฉายทางสถานีโทรทัศน์ทำออกมาค่อนข้างแตกต่างจากฉบับหนังสือการ์ตูน ส่วนฉบับ OVA จะทำออกมาใกล้เคียงกับหนังสือการ์ตูนมากที่สุด ยกตัวอย่างเช่น- ฉบับหนังสือการ์ตูนและ OVA จะมีเลือดและฉากโป๊มากกว่าฉบับที่ฉายทางสถานีโทรทัศน์ - ในหนังสือการ์ตูนและ OVA ฮิเมะปลุกคนตายโดยใช้เลือดของตัวเอง แต่ในฉบับที่ฉายทางโทรทัศน์ เธอจะใช้ไฟแห่งชีวิตปลุกชีพ - ตอนแรกที่ฮิโระตาย ในหนังสือการ์ตูนเขาตายเพราะความเลินเล่อของฟรานเด้ ที่ไปลากรถเข็นกลางถนน ทำให้ให้รถที่วิ่งผ่านมาต้องหลบและไปชนฮิโระเสียชีวิต แต่ในภาคแอนิเมชัน ฮิโระตายเพราะไปช่วยฮิเมะจากคานเหล็กที่หล่นจากข้างบน เขาจึงถูกคานเหล็กทับเสียชีวิตแทนฮิเมะ - ตอนของฉบับแอนิเมชันไม่ได้เรียงลำดับตอนแบบเดียวกับฉบับหนังสือการ์ตูน - ในฉบับหนังสือการ์ตูนและ OVA เวลาที่ฮิเมะเกิดอันตรายขึ้น ร่างกายของฮิโระจะเปลี่ยนสภาพไป เช่น เส้นผมกลายเป็นสีขาว นัยน์ตากลายเป็นตาสัตว์แบบเดียวกับฮิเมะ และจะมีพลังมากขึ้น แต่ฉบับที่ฉายทางโทรทัศน์จะไม่มีตรงนี้</doc>
