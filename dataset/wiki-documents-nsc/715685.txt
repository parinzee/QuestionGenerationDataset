<doc id="715685" url="https://th.wikipedia.org/wiki?curid=715685" title="เฉลิมพล สิงห์วังชา">เฉลิมพล สิงห์วังชา เฉลิมพล สิงห์วังชา (ชื่อเล่น:เอ็ม) มีชื่อจริงว่า นายเฉลิมพร สวัสดิ์สุข เกิดเมื่อวันที่ 30 สิงหาคม พ.ศ. 2531 ที่จังหวัดกำแพงเพชร เป็นนักมวยสากลอาชีพชาวไทย เฉลิมพลชกมวยไทยครั้งแรกในวัยเด็กซึ่งช่วงนั้นเฉลิมพลอายุไม่ถึง 10 ปี ชกมวยไทยในฐานะนักมวยนอกสายตาที่แฟนมวยไม่ค่อยกล่าวขาน จนกระทั่งเขาต้องโทษคดียาเสพติด และถูกจำคุก ณ ทัณฑสถานวัยหนุ่มกลาง ในขณะที่จำคุก เฉลิมพลชกมวยในรายการกีฬาของกรมราชฑัณฑ์และได้มาชกมวยสากลอาชีพ เฉลิมพลชกมวยสากลอาชีพครั้งแรกเมื่อวันที่ 9 กรกฎาคม พ.ศ. 2556 ในรายการมวยยักษ์ถล่มโลกครั้งที่ 2 ซึ่งเป็นรายการมวยไทยและมวยสากลที่มีการถ่ายทอดสดทางช่องโทรทัศน์ดาวเทียม ซึ่งจัดโดยนริส สิงห์วังชา ซึ่งจัดชกที่ร้านอาหาร 13 เหรียญรีสอร์ตพระรามเก้า โดยชกกับ สิงห์เดช นนท์พิทยาคม โดยผลการชกกปรากฏว่าเฉลิมพลสามารถชนะน็อคไปได้แบบเหนือความคาดหมายแค่ยกแรกเท่านั้น หลังจากนั้น เฉลิมพลขึ้นชกพัฒนาฝีมือขึ้นเรื่อยๆในรายการมวยยักษ์ถล่มโลกซึ่งจัดที่ 13 เหรียญรีสอร์ตพระรามเก้าหลายครั้ง และชกชนะรวดต่อเนื่อง จนกระทั่งสถาบันสหพันธ์มวยแห่งเอเชีย (เอบีเอฟ) จัดตั้งขึ้น เฉลิมพลจึงได้รับโอกาสขึ้นชิงแชมป์ของสถาบันดังกล่าวเป็นคนแรก เมื่อวันที่ 28 ธันวาคม พ.ศ. 2556 ที่ วงเวียนใหญ่ โดยชนะน็อคยก 4 รอนเนล เอสพาราส นักมวยชาวฟิลิปปินส์ ทำให้เฉลิมพลเป็นแชมป์ของสถาบันดังกล่าวเป็นคนแรก เฉลิมพลยังคงเดินสายชกมวยสากล รวมถึงชกมวยไทย และสอนมวยไทยที่ค่ายฮอลลีวูดยิม เมืองพัทยา จังหวัดชลบุรี เคยได้รับโอกาสขึ้นชกที่สนามมวยแม็กซ์มวยไทย โดยขึ้นรายการให้ขึ้นชกกับ วลาดิเมียร์ ซูแลค นักมวยไทยชาวรัสเซีย แต่เนื่องจากเฉลิมพลลดน้ำหนักอย่างหักโหม ทำให้เฉลิมพลหมดสติ และไม่ได้ขึ้นชก เฉลิมพลมีจุดเด่นประจำตัว คือ มีรอยสักยันต์เต็มตัว ทำให้สื่อมวลชนและแฟนมวยตั้งฉายาให้ว่า "คนตัวลาย"เกียรติประวัติเกียรติประวัติ. - ถ้วยเกียรติยศ ของนายกสมาคมกีฬามวยอาชีพแห่งประเทศไทย (นายสมชาติ เจริญวัชรวิทย์)ชื่อชกมวยอื่นๆชื่อชกมวยอื่นๆ. - เฉลิมพล สิงห์หนุ่มพัฒนา (มวยสากลครั้งแรกๆ) - ลายพยัคฆ์ ฮอลลีวูดยิม (มวยไทยครั้งหลัง)</doc>
