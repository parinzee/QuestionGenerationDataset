<doc id="368251" url="https://th.wikipedia.org/wiki?curid=368251" title="กรงเล็บอาร์คิมิดีส">กรงเล็บอาร์คิมิดีส กรงเล็บอาร์คิมิดีส () เป็นอาวุธโบราณที่ประดิษฐ์โดยอาร์คิมิดีส เพื่อใช้ป้องกันการรุกรานทางน้ำในระหว่างการล้อมซีราคิวส์ ยังไม่มีข้อมูลที่ชัดเจนว่าอาวุธนี้เป็นอย่างไร แต่จากบันทึกของนักประวัติศาสตร์ยุคโบราณ บรยายเอาไว้ว่ามีลักษณะเหมือนเครนที่ติดตั้งขอเกี่ยวเอาไว้ สามารถยกเรือที่มาโจมตีขึ้นจากน้ำ ยกไปที่อื่น แล้วก็ทิ้งลงมาทันทีทันใด เครื่องจักรเหล่านี้มีบทบาทอย่างมากระหว่างสงครามพิวนิกครั้งที่สอง ในช่วง 214 ปีก่อนคริสตกาล เมื่อสาธารณรัฐโรมันปิดล้อมเมืองไซราคัสด้วยกองเรือจำนวนอย่างน้อย 120 ลำภายใต้การนำของแม่ทัพมาร์คัส เคลาดิอุส มาร์เซลลุส เครื่องจักรนี้ทำลายเรือของฝ่ายโรมันไปได้มาก นักประวัติศาสตร์เช่นโพลิบิอุสและลิวีบันทึกไว้ว่าทัพโรมันเสียหายจากเครื่องจักรชนิดนี้เป็นจำนวนมาก รวมถึงความเสียหายจากเครื่องยิงหินที่พัฒนาโดยอาร์คิมิดีสเช่นกันหนังสืออ่านเพิ่มเติมหนังสืออ่านเพิ่มเติม. - Chris Rorres, Harry Harris: A Formidable War Machine: Construction and Operation of Archimedes’ Iron Hand, Symposium on Extraordinary Machines and Structures in Antiquity, Olympia, Greece, August 19-24, 2001, pp.1-18 - C. K. Young: Archimedes's iron hand or claw – a new interpretation of an old mystery, Centaurus, Vol. 46, No. 3 (Dec. 2004), pp. 189-207</doc>
