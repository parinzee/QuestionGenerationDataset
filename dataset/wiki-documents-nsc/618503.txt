<doc id="618503" url="https://th.wikipedia.org/wiki?curid=618503" title="วิทเยนทร์ มุตตามระ">วิทเยนทร์ มุตตามระ วิทเยนทร์ มุตตามระ กรรมการผู้จัดการสถานีโทรทัศน์บลูสกายแชนแนล และอดีตผู้สมัครสมาชิกสภาผู้แทนราษฎร พรรคประชาธิปัตย์ เกิดเมื่อวันที่ 26 ธันวาคม พ.ศ. 2511 (ชื่อเล่น: เอ๋) เป็นบุตรของ น.ท.กมล มุตตามระ และนางสมทรง มุตตามระ (สกุลเดิม: กัมปนาทแสนยากร) เป็นหลานของ พล.อ.หลวงกัมปนาทแสนยากร อดีตองคมนตรีประวัติการศึกษาประวัติ. การศึกษา. - ระดับมัธยม โรงเรียนบดินทรเดชา (สิงห์ สิงหเสนี) - ปริญญาตรี คณะรัฐศาสตร์ มหาวิทยาลัยธรรมศาสตร์ เอกบริหารรัฐกิจ - ปริญญาโท บริหารธุรกิจระหว่างประเทศ ศึกษาเกี่ยวกับเศรษฐกิจและวัฒนธรรมทางธุรกิจของประเทศที่อยู่ชายฝั่งมหาสมุทรแปซิฟิก Dominican University of California รัฐแคลิฟอเนีย ประเทศสหรัฐอเมริกาบทบาทด้านสิ่งแวดล้อม บทบาทด้านสิ่งแวดล้อม. จากการที่เป็นอดีตประธานชมรมผู้ประกอบการธุรกิจดำน้ำกรุงเทพฯ (BDOC) และเป็นผู้ร่วมก่อตั้ง และเป็นกรรมการและเลขานุการมูลนิธิเพื่อทะเล ทำให้เมื่อประเทศไทยประสบภัยสึนามิเมื่อปลายปีพ.ศ. 2547 วิทเยนทร์ได้ประกาศรับอาสาสมัครนักดำน้ำมืออาชีพ เพื่อร่วมสำรวจความเสียหายของแนวปะการัง และเพื่อช่วยกันฟื้นฟูสภาพแนวปะการังที่ได้รับความเสียหายจากสึนามิด้วย และจากบทบาทครั้งนั้น ทำให้วิทเยนทร์และมูลนิธิเพื่อทะเลได้มีบทบาทต่อเนื่องในเรื่องการทำปะการังเทียมบริเวณแหล่งดำน้ำของทะเลฝั่งอันดามัน ผ่านโครงการ “ฝูงบินปะการัง” โดยขอเครื่องบินปลดประจำการจากกองทัพอากาศจำนวน 10 ลำ มาจมเป็นปะการังเทียม นอกจากนี้ วิทเยนทร์และมูลนิธิเพื่อทะเลยังทำหน้าที่รณรงค์ให้ความรู้เพื่อการปกป้องสิ่งแวดล้อมทางทะเล ยังเป็นผู้ริเริ่มโครงการเยาวชนสัมผัสชีวิตใต้ท้องทะเลไทย เพื่อสอนเยาวชนให้เป็นนักดำน้ำและเรียนรู้ระบบนิเวศวิทยาทางทะเลด้วยบทบาทด้านการเมืองบทบาทด้านการเมือง. - ปีพ.ศ. 2550 ผู้สมัครรับเลือกตั้งเป็นสมาชิกสภาผู้แทนราษฎร กรุงเทพมหานคร เขต 5 (ดอนเมือง สายไหม บางเขน) พรรคประชาธิปัตย์ - เลขานุการรัฐมนตรีประจำสำนักนายกรัฐมนตรี (นายสาทิตย์ วงศ์หนองเตย) - ปีพ.ศ. 2554 ผู้สมัครรับเลือกตั้งเป็นสมาชิกสภาผู้แทนราษฎร กรุงเทพมหานคร เขต 14 (บางเขน) พรรคประชาธิปัตย์บทบาทด้านการช่วยเหลือผู้ประภัยน้ำท่วม บทบาทด้านการช่วยเหลือผู้ประภัยน้ำท่วม. เมื่อเกิดน้ำท่วมในช่วงปลายปีพ.ศ. 2553 รัฐบาลนายอภิสิทธิ์ เวชชาชีวะ ได้จัดตั้งศูนย์ประสานการช่วยเหลือเยียวยาผู้ประสบอุทกภัยขึ้น มีนายอภิรักษ์ โกษะโยธิน ที่ปรึกษานายกรัฐมนตรี เป็นผู้อำนวยการศูนย์ โดยวิทเยนทร์เป็นรองผู้อำนวยการศูนย์ ทำหน้าที่ประสานงานกับองค์กรต่างๆ ทั้งรัฐและเอกชน ในการให้ความช่วยเหลือเยียวยาผู้ประสบอุทกภัย รวมทั้งการรับเรื่องร้องเรียนจากประชาชนที่ได้รับความเสียหายจากเหตุการณ์อุทกภัย ต่อมา นายอภิรักษ์ได้ลาออกจากตำแหน่งที่ปรึกษานายกรัฐมนตรี เพื่อลงสมัครรับเลือกตั้งซ่อม ส.ส.เขต 2 กรุงเทพมหานคร ทำให้ ครม.มีมติให้วิทเยนทร์ทำหน้าที่รักษาการผู้อำนวยการศูนย์ประสานการช่วยเหลือเยียวยาผู้ประสบอุทกภัย ไปตลอดจนมีการเลือกตั้งใหม่บทบาทด้านสื่อมวลชน บทบาทด้านสื่อมวลชน. เมื่อครั้งเป็นเลขานุการรัฐมนตรีประจำสำนักนายกรัฐมนตรี วิทเยนทร์ได้รับมอบหมายให้มีหน้าที่ประสานงานสื่อมวลชน โดยมีบทบาทในช่วงรับมือวิกฤติการชุมนุมทางการเมืองในปี 2552 -2553 และเป็นทีมงานจัดรายการเชื่อมั่นประเทศไทยกับนายกฯ อภิสิทธิ์ หลังการเลือกตั้งในปีพ.ศ. 2554 วิทเยนทร์ได้รับตำแหน่งเป็นผู้บริหารสถานีโทรทัศน์บลูสกายแชนแนล โดยมีตำแหน่งเป็นกรรมการผู้จัดการ และเป็นผู้จัดรายการฟ้าวันใหม่ ร่วมกับนายถนอม อ่อนเกตุพล ด้วย ต่อมาเมื่อเกิดวิกฤตการเมืองในปี 2556 - 2557 สถานีโทรทัศน์บลูสกายถูกระงับการออกอากาศไปนานถึง 3 เดือน ตามคำสั่ง กอ.รส.ฉบับที่ 6/2557 และประกาศ คสช.ฉบับที่ 15/2557 ก่อนจะกลับมาออกอากาศอีกครั้งในชื่อสถานีโทรทัศน์ฟ้าวันใหม่ โดยยังมีวิทเยนทร์เป็นผู้บริหารสถานีตามเดิม และรับหน้าที่ผู้จัดรายการฟ้าวันใหม่ สายตรงบลูสกาย และถอนพิษรางวัลที่เคยได้รับรางวัลที่เคยได้รับ. - ปีพ.ศ. 2541 บุคคลตัวอย่างประจำปี สาขาธุรกิจบริการท่องเที่ยว - ปีพ.ศ. 2547 ศิษย์การบินดีเด่น หน่วยฝึกการบินพลเรือน ฝูงบิน 604 กองทัพอากาศ - ปีพ.ศ. 2547 ประกาศเกียติคุณชั้นสามัญ สภากาชาดไทย ประทานโดย พระเจ้าวรวงศ์เธอพระองค์เจ้าโสมสวลีฯ - ปีพ.ศ. 2549 ประกาศเกียติคุณชั้นสาม สภากาชาดไทย ประทานโดย พระเจ้าวรวงศ์เธอพระองค์เจ้าโสมสวลีฯ - ปีพ.ศ. 2556 เหรียญกาชาดสมนาคุณ ชั้นที่ 1 สภากาชาดไทย พระราชทานโดย สมเด็จพระเทพรัตนราชสุดาฯ สยามบรมราชกุมารี</doc>
