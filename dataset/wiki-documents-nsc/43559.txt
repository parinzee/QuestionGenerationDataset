<doc id="43559" url="https://th.wikipedia.org/wiki?curid=43559" title="พระวรวงศ์เธอ พระองค์เจ้าคำรบ">พระวรวงศ์เธอ พระองค์เจ้าคำรบ พลตำรวจเอก พลโท พระวรวงศ์เธอ พระองค์เจ้าคำรบ มีพระนามเดิมว่า หม่อมเจ้าคำรบ ปราโมช (3 พฤศจิกายน พ.ศ. 2414 - 7 สิงหาคม พ.ศ. 2482) พระโอรส ในพระเจ้าบรมวงศ์เธอ พระองค์เจ้าปราโมช กรมขุนวรจักรธรานุภาพ และหม่อมราชวงศ์ดวงใจ ปราโมช ประสูติเมื่อวันที่ 3 พฤศจิกายน พ.ศ. 2414 พระวรวงศ์เธอ พระองค์เจ้าคำรบ ทรงเป็นทหารบก ทรงดำรงตำแหน่งแม่ทัพกองทัพน้อยที่ 2 (ปัจจุบันคือ กองทัพภาคที่ 3) ระหว่าง พ.ศ. 2454-2457 ดูแลพื้นที่ภาคเหนือ จากนั้นทรงโอนย้ายไปดำรงตำแหน่งอธิบดีกรมตำรวจภูธร และ กรมตำรวจพระนครบาล ระหว่าง พ.ศ. 2458-2472 ในสมัยรัชกาลที่ 6 มีบทบาทในการปรับปรุงกิจการตำรวจ โดยทรงดำรงตำแหน่งอธิบดีกรมตำรวจ พระองค์แรก พระวรวงศ์เธอ พระองค์เจ้าคำรบ สิ้นพระชนม์เมื่อวันที่ 7 สิงหาคม พ.ศ. 2482 พระชันษา 67 ปี 9 เดือนบุตร-ธิดา บุตร-ธิดา. พระวรวงศ์เธอ พระองค์เจ้าคำรบ มีหม่อมทั้งหมด 3 ท่าน คือ หม่อมผาด (สกุลเดิม: ปาลกะวงศ์ ณ อยุธยา), หม่อมแดง (สกุลเดิม: บุนนาค) และหม่อมนุ่ม มีพระโอรส-ธิดาทั้งหมด 9 คน ได้แก่1. หม่อมผาด ปราโมช ณ อยุธยา (สกุลเดิม: ปาลกะวงศ์ ณ อยุธยา) มีพระโอรส-ธิดา 2 คน คือ1. หม่อมราชวงศ์ชาย ปราโมช (ช.) 2. หม่อมราชวงศ์ประณตน้อม ปราโมช (ญ.) 2. หม่อมแดง ปราโมช ณ อยุธยา (สกุลเดิม: บุนนาค) ธิดาเจ้าพระยาศรีพิพัฒน์รัตนราชโกษาธิบดี (แพ บุนนาค) กับอนุภริยาชื่อหม่อมแหวว (สกุลเดิม: บุรณศิริ)1. หม่อมราชวงศ์บุญรับ พินิจชนคดี (ญ.) สมรสกับพระพินิจชนคดี (พินิจ อินทรทูต) 2. หม่อมราชวงศ์อุไรวรรณ ปราโมช (ญ.) 3. หม่อมราชวงศ์เล็ก ปราโมช (ญ.) 4. หม่อมราชวงศ์เสนีย์ ปราโมช (ช.; พ.ศ. 2448-2540) สมรสกับท่านผู้หญิงอุศนา ปราโมช ณ อยุธยา (สกุลเดิม: ศาลิคุปต์) มีบุตร 3 คน 5. หม่อมราชวงศ์ถ้วนเท่านึก ปราโมช (ช.) 6. หม่อมราชวงศ์คึกฤทธิ์ ปราโมช (ช.; พ.ศ. 2454 - 2538) สมรสและแยกกันอยู่กับหม่อมราชวงศ์พักตร์พริ้ง ทองใหญ่ มีบุตร 2 คน 3. หม่อมนุ่ม ปราโมช ณ อยุธยา มีพระธิดาเพียงคนเดียวคือ1. หม่อมราชวงศ์สอางค์ ปราโมช (ญ.) เสกสมรสกับพระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ และสมรสกับหม่อมเจ้าปรีดิเทพพงศ์ เทวกุล มีพระธิดาจากการสมรสครั้งแรกหนึ่งองค์ และพระบุตร-ธิดาจากการสมรสครั้งที่สองอีก 4 คนเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ป.จ.) 