<doc id="283788" url="https://th.wikipedia.org/wiki?curid=283788" title="กองทัพอำมหิต">กองทัพอำมหิต อะโพคาลิปส์ นาว () เป็นภาพยนตร์สงครามที่ออกฉายในปี พ.ศ. 2522 กำกับโดยฟรานซิส ฟอร์ด คอปโปลา นำแสดงโดยมาร์ติน ชีน และมาร์ลอน แบรนโด มีเนื้อเรื่องเกิดขึ้นระหว่างสงครามเวียดนาม เกี่ยวกับทหารหน่วยรบพิเศษของสหรัฐอเมริกาสองคน คือ ร้อยเอกเบนจามิน แอล วิลลาร์ด (รับบทโดย มาร์ติน ชีน) ทหารหน่วย MACV-SOG (Military Assistance Command, Vietnam - Studies and Observations Group) ที่ได้รับคำสั่งจากผู้บังคับบัญชา ให้เข้าไปในป่าดงดิบในเวียดนาม เพื่อล่าสังหารพันเอกวอลเทอร์ อี. เคิร์ทซ (รับบทโดย มาร์ลอน แบรนโด) ผู้บังคับหน่วยรบพิเศษกรีนแบเรต์ ที่ละทิ้งหน้าที่ และผู้บังคับบัญชาแทงบัญชีว่าเป็นบุคคลวิกลจริต บทภาพยนตร์เขียนโดยคอปโปลา และจอห์น มิเลียส โดยดัดแปลงจากนวนิยายเรื่อง Heart of Darkness และ Lord Jim ของโจเซฟ คอนราด ภาพยนตร์ได้รับรางวัลปาล์มทองคำจากเทศกาลภาพยนตร์เมืองคานส์ และได้รับการเสนอชื่อเข้าชิงรางวัลออสการ์และรางวัลลูกโลกทองคำ สาขาภาพยนตร์ยอดเยี่ยม และได้รับการบรรจุชื่อเป็นภาพยนตร์ที่ต้องอนุรักษ์ใน National Film Registry โดยหอสมุดรัฐสภาอเมริกัน ในปี พ.ศ. 2543 หนังเรื่องนี้ใช้เวลาสร้างนานมาก เนื่องจากปัญหาเรื่องหัวใจของชีนและปัญหาความอ้วนของแบรนโด จนนักข่าวบันเทิงบันทึกให้ว่า Apocalypse Later</doc>
