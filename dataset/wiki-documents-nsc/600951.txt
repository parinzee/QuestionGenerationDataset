<doc id="600951" url="https://th.wikipedia.org/wiki?curid=600951" title="เจ้าชายแห่งอัสตูเรียส">เจ้าชายแห่งอัสตูเรียส เจ้าชายแห่งอัสตูเรียส (; อัสตูเรียส: ) เป็นอิสริยยศของรัชทายาทในพระราชวงศ์สเปน ในกรณีที่รัชทายาทเป็นฝ่ายใน (สตรี) จะออกพระยศว่า เจ้าหญิงแห่งอัสตูเรียส (; อัสตูเรียส: ) ตำแหน่ง เจ้าชายแห่งอัสตูเรียส เป็นพระอิสริยยศทางประวัติศาสตร์ (ราชอิสริยยศทางการตามรัฐธรรมนูญแห่งสเปน พ.ศ. 2521) ที่พระมหากษัตริย์แห่งสเปนพระราชทานแก่รัชทายาทแห่งสเปน เฉกเช่นเดียวกับที่พระมหากษัตริย์แห่งแคสตีลพระราชทานแก่รัชทายาทในประวัติศาสตร์ พระอิสริยยศนี้ตามปกติพระมหากษัตริย์สามารถพระราชทานแก่ทายาทโดยสันนิษฐาน เช่น พระราชธิดา พระญาติ หรือรัชทายาทผู้สืบเชื้อสายผ่านทางพระราชมารดาของพระมหากษัตริย์ (แม้ไม่จำเป็นจะต้องพระราชทานให้) โดยที่ทายาทผู้มีสิทธิโดยตรงไม่ควรจะได้รับพระราชทานอิสริยยศนี้ ซึ่งแตกต่างจากธรรมเนียมปฏิบัติในประเทศนอกคาบสมุทรไอบีเรีย อิสริยยศอื่นที่เกี่ยวข้องกันและมีต้นกำเนิดมาจากราชอาณาจักรที่รวมกันเป็นสเปนปัจจุบันก็คือ- เจ้าชายแห่งเบียนา (Prince of Viana; สำหรับราชอาณาจักรนาวาร์) - เจ้าชายแห่งฌิโรนา (Prince of Girona; สำหรับราชอาณาจักรอารากอน) - ดุ๊กแห่งมุมบลัง (Duke of Montblanc; สำหรับราชรัฐกาตาลุญญา) - เคาน์แห่งซาร์แบรา (Count of Cervera; สำหรับราชอาณาจักรบาเลนเซีย) - ลอร์ดแห่งบาลาเก (Lord of Balaguer; สำหรับราชอาณาจักรมาจอร์กา) ผู้นำเผด็จการทหารฟรันซิสโก ฟรังโกแต่งตั้งควน การ์โลสแห่งบูร์บงในฐานะ ผู้สืบทอดอำนาจด้วยอิสริยยศพระมหากษัตริย์ แต่มอบอิสริยยศใหม่ที่มีชื่อว่า เจ้าชายแห่งสเปน ให้แทนที่จะเป็น เจ้าชายแห่งอัสตูเรียส ยอดเขาปรินซีเปเดอัสตูเรียส (Príncipe de Asturias Peak) ในยอดเขาวินสันแมสซิฟ ทวีปแอนตาร์กติกา ก็ถูกตั้งชื่อตามพระอิสริยยศเจ้าชายแห่งอัสตูเรียสประวัติศาสตร์ ประวัติศาสตร์. ภายหลังการสวรรคตของพระเจ้าเปโดรที่แห่งแคสตีลในปี พ.ศ. 1912 ราชอาณาจักรแคสตีลตกอยู่ในภาวะสงครามกลางเมืองระหว่างสองฝ่ายอันได้แก่ ฝ่ายของผู้อ้างสิทธิในราชบัลลังก์สายอังกฤษ จอห์น ดยุกแห่งแลงแคสเตอร์ กับฝ่ายของผู้อ้างสิทธิ์ในราชบัลลังก์สายตรัสตามารา เอนรีเกที่ 2 แห่งแคสตีล และโอรสผู้มีนามว่า ควนที่ 1 แห่งแคสตีล ภายหลังสองทศวรรษแห่งความขัดแย้ง ทั้งสองฝ่ายต่างหันเข้าหากันและประนีประนอมผ่านการเสกสมรสของทายาทจากทั้งสองฝ่าย คือ เอนรีเกที่ 3 แห่งแคสตีล กับแคเทอรินแห่งแลงคาสเตอร์ ในปี พ.ศ. 1931 ส่วนหนึ่งของข้อตกลงดังกล่าว (ความตกลงบายอน; Accord of Bayonne) ระบุให้สถาปนาอิสริยยศแก่คู่เสกสมรสใหม่ทั้งสอง อันเป็นจุดกำเนิดของเจ้าชายและเจ้าหญิงแห่งอัสตูเรียสพระองค์แรก ซึ่งยึดถือเอาแบบอย่างตามอิสริยยศ เจ้าชายแห่งเวลส์ ในราชอาณาจักรอังกฤษ อิสริยยศเจ้าชายแห่งอัสตูเรียสนี้จึงตกเป็นสิทธิ์อันชอบธรรมของรัชทายาทแห่งราชบัลลังก์แคสตีลอย่างเป็นทางการ ในช่วงแรก อิสริยยศนี้ไม่ได้มีไว้เป็นเพียงบรรดาศักดิ์ หากแต่ยังมอบสิทธิราชบางประการแก่ผู้ทรงอิสริยยศนี้ เช่น สิทธิ์ในการครอบครองและปกครองราชรัฐอัสตูเรียสและเป็นผู้แทนองค์พระมหากษัตริย์ สิทธิ์ในการแต่งตั้งผู้พิพากษา นายกเทศมนตรี และอื่น ๆ ต่อมาสิทธิราชเหล่านี้ถูกเปลี่ยนแปลงโดยพระมหากษัตริย์คาทอลิกที่ทรงจำกัดราชอำนาจของอิสริยยศจนเกือบจะทำให้อิสริยยศนี้เป็นเพียงบรรดาศักดิ์ การตัดสินใจในครั้งนี้ถูกยอมรับและสืบทอดโดยเชื้อพระวงศ์ฮับส์บูร์กและเชื้อพระวงศ์บูร์บงเรื่อยมาจวบจนปัจจุบันรายพระนาม</doc>
