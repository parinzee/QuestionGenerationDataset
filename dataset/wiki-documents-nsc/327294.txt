<doc id="327294" url="https://th.wikipedia.org/wiki?curid=327294" title="ซิมโฟนีหมายเลข 6 (เบโทเฟน)">ซิมโฟนีหมายเลข 6 (เบโทเฟน) ซิมโฟนีหมายเลข 6 ในบันไดเสียง เอฟ เมเจอร์ (Symphony No. 6 in F major) ของลุดวิจ ฟาน เบโทเฟิน รู้จักกันในชื่อ เดอะ ปาสโตราล (The Pastoral) `หรือ ปาสโตราล ซิมโฟนี (Pastoral Symphony) เป็นผลงานที่เบโทเฟนเริ่มแต่งเมื่อราว ค.ศ. 1802 แล้วเสร็จเมื่อ ค.ศ. 1808 ในแคตตาล็อกผลงานของเบโทเฟนระบุหมายเลขโอปุส 68 (Opus 68) เป็นผลงานของเบโทเฟนที่แต่งโดยอ้างอิงความงดงามของธรรมชาติในชนบท บรรยายทัศนียภาพทุ่งหญ้าป่าเขา มีเสียงนกร้อง จากนั้นได้เกิดพายุฝนฟ้าคะนอง และเมื่อฝนหยุดตกก็มีแดดออก ท้องฟ้าสดใส บรรยากาศอบอุ่น เบโทเฟนประพันธ์ เดอะ ปาสโตราล ไปพร้อมๆ กับซิมโฟนีหมายเลข 5 แล้วเสร็จออกบรรเลงเป็นรอบแรก เมื่อวันที่ 22 ธันวาคม ค.ศ. 1808 ที่โรงอุปรากร Theater an der Wien กรุงเวียนนา โดยเบโทเฟนเป็นผู้อำนวยวงด้วยตนเอง หลังการแสดงรอบแรก ผลงานชิ้นนี้ไม่ค่อยได้รับความนิยมมากนัก แต่ในเวลาต่อมากลับได้รับความนิยม กลายเป็นผลงานหนึ่งที่ได้รับการบันทึกเสียงบ่อยครั้งที่สุด ซิมโฟนีบทนี้แบ่งออกเป็น 5 ท่อน ซึ่งแตกต่างจากแบบแผนของซิมโฟนีอื่นๆ ที่นิยมแบ่งเป็น 4 ท่อน ได้แก่- I. Allegro ma non troppo - II. Andante molto mosso - III. Allegro - IV. Allegro - V. Allegretto</doc>
