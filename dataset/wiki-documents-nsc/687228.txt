<doc id="687228" url="https://th.wikipedia.org/wiki?curid=687228" title="เอซีโนลารีโอ">เอซีโนลารีโอ เอซีโนลารีโอ () เป็นโกมูเน (เขตเทศบาล) ในจังหวัดเลกโกในแคว้นลอมบาร์เดียของประเทศอิตาลี ซึ่งตั้งอยู่ทางตอนเหนือห่างจากมิลานไปประมาณ 60 กิโลเมตร (37 ไมล์), ทางตะวันตกเฉียงเหนือของเลกโกไปประมาณ 15 กิโลเมตร (9.3 ไมล์) และห่างจากฝั่งตะวันออกของทะเลสาบโกโมไปประมาณ 4.3 กม. (2.7 ไมล์) ข้อมูล ณ วันที่ 30 ธันวาคม ค.ศ. 2004 เขตเทศบาลแห่งนี้มีประชากร 772 คน และมีพื้นที่ 18.7 ตารางกิโลเมตร (7.2 ตารางไมล์) เขตเทศบาลเมืองเอซีโนลารีโอ ประกอบด้วยฟราซีโอเน (ส่วนย่อย) ได้แก่ บีกัลโล และออร์ตาเนลลา มีการค้นพบหลักฐานของที่มาการตั้งถิ่นฐานทางโบราณคดี บริเวณโดยรอบของเอซีโนลารีโอได้รับการล้อมรอบโดยภูเขาอัลไพน์ ซึ่งมีสภาพภูมิประเทศเป็นคาสต์ที่ให้กำเนิดฟอสซิล, หินก้อนใหญ่ และถ้ำ ที่รู้จักกันดีที่สุดคือช่องน้ำแข็งมอนโกเดโน เขตเทศบาลเมืองเป็นส่วนหนึ่งของชุมชนภูเขาวัลซัสซีนา, วัลวาร์โรเน, วัลเดซีโน และรีวีเอรา รวมถึงทั้งหมดภายในปาร์โกเดลเลกริกนาเซตเตนตรีโอนาเล (อุทยานกริกนาตอนเหนือ) พรมแดนของเอซีโนลารีโอประกอบด้วยเขตเทศบาลดังต่อไปนี้: กอร์เตโนวา, เลร์นา, มันเดลโลเดลลารีโอ, ปาร์ลัสโก, ปัสตูโร, แปร์เลโด, ปรีมาลูนา, ตาเชโน และวาเรนนา เมืองแห่งนี้ได้รับเลือกให้จัดงานวิกิเมเนีย 2016 ซึ่งเป็นการประชุมประจำปีของวิกิมีเดีย ในเดือนมิถุนายนภูมิศาสตร์ภูมิอากาศบุคคลที่มีความเกี่ยวข้องกับเอซีโนลารีโอบุคคลที่มีความเกี่ยวข้องกับเอซีโนลารีโอ. - เลโอนาร์โด ดา วินชี (15 เมษายน ค.ศ. 1452 — 2 พฤษภาคม ค.ศ. 1519) เป็นทั้งจิตรกร, วิศวกร และนักวิทยาศาสตร์ชาวอิตาลี เขาได้ไปเยือนกริกเน (จากหนังสือโกดีเชอัตลันตีโก, F 573 b) โดยเฉพาะมอนโกเดโน ในอาณาเขตของเอซีโน</doc>
