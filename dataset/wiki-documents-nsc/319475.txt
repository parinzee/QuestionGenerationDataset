<doc id="319475" url="https://th.wikipedia.org/wiki?curid=319475" title="ชิมิ">ชิมิ "ชิมิ" เป็นเพลงป็อปกึ่งลูกทุ่ง ร้องโดยกลุ่มศิลปินบลูเบอร์รี่ ประพันธ์คำร้องโดยกำแหง เกรียงไกรธรณี ประพันธ์ทำนองโดยกำแหง เกรียงไกรธรณีและยุทธนา ศรีอาจ และเรียบเรียงโดย ยุทธนา ศรีอาจ เพลงอยู่ในอัลบั้มรวมเพลงของศิลปินวัยรุ่นแนวลูกทุ่งชุด สโมสรชิมิ เพลงนำภาษาวัยรุ่น คำว่า "ชิมิ" ที่มีความหมายว่า "ใช่ไหม" เป็นการนำคำสั้น ๆ ในเพลง โดยในตอนที่อัดเพลง ยังไม่รู้ว่าจะตั้งชื่อเพลงว่าอย่างไร ทีมงานส่งข้อความมาบอกสมาชิกในวงว่าทุกคนร้องได้ดีมากเพราะมาก ออมซึ่งเป็นหนึ่งในสมาชิกก็เลยบอกว่า เพราะว่าหนูสวยชิมิ...ชิมิ" มีกลุ่มเป้าหมายอยู่ที่กลุ่มวัยรุ่น ต้องการให้วัยรุ่นหันมาฟังเพลงลูกทุ่ง เพลงนี้ติดอันดับ 3 บน มหานครชาร์ตเอฟเอ็ม 95 ในช่วงเดือนมีนาคม 2553 ติดอันดับ 3 บนชาร์ตทีซองฮิต ของช่องทีแชนแนล</doc>
