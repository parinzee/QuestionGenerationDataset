<doc id="723799" url="https://th.wikipedia.org/wiki?curid=723799" title="การสมรสเพศเดียวกันในแคนาดา">การสมรสเพศเดียวกันในแคนาดา การสมรสเพศเดียวกันชอบด้วยกฎหมายในประเทศแคนาดาตั้งแต่วันที่ 20 กรกฎาคม ค.ศ. 2005 เป็นต้นมา ประเทศแคนาดาจึงกลายเป็นประเทศที่สี่ของโลกและประเทศแรกในทวีปยุโรปที่การสมรสเพศเดียวกันชอบด้วยกฎหมาย ภายหลังจากการประกาศใช้พระราชบัญญัติการสมรสของพลเมือง () ที่ได้เปลี่ยนนิยามการสมรสที่เป็นกลางทางเพศ ตั้งแต่ปี ค.ศ. 2003 เป็นต้นมา คำพิพากษาศาลต่างๆ ได้ทำให้การสมรสเพศเดียวกันชอบด้วยกฎหมายใน 8 จังหวัดจากทั้งหมด 10 จังหวัดและ 1 ใน 3 ดินแดนของประเทศ ซึ่งมีประชากรกว่า 90% อาศัยอยู่ ก่อนหน้าการประกาศใช้กฎหมายดังกล่าว คู่ครองเพศเดียวกันกว่า 3,000 คู่ได้ทำการสมรสแล้วในพื้นที่นั้น ส่วนสิทธิประโยชน์ทางกฎหมายอันเนื่องมาจากการสมรสได้ครอบคลุมถึงคู่ครองเพศเดียวกันที่อยู่อาศัยร่วมกันมาตั้งแต่ปี ค.ศ. 1999 แล้ว รัฐบาลเสียงข้างน้อยของพรรคลิเบอรัล นำโดยนายกรัฐมนตรี พอล มาร์ติน ได้เสนอร่างกฎหมายฉบับดังกล่าวในชื่อ "ร่าง C-38" ต่อสภาผู้แทนราษฎรแคนาดาเมื่อวันที่ 1 กุมภาพันธ์ ค.ศ. 2005 ซึ่งร่างกฎหมายฉบับดังกล่าวผ่านสภาผู้แทนราษฎรเมื่อวันที่ 28 มิถุนายน ค.ศ. 2005 และวุฒิสภาเมื่อวันที่ 19 กรกฎาคม ค.ศ. 2005 และได้รับพระบรมราชานุญาตมีผลใช้บังคับในวันถัดมา ภายหลังจากการเลือกตั้งทั่วไปในแคนาดา ค.ศ. 2006 ซึ่งพรรคอนุรักษนิยมได้รับชัยชนะ และจัดตั้งรัฐบาลชุดใหม่ภายใต้การนำของนายกรัฐมนตรี สตีเฟน ฮาร์เปอร์ สภาผู้แทนราษฎรได้ลงคะแนนเสียงไม่รับรองการเสนอญัตติเพื่อพิจารณากฎหมายดังกล่าวขึ้นมาอีกครั้งหนึ่งด้วยคะแนนเสียง 175 ต่อ 123 เมื่อวันที่ 7 ธันวาคม ค.ศ. 2006 ทำให้กฎหมายฉบับดังกล่าวมีผลบังคับใช้ต่อไป การลงคะแนนเสียงครั้งนี้เป็นการลงคะแนนเสียงสนับสนุนการสมรสเพศเดียวกันครั้งที่สามโดยรัฐสภา 3 สมัยภายใต้นายกรัฐมนตรี 3 คนดังที่จะได้กล่าวเบื้องล่างประวัติ</doc>
