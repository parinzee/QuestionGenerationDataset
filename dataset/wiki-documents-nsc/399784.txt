<doc id="399784" url="https://th.wikipedia.org/wiki?curid=399784" title="อุทยานหลวงราชพฤกษ์">อุทยานหลวงราชพฤกษ์ อุทยานหลวงราชพฤกษ์ เป็นสวนพฤกษศาสตร์ขนาดใหญ่ ตั้งอยู่ ณ ศูนย์วิจัยเกษตรหลวงเชียงใหม่ ตำบลแม่เหียะ อำเภอเมืองเชียงใหม่ จังหวัดเชียงใหม่ เป็นสถานที่ที่ใช้จัดงาน มหกรรมพืชสวนโลกเฉลิมพระเกียรติฯ ราชพฤกษ์ 2549 และ มหกรรมพืชสวนโลกเฉลิมพระเกียรติฯ ราชพฤกษ์ 2554ประวัติ ประวัติ. เนื่องในมหามงคลสมัยที่พระบาทสมเด็จพระเจ้าอยู่หัว ทรงครองสิริราชสมบัติครบ 60 ปี ใน พ.ศ. 2549 และทรงเจริญพระชนพรรษา 80 พรรษา ในวันที่ 5 ธันวาคม พ.ศ. 2550 และคณะรัฐมนตรีมีมติ เมื่อวันที่ 24 มิถุนายน พ.ศ. 2546 เห็นชอบให้กระทรวงเกษตรและสหกรณ์ จัดงานมหกรรมพืชสวนโลก 2549 ณ ศูนย์วิจัยเกษตรหลวงเชียงใหม่ ตำบลแม่เหียะ อำเภอหางดง จังหวัดเชียงใหม่ (พื้นที่ 468 ไร่ 3 งาน 10 ตารางวา) โดยจัดขึ้นระหว่างวันที่ 1 พฤศจิกายน 2549 ถึงวันที่ 28 กุมภาพันธ์ 2550 รวม 122 วันภายใต้ชื่อ “มหกรรมพืชสวนโลกเฉลิมพระเกียรติฯ ราชพฤกษ์ 2549” ซึ่งเป็นงานที่ประเทศไทยประสบความสำเร็จเป็นอย่างมาก จากความสำเร็จของการจัดงานมหกรรมพืชสวนโลกเฉลิมพระเกียรติฯ ราชพฤกษ์ 2549 ที่ได้รับการตอบรับทั้งชาวไทยและชาวต่างประเทศเป็นอย่างดี คณะรัฐมนตรีจึงมีมติ เมื่อวันที่ 3 มิถุนายน พ.ศ. 2551 ให้สถาบันวิจัยและพัฒนาพื้นที่สูง (องค์การมหาชน) เข้ามาบริหารจัดการและใช้ประโยชน์พื้นที่สวนเฉลิมพระเกียรติฯ ราชพฤกษ์ 2549 เพื่อให้เกิดความคล่องตัวในการบริหารจัดการและปฏิบัติงานด้านต่างๆ มีภารกิจหลักในการพัฒนาให้เป็นแหล่งเรียนรู้พืชสวนและเป็นแหล่งท่องเที่ยวทางการเกษตรและวัฒนธรรมของจังหวัดเชียงใหม่และประเทศไทย โดยได้รับการถ่ายโอนกิจการ ทรัพย์สิน สิทธิ และงบประมาณของกระทรวงเกษตรและสหกรณ์มาเป็นของสถาบันวิจัยและพัฒนาพื้นที่สูง (องค์การมหาชน) เมื่อวันที่ 15 กันยายน พ.ศ. 2552 และมีการส่งมอบสวนเฉลิมพระเกียรติฯ ราชพฤกษ์ 2549 ในวันที่ 10 ธันวาคม พ.ศ. 2552ชื่ออุทยาน ชื่ออุทยาน. การตั้งชื่ออุทยานหลวงราชพฤกษ์นั้น หม่อมเจ้าภีศเดช รัชนี องค์ประธานมูลนิธิโครงการหลวง ได้มีลายพระหัตถ์ถึงพระบาทสมเด็จพระเจ้าอยู่หัว เมื่อปี พ.ศ. 2552 ขอพระราชทานชื่อสวนซึ่งเป็นสถานที่จัดงานมหกรรมพืชสวนโลกเฉลิมพระเกียรติฯ ราชพฤกษ์ 2549 ณ ศูนย์วิจัยเกษตรหลวงเชียงใหม่ อำเภอเมืองเชียงใหม่ จังหวัดเชียงใหม่ ว่า “สวนหลวงราชพฤกษ์” ต่อมาท่านผู้หญิงบุตรี วีระไวทยะ รองราชเลขาธิการ ได้นำความกราบบังคมทูลพระกรุณาโปรดเกล้าฯ พระราชทานชื่อสวนดังกล่าวว่า “อุทยานหลวงราชพฤกษ์” ตั้งแต่วันที่ 23 มกราคม พ.ศ. 2553 และได้รับพระราชทานชื่อภาษาอังกฤษว่า “Royal Park Rajapruek”ภายในอุทยานภายในอุทยาน. - หอคำหลวง - หอคอยชมวิว - โลกแมลง - ร้านจำหน่ายของที่ระลึก - สวนองค์กรเฉลิมพระเกรียติ - สวนนานาชาติ - สวนความหลากหลายทางชีวภาพ - หอประชุมนิทรรศการสวนไทย สวนไทย. สวนไทยเป็นพื้นที่จัดแสดงพืชสวนเขตร้อนชื้น ที่มีหลากหลายของพันธุ์พืช เทคโนโลยีการผลิต และการแปรรูป ซึ่งมีจำนวนมากกว่า 1,900 ชนิด สวนไทยประกอบด้วย นอกจากนี้ ยังจัดแสดงพันธุ์พืชต่าง ๆ ภายในกลุ่มอาคารเรือนกระจก ได้แก่ อาคารพืชทะเลทราย อาคารไบโอเทคโนโลยี อาคารพืชเขตร้อน อาคารพืชเขตหนาว และอาคารพืชไร้ดิน รวมทั้งยังมีหมู่บ้านสี่ภาค สวนไทยได้แก่- อาคารพืชทะเลทราย - อาคารพืชเขตร้อนชื้น - เรือนร่มไม้ - อาคารพืชไร้ดิน - อาคารกล้วยไม้ - สวนสมุนไพร - สวนบอนไซ - เรือนไทยภาคเหนือ - เรือนไทยภาคอีสาน - เรือนไทยภาคใต้ - เรือนไทยภาคกลาง - นิทรรศการไม้ประจำจังหวัดสวนองค์กรเฉลิมพระเกียรติฯ สวนองค์กรเฉลิมพระเกียรติฯ. สวนองค์กรเฉลิมพระเกียรติฯเป็นส่วนแสดงการจัดสวน เพื่อเฉลิมพระเกียรติฯพระบาทสมเด็จพระเจ้าอยู่หัว โดยองค์กรระดับแนวหน้าของไทย ทั้งภาครัฐและเอกชนร่วมจัดสวน 19 องค์กร จำนวน 19 สวน ได้แก่- สวนกรุงเทพมหานคร - สวนบริษัท บุญรอดบริวเวอรี่ จำกัด - สวนบริษัท โตโยต้า มอเตอร์ ประเทศไทย จำกัด - สวนบริษัท กสท. โทรคมนาคม จำกัด (มหาชน) - สวนบริษัท ชิน คอร์ปอเรชั่น จำกัด (มหาชน) - สวนบริษัท ทีโอที จำกัด (มหาชน) - สวนจังหวัดราชบุรี - สวนจังหวัดฉะเชิงเทรา - สวนจังหวัดเชียงใหม่ - สวนเทศบาลนครเชียงใหม่ - สวนจังหวัดพระนครศรีอยุธยา - สวนองค์การสวนพฤกษศาสตร์ สมเด็จพระนางเจ้าสิริกิติ์ - สวนธนาคารเพื่อการเกษตรและสหกรณ์การเกษตร - สวนธนาคารกสิกรไทย จำกัด (มหาชน) - สวนธนาคารกรุงไทย จำกัด (มหาชน) - สวนการท่าเรือแห่งประเทศไทย - สวนการประปานครหลวง - สวนการไฟฟ้าฝ่ายผลิตแห่งประเทศไทย - สวนมูลนิธิโครงการหลวงสวนนานาชาติเฉลิมพระเกียรติฯ สวนนานาชาติเฉลิมพระเกียรติฯ. สวนนานาชาติเฉลิมพระเกียรติ ฯ เป็นพื้นที่จัดแสดงของมิตรประเทศที่มาร่วมเฉลิมฉลองในวโรกาสมหามงคลที่พระบาทสมเด็จพระเจ้าอยู่หัว ทรงครองราชย์สมบัติครบ 60 ปี ในปี พ.ศ. 2549 โดยมีประเทศต่างๆ เข้าร่วมจัดสวนทั้งหมด 22 ประเทศ จาก 3 ทวีป ทั้งหมด 23 สวน ได้แก่- สวนประเทศบังคลาเทศ - สวนประเทศภูฏาน - สวนประเทศกัมพูชา - สวนประเทศจีน - สวนประเทศอินเดีย - สวนประเทศอินโดนีเซีย - สวนประเทศอิหร่าน - สวนประเทศญี่ปุ่น - สวนเกียวโต โอซาก้า เฮียวโกะ - สวนประเทศลาว - สวนประเทศมาเลเซีย - สวนประเทศเนปาล - สวนประเทศเวียดนาม - สวนประเทศตุรกี - สวนประเทศสเปน - สวนประเทศเบลเยี่ยม - สวนประเทศเนเธอร์แลนด์ - สวนประเทศมอริเตเนีย - สวนประเทศเคนย่า - สวนประเทศมอร็อกโค - สวนประเทศแอฟริกาใต้ - สวนประเทศซูดาน สถานที่ท่องเที่ยวใกล้เคียงสถานที่ท่องเที่ยวใกล้เคียง. - เชียงใหม่ไนท์ซาฟารี - วัดพระธาตุดอยคำ</doc>
