<doc id="119112" url="https://th.wikipedia.org/wiki?curid=119112" title="จีเอ็มเอ็ม ไท หับ">จีเอ็มเอ็ม ไท หับ จีเอ็มเอ็ม ไท หับ หรือที่นิยมเรียกตามชื่อย่อว่า จีทีเอช เป็นอดีตบริษัทผู้ผลิตและจำหน่ายภาพยนตร์ไทย ในเครือจีเอ็มเอ็ม แกรมมี่ จีทีเอชเกิดขึ้นหลังจากจีเอ็มเอ็ม พิคเจอร์, ไท เอ็นเตอร์เทนเมนต์ และหับโห้หิ้น ฟิล์ม ร่วมกันสร้างภาพยนตร์เรื่อง แฟนฉัน เมื่อปี พ.ศ. 2546 และประสบความสำเร็จเป็นอย่างสูง จึงรวมตัวเป็นบริษัทเดียวกัน ต่อมา ภาพยนตร์ของจีทีเอชได้รับความนิยมชมชอบและทำรายได้ดีแทบทุกเรื่อง เช่น ชัตเตอร์ กดติดวิญญาณ, ห้าแพร่ง, รถไฟฟ้า มาหานะเธอ, กวน มึน โฮ, ลัดดาแลนด์, ATM เออรัก เออเร่อ, พี่มากพระโขนง, คิดถึงวิทยา, ไอฟาย..แต๊งกิ้ว..เลิฟยู้ เป็นต้น นอกจากภาพยนตร์แล้ว จีทีเอชยังผลิตละคร ซิตคอม และซีรีส์อีกด้วย อาทิ ซิทคอมตระกูลเนื้อคู่, หมวดโอภาส ยอดมือปราบคดีพิศวง, Hormones วัยว้าวุ่น, เพื่อนเฮี้ยน..โรงเรียนหลอน, น้ำตากามเทพ, มาลี เพื่อนรัก..พลังพิสดาร อีกทั้งมีผลงานคอนเสิร์ตและละครเวทีอีกด้วย เช่น Feel Good Music & Movie Concert (ฉลอง 3 ปี จีทีเอช), GTH Day: Play It Forward Concert (ฉลอง 7 ปี จีทีเอช), ละครเวที ลำซิ่งซิงเกอร์, STAR THEQUE GTH 11 ปีแสงคอนเสิร์ตประวัติการรวมตัวของบริษัท ประวัติ. การรวมตัวของบริษัท. จีเอ็มเอ็ม ไท หับ หรือ จีทีเอช เกิดจากการร่วมทุนของ 3 บริษัท คือ จีเอ็มเอ็ม พิคเจอร์ หับโห้หิ้น ฟิล์ม (ในเครือแกรมมี่) ของ จิระ มะลิกุล และไท เอ็นเตอร์เทนเมนต์ ของ วิสูตร พูลวรลักษณ์ โดยชื่อบริษัทใหม่ มาจากชื่อต้น และอักษรย่อหน้าชื่อของบริษัทร่วมทุนทั้งสาม ด้วยทุนจดทะเบียน 300 ล้านบาท ได้แก่ G (51%) T (30%) และ H (19%) โดยภายหลังได้เปลี่ยนเป็น G (จีเอ็มเอ็ม แกรมมี่) ถือหุ้น 51% T (คนในตระกูล พูลวรลักษณ์) ถือไว้อยู่คนละ 6.6% และ H (บริษัท หับโห้หิ้น บางกอก จำกัด และ จิระ มะลิกุล) ถือหุ้น 13.9% และ 1.3% ตามลำดับงานสร้างภาพยนตร์ งานสร้างภาพยนตร์. ผลงานสร้างภาพยนตร์มีความหลากหลาย ตั้งแต่ ภาพยนตร์รัก ภาพยนตร์ผี ภาพยนตร์ตลก ได้รับความนิยมชมชอบและทำรายได้ดีแทบทุกเรื่อง อาทิ เพื่อนสนิท รายได้ 80 ล้านบาท สี่แพร่ง รายได้ 85 ล้านบาท ห้าแพร่ง รายได้ 114 ล้านบาท รถไฟฟ้า มาหานะเธอ รายได้ 147 ล้านบาท กวน มึน โฮ รายได้ 125 ล้านบาท ลัดดาแลนด์ รายได้ 117 ล้านบาท ATM เออรัก เออเร่อ รายได้ 152.5 ล้านบาท พี่มาก..พระโขนง รายได้ 598.96 ล้านบาท (รายได้รวม 1,000 ล้านบาทจากทั่วประเทศ) คิดถึงวิทยา รายได้ 101 ล้านบาท ไอฟาย..แต๊งกิ้ว..เลิฟยู้ รายได้ 335 ล้านบาท ฟรีแลนซ์..ห้ามป่วย ห้ามพัก ห้ามรักหมอ รายได้ 86.7 ล้านบาท เมย์ไหน..ไฟแรงเฟร่อ รายได้ 74.12 ล้านบาท ฯลฯการตลาด การตลาด. ทางด้านการส่งเสริมการตลาด ทางบริษัท ได้นำสินค้าเข้าไปโฆษณาแฝงในภาพยนตร์และละครอย่างเช่น ผู้สนับสนุนการสร้างคือ บริษัท เอพีฮอนด้า เจ้าของผลิตภัณฑ์รถจักรยานยนต์ฮอนด้า ในภาพยนตร์เรื่อง รถไฟฟ้า มาหานะเธอ ให้เหมยลี่มีกิจการที่บ้านเป็นผู้แทนจำหน่ายฮอนด้า ก่อนหน้านี้บริษัทเคยให้การสนับสนุนในทำนองนี้กับภาพยนตร์และซิตคอมหลายเรื่อง เช่น สายล่อฟ้า ปิดเทอมใหญ่ หัวใจว้าวุ่น และเป็นต่อ จีทีเอชยังเคยให้บริการบัตรเดบิตกับธนาคารกสิกรไทย ในชื่อว่า GTH is me (ปัจจุบัน ยกเลิกการให้บริการแล้ว) และมีช่องโทรทัศน์เป็นของตัวเอง ในชื่อว่า "จีทีเอชออนแอร์" จีทีเอชยังเคยร่วมมือกับเซนโตซา สปู๊คแทคคูล่าห์ ซึ่งเป็นเทศกาลฮาโลวีนที่ยิ่งใหญ่ที่สุดในเอเชีย ได้นำธีมของภาพยนตร์สยองขวัญของค่ายไปทำเป็นบ้านผีสิงเป็นธีมภาพยนตร์และเป็นธีมหลักของเทศกาลการยุติการดำเนินงานของบริษัท การยุติการดำเนินงานของบริษัท. หลังจากมีข่าวลือเรื่องความขัดแย้งและแนวทางในการบริหาร ในที่สุดในช่วงบ่ายของวันที่ 13 พฤศจิกายน พ.ศ. 2558 ได้มีการแถลงยุติการดำเนินงานของบริษัท เหตุผลเนื่องมาจากกลุ่มผู้ก่อตั้งมีเป้าหมายและความคิดเห็นที่ไม่ตรงกันในการนำบริษัทเข้าจดทะเบียนในตลาดหลักทรัพย์ ซึ่งการยุติของบริษัทจะเริ่มมีผลตั้งแต่วันที่ 31 ธันวาคม พ.ศ. 2558 และจีเอ็มเอ็ม แกรมมี่ จะเป็นผู้ดูแลสิทธิ์ในส่วนของผลงานที่ผลิตในนาม จีเอ็มเอ็ม ไท หับ ในส่วนของนักแสดงและพนักงานให้เป็นไปตามความสมัครใจของแต่ละบุคคล โดยทางจีเอ็มเอ็ม แกรมมี่ และหับ โห้ หิ้น ได้แยกกันมาเปิดบริษัทใหม่ภายใต้ชื่อ จีดีเอช ห้าห้าเก้า ซึ่งได้เปิดตัวชื่อเมื่อวันที่ 29 ธันวาคม ปีเดียวกัน ในขณะที่ทางไท เอ็นเตอร์เทนเมนต์ ได้หันไปประกาศความร่วมมือกับกลุ่มโมโน และเปิดบริษัทใหม่คือ ที โมเมนต์ เมื่อวันที่ 27 มกราคม พ.ศ. 2559 หลังจีดีเอชดำเนินงานได้ 22 วันบุคคลสำคัญผู้อำนวยการสร้างฝ่ายบริหารผู้อำนวยการสร้างบุคคลสำคัญ. ผู้อำนวยการสร้าง. - จิระ มะลิกุล (เก้ง) ผู้กำกับ, โปรดิวเซอร์ - ยงยุทธ ทองกองทุน (สิน) ผู้กำกับ, โปรดิวเซอร์, ผู้อำนวยการฝ่ายการตลาดและต่างประเทศ - ประเสริฐ วิวัฒนานนท์พงษ์ โปรดิวเซอร์ - เช่นชนนี สุนทรศารทูล โปรดิวเซอร์ผู้กำกับผู้กำกับ. - ผู้กำกับภาพยนตร์ - ผู้กำกับซีรีส์- ผู้กำกับที่เคยร่วมงาน - จาตุรงค์ พลบูรณ์ - ยุทธเลิศ สิปปภาค - คงเดช จาตุรันต์รัศมี - ฤทัยวรรณ วงศ์สิรสวัสดิ์ - โสรยา นาคะสุวรรณนักแสดงนักแสดง. - จีทีเอช - มาดามมด - ซันนี่ สุวรรณเมธานนท์ (ซันนี่) - ปรีชญา พงษ์ธนานิกร (ไอซ์) - ฉันทวิชช์ ธนะเสวี (เต๋อ) - พงศธร จงวิลาส (เผือก) - ปวีณ์นุช แพ่งนคร (ปุ๊กกี้)- นาดาวบางกอกนักแสดงที่เคยร่วมงานนักแสดงที่เคยร่วมงาน. - จีทีเอช - คริส หอวัง (คริส) - ชวิน ลิขิตเจริญพงษ์ (เฟม) - ปาณิสรา อารยะสกุล (โอปอล์) - ธวัช พรรัตนประเสริฐ (เอิร์ธ) - จรินทร์พร จุนเกียรติ (เต้ย) - โฟกัส จีระกุล (โฟกัส) - ชาลี ไตรรัตน์ (แน็ค) - เฉลิมพล ทิฆัมพรธีรวงศ์ (แจ๊ค) - วิทวัส สิงห์ลำพอง (บอล) - ชุติมา ทีปะนาถ (ต่าย) - ยุวนาถ อาระยานิมิตสกุล (นาถ) - ภัทรศยา เครือสุวรรณศิริ (พีค) - มาช่า วัฒนพานิช (มาช่า) - นาดาวบางกอก - พชร จิราธิวัฒน์ (พีช) - ศรุดา เกียรติวราวุธ (เบบี้มายด์) - คุณัชญ์ บุญอาจ (เคน)พิธีกรประจำช่อง GTH ON AIRพิธีกรประจำช่อง GTH ON AIR. - จีทีเอช - ปิยะชาติ ทองอ่วม (เติ้ล) - ธีมะ กาญจนไพริน (จั๊ด) - จักรพันธ์ ตัณฑะสุวรรณะ (ก้อง) - หัสสยา อิสริยะเสรีกุล (แพรว) - อรอานิญช์ พีรชาขจรพัฒน์ (อาทซ์) - ปวีณ ภูริจิตปัญญา (กอล์ฟ) - กฤษณ์ ประทุมทอง (พอท) - เอกพร ศรีสุขทวีรัตน์ (เอก) - รัชชุ สุระจรัส (ว่าน) - ณัฏฐพงษ์ ชาติพงษ์ (ฟรอยด์) - คณาธิป สุนทรรักษ์ (ลูกกอล์ฟ) - นาดาวบางกอก - จุฑาวุฒิ ภัทรกำพล (มาร์ช) - ณภัทร โชคจินดาชัย (ท็อป) - เขมิศรา พลเดช (เบลล์) - โอบนิธิ วิวรรธนวรางค์ (โอบ) - อวัช รัตนปิณฑะ (อัด) - ธิติ มหาโยธารักษ์ (แบงค์) - ธีรดนย์ ศุภพันธุ์ภิญโญ (เจมส์) - กัญญาวีร์ สองเมือง (เหนิง) - ณิชาภัทร ฉัตรชัยพลรัตน์ (แพรวา) - ศนันธฉัตร ธนพัฒน์พิศาล (ฝน) - สาริษฐ์ ตรัยเลิศวิเชียร (พี) - ชานน สันตินธรกุล (นน)ผลงานภาพยนตร์ผลงานภาพยนตร์. - ภาพยนตร์ก่อนรวมตัวในนาม จีเอ็มเอ็ม พิคเจอร์, ไท เอ็นเตอร์เทนเมนต์, หับโห้หิ้น ฟิล์ม - ภาพยนตร์ในนาม จีเอ็มเอ็ม ไท หับ (GTH) - ภาพยนตร์โครงการพิเศษ - หวานขม BITTERSWEET BOYdPOD (20 พฤศจิกายน 2551) - ร่วมผลิตกับ เลิฟอีส - เรื่องเดียวกัน (5 ธันวาคม 2553) - โครงการภาพยนตร์สั้นเฉลิมพระเกียรติ "หนึ่งในน้ำพระราชหฤทัย" - ทางแยกวัดใจ (15 ธันวาคม 2554) - ร่วมผลิตกับ ทรู คอร์ปอเรชั่น - กระท่อมผีป่า (1-7 ธันวาคม 2555) - ร่วมกับ อสมท และ มูลนิธิชัยพัฒนา โครงการภาพยนตร์เฉลิมพระเกียรติ "เทิดเกล้า" จากคำสอนของพ่อ - ดาว / ฝนตกที่ห้วยขาแข้ง (7-10 พฤษภาคม 2558 ฉายซ้ำอีกครั้ง 2-7 ธันวาคม 2558) - ร่วมกับ บุญรอดบริวเวอรี่ และ สิงห์ คอร์เปอเรชั่น โครงการภาพยนตร์ "คีตราชนิพนธ์ บทเพลงในดวงใจราษฎร์"ผลงานละคร ซิตคอม ซีรีส์ผลงานคอนเสิร์ต ละครเวทีผลงานคอนเสิร์ต ละครเวที. - Feel Good Music & Movie Concert (ฉลอง 3 ปี GTH) (2550) แสดง ณ โรงภาพยนตร์สกาลา (2550) - GTH Fun Face @ santorini park ชะอำ อ.ชะอำ จ.เพชรบุรี - ไทยประกันชีวิต Present GTH Day: Play It Forward (ฉลอง 70 ปีไทยประกันชีวิต 7 ปี GTH) (2555) แสดง ณ สนามกีฬาจุฬาลงกรณ์มหาวิทยาลัย - ลำซิ่งซิงเกอร์ ร่วมผลิตกับ ซีเนริโอ (21 ธันวาคม 2555) - Hormones Day และ Hormones Night (คอนเสิร์ตขอบคุณแฟนๆ Hormones วัยว้าวุ่น จัดร่วมกับเอ็กแซ็กท์และซีเนริโอ) (8 ตุลาคม 2556) ณ.ศูนย์การค้าสยามพารากอน - STAR THEQUE GTH 11 ปีแสงคอนเสิร์ต ร่วมผลิตกับ โฟร์โนล็อก (19-20 ธันวาคม 2558) ณ อิมแพ็ค อารีน่า เมืองทองธานีช่องทีวีดิจิทัล-ดาวเทียมและเคเบิลทีวีช่องทีวีดิจิทัล-ดาวเทียมและเคเบิลทีวี. - จีทีเอชออนแอร์ (ชื่อเดิม: เพลย์ แชนแนล และ เพลย์ จีทีเอช ออนแอร์) - ช่องวัน - จีเอ็มเอ็ม 25</doc>
