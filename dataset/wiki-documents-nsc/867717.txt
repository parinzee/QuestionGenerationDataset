<doc id="867717" url="https://th.wikipedia.org/wiki?curid=867717" title="Club Friday the Series 9 รักครั้งหนึ่ง ที่ไม่ถึงตาย">Club Friday the Series 9 รักครั้งหนึ่ง ที่ไม่ถึงตาย Club Friday the Series 9 รักครั้งหนึ่ง ที่ไม่ถึงตาย เป็นละครชุดโทรทัศน์ของทางช่องจีเอ็มเอ็ม 25 ทีวีดิจิตอลหมายเลขช่อง 25 เค้าโครงเรื่องที่สร้างมาจากรายการปรึกษาปัญหาความรักยอดนิยมบนหน้าปัดวิทยุ สู่บทละครโทรทัศน์ที่เขียนมาจากเรื่องราวชีวิตจริง ผ่าน 9 ตอนที่นำมาทำเป็นซีรีส์ ได้แก่ รักต้องแลก , รักนอกเวลา , รักที่ไม่มีความลับ , รักมาก..มากรัก , รักของอาเซ , รักปลอมปลอม , รักที่หลุดลอย , รักซ่อนรัก , รักที่ไม่มีจริงรักต้องแลกเรื่องย่อ รักต้องแลก. เรื่องย่อ. แจ๊ค (ไนกี้ - นิธิดล ป้อมสุวรรณ) และ อุ้ย (แป้งโกะ - จินตนัดดา ลัมะกานนท์) ตกลงแต่งงานกัน ทั้งคู่ชอบปลูกต้นไม้จึงหาบ้านที่มีบริเวณเพื่อจัดสวนเล็กๆ จนไปเจอบ้านหลังหนึ่งที่ตอบโจทย์ทุกอย่าง ทำเลโอเค สภาพแวดล้อมน่าอยู่ทั้งคู่ก็เลยตัดสินใจย้ายไปอยู่ที่นั่น ทำให้พวกเขาได้เจอกับ ต่าย (เอมมี่ - มรกต กิตติสาระ) และ ปาล์ม (บอย - พิษณุ นิ่มสกุล ) คู่สามีภรรยาลูกสอง ที่ชอบจัดสวนเหมือนกัน จนเกิดความสนิทสนมระหว่างสองครอบครัว โดยเฉพาะแจ๊คกับปาล์มที่รู้สึกดีต่อกันมากเกินจะห้ามใจ พยายามที่จะคบกันโดยที่อุ้ย เองก็ไม่เคยสงสัยอะไร แจ๊คและอุ้ยยังคงใช้ชีวิตอยู่กับความรัก ความสมบูรณ์แบบของครอบครัว อย่างมีความสุขเป็นปกติ ในขณะที่ต่ายกลับรู้ความจริงทุกอย่าง แต่ยอมเปิดโอกาสให้ปาล์มสามีของตัวเองมีความสัมพันธ์กับผู้ชายอีกคน โดยมีข้อแม้ แค่เพียงไม่ว่าจะไปไหน ทำอะไร จะต้องรายงานและส่งภาพให้เธอได้รับรู้ด้วยตลอดเวลา ความสัมพันธ์ของสองครอบครัวจึงเป็นความสัมพันธ์ของคนสี่คน ที่มีทั้งความรัก ความลับ ความผิดที่ต้องปกปิด และความจริงที่รอการเปิดเผย กับความเจ็บปวดที่ต้องเจอ มันทำให้ความรักครั้งนี้เป็นความรักครั้งหนึ่งที่ไม่ถึงตาย แต่ก็ไม่รู้ว่าจะหาทางออกอย่างไร?รายชื่อนักแสดงเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักนอกเวลาเรื่องย่อ รักนอกเวลา. เรื่องย่อ. ฝ้าย (แก้ว – จริญญา ศิริมงคลสกุล) กับ เจตน์ (ณัฏฐ์ เทพหัสดิน ณ อยุธยา) เป็นคู่รักที่ทำงานที่เดียวกัน แผนกเดียวกัน และตกลงว่าจะแต่งงานกันในอีกไม่ช้า ทั้งคู่วางอนาคตร่วมกัน แต่เจตน์เป็นคนมีโลกส่วนตัวสูง จึงไม่เปิดเผยให้คนในที่ทำงานเดียวกันรู้ว่าคบกับฝ้าย หลายปีที่ความสัมพันธ์เป็นแบบนี้ ทุกครั้งที่ฝ้ายอยากจะเปิดเผย เจตน์จะมีเหตุผลมาอ้างตลอด อ้างไปจนถึง ฟ้า (ญี่ปุ่น – ณภัทร บรรจงจิตไพศาล) แฟนเก่าของเจตน์ ที่ก็เคยทำงานอยู่ที่นี่ว่า เป็นผู้หญิงเหวี่ยงวีน อาจจะกลับมาวุ่นวาย ทำให้เสียประวัติในการทำงานได้ ด้วยความเชื่อใจและอยู่ใกล้ชิดเจตน์ตลอดเวลา ทำให้ฝ้ายคิดว่ายังไงเจตน์ก็ไม่มีทางนอกใจ แม้ว่าจะโดน เอก้า (ก๊อตจิ – ทัชชกร บุญลัภยานันท์) คอยตักเตือนอยู่บ่อยๆ จนกระทั่งมีพนักงานใหม่อย่างเบนซ์ (แพต – ชญานิษฐ์ ชาญสง่าเวช) เข้ามาทำงาน เจตน์ก็เปลี่ยนไป เจตน์เริ่มสนใจในตัวเบนซ์พยายามตามจีบเบนซ์ โดยบอกเบนซ์ว่า “โสด ไม่ได้คบกับใครอยู่” พอฝ้ายรู้ก็เสียใจมาก ความเจ็บไม่ได้เกิดแค่ เพราะคนที่รักนอกใจ แต่เพราะทั้งสามอยู่ใกล้ชิดในที่ทำงานเดียวกัน ด้วยความจำเป็นที่ไม่สามารถจะลาออกไปทำงานที่อื่นได้ ความเจ็บปวดที่เกิดจากสายตาเพื่อนร่วมงานที่มองอย่างสงสัย ความเจ็บปวดที่ถูกคนที่รักมองข้ามเหมือนเธอไม่มีตัวตน ความเคยชินจากการมีคนอยู่ข้างๆ กลับกลายเป็นมองเห็นกันเหมือนเดิม แต่ในสถานะการเป็น “คนอื่น” และ “คนรักของคนอื่น” การต้องทนรู้ ทนเห็น ทนยอมรับ จากภาพความจริงที่อยู่ตรงหน้าทุกวัน ตลอดเวลา รักครั้งนี้ จึงเป็นรักครั้งหนึ่งที่แม้ไม่ถึงตาย แต่ก็ทำให้เธอเจ็บปวดปางตาย ฝ้ายจะพาตัวเองหนีให้พ้นความเจ็บครั้งนี้ไปได้อย่างไร?รายชื่อนักแสดงและการสร้างเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักที่ไม่มีความลับเรื่องย่อ รักที่ไม่มีความลับ. เรื่องย่อ. ความรักของ จอย (เฌอเบลล์-ลัลณ์ลลิน เตจะสา เวศซ์) และ วิน (เจษ - เจษฎ์พิพัฒ ติละพรพัฒน์) เกิดขึ้นด้วยความใกล้ชิดจากการเป็นเพื่อนร่วมงาน แต่ด้วยความสนิทสนม ทำให้วินมีโอกาสได้รับรู้ปัญหาชีวิตของจอยกับ ป๊อก (ตั๊ก – นภัสกร มิตรธีรโรจน์) ซึ่งเป็นสามีของเธอ วินทำหน้าที่เป็นที่ปรึกษาที่ดีให้จอยมาโดยตลอด แต่ไม่ว่าปัญหาครอบครัวของจอยกับป๊อก จะหนักหนารุนแรงขนาดไหน จอยก็ไม่เคยคิดจะตัดสินใจเลิกกับป๊อก เพื่อมาจริงจังกับวิน จอยยังคงวางวินไว้ในสถานะที่ไม่มีตัวตนต่อไปเรื่อยๆ ซึ่งวินเองก็เป็นคนดีที่คอยดูแล เป็นห่วง เป็นใย ให้ความช่วยเหลือ ให้ความรัก ความอบอุ่น และทำทุกอย่าง แบบที่ป๊อกไม่เคยทำให้จอยเลย จนเมื่อวินได้พบกับ รวงข้าว (ดาว - พิมพ์ทอง วชิราคม) ผู้หญิงคนใหม่ที่เข้ามาในชีวิต ทั้งคู่เริ่มมีความรู้สึกที่ดีต่อกัน วินจึงคิดว่า น่าจะถึงเวลาที่เขาต้องก้าวออกมาจากครอบครัวของคนอื่น เพื่อมีชีวิตเป็นของตัวเอง เมื่อความสัมพันธ์ระหว่างวินกับรวงข้าวเริ่มเดินหน้าไปเรื่อยๆ โดยที่จอยไม่เคยได้รู้ แล้วความรักของวินกับจอยก็ยังคงเป็นความลับที่ต้องปกปิด แต่ด้วยความจริงที่ว่า “ความลับไม่มีในโลก” เรื่องราวทั้งหมดจึงถูกเปิดเผยขึ้นในวันหนึ่ง ด้วยเหตุการณ์ที่ไม่มีใครคาดคิดมาก่อน วินจะตัดสินใจจบปัญหาทั้งหมดนี้ของเขาอย่างไร?รายชื่อนักแสดงเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักมาก..มากรักเรื่องย่อ รักมาก..มากรัก. เรื่องย่อ. แป้ง (ธันย์ชนก ฤทธินาคา) เป็นแอร์โฮสเตส สาวสวย เพียบพร้อม ทั้งรูปร่างหน้าตา ความรู้ ความสามารถ หน้าที่การงานและฐานะ เธอมีคนรัก ที่พบและคบกันมาตั้งแต่เรียนหนังสือชั้นมัธยม คือ พล (ชานนท์ อักขระชาตะ) เป็นเจ้าของโฮสเทล ทั้งคู่มีความเหมาะสมคู่ควรกันทุกอย่าง โดยเฉพาะอย่างยิ่ง พล เป็นคนที่ครอบครัว เพื่อนฝูงและคนรอบตัว ถึงกับเอ่ยปากว่า เธอโชคดีเหลือเกินที่ได้เจอกับผู้ชายที่แสนดีอย่างนี้ ตลอดระยะเวลา 18 ปี ของความรักความสัมพันธ์ที่เป็นมาอย่างปกติเหมือนคู่รักทั่วๆ ไป มีช่วงเวลาหวาน มีทะเลาะ มีขัดแย้ง แต่ก็ไม่เคยมีปัญหาอะไรมากมายเกินกว่าจะยอมรับกันไม่ได้ จวบจนความจริงเปิดเผยว่า ตลอดเวลาที่ผ่านมาเขาแอบมีความสัมพันธ์ลึกซึ้งกับผู้หญิงอีกหลายคน คือ จุ๊บ (ปรียาดา สิทธาไชย) แอร์โฮสเตสสาวที่อยู่คนละสายการบินกับแป้ง และ อิ๋ม (คารีสา สปริงเก็ตต์) ที่พยายามเข้ามาแสดงตนซึ่งๆ หน้ากับแป้ง แต่พลก็มีวิธีการเอาตัวรอดไม่ให้โดนแป้งจับได้ วิธีการของเขาก็คือเปิดเผยให้ผู้หญิงทุกคนที่เขามีความสัมพันธ์ด้วยได้รับรู้ว่าเขามีคนรักเป็นแอร์โฮสเตสคนนี้และมีตารางการบินแบบนี้ เมื่อไรก็ตามที่เธอไปทำงานตามหน้าที่ ผู้หญิงเหล่านั้นคือแฟนของเขา แต่เมื่อตัวจริงกลับมา ผู้หญิงทุกคนต้องหลบไป ที่น่าแปลกใจก็คือ ผู้หญิงเหล่านั้นก็ยินยอมทำตามข้อตกลงนี้ ทำให้ทุกอย่างถูกปกปิดเป็นความลับที่เธอไม่เคยค้นเจอ แต่เมื่อความจริงปรากฏ แป้งจะตัดสินใจอย่างไรกับความเชื่อใจที่ถูกทำลายไปจนหมดสิ้นและความรักที่เธอมีต่อเขาอย่างมากมาย แต่เขาเองก็มีความรักมากมายที่แจกจ่ายให้กับผู้หญิงอื่นด้วยเช่นกันรายชื่อนักแสดงเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักของอาเซเรื่องย่อ รักของอาเซ. เรื่องย่อ. อาเซ (ซอ จียอน) สาวลูกครึ่งไทย-เกาหลี ถูกแม่ทิ้งไปตั้งแต่ยังเด็ก อาเซอยากเจอแม่ จึงเดินทางมาตามหาแม่ที่ประเทศไทย โดยมี กุ๊กไก่ (นารา เทพนุภา) เพื่อนสนิทคนไทยของเธอคอยช่วยเหลือ กุ๊กไก่พาอาเซไปออกรายการทีวีเพื่อประกาศหาแม่ แต่อาเซไม่มีข้อมูลอะไรเกี่ยวกับแม่เลยจึงถูกรายการปฏิเสธ ป้อง (กนกฉัตร มรรยาทอ่อน) นักดนตรีหนุ่ม เห็นอาเซร้องไห้ก็รู้สึกสงสารจึงอยากจะหาทางช่วยเหลือ ระหว่างการตามหาแม่อาเซได้พบรัก แต่รักครั้งนี้จะดีหรือไม่รายชื่อนักแสดงและการสร้างเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักปลอมปลอมเรื่องย่อ รักปลอมปลอม. เรื่องย่อ. หนุย (คะนึงนิจ จักรสมิทธานนท์) สาววัยทำงานการศึกษาดี เรียนจบถึงขั้นเป็นด็อกเตอร์ แต่งงานกับ โย (ศรราม เทพพิทักษ์) มา 13 ปี พอถึงวันครบรอบแต่งงาน ดร.หนุย จึงจัดเตรียมงานพิเศษให้กับโย แต่โยไม่มาตามนัด ทำให้ ดร.หนุย เสียใจมาก และยิ่งโมโหเมื่อรู้ว่า โย รับ ตอย (ตรีชฎา เพชรรัตน์) สาวประเภทสองเลขาเก่าของศาสตราจารย์ที่มหาวิทยาลัยเดียวกับ ดร.หนุย ซึ่งโดนไล่ออกมาก่อนหน้านี้ เข้าทำงานในบริษัท เมื่อตอยเริ่มทำงานกับโย ทั้งคู่ก็สนิทสนมกันอย่างรวดเร็ว จน ดร.หนุย ไม่ค่อยพอใจและเริ่มมีปัญหาทะเลาะกับ โย บ่อยขึ้นเรื่อยๆรายชื่อนักแสดงและการสร้างเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักที่หลุดลอยเรื่องย่อ รักที่หลุดลอย. เรื่องย่อ. มิ้นต์ (พิมพ์มาดา บริรักษ์ศุภกร) แต่งงานกับ กรณ์ (กวี ตันจรารักษ์) หนุ่มวิศวกรเพียบพร้อมทุกอย่างที่พ่อกับแม่เลือกให้ ทั้งคู่แต่งงานกันมา 13 ปีแต่ยังไม่มีลูก จนกระทั่งวันหนึ่งมิ้นต์จับได้ว่ากรณ์แอบมีกิ๊ก กิ๊กสาวคนนั้นก็คือน้ำผึ้ง (สิรีภรณ์ ยุกตะทัต) มิ้นต์ไม่สบายใจจึงไปปรึกษา ขุน (ภรัณยู โรจนวุฒิธรรม) หนุ่มมาดเซอร์เพื่อนสนิทสมัยเรียนที่แอบชอบมิ้นต์ ขุนคอยดูแลเทคแคร์มิ้นต์เป็นอย่างดี จนมิ้นต์เริ่มรู้สึกดีกับขุนขึ้นเรื่อยๆ พอกรณ์รู้ว่ามิ้นต์กลับไปสนิทกับขุนก็โกรธมาก ทำให้มิ้นต์กับขุนทะเลาะกันอย่างหนัก มิ้นต์จะตัดสินใจเลือกใครระหว่างคนที่ใช่กับคนที่รักรายชื่อนักแสดงและการสร้างเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักซ่อนรักเรื่องย่อ รักซ่อนรัก. เรื่องย่อ. จากชีวิตครอบครัวที่อยู่กันมาอย่างมีความสุข จนถึงวันที่ เอ้ (ธีรภัทร์ สัจจกุล) เดินมาขอเลิกเพราะหมดรักและมีคนใหม่ ผิง (ปิยธิดา มิตรธีรโรจน์) ยอมเปิดทางให้เขากับ หยก (อรจิรา แหลมวิไล) แต่โดยดี ถึงจะเจ็บปวดและเสียใจแค่ไหนแต่เธอก็พยายามเข้าใจและทำใจว่าวันนี้เราไม่รักกันอีกต่อไปแล้ว เมื่อแยกทางจากกันไปเขาไปสร้างครอบครัวใหม่กับผู้หญิงคนใหม่ แต่เขาและเธอก็ยังไม่เคยหยุดความสัมพันธ์ที่เรียกกันว่าเพื่อนสนิท เพราะเขาบอกกับเธอว่าระหว่างเรายังมีความรู้สึกดีๆ ต่อกัน แต่ไม่ว่าเพราะเธอจะยังรักเขามากจนไม่อาจตัดใจ หรือเพราะความใกล้ชิดที่ยังไม่เคยแยกจากกันไปไหน หรือด้วยเหตุผลอะไรก็ตาม สิ่งที่เกิดขึ้นกับชีวิตของเธออย่างที่ไม่เคยคาดฝันมาก่อนก็คือ เธอได้พาชีวิตตัวเอง จากความเป็นเมียหลวงของเขามาสู่ความเป็นเพื่อนสนิท และกลับไปจบลงด้วยคำว่าเมียน้อย คนที่เคยเป็นเมียหลวง จากความรักที่เปิดเผยได้ทุกอย่างกลับกลายเป็นเมียน้อยที่ต้องทนอยู่กับความรักที่หลบๆ ซ่อนๆ บอกใครไม่ได้ แล้วเธอจะพาความรักของเธอเดินต่อไปทางไหนอย่างไรรายชื่อนักแสดงและการสร้างเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)รักที่ไม่มีจริงเรื่องย่อ รักที่ไม่มีจริง. เรื่องย่อ. มัด (รฐา โพธิ์งาม) เป็นลูกสาวที่ไม่ลงรอยกับ ชาติ (ศรัณยู วงษ์กระจ่าง) พ่อของเธอ เพราะชาติมักชอบทำร้าย เล็ก (ปวีณา ชารีฟสกุล) ผู้เป็นแม่มาโดยตลอด มัดจึงเกลียดพ่อฝังใจ ที่ทำร้ายแม่ยังไม่พอ ยังปล่อยให้ ษา (ณัฐภัสสร สิมะเสถียร) เมียน้อยของเขามารังแกแม่ของเธออีก มัดจึงมีปมในใจเกี่ยวกับความเลวร้ายของเพศชายทำให้เธอไม่กล้าที่จะมีความรักกับผู้ชายคนไหน กระทั่งวันหนึ่งมัดเปิดใจที่จะคบกับ เอก (ทวีฤทธิ์ จุลละทรัพย์) เป็นครั้งแรก แต่เมื่อคบกันไปไม่นานก็รู้สึกว่าเอกไม่ใช่สำหรับมัด เธอจึงบอกเลิกเพื่อจบความสัมพันธ์ แต่เอกกลับแก้ปัญหาด้วยการฆ่าตัวตาย ทำให้มัดรู้สึกผิดกับการกระทำของตัวเองในครั้งนี้ไปตลอดชีวิต เวลาผ่านไป มัดได้เจอกับความรักครั้งใหม่เขาคนนั้นก็คือ ศีล (ธนา สุทธิกมล) ซึ่งความรักในครั้งนี้มัดรู้สึกอยากใช้ชีวิตอยู่กับผู้ชายคนนี้ไปตลอดชีวิต แต่แล้วทุกอย่างก็พังลงเพราะศีลมีภรรยาอยู่แล้ว มัดอยู่ในสถานะเมียน้อยแบบไม่รู้ตัวมาโดยตลอด มัดเสียใจมากที่ศีลทิ้งเธอไปแบบไร้เยื่อใย ทำให้ปมเรื่องผู้ชายฝังใจและมุมมองความรักของเธอก็เปลี่ยนไป มัดเริ่มทำตัวไม่มีคุณค่า คบกับใครก็ชิงบอกเลิกก่อน เอาตัวเข้าแลกเงินกับผู้ชายอายุมากกว่าที่เข้ามาดูแลเธอ หลอกเอาเงินแล้วก็ทิ้ง ทำให้ผู้ชายเหล่านั้นเสียใจ เหมือนกับที่เธออยากจะให้พ่อของเธอได้เจอ มัดคิดแต่ว่าไม่มีความรักไหนที่จะเป็นความจริงสำหรับเธอ เธอจะตัดปมปัญหาเหล่านั้นอย่างไรรายชื่อนักแสดงและการสร้างเพลงประกอบละครเพลงประกอบละคร. - เพลง ครั้งหนึ่งไม่ถึงตาย - รัณนภันต์ ยั่งยืนพูนชัย (แพท เคลียร์)</doc>
