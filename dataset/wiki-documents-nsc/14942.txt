<doc id="14942" url="https://th.wikipedia.org/wiki?curid=14942" title="แคฝรั่ง">แคฝรั่ง แคฝรั่ง (ชื่อวิทยาศาสตร์: Gliricidia sepium (Jacq.) Kunth ex Walp. ชื่อสามัญ:Mata Raton) ในฮอนดูรัสเรียก Cacao de nance หรือ cacahnanance ในฟิลิปปินส์เรียก Kakawate ในกัวเตมาลาเรียก Madre Cacao หรือ Madre de Cacao ในนิคารากัวเรียก Madero negro เป็นพืชตระกูลถั่วที่มีเนื้อไม้ขนาดกลาง เป็นพืชที่ใช้ประโยชน์ได้หลากหลาย ในประเทศไทย ดอกแคฝรั่งนี้เป็นดอกไม้ประจำมหาวิทยาลัยราชภัฏจันทรเกษมการใช้ประโยชน์ การใช้ประโยชน์. พืชชนิดนี้ใช้ประโยชน์ได้หลากหลาย เช่น ปลูกเป็นรั้ว อาหารสัตว์ ให้ร่มเงา เชื้อเพลิง ปุ๋ยอินทรีย์ และยาฆ่าหนู แคฝรั่งใช้เป็นยาและป้องกันแมลง ในฟิลิปปินส์สารสกัดจากใบใช้กำจัดปรสิตภายนอก แคฝรั่งเติบโตได้ดีในดินคุณภาพต่ำ จึงใช้ปลูกทดแทนป่าที่ถูกทำลายได้ จัดเป็นวัชพืชในจาเมกา ใช้ปลูกเพื่อป้องกันการพังทลายของหน้าดิน แคฝรั่งกำลังเป็นพืชบำรุงดินที่นิยมปลูกในแอฟริกา สามารถตรึงไนโตรเจนได้ จึงเพิ่มผลผลิตโดยไม่ต้องใส่ปุ๋ย</doc>
