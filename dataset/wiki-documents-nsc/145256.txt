<doc id="145256" url="https://th.wikipedia.org/wiki?curid=145256" title="มอรมอน">มอรมอน มอรมอน () เป็นคริสต์ศาสนิกชนกลุ่มหนึ่งในขบวนการวิสุทธิชนยุคสุดท้าย ซึ่งโจเซฟ สมิธ เป็นผู้ริเริ่มขบวนการนี้ขึ้นในคริสต์ทศวรรษ 1820 ปัจจุบันชาวมอรมอนส่วนใหญ่เป็นสมาชิกศาสนจักรของพระเยซูคริสต์แห่งวิสุทธิชนยุคสุดท้าย ชาวมอรมอนมีบทบาทมากในรัฐยูทาห์ สหรัฐอเมริกา แต่ศาสนิกชนส่วนมากอาศัยอยู่นอกสหรัฐ ชาวมอรมอนยอมรับคัมภีร์ไบเบิลและคัมภีร์อื่น ๆ ด้วยโดยเฉพาะพระคัมภีร์มอรมอน และเชื่อว่าโจเซฟ สมิธ เป็นผู้ฟื้นฟูคริสตจักรของพระคริสต์ และยังมีการสืบทอดตำแหน่งผู้เผยพระวจนะและอัครทูตในฐานะผู้นำคริสตจักร ในปี ค.ศ. 2015 มีชาวมอรมอนอยู่ทั่วโลกราว 15 ล้านคน ในประเทศไทยมีชาวมอรมอนราว 20,730 คน คิดเป็นร้อยละ 0.0323 ของประชากรทั้งหมดประวัติประวัติการเผยแพร่ศาสนาคริสต์นิกายมอรมอนในประเทศไทย ประวัติ. ประวัติการเผยแพร่ศาสนาคริสต์นิกายมอรมอนในประเทศไทย. เมื่อปีคริสต์ศักราช 1854 บริคัม ยัง ผู้นำศาสนาคริสต์นิกายมอรมอนได้ส่งผู้สอนศาสนามายังประเทศไทยที่ยังชื่อว่า สยาม ท่านได้อยู่ประเทศไทยเป็นเวลา 4 เดือน ต่อมาเมื่อคริสต์ศักราช 1950 ศาสนาคริสต์นิกายมอรมอนได้เข้ามาอย่างไม่เป็นทางการเป็นระยะ ๆ เมื่อมีครอบครัวที่เป็นมอรมอนได้เข้ามาอยู่ในกรุงเทพและได้จัดตั้งที่ประชุมเล็ก ๆ เป็นการนมัสการในภาษาอังกฤษจนค่อย ๆ มีคนไทยมาสนใจมากขึ้นจนถึงปี 1966 ศาสนาคริสต์นิกายมอรมอนได้เข้ามาในประเทศไทยอย่างเป็นทางการโดย กอร์ดอน บี ฮิงค์ลี่ ผู้นำศาสนจักร เมื่อวันที่ 2 พฤศจิกายน 1966 และผู้สอนศาสนาได้ถูกส่งมาที่ประเทศไทยและได้เรียนภาษาไทยและได้สอนคนไทยให้เข้าโบสถ์เพิ่มขึ้นเรื่อย ๆ เมื่อปีคริสต์ศักราช 1974 เดวิด บี. เฮท ผู้นำศาสนาคริสต์นิกายมอรมอนในสมัยนั้นได้ประกาศสร้างโบสถ์อย่างเป็นทางการ 3 โบสถ์แรกที่ได้รับการสร้างคือ บางนา ธนบุรีและเชียงใหม่ ปัจจุบันมีชาวมอรมอนในประเทศไทยทั้งหมด 21,274คน และอาคารประชุม(โบสถ์)ทั้งหมด 40 แห่งทั่วประเทศไทยหลักความเชื่อหลักความเชื่อ. 1. เราเชื่อในพระผู้เป็นเจ้า, พระบิดานิรันดร์, และในพระบุตรของพระองค์, พระเยซูคริสต์, และในพระวิญญาณบริสุทธิ์ 2. เราเชื่อว่ามนุษย์จะได้รับโทษเพราะบาปของตน, และมิใช่เพราะการล่วงละเมิดของอาดัม 3. เราเชื่อว่าโดยผ่านการชดใช้ของพระคริสต์, มนุษยชาติทั้งมวลจะรอดได้, โดยการเชื่อฟังกฎและศาสนพิธีทั้งหลายของพระกิตติคุณ 4. เราเชื่อว่าหลักธรรมและศาสนพิธีเบื้องต้นของพระกิตติคุณคือ : หนึ่ง, ศรัทธาในพระเจ้า พระเยซูคริสต์; สอง, การกลับใจ; สาม, บัพติศมาโดยลงไปในน้ำทั้งตัวเพื่อการปลดบาป; สี่, การวางมือเพื่อของประทานแห่งพระวิญญาณบริสุทธิ์ 5. เราเชื่อว่ามนุษย์ต้องได้รับการเรียกจากพระผู้เป็นเจ้า, โดยการพยากรณ์, และโดยการวางมือโดยผู้มีสิทธิอำนาจ, เพื่อสั่งสอนพระกิตติคุณและปฏิบัติศาสนพิธีของพระกิตติคุณนั้น 6. เราเชื่อในการวางระเบียบอย่างเดียวกับที่ดำรงอยู่ในศาสนจักรสมัยต้น, นั่นคือ, อัครสาวก, ศาสดาพยากรณ์, ศิษยาภิบาล, ผู้สอน, ผู้ประกาศข่าวประเสริฐ, และอื่น ๆ 7. เราเชื่อในของประทานแห่งการพูดภาษา, การพยากรณ์, การเปิดเผย, นิมิต, การบำบัดรักษา, การแปลภาษา, และอื่น ๆ 8. เราเชื่อว่าพระคัมภีร์ไบเบิลเป็นพระคำของพระผู้เป็นเจ้าตราบเท่าที่แปลไว้อย่างถูกต้อง; เราเชื่อด้วยว่าพระคัมภีร์มอรมอนเป็นพระคำของพระผู้เป็นเจ้า 9. เราเชื่อทุกสิ่งที่พระผู้เป็นเจ้าทรงเปิดเผยมาแล้ว, ทุกสิ่งที่พระองค์ทรงเปิดเผยขณะนี้, และเราเชื่อว่าพระองค์จะยังทรงเปิดเผยเรื่องสำคัญและยิ่งใหญ่อีกหลายเรื่องเกี่ยวกับอาณาจักรของพระผู้เป็นเจ้า 10. เราเชื่อในการรวมกันอย่างเป็นรูปธรรมของอิสราเอลและในการนำกลับคืนมาของเผ่าทั้งสิบ; ว่าไซอัน (เยรูซาเล็มใหม่) จะสร้างขึ้นในทวีปอเมริกา; ว่าพระคริสต์จะทรงปกครองแผ่นดินโลกด้วยพระองค์เอง; และ, ว่าแผ่นดินโลกจะกลับคืนสู่สภาพเดิมและรับรัศมีภาพแห่งเมืองบรมสุขเกษม 11. เราอ้างเอกสิทธิ์แห่งการนมัสการพระผู้เป็นเจ้าผู้ทรงฤทธานุภาพตามการวินิจฉัยจากมโนธรรมของเราเอง, และยอมให้มนุษย์ทั้งปวงมีเอกสิทธิ์เช่นเดียวกัน, ให้พวกเขานมัสการโดยวิธีใด, ณ สถานที่ใด, หรือสิ่งใดก็ได้ที่พวกเขาจะนมัสการ 12. เราเชื่อในการอยู่ใต้อาณัติของกษัตริย์, ประธานาธิบดี, ผู้ปกครอง, และฝ่ายปกครองของรัฐ, ในการเชื่อฟัง, การยกย่อง, และการสนับสนุนกฎหมาย 13. เราเชื่อในการเป็นคนซื่อสัตย์, แน่วแน่, บริสุทธิ์, มีเมตตา, มีคุณธรรม, และในการทำดีต่อมนุษย์ทั้งปวง; โดยแท้แล้ว, เราอาจกล่าวได้ว่าเราทำตามคำแนะนำของเปาโล—เราเชื่อทุกสิ่ง, เราหวังทุกสิ่ง, เรายืนหยัดมาแล้วหลายสิ่ง, และหวังว่าจะสามารถยืนหยัดได้ทุกสิ่ง. หากมีสิ่งใดที่เป็นคุณธรรม, งดงาม, หรือกล่าวขวัญกันว่าดี หรือควรค่าแก่การสรรเสริญ, เราแสวงหาสิ่งเหล่านี้สำนักงานในประเทศไทย สำนักงานในประเทศไทย. สำนักงานศูนย์บริการประเทศไทยปัจจุบันตั้งอยู่ที่ 1645/6 ถนนเพชรบุรีตัดใหม่ แขวงมักกะสัน เขตราชเทวี กรุงเทพฯ 10400</doc>
