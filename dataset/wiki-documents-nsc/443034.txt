<doc id="443034" url="https://th.wikipedia.org/wiki?curid=443034" title="สาคู (ไม้ล้มลุก)">สาคู (ไม้ล้มลุก)ประวัติ ประวัติ. การศึกษาทางด้านโบราณคดีในทวีปอเมริกาแสดงหลักฐานว่ามีการปลูกสาคูเมื่อเกือบ 7,000 ปีที่แล้ว โดยชื่อเรียกของสาคูในภาษาอังกฤษ araru อาจจะมาจาก aru-aru (อาหารของอาหาร) ในภาษาของชาวอาราวักในแถบทะเลแคริบเบียนซึ่งเป็นพื้นที่ที่ปลูกพืชชนิดนี้ นอกจากนั้น อาจได้มาจากการใช้ต้นสาคูรักษาแผลที่ถูกธนูการทำอาหาร การทำอาหาร. แป้งจากต้นสาคูใช้ทำอาหารเช่นบิสกิต พุดดิง เยลลี่ เค้ก ซอส เส้นก๋วยเตี๋ยวในอาหารเวียดนามและเกาหลี ในสมัยวิกตอเรีย นำแป้งชนิดนี้มาต้มใช้เป็นอาหารให้เด็กและคนที่ต้องจำกัดอาหาร นอกจากนั้น ใช้ในไอศกรีมที่ทำรับประทานเองเพื่อให้น้ำแข็งละลายช้า ใส่ในซอสเพื่อช่วยให้ข้น โดยเฉพาะซอสจากผลไม้ แต่ไม่ทำให้ซอสหนืดหรือแข็งแบบเดียวกับแป้งข้าวโพด แป้งจากต้นสาคูไม่มีกลูเตน องค์ประกอบส่วนใหญ่เป็นคาร์โบไฮเดรต มีโปรตีนน้อย จึงเหมาะที่จะใช้ทดแทนแป้งสาลีในการทำเบเกอรี่ แป้งจากต้นสาคูจะแข็งที่อุณหภูมิต่ำกว่าแป้งข้าวโพด ไม่อ่อนตัวเมื่อผสมกับส่วนผสมที่เป็นกรด แต่ผสมเข้ากับนมได้ไม่ดี จึงควรผสมแป้งชนิดนี้กับส่วนผสมที่เย็นก่อนแล้วจึงใส่ส่วนผสมที่ร้อน ถ้าให้ความร้อนมากเกินไป แป้งจะเสียคุณสมบัติการแข็งตัว</doc>
