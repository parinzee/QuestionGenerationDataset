<doc id="888284" url="https://th.wikipedia.org/wiki?curid=888284" title="แสงจากพ่อ">แสงจากพ่อ "แสงจากพ่อ" เป็นละครชุดที่ต้องการสื่อสารให้ทุกคนได้เห็นถึงพลังใจและโอกาสของชีวิต ซีรีส์ชุด 4 เรื่องที่จะมาสร้างแรงบันดาลใจ เปรียบดั่งแสงจากในหลวง รัชกาลที่ 9 ถึงคนไทยทุกคน พระบาทสมเด็จพระปรมินทรมหาภูมิพลอดุลยเดช โดยในซีรีส์ชุดนี้ มีทั้งหมด 4 เรื่องได้แก่ แสงหลังฝน,แสงในม่านหมอก,จุดสุดแสง,เทียนไม่สิ้นแสง อากาศทางช่อง สถานีโทรทัศน์ไทยพีบีเอส ออกอากาศ ระหว่างวันที่ 25-28 กันยายน 2560 เวลา 20.30 - 21.10 น. ออกอากาศทุกวัน วันจันทร์ วันอังคาร วันพุธ วันพฤหัสละครโทรทัศน์แสงหลังฝนแสงหลังฝน. - ที่มา : สร้างจากเค้าโครงเรื่องจริงของอดีตนักโทษหญิง ที่ได้รับการพระราชทานอภัยโทษจากในหลวงรัชกาลที่ 9 - ผู้กำกับการแสดง ชาติชาย วรเพียรกุล - ออกอากาศ 25 กันยายน พ.ศ. 2560 เวลา 20.30 - 21.10 น.เรื่องย่อ เรื่องย่อ. เมื่อพายุใหญ่พัดผ่าน ฟ้าหลังฝนไม่ได้สวยงามเสมอไป ชีวิตหลังการได้รับพระราชทานอภัยโทษของฝน(นุ่น ศิรพันธ์)ไม่ได้สวยงามอย่างที่คิด คำว่า “นักโทษ” เปรียบเสมือนเงาตามติดเธอไปทุกที่ การก้าวพลาดครั้งนี้สร้างรอยแผลบาดลึก ฝนพยายามหางานทำ แต่ก็ไม่มีที่ไหนให้โอกาสเธอ เธอพยายามพิสูจน์ตัวเองด้วยการไม่เลือกงาน ทำทุกอย่างที่ได้เงิน แต่คำว่าอดีตนักโทษทำให้เธอต้องออกจากงานทุกครั้ง จนเธอคิดฆ่าตัวตาย แต่เมื่อเธอบังเอิญได้พบกับไม้ (มอส ปฏิภาณ) พ่อหม้ายลูกติดที่มีมุมมองการคิดและการมองโลกที่ดี ไม้ทำอาชีพนักร้องกลางคืนและนักร้องอาสาสอนคนตาบอด ความคิดฝนเริ่มเปลี่ยนไปเมื่อได้เจอกับไม้ แต่ชีวิตก็ต้องเจอบททดสอบ เมื่อชีวิตฝนที่เหมือนจะดีกลับมีโจทย์หนักๆ เข้ามาพิสูจน์ความแข็งแกร่งของจิตใจของเธอว่า เธอจะสามารถก้าวข้ามผ่านและหลุดพ้นจากวงจรยาเสพติดและกำแพงอคติที่สังคมและคนรอบข้างสร้างขึ้นหรือไม่ โดยมีคำว่า “นักโทษที่ได้รับการพระราชทานอภัยโทษ จากในหลวงรัชกาลที่ 9” เป็นแรงใจที่จะทำให้เธอเดินฝ่าสายฝนที่โหมกระหน่ำชีวิตอย่างเข้มแข็งรายชื่อนักแสดงรายชื่อนักแสดง. - ศิรพันธ์ วัฒนจินดา รับบท ฝน อดีตนักโทษหญิงคดียาเสพติด ได้รับอภัยโทษให้ออกมาพิสูจน์ตัวเอง แต่กลับถูกสังคมพิพากษาให้กลายเป็น “บุคคลต้องห้าม” ไม่ได้รับการยอมรับจากสังคม ความผิดพลาดเพียงครั้งเดียวทำลายเธอไปตลอดชีวิต ฝนต้องอดทนกับกระแสสังคมและความมืดดำภายในใจที่พร้อมจะทำลายตัวเธอตลอดเวลา- ดารณีนุช ปสุตนาวิน รับบท ครูเพชร สาวใหญ่ใจดี เป็นครูสอนโยคะที่ให้โอกาสฝนได้ทำงานในสถาบันสอนโยคะของเธอ เป็นคนมีน้ำใจและให้โอกาสคน โรงเรียนสอนโยคะของเธอจัดขึ้นเพราะความชอบไม่ใช่ธุรกิจ- ปฏิภาณ ปฐวีกานต์ รับบท ไม้ หม้ายหนุ่มลูกติดที่มีปมเรื่องความรัก เป็นนักร้องผู้มีความสามารถ และมีเสียงเพลงเป็นเครื่องนำทางชีวิต ใช้เสียงเพลงบำบัดความทุกข์ในใจ และสร้างความสุขให้กับคนรอบข้าง ไม้เลิกศรัทธาในความรักตั้งแต่ภรรยาเขาทิ้งไป สาเหตุเพราะยาเสพติด เธอทิ้งลูกน้อยไว้ให้เขารับผิดชอบ เขาจึงมักหอบลูกไปที่ทำงานด้วยเสมอ- ภูมิแผ่นดิน ฤาชา รับบท แม็กซ์ ลูกชายของไม้วัย 5ขวบ นิสัยร่าเริง ฉลาด พูดเก่ง แม็กซ์มีดวงตาที่พร่าเลือน เนื่องจากแม่ของเขาเสพติดเสพติดตอนตั้งครรภ์ แม็กซ์ได้รับการเลี้ยงดูด้วยวิธีที่แตกต่างไปจากเด็กทั่วไป ทำให้แม็กซ์มีภูมิคุ้มกัน และวิธีคิดที่ฉลาดเกินเด็ก- ปนัดดา โกมารทัต รับบท แม่ หญิงสูงวัย ดิ้นรนหาเลี้ยงลูกสาวเพียงคนเดียว เธอรู้สึกผิดที่ตัวเองทำให้ครอบครัวมีความสุขสมบูรณ์พร้อมไปไม่ได้ เธอเชื่อว่าอดีตเป็นสิ่งที่กลับไปแก้ไขไม่ได้ จึงเลือกที่จะก้าวไปข้างหน้ามากกกว่าจมอยู่กับเรื่องราวเก่าๆ- ณัชพล รัตนมงคล รับบท เป้ เด็กหนุ่มวัยรุ่นเจ้าถิ่น นิสัยขี้ขโมย ไว้ใจไม่ได้ เอาตัวรอดเก่ง พัวพันกับยาเสพติด ทั้งเสพและเป็นหัวหน้าแก๊งค์ของวัยรุ่น เป็นคนที่เสียอนาคตเพราะซื้อยาจากฝนไปเสพ เป็นตัวแทนของกลุ่มวัยรุ่นผู้หลงผิดคิดลองยา และมีพื้นที่ยืนในสังคมได้อย่างสบาย โดยไม่ถูกจับเข้าตาราง- พงษ์นารถ วันศิริ รับบท เสี่ย เสี่ยเจ้าพ่อประกอบธุรกิจสีเทา ฐานะดี ชอบเที่ยวสถานบันเทิงยามค่ำคืน ชอบซื้อบริการทางเพศ และบังคับให้ผู้หญิงเสพยา เพื่อบรรเทาความเครียดทางจิต พกอุปกรณ์เสพยาทุกครั้งที่ออกมาเที่ยวกลางคืน และพาผู้หญิงขายบริการมาร่วมเพศที่ห้องนอนเสมอแสงในม่านหมอกแสงในม่านหมอก. - ที่มา : สร้างจากเค้าโครงเรื่องจริงของลุงแก้ว บุตรชาติ ควาญช้างที่ได้มีโอกาสรับใช้เบื้องพระยุคลบาทในหลวงรัชกาลที่ 9 - ผู้กำกับการแสดง สรัสวดี วงศ์สมเพ็ชร - ออกอากาศ 26 กันยายน พ.ศ. 2560 เวลา 20.30 - 21.10 น.เรื่องย่อ เรื่องย่อ. ณ สวนสัตว์เขาเขียว พังบุษบามีอาการป่วยไม่กินอาหาร ท้องเสียอย่างหนัก จนไม่สามารถให้นมลูกช้างได้ หมอพีทถูกตามมาแต่เช้าเพื่อดูอาการพังบุษบาซึ่งอาการไม่ดี ในที่สุดพังบุษบาก็ล้มลง (ตาย) หมอพีทรู้สึกเศร้ามากที่เธอไม่สามารถช่วยชีวิตพังบุษบาเอาไว้ได้ เธอแอบไปนั่งสงบสติอารมณ์ที่คอกช้าง ซึ่งตอนนี้เหลือเพียงแค่ช้างน้อยตัวเดียวที่ยังไม่ได้ตั้งชื่อให้ด้วยซ้ำ แถมยังมีอาการป่วยแบบแม่ของมันอีก หมอพีทพูดระบายความในใจของตัวเองให้ช้างน้อยฟัง ซึ่งช้างน้อยก็เข้าใจความรู้สึกของหมอพีท งวงน้อยๆยื่นมาเล่นกับเธอ แล้วก็มีเสียงชายแก่คนหนึ่งบอกให้ลูบที่งวงของมัน หมอพีทหันไปมองก็รู้ว่า เธอไม่ได้อยู่ตรงนั้นคนเดียว มีชายแก่ท่าทางใจดีอยู่แถวนั้นด้วย ซึ่งเธอเพิ่งมารู้ภายหลังว่า ชายแก่คนนั้นคือ คุณลุงแก้ว บุตรชาติ ควาญช้างสำคัญคู่พระบารมี ลุงแก้วให้กำลังใจเธอและช่วยเธอคิดวิธีรักษาลูกของพังบุษบาโดยวิธีแบบโบราณ(ตามตำราของหมอช้างสุรินทร์) ลุงแก้วบอกว่ายาปัจจุบันบางอย่าง ก็ไม่สามารถรักษาสัตว์ได้ตรงตามอาการ วิธีตามธรรมชาติดีที่สุด เหตุการณ์ในครั้งนั้นทำให้เธอกับลุงแก้วสนิทกันมากขึ้น และเมื่อเธอรู้ว่าลุงแก้วคือใคร เธอก็ชอบให้ลุงแก้วเล่าเรื่องที่ลุงแก้วถวายงานเป็นควาญช้างสำคัญคู่บารมี ให้กับในหลวงรัชกาลที่ 9 ให้เธอฟัง หลายต่อหลายเรื่อง จนทำให้เธอเกิดแรงบันดาลใจในการที่จะพยายามทำทุกวิถีทางที่จะรักษาช้างน้อยตัวนี้ให้ได้ แม้ว่าเพื่อนร่วมงาน คือ หมอปอ จะไม่เห็นด้วยในวิธีการรักษาของหมอพีทก็ตาม เวลาผ่านไป... ลุงแก้วก็ชอบที่จะมาสวนสัตว์อยู่บ่อย และมีอยู่หลายครั้งที่ ลุงแก้วพาช้างไปอาบน้ำด้วยตัวเอง วันนั้นก็เช่นกัน ลุงแก้วชวนหมอพีทให้ลองลงไปอาบน้ำช้างดู ในการอาบน้ำช้างครั้งแรกของหมอพีท เธอทั้งสนุกทั้งตื่นเต้นจนเวลา 15.52 นาทีของวันพฤหัสบดีที่ 13 ตุลาคม 2559 ช้างทุกเชือกได้ร้องระงมแบบที่ไม่เคยเป็นมาก่อน จากนั้นไม่นานสัตว์ทุกตัวในสวนสัตว์ก็พากันร้องตามบรรดาช้าง ทุกคนงงกับปฏิกิริยาของเหล่าบรรดาสัตว์ที่อยู่ดีๆก็ร้องขึ้นพร้อมกัน มีเพียงลุงแก้วคนเดียวที่มีอาการตกใจมากกับปฏิกิริยาสัตว์ จากนั้นอยู่ดีๆก็มีหมอกที่ไม่รู้มาจากไหนกระจายเต็มพื้นที่ทั่วบริเวณลุงแก้วถึงกับเข่าทรุดลงกับพื้นอย่างหมดแรงพร้อมกับน้ำตาไหลไม่หยุด ยกมือไหว้ท่วมหัวแล้วก็สลบไปในที่สุด เวลา 18.47 น. สำนักราชวังประกาศ พระบาทสมเด็จพระเจ้าอยู่หัวรัชกาลที่๙ สวรรคต ที่รพ.ศิริราช เวลา 15.52 น. คนทั้งประเทศตกอยู่ในอาการโศกเศร้า ร่ำไห้ด้วยความเสียใจอย่างสุดซึ้ง ซึ่งหนึ่งในนั้นก็รวมทั้งลุงแก้วและหมอพีท ไม่ว่าเวลาจะผ่านไปเช่นไร จากวันเป็นเดือน ลุงแก้วก็ยังคงอยู่ในอาการเสียใจ ลุงแก้วมักจะเก็บตัวอยู่กับบรรดาช้างในคอก ไม่ออกไปไหน ไม่มีรอยยิ้มและอารมณ์ขันเหมือนเช่นเคย หมอพีทไม่รู้จะทำอย่างไร ได้แต่เฝ้าดูด้วยความเป็นห่วง จนวันหนึ่ง หมอพีทได้ไปดูอาการให้กับลูกช้างที่คอยมาเดินป่วนเปี้ยนเล่นกับเธอตลอดเวลา หมอพีทจึงเกิดไอเดียที่จะทำให้ลุงแก้วอาการดีขึ้น หมอพีทได้พาลูกช้างไปหาลุงแก้วที่ตู้กระจกสระน้ำช้างในเขาเขียว ลูกช้างเห็นลุงแก้วก็ตรงเข้าไปเล่นกับลุงแก้วทันที ด้วยความเป็นช้างเด็ก ก็จะแสนซน และขี้อ้อน ทำให้ลุงแก้วพอที่จะกลับมามีรอยยิ้มขึ้นบ้าง หมอพีทเห็นได้จังหวะเลยชวนลุงแก้วคุย เรื่องต่างๆ และทำให้ลุงแก้วคิดถึง คุณพระเศวตฯเล็ก (ช้างเผือกคู่พระบารมีในหลวงรัชกาลที่ 9 อีกเชือกหนึ่ง ) ลุงแก้วจึงเริ่มเล่าทุกอย่าง อย่างเป็นสุข เวลาและทุกอย่างเริ่มรักษาและเยียวยาให้จิตใจของลุงแล้วเริ่มดีขึ้นเรื่อยๆ ลุงแก้วเริ่มเข้าใจในสัจธรรมชีวิตมากขึ้น และมีความหวังที่จะก้าวเดินตามรอยพ่อ ในอนาคต สิ่งใหม่ๆความหวังใหม่ หมอปอและหมอพีทได้ไปขอหัวหน้าให้คุณลุงเป็นคนดูแลช้างน้อยตัวนั้นและตั้งชื่อให้มันว่า “แสง” สุดท้ายชีวิตก็ต้องเดินต่อไป ยอมรับความเป็นจริง อยู่กับความเป็นจริง อยู่อย่างเข้มแข็ง เมื่อเราเข้าใจที่จะอยู่กับปัจจุบัน เมื่อหมอกจางหายไป เราก็จะพบกับแสงสว่างอยู่เสมอหากเรามีความหวังรายชื่อนักแสดงรายชื่อนักแสดง. - ลลนา ก้องธรนินทร์ รับบท หมอพีท หมอพีท สัตวแพทย์ไฟแรง ทำงานในสวนสัตว์ และได้รับหน้าที่ในการดูแลช้างพังบุษบา เป็นสาวมั่น เชื่อมั่นในตัวเองสูง ค่อนข้างดื้อรั้น แต่พอเจอเหตุการณ์ที่ไม่สามารถช่วยชีวิตพังบุษบาได้ เธอก็เปลี่ยนไป- รอง เค้ามูลคดี รับบท ลุงแก้ว ลุงแก้ว อดีตควาญช้างประจำพระเศวตฯ เป็นคนแก่ซื่อ ๆ ใจดี รักสัตว์มาก โดยเฉพาะช้าง ติดนิสัยพูดจาโผงผาง เพราะเป็นคนต่างจังหวัด แต่สิ่งที่พูดล้วนแต่มีความจริงใจ เป็นคนสอนให้หมอพีท ได้เรียนรู้เรื่องช้าง แต่ตอนหลังหมอพีทกลับเป็นคนที่คอยเยียวยาคุณลุง และทำให้คุณลุงสู้อีกครั้ง- อนุสรณ์ มณีเทศ รับบท แทน แทนเป็นพนักงานในสวนสัตว์ เป็นคนที่คอยดึงสติหมอพีทตลอด และเป็นคนที่พาลุงแก้วมารู้จักกับหมอพีท แทนมีความฝันอยากเป็นควาญช้าง และลุงแก้วก็ได้ฝึกแทนขึ้นมาจุดสุดแสงจุดสุดแสง. - ที่มา : ด้วยแรงบันดาลใจจาก พระบาทสมเด็จพระปรมินทรมหาภูมิพลอดุลยเดชบรมนาถบพิตร ที่ทรงใช้กล้องถ่ายภาพ ไม่เพียงแค่ถ่ายทอดความสวยงาม แต่ยังทรงใช้ในการพัฒนาประเทศพลิกความแห้งแล้งให้กลายเป็นความสมบูรณ์ โดย มองปัญหา ด้วยปัญญาและหาทางออกให้แผ่นดิน - ผู้กำกับการแสดง ปวิตร ตรีเมฆ - ออกอากาศ 27 กันยายน พ.ศ. 2560 เวลา 20.30 - 21.10 น.เรื่องย่อ เรื่องย่อ. ฟิล์ม"ผู้กำกับหนังตกอับ(ทำหนังเจ๊ง) ตกงานมาหลายเดือน ตอนนี้ต้องการรายได้ระหว่างเขียนบทหนังเรื่องใหม่ จึงรับจ้างไปอยู่บ้าน(ที่เขาว่า)ผีสิง เพราะเจ้าของขายบ้านไม่ได้ซะที จึงต้องการจ้างคนไปอยู่ บ้านหลังนี้คนเดียวเพื่อพิสูจน์ว่า“บ้านนี้ไม่มีเฮี้ยน” งานสบาย มีเวลาว่างเหลือเฟือ ฟิล์มไม่กลัวผีจึง ขออาสาทำงานนี้อย่างไม่ลังเล ก่อนเริ่มงาน ฟิล์มกลับบ้านนอกไปเจอกล้องฟิล์มเก่าของ“พ่อ” และพบว่าในกล้องนั้น พ่อได้ถ่ายภาพ ค้างไว้ 18 รูปก่อนตาย ฟิล์มกับ“วิว”(น้องสาว)จอมยุ่งอยากรู้ว่า พ่อถ่ายอะไรเอาไว้ แต่ก็ยังไม่ทันได้เอาไปล้าง ฟิล์มเอากล้องไปถ่ายต่อที่พ่อถ่าย แล้วก็ได้เจอกับเรื่องประหลาด ว่าทุกครั้งที่เขา กดชัตเตอร์ ความทรงจำในอดีตที่ลืมเลือนของเขากับพ่อจะผุดขึ้นมา 1 อย่างเสมอ ในขณะที่ฟิล์มกำลังทำตามความฝันของตัวเองในบ้านสยองขวัญ ต้องเจออุปสรรคมากมาย แต่กำลังใจจากวิว(น้องสาว) กับความทรงจำระหว่างฟิล์มกับพ่อ จะช่วยให้เขาก้าวผ่านมันไปได้หรือไม่ การมองโลกของฟิล์มจะเปลี่ยนไปแค่ไหน... จากการถ่ายรูปจากกล้องของพ่อผู้จากไปรายชื่อนักแสดงรายชื่อนักแสดง. - วรเวช ดานุวงศ์  รับบท ฟิล์ม ผู้กำกับหนังหน้าใหม่ไฟแรงอายุสามสิบกว่าๆ ได้ทำหนังเรื่องแรกในชีวิตกับค่ายเสี่ยจอย แต่หนังก็เจ็งไม่เป็นท่า แถมโดนชาวเน็ตด่ายับ กลายเป็นผู้กำกับหนังตกอับ แต่ยังไม่ยอมแพ้ชีวิตพลิกผัน ต้องมาเขียนบทหนังโรแมนติกในบ้านสยองขวัญ วันหนึ่งกลับบ้านได้มาเจอกล้องฟิล์มของพ่อที่ถ่ายค้างเอาไว้ก่อนตาย เขาเอากล้อง ของพ่อมาถ่ายต่อ และนั่นเป็นจุดเปลี่ยนที่ทำให้เขาเรียนรู้ และลุกขึ้นมาสู้อีกครั้งด้วยมุมมองใหม่- ภัชธร ธนวัฒน์ รับบท วิว น้องสาวของฟิล์ม เป็นเด็กสาวน่ารักวัย 22 ปี เรียนมหาวิทยาลัยปี 4 คณะวิทยาศาสตร์ในจังหวัดบ้านเกิด แต่อยากเป็นนักร้องเน็ตไอดอล ชอบร้องเพลงแม้เสียงจะเพี้ยน ฉลาด ร่าเริง ช่างเจรจา พูดมาก ชอบสอดรู้สอดเห็น เป็นคนมองโลกในแง่ดี ชอบเล่นกีฬา สนิทกับพี่ชายมาตั้งแต่เด็กๆ จนพี่ชายไปทำงานกรุงเทพ ก็ยังมองพี่เป็นไอดอล จนวันที่พี่ชายท้อใจทิ้งความฝัน วิวก็เป็นคนหนึ่งที่พยายามเชียร์อัพให้พี่ลุกขึ้นมา แม้จะไม่ค่อย ได้ผลก็ตาม- ชานน ริกุลสุรกาน รับบท เผือก เพื่อนฟิล์ม อายุสามสิบกว่าๆ สนิทกันมาตั้งแต่เรียน(ยาวตั้งแต่ประถมเลย)รู้จักฟิล์มและวิวเป็นอย่างดี เป็นผู้กำกับและโปรดิวเซอร์หนังอิสระเหมือนฟิล์ม นิสัยร่าเริง พูดมาก(เกินไป) ขี้กลัวผีสุดๆ ฉลาด ช่างสังเกต หูดี ราวกับมีหูทิพย์ (ชอบได้ยินอะไรที่ไม่น่าจะได้ยิน) แถมมีเนตรอินทรีย์ (ตาไวมาก)- จิราวัฒน์ วชิรศรัณย์ภัทร รับบท พ่อ พ่อของฟิล์ม เป็นสัตวแพทย์อาวุสโส เป็นคนใจดี อารมณ์ดี อบอุ่น มีมนุษย์สัมพันธ์กับชาวบ้านและเพื่อนร่วมงานดี ชอบถ่ายรูป มีในหลวงรัชกาลที่ 9 เป็นต้นแบบในการทำงานและดำเนินชีวิต รักครอบครัว เพียงแต่มีปัญหาห่างเหินกับลูกชายบ้าง ส่วนหนึ่งเพราะความเป็นผู้ชายที่อาจแสดงความรักกันได้ไม่ชัดเจน ชอบถ่ายรูปอะไรแปลกๆ ด้วยมุมมองโลกในแง่ดี มีอารมณ์ขัน ถ้าไม่เป็นสัตวแพทย์คงไปเป็นตากล้องแล้ว- ปวีณา ชารีฟสกุล รับบท แม่ ชื่อจริง "ดาริกา"เป็นครูวิชาภาษาอังกฤษอยู่ที่ต่างจังหวัด เป็นคนเจ้าระเบียบ มีวินัย อยู่บ้านกับลูกสาว (น้องสาวฟิล์ม) เป็นคนรักครอบครัว รักลูกและสามี แม้บางทีจะดุกับลูกและสามีไปบ้างก็ตาม ชอบทำกับข้าว ทำอาหาร ถ้าทำให้ลูกกินแล้วกินไม่หมดจะโกรธ จะงอน แต่โดยรวมก็เป็นแม่ที่รักลูกมากๆ- เกรียงศักดิ์ เหรียญทอง รับบท เสี่ยจอย เป็นเจ้าของค่ายหนังดังที่ให้โอกาสฟิล์มมากำกับ แต่ฟิล์มก็ทำหนังเจ๊ง อายุประมาณ 50 กว่าๆ บุคลิกโผงผาง พูดตรง ชัดเจน และเสียงดัง แต่ใจดี ชอบให้โอกาสคน แต่สุดท้ายก็ต้องสมเหตุสมผลกับสิ่งที่ต้องจ่ายไปเทียนไม่สิ้นแสงเทียนไม่สิ้นแสง. - ที่มา : แรงบันดาลใจจากในหลวงรัชกาลที่ 9 เรื่อง การให้...ที่เปรียบดั่งแสงเทียนที่ไม่มีวันดับแสง ทหารหนุ่มที่ต้องเลือกระหว่างหน้าที่กับครอบครัวอันเป็นที่รัก - ผู้กำกับการแสดง กัลป์ หงษ์รัตนาภรณ์ - ออกอากาศ 28 กันยายน พ.ศ. 2560 เวลา 20.30 - 21.10 น.เรื่องย่อ เรื่องย่อ. หนึ่งลาลับ มิอาจขับ หมื่นความดี...สิ้นสลาย ปกป้อง และ ปกปัก สองพี่น้องเป็นทหารประจำหน่วยทำลายล้างวัตถุระเบิด( EOD) ทั้งคู่ยึดมั่น ศรัทธารับราชการเป็นทหารตามแบบอย่างพ่อ “ปราบ” นายทหารผู้ยึดมั่นในหน้าที่ ปกป้องเป็นมือหนึ่งของหน่วยเก็บกู้ระเบิด มี ปกปักน้องชายทำงานเป็นคู่หู แต่เมื่อเกิดเหตุ ปกปักเสียชีวิตระหว่างปฏิบัติหน้าที่ ทำให้ปกป้องเสียใจ ท้อใจจนจะเลิกทำงานเสี่ยงชีวิตด้วยเป็นห่วง ปราย ผู้เป็นแม่ ที่สูญเสียบุคคลที่รักในครอบครัวไปแล้วถึง 2 คน ในช่วงเวลาที่ปกป้อง ท้อใจ และหน่วยงานก็ขาดกำลังสำคัญ ปรายกลับพลิกฟื้นความเข้มแข็ง เป็นฝ่ายให้กำลังใจปกป้อง เตือนให้นึกถึงหน้าที่สำคัญของตน ซึ่งไม่เพียงหน้าที่เป็นลูก หากแต่มีหน้าที่ทหาร หน้าที่คนไทยที่สำคัญยิ่ง ข่าวการเสียชีวิตของ ปกปัก ส่งเป็นแรงบันดาลใจ ให้กับ ส้มจี้ด สาวออฟฟิศ เมืองใหญ่ ที่มักท้อใจง่ายๆกับชีวิตแต่ละวัน จนวันหนึ่ง ส้มจี้ด ได้ดูข่าวทหารหน่วย EOD เสียชีวิตระหว่างปฏิบัติหน้าที่ ส้มจี้ด จึงเริ่มหวนคิดถึงการใช้ชีวิตของตน มองเห็นความสำคัญของการทำหน้าที่ของตนเองให้ดี ส้มจี้ด จึงเริ่มต้นลงมือทำสิ่งที่ตนทำได้ให้แต่ละวันมีคุณค่าต่อผู้อื่น หนึ่งความดี หนึ่งแสงเทียน หนึ่งหัวใจ...ส่งผ่านไปให้สว่างทั่วแดนดินรายชื่อนักแสดงรายชื่อนักแสดง. - ชินวุฒ อินทรคูสิน รับบท ปกป้อง ชายอายุ 30-35 ปี ทหารหน่วย EOD มีนิสัยชอบความท้าทาย รักความตื่นเต้น สุขุม เยือกเย็น ชอบมอเตอร์ไซค์ รักความยุติธรรม กล้าหาญ เชื่อมั่นในอุดมการณ์ เป็นคนทำมากกว่าพูด มีพ่อเป็นตำรวจตระเวนชายแดนที่เสียชีวิตในหน้าที่- ภูวดล เวชวงศา รับบท ปกปักษ์ ชายอายุ 25-28 ปี น้องชายของปกป้อง เป็นทหารหน่วย EOD ตามพี่ เลือดร้อนใจเร็ว บางครั้งมือไวเท่าความคิด รักความถูกต้อง สนุกสนานเฮฮา บ้าระห่ำ ยึดมั่นในอุดมการณ์- ชลัฏ ณ สงขลา รับบท หมวดพิภพ ชายอายุ 40-45 ปี ไต่เต้าจากทหารชั้นประทวน ใจเย็น รอบคอบ มีความเป็นผู้นำสูง- วันชนะ สวัสดี รับบท ปราบ ชาย อายุประมาณ 45-50 ปี เป็นทหาร รักและดูแลครอบครัว มีความเคารพ หวงแหน ปกป้องชาติ ศาสนา พระมหากษัตริย์ ที่มีความมุ่งมั่น มีอุดมการณ์ ตั้งตนเป็นคนดี และพยายามอบรมสั่งสอนปลูกฝังลูกขายทั้งสองให้เป็นคนดี เดินตามรอยในหลวง ร.9- สุปราณี เจริญผล รับบท ปราย หญิง อายุ 40-45 ปี มีอาชีพเป็นชาวสวนและแม่บ้าน ร่างกายไม่แข็งแรง เป็นโรคหัวใจ แต่เข็มแข็ง หนักแน่น เสียสละ กล้าหาญไม่แพ้ชายอกสามศอก- อนุธิดา อิ่มทรัพย์ รับบท ส้มจี๊ด หญิง อายุ 25-28 ปี พนักงานออฟฟิศ เบื่องาน แต่ต้องทำเพราะไม่มีทางเลือก ไม่มีจุดมุ่งหมายในชีวิต ล่องลอยไปวันๆ แต่ได้รับแรงบันดาลใจจากการเสียสละชีวิตของปกปักษ์และปกป้อง ทำให้เกิดพลังและแรงใจที่จะทำหน้าที่ของตัวเองให้ดีและช่วยเหลือผู้อื่นข้อมูลการออกอากาศเพลงประกอบละครเพลงประกอบละคร. - เพลง แสงจากพ่อ (เพลงประกอบซีรีส์ชุด แสงจากพ่อ) เป็นเพลงหลักของละครชุดเรื่องนี้ ขับร้องโดย สงกรานต์ รังสรรค์,พงษ์ วงพัทลุง,แซ็ค ชุมแพ,ฟิล์ม บงกช - เพลง แสงหลังฝน (เพลงประกอบซีรีส์ชุด แสงจากพ่อ เรื่อง แสงหลังฝน) ขับร้องโดย พชรมน นภัสธนาเกียรติ - เพลง แสงในม่านหมอก (เพลงประกอบซีรีส์ชุด แสงจากพ่อ เรื่อง แสงในม่านหมอก) ขับร้องโดย พิเชษฐ์ บัวขำ - เพลง จุดสุดแสง (เพลงประกอบซีรีส์ชุด แสงจากพ่อ เรื่อง จุดสุดแสง) ขับร้องโดย Six Zechariah - เพลง เทียนไม่สิ้นแสง (เพลงประกอบซีรีส์ชุด แสงจากพ่อ เรื่อง เทียนไม่สิ้นแสง) ขับร้องโดย ชินวุฒ อินทรคูสิน</doc>
