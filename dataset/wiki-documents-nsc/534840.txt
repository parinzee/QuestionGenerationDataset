<doc id="534840" url="https://th.wikipedia.org/wiki?curid=534840" title="อาสนวิหารแก็งแปร์">อาสนวิหารแก็งแปร์ อาสนวิหารแก็งแปร์ () หรือชื่อเต็มว่า อาสนวิหารนักบุญกอร็องแต็งแห่งแก็งแปร์ () เป็นอาสนวิหารโรมันคาทอลิก และเป็นที่ตั้งของอัครมุขนายกประจำมุขมณฑลแก็งแปร์และเลอง ตั้งอยู่ในเขตเมืองแก็งแปร์ จังหวัดฟีนิสแตร์ ในแคว้นเบรอตาญ ประเทศฝรั่งเศส สร้างขึ้นเพื่ออุทิศให้แก่นักบุญกอร็องแต็งแห่งแก็งแปร์ ซึ่งเป็นมุขนายกองค์แรกของแก็งแปร์ในสมัยคริสต์ศตวรรษที่ 5 อาสนวิหารแห่งแก็งแปร์นี้สร้างขึ้นบนสักการสถานโบราณแบบโรมาเนสก์นามว่า "โบสถ์แม่พระ" ซึ่งสร้างสมัยคริสต์ศตวรรษที่ 11 และอาสนวิหารแห่งใหม่นี้ยังจัดเป็นอาสนวิหารแบบกอทิกที่เก่าแก่ที่สุดหนึ่งในสามแห่งของแคว้นเบรอตาญ อีกสองแห่งได้แก่ อาสนวิหารเทรกุยเย และอาสนวิหารแซ็ง-ปอล-เดอ-เลอง อาสนวิหารแห่งนี้ได้ถูกขึ้นทะเบียนเป็นอนุสรณ์สถานทางประวัติศาสตร์ของประเทศฝรั่งเศสเมื่อปี ค.ศ. 1862ประวัติ ประวัติ. การก่อสร้างได้สันนิษฐานว่าเริ่มขึ้นในปี ค.ศ. 1239 โดยมุขนายกแรโน คนสนิทของดุ๊กปีแยร์ที่ 1 แห่งเบรอตาญ แต่การก่อสร้างก็ยังไม่ได้เริ่มขึ้นจริงจังจนกระทั่งปี ค.ศ. 1280 ภายใต้การนำของมุขนายกเอว็อง เดอ ลา ฟอแร็สต์ โดยเริ่มต้นขึ้นเป็นรูปเป็นร่างอย่างรวดเร็วมาจนกระทั่งมีปัญหาด้านเทคนิคการก่อสร้าง งบประมาณ และการเมือง โดยเฉพาะอย่างยิ่งในสมัยคริสต์ศตวรรษที่ 14 ซึ่งเป็นช่วงของความวุ่นวายจากสงครามสืบราชบัลลังก์ ทำให้มีปัญหาล่าช้ามากมาย โดยบริเวณร้องเพลงสวดได้สร้างอย่างรวดเร็วในปี ค.ศ. 1330–1340 แค่ก็ยังมิได้มุงเพดานและหลังคาจนเสร็จจนกระทั่งปี ค.ศ. 1410 ในรัชสมัยของดุ๊กฌ็องที่ 5 แห่งเบรอตาญ บริเวณหน้าบันทิศตะวันตกได้มีการวางศิลาฤกษ์ในปี ค.ศ. 1424 ซุ้มประตูฝั่งทิศเหนือ () และทิศใต้ () นั้นเสร็จสิ้นก่อนปี ค.ศ. 1433 ส่วนบริเวณหอทั้งสองยังไม่เสร็จสิ้นจนกระทั่งในคริสต์ศตวรรษที่ 19 จากนั้นได้ก่อสร้างส่วนบริเวณกลางโบสถ์และแขนกางเขนตามลำดับ เพดานของบริเวณกลางโบสถ์นั้นเสร็จในระหว่างปี ค.ศ. 1486–1493ระเบียงภาพ</doc>
