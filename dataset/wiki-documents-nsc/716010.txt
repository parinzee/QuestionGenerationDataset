<doc id="716010" url="https://th.wikipedia.org/wiki?curid=716010" title="มัทมอนส์">มัทมอนส์ มัทมอนส์ () เป็นภูเขาไฟที่สูงที่สุดบนดาวศุกร์ และเป็นภูเขาที่สูงเป็นอันดับที่ 2 ของดาว รองจากแมกซ์เวลมอนทีส ตั้งอยู่ที่พิกัด ของดาวศุกร์ ภูเขาไฟลูกนี้มีความสูง 8 กิโลเมตรเหนือระดับเส้นผ่านศูนย์กลางเฉลี่ยของดาวศุกร์ ชื่อของภูเขาไฟมีที่มาจากเทพีแห่งความจริงและความเที่ยงตรงของอียิปต์นามว่า มัท (Maat)ลักษณะทางภูมิศาสตร์ ลักษณะทางภูมิศาสตร์. มัทมอนส์เป็นภูเขาไฟชนิดกรวยสลับชั้น มีแอ่งภูเขาไฟรูปกระจาด (Caldera) ขนาดใหญ่ กว้าง 28 กิโลเมตร × 31 กิโลเมตร ภายในแอ่งประกอบด้วยปล่องย่อยอีกอย่างน้อย 5 แห่ง มีขนาดเส้นผ่านศูนย์กลางสูงสุดถึง 10 กิโลเมตร นอกจากนี้ยังมีแนวของหลุมขนาดเล็ก เส้นผ่านศูนย์กลาง 3-5 กิโลเมตร ทอดตัวยาวกว่า 40 กิโลเมตรไปตามแนวด้านทิศตะวันตกเฉียงใต้ของภูเขาไฟ ไม่ปรากฏการระเบิดของภูเขาไฟจากแนวหลุมดังกล่าว ในขณะเดียวกันกลับพบการก่อตัวของหลุมจากการยุบตัว ภาพถ่ายความละเอียดสูงจากยานสำรวจแมเจลแลนบ่งชี้ว่าไม่พบหลักฐานของธารลาวาจากแนวหลุมดังกล่าวสถานะของภูเขาไฟ สถานะของภูเขาไฟ. การสำรวจด้วยเรดาร์ของยานแมเจลแลนเผยหลักฐานความเคลื่อนไหวเมื่อไม่นานมานี้ของมัทมอนส์ หลักฐานที่ว่าคือร่องรอยการตกของเถ้าภูเขาไฟบริเวณปากปล่องและด้านทิศเหนือของภูเขาไฟ สิ่งหนึ่งบนดาวศุกร์ที่ทำให้นักธรณีวิทยาดาวเคราะห์ (planetary geologist) ฉงนใจคือ ความเข้มข้นของก๊าซซัลเฟอร์ไดออกไซด์ (SO) และมีเทน (CH) ระหว่างชั้นบรรยากาศระดับกลางและระดับสูงของดาวศุกร์แตกต่างกันอย่างมีนัยสำคัญ ข้อมูลดังกล่าวได้จากการสำรวจวิเคราะห์บรรยากาศโดยกลุ่มยานสำรวจไพโอเนียร์วีนัส (Pioneer Venus) เมื่อต้นทศวรรษที่ 1980 นักวิทยาศาสตร์สันนิษฐานว่าในอดีต มัทมอนส์อาจเกิดการปะทุแบบพลีเนียน แล้วปล่อยแก๊สภูเขาไฟจำนวนมากขึ้นสู่บรรยากาศดาวศุกร์ ถึงแม้ว่าดาวศุกร์ยังมีภูเขาไฟปะทุอยู่ทั่วไป แต่สำหรับมัทมอนส์แล้ว นักวิทยาศาสตร์ยังไม่สามารถระบุได้ชัดเจนว่าตอนนี้มีการปะทุอยู่หรือไม่</doc>
