<doc id="533266" url="https://th.wikipedia.org/wiki?curid=533266" title="จูเนียล">จูเนียล จูเนียล (ฮันกึล: 주니엘,ภาษาอังกฤษ: JUNIEL) คือชื่อที่รู้จักกันดีบนเวทีของนักร้อง นักแต่งเพลง ชาวเกาหลีใต้ ซึ่งถือเป็นนักร้องหญิงเดี่ยวคนแรกของค่าย FNC Entertainment ภายใต้สังกัดเดียวกันกับวงดนตรีอย่าง F.T.Island CNBLUE และเกิร์ลกรุ๊ปอย่าง AOA โดยจูเนียลมีชื่อจริงว่า ชเว จุนฮี (ภาษาเกาหลี: 최준희 เกิดเมื่อวันที่ ) เธอเริ่มต้นบนเส้นทางสายดนตรีด้วยการเป็นนักร้องที่ประเทศญี่ปุ่นช่วงระยะเวลาหนึ่ง ก่อนจะเริ่มต้นเดบิวต์ในประเทศเกาหลีใต้ บ้านเกิดของเธอเองอย่างเป็นทางการในวันที่ 7 มิถุนายน 2555 กับมินิอัลบั้ม My First in June ช่วงที่เป็นนักร้องที่ประเทศญี่ปุ่นนั้น จูเนียลเป็นที่รู้จักในชื่อของ "จูนี่ (Junie)" ก่อนจะมาเปลี่ยนชื่อในภายหลังเป็น "จูเนียล (Juniel)" ซึ่งมาจากชื่อเดิม Junie เติม L จากคำว่า "Love" เข้าไปเป็นตัวท้าย จนกลายเป็นชื่อว่า Juniel อย่างที่ใช้อยู่ในปัจจุบัน หลังจากเดบิวต์ในบ้านเกิดอย่างเป็นทางการ ในวันที่ 27 ธันวาคม 2555 ทางต้นสังกัดก็ได้ออกมาประกาศชื่อแฟนคลับของจูเนียลอย่างเป็นทางการในชื่อ "Banila" ที่มาจากการโหวตของเหล่าแฟนๆ ของจูเนียลในแฟนคาเฟ่ของเธอ สำหรับ Banila เป็นชื่อที่มาจากการรวมกันของคำว่า "Vanilla" สื่อถึงความหอมหวาน รวมกับคำว่า "Banini" ชื่อกีต้าร์ตัวโปรดของเธอ และชื่อเพลงเกาหลีเพลงแรกในอัลบั้มของเธออย่าง "Illa Illa" โดยเมื่อรวมกันแล้ว ชื่อแฟนคลับ Banila จึงมีความหมายว่า แฟนคลับจะเป็นเหมือนรักแรกของเธอ และเป็นดั่งของล้ำค่าจะอยู่เคียงข้างเธอเสมอ</doc>
