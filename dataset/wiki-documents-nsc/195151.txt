<doc id="195151" url="https://th.wikipedia.org/wiki?curid=195151" title="ไทยทาวน์ (ลอสแอนเจลิส)">ไทยทาวน์ (ลอสแอนเจลิส) ไทยทาวน์ () เป็นเขตชุมชนของบุคคลชาวไทยในเมืองลอสแอนเจลิส รัฐแคลิฟอร์เนีย โดยตั้งอยู่ใกล้เขตฮอลลีวูด สหรัฐอเมริกา ไทยทาวน์มักจะถูกเรียกว่าเป็นจังหวัด ที่ 78 ของประเทศไทย ไทยทาวน์ถูกจัดตั้งเป็นเขตชุมชนจากทางสภาเมืองเมื่อวันที่ 27 ตุลาคม พ.ศ. 2542 ซึ่งในบริเวณไทยทาวน์ประกอบด้วย ร้านอาหารไทย ร้านขายสินค้าไทย ร้านนวดไทย มีทั้งร้านหนังสือดอกหญ้า ร้าน BTK เป็นร้านขายภาพยนตร์ไทย เพลง คาราโอเกะ ร้านตัดผม สปา ฯลฯ ไทยทาวน์เป็นเสมือนศูนย์รวมของชาวไทยอาศัยอยู่ประมาณ 120,000 คนในลอสแอนเจลิส ในบริเวณไทยทาวน์มีรถไฟ LACMTA สายแดงวิ่งผ่าน ซึ่งในบริเวณเดียวกันได้มีชุมชนของชาวอาร์มีเนียรวมอยู่ด้วย (ซึ่งถูกเรียกว่า ลิตเติลอาร์มีเนีย) นอกจากนี้ไทยทาวน์ยังปรากฏในภาพยนตร์เรื่อง จังหวัด 77ประชากรไทย ประชากรไทย. ลอสแองเจิลลิสมีพลเมืองไทยที่ใหญ่ที่สุดนอกประเทศไทย ราวๆ 80,000 คน ของชาวอเมริกันเชื้อสายไทยประมาณ 120,000 คนในรัฐแคลิฟอร์เนีย อาศัยอยู่ในลอสแองเจิลลิส ซึ่งเป็นที่ตั้งของไทยทาวน์แห่งแรกของโลก ใน พ.ศ. 2545 มีผู้อพยพชาวไทยประมาณ 80,000 คน อาศัยในลอสแองเจิลลิส ไทยเชื้อสายจีน ยังถูกรวมในประชากรไทยด้วย บางครั้งลอสแองเจิลลิสถูกอ้างเป็นจังหวัดที่ 78 ของประเทศไทย รวมถึงชื่อเมืองลอสแองเจิลลิสยังพ้องความหมายกับชื่อเมืองหลวงของไทย (กรุงเทพมหานคร หมายถึง เมืองของนางฟ้า) วันอาทิตย์แรกในเดือนเมษายน ไทยทาวน์มีการเฉลิมฉลองวันสงกรานต์ หรือปีใหม่ไทย โดยการปิดถนนฮอลลีวูดภายในบริเวณนั้น และมีการออกร้านอาหารและความบันเทิงร่วมกับการเดินพาเหรดบนถนนฮอลลีวู้ดจากถนนนิวแฮมเชียร์ถึงถนนวิโนวาประวัติ ประวัติ. ไทยทาวน์เริ่มขึ้นเมื่อประมาณ พ.ศ. 2500-2510 เมื่อคนไทยจำนวนมากเดินทางไปลอสแองเจิลลิสเพื่อที่จะศึกษาในมหาวิทยาลัย ผลของการออกกฎหมายสัญชาติและการอพยพ พ.ศ. 2508 (Immigration and Nationality Act of 1965) หลายคนจึงตัดสินใจที่จะอยู่อาศัยและเปิดธุรกิจส่วนตัว จนกระทั่งวิกฤติทางการเงินของภูมิภาคในช่วงทศวรรษ พ.ศ. 2520-2530 ทำให้ชาวไทยอีกจำนวนมากเดินทางสู่ไทยทาวน์และหางานทำ สภาเมืองกำหนดให้เป็นย่านๆ หนึ่งของเมืองเมื่อวันที่ 27 ตุลาคม พ.ศ. 2542 ช่วงเวลานั้นมีคนไทยประมาณ 80,000 คน ทางตอนใต้ของรัฐแคลิฟอร์เนีย ในเดือนกรกฎาคม พ.ศ. 2551 ลอรา บุช สุภาพสตรีหมายเลขหนึ่งแห่งสหรัฐอเมริกา ให้เงินสนับสนุนการแสดงคุณค่าของท้องถิ่นในฐานะชุมชน "อนุรักษ์อเมริกา" ซึ่งทำให้ไทยทาวน์มีคุณสมบัติเหมาะสมสำหรับเงิน 250,000 ดอลล่าร์สหรัฐ ในการช่วยเหลือทางสาธารณะและส่วนตัวอื่นๆ</doc>
