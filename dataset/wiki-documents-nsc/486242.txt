<doc id="486242" url="https://th.wikipedia.org/wiki?curid=486242" title="ฟรันซิสคา เพียร์">ฟรันซิสคา เพียร์ ฟรันซิสคา เพียร์ () เกิดวันที่ 6 พฤษภาคม ค.ศ. 1987 ที่คุฟซไตน์ รัฐทิโรล ประเทศออสเตรีย ผู้ซึ่งเป็นทั้งนักกีฬายิงปืนและนักยิงหน้าไม้ชาวออสเตรีย โดยเป็นสมาชิกสโมสรชึทเซนกีลเดออันเกอร์แบร์กการแข่งขัน การแข่งขัน. ฟรันซิสคาเข้าแข่งขันกีฬายิงปืนจากการชักนำโดยพ่อของเธอ โดยพวกเขาได้เข้าร่วมกิจกรรมที่สโมสรไรเฟิลอยู่บ่อยครั้ง ต่อมา มาร์คัส บิชเลอร์ ซึ่งเป็นผู้ฝึกสอนคนปัจจุบันของเธอได้ย้ายมายังสโมสรแห่งนี้ และพัฒนาฝีมือให้แก่เธอจนเป็นนักกีฬาชั้นนำได้อย่างรวดเร็ว ใน ค.ศ. 2008 เธอได้ตัดสินใจที่จะฝึกฝนหน้าไม้อย่างจริงจังด้วยการปรับปรุงทางเทคนิค และใน ค.ศ. 2010 เธอได้รับการคัดเลือกสู่การแข่งขันยิงหน้าไม้ชิงแชมป์โลก ที่ซึ่งทีมของเธอได้รับรางวัลสองเหรียญเงินจากการแข่งขันประเภททีม รวมถึงได้อันดับ 3 ในการแข่งขันประเภทบุคคล และใน ค.ศ. 2011 เธอได้แชมป์ยุโรป 10 ม. ตลอดจนได้รับเหรียญเงินและเหรียญทองแดงจากการแข่งขันชิงแชมป์ยุโรป ซึ่งจัดขึ้นที่อุนเทออักเกรี นี้เช่นกัน ในเดือนเมษายน ค.ศ. 2012 เธอสามารถสร้างเกียรติประวัติจากความสำเร็จจากการแข่งขันยิงหน้าไม้ชิงแชมป์ยุโรป 2012 รวมถึงได้รับการเสนอเข้ารับรางวัลนักกีฬาหญิงแห่งปี 2011 ค.ศ. 2012 เป็นปีที่เธอประสบความสำเร็จมากที่สุด เธอเข้าแข่งขันชิงแชมป์โลกอีกครั้งที่เมืองวิลและได้รับเหรียญรางวัลถึง 6 เหรียญ (3 เหรียญทอง, 1 เหรียญเงิน และ 2 เหรียญทองแดง) และสามารถทำสถิติใหม่ในท่าคุกเข่า 30 ม. ซึ่งเป็นการประสบความสำเร็จสูงสุดในการแข่งขันรายการชิงแชมป์โลกดังกล่าวความสำเร็จความสำเร็จสูงสุดด้านกีฬาความสำเร็จ. ความสำเร็จสูงสุดด้านกีฬา. - ค.ศ. 2012 อันดับ 1 ยิงหน้าไม้ชิงแชมป์โลก 10 ม.บุคคล ที่เมืองวิล ประเทศสวิตเซอร์แลนด์ - ค.ศ. 2012 อันดับ 1 ยิงหน้าไม้ชิงแชมป์โลก 10 ม.ทีม - ค.ศ. 2012 อันดับ 1 ยิงหน้าไม้ชิงแชมป์โลก 30 ม.บุคคลคุกเข่า - ค.ศ. 2012 อันดับ 2 ยิงหน้าไม้ชิงแชมป์โลก 30 ม.ทีม - ค.ศ. 2012 อันดับ 3 ยิงหน้าไม้ชิงแชมป์โลก 30 ม.บุคคลยืน - ค.ศ. 2012 อันดับ 3 ยิงหน้าไม้ชิงแชมป์โลก 30 ม.บุคคลท่ารวม - ค.ศ. 2011 อันดับ 1 ยิงหน้าไม้ชิงแชมป์ยุโรป 10 ม.บุคคล ที่เมืองอุนเทออักเกรี ประเทศสวิตเซอร์แลนด์ - ค.ศ. 2011 อันดับ 1 ยิงหน้าไม้ชิงแชมป์ยุโรป 10 ม.ทีม - ค.ศ. 2011 อันดับ 2 ยิงหน้าไม้ชิงแชมป์ยุโรป 30 ม.ทีม - ค.ศ. 2011 อันดับ 3 ยิงหน้าไม้ชิงแชมป์ยุโรป 30 ม.บุคคลท่ารวม - ค.ศ. 2010 อันดับ 2 ยิงหน้าไม้ชิงแชมป์โลก 30 ม.ทีม ที่เมืองฟงแตนโบล ประเทศฝรั่งเศส - ค.ศ. 2010 อันดับ 2 ยิงหน้าไม้ชิงแชมป์โลก 10 ม.ทีม - ค.ศ. 2010 อันดับ 3 ยิงหน้าไม้ชิงแชมป์โลก 10 ม.บุคคล - ค.ศ. 2008 อันดับ 4 ยิงหน้าไม้ชิงแชมป์โลก 10 ม.บุคคล ที่เมืองซุลเกน ประเทศสวิตเซอร์แลนด์ - อันดับหนึ่งในการแข่งขันระดับรัฐและระดับนานาชาติหลายรายการ</doc>
