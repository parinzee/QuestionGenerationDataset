<doc id="764917" url="https://th.wikipedia.org/wiki?curid=764917" title="โยฮันน์ ก็อตต์ล็อบ ไลเดินฟรอสต์">โยฮันน์ ก็อตต์ล็อบ ไลเดินฟรอสต์ โยฮันน์ ก็อตต์ล็อบ ไลเดินฟรอสต์ (; 27 พฤศจิกายน ค.ศ. 1715 – 2 ธันวาคม ค.ศ. 1794) เป็นแพทย์และนักเทววิทยาชาวเยอรมัน เกิดที่เมืองรอสเปอร์เวนดาในเคาน์ตีสตอลแบร์ก-สตอลแบร์ก เป็นบุตรของโยฮันน์ ไฮน์ริช ไลเดินฟรอสต์ ครั้งแรกไลเดินฟรอสต์เรียนเทววิทยาที่มหาวิทยาลัยกีสเซิน แต่ต่อมาเปลี่ยนไปเรียนวิชาแพทย์ที่มหาวิทยาลัยไลพ์ซิจและมหาวิทยาลัยฮัลเลอ หลังเรียนจบ ไลเดินฟรอสต์ใช้เวลาท่องเที่ยวและเป็นแพทย์สนามในสงครามซิเลเซียครั้งที่หนึ่ง ต่อมาในปี ค.ศ. 1743 ไลเดินฟรอสต์ดำรงตำแหน่งศาสตราจารย์ที่มหาวิทยาลัยดืสบูร์ก สองปีต่อมา ไลเดินฟรอสต์แต่งงานกับอันนา คอร์นีเลีย คัลค์ฮอฟฟ์ ทั้งคู่มีบุตรด้วยกัน 7 คน นอกจากจะดำรงตำแหน่งศาสตราจารย์แล้ว ไลเดินฟรอสต์ยังดำรงตำแหน่งอธิการบดีของมหาวิทยาลัย ในปี ค.ศ. 1756 ไลเดินฟรอสต์ได้รับเลือกให้เป็นภาคีสมาชิกสถาบันวิทยาศาสตร์แห่งเบอร์ลิน ในปีเดียวกัน ไลเดินฟรอสต์ได้อธิบายปรากฏการณ์ไลเดินฟรอสต์ ซึ่งเป็นปรากฏการณ์ที่เกิดขึ้นเมื่อของเหลวสัมผัสกับพื้นผิวที่มีอุณหภูมิสูงกว่าจุดเดือดของของเหลว ทำให้ส่วนที่สัมผัสกับพื้นผิวระเหยเป็นไอน้ำและพยุงให้ของเหลวเคลื่อนที่ อย่างไรก็ตาม ปรากฏการณ์นี้ถูกพูดถึงครั้งแรกโดยแฮร์มัน บูร์ฮาเฟอ ไลเดินฟรอสต์เสียชีวิตในปี ค.ศ. 1794</doc>
