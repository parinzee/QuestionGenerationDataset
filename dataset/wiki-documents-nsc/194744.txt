<doc id="194744" url="https://th.wikipedia.org/wiki?curid=194744" title="พระเจ้าบรมวงศ์เธอ พระองค์เจ้าวาณีรัตนกัญญา">พระเจ้าบรมวงศ์เธอ พระองค์เจ้าวาณีรัตนกัญญา พระเจ้าบรมวงศ์เธอ พระองค์เจ้าวาณีรัตนกัญญา (27 มกราคม พ.ศ. 2400 — 25 มกราคม พ.ศ. 2478) เป็นพระราชธิดาในพระบาทสมเด็จพระจอมเกล้าเจ้าอยู่หัว ที่ประสูติแต่เจ้าจอมมารดาแก้วพระประวัติ พระประวัติ. พระเจ้าบรมวงศ์เธอ พระองค์เจ้าวาณีรัตนกัญญา ประสูติเมื่อวันที่ 27 มกราคม พ.ศ. 2400 เป็นพระราชธิดาองค์ที่ 39 ในพระบาทสมเด็จพระจอมเกล้าเจ้าอยู่หัว ที่ประสูติแต่เจ้าจอมมารดาแก้ว (สกุลเดิม: บุรณศิริ) ในช่วงการเปลี่ยนแปลงการปกครอง พ.ศ. 2475 เหล่าพระบรมวงศานุวงศ์ทรงพากันอพยพออกจากพระบรมมหาราชวัง โดยเฉพาะพระตำหนักฝ่ายในแทบไม่มีเจ้านายประทับอยู่เลย ครั้งนั้นพระองค์ยังคงประทับอยู่ในพระบรมมหาราชวัง ด้วยมีพระชันษาสูงและทรงพี ทำให้เสด็จพระดำเนินไม่สะดวกนัก พระองค์พำนักอยู่ร่วมกันกับพระเจ้าบรมวงศ์เธอ พระองค์เจ้าผ่องประไพ พระราชธิดาพระองค์ใหญ่ในพระบาทสมเด็จพระจุลจอมเกล้าเจ้าอยู่หัว พระองค์สิ้นพระชนม์เมื่อวันที่ 25 มกราคม พ.ศ. 2478 ในรัชกาลพระบาทสมเด็จพระปรเมนทรมหาอานันทมหิดล รวมพระชันษา 77 ปีพระเกียรติยศพระอิสริยยศพระเกียรติยศ. พระอิสริยยศ. - พระเจ้าลูกเธอ พระองค์เจ้าวาณีรัตนกัญญา (27 มกราคม พ.ศ. 2400 — 11 พฤศจิกายน พ.ศ. 2411) - พระเจ้าน้องนางเธอ พระองค์เจ้าวาณีรัตนกัญญา (11 พฤศจิกายน พ.ศ. 2411 — 23 ตุลาคม พ.ศ. 2453) - พระเจ้าบรมวงศ์เธอ พระองค์เจ้าวาณีรัตนกัญญา (23 ตุลาคม พ.ศ. 2453 — 25 มกราคม พ.ศ. 2478)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ฝ่ายใน) (ท.จ.ว.) - เหรียญรัตนาภรณ์ รัชกาลที่ 4 ชั้นที่ 3 (ม.ป.ร.3) - เหรียญรัตนาภรณ์ รัชกาลที่ 5 ชั้นที่ 3 (จ.ป.ร.3) - เหรียญรัตนาภรณ์ รัชกาลที่ 6 ชั้นที่ 2 (ว.ป.ร.2) - เหรียญรัตนาภรณ์ รัชกาลที่ 7 ชั้นที่ 2 (ป.ป.ร.2)</doc>
