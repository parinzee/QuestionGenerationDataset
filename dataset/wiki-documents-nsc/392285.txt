<doc id="392285" url="https://th.wikipedia.org/wiki?curid=392285" title="คันหู">คันหู คันหู เป็นเพลงลูกทุ่ง ขับร้องโดยหลิว วริสสรา เมื่อครั้งที่ยังสังกัดค่ายโฟร์เอสอยู่ ประพันธ์โดยราตรี อิ่มสำราญ เพลงนี้รวมอยู่ในอัลบั้ม กล้า ๆ กลัว ๆ ที่วางจำหน่ายในปี พ.ศ. 2542 เพลงนี้มีชื่อเสียงขึ้นมาเนื่องจากไผ่ เทอร์โบ หัวหน้าวงเทอร์โบ ได้นำคลิปวิดีโอการแสดงเพลงดังกล่าวขึ้นไปในเว็บไซต์ยูทูบ โดยในคลิปวิดีโอดังกล่าว นงผณี มหาดไทย (หรือเป็นที่รู้จักในนาม "จ๊ะ คันหู") ได้ออกมาร้องเพลงในเครื่องแต่งกายน้อยชิ้น และเกาที่หัวหน่าวไปด้วยและขณะร้องเพลง คลิปวิดีโอดังกล่าวมียอดผู้เข้าชมสูงกว่าสิบเจ็ดล้านครั้ง ทำให้เกิดกระแสวิพากษ์วิจารณ์ในอินเทอร์เน็ตเป็นอย่างมาก จนสื่อมวลชนได้ติดตามสัมภาษณ์หัวหน้าวงและนักร้องหลายต่อหลายครั้ง เช่น รายการเช้าข่าวข้น รายการวู้ดดี้ เกิดมาคุย รายการสุขขาอยู่หน...ได๋ และยังมีเว็บโป็ ที่ใช้ชื่อ คันหู.comฯลฯ หลังจากเพลงนี้เป็นที่รู้จักมากขึ้น ค่ายท็อปไลน์ ไดมอนด์ได้นำเพลงดังกล่าวมาทำใหม่ โดยให้วงคัตตอนบัดส์เป็นผู้ขับร้อง</doc>
