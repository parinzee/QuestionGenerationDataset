<doc id="68913" url="https://th.wikipedia.org/wiki?curid=68913" title="เอเอสพีดอตเน็ต เอแจ็กซ์">เอเอสพีดอตเน็ต เอแจ็กซ์ เอเอสพีดอตเน็ต เอแจ็กซ์ () คือเฟรมเวิร์กเสริมสำหรับเอเอสพีดอตเน็ตพัฒนาโดยไมโครซอฟท์ เพื่อเพิ่มความสามารถเอแจ็กซ์ ซึ่งมีส่วนประกอบเป็นสองส่วนคือ- ไมโครซอฟท์ เอแจ็กซ์ ไลบรารี (Microsoft AJAX Library) ซึ่งเป็นไลบรารีสคริปต์สำหรับด้านไคลเอนต์ - เอเอสพีดอตเน็ต เอแจ็กซ์ เอกซ์เทนชัน (ASP.NET AJAX Extensions) ซึ่งเป็นส่วนประกอบด้านเซิร์ฟเวอร์เช่น เอเอสพีดอตเน็ต คอนโทรล และส่วนประกอบในการประสานงานกับทางด้านไคลเอนต์ ปัจจุบันนี้ เอเอสพีดอตเน็ต เอแจ็กซ์ ได้ออกรุ่น 1.0 วันที่ 23 มกราคม พ.ศ. 2550 หลังจากที่เปิดให้ทดสอบมากกว่า 1 ปี และมีกำหนดการที่จะรวม เอเอสพีดอตเน็ต เอแจ็กซ์ เข้าไปในดอตเน็ตเฟรมเวิร์กรุ่นต่อไป เอเอสพีดอตเน็ต เอแจ็กซ์ ถือเป็นผลิตภัณฑ์ที่ได้รับการสนับสนุนโดยไมโครซอฟท์ ซึ่งรวมอยู่ในสัญญาการสนับสนุนตามปกติ โดยนับเป็นส่วนหนึ่งในดอตเน็ตเฟรมเวิร์กความสามารถความสามารถ. - สคริปต์ไลบรารีได้สนับสนุนและรองรับหลากหลายความสามารถไม่ว่าจะเป็นคลาสเอกซ์เทนชัน สนับสนุนด้านเน็ตเวิร์ก เครื่องมือช่วยเหลือ และอื่นๆ - ออกแบบให้เข้ากันได้กับเอเอสพีดอตเน็ต โดยเอเอสพีดอตเน็ตคอนโทรลเดิมนั้น สามารถเพิ่มความสามารถเอแจ็กซ์ได้อย่างง่ายดาย - มีเอแจ็กซ์คอนโทรลไลบรารีสำเร็จรูปมากกว่า 35 คอนโทรล ซึ่งความสามารถที่ต้องการจะใช้เอแจ็กซ์นั้น สามารถใช้คอนโทรลเข้าช่วย ทำให้ประหยัดเวลาการเขียนโค้ดยิ่งขึ้น - มีคู่มือ วิธีการใช้ที่ละเอียด และวิดีโอประกอบการเรียนรู้มากกว่า 40 วิดีโอฟรีบนเว็บ - รองรับทั้ง Visual Web Developer Express Edition รุ่นฟรี และวิชวลสตูดิโอ 2005 - สนับสนุน และรองรับการต่อยอด ซึ่งเห็นผลได้จาก เอเอสพีดอตเน็ต เอแจ็กซ์ คอนโทรลทูลคิต ที่เป็นลักษณะซอฟต์แวร์รหัสเปิด ซึ่งได้มีคอนโทรลตัวใหม่เพิ่มขึ้นเป็นประจำเว็บเบราว์เซอร์ที่สนับสนุน เว็บเบราว์เซอร์ที่สนับสนุน. เอเอสพีดอตเน็ต เอแจ็กซ์ สนับสนุนการทำงานบนหลายเบราว์เซอร์ที่แพร่หลายในปัจจุบันอย่างอินเทอร์เน็ตเอกซ์พลอเรอร์ ไฟร์ฟอกซ์ หรือซาฟารีการออกวางตลาด การออกวางตลาด. เอเอสพีดอตเน็ต เอแจ็กซ์ นั้นออกวางตลาดแตกต่างจากซอฟต์แวร์อื่นๆ โดยจะออกเป็นสองรุ่นพร้อมกันคือรุ่นแกนหลัก (core) และรุ่นที่เพิ่มความสามารถจากรุ่นแกนหลักที่ยังไม่พร้อมดีโดยรุ่นนี้จะเรียกว่า CTP (Community Technical Preview) และนอกจากนั้นหลายคอนโทรลที่ทำงานร่วมกับ เอเอสพีดอตเน็ต เอแจ็กซ์ แยกออกมาอยู่ใน เอเอสพีดอตเน็ต เอแจ็กซ์ คอนโทรลทูลคิต ซึ่งปัจจุบันมีมากกว่า 30 คอนโทรล โดยเป็นลักษณะซอฟต์แวร์รหัสเปิด โดยให้บุคคลทั่วไปร่วมพัฒนา สร้างคอนโทรลเพิ่มเติมสำหรับ เอเอสพีดอตเน็ต เอแจ็กซ์ และแจกจ่ายได้เปรียบเทียบระหว่างรุ่นแกนหลัก และรุ่น CTP</doc>
