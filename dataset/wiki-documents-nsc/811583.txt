<doc id="811583" url="https://th.wikipedia.org/wiki?curid=811583" title="ซือ ซื่อหลุน">ซือ ซื่อหลุน ซือ ซื่อหลุน (; 1659 ที่เมืองเฉวียนโจว มณฑลฝูเจี้ยน– 3 กรกฎาคม 1722) หรือที่เป็นที่รู้จักกันดีในชื่อ ซือ กง (Shi Gong; 施公; "ใต้เท้าซือ") หรือ ซือ ชิงเทียน (Shi Qingtian; 施青天; "ซือฟ้ากระจ่าง") ขุนนางคนหนึ่งในยุคราชวงศ์ชิง รับราชการเป็นนายอำเภอในรัชสมัยจักรพรรดิคังซี โดยเป็นบุตรชายของนายพลซือ หลาง เรื่องราวของซือ ซื่อหลุน ได้ถูกนำมาแต่งเป็นนิยายสืบสวนสอบสวน ในศตวรรษ 19 ด้วยการเล่าลือว่าเป็นผู้ทรงคุณธรรม และมีปัญญาความรู้ความสามารถรอบด้าน ทั้งในการทำนายโหราศาสตร์ ดาราศาสตร์ ในทำนองเดียวกับเปาบุ้นจิ้น ในยุคราชวงศ์ซ้องของชาวฮั่น ในชื่อ The Cases of Lord Shi (施公案) จนได้รับฉายาว่า "เปาบุ้นจิ้นแห่งยุคคังซี" เรื่องราวของซือ ซื่อหลุน หรือซือ กง ได้ถูกนำมาดัดแปลงเป็นซีรีส์หรือภาพยนตร์ในแบบวัฒนธรรมร่วมสมัยของจีนหลายครั้ง เช่น The Strange Cases of Lord Shih (施公奇案; "ซือกง อย่าปล่อยให้คนชั่วลอยนวล") ของไต้หวันในปี ค.ศ. 1997 เป็นต้น</doc>
