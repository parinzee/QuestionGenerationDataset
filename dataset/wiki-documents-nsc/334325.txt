<doc id="334325" url="https://th.wikipedia.org/wiki?curid=334325" title="เดดพูล">เดดพูล เดดพูล () หรือ เวด วิลสัน () เป็นตัวละครที่เป็นทหารรับจ้าง และเป็นทั้งตัวร้ายและตัวเอกปฏิลักษณ์ ปรากฏในหนังสือการ์ตูนที่จัดพิมพ์โดยมาร์เวลคอมิกส์ วาดโดยร็อบ ไลเฟลด์ และเขียนเรื่องโดยไรเฟล นิเซียซา ซึ่งเดดพูลปรากฏตัวครั้งแรกในหนังสือการ์ตูน เดอะนิวมิวแตนท์ ฉบับที่ 98 ในเดือนกุมภาพันธ์ ค.ศ. 1991 เดดพูลเป็นทหารรับจ้างผู้มีจิตใจคุ้มดีคุ้มร้าย ซึ่งปรากฏตัวครั้งแรกในฐานะวายร้ายในหนังสือการ์ตูนชุด นิวมิวแตนท์ และต่อมาในหนังสือการ์ตูนชุด เอ็กซ์ฟอร์ซ ตัวละครนี้ยังได้เป็นดารานำในหลายซีรีส์อย่างต่อเนื่อง โดยมีชื่อปรากฏร่วมกับตัวละครอื่นๆ เช่น เคเบิล เป็นต้น ทั้งนี้ เดดพูลได้รับการจัดอันดับความนิยมเป็นลำดับที่ 182 โดยนิตยสารวิซาร์ด จาก 200 รายชื่อตัวละครในหนังสือการ์ตูนที่ได้รับความนิยมตลอดกาล และได้รับการจัดอันดับความนิยมเป็นลำดับที่ 45 โดยนิตยสารเอ็มไพร์ จากตัวละครในหนังสือการ์ตูนยอดเยี่ยมที่สุดทั้ง 50 รายประวัติการจัดพิมพ์ประวัติการจัดพิมพ์. - ยุค 1990 เดดพูลได้ปรากฏตัวครั้งแรกในหนังสือการ์ตูน เดอะนิวมิวแตนท์ ฉบับที่ 98 ในเดือนกุมภาพันธ์ ค.ศ. 1991 ซึ่งในการปรากฏตัวครั้งแรกของเขา เดดพูลได้รับการจ้างวานจากทอลลิเวอร์ ในการโจมตีเคเบิล กับเหล่ามิวแตนท์สายพันธุ์ใหม่ ในช่วงต่อมาเคเบิลได้ปรากฏตัวในหนังสือการ์ตูน เอ็กซ์ฟอร์ซ ในฐานะตัวละครที่แจ้งเกิดขึ้นอีกครั้ง นอกจากนี้ เดดพูลยังได้เป็นดารารับเชิญให้ปรากฏตัวในหนังสือการ์ตูนของมาร์เวลคอมิกส์หลายเรื่อง ไม่ว่าจะเป็น อเวนเจอร์ส, แดร์เดวิล, ฮีโร่ฟอร์ไฮร์ และในปี ค.ศ. 1993 ตัวละครได้รับบทบาทสำคัญในมินิซีรีส์ของตนเอง โดยใช้ชื่อว่า เดอะเซอร์เคิล เชส ซึ่งได้รับการเขียนเรื่องโดยไรเฟล นิเซียซา และวาดลายเส้นดินสอโดย โจ มาดูเรรา การร่วมงานกันในครั้งนี้ถือได้ว่าประสบความสำเร็จ และเดดพูลได้เป็นดาราหลักในครั้งที่สอง โดยใช้ชื่อของเดดพูลเองเป็นชื่อเรื่อง ซึ่งเขียนขึ้นในปี ค.ศ. 1994 โดยมาร์ค เวด และได้รับการวาดลายเส้นดินสอโดยเอียน เชอร์ชิลการปรากฏตัวในสื่ออื่นภาพยนตร์การปรากฏตัวในสื่ออื่น. ภาพยนตร์. - เอ็กซ์เมน กำเนิดวูล์ฟเวอรีน เดดพูล/เวด วิลสัน ได้ปรากฏตัวในภาพยนตร์เรื่องเอ็กซ์เมน กำเนิดวูล์ฟเวอรีน โดยผู้แสดงเป็นเวดคือไรอัน เรย์โนลด์ส และ เดดพูล/เวพอน XI มีผู้รับบทโดยสกอตต์ แอทคินส์ ซึ่งปรากฏตัวในฐานะนักสู้ที่มีฝีมือสูง และเป็นทหารรับจ้างเจ้าคารม ผู้ใช้ดาบคู่ที่มีความเร็วเหนือมนุษย์ ทั้งมีทักษะในการหักเหการจู่โจมจากอาวุธปืน- เดดพูล ในภาพยนตร์เรื่องเดดพูล ตัวเวด วิลสันรับบทโดยไรอัน เรย์โนลด์สเช่นเดิม ซึ่งเนื้อเรื่องจะเป็นไปตามหนังสือการ์ตูนเกือบทุกประการ ตั้งแต่เป็นโรคมะเร็งจึงได้ร่วมทดลองเวพอนเอ็กซ์ จึงทำให้มะเร็งหายไปแต่ก็ทำให้หน้าตาอัปลักษณ์ และแข็งแกร่ง จึงไปเป็นทหารรับจ้างช่างจ้อ พ่อทุกสถาบันตามเหมือนคอมิค ซึ่งต้องการที่จะล้างแค้นผู้ที่ทำให้เขาต้องกลายเป็นแบบนี้วิดีโอเกม วิดีโอเกม. เดดพูลเป็นตัวละครที่ได้รับการยืนยันว่าจะเป็นตัวละครหลักของเกมต่อสู้ที่มีชื่อว่า ซึ่งกำลังอยู่ในช่วงระหว่างการจัดสร้าง ในการนำเสนอภาพตัวอย่างที่งาน E3 2010 เขาได้แสดงฝีมือการต่อสู้กับดังเต้ซึ่งเป็นตัวละครจากเกมเดวิลเมย์ครายที่ผลิตโดยบริษัทแคปคอม</doc>
