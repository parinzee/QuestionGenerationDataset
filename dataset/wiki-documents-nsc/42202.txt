<doc id="42202" url="https://th.wikipedia.org/wiki?curid=42202" title="ฟรายเดย์">ฟรายเดย์ ฟรายเดย์ (Friday) วงดนตรีป็อปที่มีสมาชิก 3 คน ถือกำเนิดจากความเป็นเพื่อนในรั้วมหาวิทยาลัยในวันศุกร์ ก่อนจะได้มีโอกาสออกผลงานอัลบั้มเดี่ยวครั้งแรก กับสังกัด มิวสิกบั๊กส์ ของ ธเนศ วรากุลนุเคราะห์ ในนามวง ฟรายเดย์แอมอินเลิฟ (Friday I'm in Love) และอัลบัมเพลงประกอบละครเรื่อง "เทพนิยายนายเสนาะ" ที่ฟรายเดย์นำเพลง "นิดนึงพอ" ของ แจ้-ดนุพล แก้วกาญจน์ มาทำใหม่จนกลายเป็นที่รู้จักมากขึ้นทันที ก่อนจะห่างหายจากการออกผลงานไปหลายปี และกลับมาอีกครั้งกับสังกัดของตนเอง เพลย์กราวด์ มิวสิก ออกผลงานชื่อ Magic Moment มีเพลงดังอย่าง "ชั่วโมงต้องมนต์", "เปลี่ยนไปทุกอย่าง" และอีกหลายเพลง นอกจากผลงานที่ใช้ชื่อของฟรายเดย์แล้ว ทั้งสามคนก็ได้ร่วมงานกับเพื่อนๆนักดนตรีผลิตผลงานเพลงในนามของ 2 Days Ago Kids ที่มีเพลงฮิตอย่าง "กลับมา" ด้วย หลังจากสมาชิกแต่ละคนต่างแยกย้ายกันไปทำอัลบั้มเดี่ยวของตัวเองเป็นการชั่วคราว ในที่สุด พวกเขากลับมารวมตัวกันทำผลงานในนามฟรายเดย์อีกครั้งในปี พ.ศ. 2550 ในอัลบั้ม "Song For Tomorrow" กับสังกัดเลิฟอีส ซึ่งเป็นปีที่ครบรอบ 10 ปีของการก่อตั้งวงพอดี จึงได้มีการจัดแสดงคอนเสิร์ตใหญ่ของวงขึ้นในวันที่ 6 พฤศจิกายน 2550 ณ. พารากอน ฮอลล์ ศูนย์การค้าสยามพารากอน โดยใช้ชื่อคอนเสิร์ตว่า "Yesterday, Friday and Tomorrow"สมาชิกสมาชิก. - ตรัย ภูมิรัตน (บอย) ร้องนำ - เกรียงไกร วงษ์วานิช (หนึ่ง) กีตาร์ - อดุลย์ รัชดาภิสิทธิ์ (ดุลย์) กีตาร์, ร้องนำการร่วมงานกับศิลปินอื่น การร่วมงานกับศิลปินอื่น. สามสมาชิกของฟรายเดย์ยังไปทำงานส่วนตัวหรือร่วมงานกับคนอื่นบ้าง อย่าง ดุลย์ ก็เป็นเจ้าของซิงเกิ้ลชื่อ หันมามอง (Please Turn Around) และ EP Spree ส่วน หนึ่ง เป็นเจ้าของสังกัดค่ายเพลงเล็กๆ ชื่อ โน มอร์ เบลท์ส (No More Belts) และผลิตผลงานของตัวเองในนาม สลีปเปอร์วัน ตั้งแต่ EP Pls. Listen (2002), Sleeping Letter (2003), EP Puppy love(2003), EP Post-Past (2004), Difference Part 1 (2005), Difference Part 2 (2006), EP Finale (2006), Complete Sleeping Letter (2008), Ordinary (2008), Ferry (2009) และ Self (2012) สำหรับ ตรัย นักร้องนำก็รับเป็นนักแต่งเพลงให้กับศิลปินหลายต่อหลายราย และก็มีเพลงที่ประสบความสำเร็จอยู่ไม่น้อย อย่างเช่น ความลับ (เอช), เผลอ (Mr.Z), Romeo & Juliet (พรู), รักที่เพิ่งผ่านพ้นไป (กรู๊ฟไรเดอร์ส), อีกแล้ว (โยคีเพลย์บอย), ย้ำ (บอดี้สแลม) และอีกมากมาย รวมถึงการได้ออกอัลบั้มเดี่ยวของตัวเองชื่อ My Diary Original Sound Track (2004) และ บุคคลที่ 3 (2006)ผลงานอัลบั้มเต็มอีพีบันทึกการแสดงสดซิงเกิลเกร็ดเกร็ด. - ชื่อวงเดิม "ฟรายเดย์ แอมอินเลิฟ" (Friday I'm in Love) ปัจจุบันเรียกสั้นๆว่า "ฟรายเดย์" (Friday) - ในระหว่างอัลบั้มแรกกับอัลบั้มที่สอง ได้มีการสลับตำแหน่งเครื่องดนตรีกันเล็กน้อยคือในอัลบั้ม Friday I'm in love บอย กับดุล จะเล่นกีตาร์ ส่วนหนึ่งเล่นเบส แต่ในอัลบั้ม Magic moment หนึ่งจะเล่นกีตาร์อคูสติกและเล่นเบสในบางเพลง ส่วนบอยจะร้องนำอย่างเดียว และดุลจะเล่นกีตาร์ไฟฟ้า</doc>
