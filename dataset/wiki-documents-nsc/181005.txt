<doc id="181005" url="https://th.wikipedia.org/wiki?curid=181005" title="ซาชา บารอน โคเฮน">ซาชา บารอน โคเฮน ซาชา บารอน โคเฮน () เกิดเมื่อวันที่ 13 ตุลาคม ค.ศ. 1971 เป็นนักแสดงตลกชาวอังกฤษ นักเขียน เคยได้รับรางวัลลูกโลกทองคำจากบทบาท อาลี จีประวัติ ประวัติ. ซาช่า บารอน โคเฮน เป็นลูกชายคนสุดท้ายในจำนวน 3 คน เกิดที่แฮมเมอร์สมิธ ลอนดอน ประเทศอังกฤษ ในครอบครัวยิว-ออโธด็อกซ์ บารอน โคเฮน จบการศึกษาจาก Haberdashers' Aske's Boys' School ซึ่งเป็นโรงเรียนประจำเอกชน ระดับอุดมศึกษาและมัธยมศึกษา จากนั้นไปศึกษาระดับปริญญาตรีสาขาประวัติศาสตร์ต่อที่มหาวิทยาลัยเคมบริดจ์ บารอน โคเฮนได้เป็นผู้ริเริ่มตัวละครของ อาลี จีขึ้นในปี 1998 ทางโชว์คอมมิดี้ทางโทรทัศน์ของอังกฤษที่ชื่อว่า The 11 O’Clock Show ต่อมาอีก 2 ปี โทรทัศน์ช่อง 4 ได้เปิดตัวรายการโชว์ Da Ali G. Show ซึ่งได้รับการกล่าวขวัญถึงอย่างรวดเร็ว พระราชินีของประเทศอังกฤษยอมรับว่าท่านติดตามซีรีส์ชุดนี้ด้วย เขาทำหน้าที่เป็น ผู้อำนวยการบริหารของซีรีส์ชุดนี้นอกจากจะร่วมแสดงและเขียนเรื่องอีกด้วย ต่อมาก็เริ่มออกอากาศ Da Ali G. Show ในอเมริกา ในปี 2003 รายการ Da Ali G Show ได้รับการเสนอชื่อเข้ารับรางวัลเอ็มมี่อวอร์ดถึงหกครั้ง และได้รับรางวัลบาฟตา ถึงสองรางวัล (ในฐานะ Best Comedy Performance และ Best Comedy Program) หลังจากจบโชว์ปีที่สอง บารอน โคเฮน ได้สร้างภาพยนตร์เรื่อง โดยเขารับบทเป็น โบแรต ซาดิเยฟ นักข่าวชาวคาซัคสถาน นิตยสารโรลลิงสโตนเขียนไว้ว่า "หนึ่งในงานคอมมิดี้ที่ดีที่สุดของทศวรรษนี้และบางทีอาจจะเป็นเรื่องราวใหม่ของภาพยนตร์ก็ได้" ภาพยนตร์เปิดตัวที่อันดับ 1 ใน 24 ประเทศโดยทำรายได้มากกว่า 250 ล้านเหรียญจากทั่วโลกและได้รับรางวัลลูกโลกทองคำในฐานะ Best Actor in a Comedy or Musical รวมไปถึงการเสนอชื่อเข้ารับรางวัลออสการ์ ในฐานะ Best Adapted Screenplay และยังได้รับรางวัลอื่นอีกมากมายรวมไปถึง ได้รับการกล่าวขานว่าเป็น 10 Most Outstanding Motion Pictures of the Year by AFI และได้รับการเสนอชื่อเข้ารับรางวัลลูกโลกทองคำในฐานะ Best Picture Comedy/Musical โดยส่วนตัวแล้ว ซาช่า บารอน โคเฮนได้รับรางวัลจากสถาบัน Los Angeles Films Critics Association Award ในฐานะนักแสดงยอดเยี่ยม โปรเจกต์ภาพยนตร์ต่อมาของบารอน โคเฮน อย่างเช่น ภาพยนตร์คอมมิดี้เรื่อง Talladega Nights: The Ballad of Ricky Bobby แสดงร่วมกับ วิลล์ ฟาร์เรลล์และจอห์น ซี ไรลี่ย์และให้เสียง คิง จูเลี่ยน ตัวละครในการ์ตูนของบริษัท ดรีมเวิร์คเรื่อง Madagascar และล่าสุดภาพยนตร์เรื่อง จอมเผด็จการ(The Dictator)ซึ่งเขารับบทเป็นนายพล อลาดีน เขายังเป็นพิธีกรในงาน MTV Europe Music Awards ถึงสองครั้ง ครั้งแรกในรูปลักษณ์ของ อาลี จีในเดือน พฤศจิกายน 2001 ที่แฟรงค์เฟิร์ต เยอรมัน อีกครั้งในรูปลักษณ์ของโบเร็ตในเดือน พฤศจิกายน 2005 ในลิสบอน ประเทศโปรตุเกส บารอน โคเฮน สมรสกับนักแสดงหญิงชาวออสเตรเลีย ไอล่า ฟิชเชอร์ (Isla Fisher) และมีลูกสาว 2คน</doc>
