<doc id="137668" url="https://th.wikipedia.org/wiki?curid=137668" title="สุมาลี บำรุงสุข">สุมาลี บำรุงสุข สุมาลี เกิดที่กรุงเทพฯ เมื่อ พ.ศ. 2498 เติบโตขึ้นมาในครอบครัวที่รักการอ่าน เป็นพี่น้องร่วมสายเลือดกับศาสตราจารย์ ดร.สุรชาติ บำรุงสุข และผศ.ดร.สุกัญญา บำรุงสุข คุณสุมาลีเริ่มเขียนหนังสือสำหรับเด็กให้นิตยสาร สตรีสารภาคพิเศษ ตั้งแต่อายุ 15 ปี เมื่อจบจากคณะอักษรศาสตร์ จุฬาลงกรณ์มหาวิทยาลัย ได้ทำงานในกองบรรณาธิการวารสารสำหรับเด็กชื่อ สวิตา อยู่ระยะหนึ่ง ก่อนเบนเข็มไปทำงานวิชาการ แต่ยังคงเขียนและแปลหนังสือสำหรับเด็กเป็นงานอดิเรกอยู่เสมอ ปัจจุบันมีอาชีพเป็นนักเขียนอิสระ พำนักอยู่ที่แมนเชสเตอร์ ประเทศอังกฤษ ผลงานหนังสือเด็กที่พิมพ์เผยแพร่แล้ว นอกจากชุดแฮร์รี่ พอตเตอร์ซึ่งสุมาลีแปลแฮร์รี่ภาค1,2,5,6และ7 และเขียนเรื่อง เรื่องของม่าเหมี่ยว ม่าเหมี่ยวและเพื่อน นิทานเจ้าหญิง (แปลร่วมกับเพื่อนๆ) เรื่องเล่าก่อนเข้านอน และ ปริศนาหน้าร้อน นิยายสำหรับวัยรุ่นคือ ลวงรัก หลังจากเสร็จสิ้นงานแปล แฮร์รี่ พอตเตอร์กับเครื่องรางยมทูต เธอกำลังปรับปรุงต้นฉบับเรื่องเด็กล่าสุด ม็อกแมวมหัศจรรย์ หลังจากนั้นสุมาลียังได้แปลเรื่อง นิทานของบีเดิลยอดกวีซึ่งเป็นหนังสือประกอบของหนังสือชุด แฮร์รี่ พอตเตอร์อีกด้วยผลงานผลงาน. 1. แปลหนังสือชุดแฮร์รี่ พอตเตอร์ 2. เรื่องของม่าเหมี่ยว... 3. ม่าเหมียวและเพื่อน 4. นิทานเจ้าหญิง 5. เรื่องเล่าก่อนเข้านอน 6. ปริศนาหน้าร้อน 7. ม๊อก แมวมหัศจรรย์ 8. แปลหนังสือเรื่อง นิทานของบีเดิลยอดกวี 9. แปลหนังสือเรื่อง ผจญภัยในแดนเงือก ของ 10. อยู่วังสระปทุม</doc>
