<doc id="718782" url="https://th.wikipedia.org/wiki?curid=718782" title="เปิงคะดอจก์">เปิงคะดอจก์ เปิงคะดอจก์หรือข้าวอีกา เป็นขนมของชาวมอญชนิดหนึ่ง ทำจากข้าวสาร น้ำตาล กะทิ และเกลือ โดยนำข้าวสารไปต้มกับกะทิกวนจนข้าวสุกและแห้ง เทใส่ถาด โรยน้ำตาลและเกลือ ชาวมอญในประเทศพม่านิยมทำขนมนี้เลี้ยงแขกในงานศพเด็ก บางที่ใช้ทำขนมเลี้ยงแขกในโอกาสที่เพิ่งคลอดบุตรใหม่ ชาวมอญในประเทศไทยนิยมทำขนมนี้ในงานศพเช่นกัน แต่ไม่เฉพาะเจาะจงว่าเป็นงานศพเด็ก</doc>
