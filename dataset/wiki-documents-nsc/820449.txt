<doc id="820449" url="https://th.wikipedia.org/wiki?curid=820449" title="สตรีทฟังก์โรลเลอร์ส">สตรีทฟังก์โรลเลอร์ส สตรีทฟังก์โรลเลอร์ส (อังกฤษ: Street Funk Rollers) วงดนตรีแนวร๊อค โดยมีส่วนผสมของแนวดนตรีหลากหลายแนวอาทิเช่น ฟังค์, บูลส์, เฮฟวี่ ร๊อค, บัลลาด ร็อค ฯลฯ ตามความชื่นชอบเพลงยุค 60's- 80's ของแกนนำวง คือคุณ อรรถพงศ์ บุญเสริมทรัพย์ (โอ๊ต) ซึ่งทางวงเป็นที่รู้จักมากในสมัยดนตรียุคอัลเทอร์เนทีฟไทยครองเมืองประวัติ ประวัติ. Street Funk Rollers ก่อตั้งขึ้นโดย โอ๊ต อรรถพงศ์ บุญเสริมทรัพย์ (มือกีตาร์, นักร้องนำ) และ ก้อย องอาจ เต็มบุญเกียรติ (มือเบส)  พบกันครั้งแรกในปี 2534 ที่ห้องซ้อมดนตรี ของพี่ชายของโอ๊ตแถวๆ วงษ์สว่าง ด้วย ความที่นิยมชมชอบ ดนตรี ในแบบเดียวกัน จึงคบหากันเรื่อย มาจนกระทั่งปี 2537 โอ๊ตและก้อยคิดผลิต demo เพลงของตัวเอง ขึ้นมา 4 เพลง โดยยืม drum machine และเครื่องบันทึกเสียง 4 track ของพี่ชายมาใช้ 4 เพลง จาก demo ในวันนั้นคือ เพลงของกู , ทางเลือก , สมัยสามัญ และ เพราะเราคือคน ได้กลายเป็น ส่วนหนึ่งในอัลบั้มแรกของ Street Funk Rollers ที่ออกมาในปี 2540 โดยชื่อวง โอ๊ด และก้อยดัดแปลง มาจากสุดยอดวง American Hard Rock ยุค 70s ที่พวกเขาชื่นชอบ "GRAND FUNK RAILROAD"อัลบั้ม Street Funk Rollers อัลบั้ม Street Funk Rollers. Street Funk Rollers มีอัลบั้มแรกออกมาในปี 2540 โดยใช้ชื่องวงเป็นชื่ออัลบั้ม มีเพลงเด่นอย่าง “ง่ายดาย” บทเพลงความยาว 6 นาทีครึ่ง ที่แม้จะมีความยาวกว่าบทเพลงทั่วๆไปในท้องตลาด แต่กลับได้รับความนิยมเป็นอย่างมากจากทั้งนักวิจารณ์และกลุ่มนักฟังเพลงนอกกระแส ในปีเดียวกันนั้นเอง Street Funk Rollers ยังได้รับการเสนอชื่อเข้าชิงรางวัลสีสัน อวอร์ดในสาขา “ศิลปินหน้าใหม่ยอดเยี่ยมประจำปี 2540” อีกด้วยอัลบั้ม Unidentified Funky Object อัลบั้ม Unidentified Funky Object. หลังจากหายหน้าไปถึง 5 ปี Street Funk Rollers ก็กลับมาพร้อมกับอัลบั้มชุดที่ 2 “UFO” ซึ่งเป็นอัลบั้มชุดแรกประเดิมการก่อตั้งของค่าย Black Sheep (แบล็ค ชีพ) ค่ายเพลงอินดี้ภายใต้สังกัด Sony Music ที่เพิ่งก่อตั้งในปีนั้น อัลบั้ม “UFO” ยังคงเต็มไปด้วยบทเพลงชั้นดีมากมาย ตั้งแต่ซิงเกิ้ลแรกอย่าง “บนฟากฟ้า”, “วาสนาน้อยๆ” รวมทั้งเพลง “เฝ้ารอ” ที่คว้ารางวัลสีสันอวอร์ดในสาขา “เพลงร็อคยอดเยี่ยมประจำปี 2545”อัลบั้ม Roller Love Songs อัลบั้ม Roller Love Songs. ปลายปี 2546 ในระหว่างที่ทางวงยังไม่มีงานใหม่ “โอ๊ต – อรรถพงศ์ บุญเสริมทรัพย์” มือกีต้าร์และนักร้องนำแกนหลักของวงก็มีผลงานเดี่ยวที่มีชื่อว่า “Roller Love Songs” ซึ่งเป็นงานเพลงในแนวป๊อบฟังสบาย โดยมีเพลง “แค่เธอ” กลายเป็นเพลงฮิตติดอันดับ #1 บนชาร์ต แฟต เรดิโอยาวนานกว่า 1 เดือน และมีเพลง “บ่ายวันนั้น” ได้รับการเสนอชื่อเข้าชิงรางวัลสีสันอวอร์ดอีกครั้งในสาขา “เพลงบรรเลงยอดเยี่ยมประจำปี 2546”อัลบั้ม Mind ‘N’ Soul อัลบั้ม Mind ‘N’ Soul. Street Funk Rollers กลับมาออกผลงานอีกครั้งในปี 2548 กับผลงานอัลบั้มที่ 3 ที่มีชื่อว่า “Mind ‘N’ Soul” โดยมีเพลงเด่นอย่าง “แกะดำ” บทเพลงร็อคเข้มๆที่ทางวงมักจะนำมาโชว์ในการแสดงสดอยู่เสมอ รวมทั้งเพลงป๊อบร็อคสวยๆอย่าง “กอดลม” และในปีนี้ “โอ๊ต” มือกีต้าร์และแกนนำของวงยังได้รับเลือกเป็นพรีเซ็นเตอร์ให้กับกีต้าร์ชั้นนำระดับโลกอย่าง “Ibanez” (ไอ-บา-เนซ) รุ่น SZ 520 QM และยังได้รับเลือกจากนิตยสาร “Guitar Mag” ให้เป็นหนึ่งในกีต้าร์ฮีโร่รุ่นใหม่ของเมืองไทยอีกด้วยอัลบั้ม Roller Ballad Hits อัลบั้ม Roller Ballad Hits. ในปี 2549 Street Funk Rollers ได้รวบรวมบทเพลงที่แฟนเพลงมักจะขอให้เล่นอยู่เสมอมาไว้ในชุดเดียวกัน ใช้ชื่อว่า “Roller Ballad Hits” โดยมีเพลงใหม่ 3 เพลงรวมไว้ในอัลบั้มนี้ด้วยอัลบั้ม IV อัลบั้ม IV. ในปี 2551 Street Funk Rollers กลับมาอีกครั้งพร้อมอัลบั้มใหม่ “IV” (โฟร์) งานเพลงชุดที่ 4 ที่ยังคงแนวทางดนตรีร็อคยุค 70 ที่เข้มข้นและหนักแน่นเหมือนเดิม การกลับมาครั้งนี้แม้จะมีการเปลี่ยนแปลงสมาชิกไปบ้างแต่ก็ยังคงนำโดย “โอ๊ต – อรรถพงศ์ บุญเสริมทรัพย์” มือกีต้าร์และนักร้องนำซึ่งเป็นแกนนำของวง ร่วมด้วย “นะ” มือเบสที่ร่วมงานกับวงมาตั้งแต่ชุด “UFO” ซึ่งกลับ มารวมตัวอีกครั้ง หลังจากช่วงที่ผ่านมา “นะ” ได้ร่วมงานกับวงและโปรเจคต่างๆมากมาย (หนึ่งในนั้นก็คือวงกรุงเทพ มาราธอน นั่นเอง) และอีก 1 สมาชิกใหม่ที่เข้ามาร่วมงานในชุดนี้ก็คือ “โน้ต” มือกลองรุ่นใหม่ฝีมือดี ที่เข้าเติมเต็มแทนมือกลองคนเดิมที่แยกตัวออกไป ในอัลบั้ม “IV” ชุดนี้ “โอ๊ต” ยังคงรับหน้าที่หลักในการแต่งเพลง, บันทึกเสียง และโปรดิวซ์ผลงานทั้งหมดด้วยตัวเองเหมือนในอัลบั้มที่ผ่านมา จึงทำให้ซาวนด์ดนตรียังคงความต่อเนื่องและเอกลักษณ์ในแบบของไว้อย่างครบเครื่อง ระยะเวลา 10 กว่าปีที่ผ่านมาไม่ได้ทำให้แนวเพลงหรืออุดมการณ์ทางดนตรีของพวกเขาเปลี่ยนไปแม้แต่น้อย Street Funk Rollers ยังคงสร้างสรรค์บทเพลงในแบบฉบับเฉพาะตัว โดยไม่อิงกระแสใดๆทั้งสิ้น และที่สำคัญพวกเขายังแสดงให้เห็นถึงความจัดเจนในแนวทางดนตรีของตัวเองอีกด้วยอัลบั้มห้า อัลบั้มห้า. ปลายปี 2559 Street Funk Rollers ได้ปล่อย Single ใหม่สมาชิกสมาชิก. - สมาชิกปัจจุบัน - อรรถพงศ์ บุญเสริมทรัพย์ (โอ๊ต) – ร้องนำ, กีตาร์ - ธนวิตร พงษ์เจริญ (นะ) – เบส - ชิตพันธุ์ อัตตนาถกุล (เอก) – กลอง- อดีตสมาชิก - องอาจ เต็มบุญเกียรติ (ก้อย) – เบส - กิตติศักดิ์ พิมพ์ทอง (ไข่) – กลอง - ณัฐพล ฤกษ์อรุโรทัย (โน๊ต) – กลองผลงาน ผลงาน. สตูดิโออัลบั้ม- Street Funk Rollers (พ.ศ. 2540) - Unidentified Funky Object (พ.ศ. 2545) - Mind ‘N’ Soul (พ.ศ. 2548) - IV (พ.ศ. 2551) เพลงคัฟเวอร์- รอรัก อัลบั้ม Perspective#1 ศิลปินต้นฉบับ เบิร์ดกะฮาร์ท - ต่อให้ใครไม่รัก อัลบั้ม Re-baked ศิลปินต้นฉบับ เอช - มีเพียงเรา อัลบั้ม Dedicate To Pause ศิลปินต้นฉบับ พอสข้อมูลที่น่าสนใจข้อมูลที่น่าสนใจ. - ได้รับเลือกเป็นวงเปิดให้คอนเสิร์ตของ Steve Vai ที่หอประชุม A.U. A (2540) - ได้รับรางวัลสีสัน อวอร์ด สาขา “เพลงร็อคยอดเยี่ยมประจำปี 2545” - จากเพลง “เฝ้ารอ” - ถูกเสนอชื่อเข้าชิงรางวัล สีสัน อวอร์ด - “ศิลปินหน้าใหม่ยอดเยี่ยมประจำปี 2540” - ถูกเสนอชื่อเข้าชิงรางวัล สีสัน อวอร์ด - “เพลงบรรเลงยอดเยี่ยมประจำปี 2546” - จากเพลง “บ่ายวันนั้น”</doc>
