<doc id="940513" url="https://th.wikipedia.org/wiki?curid=940513" title="เอเคบีโฟร์ตีเอตกรุ๊ป">เอเคบีโฟร์ตีเอตกรุ๊ป เอเคบีโฟร์ตีเอตกรุ๊ป () หรือ วงน้องสาวของเอเคบีโฟร์ตีเอต หรือย่อสั้นลงว่า โฟร์ตีเอตกรุ๊ป หมายถึงวงน้องสาวของเอเคบีโฟร์ตีเอต ซึ่งเป็นกลุ่มไอดอลของประเทศญี่ปุ่น ที่มีแนวคิดหลักเหมือนกัน คือ "ไอดอลที่คุณสามารถพบได้" ปัจจุบันประกอบด้วยวงน้องสาว 5 วงที่ตั้งอยู่ทั่วประเทศญี่ปุ่น และวงน้องสาวต่างประเทศ 6 วงจากเมืองใหญ่ของทวีปเอเชียตั้งแต่อินโดนีเซีย จนถึง อินเดีย และเกาหลีใต้ โดยวงน้องสาวไม่เพียงแต่ปล่อยซิงเกิลของตัวเองเพียงอย่างเดียว แต่ยังสามารถแสดงในซิงเกิลและกิจกรรมของเอเคบีโฟร์ตีเอตได้อีกด้วย นอกจากนี้สมาชิกยังสามารถเข้าร่วมกิจกรรมประจำปีของเอเคบีโฟร์ตีเอตได้ เช่น การเลือกตั้งทั่วไปของเอเคบีโฟร์ตีเอต, วงน้องสาวที่อยู่นอกประเทศญี่ปุ่น จะปล่อยซิงเกิลโดยใช้เพลงของเอเคบีโฟร์ตีเอตในฉบับภาษาท้องถิ่นประวัติ ประวัติ. เมื่อวันที่ 8 ธันวาคม พ.ศ. 2548 ยะซุชิ อะกิโมะโตะ ได้ก่อตั้งวงไอดอลญี่ปุ่น AKB48 ขึ้นที่เมืองอะกิฮะบะระโดยภายหลังวงนี้เป็นวงนำของ 48 กรุ๊ป หลังจากนั้น 3 ปีต่อมา วงน้องสาววงแรก SKE48 ก็ได้ก่อตั้งขึ้นเช่นเดียวกันที่เมือง นะโงะยะ และเป็นก้าวแรกของการขยายสาขาในเครือ 48 กรุ๊ป ต่อมาในปี 2552 ได้มีการก่อตั้งวงน้องสาวอีก 1 วงในชื่อ SDN48 ประจำเมืองอะกิฮะบะระ ประกอบด้วยสมาชิกที่อายุมากกว่า 20 ปี ซึ่งวงนี้เป็นวงเดียวในเครือที่ถูกปิดตัวลงในเวลาต่อมา เนื่องจากสมาชิกทุกคนได้จบการศึกษาเมื่อวันที่ 31 มีนาคม 2555 เมื่อเดือนตุลาคม 2553 ได้มีการก่อตั้งวง NMB48 ที่เมืองโอะซะกะ และ HKT48 ที่เมืองฟุกุโอะกะ ในเดือนตุลาคม 2554 และมีการก่อตั้งวง JKT48 ที่กรุงจาการ์ตาในเดือนพฤศจิกายนในปีเดียวกัน ถือว่าเป็นวงน้องสาวต่างประเทศครั้งแรกของเครือ 48 กรุ๊ป ต่อมาได้มีการก่อตั้งวง SNH48 ขึ้นที่เซี่ยงไฮ้ในเดือนตุลาคม 2555 แต่อะกิโมะโตะได้ยุติสัญญาหลังจากที่พบว่าทางวงได้จัดตั้งวงน้องสาวขึ้นเองในประเทศจีน โดยได้มีการประกาศเกี่ยวกับสิ่งนี้ในเว็บไซต์อย่างเป็นทางการของ AKB48 เมื่อเดือนพฤศจิกายน 2556 ได้มีการดราฟท์เกินขึ้นครั้งแรก ซึ่งเปิดโอกาสให้กัปตันของแต่ละวงได้เลือกสมาชิกที่อยากจะให้เข้าวงตนเอง ต่อมามีการดราฟท์ครั้งที่ 2 ในปี 2558 และสำหรับวงน้องสาววงใหม่ SPR48 ประจำเมืองซัปโปะโระ อะกิโมะโตะได้เล่าถึงแผนที่จะจัดตั้งวงน้องสาววงนี้ขึ้นเมื่อช่วงปี 2556 แต่ปัจจุบันวงนี้ยังไม่มีแผนที่จะเปิดตัวในอนาคต ในเดือนสิงหาคม 2558 ได้มีการเปิดตัววงน้องสาวอีกวงในชื่อ NGT48 ซึ่งเป็นวงแรกในเมืองนีงะตะ และในงานคอนเสิร์ตของ AKB48 เมื่อช่วงเดือนกุมภาพันธ์ 2560 ก็มีการเปิดตัววงน้องสาวใหม๋ BNK48 ประจำกรุงเทพมหานคร และในปลายปีเดียวกัน STU48 ก็ได้ถือกำเนิดขึ้น ซึ่งวงนี้มีแหล่งกำเนิดเป็นภูมิภาคเซะโตอุจิ ไม่ใช่เป็นเมืองอย่างวงอื่น ๆ ในเครือ 48 กรุ๊ป มีอีก 2 วงที่มีกำหนดว่าจะเปิดตัวหลังจากปี 2560 ได้แก่ TPE48 ประจำกรุงไทเป และ MNL48 ประจำกรุงมะนิลาวงในเครือ</doc>
