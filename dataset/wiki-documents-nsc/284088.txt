<doc id="284088" url="https://th.wikipedia.org/wiki?curid=284088" title="มารี เอลเลนรีเดอร์">มารี เอลเลนรีเดอร์ มารี เอลเลนรีเดอร์ () (20 มีนาคม ค.ศ. 1791 - 5 มิถุนายน ค.ศ. 1863) เป็นจิตรกรชาวเยอรมันของคริสต์ศตวรรษที่ 19 มารี เอลเลนรีเดอร์เกิดที่เมืองคอนสแตนซ์ในประเทศเยอรมนี เป็นลูกสาวของคอนราด และ อันนา มาเรีย แฮร์มันน์ มารีร่ำเรียนการเขียนภาพจากจุลจิตรกรโจเซฟ ไอน์เซิล ลักษณะการเขียนภาพเหมือนของมารีคล้ายคลึงกับงานเขียนของอันเจลิคา คอฟมันน์ มารีเป็นสตรีคนแรกที่ได้รับเข้าสถาบันวิจิตรศิลป์แห่งมิวนิค (Academy of Fine Arts Munich) ระหว่างปี ค.ศ. 1822 จนถึง ค.ศ. 1824 มารีใช้เวลาในกรุงโรมโดยไปเป็นลูกศิษย์ของฟรีดริช โยฮันน์ โอเวอร์เบ็ค หลังจากนั้นมารีก็เริ่มเขียนภาพที่เป็นหัวข้อทางศาสนา เช่นภาพ “Christ Blessing Little Children” และ “Mary and the Infant Jesus” สมเด็จพระราชินีนาถวิกตอเรียทรงซื้อภาพเขียนสองภาพของมารี “Der 12 jährige Jesus im Tempel” () และภาพ “Hl Felicitas und ihre sieben Söhne” เมื่อทรงได้รับการแนะนำผลงานโดยพระราชสวามีเจ้าชายอัลเบิร์ต ในปัจจุบันภาพสองภาพนี้เป็นส่วนหนึ่งของงานสะสมศิลปะหลวงของพระราชวงศ์อังกฤษที่พระราชวังออสบอร์น</doc>
