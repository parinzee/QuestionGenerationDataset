<doc id="624803" url="https://th.wikipedia.org/wiki?curid=624803" title="บั๊ญกัน">บั๊ญกัน บั๊ญกัน () เป็นขนมครกแบบเวียดนาม ตัวแป้งหนากว่าบั๊ญข็อต เป็นขนมครกแบบดั้งเดิมในเวียดนามภาคกลางโดยได้รับอิทธิพลจากอาหารของชาวจาม นิยมแต่งหน้าด้วยไข่นกกระทาตอกใส่ทั้งฟองหรือไข่ที่ตีให้เข้ากันแล้ว โรยหน้าด้วยหอมซอย เวลารับประทานนำบั๊ญกันห่อด้วยผักสด ใส่มะม่วงดิบซอย แตงกวาซอย ราดน้ำจิ้ม น้ำจิ้มมีหลายแบบ เช่นแบบน้ำปลาหวาน แบบน้ำกะปิ แบบถั่วลิสงบด</doc>
