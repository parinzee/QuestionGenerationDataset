<doc id="372812" url="https://th.wikipedia.org/wiki?curid=372812" title="แผ่นดินไหวที่ปีชีเลมู พ.ศ. 2553">แผ่นดินไหวที่ปีชีเลมู พ.ศ. 2553 แผ่นดินไหวที่ปีชีเลมู พ.ศ. 2553 เป็นแผ่นดินไหวขนาด 6.9 โมเมนต์แมกนิจูด ซึ่งเกิดขึ้นเมื่อเวลา 11.39 น. ตามเวลาท้องถิ่น (14:39 UTC) ของวันที่ 11 มีนาคม พ.ศ. 2553 ศูนย์กลางแผ่นดินไหวอยู่ทางตะวันออกเฉียงเหนือของปีชีเลมู แคว้นโอฮิกกินส์ ประเทศชิลี ศูนย์เตือนภัยสึนามิแปซิฟิกซึ่งตั้งอยู่ในรัฐฮาวาย ได้ชี้ถึงความเป็นไปได้ที่จะเกิดสึนามิในท้องถิ่นภายในรัศมี 100 กิโลเมตรจากศูนย์กลางแผ่นดินไหว ถึงแม้ว่าจะมีเพียงคลื่นขนาดเล็กเท่านั้นที่ถูกพบเห็นในพื้นที่ปีชีเลมู มีรายงานว่ามีผู้เสียชีวิตหนึ่งศพ แผ่นดินไหวครั้งดังกล่าวเกิดขึ้นจากความเครียดในพื้นที่ที่เพิ่มมากขึ้นจากแผ่นดินไหวเมื่อวันที่ 27 กุมภาพันธ์ ซึ่งมีศูนย์กลางอยู่นอกชายฝั่งแคว้นเมาเล แรงสั่นสะเทือนสามารถรับรู้ได้ทั่งตอนกลางของประเทศชิลี แผ่นดินไหวครั้งนี้ในตอนแรกนั้นคาดว่าเป็นแผ่นดินไหวตามจากแผ่นดินไหวเมื่อวันที่ 27 กุมภาพันธ์ แต่นักวิทยาแผ่นดินไหวจากมหาวิทยาลัยชิลี ได้ชี้ว่ามันเป็น "แผ่นดินไหวอีกครั้งหนึ่ง" เกิดแผ่นดินไหวตามทันทีอย่างน้อย 11 ครั้ง ทำให้เกิดความตื่นตระหนกตลอดเมืองชายฝั่งระหว่างแคว้นโกกิมโบและโลสลาโกส</doc>
