<doc id="604378" url="https://th.wikipedia.org/wiki?curid=604378" title="ฟรี!">ฟรี! Free! เป็นอะนิเมะที่ออกฉายทางโทรทัศน์ ผลงานของเกียวโตแอนิเมชัน และแอนิเมชันดู ภายใต้การกำกับของฮิโระโกะ อุซึมิ ดัดแปลงจากไลท์โนเวล High☆Speed! () ผลงานของ โคจิ โอจิ ซึ่งได้รับรางวัลชมเชยจาก เกียวโตแอนิเมชัน Award Contest ประจำปี พ.ศ. 2554 ได้รับการตีพิมพ์ และวางจำหน่ายเมื่อวันที่ 8 กรกฎาคม 2556 อะนิเมะออกฉายที่ญี่ปุ่นระหว่างวันที่ 4 กรกฎาคม - 26 กันยายน 2556 และได้มีการประกาศสร้างภาคที่ 2 ทางเว็บไซต์อย่างทางเป็นทางการเมื่อวันที่ 26 มกราคม 2557เรื่องย่อ เรื่องย่อ. เรื่องราวของนักเรียนชั้นมัธยมศึกษาตอนปลายปี 4 คน ได้แก่ ฮารุกะม มาโกโตะม นางิสะ และ ริน ซึ่งล้วนแต่อยู่สมาคมว่ายน้ำแห่งอิวาโทบิด้วยกัน พวกเขาเข้าร่วมการแข่งขันว่ายน้ำผลัดผสม และได้รับชัยชนะ และหลังจากนั้นทั้งหมดก็ต่างแยกย้ายกันไปไปใช้ชีวิตตามแบบฉบับของตน หลายปีต่อมา เมื่อฮารุกะ และมาโกโตะขึ้นเรียนชั้นปีที่ 2 พวกเขาได้พบกับนางิสะซึ่งเลือกมาเรียนต่อบืชั้นมัธยมศึกษาตอนปลายที่โรงอิวาโทบิที่พวกเขาเรียนอยู่ นางิสะชักชวนให้ทั้งสองร่วมมือกันเปิดชมรมว่ายน้ำแห่งโรงเรียนอิวาโทบิ ในระหว่างนั้น ทั้งสามได้มีโอกาสพบกับ ริน อดีตเพื่อนร่วมทีมที่ไปศึกษาต่อต่างประเทศทันทีหลังจากที่ได้รับชัยชนะในการแข่งขันครั้งนั้น ทว่ารินกลับมีท่าทีที่เปลี่ยนไป เขาทำตัวเย็นชาและพูดจาก้าวร้าวกับอดีตเพื่อนร่วมทีมทั้งสามตัวละครตัวละครหลักตัวละคร. ตัวละครหลัก. - ฮารุกะ นานาเสะ (七瀬 遙 Nanase Haruka) — ให้เสียงโดย โนะบุนะงะ ชิมะซะกิ, เมะงุมิ มัตสึโมะโตะ (สมัยอยู่ชั้นประถมศึกษา) นักเรียนชั้นมัธยมศึกษาตอนปลายปีที่ 2 โรงเรียนอิวาโทบิ ผู้รักการว่ายน้ำชนิดที่ว่าเจอน้ำที่ไหนต้องถอดเสื้อผ้ากระโดดลงน้ำทุกครั้ง ปัจจุบันเจ้าตัวเลยสวมชุดว่ายน้ำใต้เสื้อผ้าตลอดเวลา ฮารุกะชอบกินซาบะเป็นชีวิตจิตใจชนิดที่ว่าสามมื้อกินแต่ปลาซาบะก็ยังได้ เพราะชื่อที่เหมือนเด็กผู้หญิงจึงทำให้มีคนเข้าใจผิดเป็นประจำ มีชื่อเล่นที่เพื่อนๆสนิทเรียกกันสั้นๆว่า "ฮารุ" แต่ไม่ชอบให้ใครเติมจังที่ท้ายชื่อของตัวเองโดยเด็ดขาด ยามปกติจะเป็นคนเงียบๆไม่ค่อยแสดงอารมณ์ทางสีหน้า คำพูดติดปากของเขาคือ “ฉันจะว่ายแต่ท่าฟรีสไตล์เท่านั้น”- มาโกโตะ ทาจิบานะ (橘 真琴 Tachibana Makoto) — ให้เสียงโดย ทัตซึฮิสะ ซุซุกิ, ซัตสึกิ ยุกิโนะ (สมัยอยู่ชั้นประถมศึกษา) นักเรียนชั้นมัธยมศึกษาตอนปลายปีที่ 2 โรงเรียนอิวาโทบิ เพื่อนสนิทตั้งแต่สมัยเด็กของฮารุกะ เป็นพี่ชายของน้องฝาแฝดชายหญิงจึงทำให้เจ้าตัวกลายเป็นคนใจดี อ่อนโยนจากภายใน แม้ความจริงเจ้าตัวจะเป็นคนขี้กลัวไม่น้อยก็ตาม มาโกโตะเป็นคนที่เข้าใจสิ่งที่ฮารุกะคิดมากที่สุดจนบางครั้งก็ทำหน้าที่แทนกระบอกเสียงให้เพื่อนไปในตัว มาโกโตะรู้ถึงความสัมพันธ์ที่ร้าวฉานระหว่างฮารุกะกับรินและคอยช่วยทั้งสองอยู่ห่างๆเสมอ หลังก่อตั้งชมรมว่ายน้ำแล้ว มาโกโตะได้รับหน้าที่ให้เป็นกัปตันของชมรม ท่าว่ายน้ำที่ถนัดที่สุดของมาโกโตะคือท่ากรรเชียง- นางิสะ ฮาซึกิ (葉月 渚 Hazuki Nagisa) — ให้เสียงโดย ซึบะซะ โยะนะงะ, ซะโตะมิ ซะโต (สมัยอยู่ชั้นประถมศึกษา) นักเรียนชั้นมัธยมศึกษาตอนปลายปีที่ 1 โรงเรียนอิวาโทบิ นางิสะ เพื่อนรุ่นน้องที่แสนสดใสร่าเริงของฮารุกะ เป็นคนที่ริเริ่มให้มีการจัดตั้งชมรมว่ายน้ำขึ้นมาใหม่จนนำไปสู่เหตุการณ์พบปะกันอีกครั้งของฮารุกะและริน ด้วยความที่เป็นน้องชายคนเล็กของบ้านทำให้นางิสะเป็นคนซื่อๆแต่ก็ไม่ยอมแพ้อะไรง่ายๆ นางิสะชื่นชมในท่วงท่าการว่ายน้ำของฮารุกะมาตั้งแต่ยังเด็ก และด้วยความที่อยากจะกลับไปว่ายน้ำกับทุกคนอีกเจ้าตัวจึงเข้าเรียนมัธยมปลายที่เดียวกับมาโกโตะและฮารุกะ ท่าว่ายน้ำที่ถนัดที่สุดของนางิสะคือท่ากบ- เรย์ ริวงาซากิ (龍ヶ崎 怜 Ryūgazaki Rei) — ให้เสียงโดย ไดซุเกะ ฮิระกะวะ, โยโกะ ฮิกะซะ (สมัยอยู่ชั้นประถมศึกษา) นักเรียนชั้นมัธยมศึกษาตอนปลายปีที่ 1 โรงเรียนอิวาโทบิ เพื่อนร่วมชั้นเรียนเดียวกับนางิสะ ก่อนที่จะมาสังกัดชมรมว่ายน้ำเพราะการชักชวนแกมบังคัมและความหลงใหลในท่าทางการว่ายน้ำของฮารุกะทำให้เจ้าตัวตัดสินใจย้ายมาอยู่ชมรมว่ายน้ำด้วย เรย์เป็นคนที่จริงจังกับทุกด้านไม่เว้นแม้แต่เรื่องที่บางครั้งคนอื่นก็คิดว่ามันไร้สาระ เจ้าตัวชอบให้อะไรเป็นไปด้วยความมีเหตุมีผลมารองรับ และเขาชอบความเพอร์เฟคอย่างที่สุด ท่าว่ายน้ำที่เรย์ถนัดที่สุดคือท่าผีเสื้อ- ริน มัตสึโอกะ (松岡 凜 Matsuoka Rin) — ให้เสียงโดย มะโมะรุ มิยะโนะ, อะเกะโนะ วะตะนะเบะ (สมัยอยู่ชั้นประถมศึกษา) นักเรียนชั้นมัธยมศึกษาตอนปลายปีที่ 2 โรงเรียนซาเมซึกะ อาจจะเรียกได้ว่าเป็นคู่แข่งของฮารุกะ แม้ตอนเด็กๆจะสนิทกับพวกฮารุกะจนขนาดรวมทีมแข่งว่ายผลัดกัน แต่เพราะเรื่องบางอย่างทำให้หลังจากนั้นรินตัดสินใจไปเรียนต่อที่ต่างประเทศ หลังจากกลับมาเจ้าตัวเลือกที่จะเข้าเรียนที่โรงเรียนซาเมซึกะที่มีชื่อเสียงด้านการว่ายน้ำ และเปลี่ยนทีท่ากับพวกฮารุกะโดยสิ้นเชิง รินมีความฝันที่ต้องการจะทำให้สำเร็จให้ได้ เป็นคนมุมานะและไม่ชอบการพ่ายแพ้ รินไม่มีท่าว่ายน้ำที่ถนัดเป็นพิเศษเพราะเจ้าตัวฝึกฝนจนว่ายได้ทุกท่วงท่าตัวละครรองตัวละครรอง. - โก มัตสึโอกะ (松岡 江 Matsuoka Gō) — ให้เสียงโดย อะเกะโนะ วะตะนะเบะ นักเรียนชั้นมัธยมศึกษาตอนปลายปีที่ 1 โรงเรียนอิวาโทบิ เป็นน้องสาวของริน เพื่อนร่วมชั้นของนางิสะ นิสัยโดยปกติจะสดใสร่าเริง กระตือรือร้นเสมอ ที่สำคัญเจ้าตัวยังชอบกล้ามของเหล่าหนุ่มๆเป็นชีวิตจิตใจ เห็นเมื่อไหร่ต้องทำท่าสมกับเป็นสาวน้อยเสมอ ไม่ชอบให้เรียกว่าโกเพราะฟังเหมือนเป็นชื่อของเด็กผู้ชายและมักเถียงเรื่องชื่อกับนางิสะอยู่บ่อยครั้ง โกเป็นห่วงรินมากจนต้องมาขอความช่วยเหลือจากพวกฮารุกะ ตอนนี้ทำหน้าที่เป็นผู้จัดการประจำชมรมว่ายน้ำอยู่- มิโฮะ อามากาตะ (天方 美帆 Amakata Miho) — ให้เสียงโดย ซัทสึกิ ยุกิโนะ ครูประจำวิชาวรรณคดีโบราณ และครูที่ปรึกษาชมรมว่ายน้ำ และเป็นครูประจำชั้นของฮารุกะกับมาโกโตะด้วย เจ้าตัวมักบอกกับคนอื่นว่าย้ายมาจากโตเกียวเพราะชีวิตการงานไม่รุ่งเท่าที่ควรแต่ความจริงแล้วเคยทำงานเกี่ยวกับชุดว่ายน้ำมาก่อนแต่ยังไม่มีใครทราบรายละเอียดแน่ชัด เป็นคนที่เล่นมุกเข้าใจยากแบบไม่สนบรรยากาศ ตอนนี้เป็นอาจารย์ที่ปรึกษาชมรมว่ายน้ำ- ไออิจิโร นิโตริ (似鳥 愛一郎 Nitori Aiichirō) — ให้เสียงโดย โคกิ มิยะตะ นักเรียนชั้นมัธยมศึกษาตอนปลายปีที่ 1 โรงเรียนซาเมซึกะ รุ่นน้องควบตำแหน่งรูมเมทของริน สมาชิกอีกคนของชมรมว่ายน้ำแห่งโรงเรียนมัธยมปลายซาเมซึกะ ชื่นชมและนับถือในตัวรินมาก คอยให้กำลังใจรินเสมอ ปกติเป็นคนกระตือรือร้นและตรงไปตรงมาอะนิเมะเพลงเปิดและเพลงปิดอะนิเมะ. เพลงเปิดและเพลงปิด. - เพลงเปิด "Rage on"- เพลงปิด "SPLASH FREE"- เพลงปิด (พิเศษ) "EVER BLUE" (ตอนที่ 12)ชื่อตอนชื่อตอนพิเศษชื่อตอนพิเศษ. - 『FrFr! 〜Free! short movie〜』 เป็นภาพยนตร์สั้นที่บันทึกอยู่ในบลูเรย์และดีวีดี ซึ่งไม่เคยฉายทางโทรทัศน์นวนิยาย นวนิยาย. รอการเพิ่มเติมข้อมูลWEB Radio WEB Radio. รายการวิทยุ Iwatobi Channel เป็นรายการ วิทยุออนไลน์ ผ่านทาง Lantis Web และ Onsen ตั้งแต่วันที่ 17 มิถุนายน 2556 ถึง 6 ตุลาคม 2556 ผู้ดำเนินรายการคือ โนะบุนะงะ ชิมะซะกิ (ผู้ให้เสียงฮารุกะ นานาเสะ) และ ทัตสึฮิซะ ซุซุกิ (ผู้ให้เสียงมาโกโตะ ทาจิบานะ) ออกอากศตอนใหม่ทุกวันจันทร์ รวมทั้งหมด 16 ครั้ง ตั้งแต่เดือนตุลาคม 2556 เป็นต้นมา รายการได้ปรับเปลี่ยนรูปแบบใหม่เป็น Iwatobi Channel S ซึ่งมีโนบุนางะ ชิมะซะกิเป็นผู้ดำเนินรายการ ออกอากาศตอนใหม่ทุกเดือน และมีแขกรับเชิญทุกครั้ง จนถึงตอนนี้รวมแล้ว 5 ครั้ง- แขกรับเชิญสินค้าที่เกี่ยวข้องซีดีบลูเรย์/ดีวีดีสินค้าที่เกี่ยวข้อง. บลูเรย์/ดีวีดี. - ประเทศญี่ปุ่น- ประเทศไทย ยังไม่มีกำหนดการวางจำหน่ายหนังสือหนังสือ. - TV Animation 「Free!」 Official Guide Book- TV Animation 「Free!」 Official Fan Book ISBN 486529001X- TV Animation 「Free!」 Illustration WORKS ไม่ปรากฏ ISBN。- TV Animation 「Free!」 Perfect File</doc>
