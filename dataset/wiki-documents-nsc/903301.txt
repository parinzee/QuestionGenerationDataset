<doc id="903301" url="https://th.wikipedia.org/wiki?curid=903301" title="สะใภ้กาฝาก">สะใภ้กาฝาก สะใภ้กาฝาก เป็นละครโทรทัศน์แนวโรแมนติก-คอมเมดี-ดราม่า จากบทประพันธ์ของ สีชาติ ถูกนำมาสร้างเป็นละครโทรทัศน์ทาง ช่อง 3 มาแล้วถึง 2 ครั้งการสร้างเป็นละครโทรทัศน์ การสร้างเป็นละครโทรทัศน์. ครั้งแรกเมื่อปี พ.ศ. 2548 สร้างเป็นละครโทรทัศน์ ทางช่อง 3 ผลิตโดย บริษัท ทีวีซีน จำกัด เขียนบทโทรทัศน์โดย เอกลิขิต กำกับการแสดงโดย สุประวัติ ปัทมสูต นำแสดงโดย วิลลี่ แมคอินทอช,พรชิตา ณ สงขลา,นิรุตติ์ ศิริจรรยา,ชลลดา เมฆราตรี ออกอากาศทุกวัน ศุกร์-อาทิตย์ เวลา 20.30 น. ตั้งแต่วันที่ 16 กันยายน พ.ศ. 2548 - 21 ตุลาคม พ.ศ. 2548 ครั้งที่สองในปี พ.ศ. 2561 ช่อง 3 ได้นำมาสร้างเป็นละครโทรทัศน์อีกครั้ง ผลิตโดย บริษัท ทีวี ธันเดอร์ จำกัด เขียนบทโทรทัศน์โดย มิติ ควบคุมบทโทรทัศน์โดย วิสุทธิชัย บุณยะกาญจน กำกับการแสดงโดย ปกาสิต กิ่งศักดิ์ นำแสดงโดย พศุตม์ บานแย้ม,นนธวรรณ ฌรรวนธร,ชนิดาภา พงศ์ศิลป์พิพัฒน์,สเตฟานี เลอร์ช,สุพจน์ จันทร์เจริญ,มนตรี เจนอักษร,อดิศร อรรถกฤษณ์,พัชรวลัย พงษ์ภมร,เมทินี จันทร์สร้อย,โฆษวิส ปิยะสกุลแก้ว ออกอากาศทุกวัน จันทร์-พฤหัสบดี เวลา 19.05 น. และวันศุกร์ เวลา 18.45 น. เริ่มออกอากาศตอนแรกวันที่ 4 มกราคม พ.ศ. 2561-14 กุมภาพันธ์ พ.ศ. 2561 ต่อจากละครเรื่องรักร้ายเรื่องย่อ เรื่องย่อ. ขวัญจิต สาวบ้านนอกไปเป็นนักร้องอยู่ที่ร้านอาหาร เกิดพบรักกับ โรเบิร์ต หนุ่มอเมริกันผิวสีศัลยแพทย์อาสา ขวัญจิตตั้งครรภ์ โรเบิร์ตอยากพาลูกเมียไปอยู่อเมริกา แต่ต้องกลับไปจัดการเรื่องสัญชาติ รอแล้วรอเล่าโรเบิร์ตก็ไม่กลับมา ขวัญจิตถูกคนนินทาหนัก จึงตัดสินใจเก็บของอพยพเข้ากรุงเทพฯ ไปตายเอาดาบหน้า 20 ปีต่อมา รมนีย์ หรือ เรนนี่(เมญ่า-นนทวรรณ)เด็กสาวผิวดำ ผมหยิก เติบโตขึ้นมาในแฟลต ท่ามกลางเสียงครกตำส้มตำ ขวัญจิตย้ายมาที่แฟลตแห่งนี้ หลายคนในแฟลตต่างล้อเลียนเรื่องความดำของเรนนี่ มาตลอด โดยเฉพาะ ดุจดาว ลูกสาวของ เดือนเด่น เจ้าของร้านเสริมสวยที่แฟลต ชอบจิกกัด เรนนี่อยู่ตลอดเวลา ทันทีที่เรียนจบปวส.เรนนี่ก็ออกมาช่วยแม่ขายส้มตำเดลิเวอรี่ แต่บางช่วงก็แอบอู้เล่นโซเชียล กรี๊ดดาราเหมือนเด็กสาวทั่วไป หนึ่งในเซเลปที่เรนนี่ชอบมาก กด follow ทั้ง IGและเฟซบุ๊คนั้นก็คือ ตรัยคุณ(อาร์ต-พศุตม์)ไฮโซทายาท บริษัทสยามโฆษณา หล่อปัง ตังค์หนา ดุจดาวก็ชอบเหมือนกัน ถึงขนาดตั้งรูปตรัยคุณไว้ที่หน้าจอมือถือ แต่ดุจดาวชอบพูดแขวะ มารยาท หรือ เมย์(เบสท์-ชนิดาภา)นางเอกสาวว่าที่ซุปตาร์แฟนของตรัยคุณ แต่เรนนี่กลับชื่นชม เพราะเห็นว่าเป็นนางเอกใสๆ วันหนึ่งขณะกำลังส่งของให้ลูกค้า เรนนี่พบกับ ปีเตอร์(จัสติน)ฝรั่งหนุ่มหล่อเจ้าของเครื่องสำอางจากอเมริกา ลืมโทรศัพท์มือถือไว้บนแท็กซี่ที่พึ่งขับออกไป เรนนี่ให้ปีเตอร์ซ้อนมอเตอร์ไซค์เธอขี่ตาม จนสามารถเอาโทรศัพท์คืนมาได้ ยังไม่ทันที่ปีเตอร์จะขอบใจ เรนนี่ก็รีบบึ่งรถเพื่อเอาส้มตำไปส่งต่อ เรนนี่มาส่งส้มตำที่แองเจิ้ลผับ เห็น แนนนี่(เมทินี)ซ้อมร้องเพลง เรนนี่ชอบมาก จนเผลอร้องและเต้นตาม ชาลี(ลิฟท์-สุพจน์)กะเทยเจ้าของร้านแซวว่าอยากจะเปลี่ยนอาชีพเหรอ เรนนี่เลยถือโอกาสสมัครเป็นนักร้อง ชาลีและแนนนี่ก็ตกลงโอเคให้เรนนี่มาร้องเพลง เรนนี่กลับมาขอขวัญจิตไปร้องเพลง ตอนแรกขวัญจิตไม่ยอม แต่ในที่สุดขวัญจิตก็ต้องยอมใจอ่อน แต่กำชับให้เรนนี่ระวังตัว อย่าไปเชื่อใจใครง่ายๆเป็นอันขาดโดยเฉพาะชาวต่างชาติ ตรัยคุณโต้เถียงกับ สยาม(มนตรี)ผู้เป็นตาและเป็นเจ้าของบริษัท เรื่องงานของลูกค้า ตรัยคุณเถียงไม่ออกนึกถึงเรื่องคราวก่อนที่โดนบริษัทไจแอนท์ แอดเวอร์ไทซิ่ง ของ สมัชชา(ณัฐพล)ทำโฆษณาของสินค้าคู่แข่งออกมาโดยใช้คอนเซปต์ที่เหนือกว่า จนลูกค้ามาโวยวาย คุณสยามพาลมาถึงเรื่องที่อยากให้ตรัยคุณเลิกกับเมย์แล้วมาแต่งงานกับ ริสา(สเตฟานี่) ขณะที่ร้องเพลง เรนนี่เห็นตรัยคุณนั่งดื่มอยู่ กระทั่งใกล้เวลาร้านปิด จึงออกมามองหาว่าใช่เขาไหม ฝรั่งคนหนึ่งเมา เห็นเรนนี่ตรงสเป็ก เลยเข้ามาลวนลาม เรนนี่ถอดส้นสูงออกเพื่อจะตบ แต่ดันหลุดมือ ส้นเข็มไปปักอยู่ที่หัวของตรัยคุณเป็นแผลเลือดอาบ เรนนี่พาเขาเข้ามาปฐมพยาบาลและขอโทษบอกว่าเธอไม่ได้ตั้งใจ แต่ตรัยคุณต่อว่าเธอหาว่าเธอมายืนอ่อยหาลูกค้า เรนนี่โกรธมาก จึงด่าเขากลับ เถียงกันไปมา จนตรัยคุณเกิดความคิดอะไรบางอย่างขึ้น วันรุ่งขึ้นเรนนี่ไปที่บริษัทสยามโฆษณา ตรัยคุณแนะนำกับทุกคนว่าเรนนี่เป็นแฟน สยามไม่พอใจแต่อดสงสัยไม่ได้ จึงขอคุยกับเรนนี่เป็นการส่วนตัว แล้วก็โป๊ะแตกว่าเป็นแผนของตรัยคุณ สยามคิดดัดหลังหลานชาย เลยจ้างเรนนี่ให้ช่วยกำจัดเมย์ออกไป เรนนี่โมโหที่สยามจ้างเธอให้ทำเรื่องไม่ดี เลยต่อว่าไปหลายคำ วันหนึ่งขวัญจิตออกไปขายส้มตำ แต่เกิดอุบัติเหตุ ขวัญจิตต้องผ่าตัดด่วน เรนนี่เซ็นยินยอมให้หมอรักษาให้ดีที่สุด แต่เธอมีปัญหาเรื่องค่าผ่าตัด เรนนี่ก็ไม่รู้จะทำยังไง เรนนี่เหลือบไปเห็นนามบัตรของสยามเลยนึกขึ้นได้ ตัดสินใจไปหาสยาม สยามตกลงช่วยค่ารักษาของแม่เธอ และยินดีจะจ่ายให้อีกจำนวนหนึ่ง ถ้าเรนนี่เขี่ยเมย์ออกไปจากตรัยคุณได้สำเร็จ รวมถึงให้เรนนี่ไปทำงานในฐานะเลขาของตรัยคุณด้วย เรนนี่ลำบากใจเพราะเธอสงสารเมย์ ที่ต้องโดนกลั่นแกล้งทั้งในละครและชีวิตจริงแต่เธอไม่มีทางเลือกนักแสดงการตอบรับเรตติ้ง</doc>
