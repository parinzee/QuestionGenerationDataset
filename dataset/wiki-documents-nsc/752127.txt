<doc id="752127" url="https://th.wikipedia.org/wiki?curid=752127" title="ปลาหลด">ปลาหลด ปลาหลด () เป็นชื่อปลานํ้าจืดทุกชนิดในสกุลปลากระดูกแข็งจำพวกหนึ่ง ใช้ชื่อสกุลว่า Macrognathus จัดอยู่ในอันดับปลาไหลนา (Synbranchiformes) วงศ์ปลากระทิง (Mastacembelidae) ปลาหลดมีรูปร่างเพรียวยาว ลำตัวแบนข้าง หัวและตามีขนาดเล็ก มีจุดเด่นคือ ปากเล็กและมีจะงอยปากแหลมยาว มีลักษณะทั่วไปคล้ายปลาในสกุล Mastacembelus หรือปลากระทิง แต่ทว่ามีขนาดและรูปร่างเล็กกว่ากันมาก มีสีสันและลวดลายน้อยกว่า โดยเฉลี่ยแล้วจะมีความยาวประมาณไม่เกิน 1 ฟุต และมีครีบหางแยกออกจากครีบหลังและครีบท้องชัดเจน ก้านครีบเดี่ยวของครีบหลังเป็นหนามสั้น ๆ ปลายแหลมประมาณ 12-31 ก้าน ปลายจะงอยปากที่จมูกคู่หน้าแยกออกเป็นติ่งเนื้อเล็ก ๆ 4 หรือ 6 ติ่ง เกล็ดมีขนาดเล็กมากมีพฤติกรรมความเป็นอยู่และการหากินคล้าย ๆ กัน โดยอาจจะพบได้ในลำธารน้ำตกบนภูเขาหรือในป่าดิบชื้นด้วย พบกระจายพันธุ์ในอินเดียและเอเชียตะวันออกเฉียงใต้ มีความสำคัญต่อมนุษย์ในแง่ของการเป็นอาหาร ตกปลา และเลี้ยงเป็นปลาสวยงามการจำแนก การจำแนก. สกุลปลาหลดปัจจุบันแบ่งออกได้เป็น 23 ชนิด ชนิดที่มีชื่อภาษาไทยเป็นชนิดที่พบในประเทศไทย- Macrognathus aculeatus - Macrognathus aral - Macrognathus aureus - Macrognathus caudiocellatus - Macrognathus circumcinctus — ปลาหลดภูเขา - Macrognathus dorsiocellatus - Macrognathus fasciatus - Macrognathus guentheri - Macrognathus keithi - Macrognathus lineatomaculatus — ปลาหลดภูเขาลายจุด - Macrognathus maculatus - Macrognathus malabaricus - Macrognathus meklongensis — ปลาหลดแม่กลอง - Macrognathus morehensis - Macrognathus obscurus - Macrognathus pancalus - Macrognathus pavo - Macrognathus pentophthalmos - Macrognathus semiocellatus — ปลาหลดหลังจุด, ปลาหลดลายจุด - Macrognathus siamensis — ปลาหลดจุด - Macrognathus taeniagaster - Macrognathus tapirus — ปลาหลดลายเฉียง - Macrognathus zebrinus — ปลาหลดม้าลาย</doc>
