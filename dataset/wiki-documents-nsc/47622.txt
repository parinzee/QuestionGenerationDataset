<doc id="47622" url="https://th.wikipedia.org/wiki?curid=47622" title="กันยายน พ.ศ. 2549">กันยายน พ.ศ. 2549วันศุกร์ที่ 29 กันยายน 2549วันศุกร์ที่ 29 กันยายน 2549. - นายบัน คี-มุน รัฐมนตรีต่างประเทศเกาหลีใต้ยังคงมีคะแนนนำในการเลือกตั้งเลขาธิการสหประชาชาติคนใหม่อย่างไม่เป็นทางการครั้งที่ 3 (กปส.)วันพฤหัสบดีที่ 28 กันยายน 2549วันพฤหัสบดีที่ 28 กันยายน 2549. - พล.ต.ต.สุรสิทธิ์ สังขพงศ์ ผอ.สำนักงานสลากกินแบ่งรัฐบาล ได้ยื่นหนังสือลาออจากตำแหน่งอย่างเป็นทางการ ไทยรัฐ - คนร้ายลอบวางระเบิดรถฮัมวีทหาร อ.สุไหงปาดี จ.นราธิวาส ทหารตาย 1 คน บาดเจ็บ 5 คน ไทยรัฐ - ปิดการใช้สนามบินดอนเมือง หลังจากเปิดทำการมานาน โดยมีเที่ยวบินสุดท้ายเป็น ทีจี 662 จากกรุงเทพฯ สู่ปักกิ่ง มติชน - ท่าอากาศยานสุวรรณภูมิเปิดใช้อย่างเป็นทางการ มติชนวันจันทร์ที่ 25 กันยายน 2549วันจันทร์ที่ 25 กันยายน 2549. - นายอักขราทร จุฬารัตน ประธานศาลปกครองสูงสุด ปฏิเสธกระแสข่าวที่ว่าได้รับการทาบทามให้ดำรงตำแหน่งนายกรัฐมนตรี (กปส.) - ข้าหลวงใหญ่สิทธิมนุษยชนแห่งสหประชาชาติ ออกแถลงการณ์เรียกร้องให้ คปค. ฟื้นฟูสิทธิขั้นพื้นฐานของประชาชนกลับคืนมาโดยเร็วที่สุด เรียกร้องให้เคารพพันธกิจด้านสิทธิมนุษยชนที่มีต่อประชาคมระหว่างประเทศของไทย และให้ฟื้นคณะกรรมการสิทธิมนุษยชนแห่งชาติกลับคืนมาด้วย (มติชน) - มารัต ซาฟิน และ เจมส์ เบลก เดินทางถึงไทยแล้ว เพื่อเข้าร่วมการแข่งขันเทนนิส ไทยแลนด์ โอเพ่น (กปส.) - พล.ต.อักษรา เกิดผล เจ้ากรมยุทธการทหารบก ปฏิเสธข่าวลือที่ว่า คปค. จะให้มีการเรียกคืนเงินกองทุนหมู่บ้าน และยืนยันว่าไม่มีนโยบายดังกล่าว (กปส.) - นายศิริโชค โสภา อดีต ส.ส. พรรคประชาธิปัตย์ ยื่นหนังสือต่อผู้บัญชาการสำนักงานตำรวจแห่งชาติ เพื่อให้เร่งรัดคดีฆาตกรรม นายกรเทพ วิริยะ หรือ ชิปปิ้งหมู ซึ่งเป็นพยานปากสำคัญในกรณีการหลีกเลี่ยงภาษีของ บริษัท ชินแซทเทลไลท์ จำกัด (มหาชน) (กปส.)วันอาทิตย์ที่ 24 กันยายน 2549วันอาทิตย์ที่ 24 กันยายน 2549. - คปค. เห็นควรให้เปิดท่าอากาศยานสุวรรณภูมิ ในวันที่ 28 ก.ย. ตามกำหนดเดิม หลังฟังบรรยายสรุปจากปลัดกระทรวงคมนาคม (กปส.) - มูลค่าหุ้นกลุ่มบริษัท ชิน คอร์ปอเรชั่น จำกัด (มหาชน) หายวับกว่า 1.2 แสนล้านบาท หลังเหตุการณ์รัฐประหาร (มติชน) - ทีมเทนนิสเยอรมนีเอาชนะทีมไทย 4-1 ในเดวิสคัพ รอบเพลย์ออฟ เวิลด์กรุ๊ป คว้าสิทธิ์เข้าไปหวดเวิลด์กรุ๊ปปีหน้า ส่วนทีมไทยกลับไปอยู่ในระดับโซนเอเชีย/โอเชียเนีย กรุ๊ป 1 อีกครั้ง (สยามกีฬา) - กรมอุตุฯ คาดพายุดีเปรสชันในทะเลจีนใต้ จะเข้าภาคตะวันออกเฉียงเหนือของไทย ในเวลา 01.00 น. ของวันที่ 26 ก.ย. (กปส.) - อดีตปธน.สหรัฐ บิล คลินตัน กล่าวตอบโต้การวิจารณ์จากฝ่ายบุช ในการให้สัมภาษณ์ฟ็อกซนิวส์ว่า ถึงแม้จะไม่สำเร็จ แต่เขาก็ได้มีความพยายามจัดการกับโอซามา บิน ลาเดน หัวหน้ากลุ่มอัลกออิดะห์ ในขณะที่ฝ่ายบุชกลับนิ่งเฉย จนกระทั่งเกิดเหตุการณ์ 9/11 (Reuters)วันศุกร์ที่ 22 กันยายน 2549วันศุกร์ที่ 22 กันยายน 2549. - ทีมชาติไทยเสมอกับเยอรมนี 1-1 ในศึกเทนนิสเดวิสคัพ 2006 รอบเพลย์ออฟ เวิลด์กรุ๊ป เมื่อวันที่ 22 ก.ย. ดนัย อุดมโชค เอาชนะ ทอมมี่ ฮาส อย่างพลิกความคาดหมาย ด้านภราดร ศรีชาพันธุ์ พ่ายให้กับมือสองของเยอรมนี การแข่งขันจะมีอีก 3 แมตช์ คือ ประเภทคู่และเดี่ยวสลับมือ ก่อนตัดสินว่าทีมชาติใดจะเข้าไปเล่นในรอบเวิลด์กรุ๊ป (สยามกีฬา) - สมาพันธ์ประชาธิปไตย คณะกรรมการรณรงค์เพื่อการปฏิรูปสื่อ และคณะกรรมการสมานฉันท์แรงงานไทย ออกแถลงการณ์ไม่เห็นด้วยกับรัฐประหาร พร้อมกับเรียกร้องให้ยกเลิกกฎอัยการศึกและคืนอำนาจแก่ประชาชน (มติชน)วันอังคารที่ 19 กันยายน 2549วันอังคารที่ 19 กันยายน 2549. - พ.ต.ท.ทักษิณ ชินวัตร นายกรัฐมนตรี โทรศัพท์ทางไกลจากสหรัฐอเมริกา ประกาศสถานการณ์ฉุกเฉิน ในเขตกรุงเทพมหานคร และ ปลดพล.อ.สนธิ บุญยรัตกลิน ออกจากตำแหน่ง ผบ.ทบ. และมีรายงานการเคลื่อนกำลังทหารออกจากที่ตั้ง (เบื้องต้น) - เกิดรัฐประหาร นำโดยพลเอกสนธิ บุญยรัตกลิน โดยมีการยกเลิกการประกาศสถานการณ์ฉุกเฉินก่อนหน้านี้ของ พ.ต.ท.ทักษิณ ชินวัตร นายกรัฐมนตรี แล้วประกาศกฎอัยการศึกทั่วราชอาณาจักรวันจันทร์ที่ 18 กันยายน 2549วันจันทร์ที่ 18 กันยายน 2549. - เกิดเหตุไฟไหม้โรงเก็บรถโรงพักพหลโยธิน ของกลางวอดเกือบ 100 คัน (คมชัดลึก) - จากกรณีระเบิดใน อ.หาดใหญ่ เมื่อวันที่ 16 ก.ย. ซึ่งทำให้มีผู้เสียชีวิต 4 คน บาดเจ็บ 74 คน กอ.สสส.จชต. ประชาสัมพันธ์ว่าอาจมีความจำเป็นใช้ พ.ร.ก. ฉุกเฉิน ห้ามประชาชนออกนอกคูหา ขณะที่ชาวหาดใหญ่ไม่เห็นด้วย หวั่นซ้ำเติมเศรษฐกิจ (มติชน)วันอาทิตย์ที่ 17 กันยายน 2549วันอาทิตย์ที่ 17 กันยายน 2549. - กองทัพเรือไทยทำพิธีจมเรือหลวงกูด ทางทิศตะวันออกเฉียงเหนือของเกาะสาก อ่าวพัทยา ที่ความลึกประมาณ 33 เมตร เพื่อเป็นอุทยานใต้ทะเล (มติชน)วันเสาร์ที่ 16 กันยายน 2549วันเสาร์ที่ 16 กันยายน 2549. - คนร้ายลอบวางระเบิดในย่านชุมชนอย่างน้อย 3 แห่ง ใน อ.หาดใหญ่ จ.สงขลา ที่เป็นศูนย์กลางการค้าและการท่องเที่ยวสำคัญของภาคใต้ โดยใช้วิธีซุกระเบิดไว้ในรถจักรยานยนต์แล้วนำไปจอดทิ้งไว้ เกิดระเบิดในเวลาประมาณ 21.30 น. ทำให้มีผู้เสียชีวิตอย่างน้อย 4 ราย และบาดเจ็บร่วม 30 คน (มติชน)วันศุกร์ที่ 15 กันยายน 2549วันศุกร์ที่ 15 กันยายน 2549. - ศาลอาญาพิพากษาคดีที่อดีต กกต. 3 คน มีความผิดฐานปฏิบัติหรือละเว้นการปฏิบัติหน้าที่โดยมิชอบ กรณีที่ไม่เร่งสืบสวนสอบสวนข้อเท็จจริงข้อร้องเรียนกล่าวหาพรรคไทยรักไทยว่า จ้างพรรคแผ่นดินไทยและพรรคพัฒนาชาติไทย ลงรับสมัครเลือกตั้งในวันที่ 2 เมษายน 2549 สั่งจำคุกอีก 2 ปี และตัดสิทธิเลือกตั้ง 10 ปี ก่อนอนุญาตให้ใช้หลักทรัพย์ประกันตัวไป (มติชน) - ผลการหยั่งเสียงอย่างไม่เป็นทางของการเลือกผู้ดำรงตำแหน่งเลขาธิการสหประชาชาติ แทนนายโคฟี อันนัน โดยคณะมนตรีความมั่นคง 15 ชาติ ปรากฏว่า นายบัน คีมูน รัฐมนตรีต่างประเทศเกาหลีใต้ยังคงนำเป็นอันดับหนึ่ง ส่วนนายสุรเกียรติ์ เสถียรไทย มาเป็นที่สาม ขณะเดียวกันมีข่าวลือว่าสหรัฐอเมริกาและจีนหนุน โก๊ะ จ๊ก ตง อดีตนายกรัฐมนตรีสิงคโปร์ (มติชน) - พันธมิตรประชาชนเพื่อประชาธิปไตย (พธม.) รวมตัวกันประชุมและจัดรายการเมืองไทยรายสัปดาห์สัญจรที่หอประชุมใหญ่ มหาวิทยาลัยธรรมศาสตร์ โดยนัดหมายชุมนุมใหญ่อีกครั้งในวันที่ 20 กันยายน ที่จะถึงนี้ ที่ลานพระบรมรูปทรงม้า นับเป็นการเคลื่อนไหวอีกครั้งหลังจากหยุดมานานตั้งแต่ช่วงต้นปี (ผู้จัดการออนไลน์)วันพฤหัสบดีที่ 14 กันยายน 2549วันพฤหัสบดีที่ 14 กันยายน 2549. - ที่ประชุมกกต. มีมติเป็นเอกฉันท์เลือก นายอภิชาติ สุขัคคานนท์ เป็นประธาน กกต.วันพุธที่ 13 กันยายน 2549วันพุธที่ 13 กันยายน 2549. - พล.อ.สนธิ บุญยรัตกลิน ผู้บัญชาการทหารบก กล่าวปฏิเสธกระแสข่าวเรื่องที่ว่าอาจมีรัฐประหาร และชี้ว่าเป็นการปล่อยข่าวเพื่อป้องกันไม่ให้เกิดรัฐประหาร (มติชน) - 2003 ยูบี 313 ดาวเคราะห์แคระที่มีขนาดใหญ่ที่สุดในระบบสุริยะ ได้ชื่ออย่างเป็นทางการแล้วว่า อีริส ส่วนดาวพลูโตมีหมายเลขนำหน้าชื่อเป็น 134340 Pluto ตามข้อกำหนดการเรียกชื่อวัตถุที่ไม่ใช่ดาวเคราะห์ (IAUC 8747)วันจันทร์ที่ 11 กันยายน 2549วันจันทร์ที่ 11 กันยายน 2549. - รัฐบาลสหรัฐอเมริกาจัดงานรำลึกเหตุการณ์ก่อวินาศกรรม 11 กันยาฯ ครบรอบ 5 ปี โดยประธานาธิบดีจอร์จ ดับเบิลยู บุช เดินทางไปวางพวงหรีดให้กับผู้เสียชีวิตที่กราวนด์ซีโร่ หรือจุดเกิดเหตุผู้ก่อการร้ายจี้เครื่องบินชนตึกแฝดเวิลด์เทรดเซ็นเตอร์ในนิวยอร์ก พร้อมกล่าวว่า สหรัฐฯ จะไม่มีวันลืมบทเรียนดังกล่าว (มติชน)วันเสาร์ที่ 9 กันยายน 2549วันเสาร์ที่ 9 กันยายน 2549. - พ.ต.ท.ทักษิณ ชินวัตร เดินไปร่วมประชุมสหประชาชาติ ที่มหานครนิวยอร์ก สหรัฐอเมริกา (ผู้จัดการออนไลน์)วันศุกร์ที่ 8 กันยายน 2549วันศุกร์ที่ 8 กันยายน 2549. - ที่ประชุมวุฒิสภาลงมติคัดเลือกกกต.ชุดใหม่ ประกอบด้วย นายประพันธ์ นัยโกวิท, นายสุเมธ อุปนิสากร, นายอภิชาต สุขัคคานนท์, นายสมชัย จึงประเสริฐ และนางสดศรี สัตยธรรม ส่วนนายแก้วสรร อติโพธิ ที่ไม่ได้รับเลือก กล่าวว่าจะขอสมัครเป็นเลขาธิการ กกต.วันพฤหัสบดีที่ 7 กันยายน 2549วันพฤหัสบดีที่ 7 กันยายน 2549. - สมเด็จพระบรมโอรสาธิราชฯ สยามมกุฎราชกุมาร เสด็จฯ พร้อมด้วยพระเจ้าวรวงศ์เธอ พระองค์เจ้าศรีรัศมิ์ พระวรชายาฯ และพระเจ้าหลานเธอ พระองค์เจ้าพัชรกิติยาภา ทรงเยี่ยมโรงเรียนบ้านบือแรง จ.นราธิวาส ซึ่งเป็นโรงเรียนที่ครูถูกโจรใต้บุกยิงเสียชีวิตคาห้องเรียนต่อหน้านักเรียน (มติชน)วันศุกร์ที่ 1 กันยายน 2549วันศุกร์ที่ 1 กันยายน 2549. - มีรายงานการพบเห็นกูปรีในเขตอุทยานแห่งชาติภูจองนายอย บริเวณเทือกเขาพนมดงรัก ใกล้ชายแดนกัมพูชาและลาว หลังจากไม่มีผู้พบเห็นกูปรีมาเป็นเวลากว่า 40 ปีแล้ว (ผู้จัดการ) - ตำรวจนอร์เวย์แถลงว่า พบภาพวาด The Scream และ Madonna ผลงานชิ้นสำคัญของเอ็ดเวิร์ด มุงค์ ศิลปินแนวเอ็กซ์เพรสชันนิสต์ชาวนอร์เวย์ ที่ถูกโจรปล้นไปจากพิพิธภัณฑ์มุงค์ ในกรุงออสโล เมื่อ พ.ศ. 2547 (ผู้จัดการ)</doc>
