<doc id="213375" url="https://th.wikipedia.org/wiki?curid=213375" title="อนุวัฒน์ สงวนศักดิ์ภักดี">อนุวัฒน์ สงวนศักดิ์ภักดี อนุวัฒน์ สงวนศักดิ์ภักดี หรือ บอย พีซเมคเกอร์ (1 สิงหาคม พ.ศ. 2523) เป็นนักร้องเดี่ยว เคยร้องเพลงร่วมกับพีระ เทศวิศาล ในวงพีซเมกเกอร์ประวัติชีวิตวัยเด็ก ประวัติ. ชีวิตวัยเด็ก. อนุวัฒน์นับถือศาสนาคริสต์ ศึกษาที่ โรงเรียนเทพศิรินทร์ (DSA112) เป็นบุตรคนเล็กในบรรดาพี่น้อง 3 คน มีชื่อภาษาจีนกลางที่อาจารย์สอนภาษาจีนในโบสถ์เป็นผู้ตั้งให้ตอนเด็กๆ ว่า "เย่ เอินเหว่ย" หรือ "เฮี๊ย อึงอุ้ย" ในจีนแต้จิ๋ว แปลว่า "ยิ่งใหญ่" อนุวัฒน์เติบโตมาจากครอบครัวที่รักเสียงเพลง จึงชอบร้องเพลงมาตั้งแต่เด็ก การศึกษา ปริญญาตรีคณะมนุษยศาสตร์ เอกภาษาอังกฤษ มหาวิทยาลัยรามคำแหงรับจ้างร้องเพลง รับจ้างร้องเพลง. ก่อนที่จะเริ่มเดินตามฝันของตัวเองอย่างจริงจัง เขาเริ่มชีวิตการทำงานด้วยการเป็นพนักงานบริษัทเอกชนมาก่อน แต่ในขณะเดียวกันก็ไม่ได้ทิ้งสิ่งที่ตนเองรัก โดยได้รับจ้างร้องเพลงตามร้านอาหารกึ่งผับควบคู่ไปด้วย หลังจากทำงานประจำควบคู่กับร้องเพลงตามร้านอาหารกึ่งผับมาได้ระยะหนึ่ง ก็รู้สึกว่างานประจำที่ทำไม่ใช่สิ่งที่ตนเองต้องการ จึงตัดสินใจเลือกที่จะร้องเพลงตามร้านอาหารกึ่งผับเพียงอย่างเดียว ได้จับคู่ กับ พีระ เทศวิศาล (พีท) เป็นวงดูโอ (Duo) เล็กๆ ชื่อ กรีน ที (Green Tea) ให้ความบันเทิงตามร้านอาหารกึ่งผับหลายแห่ง โดยเริ่มจากร้าน Gasso เป็นแห่งแรก (2545) และเป็นที่ที่ทีมงานของเบเกอรี่ มิวสิก ได้ฟังเพลงที่เขาร้อง จึงได้ชักชวนให้ร่วมงานในอัลบั้ม Million ways to love Part I ของนักร้อง-นักแต่งเพลงชื่อดัง บอย โกสิยพงษ์ “หัวใจผูกกัน” คือเพลงแรกของเขาที่ได้ร้องให้คนทั่วประเทศได้ฟัง และด้วยความเพราะของเพลงก็ทำให้ บ.บรอดคาซท์ ไทย เทเลวิชั่น ผู้จัดละครเรื่องพระจันทร์แสนกล ทางช่อง 3 นำเพลงหัวใจผูกกัน ไปเป็นเพลงประกอบละครเรื่องนี้ด้วยเซ็นสัญญากับค่าย Green Beans เซ็นสัญญากับค่าย Green Beans. หลังนั้นไม่นาน อนุวัฒน์ และ พีระ จึงได้รับการติดต่อให้เซ็นสัญญาให้เป็นศิลปินในสังกัด Green Beans และได้มีผลงานชิ้นแรก (2546) ในอัลบั้มพิเศษของค่ายคือ Greenlight Project ภายใต้ชื่อวงพีซเมกเกอร์ หลังจาก พีซเมกเกอร์มีผลงานเพลงได้ 2 อัลบั้ม ก็เกิดการเปลี่ยนแปลงกับวง เนื่องจากพีระ ไม่ต่อสัญญากับ Green Beans และออกไปทำอัลบั้มของตัวเอง (ภายหลังอยู่สังกัด Mono Music) ทางค่ายเพลงจึงให้อนุวัฒน์ออกอัลบั้มในนาม Peacemaker ตามเดิมแต่ไม่มีพีทเป็นสมาชิกอีกต่อไปแล้วชื่อ อัลบั้ม 3to1 ต่อมาได้ออกอัลบั้มเดี่ยว ภายใต้ชื่อว่า บอย Peacemaker อัลบั้มเดี่ยวชุดแรกคือ Sense of Sound ซึ่งมีเพลงฮิตอย่าง เนื้อคู่ และ ความอ่อนแอชีวิตส่วนตัว ชีวิตส่วนตัว. อนุวัฒน์คบหาดูใจกับพิจิตตรา สิริเวชชะพันธ์ หรือเจี๊ยบมายาวนานกว่า 12 ปี ทั้งคู่ยังได้ร่วมกันทำธุรกิจร้านอาหารประเภทชาบู ชื่อ ชาบูคิง และร้านอาหาร Childhood cafeผลงาน ผลงาน. ดูเพิ่มเติม: พีซเมกเกอร์ผลงานอัลบั้มเดี่ยวผลงานอื่นๆผลงานอื่นๆ. - 2546 เพลง หัวใจผูกกัน อัลบั้ม Million ways to love - Part I - 2546 เพลง คิดถึง อัลบั้ม Green Light Project - 2547 เพลง กลับบ้านเรา อัลบั้ม เพลงฮิตละครดัง 5 - 2548 เพลง เรื่องบนเตียง อัลบั้ม Sleepless Society by Narongvit - 2553 เพลง ...ก่อน อัลบั้ม Special Project - 2561 เพลง เธอเปลี่ยนไป (ต้นฉบับ วง Syam)เพลงประกอบละครเพลงประกอบละคร. 1. เพียงในใจ (เพลงประกอบละคร เพลิงทระนง) 2. คือเธอ (เพลงประกอบละคร รอยมาร) 3. ด้วยหัวใจ (เพลงประกอบละคร รักประกาศิต) 4. เหมือนฝัน (เพลงประกอบละคร คุณสามี(กำมะลอ)ที่รัก) 5. ฝัน​ (เพลงประกอบละคร คุณสามี(กำมะลอ)ที่รัก) 6. คนเดียวเท่านั้น (เพลงประกอบละคร ต้นรักริมรั้ว) 7. คิดถึง (เพลงประกอบละคร นางชฎา)ผลงานทางโทรทัศน์ผลงานทางโทรทัศน์. - พิธีกรรายการ OPEN 9 ทางช่อง 9 - หน้ากากหนอนชาเขียว แชมป์รายการ The Mask Singer หน้ากากนักร้อง ซีซันที่ 3 ทางเวิร์คพอยท์ เอ็นเทอร์เทนเมนท์รางวัลที่ได้รับรางวัลที่ได้รับ. - พ.ศ. 2552 รางวัล ชัยดีเด่น 2008 สาขา เพลงไทยสากลยอดนิยม เพลง “ใจฉันเป็นของเธอ” - พ.ศ. 2552 รางวัล SIAM DARA STARS PARTY 2009 สาขา นักร้องไทย-สากลชายยอดนิยม - พ.ศ. 2552 รางวัล Channel V Thailand Music Video Awards 2009 สาขา มิวสิกวิดีโอไทยยอดนิยม เพลง “ใจฉันเป็นของเธอ” กำกับโดย “บุญณ์ญาณ์ อริยศรีวัฒนา” - พ.ศ. 2552 รางวัล Channel V Thailand Music Video Awards 2009 สาขา ศิลปินไทยชายยอดนิยม</doc>
