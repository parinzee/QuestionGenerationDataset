<doc id="179650" url="https://th.wikipedia.org/wiki?curid=179650" title="คณวัฒน์ จันทรลาวัณย์">คณวัฒน์ จันทรลาวัณย์ นายแพทย์คณวัฒน์ จันทรลาวัณย์ (ชื่อเล่น: เอ้ก) แพทย์ประจำบ้านสาขาจักษุวิทยา โรงพยาบาลจุฬาลงกรณ์ สภากาชาดไทย อดีตแพทย์ประจำโรงพยาบาลสมเด็จพระบรมราชเทวี ณ ศรีราชา สภากาชาดไทย อำเภอศรีราชา จังหวัดชลบุรี ประธานกรรมการบริหาร บริษัท รักดี เวนเจอร์/คราวด์ฟันดิ้ง จำกัด และอดีตนักแสดงและนายแบบ ชาวไทยเชื้อสายมาเลเซียและจีนประวัติ ประวัติ. นายแพทย์คณวัฒน์ เกิดเมื่อวันที่ 5 มิถุนายน พ.ศ. 2532 เป็นบุตรคนเดียวของครอบครัว บิดามีเชื้อสายมาเลเซีย ส่วนมารดาเป็นไทยเชื้อสายจีน จบการศึกษาชั้นประถม ที่โรงเรียนถนอมพิศวิทยา (รุ่นเดียวกับณัฐภัสสร สิมะเสถียร), มัธยมศึกษาตอนต้น ที่โรงเรียนบดินทรเดชา (สิงห์ สิงหเสนี) และมัธยมศึกษาตอนปลายจากโรงเรียนมหิดลวิทยานุสรณ์ โดยขณะศึกษาชั้นมัธยมปีที่ 4 เขาได้รับทุนการศึกษา จากโครงการนักเรียนทุนแลกเปลี่ยนวัฒนธรรมไทย-อเมริกัน ไปศึกษาที่โรงเรียนมัธยม Wewahitchka รัฐฟลอริดา สหรัฐ ระหว่างที่นายแพทย์คณวัฒน์ เข้าศึกษาต่อในระดับอุดมศึกษา ที่คณะแพทยศาสตร์ จุฬาลงกรณ์มหาวิทยาลัย โดยเป็นนิสิตแพทย์รุ่นที่ 63 (MDCU 63) ก็ได้รับรางวัล “Outstanding in Academic Achievement” และรางวัล “Excellency in Academic Performance in Chemistry” จาก President’s Education Awards Program สหรัฐ เมื่อปี พ.ศ. 2548, ได้รับคัดเลือก ให้เป็นตัวแทนนิสิต เพื่อเข้าเป็นนักเรียนแลกเปลี่ยน ของสมาพันธ์นิสิตนักศึกษาแพทย์นานาชาติแห่งประเทศไทย ในแผนกศัลยกรรมทั่วไป (General-Visceral-Vascular Surgical Department) ของคณะแพทยศาสตร์ มหาวิทยาลัย Otto-von-Guericke เมือง Magdeburg สหพันธ์สาธารณรัฐเยอรมนี เมื่อปี พ.ศ. 2552, นำเสนองานวิจัยในหัวข้อ “Genetic and epigenetic regulation of progression in HIV patients” ตามโครงการเพชรชมพู (Research Track) ของคณะฯ เมื่อปี พ.ศ. 2553, เข้าร่วมศึกษาและปฏิบัติงานที่ Information Center for Emerging Diseases, WHO Collaborating Centre for Research and Training on Viral Zoonoses และ Molecular Biology Laboratory for Neurological Disease ของโรงพยาบาลจุฬาลงกรณ์ สภากาชาดไทย เมื่อปี พ.ศ. 2554 ทั้งนี้ นายแพทย์คณวัฒน์ ยังร่วมเป็นอาสาสมัคร กับค่ายจามจุรีศรีเขลางค์ “Chula Lampang Camp” เพื่อแนะแนวการศึกษาต่อ ในระดับชั้นอุดมศึกษา แก่นักเรียนระดับมัธยมศึกษาตอนปลาย ที่จังหวัดลำปาง และเข้าร่วมกิจกรรมจุฬาคฑากร ของจุฬาลงกรณ์มหาวิทยาลัย ในการแข่งขันฟุตบอลประเพณีจุฬา-ธรรมศาสตร์ ครั้งที่ 64 เมื่อปี พ.ศ. 2551 ด้วย ต่อมานายแพทย์คณวัฒน์ นำเสนอโครงการพัฒนาระบบการบริหารจัดการโรคไข้สมองอักเสบในประเทศไทย เพื่อขอรับพระราชทานทุน โครงการเยาวชนรางวัลสมเด็จเจ้าฟ้ามหิดล ประจำปี พ.ศ. 2555 โดยได้รับการคัดเลือกให้เป็นผู้รับทุน และเดินทางไปปฏิบัติงานในต่างประเทศ ณ Vaccine and Immunotherapy Center, Massachusetts General Hospital, Harvard Medical School ที่เมืองบอสตัน ประเทศสหรัฐอเมริกา นายแพทย์คณวัฒน์ เข้ารับพระราชทานปริญญาแพทยศาสตรบัณฑิต จากจุฬาลงกรณ์มหาวิทยาลัย เมื่อวันศุกร์ที่ 12 กรกฎาคม พ.ศ. 2556 จากนั้นเป็นแพทย์ใช้ทุน ประจำโรงพยาบาลสมเด็จพระบรมราชเทวี ณ ศรีราชา สภากาชาดไทย อำเภอศรีราชา จังหวัดชลบุรี ก่อนกลับมาศึกษาต่อด้านจักษุวิทยา ที่โรงพยาบาลจุฬาลงกรณ์ สภากาชาดไทย ในปี พ.ศ. 2558 นายแพทย์คณวัฒน์ได้ร่วมกับ ผศ. การดี เลียวไพโรจน์ และเพื่อน ๆ ก่อตั้ง บริษัท รักดี คราวฟันดิ้ง จำกัด เพื่อระดมทุนต่อยอดงานวิจัยและนวัตกรรมของประเทศไทยในวงการบันเทิง ในวงการบันเทิง. ขณะที่คณวัฒน์เป็นนักศึกษาแพทย์ปีที่ 1 เขามีโอกาสได้ถ่ายโฆษณา ถ่ายแบบ เล่นมิวสิกวิดีโอ โดยอยู่ในสังกัดของนิรุณ ลิ้มสมวงศ์ หลังจบภาพยนตร์เรื่อง With Love…ด้วยรัก ก็มีทางช่องต่าง ๆ ติดต่อให้เขารับงานละคร แต่เขาปฏิเสธเพราะไม่มีเวลา เขากล่าวว่างานดังกล่าวนั้นมีรายได้ดี แต่ไม่ใช่ตัวตนที่แท้จริงของเขา จึงออกจากวงการบันเทิงไปโฆษณาโฆษณา. - ไอศกรีมสเวนเซนส์ ชุด เทศกาลสตรอเบอรี่ (2551) - ซุปไก่สกัด แบรนด์ส ชุด ซูโดะกุ (2551) - ผลิตภัณฑ์ระงับกลิ่นกายสำหรับผู้ชาย ทรอส โรลออน ชุด (Troscoolosokis) ทรอสคูโลโซคิส (2551) - ข้าวเกรียบกุ้ง ฮานามิ (ร่วมกับนักแสดงจากภาพยนตร์ เฟรนด์ชิพ เธอกับฉัน) ชุด บอกเพื่อน (2551)ภาพยนตร์</doc>
