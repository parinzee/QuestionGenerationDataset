<doc id="711639" url="https://th.wikipedia.org/wiki?curid=711639" title="ปากานี อูไอรา">ปากานี อูไอรา ปากานี อูไอรา (; อังกฤษอ่าน "ฮิวอายร่า") เป็นรถยนต์นั่งสมรรถนะสูง เครื่องยนตร์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัท ปากานีจากอิตาลี เป็นรุ่นพัฒนาต่อจากซอนด้า ซึ่งประสบความสำเร็จในตลาดมาก เปิดตัวครั้งแรกด้วยการลงรูปภาพในอินเทอร์เน็ต ในวันที่ 25 มกราคม ค.ศ. 2011 ก่อนจะเปิดตัวอย่างเป็นทางการที่งานเจนีวาออโตซาลอน 2011 ในเดือนมีนาคม คำว่า "อูไอรา" มาจาก "ไวรา ทาทา" ซึ่งหมายถึงเทพเจ้าแห่งลม ในภาษาเกชัวของจักรวรรดิอินคา อูไอราใช้เครื่องยนต์ขนาด 6.0 ลิตร ทวิน-เทอร์โบ V12 ของเมอร์เซเดส ซึ่งพัฒนาเพื่อคันนี้โดยเฉพาะ สามารถให้กำลังได้ถึง 720 แรงม้า (730 PS; 539 kW) และแรงบิด 1,000 นิวตัน·เมตร (740 lb·ft) ส่วนระบบส่งกำลังเป็นเกียร์ 7 จังหวะแบบซีเควนเชียล (Sequential) รถสามารถทำอัตราเร่ง 0-100 กม./ชม. ได้ที่ 3.2 วินาที และความเร็วสูงสุดที่ 372 กม./ชม. (231 ไมล์/ชม.) อูไอรายังได้ปรากฏในภาพยนตร์ ที่แปลงเป็นหุ่นตัวร้าย สทินเกอร์ (Stinger) รวมถึงวีดีโอเกมจากค่ายอีเอ ในนีดฟอร์สปีดเดอะซีรีส์ (Need For Speed), เกมฟอร์ซา มอเตอร์สปอร์ต 5 (Forza Motorsport 5), แกรน ตูริสโม 6 (Gran Turismo 6) อูไอรา ได้รับการเสนอให้ "เป็นรถไฮเปอร์คาร์แห่งปี 2012" (The Hypercar of the Year 2012) โดยนิตยสารท็อปเกียร์ และยังได้รับคำชื่นชมโดยริชาร์ด แฮมมอนด์ พิธีกรแห่งท็อปเกียร์ด้วย นอกจากนี้ อูไอรา ได้รับการจดสถิติเป็นรถที่เร็วที่สุดที่ทดสอบในสนามของทางท็อปเกียร์ ด้วยเวลา 1:13.8 เอาชนะ เอเรียล อะตอม วี8 ที่ทำได้ที่เวลา 1:15.1 ในเดือนมกราคม ค.ศ. 2011อูไอรา โรสเตอร์ อูไอรา โรสเตอร์. ในวันที่ 11 กุมภาพันธ์ ค.ศ. 2015 ปากานี ยืนยันกับทาง จีทีสปีริต (GTspirit) ว่าจะเปิดตัวรุ่นโรสเตอร์เปิดประทุน ในงานเจนีวามอเตอร์โชว์ 2016 โดยยังคงใช้เครื่องยนต์ 6.0 ลิตร ทวิน-เทอร์โบ V12 ของเมอร์เซเดส เช่นเดิม แต่แรงม้าเพิ่มเป็น 732 ตัว</doc>
