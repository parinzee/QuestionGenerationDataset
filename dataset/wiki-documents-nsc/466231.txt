<doc id="466231" url="https://th.wikipedia.org/wiki?curid=466231" title="ไนดาน ตูฟชินบายา">ไนดาน ตูฟชินบายา ไนดาน ตูฟชินบายา (; ) เกิดวันที่ 1 มิถุนายน ค.ศ. 1984 ในไซข่าน จังหวัดบัลแกน เป็นนักยูโดชาวมองโกเลีย เขาได้รับการจัดร่วมอยู่ในอันดับที่ห้าของรุ่นเฮฟวี่เวท (-100 กก.) จากการแบ่งสายและรุ่นน้ำหนักแข่งขันในเอเชียนเกมส์ 2006 และในรุ่นน้ำหนักเดียวกันนี้เอง ที่เขาได้รับเหรียญทองจากการแข่งขันโอลิมปิกฤดูร้อน 2008 ในกรุงปักกิ่ง ซึ่งส่งผลให้เขาเป็นชาวมองโกเลียคนแรกที่ได้รับเหรียญทองในการแข่งขันกีฬาโอลิมปิก โดยเป็นฝ่ายชนะนักยูโดชาวคาซัคสถานอย่าง อัซคาท ซิทเคเยฟ และในวันที่ 14 สิงหาคม ค.ศ. 2008 เขาได้รับการแต่งตั้งให้เป็นนักกีฬาแห่งมองโกเลีย เฉกเช่นเดียวกับวีรบุรุษแห่งผู้ใช้แรงงาน ไนดาน ตูฟชินบายา เข้าแข่งขันกีฬายูโดในโอลิมปิกฤดูร้อน 2012 รุ่นน้ำหนักไม่เกิน 100 กก. โดยเขาได้พบกับ ธีรวัฒน์ หอมกลิ่น ซึ่งเป็นนักยูโดจากประเทศไทย รอบ 32 คนสุดท้าย ในวันที่ 2 สิงหาคม พ.ศ. 2555 และไนดานเป็นฝ่ายชนะ จนถึงรอบชิงชนะเลิศ ซึ่งเขาได้รับรางวัลเหรียญเงิน และได้เป็นนักกีฬาที่ได้เหรียญโอลิมปิกมากกว่าหนึ่งเหรียญคนแรกของมองโกเลีย ปัจจุบัน เขามีสถานพำนักอยู่ในอูลานบาตอร์</doc>
