<doc id="901362" url="https://th.wikipedia.org/wiki?curid=901362" title="÷ (อัลบั้ม)">÷ (อัลบั้ม) ÷ (อ่านว่า ดีไวด์) เป็นสตูดิโออัลบั้มที่ 3 ของนักร้อง นักประพันธ์เพลงชาวอังกฤษ เอ็ด ชีแรน วางจำหน่ายในวันที่ 3 มีนาคม ค.ศ. 2017 สังกัดค่ายเพลงอะไซลัมเรเคิดส์ และแอตแลนติกเรเคิดส์ โดยเพลง "คาสเซิลออนเดอะฮิลล์" และเพลง "เชปออฟยู" ซึ่งเป็นซิงเกิลหลักจากอัลบั้ม ได้วางจำหน่ายในวันที่ 6 มกราคม ค.ศ. 2017 อัลบั้มนี้เปิดตัวได้อันดับ 1 ในสหราชอาณาจักร โดยมียอดขายได้ 672,000 ชุดในสัปดาห์แรก ทำให้อัลบั้มนี้เป็นอัลบั้มศิลปินชายที่มียอดขายได้เร็วที่สุด และขึ้นเป็นอันดับ 3 ต่อหลังอัลบั้ม 25 ของอะเดล และอัลบั้มบีเฮียร์นาว ของโอเอซิส นอกจากนี้ยังติดชาร์ตใน 14 ประเทศรวมไปถึง สหรัฐอเมริกา แคนาดา และออสเตรเลีย ทุกแทร็กในอัลบั้มติดอันดับ 20 ในชาร์ตซิงเกิลในสหราชอาณาจักร ของสัปดาห์กับอัลบั้มที่วางจำหน่ายออกมา อัลบั้มนี้ได้ชนะรางวัลแกรมมีสาขาอัลบั้มเพลงป็อปยอดเยี่ยม ในงานประกาศผลรางวัลแกรมมี่ ครั้งที่ 60รายชื่อเพลง</doc>
