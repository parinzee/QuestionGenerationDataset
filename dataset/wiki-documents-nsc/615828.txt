<doc id="615828" url="https://th.wikipedia.org/wiki?curid=615828" title="ปลากัด (สกุล)">ปลากัด (สกุล) ปลากัด () ชื่อสกุลของปลาน้ำจืดขนาดเล็กจำพวกหนึ่ง มีชื่อสกุลว่า Betta (/เบ็ท-ทา/) ในวงศ์ย่อย Macropodinae ในวงศ์ใหญ่ Osphronemidaeศัพทมูลวิทยา ศัพทมูลวิทยา. ซึ่งคำว่า Betta เป็นภาษาละตินมาจากคำว่า "Bettah" มาจากเทพปกรณัมกรีก มีความหมายถึง "ชนชาติของผู้ที่เป็นนักรบ"ลักษณะรูปร่างและพฤติกรรม ลักษณะรูปร่างและพฤติกรรม. มีรูปร่างโดยทั่วไปลำตัวเพรียวยาวและแบนข้าง หัวมีขนาดเล็ก แต่ริมฝีปากหนาและมีขนาดใหญ่ ดวงตามีขนาดใหญ่ ครีบก้นยาวจรดครีบหาง หางแบนกลม มีครีบอกคู่แรกยาวใช้สำหรับสัมผัสและเห็นได้ชัดเจนในปลาตัวผู้ เป็นปลาขนาดเล็กมีความยาวเฉลี่ยประมาณ 6 เซนติเมตร โดยที่เป็นปลาที่ไม่มีเส้นข้างลำตัว แต่ในบางชนิดกลับมีเส้นข้างลำตัวแต่ไม่สมบูรณ์ เป็นปลาที่มีความแตกต่างระหว่างตัวผู้และตัวเมียอย่างมาก โดยที่ปลาตัวผู้จะมีสีสันที่สดสวยกว่า และมีลำตัวใหญ่กว่าอย่างเห็นได้ชัด ขณะที่ตัวเมียมีขนาดเล็กกว่าและมีสีสันไม่สวยเท่า ที่สำคัญที่ใต้ท้องจะมีจุดสีขาวเด่นอย่างเห็นได้ชัด ซึ่งเรียกว่า "ไข่นำ" เป็นอวัยวะที่ปล่อยไข่ออกมาจากช่องท้องเวลาผสมพันธุ์ เป็นปลาที่มีพฤติกรรมดุร้ายก้าวร้าว ในบางชนิดอาจจะมีการกัดกันถึงตายได้ เมื่อพบกัน พฤติกรรมเวลาผสมพันธุ์ ปลาตัวผู้จะเป็นฝ่ายเกี้ยวพาปลาตัวเมีย และจะใช้ลำตัวพันรัดปลาตัวเมียให้ปล่อยไข่ออกมา พร้อมกับปล่อยน้ำเชื้อออกมาเพื่อปฏิสนธิ โดยที่ปลาตัวผู้จะเป็นผู้ดูแลไข่ โดยจะสร้างน้ำลายผสมกับอากาศเป็นฟองก่อเป็นกอบริเวณผิวน้ำ เรียกว่า "หวอด" เพื่อนำไข่ไปเกาะไว้กับหวอด เพื่อรอฟักเป็นตัว แต่ก็มีปลาในอีกหลายชนิดในสกุลนี้ ที่มีพฤติกรรมแตกต่างไปจากปลาที่ก่อหวอดนี้ โดยปลากัดจำพวกนี้ มักมีสีสันไม่สดสวยเท่า และมีพฤติกรรมไม่ดุร้ายก้าวร้าว ซ้ำยังชอบอยู่รวมกันเป็นฝูง มีส่วนหัวที่โต แต่มีครีบต่าง ๆ เล็ก เมื่อผสมพันธุ์และวางไข่จะไม่สร้างหวอด แต่จะใช้วิธีการฟักไข่ในปาก ซึ่งเรียกกันว่า "ปลากัดอมไข่" พบแพรกระจายพันธุ์ทั่วไปในภูมิภาคเอเชียตะวันออกเฉียงใต้ในแหล่งน้ำจืดหลากหลายประเภท ไปจนถึง แหล่งน้ำที่เป็นลำธารจากน้ำตกบนภูเขาที่กระแสน้ำไหลเชี่ยว ไปจนถึงพรุที่มีสภาพความเป็นกรดของน้ำ (pH) ค่อนข้างสูงอีกด้วย มีความสำคัญต่อมนุษย์ในแง่ของการเลี้ยงไว้เป็นปลาสวยงามในหลายชนิด ทั้งประเภทก่อหวอดและอมไข่ ในบางชนิดเป็นที่รู้จักกันดีในฐานะของปลานักสู้ที่กัดกันจนตัวตาย จนเป็นการละเล่นการพนันในประเทศไทย ซึ่งในปัจจุบันนี้ได้มีการพัฒนาสายพันธุ์ต่าง ๆ ให้ออกมาสวยงามมากมาย คือ ชนิด B. spendensการจำแนก การจำแนก. ปัจจุบันมีการค้นพบปลาในสกุลนี้แล้วประมาณ 73 ชนิด ซึ่งจำนวนนี้ยังไม่เป็นที่แน่นอนเพราะมีการค้นพบชนิดใหม่ ๆ อยู่เรื่อย ๆ ซึ่งก็นับว่าเป็นสกุลที่มีจำนวนสมาชิกมากที่สุดของวงศ์นี้- กลุ่มของ B. akarensis:- Betta akarensis - Betta antoni - Betta aurigans - Betta balunga - Betta chini - Betta ibanorum - Betta obscura - Betta pinguis- กลุ่มของ B. albimarginata:- Betta albimarginata - Betta channoides- กลุ่มของ B. anabatoides:- Betta anabatoides - Betta midas- กลุ่มของ B. bellica:- Betta bellica - Betta simorum- กลุ่มของ B. coccina:- Betta brownorum - Betta burdigala - Betta coccina - Betta hendra - Betta livida - Betta miniopinna - Betta persephone - Betta rutilans - Betta tussyae - Betta uberis- กลุ่มของ B. dimidiata:- Betta dimidiata - Betta krataios- กลุ่มของ B. edithae:- Betta edithae- กลุ่มของ B. foerschi:- Betta dennisyongi - Betta foerschi - Betta mandor - Betta rubra - Betta strohi- กลุ่มของ B. picta:- Betta falx - Betta picta - Betta simplex (ปลากัดอมไข่กระบี่) - Betta taeniata- กลุ่มของ B. pugnax:- Betta apollon - Betta breviobesus - Betta cracens - Betta enisae - Betta ferox (ปลากัดอมไข่สงขลา) - Betta fusca - Betta kuehnei - Betta lehi - Betta pallida - Betta prima (ปลากัดหัวโม่งจันทบุรี) - Betta pugnax (ปลากัดปีนัง) - Betta pulchra - Betta raja - Betta schalleri - Betta stigmosa- กลุ่มของ B. splendens: (เป็นกลุ่มของปลากัดก่อหวอดที่พบได้ในประเทศไทย)- Betta imbellis (ปลากัดภาคใต้) - Betta mahachaiensis (ปลากัดมหาชัย) - Betta siamorientalis (ปลากัดตะวันออก) - Betta smaragdina (ปลากัดอีสาน) - Betta splendens (ปลากัด, ปลากัดภาคกลาง) - Betta stiktos- กลุ่มของ B. unimaculata:- Betta compuncta - Betta gladiator - Betta ideii - Betta macrostoma - Betta ocellata - Betta pallifina - Betta patoti - Betta unimaculata- กลุ่มของ B. waseri:- Betta chloropharynx - Betta hipposideros - Betta pardalotos - Betta pi (ปลากัดช้าง, ปลากัดน้ำแดง) - Betta renata - Betta spilotogena - Betta tomi - Betta waseri</doc>
