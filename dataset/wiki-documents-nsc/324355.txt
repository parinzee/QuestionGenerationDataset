<doc id="324355" url="https://th.wikipedia.org/wiki?curid=324355" title="การพนันฟุตบอล">การพนันฟุตบอล การพนันฟุตบอล () คือ การพนันโดยการทายผลของผลการแข่งขันฟุตบอลที่จะเกิดขึ้นเรียกว่า แทงบอล เช่นเดียวกับการพนันกีฬาประเภทอื่น การพนันฟุตบอลในประเทศไทยถูกจัดอยู่ในกิจกรรมที่ผิดกฎหมายเช่นเดียวกับการพนันประเภทอื่น โดยค่าปรับของการพนันฟุตบอลจะไม่เกิน 1,000 บาทการพนันฟุตบอลในไทย การพนันฟุตบอลในไทย. การพนันฟุตบอลในไทยจะแบ่งออกเป็น 3 รูปแบบหลัก ได้แก่- การเล่นพนันแบบตัวต่อตัว - การเล่นพนันที่โต๊ะพนันรายย่อย - การเล่นพนันที่โต๊ะพนันรายใหญ่ เนื่องจากการพนันฟุตบอลในประเทศไทยนั้นเป็นเรื่องผิดกฎหมาย ผู้เล่นหรือผู้ที่ประกอบกิจการให้เล่นนั้นจะมีความผิดตามพระราชบัญญัติการพนัน พุทธศักราช 2478 แต่อย่างไรก็ตามสามารถสรุปวิธีการพนันฟุตบอลในประเทศไทยได้หลายวิธีดังนี้1. พนันฟุตบอลกับเพื่อนๆหรือคนที่รู้จักกันเอง เป็นวิธีที่ชาวไทยนิยมกันมากในขณะเริ่มต้นเข้าสู่วงการพนัน 2. พนันฟุตบอลกับโต๊ะบอลหรือเอเย่นต์ที่มีสถานที่ตั้งจริงๆ ซึ่งจะมีความเสี่ยงในแง่ของเรื่องกฎหมายตามพระราชบัญญัติการพนัน ผู้เล่นและผู้เป็นโต๊ะอาจจะถูกจับได้ 3. พนันฟุตบอลกับโต๊ะบอลออนไลน์ (ไทย) หรือเอเยนต์ออนไลน์ โดยเล่นพนันผ่านอินเทอร์เน็ต (เช่น ฝ่ายผู้รับพนันอาจมีเว็บไซต์รับพนัน หรืออาจใช้ซอฟต์แวร์ประเภทเมสเซนเจอร์หรือแชตในการตกลงพนันกัน) วิธีนี้ผู้เล่นอาจจะเล่นพนันกับเจ้ามือออนไลน์ (ไทย) โดยตรง หรือเล่นผ่านเอเยนต์ของเจ้ามือ 4. พนันฟุตบอลโดยตรงกับบริษัทคาสิโนที่ตั้งอยู่ต่างประเทศ และถูกกฎหมายในประเทศนั้น โดยผู้เล่นจะเล่นพนันผ่านอินเทอร์เน็ต โดยใช้เว็บไซต์หรือแอปพลิเคชันของบริษัทคาสิโนของต่างประเทศนั้นโดยตรง 5. พนันฟุตบอลผ่านเอเยนต์ออนไลน์ของบริษัทคาสิโนที่ตั้งอยู่ต่างประเทศ ผู้เล่นจะเล่นพนันผ่านอินเทอร์เน็ตกับเอเยนต์ออนไลน์ในไทยของบริษัทคาสิโนของต่างประเทศนั้น อย่างไรก็ตามในบางรายอาจจะไม่ใช่เอเยนต์ของบริษัทต่างประเทศจริง แต่อาจจะเป็นเจ้ามือไทยหรือเอเยนต์ของเจ้ามือไทย ที่แอบอ้างชื่อบริษัทรับพนันชื่อดังเพื่อดึงดูดผู้พนัน หรือเพื่ออ้างว่าเจ้ามือนั้นอยู่นอกประเทศไทย</doc>
