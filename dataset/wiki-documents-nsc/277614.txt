<doc id="277614" url="https://th.wikipedia.org/wiki?curid=277614" title="อาบราฮัม บลุมาร์ต">อาบราฮัม บลุมาร์ต อาบราฮัม บลุมาร์ต (; ค.ศ. 1566 - 27 มกราคม ค.ศ. 1651) เป็นจิตรกรและช่างพิมพ์ชาวดัตช์คนสำคัญของยุคทองของเนเธอร์แลนด์ในคริสต์ศตวรรษที่ 16 และ 17 อาบราฮัม บลุมาร์ตเป็นจิตรกรที่เขียนภาพในลักษณะ "จริตนิยมแบบเมืองฮาร์เลม" ตั้งแต่ ค.ศ. 1585 แต่ต่อมาก็ค่อยเปลี่ยนเป็นลักษณะบาโรก บลุมาร์ตเป็นบุตรชายของสถาปนิกที่ย้ายไปอยู่ที่ยูเทรกต์ในปี ค.ศ. 1575 ที่บลุมาร์ตได้รับการศึกษาจากแคร์ริต สปลินเตอร์ (Gerrit Splinter) และโยส เดอ เบร์ (Joos de Beer) จากนั้นบลุมาร์ตย้ายไปปารีสอยู่สามปี ไปศึกษากับศิลปินหลายคน เมื่อกลับมาก็ได้ศึกษากับฮีเยโรนีมึส ฟรังเกิน (Hieronymus Francken) ในปี ค.ศ. 1591 บลุมาร์ตก็ย้ายไปอัมสเตอร์ดัม และสี่ปีต่อมาก็ย้ายกลับมาตั้งหลักฐานที่ยูเทรกต์ที่มาได้เป็นประธานของสมาคมช่างนักบุญลูกา บลุมาร์ตมีชื่อเสียงในการเป็นนักลงสี (colourist) มากกว่าที่จะเป็นนักเขียนแบบ (draughtsman) และผลิตงานจำนวนมากที่รวมทั้งอุปมานิทัศน์ ภาพนิ่ง จิตรกรรมภูมิทัศน์ และภาพสัตว์และดอกไม้ ในบรรดาลูกศิษย์ก็มีลูกชายสี่คน คือ แฮ็นดริก, เฟรเดอริก, กอร์เนลิส และอาดรียาน รวมทั้งลูกศิษย์คนอื่น ๆ ซึ่งได้แก่ เคราร์ด ฟัน โฮนต์ฮอสต์, แฟร์ดีนันด์ โบล และยาโกบ แคร์ริตส์ เกยป์ (Jacob Gerritsz Cuyp)</doc>
