<doc id="328127" url="https://th.wikipedia.org/wiki?curid=328127" title="เคซุส นาบัส">เคซุส นาบัส เฆซุส นาบัส กอนซาเลซ (; เกิด 21 พฤศจิกายน ค.ศ. 1985) เป็นนักฟุตบอลชาวสเปน ปัจจุบันเล่นให้กับเซบิยา และทีมชาติสเปน ในตำแหน่งปีกขวา แต่ก็สามารถเล่นปีกซ้ายในบางครั้ง ความสามารถของเขาคือการเลี้ยงลูกบอลได้อย่างรวดเร็วและสามารถที่จะวิ่งเข้าหาคู่ต่อสู้ เขาเคยเล่นให้สโมสรฟุตบอลเซบิยา ไป 393 นัด และคว้ารางวัลใหญ่มา 6 รางวัล รวมถึงชนะในการแข่งขันยูฟ่ายูโรปาลีกและโกปาเดลเรย์ ในปี ค.ศ. 2013 เขาก็ย้ายมาเล่นให้แมนเชสเตอร์ซิตี เขาเริ่มลงเล่นให้ฟุตบอลทีมชาติสเปนเมื่อปี ค.ศ. 2009 และนาบัสช่วยให้ทีมชาติของเขาคว้าแชมป์ฟุตบอลโลก 2010 และยูโร 2012การค้าแข้งกับสโมสรเซบิยา การค้าแข้งกับสโมสร. เซบิยา. นาบัสเข้าร่วมศูนย์เยาวชนของเซบิยาเมื่ออายุ 15 ปี ในฤดูกาล 2003–04 เขาได้ลงเล่นครั้งแรกกับทีมชุดใหญ่ ในลาลีกา โดยเขาลงเล่นเพียง 12 นาที ในนัดที่แพ้อัสปัญญอล 0–1 ในฤดูกาล2004–05 เขาได้ถูกเลื่อนให้ไปเล่นทีมชุดแรกอย่างถาวร โดยเขาทำประตูได้ 2ประตูจากการลงเล่น 22นัด และในวันที่4 พฤษภาคม 2005 สโมสรได้ต่อสัญญานาบัสไปจนถึงปี 2010 อีกทั้งเขายังมีชื่อติดทีมชาติสเปนอายุไม่เกิน 21ปีด้วย ในฤดูกาล 2005–06 เขาและสโมสรเซบิยาได้ถ้วยยูฟ่าคัพเป็นครั้งแรกในประวัติศาสตร์ของสโมสร หลังจากนั้น 3ปี นาบัสได้กลายเป็นคนที่แอสซิสต์สูงสุดในสโมสร และยังทำประตูอีก 9ประตู ทำให้เซบิยาคว้าที่ 3 ในลาลีกาฤดูกาล2008–09 วันที่ 19 พฤษภาคม 2010 นาบัสได้ยิงประตูสุดท้ายก่อนหมดเวลาในนัดที่เจอกับอัตเลตีโกมาดริดในรายการโกปาเดลเรย์ ทำให้เซบิยาชนะไป 2–0 และได้แชมป์โกปาเดลเรย์มาครอง ฤดูกาล 2010–11 เขาได้บาดเจ็บ ทำให้เขาลงไม่ถึงครึ่งหนึ่งจากทุกนัดของเซบิยา แต่วันที่13 มีนาคม 2011 เขาเป็นคนที่ยิงตีเสมอทีมบาร์เซโลนา 1–1 และประตูนั้นเป็นประตูเดียวในฤดูกาลนี้แมนเชสเตอร์ซิตี แมนเชสเตอร์ซิตี. วันที่ 4 มิถุนายน 2013 ได้มีการประกาศอย่างเป็นทางการว่านาบัสจะย้ายไปทีมแมนเชสเตอร์ซิตี ด้วยค่าตัว 14.9ล้านปอนด์ นาบัสลงเล่นในพรีเมียร์ลีก นัดแรกเมื่อ 19 สิงหาคม 2013 โดยเขาลงครบ 90 นาทีเต็ม โดยนัดเป็นการเล่นในบ้าน และชนะทีมนิวคาสเซิล 4–0 และวันที่24 พฤศจิกายน 2013 เขาได้ยิง 2ประตูช่วยให้ทีมชนะทอตนัมฮอตสเปอร์ ไป6–0 วันที่ 2มีนาคม 2014 นาบัสยิงประตูที่สามช่วยให้ทีมชนะซันเดอร์แลนด์ไป 3–1 และคว้าถ้วยลีกคัพครองทีมชาติ ทีมชาติ. วันที่ 9 พฤศจิกายน 2009 นาบัสถูกเรียกติดทีมชาติในนัดกระชับมิตรเจอกับอาร์เจนตินา และออสเตรีย โดยนัดแรกที่เจออาร์เจนตินาที่มาดริด เขาได้ลงเล่น10 นาทีสุดท้าย โดยเปลี่ยนมาแทนอันเดรส อีเนียสตา เขาเป็นหนึ่งในผู้เล่นที่ถูกเรียกติดทีมชาติในฟุตบอลโลก 2010 และยูโร 2012 ที่ทีมชาติสเปนได้แชมป์ด้วย ในฟุตบอลโลก 2014 นาบัสเป็นหนึ่งในนักเตะที่ถูกคัดชื่อออกไปสถิติสโมสรทีมชาติเกียรติประวัติสโมสรเกียรติประวัติ. สโมสร. - เซบิยา - ยูฟ่าคัพ (2): 2005–06, 2006–07 - ยูฟ่า ซูเปอร์ คัพ: 2006 - โกปาเดลเรย์ (2): 2006–07, 2009–10 - ซูเปร์โกปาเดเอสปาญา: 2007- แมนเชสเตอร์ซิตี - พรีเมียร์ลีก: 2013–14 - ฟุตบอลลีกคัพ: 2013–14ประเทศประเทศ. - สเปน - ฟุตบอลโลก: 2010 - ฟุตบอลชิงแชมป์แห่งชาติยุโรป: 2012 - คอนเฟเดอเรชันส์คัพ: รองชนะเลิศ :2013เกียรติประวัติส่วนตัวเกียรติประวัติส่วนตัว. - กองกลางตัวรุกยอดเยี่ยมของลาลีกา: 2009–10</doc>
