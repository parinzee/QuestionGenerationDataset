<doc id="103719" url="https://th.wikipedia.org/wiki?curid=103719" title="ดันดี">ดันดี ดันดี () เป็นเมืองที่ใหญ่อันดับสี่ของประเทศสกอตแลนด์ สหราชอาณาจักร อยู่ทางด้านเหนือของแม่น้ำเทย์ เมืองดันดีเมืองใหญ่เป็นอันดับสี่ของสกอตแลนด์ที่ตั้งอยู่ใกล้กับปากแม่น้ำเทย์ที่สวยงามซึ่งอยู่ทางตอนกลางของประเทศ ทำให้สามารถเดินทางไปยังเมืองใหญ่เช่น แอเบอร์ดีน เอดินบะระ และกลาสโกว์ได้ด้วยเวลาเพียงหนึ่งชั่วโมง จากเมืองที่มีชื่อเสียงทางด้านการค้าปลีกมาเป็นเวลาช้านานตั้งแต่อดีต ในปัจจุบันเมืองดันดีได้กลายมาเป็นเมืองสำคัญทางด้านศิลปะ การศึกษา และการวิจัยทางวิทยาศาสตร์ในหลายสาขาโดยเฉพาะทางด้านเทคโนโลยีชีวภาพ อุตสาหกรรมเทคโนโลยีขั้นสูงเช่นการผลิตซอฟต์แวร์นั้นก็ได้กลายมาเป็นอุตสาหกรรมหลักของเมืองดันดีในปัจจุบัน เมืองดันดีเป็นอีกเมืองหนึ่งที่น่าอยู่อาศัยและศึกษาต่อด้วยตัวเมืองและสิ่งแวดล้อมที่ปลอดภัยและผู้คนที่เป็นมิตร ด้วยเหตุนี้ทำให้เมืองแห่งนี้มีสัดส่วนนักเรียนต่อประชากรทั้งหมดสูงเป็นอันดับหนึ่งของสหราชอาณาจักร นำมาซึ่งความเป็นเมืองที่ให้สดใสและมีชีวิตชีวาของกิจกรรมยามกลางวันและแสงสีในยามกลางคืน เมืองดันดีได้รับการขนานนามว่าเป็น "เมืองแห่งการค้นพบ" (The City of Discovery) ผลงานสำคัญที่ได้ถือกำเนิดในเมืองนี้มีมากมาย ยกตัวอย่างเช่น ยาแอสไพริน แสงไฟฟ้า (electric light) โทรเลขไร้สาย เอกซเรย์ และเรดาร์ เมืองดันดีเป็นที่ตั้งของมหาวิทยาลัยสองแห่งคือ มหาวิทยาลัยดันดีและมหาวิทยาลัยแอเบอร์เทย์ นอกจากดันดีจะเป็นเมืองที่น่าไปศึกษาต่อแล้ว ในปี ค.ศ. 2004 เมืองดันดียังได้รับการยกย่องจากนิตยสาร The Scientist ให้เป็นเมืองที่น่าอยู่ทำงานที่สุดในยุโรป (The best place to work in Europe)</doc>
