<doc id="754085" url="https://th.wikipedia.org/wiki?curid=754085" title="ดริฟต์ (ทรานส์ฟอร์มเมอร์ส)">ดริฟต์ (ทรานส์ฟอร์มเมอร์ส) ดริฟต์ () เป็นชื่อตัวละครหุ่นยนต์ฝ่ายไซเบอร์ทรอน หรือ ออโต้บอทส์ จากการ์ตูนชุดเรื่อง ทรานส์ฟอร์มเมอร์สประวัติอะนิเมะยุค G1 ประวัติ. อะนิเมะ. ยุค G1. ในหนังสือการ์ตูนฉบับของ ไอดีดับบลิว (IDW) มีประวัติเกี่ยวกับดริฟต์ว่าเคยหลงผิดไปเป็นหุ่นยนต์ฝ่ายดีเซปติคอนส์เนื่องจากดริฟต์ได้พบเจอกับสถานการณ์ต่าง ๆ ในแง่ไม่ดีนัก ทำให้ดริฟต์กลายเป็นลูกน้องมือขวาของ เมกะทรอน หัวหน้าฝ่ายดีเซปติคอนส์ หลังจากที่ดริฟต์ได้มาทำงานรับใช้เมกะทรอนอย่างเต็มรูปแบบแล้ว ดริฟต์จึงเปลี่ยนลักษณะร่างกายและเปลี่ยนชื่อของตนเองเป็น เดดล็อก (Deadlock) ต่อมาเขาเริ่มรู้สึกว่าเขาทำผิดไป จึงได้หาทางแก้ไขในสิ่งที่เขาได้ทำผิดพลาด สุดท้ายเขาจึงตัดสินใจก้าวออกมาจากเงามืด จนได้กลับไปเป็นหุ่นยนต์ฝ่ายออโต้บอทส์และใช้ชื่อว่าดริฟต์เช่นเดิมโรบอท อิน ดิสไกส์ 2015 โรบอท อิน ดิสไกส์ 2015. ดริฟต์ ในภาคนี้ มีลักษณะร่างกายสีส้ม ผสมกับสีดำ ส่วนของหน้าอกมีไฟหน้ารถแสงสีฟ้าติดอยู่ทั้งสองข้าง ส่วนของไหล่และแขนมีเกราะป้องกันขนาดใหญ่ นอกจากนี้ ดริฟต์ยังมีหุ่นยนต์ขนาดเล็ก หรือ มินิ-คอน (Mini-Con) อีกสองตัว มีชื่อว่า เจ็ตสตอร์ม และ สลิปสตรีม ซึ่งเป็นลูกศิษย์ของดริฟต์เอง ดริฟต์มีบทบาทด้านการให้คำแนะนำแก่ บัมเบิลบี ในบางครั้งบางคราว และยังมีความเป็นผู้ใหญ่สูง ถือเป็นหุ่นยนต์อีกตัวหนึ่งที่ดำรงไว้ซึ่งคุณธรรม แต่มีข้อเสียคือมักจะตำหนิลูกศิษย์ทั้งสองอย่าง สลิปสตรีม และ เจ็ทสตอร์ม รุนแรงเกินไป แม้เพียงแค่เรื่องการขัดดาบผิดวิธี ภายหลังมนุษย์วัยเด็กที่อาศัยอยู่ในทีมบัมเบิลบี ชื่อว่า รัสเซล เคลย์ มาช่วยเหลือลูกศิษย์ทั้งสอง ด้วยการช่วยพูดให้ดริฟต์ตำหนิลูกศิษย์ทั้งสองน้อยลง ดริฟต์รับฟังคำพูดของรัสเซลจึงปรับเปลี่ยนวิธีการสั่งสอนลูกศิษย์ทั้งสอง ทำให้ความสัมพันธ์ระหว่างศิษย์อาจารย์จึงดำเนินไปด้วยดีเสมอมา เสียงพากย์ดริฟต์ในภาคนี้ให้เสียงภาษาไทยโดย ภิญโญ รุ่งสมัย (ฉบับช่อง 3 Family) และ กริน อักษรดี (ฉบับการ์ตูนเน็ตเวิร์ค) และให้เสียงภาษาอังกฤษโดย อีริค บอลซา (Eric Bauza)ฉบับคนแสดงทรานส์ฟอร์มเมอร์ส มหาวิบัติยุคสูญพันธุ์ ฉบับคนแสดง. ทรานส์ฟอร์มเมอร์ส มหาวิบัติยุคสูญพันธุ์. ดริฟต์ปรากฏตัวในทรานส์ฟอร์มเมอร์สฉบับภาพยนตร์คนแสดงเรื่องนี้เป็นเรื่องแรก ในภาคนี้ ให้เสียงภาษาอังกฤษ โดย เคน วาตานาเบะ (Ken Watanabe) และให้เสียงภาษาไทย โดย สิทธิสม มุทธานุกูลวงศ์ ดริฟต์มีบทบาทที่แตกต่างไปจากฉบับอะนิเมะ นั่นคือ เป็นหุ่นยนต์ฝ่ายออโต้บอทส์สายพันธุ์ประเทศญี่ปุ่น ลักษณะร่างกายจะเป็นสีฟ้าสลับดำ ใบหน้าคล้ายกับมนุษย์ มีดาบซามูไรเป็นอาวุธประจำกาย มีล้อรถติดอยู่ที่หัวเข่าทั้งสองข้าง และสามารถแปลงร่างเป็นได้ทั้งรถยนต์และเฮลิคอปเตอร์ อุปนิสัยส่วนตัวจะมีความสามารถด้านการแต่งกลอนไฮกุ แต่ข้อเสียของดริฟต์คือ มักจะมีปัญหาทะเลาะกับบัมเบิลบี และหุ่นยนต์ออโต้บอทส์ตัวอื่น ๆ อยู่เป็นประจำ แต่ดริฟต์ก็มีความนับถือ อ็อพติมัส ไพรม์ เช่นเดียวกับหุ่นยนต์ทุกตัว ภายหลัง อ็อพติมัส ไพรม์ได้ทำการชักชวน กริมล็อก และหุ่นยนต์ฝ่ายไดโนบอทส์ทั้งหมดมาเป็นพวกเดียวกัน ดริฟต์จึงได้ สลัค หุ่นยนต์ไดโนบอทส์ตัวหนึ่ง มาเป็นคู่หูของเขาบทบาท บทบาท. บทบาทที่เด่นชัดที่สุดของดริฟต์ในทรานส์ฟอร์มเมอร์สตั้งแต่อดีต จนถึงปัจจุบันนั้นก็คือมีประวัติว่าดริฟต์เคยเป็นฝ่ายดีเซปติคอนส์มาก่อนแทบทั้งสิ้นการเรียกชื่อในภาษาญี่ปุ่น การเรียกชื่อในภาษาญี่ปุ่น. การเรียกชื่อ ดริฟต์ ในภาษาญี่ปุ่น จะเรียกว่า โดริฟูโตะ ()</doc>
