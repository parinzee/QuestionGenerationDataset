<doc id="36428" url="https://th.wikipedia.org/wiki?curid=36428" title="โรงเรียนบดินทรเดชา (สิงห์ สิงหเสนี)">โรงเรียนบดินทรเดชา (สิงห์ สิงหเสนี) โรงเรียนบดินทรเดชา (สิงห์ สิงหเสนี) เป็นโรงเรียนมัธยมศึกษาขนาดใหญ่พิเศษในกรุงเทพมหานคร ประเภทสหวิทยา สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ ขนาดเนื้อที่ 39 ไร่ 3 งาน 86 ตารางวาประวัติ ประวัติ. เจ้าพระยาบดินทรเดชา (สิงห์ สิงหเสนี) อัครมหาเสนาบดีสมุหนายก และแม่ทัพใหญ่ในพระบาทสมเด็จพระนั่งเกล้าเจ้าอยู่หัว รัชกาลที่ ๓ เล็งเห็นถึงความสำคัญของการศึกษา ท่านเห็นว่าโรงเรียนจะเป็นสถานที่ดักความชั่ว และเป็นที่ที่สอนความเป็นคน แนวความคิดของท่านได้รับการสืบสานโดยทายาทชั้นเหลนของท่าน ในปีพ.ศ. 2504 คุณหญิงนครราชเสนี (เจือ สิงหเสนี) ได้บริจาคที่ดินผืนนี้อันเคยเป็นที่พักทัพของท่าน เพื่อให้กระทรวงศึกษาธิการได้ใช้ประโยชน์ในการศึกษา พ.ศ. 2511 กรมสามัญศึกษาได้มอบหมายให้คุณหญิงบุญเลื่อน เครือตราชู ผู้อำนวยการโรงเรียนเตรียมอุดมศึกษาในขณะนั้นเป็นผู้ดำเนินการก่อสร้างโรงเรียนบดินทรเดชา (สิงห์ สิงหเสนี) 7 พฤษภาคม 2514 ได้มีพิธีวางศิลาฤกษ์ก่อสร้างอาคารเรียนหลังที่ 1 ในปีเดียวกันนี้ โรงเรียนบดินทรเดชา (สิงห์ สิงหเสนี) ก็ได้รับนักเรียนรุ่น แรกโดยใช้โรงเรียนเตรียมอุดมศึกษา เป็นสถานที่เรียน โดยมีนายเฉลิม สิงหเสนี เป็นอาจารย์ใหญ่ ในปีการศึกษา 2514 กรมสามัญศึกษาแต่งตั้งนายเฉลิม สิงหเสนี เป็นอาจารย์ใหญ่คนแรก ได้รับนักเรียนชั้นมัธยมศึกษาปีที่ 1 จำนวน 6 ห้องเรียนและนักเรียนชั้น ม.4 จำนวน 12 ห้องเรียน มีนักเรียน 838 คน ครู-อาจารย์ 43 คน โดยใช้สถานที่เรียนครั้งแรก ณ โรงเรียนเตรียมอุดม เมื่อก่อสร้างอาคารเรียนเสร็จเรียนร้อยแล้ว จึงย้ายมาเรียน ณ ที่ตั้งปัจจุบัน เมื่อวันที่ 17 พฤษภาคม พ.ศ. 2516 วันที่ 23 กุมภาพันธ์ พ.ศ. 2515 พระบาทสมเด็จพระเจ้าอยู่หัวภูมิพลอดุลยเดชพระราชทานพระบรมราชานุญาตให้โรงเรียนใช้ตรา "พระเกี้ยว" เป็นเครื่องหมายประจำโรงเรียน และโรงเรียนได้อัญเชิญตรานี้ประดับอกเสื้อเหนืออักษรย่อ บ.ด.สำหรับนักเรียนชั้นมัธยมศึกษาตอนปลาย พ.ศ. 2516 นักเรียนชั้นมัธยมศึกษาตอนปลายได้ย้ายมาเรียนที่โรงเรียนบดินทรเดชา (สิงห์ สิงหเสนี) และในปีต่อมานักเรียนชั้นมัธยมศึกษาตอนต้นก็ย้ายมาเรียนที่โรงเรียนบดินทรเดชา (สิงห์ สิงหเสนี) ในปีเดียวกันนั้นสมาคมครูและผู้ปกครองก็ถือกำเนิดขึ้น โดยมีจุดประสงค์เพื่อสนับสนุนกิจการต่างๆของโรงเรียน 24 มิถุนายน 2521 เป็นวันคล้ายวันอสัญกรรมของเจ้าพระยาบดินทรเดชา (สิงห์ สิงหเสนี) ซึ่ง 24 มิถุนายน ของทุกปีถือเป็นวันสำคัญของโรงเรียน ได้มีการสร้างอนุสาวรีย์ของท่านขึ้นและสมเด็จพระบรมโอรสาธิราชฯ สยามมกุฎราชกุมาร เสด็จพระราชดำเนินมาทรงทำพิธีเปิด พ.ศ. 2529 มีการสร้างพระพุทธรูปประจำโรงเรียน โดยสมเด็จพระญาณสังวร สมเด็จพระสังฆราช ประทานนามว่า "พระพุทธบดินทรพิทักษ์บริรักษ์ศิษยา" พ.ศ. 2530 เนื่องในโอกาสเฉลิมพระเกียรติพระบาทสมเด็จพระเจ้าอยู่หัวภูมิพลอดุยเดชเจริญพระชนมพรรษาครบ 5 รอบ คุณจวงจันทร์ สิงหเสนี และสมาคมศิษย์เก่าได้สมทบทุนสร้าง "อาคารเฉลิมพระเกียรติ" ขึ้น โดยชั้นบนของอาคารใช้เป็นหอประชุม ชั้นล่างคือ "หอสมุดคุณหญิง นครราชเสนี (เจือ สิงหเสนี)" ซึ่งได้รับรางวัลห้องสมุดโรงเรียนดีเด่นของกรมสามัญศึกษา และของสมาคมห้องสมุดแห่งประเทศไทยในปี พ.ศ. 2531 พ.ศ. 2532 โรงเรียนบดินทรเดชา (สิงห์ สิงหเสนี) ได้รับคัดเลือกให้เป็น "โรงเรียนพระราชทานระดับมัธยมศึกษาขนาดใหญ่" ต่อมา พ.ศ. 2537 เป็นปี "กาญจนาภิเษก" ด้วยพระบาทสมเด็จพระเจ้าอยู่หัวภูมิพลอดุยเดชทรงครองศิริราชสมบัติครบรอบ 50 ปี และเป็นปีที่โรงเรียนบดินทรเดชา (สิงห์ สิงหเสนี) ได้ก่อตั้งมาครบรอบ 25 ปี ทายาทสกุลสิงหเสนี คณาจารย์ นักเรียน ผู้ปกครอง และศิษย์เก่า จึงได้ร่วมใจสร้างพิพิธภัณฑ์เจ้าพระยา บดินทรเดชา (สิงห์ สิงหเสนี) และในวันที่ 24 มิถุนายน 2539 สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินมาทรง ประกอบพีธีเปิดพิพิธภัณฑ์สัญลักษณ์ประจำโรงเรียน สัญลักษณ์ประจำโรงเรียน. สัญลักษณ์ประจำโรงเรียนคือ พระเกี้ยว ตราประจำรัชกาลในพระบาทสมเด็จพระจุลจอมเกล้าเจ้าอยู่หัว มีความหมายว่า "ศิราภรณ์ประดับยอดศีรษะ" หรือ "จุลมงกุฎ" ซึ่งมีความหมายเชื่อมโยงกับ "มงกุฎ" พระปรมาภิไธยเดิมของ พระบาทสมเด็จพระจุลจอมเกล้าเจ้าอยู่หัว อันมีความหมายว่า "พระจอมเกล้าน้อย" เมื่อพระนามาภิไธยเดิมและพระปรมาภิไธยเดิมของพระบาทสมเด็จพระจุลจอมเกล้าเจ้าอยู่หัว มีความหมายว่าพระเกี้ยวหรือจุลมงกุฎ จึงได้ใช้พระเกี้ยวหรือจุลมงกุฎวางบนเบาะ เป็นพิจิตรเลขาประจำรัชกาลของพระองค์ ต่อมาสมเด็จกรมพระยาดำรงราชานุภาพได้กราบบังคมทูลขอพระราชทานพระบรมราชานุญาต ใช้ตราพระเกี้ยวเป็นสัญลักษณ์ประจำโรงเรียนข้าราชการ และหลังจากนั้นจึงได้รับการสถาปนาขึ้นเป็นจุฬาลงกรณ์มหาวิทยาลัย เมื่อสภามหาวิทยาลัยลงมติจัดตั้ง โรงเรียนเตรียมอุดมศึกษา จึงรับเอาตราพระเกี้ยว เป็นเครื่องหมายประจำโรงเรียนด้วย และเมื่อ คุณหญิงบุญเลื่อน เครือตราชู ผู้อำนวยการโรงเรียนเตรียมอุดมศึกษา ได้ก่อตั้งโรงเรียนบดินทรเดชา (สิงห์ สิงหเสนี) ขึ้นเมื่อปี พ.ศ. 2514 จึงได้มีหนังสือกราบบังคมทูลขอพระบรมราชานุญาตใช้พระเกี้ยวเป็นเครื่องหมายประจำโรงเรียน โรงเรียนบดินทรเดชา (สิงห์ สิงหเสนี) มีดอกไม้ประจำโรงเรียนคือ ดอกบัวนิลุบล และสีประจำโรงเรียนคือ สีน้ำเงินทำเนียบผู้บริหารโรงเรียน ทำเนียบผู้บริหารโรงเรียน. นับตั้งแต่ก่อตั้งโรงเรียนจนถึงปัจจุบัน โรงเรียนบดินทรเดชา (สิงห์ สิงหเสนี) มีผู้บริหารทั้งหมด 13 คน ดังต่อไปนี้ศิษย์เก่าที่มีชื่อเสียงศิษย์เก่าที่มีชื่อเสียง. - วิเชียร เมฆตระการ บ.ด.1 - ประธานคณะกรรมการบริษัท บริษัท ซีเอส ล็อกซอินโฟ จำกัด (มหาชน) และอดีตประธานเจ้าหน้าที่บริหาร บริษัท แอดวานซ์ อินโฟร์ เซอร์วิส จำกัด (มหาชน) - ยุวบูรณ์ จันทร์แจ่มจรูญ บ.ด.2 - อดีตคณบดีคณะทันตแพทยศาสตร์ มหาวิทยาลัยธรรมศาสตร์ - ชาติชาย ลือกุลวัฒนะชัย บ.ด.3 - กรรมการผู้จัดการ บริษัท สยามคราฟท์อุตสาหกรรม จำกัด - อธิป พีชานนท์ บ.ด.4 - กรรมการผู้จัดการ บริษัท ศุภาลัย จำกัด (มหาชน) - สิริฤกษ์ ทรงศิวิไล บ.ด.8 - ผู้อำนวยการศูนย์นาโนเทคโนโลยีแห่งชาติ - วิชา พูลวรลักษณ์ บ.ด.8 - ผู้ก่อตั้งและประธานกรรมการบริหาร บริษัท เมเจอร์ ซีนีเพล็กซ์ กรุ้ป จำกัด (มหาชน) - นพพร วิฑูรชาติ บ.ด.10 - ประธานเจ้าหน้าที่บริหาร บริษัท สยามฟิวเจอร์ ดีเวลอปเมนท์ จำกัด (มหาชน) - สุวรรณี ศรีธัญญะโชติ บ.ด.10 - กรรมการผู้จัดการภูมิภาคเอเชียตะวันออกเฉียงใต้ บริษัท ไบเออร์สด๊อรฟ จำกัด - ดร.สุนีย์ สอนตระกูล - ผู้อำนวยการโรงเรียนสาธิตแห่งมหาวิทยาลัยรังสิต - ผศ.ดร.เจษฎา เด่นดวงบริพันธ์ - อาจารย์ประจำภาควิชาชีววิทยา คณะวิทยาศาสตร์ จุฬาลงกรณ์มหาวิทยาลัย - กฤตพร มณฑีรรัตน์ - (มุก Olives) ศิลปินนักร้อง - กันยารัตน์ ติยะพรไชย (ลุลา) - ศิลปินนักร้อง - กิตติศักดิ์ ปฐมบูรณา (แจ็ค) - ดารานักแสดง - เข็มอัปสร สิริสุขะ (เชอรี่) - ดารานักแสดง - รามาวดี สิริสุขะ (ปูเป้) - ดารานักแสดง - เขมรัชต์ สุนทรนนท์ (อ๋อง) - นักร้อง/พิธีกร/ดีเจ - คมกฤษ ตรีวิมล (เอส) - ผู้กำกับภาพยนตร์ - คณวัฒน์ จันทรลาวัณย์ (เอ้ก) นักแสดง และนายแบบ - จรินทร์พร จุนเกียรติ (เต้ย) บ.ด.36 - นางแบบ/ดารานักแสดง - เจนี่ เทียนโพธิ์สุวรรณ (เจนี่) - ดารานักแสดง - จันทร์จิรา จูแจ้ง (ตุ๊ก) - ดารานักแสดง - ชุติมา นัยนา (เอ้) - นางสาวไทย - เฌอมาลย์ บุญยศักดิ์ (พลอย) - ดารานักแสดง - ณฐพร เตมีรักษ์ - ดารานักแสดง - พิมพาภรณ์ เสริมพณิชกิจ (แพทตี้ - บ.ด. 37) - ดารานักแสดง - ณวัฒน์ อิสรไกรศีลพีธีกร, ผู้ผลิตรายการโทรทัศน์ - ณัฐพล ลียะวณิช(ต่าย) - ดารานักแสดง - ธีระ สลักเพชร (รุ่น 6) - รัฐมนตรีว่าการกระทรวงวัฒนธรรม - นันทิดา แก้วบัวสาย (ตู่) - ศิลปิน - นราพัฒน์ แก้วทอง - นักการเมือง - ปวันรัตน์ นาคสุริยะ (มะเหมี่ยว) - พิธีกร/ดารานักแสดง - ปนัดดา วงศ์ผู้ดี (บุ๋ม) - ดารานักแสดง - ปัทมวรรณ เค้ามูลคดี (ยุ้ย) - ศิลปิน - ปลื้มจิตร ถินขาว (หน่อง) - นักกีฬาวอลเลย์บอลทีมชาติ - อัจฉราพร คงยศ (เพียว) - นักกีฬาวอลเลย์บอลทีมชาติ - เป็นเอก การะเกตุ (ไอ - บด. 36) - นักกีฬาเทควันโดทีมชาติไทย - พัชรศรี เบญจมาศ (กาละแมร์) - พิธีกร/ผู้ประกาศข่าว - พลอย จินดาโชติ - ดารานักแสดง - พิชยดนย์ พึ่งพันธ์ - ดารานักแสดง - มิณฑิตา วัฒนกุล (มิ้น) (บด. 34) - ศิลปิน - ยุทธพิชัย ชาญเลขา (โดโด้) - ดารานักแสดง - รฐกร สถิรบุตร (กี้) - รองมิสไทยแลนด์ยูนิเวิร์ส,นักแสดง,นางแบบ - วรเวช ดานุวงศ์ (แดน) - ศิลปิน/นักแสดง/ผู้จัดละคร/โปรดิวเซอร์ นักแต่งเพลง - วินทร์ เลียววาริณ - สถาปนิก/นักเขียนรางวัลซีไรท์ - สุภัชชา ปิตินันท์  (ตูน) - นักร้อง พิธีกร - สุวนันท์ คงยิ่ง (กบ) - ดารานักแสดง - สุทธิดา เกษมสันต์ ณ อยุธยา (นุ๊ก) - ดารานักแสดง - สุนิสา สุขบุญสังข์ (อ้อม) - ศิลปิน/ผู้จัดรายการวิทยุ/ผู้ดำเนินรายการ - สุฐิตา เรืองรองหิรัญญา (นิหน่า) - ศิลปิน - สุภจรรยา สิริพูน (พลอย) -พิธีกร/ผู้ประกาศข่าวกีฬา - สราวุธ เฮ้งสวัสดิ์ (เอ๋,นิ้วกลม) - นักเขียน/คอลัมนิสต์/ครีเอทีฟ - หทัยวรรณ งามสุคนธภูษิต (ผึ้ง) - ศิลปินนักแสดง - อนุชา นาคาศัย - นักการเมือง - อุษามณี ไวทยานนท์ (ขวัญ) - ดารานักแสดง - อารยา เอ ฮาร์เก็ต (ชมพู่) - ดารานักแสดง - ดนู สิงหเสนี (ตุ้ม) - ดีเจ/พิธีกร - ธนทัต ชัยอรรถ (แกงส้ม) - นักร้อง/ดารานักแสดง - นนธวรรณ ทองเหล็ง (เมญ่า) - มิสไทยแลนด์เวิลด์ 2014/นางแบบ/นักร้อง - นันทพร สว่างแจ้ง (แนนซี่) - นักร้อง - นภัสสร บูรณศิริ (โมเม) - นักร้อง/นักแสดง - ณัฏฐา โกมลวาทิน (ลูกเต๋า) - ผู้ประกาศข่าว/บรรณาธิการข่าว - อรัชพร โภคินภากร (ก้อย) - นักแสดง - ดาวิชญ์ กรีพลฤกษ์ (เต้) - นักแสดง - สพล อัศวมั่นคง (เกรท) - นายแบบ/นักแสดง - ภัทร เอกแสงกุล (เฟย) - นักแสดง - ณวัสน์ ภู่พันธัชสีห์ (ภณ) - นักแสดงสถานที่รอบๆโรงเรียนบดินทรเดชา (สิงห์ สิงหเสนี)สถานที่รอบๆโรงเรียนบดินทรเดชา (สิงห์ สิงหเสนี). - สยามแม็คโคร สาขาโรงเรียนบดินทรเดชา (สิงห์ สิงหเสนี)เกียรติประวัติเกียรติประวัติ. 1. รางวัลโรงเรียนดีเด่น กรมสามัญศึกษา พ.ศ. 2515, 2516, 2518 และ 2519 2. รางวัลพระราชทานประเภท โรงเรียนมัธยมศึกษาตอนปลายขนาดใหญ่พิเศษ ที่จัดการบริหารโรงเรียนดีเด่น ของกระทรวงศึกษาธิการ พ.ศ. 2532 3. รางวัลห้องสมุดดีเด่น ของกรมสามัญศึกษา พ.ศ. 2531, 2538 และ 2539 4. รางวัลห้องสมุด และห้องสมุดกาญจนาภิเษกของกรมสามัญศึกษา พ.ศ. 2539 5. รางวัลห้องสมุดดีเด่น และห้องสมุดยอดเยี่ยมของสมาคมห้องสมุดแห่งประเทศไทย พ.ศ. 2531 และ 2539 6. รางวัล "โรงอาหารมาตรฐานดีเด่น" กรมอนามัย กระทรวงสาธารณสุข พ.ศ. 2533 7. รางวัลชนะเลิศการจัดการเรียนการสอนวิทยาศาสตร์ดีเด่นของ สสวท. พ.ศ. 2535 8. รางวัลโรงเรียนที่จัดจริยศึกษาดีเด่น จากกรมศาสนา กระทรวงศึกษาธิการ พ.ศ. 2535, 2536 และ 2537 9. รางวัลโรงเรียนดีเด่นด้านวินัยและการจราจร จากกระทรวงศึกษาธิการ พ.ศ. 2536 10. ป้ายเกียรติคุณ "สถานศึกษาที่ปลอดบุหรี่" จากกรมอนามัย กระทรวงสาธารณสุข พ.ศ. 2539 11. ศูนย์กีฬาวอลเล่ย์บอล (หญิง) กรมสามัญศึกษา พ.ศ. 2533 12. ศูนย์ พสวท. ของสถาบันส่งเสริมวิทยาศาสตร์ คณิตศาสตร์ และเทคโนโลยี กระทรวงศึกษาธิการ ตั้งแต่ พ.ศ. 2527 13. ศูนย์ AFS เขตกรุงเทพมหานครเหนือ พ.ศ. 2533 14. ศูนย์นิเทศวิชาภาษาไทย กรมสามัญศึกษา พ.ศ. 2539 15. ครู-อาจารย์ ได้รับรางวัลผู้บริหารดีเด่น รางวัลครูผู้สอนดีเด่น ครูจริยธรรมศึกษาดีเด่น ผู้กำกับการศึกษาวิชาทหารดีเด่น ผู้ฝึกสอนกีฬาดีเด่น ฯลฯ 16. นักเรียนได้รับรางวัลพระราชทานดีเด่น นักกีฬายอดเยี่ยม ลูกเสือดีเด่น ฯลฯ 17. ได้ใบรับรองมาตรฐานการจัดการสิ่งแวดล้อม ISO 14001 จากสถาบันสิ่งแวดล้อม พ.ศ. 2544 18. รางวัลชมเชยการประกวด Seacon Square Cheerleading ชิงแชมป์ประเทศไทย พ.ศ. 2544 19. โรงเรียนในโครงการการจัดการศึกษาสำหรับนักเรียนความสามารถพิเศษด้านภาษาไทย ภาษาอังกฤษ คณิตศาสตร์ และวิทยาศาสตร์ สาขาเคมี พ.ศ. 2543 20. ศูนย์วัฒธรรมเขตวังทองหลาง 21. รางวัลชนะเลิศวงโยธวาทิต ถ้วยพระราชทาน พระบาทสมเด็จพระเจ้าอยู่หัว พ.ศ. 2546 22. รางวัลชนะเลิศวงโยธวาทิต ประเภทพาเหรด ณ ประเทศญี่ปุ่น พ.ศ. 2545 23. รางวัลชนะเลิศประกวดวงลูกทุ่งถ้วยพระราชทาน สมเด็จพระเทพรัตนราชสุดาฯ สยามบรมราชกุมารี รายการยามาฮ่าลูกทุ่งคอนเทสต์ พ.ศ. 2545 2546และ2548 24. รางวัลชนะเลิศประกวดวงลูกทุ่งชิงถ้วยประจำรอบฤดูร้อน รายการชิงช้าสวรรค์คอนเทสต์ พ.ศ. 2548 25. รางวัลชนะเลิศประกวดกองเชียร์ ระดับมัธยมศึกษา ถ้วยพระราชทานสมเด็จพระเทพรัตนราชสุดาฯ สยามบรมราชกุมารี พ.ศ. 2546 26. โรงเรียนส่งเสริมการอ่านยอดเยี่ยม พ.ศ. 2547 ของสำนักงานเขตพื้นที่การศึกษากรุงเทพมาหานคร เขต 2 สาขากิจกรรมส่งเสริมยอดนักอ่าน และยอดนักอ่านสู่การเรียนรู้ ด้านส่งเสริมนักสร้างสรรค์สังคม และด้านส่งเสริมนักสื่อสารภาษาอังกฤษ 27. รางวัลชนะเลิศประกวดกองเชียร์ ระดับมัธยมศึกษา ถ้วยประทานทูลกระหม่อมหญิงอุบลรัตนราชกัญญา สิริวัฒนาพรรณวดี พ.ศ. 2548 28. รางวัลชนะเลิศประกวดวงโยธวาทิตยามาฮ่าแห่งประเทศไทย ระดับไม่เกินชั้นมัธยมศึกษาปีที่6 ถ้วยพระราชทานพระบาทสมเด็จพระเจ้าอยู่หัว พ.ศ. 2548</doc>
