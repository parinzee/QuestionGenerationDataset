<doc id="50151" url="https://th.wikipedia.org/wiki?curid=50151" title="พานทองแท้ ชินวัตร">พานทองแท้ ชินวัตร พานทองแท้ ชินวัตร ชื่อเล่น: โอ๊ค (2 ธันวาคม พ.ศ. 2522) นักธุรกิจชาวไทย บุตรชายของทักษิณ ชินวัตร อดีตนายกรัฐมนตรีไทย กับคุณหญิงพจมาน ดามาพงศ์ เกิดที่เมืองฮันต์สวิลล์ ในรัฐเท็กซัสของสหรัฐอเมริกา มีน้องสาวสองคน คือพินทองทา และแพทองธารการศึกษา การศึกษา. พานทองแท้จบการศึกษาระดับมัธยม จากโรงเรียนเตรียมอุดมศึกษา และเรียนต่อในคณะรัฐศาสตร์ มหาวิทยาลัยรามคำแหง แต่ในขณะที่ศึกษาชั้นปีที่ 3 มีข่าวเกิดขึ้นว่า เขาถูกกล่าวหาว่าแอบซุกโพยข้อสอบ เข้าไปในห้องสอบวิชา การศึกษาระบบการเมืองในเชิงวิเคราะห์ จนมหาวิทยาลัยต้องตรวจสอบหาข้อเท็จจริง และต่อมาก็มีข่าวลือว่า เขาได้ยื่นใบลาออกจากการเป็นนักศึกษา อย่างไรก็ดี ความจริงแล้ว พานทองแท้ถูกสอบสวนและได้สารภาพว่า ตนนำบันทึกอย่างอื่นเข้าไปในห้องสอบซึ่งไม่ได้เกี่ยวกับวิชาที่สอบ มหาวิทยาลัยจึงได้ลงโทษพานทองแท้โดยสั่งพักการเรียน 1 ปี ปัจจุบันจบการศึกษาแล้ว ได้เข้ารับพระราชทานปริญญาบัตร ในระหว่างวันที่ 24-26 พฤศจิกายน พ.ศ. 2546การทำงาน การทำงาน. พานทองแท้เป็นกรรมการรองผู้อำนวยการ วอยซ์ทีวี (เดิมคือ บริษัท ฮาวคัม เอ็นเทอร์เทนเมนท์ จำกัด), กิจการสตูดิโอถ่ายภาพ She @ Mood, กิจการร้านกาแฟ Cafeinn, กิจการจำหน่ายเครื่องโทรศัพท์เคลื่อนที่ มาสเตอร์โฟน และเป็นกรรมการมูลนิธิไทยคมการเมือง การเมือง. นับตั้งแต่การเคลื่อนไหวต่อต้านทักษิณ ชินวัตร ของพันธมิตรประชาชนเพื่อประชาธิปไตย พานทองแท้ก็ถูกโจมตีและเผยแพร่ข่าวลือด้านลบมาโดยตลอดโดยกลุ่มผู้ต่อต้านทักษิณ พานทองแท้เริ่มมีบทบาททางการเมืองเด่นชัดนับจากปี 2555 จากกรณีการกล่าวหาว่าอภิสิทธิ์ เวชชาชีวะ หนีทหาร และจากนั้นพานทองแท้ก็ได้แสดงความคิดเห็นทางการเมืองโดยการจ้างคอลัมนิสต์เขียนผ่านทางเฟสบุ๊คของตัวเอง และเป็นประเด็นในสื่อกระแสหลักเรื่อยมา หลังรัฐประหารในประเทศไทย พ.ศ. 2557 เขาถูกทหารควบคุมตัว ในวันที่ 24 พฤษภาคม พ.ศ. 2557 ณ ท่าอากาศยานนานาชาติเชียงใหม่ และปรากฏข้อมูลในเอกสารคำร้องฝากขังกลุ่มแอดมินเพจ “เรารักพล.อ.ประยุทธ์” ระบุว่า นายพานทองแท้ ชินวัตร บุตรชาย ดร. ทักษิณ ชินวัตร อดีตนายกรัฐมนตรี ให้เงินสนับสนุน วันที่ 2 ตุลาคม พ.ศ. 2560 กรมสอบสวนคดีพิเศษ ได้ออกหมายเรียกให้ นายพานทองแท้ เข้ารับทราบข้อหาฟอกเงินและสมคบกันฟอกเงิน</doc>
