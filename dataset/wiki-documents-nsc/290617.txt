<doc id="290617" url="https://th.wikipedia.org/wiki?curid=290617" title="เรเน่ บาเรียนโตส">เรเน่ บาเรียนโตส เรเน่ บาเรียนโตส (Rene Barrientos) หรือ อีเรเนียว บาเรียนโตส นักมวยสากลชาวฟิลิปปินส์ เกิดเมื่อ 25 กรกฎาคม พ.ศ. 2486 ที่ บาไลท์ อากลัน ประเทศฟิลิปปินส์ สถิติการชก 48 ครั้ง ชนะ 39 (น็อค 14) เสมอ 2 แพ้ 7ประวัติ ประวัติ. บาเรียนโตสขึ้นชกมวยสากลครั้งแรกเมื่อ 2 ตุลาคม พ.ศ. 2505 ชนะน็อค ชาร์ลี คิด ยก 2 จากนั้นขึ้นชกชนะเป็นส่วนใหญ่ที่ฟิลิปปินส์ มีแพ้คะแนน สัมพันธ์ แหลมฟ้าผ่าเพียงครั้งเดียว ต่อมาได้ครองแชมป์ฟิลิปปินส์รุ่นซูเปอร์เฟเธอร์เวทเมื่อ 19 กันยายน พ.ศ. 2507 ชนะคะแนน ยัง เทอเรอร์ จากนั้นขึ้นชิงแชมป์ OPBF รุ่นไลท์เวทเมื่อ 27 กุมภาพันธ์ พ.ศ. 2508 แพ้คะแนน แฟลช อีลอร์เด ไม่ได้แชมป์ บาเรียนโตสยังขึ้นชกชนะต่อเนื่องมาตลอด และป้องกันแชมป์ฟิลิปปินส์ได้ 1 ครั้ง ก่อนจะขึ้นชิงแชมป์ OPBF อีกถึงสองครั้งใน พ.ศ. 2510 กับเปโดร อดิควิว จูเนียร์แต่ไม่สำเร็จ โดยครั้งแรกขึ้นชิงเมื่อ 21 มกราคม บาเรียนโตสเป็นฝ่ายแพ้คะแนน และเมื่อชกกันอีกครั้งเมื่อ 27 กุมภาพันธ์ ก็ทำได้แค่เสมอ ต่อมาบาเรียนโตได้ขึ้นชิงแชมป์โลกรุ่นซูเปอร์เฟเธอร์เวท WBC และ WBAเมื่อ 30 มีนาคม พ.ศ. 2511 แต่ทำได้เพียงเสมอกับฮิโรชิ โกบายาชิที่ ญี่ปุ่น บาเรียนโตสมาประสบความสำเร็จในการชิงแชมป์โลกเมื่อขึ้นชิงแชมป์โลกรุ่นซูเปอร์เฟเธอร์เวท WBCที่ว่างเมื่อ 15 กุมภาพันธ์ พ.ศ. 2512 ชนะคะแนน รูเบน นาวาร์โร ที่ ฟิลิปปินส์ แต่พอป้องกันแชมป์ครั้งแรกก็เป็นฝ่ายแพ้คะแนน โยชิอากิ นูมาตะ เมื่อ 5 เมษายน พ.ศ. 2513 เสียแชมป์โลกไป หลังจากเสียแชมป์โลก บาเรียนโตสสามารถคว้าแชมป์ OPBF รุ่นซูเปอร์เฟเธอร์เวทมาครองได้เมื่อเป็นฝ่ายชนะน็อค สเลมาลย์ อิทธิอนุชิตไปเมื่อ 14 สิงหาคม พ.ศ. 2513 แล้วไปชกชนะที่ฮาวายอีก 2 ครั้ง จึงได้ชิงแชมป์โลกเป็นการแก้ทือกับนูมาตะอีกครั้งเมื่อ 3 มกราคม พ.ศ. 2514 แต่เป็นฝ่ายแพ้คะแนนไป บาเรียนโตสชกชนะรวดอีกสามครั้งก่อนจะหยุดชกไปใน พ.ศ. 2515 ก่อนจะกลับมาชกอีกใน พ.ศ. 2521 หลังจากที่ชกชนะคะแนน จง ซาเทียรียิม นักชกไทยเมื่อ 27 พฤษภาคม พ.ศ. 2521 แล้วก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นจูเนียร์ไลท์เวท (2507 - 2510) - แชมป์โลกรุ่นซูเปอร์เฟเธอร์เวท WBC- ชิง 15 กุมภาพันธ์ 2512 ชนะคะแนน รูเบน นาวาร์โร ที่ ฟิลิปปินส์ - เสียแชมป์ 5 เมษายน 2513 แพ้คะแนน โยชิอากิ นูมาตะ ที่ญี่ปุ่น - แชมป์ OPBF รุ่นจูเนียร์ไลท์เวท - ชิง 14 สิงหาคม 2513 ชนะน็อค สเลมาลย์ อิทธิอนุชิต ยก 8 ที่ ฟิลิปปินส์ - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นไลท์เวท เมื่อ 27 กุมภาพันธ์ 2508 แพ้คะแนน แฟลช อีลอร์เด้ ที่ ฟิลิปปินส์ - ชิงแชมป์ OPBF รุ่นไลท์เวท เมื่อ 21 มกราคม 2510 แพ้คะแนน เปโดร อดิควิว จูเนียร์ ที่ ฟิลิปปินส์ - ชิงแชมป์ OPBF รุ่นไลท์เวท เมื่อ 17 กุมภาพันธ์ 2510 เสมอกับ เปโดร อดิควิว จูเนียร์ ที่ ฟิลิปปินส์ - ชิงแชมป์โลกรุ่นซูเปอร์เฟเธอร์เวท WBC และ WBA เมื่อ 30 มีนาคม 2511 เสมอกับ ฮิโรชิ โกบายาชิ ที่ ญี่ปุ่น - ชิงแชมป์โลกรุ่นซูเปอร์เฟเธอร์เวท WBC เมื่อ 3 มกราคม 2514 แพ้คะแนน ฮิโรชิ โกบายาชิ ที่ ญี่ปุ่น</doc>
