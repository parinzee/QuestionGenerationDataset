<doc id="315359" url="https://th.wikipedia.org/wiki?curid=315359" title="คำกำกับนาม">คำกำกับนาม คำกำกับนาม คือคำชนิดหนึ่งใช้ประกอบเข้ากับคำนาม เพื่อแสดงชนิดของการอ้างถึงซึ่งถูกสร้างขึ้นโดยคำนามนั้น คำกำกับนามเป็นตัวระบุความชี้เฉพาะทางไวยากรณ์ของคำนาม ในบางภาษาขยายขอบเขตไปถึงปริมาณและจำนวนด้วย คำกำกับนามไม่มีใช้ในภาษาไทย แต่พบได้บ่อยในตระกูลภาษาอินโด-ยูโรเปียน เช่นภาษาอังกฤษมีคำว่า a, an, the ภาษาฝรั่งเศสมีคำว่า le, la, l’, les เป็นต้น ในการวิเคราะห์ชนิดของคำ (part of speech) คำกำกับนามอาจจัดว่าเป็นคำคุณศัพท์ชนิดพิเศษ นักภาษาศาสตร์สมัยใหม่นิยมจัดแบ่งภายในโครงสร้างแยกส่วนเป็นตัวกำหนด (determiner)ประเภท ประเภท. คำกำกับนามแบ่งออกเป็นสองประเภทใหญ่ ๆ ได้แก่ คำกำกับนามชี้เฉพาะ และ คำกำกับนามไม่ชี้เฉพาะ บางภาษาเป็นส่วนน้อยที่พัฒนาระบบคำของตนเองทำให้มีคำกำกับนามประเภทย่อยเพิ่มเข้ามา คำกำกับนามแต่ละชนิดในแต่ละภาษามีรูปแบบที่แตกต่างกัน ขึ้นอยู่กับสมบัติทางไวยากรณ์อาทิ ลิงค์ จำนวน การก หรือแม้แต่เสียงที่อยู่ติดกันคำกำกับนามชี้เฉพาะ คำกำกับนามชี้เฉพาะ. คำกำกับนามชี้เฉพาะใช้แสดงว่าคำนามของสิ่งนั้น (หรือหลายสิ่ง) เป็นสิ่งที่ระบุชี้เฉพาะได้แก่ผู้ฟัง อาจหมายถึงสิ่งเดียวกับสิ่งที่ผู้พูดกำลังกล่าวถึง หรือหมายถึงบางสิ่งที่มีเพียงสิ่งเดียวและเป็นที่รู้จักทั่วไป ในภาษาอังกฤษใช้คำว่า theคำกำกับนามไม่ชี้เฉพาะ คำกำกับนามไม่ชี้เฉพาะ. คำกำกับนามไม่ชี้เฉพาะใช้แสดงว่าคำนามของสิ่งนั้น (หรือหลายสิ่ง) เป็นสิ่งที่ระบุชี้เฉพาะไม่ได้แก่ผู้ฟัง อาจหมายถึงสิ่งที่ผู้พูดกล่าวถึงเป็นครั้งแรก หรือหมายถึงบางสิ่งที่เป็นสิ่งสมมติหรือไม่เกี่ยวข้อง หรือผู้พูดพยายามสื่อนัยทั่วไปให้กับสิ่งนั้น ในภาษาอังกฤษใช้คำว่า a หรือ an กับของหนึ่งสิ่ง (ขึ้นอยู่กับเสียงพยัญชนะแรกของคำถัดไป)คำกำกับนามแบ่งส่วน คำกำกับนามแบ่งส่วน. คำกำกับนามแบ่งส่วนถือว่าเป็นคำกำกับนามไม่ชี้เฉพาะ ใช้กับคำนามนับไม่ได้อย่างเช่น น้ำ ซึ่งไม่สามารถกำหนดปริมาณได้แน่นอน คำกำกับนามแบ่งส่วนมีใช้ในภาษาฝรั่งเศสและภาษาอิตาลีเพิ่มเติมขึ้นจากสองประเภทข้างต้น คำภาษาอังกฤษที่ใกล้เคียงคือ some ที่สามารถตัดออกได้ คำนี้อาจพิจารณาว่าเป็นตัวกำหนด (determiner)คำกำกับนามปฏิเสธ คำกำกับนามปฏิเสธ. คำกำกับนามปฏิเสธใช้ระบุถึง ความไม่มี ของคำนาม จึงไม่สามารถจัดได้ว่าเป็นคำกำกับนามชี้เฉพาะหรือไม่ชี้เฉพาะ คำนี้อาจพิจารณาว่าเป็นตัวกำหนด ในภาษาอังกฤษใช้แทนได้ว่า no</doc>
