<doc id="893070" url="https://th.wikipedia.org/wiki?curid=893070" title="สิงห์คู่ จอมสังหาร">สิงห์คู่ จอมสังหาร สิงห์คู่ จอมสังหาร ( ) เป็นภาพยนตร์กำลังภายในสัญชาติฮ่องกง ที่ออกฉายในปี ค.ศ. 1974 กำกับโดย จาง เช่อ นำแสดงโดย ฟู่ เซิง และ เฉิน กวนไถ้เนื้อเรื่องย่อ เนื้อเรื่องย่อ. ราชสำนักแมนจู สั่งทำลายล้างวัดเส้าหลินและสั่งฆ่าลูกศิษย์ทั้งหมด แต่ยังมีบางส่วนสามารถหลบหนีมาได้ หง ซีกวน หนึ่งในลูกศิษย์เส้าหลินและเป็นจอมยุทธที่ทางแมนจูต้องการตัวเป็นอย่างมาก ถูกตามล่าโดย เชอ-กัง ขุนพลแมนจู ในครั้งหนึ่งถูกลูกน้องของเชอ-กัง ล้อมจับ และในระหว่างการต่อสู้ ปึง ซีเง็ก จอมยุทธแห่งเส้าหลินอีกคนหนึ่ง ผ่านมาพบเข้าเกิดเข้าใจผิดคิดว่า หงซีกวนเป็นโจรร้าย และได้ต่อสู้กับหงซีกวนจนจับกุมส่งให้ทางการแมนจูไปได้ หงซีกวนถูกคุมขังอย่างแน่นหนาและถูกทรมานให้บอกว่าลูกศิษย์เส้าหลินคนอื่นอยู่ที่ไหน ปึงซีเง็ก เมื่อรู้ความจริงในภายหลังรู้สึกเสียใจอย่างมาก จึงบุกเข้าไปช่วยหงซีกวนด้วยตัวคนเดียว แต่พลาดจนเกือบถูกจับได้ในตอนหลัง ปึงซีเง็กและเหล่าจอมยุทธวางแผนปล้นคุกเพื่อช่วยหงซีกวนอีกครั้ง ในขณะที่ เชอ-กัง วางแผนจับกุมปึงซีเง็กและพวกพ้อง โดยสั่งประหารหงซีกวนต่อหน้าสาธารณชน ปึงซีเง็กและพวกพ้องต้องทำงานแข่งกับเวลาเพื่อช่วยเหลือหงซีกวน ให้ได้ สุดท้ายทั้งสองท้าสู้กับ เชอ-กัง และสามารถสังหาร เชอ-กังและลูกน้องทั้งหมดได้ในที่สุดนักแสดงนักแสดง. - ฟู่ เซิง รับบท ปึง ซีเง็ก - เฉิน กวนไถ้ รับบท หง ซีกวน - ฟู่ มู รับบท เชอกัง</doc>
