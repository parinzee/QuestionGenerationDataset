<doc id="463852" url="https://th.wikipedia.org/wiki?curid=463852" title="สกุลไซเลอร์อัส">สกุลไซเลอร์อัส สกุลไซเลอร์อัส () เป็นสกุลของปลาน้ำจืดสกุลหนึ่ง ในวงศ์ปลาเนื้ออ่อน (Siluridae) ใช้ชื่อสกุลว่า Silurus (/ไซ-เลอร์-อัส/) โดยถือว่าเป็นปลาหนัง (Siluriformes) ที่มีขนาดใหญ่ อาจยาวได้ถึง 3 เมตร และหนักได้เป็นร้อยกิโลกรัม พบกระจายพันธุ์ทั้งในทวีปยุโรปและเอเชียตะวันออก เป็นปลาที่กินไม่เลือก และมีอัตราการเจริญเติบโตที่เร็วมาก มีลักษณะโดยรวม คือ มีลำตัวยาวแบนข้าง หัวมีขนาดเล็ก นัยน์ตาอยู่เหนือมุมปาก มีหนวด 2 คู่ ที่ริมฝีปากบน 1 คู่ และที่คาง 1 คู่ ครีบหลังเล็กอยู่หน้าล้ำครีบท้อง ครีบอกสั้น และยาวไม่ถึงฐานของครีบท้อง มีฟันที่กระดูกเพดานปากชิ้นกลางอยู่รวมกัน 1 กลุ่ม ครีบหางตัดตรงหรือเว้าเล็กน้อย ครีบก้นยาวแต่ไม่ต่อรวมถึงครีบหางการจำแนก การจำแนก. พบทั้งหมด 14 ชนิด- Silurus aristotelis - Silurus asotus - Silurus biwaensis - Silurus chantrei - Silurus duanensis - Silurus glanis - Silurus grahami - Silurus lanzhouensis - Silurus lithophilus - Silurus mento - Silurus meridionalis - Silurus microdorsalis - Silurus soldatovi - Silurus triostegus</doc>
