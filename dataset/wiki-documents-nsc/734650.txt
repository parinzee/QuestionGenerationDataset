<doc id="734650" url="https://th.wikipedia.org/wiki?curid=734650" title="ไฮเดอร์ อาลี">ไฮเดอร์ อาลี ไฮเดอร์ อาลี (Haider Ali') เกิดเมื่อ 12 พฤศจิกายน พ.ศ. 2522 เป็นนักมวยสากลสมัครเล่นชาวปากีสถาน อาลีเริ่มชกมวยตั้งแต่ พ.ศ. 2531 โดยได้แรงบันดาลใจจากกีฬาโอลิมปิก เขาได้แชมป์ระดับประเทศใน พ.ศ. 2541 และเข้าแข่งขันกีฬาเอเชียนเกมส์ พ.ศ. 2541 ได้เหรียญทองแดงในรุ่นฟลายเวท ต่อมาติดทีมชาติไปแข่งขันกีฬาเอเชียใต้ที่เนปาลและได้เหรียญทอง ใน พ.ศ. 2545 ได้เหรียญทองมวยสากลสมัครเล่นชิงแชมป์เอเชียที่มาเลเซีย และได้เหรียญทองกีฬาเครือจักรภพปีเดียวกันนั้นที่อังกฤษด้วย โดยชนะ โสม ภาหาทุร ปุน จากอินเดีย 28-10 หลังจากได้เหรียญทอง อาลีตัดสินใจขึ้นชกมวยสากลอาชีพใน พ.ศ. 2546 และย้ายไปอยู่ที่ลอนดอนตะวันออก ประเทศอังกฤษ เขาขึ้นชกมวยครั้งแรกเมื่อ 24 พฤษภาคม พ.ศ. 2546 ชนะคะแนน บุสเตอร์ เดนนิสแต่การชกมวยสากลอาชีพของเขาไม่ประสบความสำเร็จมากนัก หลังจากที่ชกเสมอกับคาร์ล อันเลนเมื่อ 25 มีนาคม พ.ศ. 2549 อาลีก็แขวนนวมไป</doc>
