<doc id="459362" url="https://th.wikipedia.org/wiki?curid=459362" title="ปีญาตา">ปีญาตา ปีญาตา (ภาษาสเปน: [piɲata]) เป็นภาชนะที่ทำจากกระดาษอัด, ภาชนะเครื่องปั้นดินเผาหรือผ้า และตกแต่ง พร้อมยัดไส้ด้วยของเล่นและ / หรือลูกอม แล้วถูกตีให้แตกเพื่อเป็นส่วนหนึ่งของพิธีเฉลิมฉลอง ปินยาต้ามักจะมีความเกี่ยวข้องมากที่สุดกับประเทศเม็กซิโก แต่ต้นกำเนิดจริงๆ ของมันจะถือว่ามาจากประเทศจีน ความคิดเกี่ยวกับการทำลายภาชนะที่เต็มไปด้วยขนมลูกอมมาถึงยุโรปในศตวรรษที่ 14 ซึ่งชื่อภาษาอิตาเลียน "Pignatta" ได้ถูกเรียกเป็นครั้งแรก จากนั้นสเปนนำประเพณียุโรปไปยังเม็กซิโกแม้จะมีประเพณีที่คล้ายกันใน Mesoamerica ก็ตาม ชาวอัซเต็คมีประเพณีที่คล้ายคลึงกันเพื่อเป็นการให้เกียรติกับวันเกิดของเทพเจ้า Huitzilopochtli ในช่วงกลางเดือนธันวาคม ตามบันทึกในท้องถิ่น ประเพณีการตีปินยาต้าของเม็กซิโกเริ่มต้นขึ้นในเมือง Acolman ทางตอนเหนือของกรุงเม็กซิโกซิตี้ซึ่ง ปินยาต้าได้ถูกนำมาใช้เพื่อคำถามและคำตอบที่ใช้ในการสอนถึงหลักการของศาสนาคริสต์พร้อมกับเป็นการทำพิธีให้กับเทพเจ้า Huitzilopochtli อีกด้วย ทุกวันนี้ปินยาต้ายังคงเป็นส่วนหนึ่งของวัฒนธรรมเม็กซิกันและวัฒนธรรมของประเทศอื่นๆ ในละตินอเมริการวมไปถึงสหรัฐอเมริกาด้วย แต่ส่วนมากความสำคัญทางศาสนาของปินยาต้าได้หายไปจากครั้งโบราณกาลแล้ว</doc>
