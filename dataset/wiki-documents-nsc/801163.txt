<doc id="801163" url="https://th.wikipedia.org/wiki?curid=801163" title="กอร์ตาโด">กอร์ตาโด กอร์ตาโด () หรือ กาเฟกอร์ตาโด () เป็นกาแฟเอสเปรสโซที่เติมนมอุ่นลงไปเล็กน้อยเพื่อลดความเป็นกรด โดยทั่วไปไม่มีฟองนมมากนัก กาแฟชนิดนี้เป็นที่รู้จักอย่างดีในสเปน โปรตุเกส และลาตินอเมริกา café noisette คำว่า เป็นรูปกริยาขยายในอดีตกาลของคำกริยาภาษาสเปน แปลว่า "ตัด" ในที่นี้หมายถึง "ตัดรส" หรือ "ทำให้เจือจาง" นอกจากคำว่ากอร์ตาโดแล้ว ในเวเนซุเอลายังเรียกกาแฟชนิดนี้ว่า "กาเฟมาร์รอน" ( แปลว่า กาแฟสีน้ำตาล) เพื่อแยกความแตกต่างกับเอสเปรสโซซึ่งจะเรียกว่า "กาเฟเนโกร" ( แปลว่า กาแฟดำ) หรือเรียกสั้น ๆ ว่า "เนกริโต" () ส่วนในคิวบาและปวยร์โตรีโกเรียกว่า "กอร์ตาดิโต" () สำหรับภาษาอื่น ๆ ในคาบสมุทรไอบีเรียและลาตินอเมริกานั้น กาแฟชนิดนี้มีชื่อเรียกว่า "ตัลยัต" () ในภาษากาตาลา, "เอบากี" () ในภาษาบาสก์ และ "ปิงกู" () หรือ "กาโรตู" () ในภาษาโปรตุเกส อนึ่ง ในประเทศที่ไม่ได้ใช้ภาษาสเปนเป็นภาษาหลัก บางครั้งก็จำเป็นต้องแยกความแตกต่างระหว่างกอร์ตาโดกับคัฟแฟะมัคคียาโตและคัปปุชชีโนให้ชัดเจน โดยคัฟแฟะมัคคียาโตจะมีฟองนมปิดอยู่ด้านบนเพียงเล็กน้อย ส่วนคัปปุชชีโนจะมีทั้งนมร้อนและฟองนมในปริมาณมาก</doc>
