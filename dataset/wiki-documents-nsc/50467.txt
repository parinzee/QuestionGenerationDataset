<doc id="50467" url="https://th.wikipedia.org/wiki?curid=50467" title="สงัด ชลออยู่">สงัด ชลออยู่ พลเอก พลเรือเอก พลอากาศเอก สงัด ชลออยู่ (4 มีนาคม พ.ศ. 2458 - 23 พฤศจิกายน พ.ศ. 2523) เกิดที่บ้านเขาพระ หมู่ที่ 2 ตำบลเขาพระ อำเภอเดิมบางนางบวช จังหวัดสุพรรณบุรี เป็นบุตรนายแปลก และนางส้มลิ้ม ชลออยู่ สมรสกับคุณหญิงสุคนธ์ ชลออยู่ (สหัสสานนท์) ในเหตุการณ์กบฏแมนฮัตตันระหว่างวันที่ 29 มิถุนายน-30 มิถุนายน พ.ศ. 2494 พล.ร.อ.สงัดในขณะนั้นยังมียศ นาวาโท (น.ท.) เป็นผู้บังคับบัญชาเรือรบหลวงสุราษฎร์ธานี เป็นผู้ยิงปืนจากเรือไปยังรถถังของฝ่ายรัฐบาลจนเสียหาย หลังเหตุการณ์ได้ถูกควบคุมตัวและถูกคุมขังเช่นเดียวกับผู้ต้องหาคนอื่น ๆ ที่สนามกีฬาแห่งชาติด้วย พล.ร.อ.สงัด ชลออยู่ เป็นนายทหารที่มีบทบาทอย่างสูงในทางการเมือง โดยเฉพาะหลังเหตุการณ์ 6 ตุลาคม พ.ศ. 2519 ด้วยการเป็นทั้งผู้บัญชาการทหารเรือและผู้บัญชาการทหารสูงสุด และเป็นผู้นำในการรัฐประหารถึง 2 ครั้ง คือในวันที่ 6 ตุลาคม พ.ศ. 2519 และ 20 ตุลาคม พ.ศ. 2520 จนได้รับฉายาว่า "บิ๊กจอวส์" หรือ "จอวส์ใหญ่" ถึงแก่อนิจกรรมด้วยอาการหัวใจวาย เมื่อวันที่ 23 พฤศจิกายน พ.ศ. 2523 ที่โรงพยาบาลประจำอำเภอแกลง จังหวัดระยอง รวมอายุได้ 64 ปี 9 เดือน และจนถึงทุกวันนี้ เมื่อครบรอบวันคล้ายวันถึงแก่อนิจกรรมของท่าน กองทัพเรือยังคงจัดงานรำลึกถึงท่านอยู่เสมอ ซึ่งบุคคลที่ใกล้ชิดและเคยเป็นผู้ใต้บังคับบัญชาของท่านมักเรียกชื่อท่านด้วยความเคารพว่า "ครูหงัด" และได้มีการจัดตั้งมูลนิธิ พล.ร.อ.สงัด ชลออยู่ ขึ้น โดยมอบเงินเป็นทุนการศึกษาสำหรับนักเรียนทั่วไปและนักเรียนเตรียมทหารที่มีผลการเรียนดี โดยเฉพาะนักเรียนที่เป็นบุตรหลานของข้าราชการทหารการศึกษาการศึกษา. - โรงเรียนวิชัยบำรุงราษฎร์ จังหวัดชัยนาท - โรงเรียนอุทัยทวีเวท จังหวัดอุทัยธานี - โรงเรียนบ้านสมเด็จเจ้าพระยา - โรงเรียนนายเรือ - วิทยาลัยป้องกันราชอาณาจักร รุ่น 4 - วิทยาลัยการทัพเรือ รุ่น 1 - ศึกษาและดูงานการปราบเรือดำน้ำที่ประเทศสหรัฐอเมริกาตำแหน่งสำคัญในราชการตำแหน่งสำคัญในราชการ. - ผู้บังคับการกองเรือปราบเรือดำน้ำ 12 เมษายน พ.ศ. 2501 - ผู้ช่วยเสนาธิการทหารเรือ ฝ่ายยุทธการ 1 ตุลาคม พ.ศ. 2507 - ผู้บัญชาการกองเรือยุทธการ 29 กันยายน พ.ศ. 2515 - รองผู้บัญชาการทหารเรือ 1 ตุลาคม พ.ศ. 2516 - ผู้บัญชาการทหารเรือ (อัตราจอมพลเรือ) 19 พฤศจิกายน พ.ศ. 2516 - ผู้บัญชาการทหารสูงสุด และรักษาการผู้บัญชาการทหารเรือ 1 ตุลาคม พ.ศ. 2518 - เกษียณอายุราชการ 1 ตุลาคม พ.ศ. 2519ตำแหน่งสำคัญทางการเมืองตำแหน่งสำคัญทางการเมือง. - สมาชิกสภาผู้แทนราษฎร ประเภทที่ 2 - สมาชิกสภาร่างรัฐธรรมนูญ - สมาชิกวุฒิสภา - รัฐมนตรีว่าการกระทรวงกลาโหม - หัวหน้าคณะปฏิรูปการปกครองแผ่นดิน - เป็นหัวหน้าคณะปฏิวัติ - ประธานสภานโยบายแห่งชาติ - สมาชิกสภานิติบัญญัติแห่งชาติ ในปี พ.ศ. 2516เครื่องราชอิสริยาภรณ์</doc>
