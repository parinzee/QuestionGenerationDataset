<doc id="704600" url="https://th.wikipedia.org/wiki?curid=704600" title="ทางหลวงสายแพน-ฟิลิปปินส์">ทางหลวงสายแพน-ฟิลิปปินส์ ทางหลวงสายแพน-ฟิลิปปินส์ หรือที่รู้จักในชื่อ Maharlika Highway (ทางหลวงชั้นสูง, อิสระ) เป็นโครงข่ายถนนและเรือข้ามฟากที่เชื่อมต่อระหว่างเกาะต่าง ๆ ได้แก่ เกาะลูซอน เกาะซามาร์ เกาะเลย์เต และเกาะมินดาเนา ของประเทศฟิลิปปินส์ ซึ่งเป็นเส้นทางคมนาคมหลักที่เปรียบเสมือนกระดูกสันหลังของประเทศ ถนนเริ่มต้นทางทิศเหนือที่ Laoag, Ilocos Norte และสิ้นสุดทางทิศใต้ที่ Zamboanga City มีระยะทางรวม และเป็นส่วนหนึ่งของทางหลวงสายเอเชีย โดยกำหนดหมายเลขเป็นทางหลวงเอเชียสาย 26การพัฒนาโครงข่าย การพัฒนาโครงข่าย. ทางหลวงนี้ได้ถูกเสนอขึ้นมาในปี ค.ศ. 1965 และสร้างขึ้นภายใต้การกำกับดูแลของเฟอร์ดินานด์ มาร์กอส ประธานาธิบดีคนที่ 10 ของฟิลิปปินส์ ผู้ออกแบบของรัฐบาลเชื่อว่าทางหลวงพิเศษและโครงข่ายถนนที่เชื่อมต่อกันจะกระตุ้นให้เกิดการผลิตทางการเกษตร โดยการลดค่าใช้จ่ายในการขนส่ง ส่งเสริมการพัฒนาสังคมและเศรษฐกิจที่อยู่นอกใจกลางเมืองอย่างกรุงมะนิลา และขยายการผลิตภาคอุตสาหกรรมทั้งตลาดในประเทศและต่างประเทศ การก่อสร้างได้รับการสนับสนุนโดยการกู้เงินจากสถาบันช่วยเหลือจากต่างประเทศ ซึ่งรวมถึงธนาคารโลกด้วย ทางหลวงสายนี้ได้ทำการฟื้นฟูและปรับปรุงในปี ค.ศ. 1997 ด้วยความช่วยเหลือจากรัฐบาลญี่ปุ่น และขนานนามว่า ถนนมิตรภาพฟิลิปปินส์-ญี่ปุ่น ต่อมาในปี ค.ศ. 1998 กระทรวงการท่องเที่ยวได้ออกแบบแนวเส้นทาง 35 ส่วน ให้เป็น "ทางหลวงชมวิว" ด้วยสิ่งอำนวยความสะดวกที่พัฒนาสำหรับนักเดินทางและนักท่องเที่ยว</doc>
