<doc id="98390" url="https://th.wikipedia.org/wiki?curid=98390" title="กลุ่มภาษามาลาโย-โพลีเนเซียกลาง">กลุ่มภาษามาลาโย-โพลีเนเซียกลาง กลุ่มภาษามาลาโย-โพลีเนเซียกลาง () เป็นสาขาของภาษาตระกูลออสโตรนีเซียน มีผู้พูดในหมู่เกาะซุนดาน้อยและหมู่เกาะโมลุกกะในทะเลบันดา ใกล้เคียงกับจังหวัดนูซาเต็งการาตะวันออก จังหวัดมาลูกู ประเทศอินโดนีเซียและประเทศติมอร์-เลสเต (ยกเว้นกลุ่มภาษาปาปัวของติมอร์และเกาะใกล้เคียง) โดยมีกลุ่มภาษาบีมาที่แพร่กระจายในบบจังหวัดนูซา เต็งการาตะวันตกลล และภาคตะวันออกของเกาะซุมบาวา และกลุ่มภาษาซูลาทางตะวันตกเฉียงใต้ของจังหวัดมาลูกูตอนเหนือ เกาะหลักๆของบริเวณนี้ได้แก่ เกาะซุมบาวา เกาะซุมบา เกาะฟลอเรส เกาะติมอร์ เกาะบูรู และเกาะเซรัม ภาษาที่สำคัญได้แก่ ภาษามัวฆาไรของเกาะฟลอเรสตะวันตกและภาษาเตตุมที่เป็นภาษาประจำชาติของติมอร์-เลสเต การจัดแบ่งกลุ่มภาษานี้มีหลักฐานอ่อน โดยเฉพาะข้อด้อยที่ไม่มีลักษณะร่วมของภาษาในเขตภูมิศาสตร์เดียวกัน นักภาษาศาสตร์บางคนจัดให้กลุ่มนี้เป็นกลุ่มภาษามาลาโย-โพลีเนเซียกลาง-ตะวันออกที่ต่างจาก กลุ่มภาษามาลาโย-โพลีเนเซียตะวันออก (Grimes, 1991) ภาษาจำนวนมากทางทางตะวันออกของเกาะฟลอเรสและเกาะใกล้เคียงโดยเฉพาะเกาะซาวู มีศัพท์พื้นฐานที่ไม่อยู่ในตระกูลออสโตรนีเซียนมาก และอาจจะต้องพิสูจน์ต่อไปว่าเป็นภาษาในตระกูลออสโตรนีเซียนแน่นอนหรือไม่ (Würm, 1975)กลุ่มของภาษา กลุ่มของภาษา. ภาษาที่จัดอยู่ในกลุ่มนี้ได้แก่- กลุ่มภาษาบีมา-ซุมบา (ภาษาซุมบาวาและภาษาซุมบา) - กลุ่มภาษาติมอร์ - กลุ่มภาษาดามัรตะวันตก - กลุ่มภาษาบาบัร - กลุ่มภาษามาลูกูตะวันตกเฉียงใต้ - กลุ่มภาษาอารู - กลุ่มภาษาบอมเบไรเหนือ (ตามชายฝั่งของคาบสมุทรบอมเบไรในเกาะนิวกินี) - กลุ่มภาษามาลุกูกลาง</doc>
