<doc id="887103" url="https://th.wikipedia.org/wiki?curid=887103" title="พายุเฮอร์ริเคนมารีอา">พายุเฮอร์ริเคนมารีอา เฮอร์ริเคนมารีอา (; ) เป็นพายุหมุนเขตร้อนที่มีกำลังแรงซึ่งขึ้นฝั่งที่ดอมินีกาในขณะที่มีความเร็วลมอยู่ในระดับ 5 ตามมาตราเฮอร์ริเคนแซฟเฟอร์–ซิมป์สัน และขึ้นฝั่งที่ปวยร์โตรีโกในขณะที่มีความเร็วลมอยู่ในระดับ 4 มารีอาก่อตัวขึ้นเมื่อวันที่ 16 กันยายน พ.ศ. 2560 จากคลื่นเขตร้อนที่ศูนย์เฮอร์ริเคนแห่งชาติสหรัฐได้เฝ้าสังเกตมาตั้งแต่วันที่ 13 กันยายน นับเป็นพายุลูกที่สิบสาม เฮอร์ริเคนลูกที่เจ็ด เฮอร์ริเคนขนาดใหญ่ลูกที่สี่ และเฮอร์ริเคนระดับ 5 ลูกที่สองที่ได้รับการตั้งชื่อในฤดูพายุเฮอร์ริเคนแอตแลนติก พ.ศ. 2560 นอกจากนี้ยังเป็นเฮอร์ริเคนขนาดใหญ่ลูกที่สามที่คุกคามหมู่เกาะลีเวิร์ดติดกันภายในเวลาสองสัปดาห์ หลังจากที่พายุเฮอร์ริเคนเออร์มาได้สร้างความเสียหายอย่างใหญ่หลวงที่นั่น และพายุเฮอร์ริเคนโฮเซ (ซึ่งในขณะนั้นเป็นเฮอร์ริเคนระดับ 4) ได้เคลื่อนตัวเข้ามาใกล้อย่างฉิวเฉียดไม่กี่วันหลังจากนั้น ณ วันที่ 25 กันยายน เฮอร์ริเคนลูกนี้ได้ส่งผลให้มีผู้เสียชีวิตอย่างน้อย 59 ราย โดย 27 รายอยู่ในดอมินีกา, 24 รายในปวยร์โตรีโก, 5 รายในสาธารณรัฐโดมินิกัน, 3 รายในเฮติ, 2 รายในกัวเดอลุป และ 1 รายในหมู่เกาะเวอร์จินของสหรัฐอเมริกา จากการประเมินเบื้องต้นพบว่าดอมินีกาได้รับความเสียหายอย่างหนัก ระบบการสื่อสารล่มทั่วเกาะ กัวเดอลุปและมาร์ตีนิกมีน้ำท่วม หลังคาบ้านเรือนเสียหาย และต้นไม้ถูกถอนรากถอนโคน ส่วนปวยร์โตรีโกมีน้ำท่วมสูงหลายแห่ง ไฟฟ้า ประปา ถนนหนทาง และระบบการสื่อสารถูกตัดขาดทั่วทั้งเกาะ กล้องโทรทรรศน์วิทยุที่อาเรซีโบเสียหายบางส่วนระเบียงภาพ</doc>
