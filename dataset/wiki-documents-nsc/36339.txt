<doc id="36339" url="https://th.wikipedia.org/wiki?curid=36339" title="ภรณ์ทิพย์ นาคหิรัญกนก">ภรณ์ทิพย์ นาคหิรัญกนก ภรณ์ทิพย์ นาคหิรัญกนก เกิดที่ ฉะเชิงเทรา เป็นนางสาวไทย พ.ศ. 2531 ได้เป็นตัวแทนสาวไทยเข้าร่วมประกวดนางงามจักรวาล 1988 ที่ ไต้หวัน และได้เป็นนางงามจักรวาล คนที่ 2 ของราชอาณาจักรไทย และ คนสุดท้ายในรัชสมัยพระบาทสมเด็จพระปรมินทรมหาภูมิพลอดุลยเดช นอกจากนั้น เธอยังดำรงตำแหน่ง ผู้แทนองค์การสหประชาชาติสำหรับโครงการช่วยเหลือเด็กและสตรีในระดับนานาชาติ และเป็นประธานตั้งมูลนิธิช่วยเหลือเด็กอีกหลายแห่ง นอกเหนือจากการเป็นนางแบบ นักร้อง นักแสดงกิตติมศักดิ์ และนักธุรกิจที่ประสบความสำเร็จข้อมูลส่วนบุคคล ข้อมูลส่วนบุคคล. การศึกษา : ปริญญาโท หลักสูตรศิลปศาสตรมหาบัณฑิต สาขาวิชาจิตวิทยา มหาวิทยาลัยเปปเปอร์ไดน์ (Pepperdine University) สหรัฐอเมริกาการประกวดนางงามจักรวาล ค.ศ. 1988 การประกวดนางงามจักรวาล ค.ศ. 1988. การประกวดนางงามจักรวาล ค.ศ. 1988 จัดขึ้น ณ เมืองไทเป เกาะไต้หวัน มีผู้เข้าประกวด 66 คน ตัวเก็งการประกวดในสายสื่อมวลชน คือ นางงามสหรัฐอเมริกา นางงามเม็กซิโก นางงามสาธารณรัฐโดมินิกัน นางงามนิวซีแลนด์ และนางงามของไทย และสาวงามจากไอซ์แลนด์ ในปีนั้นเธอได้รับตำแหน่งรองอันดับ 2 Miss World ในปี1987 มาแล้ว ซึ่งก็พ่ายให้กับสาวในแถบเอเซีย ในการประกวดรอบแรก ภรณ์ทิพทำคะแนนในชุดว่ายน้ำได้ลำดับที่ 11 แต่เมื่อรวมคะแนนจากชุดราตรีและการสัมภาษณ์แล้ว สามารถเข้ารอบสิบคนสุดท้ายมาในลำดับที่ 4 โดยมีคะแนนตามหลัง นางงามสหรัฐอเมริกา นางงามสาธารณรัฐโดมินิกัน และนางงามเกาหลีใต้ ในการประกวดรอบ 10 คน เธอสร้างความประทับใจให้กับกรรมการอย่างมากระหว่างช่วงการประกวดรอบสัมภาษณ์ซึ่งทำให้เธอกวาดชัยชนะทั้งสามรอบ และกลายเป็นผู้ชนะอย่างขาดลอยของการประกวดนางงามจักรวาลในปีนั้น นอกจากได้รับมงกุฏนางงามจักรวาลแล้วยังได้รับรางวัลชุดประจำชาติยอดเยี่ยมอีกตำแหน่งอีกด้วย การประกวดปี ค.ศ. 1988 เป็นที่น่าสังเกตว่าจำนวนของผู้เข้ารอบสุดท้าย 4 คน จาก 5 สาวงามเป็นผู้เข้าประกวดจากเอเชีย ประกอบด้วย- ภรณ์ทิพย์ นาคหิรัญกนก นางงามจักรวาล - จาง ยุน จอง จากเกาหลี รองชนะเลิศอันดับหนึ่ง - อมานดา โอลิวาเรส จากเม็กซิโก รองชนะเลิศอันดับสอง - มิซุโฮะ ซะกะงุจิ จากญี่ปุ่น รองชนะเลิศอันดับสาม - พอลลีน หยาง เป่า หลิง จากฮ่องกง รองชนะเลิศอันดับสี่ สำหรับผู้เข้ารอบสิบคนสุดท้ายที่เหลือ คือ- แพทริเซีย จิมิเนซ จากสาธารณรัฐโดมินิกัน - ยาไฮร่า คริสติน่า เวร่า โรลแดน จากเวเนซูเอล่า - คอร์ทนี่ กิบส์ จากสหรัฐ - ไดอาน่า แพทริเซีย อเรวาโล จากโคลัมเบีย - เบนเต้ บรุนแลนด์ จากนอร์เวย์ผลงานสำคัญผลงานสำคัญ. - นางสาวไทยประจำพุทธศักราช 2531 - ครองตำแหน่งนางงามจักรวาลคนที่ 37 เมื่อวันที่ 24 พฤษภาคม พ.ศ. 2531 - นางแบบขึ้นปกให้กับนิตยสารต่าง ๆ มากกว่า 90 ฉบับ ทั้งในและต่างประเทศ - ตัวแทนโฆษณาสินค้า ต่าง ๆ ระดับโลกเช่น เรฟลอน เป๊ปซี่ (ประเทศไทย) ชุดว่ายน้ำแคทาลิน่า วิดัล แซซูน คริสเตียน ดิออร์ และลาแมร์ รวมถึงผลิตภัณฑ์ต่าง ๆ เกี่ยวกับความงามในประเทศไทยและนานาชาติ - ผู้แทนประชาสัมพันธ์การท่องเที่ยวประเทศไทย ในสหรัฐอเมริกา เม็กซิโก โคลัมเบีย ไต้หวัน เกาหลีใต้ และไทย - เจ้าของมูลนิธิสำหรับเด็ก "ปีกนางฟ้า หรือ แองเจิล วิงส์" - เคยเป็นโฆษกหลักรายการระดับโลกอย่าง "หกสิบนาที ภาคประเทศไทย (60 Minutes II in Thailand)" - เป็นทูตสันทวไมตรีกองทุนประชาคมของสหประชาชาติ - เป็นโฆษกรณรงค์โครงการเฟสทูเฟสสากล ของสหประชาชาติปัจจุบัน ปัจจุบัน. ภรณ์ทิพย์ สมรสกับนักธุรกิจชาวอเมริกัน เฮิร์บ ไซมอน เจ้าของบริษัทพัฒนาไซมอน หนึ่งในหุ้นใหญ่ของธุรกิจขนาดใหญ่ของสหรัฐอเมริกา เช่น ห้างนอร์ดสตอร์ม มีบุตรชาย 1 คนชื่อ ฌอน ไซมอน และบุตรสาว 1 คน ชื่อ โซฟี ไซมอน ขณะนี้อาศัยอยู่ที่ลอสแองเจิลลิส สหรัฐอเมริกา แต่ยังคงเดินทางไปกลับประเทศไทย เพื่อช่วยเหลือการกุศลอยู่เป็นประจำ อีกทั้งยังดำรงตำแหน่งทูตสันถวไมตรีให้กับ โครงการเกี่ยวกับผู้หญิงและเด็กภูมิภาคเอเชียตะวันออกเฉียงใต้ โดยความร่วมมือกับสหประชาชาติ</doc>
