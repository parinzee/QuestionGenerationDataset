<doc id="56847" url="https://th.wikipedia.org/wiki?curid=56847" title="อำเภอป่าแดด">อำเภอป่าแดด ป่าแดด () เป็นอำเภอหนึ่งในจังหวัดเชียงราย เดิมเป็นตำบลหนึ่งในอำเภอพาน ตั้งอยู่ห่างจากตัวจังหวัดประมาณ 52 กิโลเมตร มีพื้นที่ทั้งสิ้น 333.300 ตารางกิโลเมตรที่ตั้งและอาณาเขตที่ตั้งและอาณาเขต. - ทิศเหนือ ติดต่อกับอำเภอพาน อำเภอเมืองเชียงราย และอำเภอเทิง - ทิศตะวันออก ติดต่อกับอำเภอเทิง และอำเภอจุน (จังหวัดพะเยา) - ทิศใต้ ติดต่อกับอำเภอจุน อำเภอดอกคำใต้ อำเภอภูกามยาว และอำเภอแม่ใจ (จังหวัดพะเยา) - ทิศตะวันตก ติดต่อกับอำเภอพานประวัติ ประวัติ. อำเภอป่าแดดเดิมเป็นตำบลหนึ่งของอำเภอพาน ชื่อว่า ตำบลป่าแดด เป็นท้องที่ทุรกันดารและตั้งอยู่ห่าไกลจากตัวอำเภอพาน การเดินทางไปมาเพื่อติดต่อราชการกับที่ว่าการอำเภอพานแต่ละครั้งต้องเดินเท้า เนื่องจากไม่มียานพาหนะใด ๆ และด้วยระยะทางไกลทำให้ต้องมีการพักค้างแรมระหว่างการเดินทาง ส่วนสัมภาระต่าง ๆ ก็ต้องใช้คนแบกหาม และด้วยราษฎรส่วนใหญ่ไม่ได้รับความสะดวกในการเดินทาง นายสง่า ไชยพันธ์ ผู้ว่าราชการจังหวัดเชียงรายในสมัยนั้นได้รายงานต่อกระทรวงมหาดไทย ขอตั้งเป็นกิ่งอำเภอ กระทรวงมหาดไทยจึงมีประกาศเมื่อวันที่ 13 พฤษภาคม พ.ศ. 2512 ให้ยกฐานะตำบลป่าแดดขึ้นเป็น กิ่งอำเภอป่าแดด และให้ขึ้นอยู่ในเขตการปกครองของอำเภอพาน จังหวัดเชียงราย ตั้งแต่วันที่ 1 มิถุนายน พ.ศ. 2512 และในวันที่ 23 มิถุนายน ของปีเดียวกัน ได้มีการประกอบพิธีเปิดที่ว่าการกิ่งอำเภอป่าแดด ต่อมากิ่งอำเภอป่าแดดเป็นชุมชนที่หนาแน่นขึ้นและมีสภาพเจริญขึ้นกว่าเดิมมาก ม.ร.ว. คึกฤทธิ์ ปราโมช นายกรัฐมนตรีในสมัยนั้นจึงอาศัยอำนาจตามความในมาตรา 192 ของรัฐธรรมนูญแห่งราชอาณาจักรไทย และมาตรา 56 วรรค 2 แห่งประกาศของคณะปฏิวัติ ฉบับที่ 218 ลงวันที่ 29 มิถุนายน พ.ศ. 2515 ตราพระราชกฤษฎีกาตั้งกิ่งอำเภอป่าแดด อำเภอพาน จังหวัดเชียงราย เป็น อำเภอป่าแดด ขึ้นกับจังหวัดเชียงรายเมื่อวันที่ 8 สิงหาคม พ.ศ. 2518 ในราชกิจจานุเบกษา เล่มที่ 92 ตอนที่ 166 ลงวันที่ 21 สิงหาคม พ.ศ. 2518การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอป่าแดดแบ่งพื้นที่การปกครองออกเป็น 5 ตำบล 58 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอป่าแดดประกอบด้วยองค์กรปกครองส่วนท้องถิ่น 5 แห่ง ได้แก่- เทศบาลตำบลป่าแงะ ครอบคลุมพื้นที่ตำบลป่าแงะทั้งตำบล - เทศบาลตำบลป่าแดด ครอบคลุมพื้นที่ตำบลป่าแดดทั้งตำบล - เทศบาลตำบลสันมะค่า ครอบคลุมพื้นที่ตำบลสันมะค่าทั้งตำบล - เทศบาลตำบลศรีโพธิ์เงิน ครอบคลุมพื้นที่ตำบลศรีโพธิ์เงินทั้งตำบล - เทศบาลตำบลโรงช้าง ครอบคลุมพื้นที่ตำบลโรงช้างทั้งตำบลภูมิศาสตร์ภูมิประเทศ ภูมิศาสตร์. ภูมิประเทศ. อำเภอป่าแดดมีภูเขาและป่าไม้ล้อมรอบทั้งสี่ด้าน ทางด้านทิศตะวันออกส่วนใหญ่เป็นภูเขาและป่าไม้ ทางราชการได้กำหนดเป็นป่าสงวนแห่งชาติขึ้นเรียกว่า "ป่าแม่พุง" ทางทิศตะวันตกเป็นป่าสงวนแห่งชาติอีกป่าหนึ่ง เรียกว่า "ป่าแม่ปีม" สภาพพื้นที่ทั่วไปของอำเภอป่าแดด เป็นที่ราบลุ่ม มีแม่น้ำพุงไหลผ่านจากทิศตะวันตกจากตำบลป่าแงะ ผ่านบ้านแม่พุง ตำบลป่าแดด ผ่ายบ้านวังผา ตำบลสันมะค่า อำเภอป่าแดด และมีภูเขาสำคัญชื่อ "ดอยงาม" ซึ่งเป็นเขตกั้นระหว่างอำเภอพานกับอำเภอป่าแดดภูมิอากาศ ภูมิอากาศ. เป็นแบบมรสุมเมืองร้อน มี 3 ฤดู คือ- ฤดูร้อน เริ่มตั้งแต่เดือนกุมภาพันธ์-เดือนพฤษภาคม - ฤดูฝน เริ่มตั้งแต่เดือนมิถุนายน-เดือนกันยายน - ฤดูหนาว เริ่มตั้งแต่เดือนตุลาคม-เดือนมกราคมประชากร ประชากร. ตามสถิติข้อมูลอำเภอป่าแดด สำรวจเมื่อวันที่ 31 ธันวาคม พ.ศ. 2557 ดังนี้- ประชากรชาย 13,095 คน - ประชากรหญิง 13,181 คน รวมทั้งสิ้น 26,276 คน- จำนวนครัวเรือนทั้งหมด 7,544 ครัวเรือน - จำนวนหลังคาบ้านทั้งหมด 7,544 หลังคาบ้าน - พื้นที่ทำการเกษตรทั้งหมด 123,571 ไร่ - จำนวนครัวเรือนที่ทำเกษตร 6,737 ครัวเรือน - จำนวนผู้นำเกษตรกร 58 คนทรัพยากรธรรมชาติ ทรัพยากรธรรมชาติ. แหล่งทรัพยากรธรรมชาติที่สำคัญในอำเภอป่าแดด ประกอบด้วยป่าไม้ ป่าไม้. อำเภอป่าแดดมีพื้นที่ป่าไม้คิดเป็นร้อยละ 5 ของพื้นที่ มีพื้นที่ป่าไม้ที่สำคัญ ได้แก่ ป่าสงวนแห่งชาติป่าแม่ปืม แม่พุง ทางด้านทิศตะวันตก และป่าแม่ลอยไร่ ป่าสักลอ และป่าแม่พุงทางทิศตะวันออกแหล่งน้ำ แหล่งน้ำ. แหล่งน้ำสำคัญในอำเภอป่าแดด ประกอบด้วย- แม่น้ำพุง มีต้นกำเนิดในเขตอำเภอพาน ไหลผ่านตำบลป่าแงะ ตำบลป่าแดด ตำบลสันมะค่า และไหลไปบรรจบกับน้ำแม่อิงบริเวณตำบลสันมะค่า ระยะทางประมาณ 20 กิโลเมตร - น้ำแม่อิง มีต้นกำเนิดในเขตอำเภอเมืองพะเยา จังหวัดพะเยา ไหลผ่านอำเภอป่าแดดที่บริเวณบ้านสันบัวคำ บ้านวังผา บ้านวังศิลา ตำบลสันมะค่า และเป็นเส้นแบ่งแนวเขตการปกครองระหว่างอำเภอป่าแดดกับอำเภอดอกคำใต้ จังหวัดพะเยา ทางทิศใต้ - โครงการชลประทานขนาดเล็ก เป็นฝายกั้นลำน้ำพุง จำนวน 2 แห่ง ได้แก่ ฝายร่องเปาและฝายวังเคียน นอกจากนี้ยังมีฝายประชาอาสาและฝายน้ำล้นอื่น ๆ อีกจำนวน 19 แห่ง และอ่างเก็บน้ำขนาดเล็กจำนวน 2 แห่งหน่วยงานราชการหน่วยงานราชการ. - สำนักงานสาธารณสุขตำบล มีประจำทุกตำบล จำนวน 6 แห่ง - โรงพยาบาลขนาด 30 เตียง จำนวน 1 แห่ง - สถานีตำรวจภูธร จำนวน 1 แห่ง - หน่วยบริการใช้ไฟฟ้าย่อย จำนวน 1 แห่ง - ที่ทำการไปรษณีย์โทรเลขอำเภอ จำนวน 1 แห่ง - ธนาคารพาณิชย์ จำนวน 1 แห่ง - ธนาคารเพื่อการเกษตรและสหกรณ์ สาขาป่าแดด จำนวน 1 แห่งสถานศึกษา สถานศึกษา. สถานศึกษาจำนวน 18 แห่ง- ระดับประถมศึกษา-มัธยมศึกษาตอนต้น จำนวน 15 แห่ง - ระดับมัธยมศึกษาตอนต้น-ตอนปลาย จำนวน 1 แห่ง - ระดับก่อนประถม (โรงเรียนเอกชน) จำนวน 1 แห่ง - ระดับมัธยมศึกษาตอนต้น (โรงเรียนพระปริยัติฯ) จำนวน 1 แห่ง- ตำบลป่าแดด1. โรงเรียนป่าแดดวิทยาคม 2. โรงเรียนเทศบาล 1 (ป่าแดด) 3. โรงเรียนอนุบาลลูกรัก (ป่าแดด) 4. โรงเรียนบ้านแม่พุง 5. โรงเรียนบ้านสักพัฒนา 6. โรงเรียนบ้านใหม่ใต้- ตำบลป่าแงะ1. โรงเรียนบ้านป่าแงะ 2. โรงเรียนบ้านป่าเส้า 3. โรงเรียนบ้านใหม่พัฒนา 4. โรงเรียนเทศบาล ๒ ป่าแงะ(สามัคคีราษฏร์รังสรรค์) 5. โรงเรียนบ้านร่องเปา (ร้าง) 6. โรงเรียนเทศบาล 1 สันติสุข 7. โรงเรียนห้วยลึกผาลาดสามัคคี (ร้าง)- ตำบลโรงช้าง1. โรงเรียนบ้านโรงช้าง 2. โรงเรียนบ้านโป่ง 3. โรงเรียนอนุบาลคริสเตียนสันกอง- ตำบลสันมะค่า1. โรงเรียนบ้านสันมะค่า 2. โรงเรียนบ้านวังวิทยา- ตำบลศรีโพธิ์เงิน1. โรงเรียนศรีโพธิ์เงินวิทยาการประกอบอาชีพและการอุตสาหกรรม การประกอบอาชีพและการอุตสาหกรรม. ประชากรส่วนใหญ่ของอำเภอป่าแดดประกอบอาชีพทางการเกษตร อาทิ ทำนา ทำไร่ ทำสวน พืชหลักที่ทำรายได้ให้แก่เกษตรกรในพื้นที่ คือ ข้าว ข้าวโพด ถั่วลิสง ลำไย มะม่วง ถั่วเหลือง ขิง ลิ้นจี่ และผักต่าง ๆ ประชากรส่วนหนึ่งจะประกอบอาชีพทางการค้าขายซึ่งกำลังขยายตัวอยู่ในขณะนี้โรงงานอุตสาหกรรมขนาดย่อมโรงงานอุตสาหกรรมขนาดย่อม. - โรงงานผลิตน้ำดื่ม 12 แห่ง - โรงสีข้าวขนาดใหญ่ 3 แห่ง - โรงสีข้าวขนาดเล็ก 63 แห่ง - โรงบ่มใบยาสูบ - แห่ง - โรงงานผลิตซีเมนต์บล็อก 4 แห่ง - โรงโม่หิน 1 แห่งการคมนาคมการคมนาคม. - จากตำบลป่าแงะถึงตัวอำเภอป่าแดด ระยะทาง 6 กิโลเมตร - จากตำบลสันมะค่าถึงตัวอำเภอป่าแดด ระยะทาง 11 กิโลเมตร - จากตำบลโรงช้างถึงตัวอำเภอป่าแดด ระยะทาง 3 กิโลเมตร - จากตำบลศรีโพธิ์เงินถึงตัวอำเภอป่าแดด ระยะทาง 15 กิโลเมตร - จากตัวอำเภอถึงจังหวัดเชียงราย ระยะทาง 52 กิโลเมตรศาสนสถานพระพุทธศาสนา ศาสนสถาน. พระพุทธศาสนา. วัดภายในอำเภอป่าแดดที่ได้รับการตั้งวัดหรือได้รับพระราชทานวิสุงคามสีมาแล้วมีจำนวนทั้งหมด 15 แห่ง สำนักสงฆ์และที่พักสงฆ์ที่ยังไม่ได้รับพระราชทานวิสุงคามสีมาอีก 14 แห่ง โดยกระจายอยู่ตามหมู่บ้านและตำบลต่าง ๆ ดังนี้- ตำบลป่าแดด1. วัดศรีชุมประชา 2. วัดใหม่ใต้ 3. วัดป่าสัก 4. วัดท่าน้ำ (สันเจริญ) 5. วัดแม่พุง 6. ที่พักสงฆ์สันโค้ง (หนองบัวคำ) 7. วัดพระธาตุจอมคีรี- ตำบลป่าแงะ1. วัดป่าแงะเมืองชุม 2. วัดศรีบุญเกิด 3. วัดป่าเส้าดอนชัย 4. วัดถ้ำผาจรุย (ธรรมยุต) 5. สำนักสงฆ์ใหม่พัฒนา 6. ที่พักสงฆ์ใหม่สันเจริญ 7. ที่พักสงฆ์ห้วยลึก (คีรีพัฒนา) 8. ที่พักสงฆ์ร่องเปา (ศรีจอมทอง) 9. ที่พักสงฆ์พระธาตุจอมรุ้ง- ตำบลโรงช้าง1. วัดศรีดอนแก้ว 2. วัดศรีบังวัน 3. วัดศรีบุญยืน 4. สำนักสงฆ์สันกู่ (โป่งสลี-ร้าง) 5. สำนักสงฆ์สันกองพัฒนาราม- ตำบลสันมะค่า1. วัดสันมะค่า 2. วัดวังผาศิลาราม 3. ที่พักสงฆ์วังอวน 4. ที่พักสงฆ์เขาวงมหาวัน (ธรรมยุต) 5. ที่พักสงฆ์ป่าอรัญบรรพต (ธรรมยุต) 6. ที่พักสงฆ์ อาโยนาราม 7. ที่พักสงฆ์ อรหันต์ตา- ตำบลศรีโพธิ์เงิน1. วัดศรีดอนมูลคริสต์ศาสนาคริสต์ศาสนา. - โบสถ์คริสต์คริสตจักรสันกอง สถานที่ตั้งตำบลโรงช้างแหล่งท่องเที่ยวแหล่งท่องเที่ยว. - ตำบลป่าแดด1. พระธาตุจอมคีรี 2. พระธาตุม่อนผ้าขาว 3. วัดถ้ำพระภิรมย์ 4. หลวงพ่อหนุ่ม- ตำบลป่าแงะ1. วัดถ้ำผาจรุย 2. ฝายน้ำพุง 3. ฝายน้ำล้นร่องเปา 4. อ่างเก็บน้ำหนองเชียงใหม่ 5. วัดพระธาตุจอมรุ่ง- ตำบลศรีโพธิ์เงิน1. อ่างเก็บน้ำหนองเพิงนาค ตั้งอยู่บริเวณตำบลศรีโพธิ์เงิน- ตำบลโรงช้าง1. อ่างเก็บน้ำห้วยแดด 2. วัดม่อนแก้ว 3. วัดพระธาตุน้ำดอกบัวตอง 12 ราศี 4. วัดโป่งสลี- ตำบลสันมะค่า1. วัดสันมะค่า 2. วัดป่าอรัญบรรพต 3. หมู่บ้าน 4 วังประกอบไปด้วย บ้านวังผา วังศิลา วังอวน วังน้อยประเพณีและวันสำคัญประเพณีและวันสำคัญ. - ประเพณีการแห่ผ้าห่มขึ้นพระธาตุจอมคีรีและการสงน้ำพระธาตุจอมคีรี (ทอผ้าขึ้นธาตุ ตักบาตรพระอุปครุฑ บูชาพระพุทธบรสวรรค์) - ประเพณีทานก๋วยสลากภัทของหมู่บ้าน ตำบล และอำเภอ - ประเพณียี่เป็ง (ลอยกระทงและปล่อยโคมลอย) - ประเพณีปี๋ใหม่เมือง ขนทรายเข้าวัด แห่ตุงหื้อตาน - ประเพณีรดน้ำดำหัวคนเฒ่า - ประเพณีการแข่งเรือของตำบลป่าแงะ - งานประจำปี  - เทศกาลชิมลำไยหวาน ชมดอกไม้บาน ที่อำเภอป่าแดด - งานข้าวหอมของดีอำเภอป่าแดดภาษาภาษา. - ภาษา ในปัจจุบันนอกจากภาษาไทยกลางซึ่งเป็นภาษาทางการแล้ว กำเมือง (คำเมือง) หรือภาษาล้านนา ยังเป็นภาษาถิ่นที่นิยมอยู่อย่างกว้างขวาง โดยพบเห็นได้ในงานประเพณีสำคัญและป้ายสุภาษิตสอนใจที่ติดตามต้นไม้ตามโรงเรียนหรือไม่ก็ที่อื่น ๆ ซึงปัจจุบันทางราชการและหน่วยงานต่าง ๆ ได้ร่วมมือกันเพื่อรณรงค์อนุรักษ์ภาษาคำเมืองให้คงอยู่กับอำเภอป่าแดด โดยสนับสนุนให้ตามโรงเรียนเปิดสอนวิชาเลือกเสรี สอนภาษาเมืองให้แก่นักเรียน เนื่องจากอำเภอป่าแดดเป็นที่อยู่อาศัยของกลุ่มชนหลากหลายเผ่าพันพันธ์ไม่ว่าจะเป็นไทยวน (คนเมือง) ไทลื้อ ไทยอง ลาว มอญ ดังนั้นแม้ปัจจุบันชาวอำเภอป่าแดดส่วนมากจะใช้คำเมืองในการสื่อสารพูดคุยกัน แต่เมื่อได้ฟังหรือศึกษากันอย่างลึกซึ้งจะสังเกตได้ว่าสำเนียงที่พูดกันนั้นมีสำเนียงที่แตกต่างกันไป ภาษาของอำเภอป่าแดดอาจแบ่งออกได้ดังนี้1. ภาษาไทยวน (คำเมือง) โดยส่วนมากชาวอำเภอป่าแดดใช้ในการพูดสื่อสารกันมากที่สุด และคนส่วนมากคิดว่าเป็นภาษาที่ชาวอำเภอป่าแดดใช้สื่อสารกันทั้งหมด 2. ภาษายอง ตัวอย่างเช่น ตี่บ้านมีโงกี่โต๋ (ที่บ้านมีวัวกี่ตัว) เอาเมื้องเอาเก๋อมาโอม (เอาเมี่ยงเอาเกลือมาอม) จะไปปิ๊กเต่อ (อย่าพึ่งกลับ)เป็นต้นนอกจากนั้นจะเป็นสำเนียงออกเหน่อ ๆ บางครังฟังแล้ดู้คล่ายภาษาลาวบ้าง มีคำพูดที่คนยองมักติดปาเช่น "คนยองก่มีเต้าอี้ขอหมู่อี้ปี้จะไป๋ได่ขัดเคือง" "ขะหนมซิ่นอยู่ตู่กั๊บเค้าสูเขาก่ไปกิ๋นเหอ" อาจพบได้มากบริเวณบ้านถิ่นเจริญ ตำบลป่าแงะ คนป่าแงะเรียกคนที่นั้นว่า "ยองบ้านถิ่น" เพราะคนบริเวณนั้นอพยพมาจากบ้านถิ่น จังหวัดแพร่1. ภาษาลื้อ มีความคล้านคลึงกับภาษายองแต่แข็งกว่าสังเกตได้ว่าเมื่อพูดจบทุกประโยคจะมีคำว่า "เฮ่อ" "ส่า" หรือ "หย่า" ลงท้ายเสมอ เช่น ไปตางไหนมาเฮ่อ (ไปไหนมา) กิ๋นเข้ากับอะหยังส่า (กินข้าวกับอะไร) จะไปนอนแล้วหย่า (จะไปนอนแล้ว)กิ๋นเค้าแล้วส่า(กินข้าวหรือยัง) เป็นต้น 2. ภาษาอีสาน เป็นภาษาที่เหมือน ๆ กับภาษาอีสานทั่ว ๆ ไปที่ใช้พูดในบริเวณภาคตะวันออกเฉียงเหนือของประเทศไทย พบได้มากบริเวณหมู่บ้างวังผา ตำบลสันมะค่า ซึ่งเป็นชุมชนชาวอีสาน</doc>
