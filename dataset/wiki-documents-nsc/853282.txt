<doc id="853282" url="https://th.wikipedia.org/wiki?curid=853282" title="การเลือกตั้งทั่วไปในสหราชอาณาจักร พ.ศ. 2560">การเลือกตั้งทั่วไปในสหราชอาณาจักร พ.ศ. 2560 การเลือกตั้งทั่วไปในสหราชอาณาจักร พ.ศ. 2560 จัดขึ้นในวันที่ 8 มิถุนายน พ.ศ. 2560 เป็นการเลือกตั้งก่อนกำหนดสามปี หลังจากนายกรัฐมนตรีตัดสินใจที่จะยุบสภา เพื่อเลือกตั้งรัฐสภาสหราชอาณาจักรที่ 57 ในการเลือกตั้งทั่วไปในสหราชอาณาจักร มีการออกเสียงลงคะแนนใน 650 เขตเลือกตั้งของสหราชอาณาจักรเพื่อเลือกตั้งสมาชิกรัฐสภาเข้าไปนั่งในสภาสามัญชนซึ่งเป็นสภาล่างของรัฐสภา หัวหน้าพรรคการเมืองหรือแนวร่วมพรรคการเมืองใหญ่สุดในสภาสามัญชนจะได้เป็นนายกรัฐมนตรี นางเทเรซา เมย์ นายกรัฐมนตรีและหัวหน้าพรรคอนุรักษนิยม ซึ่งดำรงตำแหน่งนี้หลังจากชนะการเลือกตั้งหัวหน้าพรรคในปี พ.ศ. 2559 ภายหลังจากนายกรัฐมนตรีเดวิด คาเมรอน ลาออกจากตำแหน่งนายกฯและหัวหน้าพรรคเนื่องจากผลการลงประชามติที่ให้สหราชอาณาจักรออกจากสหภาพยุโรป ซึ่งผลการเลือกตั้งทั่วไปเป็นชัยชนะของพรรคอนุรักษนิยมแต่จำนวนสมาชิกสภาของพรรคลดลงและทำให้เสียเสียงข้างมากในสภา จึงทำให้นางเมย์ต้องจัดรัฐบาลเสียงข้างน้อยโดยทำข้อตกลงกับพรรคสหภาพประชาธิปไตยในไอร์แลนด์เหนือเพื่ออาศัยเสียงสนับสนุนในการผ่านกฎหมายในสภา</doc>
