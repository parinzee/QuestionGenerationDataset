<doc id="116798" url="https://th.wikipedia.org/wiki?curid=116798" title="ปลาตะกรับห้าแถบ">ปลาตะกรับห้าแถบ ปลาตะกรับห้าแถบ หรือ ปลาสลิดหินลายบั้ง หรือ ปลาตะกรับเขียวเหลืองหรือปลานายสิบอินโดแปซิฟิก (: Indo-Pacific sergeant) เป็นปลาในวงศ์ปลาสลิดหิน (Pomacentridae)ลักษณะ ลักษณะ. ปลาตะกรับห้าแถบมีลำตัวสั้นและแบนทางด้านข้าง เกล็ดตามผิวลำตัวค่อนข้างใหญ่ ครีบหลังทั้งสองตอนเชื่อมต่อกันตลอด ปลายครีบหลังและครีบทวารยื่นยาวออกไปข้างหลังเป็นชายธง ครีบหูและครีบท้องยาวแหลม ครีบหางเป็นสองแฉก ขนาดความยาวประมาณ 15-20 เซนติเมตร พื้นผิวลำตัวมีลายพาดสีฟ้าอมดำ 4-6 แถบ สลับกับสีเขียวน้ำทะเลอมเหลืองถิ่นอาศัย ถิ่นอาศัย. ปลาตะกรับห้าแถบ เป็นปลาประจำถิ่นในชายฝั่งมหาสมุทรอินเดีย และมหาสมุทรแปซิฟิกตะวันตก (ออสเตรเลีย - ญี่ปุ่น) แต่ก็มีรายงานว่าพบในทะเลดำ และทะเลเมดิเตอร์เรเนียน ในประเทศไทยเป็นปลาที่พบได้ทั่วไป ตามอุทยานแห่งชาติทางทะเลของฝั่งอันดามัน โดยเฉพาะบริเวณอุทยานแห่งชาติหาดนพรัตน์ธารา-หมู่เกาะพีพี จังหวัดกระบี่ ปลาตะกรับห้าแถบ อาศัยอยู่ตามโขดหินโสโครก และหินปะการังน้ำตื้น ในน้ำอุ่นเขตศูนย์สูตร ระดับความลึกไม่เกิน 15 เมตร จึงสามารถพบเห็นได้เฉพาะตามชายฝั่งและกองหินใต้น้ำเท่านั้นอุปนิสัย อุปนิสัย. โดยปกติ ปลาตะกรับห้าแถบ เป็นปลารวมฝูงมักอยู่รวมกับปลาอื่น ๆ ในแนวปะการังได้บ้าง แต่มีการพบว่าฝูงปลาที่คุ้นชิน และได้รับอาหารจากนักท่องเที่ยว มักจะมีนิสัยก้าวร้าวมากกว่าปลาตามธรรมชาติอันตราย อันตราย. มีรายงานว่าการบริโภคเนื้อปลาชนิดนี้ทำให้ได้รับสารพิษจากปลาทะเล (ซิกัวเทอรา) ()</doc>
