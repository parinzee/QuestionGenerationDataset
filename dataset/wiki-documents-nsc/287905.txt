<doc id="287905" url="https://th.wikipedia.org/wiki?curid=287905" title="ซานเตียโก กาลาตราบา">ซานเตียโก กาลาตราบา ซานเตียโก กาลาตราบา บัลส์ (บาเลนเซีย: Santiago Calatrava Valls) เป็นทั้งสถาปนิก วิศวกรโครงสร้าง และประติมากรชาวสเปน เกิดเมื่อวันที่ 28 กรกฎาคม ค.ศ. 1951 ในเมืองเบนีมาเมต ประเทศสเปนการศึกษา การศึกษา. กาลาตราบาเรียนโรงเรียนประถมศึกษาและมัธยมศึกษาที่บาเลนเซีย นอกจากนี้ยังเข้าเรียนในโรงเรียนวิจิตรศิลป์เพื่อเตรียมความรู้เกี่ยวกับการวาดรูปตั้งแต่อายุ 8 ปี จากนั้นจึงเข้าศึกษาปริญญาตรีในสาขาสถาปัตยกรรมที่สำนักวิชาสถาปัตยกรรมแห่งมหาวิทยาลัยสารพัดช่างบาเลนเซีย และศึกษาต่อในด้านการผังเมืองที่นี่ด้วย ต่อมาในปี ค.ศ. 1975 เขาก็เข้าศึกษาต่อในระดับปริญญาเอกสาขาวิศวกรรมโยธาที่สถาบันเทคโนโลยีสวิสที่เมืองซูริก ประเทศสวิตเซอร์แลนด์ และในปี ค.ศ. 1981 หลังจากเสร็จจากการทำวิทยานิพนธ์ในหัวข้อโครงสร้างรับแรงแบบ Space Frames กาลาตราบาก็เริ่มอาชีพสถาปนิกพร้อมทั้งวิศวกรของเขาชีวิตการทำงาน ชีวิตการทำงาน. ชีวิตการทำงานเริ่มแรกของกาลาตราบามักจะเป็นงานเกี่ยวกับการสร้างสะพานและสถานีรถไฟเป็นส่วนใหญ่ ซึ่งทำให้ตัวของกาลาตราบาเองสามารถพัฒนาความรู้และความสามารถทางวิศวกรรมโยธายิ่งขึ้นไปอีก งานสถาปัตยกรรมที่เป็นจุดเปลี่ยนแปลงในอาชีพของเขาคือ หอการสื่อสารมุนชูอิก (Montjuic Communications Tower) ปี ค.ศ. 1991 ซึ่งตั้งอยู่ใจกลางมหกรรมกีฬาโอลิมปิก 1992 ที่บาร์เซโลนา ประเทศสเปน และนี่ทำให้เขาได้รับการยกย่องและสร้างชื่อเสียงให้กับตัวเอง อีกทั้งยังทำให้เขาได้รับการเสนอชื่อให้เป็นสถาปนิกออกแบบในโครงการอื่น ๆ อีกมากมาย ในปี ค.ศ. 2001 กาลาตราบาได้ออกแบบอาคารในสหรัฐอเมริกาอาคารแรกของเขา ซึ่งก็คือ ศาลากวาดรัชชี (Quadracci Pavilion) ในพิพิธภัณฑ์ศิลปะมิลวอกีที่ทะเลสาบมิชิแกนในรัฐวิสคอนซิน กาลาตราบาได้แรงบันดาลใจมาจากการเคลื่อนไหวของสัตว์ เช่น นกและปลาวาฬ ซึ่งเป็นจุดเด่นที่ทำให้งานสถาปัตยกรรมของเค้านั้นโดดเด่น มีกลไกเคลื่อนไหวเข้ามาผสมผสาน เกิดเป็นประติมากรรมชิ้นเยี่ยม อีกทั้งตัวตึกยังมีโครงสร้างที่น่าตื่นตาที่เกิดจากการออกแบบอย่างแยบยล นำเทคโนโลยีการก่อสร้างชั้นสูง รวมทั้งงานก่อสร้างที่ต้องใช้ความพิถีพิถันจากช่างฝีมือมากประสบการณ์ กาลาตราบาเริ่มงานออกแบบตึกสูง ซึ่งก็คือตึกบิดที่มีชื่อว่า เทิร์นนิงทอร์โซ (Turning Torso) ตั้งอยู่ที่เมืองมัลเมอ ประเทศสวีเดน ซึ่งนับว่าเป็นอาคารที่สูงสุดในแถบสแกนดิเนเวีย ด้วยความสูง 190 เมตร 54 ชั้น และนับว่าเป็นอาคารพักอาศัยที่สูงเป็นอันดับสองในยุโรป เทิร์นนิงทอร์โซเปรียบได้กับงานประติมากรรมซึ่งได้รับแรงบันดาลใจมาจากการเคลื่อนไหวของร่างกายมนุษย์ การบิดเอี้ยวแล้วจึงก่อนพัฒนาขึ้นมาเป็นรูปร่างซึ่งประกอบกันด้วยอาคารสำนักงานที่อยู่ส่วนล่างครอบคลุมชั้น 1-2 และชั้นที่ 3 ถึง 9 เป็นอพาร์ตเมนต์หรูจำนวน 147 ยูนิต 2 ชั้นบนสุด เป็นห้องประชุมสัมมนา งานสถาปัตยกรรมชิ้นล่าสุดที่กาลาตราบากำลังออกแบบอยู่คือสถานีขนส่งเวิลด์เทรดเซ็นเตอร์ที่กราวนด์ซีโร นครนิวยอร์ก สหรัฐอเมริกา กาลาตราบานับได้ว่าเป็นสถาปนิกคนหนึ่งที่มีชื่อเสียงโด่งดังไปทั่วโลก สถาปัตยกรรมของเขาเกิดจากผสมผสานที่ลงตัวของเส้นสายสถาปัตยกรรมและโครงสร้างที่น่าทึ่งซึ่งเกิดจากพื้นฐานวิศวกรรมของเขา การศึกษารูปแบบของการเคลื่อนไหวในธรรมชาติ ทั้งพืช สัตว์ และมนุษย์ และนำมาใช้ประยุกต์ในสถาปัตยกรรม ผลงานของซานเตียโก กาลาตราบาเรียกได้ว่าเป็นงานที่มีรูปแบบที่แตกต่าง แปลกใหม่ และมีความเป็นตัวเองผลงานงานที่สร้างเสร็จแล้วผลงาน. งานที่สร้างเสร็จแล้ว. - ค.ศ. 1903 สะพานทรินิตี เป็นสะพานเดินข้ามแม่น้ำเนวา เซนต์ปีเตอร์สเบิร์ก ประเทศรัสเซีย - สะพานอาลาเมดาและสถานีรถไฟใต้ดิน, บาเลนเซีย ประเทศสเปน - ค.ศ. 1983-1984 โกดังเหล็กยาเคม, มึนช์วีเลิน ประเทศสวิตเซอร์แลนด์ - ค.ศ. 1983-1985 โกดังแอร์นสทิง, โคสเฟลด์ ประเทศเยอรมนี - ค.ศ. 1983-1988 โรงเรียนมัธยมโวเลิน, โวเลิน ประเทศสวิตเซอร์แลนด์ - ค.ศ. 1983-1990 สถานีรถไฟชตาเดลโฮเฟิน, ซูริก ประเทศสวิตเซอร์แลนด์ - ค.ศ. 1983-1989 ลูเซิร์นสเตชันฮอลล์, ลูเซิร์น ประเทศสวิตเซอร์แลนด์ - ค.ศ. 1984-1987 สะพานบักเดโรดา, บาร์เซโลนา ประเทศสเปน - ค.ศ. 1984-1988 ศูนย์ชุมชนบาเรนมัทเทอ, ซูร์ ประเทศสวิตเซอร์แลนด์ - ค.ศ. 1986-1987 โรงละคร Tabourettli, บาเซิล ประเทศสวิตเซอร์แลนด์ - ค.ศ. 1987-1992 ลานกลางอาคารบีซีอีเพลซ, โทรอนโต ประเทศแคนาดา - ค.ศ. 1989-1994 สถานีรถไฟลียง-แซงเตกซูเปรี, ลียง ประเทศฝรั่งเศส - ค.ศ. 1992 (สะพาน) ปูเอนเตเดลอาลามีโย, เซบียา ประเทศสเปน - ค.ศ. 1992 (สะพาน) ปูเอนเดลูซีตาเนีย, เมรีดา ประเทศสเปน - ค.ศ. 1992 หอการสื่อสารมุนชูอิกที่วงแหวนโอลิมปิก, บาร์เซโลนา ประเทศสเปน - ค.ศ. 1992 ศาลาคูเวตในเวิลด์แฟร์, เซบียา ประเทศสเปน - ค.ศ. 1994 (สะพาน) โอเบอร์เบาม์บรึคเคอ, เบอร์ลิน ประเทศเยอรมนี (บูรณะใหม่) - ค.ศ. 1994-1997 สะพานกัมโปโบลันติน, บิลบาโอ ประเทศสเปน - ค.ศ. 1996-2009 นครศิลปะและวิทยาศาสตร์, เมืองนเซีย ประเทศสเปน - ค.ศ. 1996 ศูนย์แสดงสินค้าและการประชุมนานาชาติเตเนรีเฟ, ซานตากรุซเดเตเนรีเฟ หมู่เกาะคะเนรี ประเทศสเปน - ค.ศ. 1998 (สถานีขนส่ง) การีดูโอรีเองตี, ลิสบอน ประเทศโปรตุเกส - ค.ศ. 1998 (สะพาน) ปูเอนเตเดลามูเคร์, บัวโนสไอเรส ประเทศอาร์เจนตินา - ค.ศ. 2000 อาคารผู้โดยสารแห่งใหม่ ท่าอากาศยานบิลบาโอ, บิลบาโอ ประเทศสเปน - ค.ศ. 2001 ศาลากวาดรัชชีในพิพิธภัณฑ์ศิลปะมิลวอกี, มิลวอกี สหรัฐอเมริกา - ค.ศ. 2003 สะพานเจมส์ จอยซ์, ดับลิน ประเทศไอร์แลนด์ - ค.ศ. 2003 หอประชุมเตเนรีเฟ, ซานตากรุซเดเตเนรีเฟ ประเทศสเปน - ค.ศ. 2004 เอเธนส์โอลิมปิกสปอตส์คอมเพลกซ์, เอเธนส์ ประเทศกรีซ (ปรับรูปแบบ) - ค.ศ. 2004 สะพานซันเดียลที่อ่าวเทอร์เทิล, เรดดิง รัฐแคลิฟอร์เนีย ประสหรัฐอเมริกา - ค.ศ. 2004 สะพานข้ามคลอง 3 แห่งที่ฮาร์เลมเมอร์เมร์ ประเทศเนเธอร์แลนด์ - ค.ศ. 2004 (ห้องสมุด) บีบลีโอเทคไซน์เบา มหาวิทยาลัยซูริก, ซูริก ประเทศสวิตเซอร์แลนด์ (ปรับรูปแบบ) - ค.ศ. 2005 สะพานเชื่อมศูนย์การค้าโอนาฟและศูนย์การแพทย์ราบิน, เปตะห์ติกวา ประเทศอิสราเอล - ค.ศ. 2005 เทิร์นนิงทอร์โซ, มัลเมอ ประเทศสวีเดน - ค.ศ. 2007 สะพาน 3 แห่งบนทางพิเศษระหว่างเมืองหมายเลข A1 และทางรถไฟความเร็วสูง, เรจโจเอมีเลีย ประเทศอิตาลี - ค.ศ. 2008 เยรูซาเลมคอดส์บริดจ์ สะพานทางรถไฟก่อนเข้ากรุงเยรูซาเลม ประเทศอิสราเอล - ค.ศ. 2008 ปอนเตเดลลากอสตีตูซีโอเน สะพานเดินเท้าข้ามคลองใหญ่, เวนิส ประเทศอิตาลี - ค.ศ. 2009 สถานีรถไฟลีแยช-กีเยอแมง, ลีแยช ประเทศเบลเยียม - ค.ศ. 2009 สะพานซามูเอล เบกเคตต์, ดับลิน ประเทศไอร์แลนด์งานที่อยู่ในระหว่างการก่อสร้างงานที่อยู่ในระหว่างการก่อสร้าง. - สถานีขนส่งเวิลด์เทรดเซ็นเตอร์ นครนิวยอร์ก สหรัฐอเมริกา - แอตแลนตาซิมโฟนีเซนเตอร์, แอตแลนตา รัฐจอร์เจีย สหรัฐอเมริกา - ศูนย์แสดงสินค้าและการประชุม, โอเบียโด ประเทศสเปน - ชิคาโกสไปร์ ด้วยความสูง 2,000 ฟุต (610 เมตร) ซึ่งจะถือได้ว่าเป็นตึกที่สูงที่สุดในอเมริกาเหนือ คาดว่าจะสร้างเสร็จในปี ค.ศ. 2012 - สะพานมาร์กาเรตฮันต์ฮิลล์, แดลลัส รัฐเทกซัส สหรัฐอเมริกา - สถานีรถไฟเมดีโอปาดานา, เรจโจเอมีเลีย ประเทศอิตาลี - มหาวิทยาลัยมาสทริชท์ (วิทยาเขต), มาสทริชท์ ประเทศเนเธอร์แลนด์ - โรงอุปรากรเมืองปัลมาเดมายอร์กา ประเทศสเปน - ตึกสูงกลางน้ำบนแม่น้ำลิฟฟีย์ ดับลิน ประเทศไอร์แลนด์ - กาคามาดริดโอเบลิสก์, มาดริด ประเทศสเปน - สะพานสันติภาพ, แคลกะรี ประเทศแคนาดา - สถานีรถไฟแห่งใหม่ในเมืองมงส์ ประเทศเบลเยียม - สถานีรถไฟและสะพานอีก 2 แห่ง ท่าอากาศยานนานาชาติเดนเวอร์ สหรัฐอเมริกา - (พิพิธภัณฑ์) มูเซวดูอามันยัง, รีโอเดจาเนโร ประเทศบราซิลรางวัลและเกียรติคุณ รางวัลและเกียรติคุณ. ซานเตียโก กาลาตราบาถือได้ว่าเป็นสถาปนิกที่มีชื่อเสียงได้รับการยกย่องและกล่าวถึงอย่างแพร่หลายในวงการสถาปนิกระดับโลก เขาได้รับรางวัลต่าง ๆ มากมายดังต่อไปนี้- ค.ศ. 1979 รางวัลออกูสต์ แปเร (Auguste Perret Award) - ค.ศ. 1990 รางวัล Médaille d´Argent de la Recherche et de la Technique ในกรุงปารีส ประเทศฝรั่งเศส - ค.ศ. 1992 เหรียญทองเกียรติยศ จากสถาบันวิศวกรโครงสร้างแห่งลอนดอน (London Institution of Structural Engineers) - ค.ศ. 1993 รางวัลงานออกแบบชุมชนเมือง เทศบาลนครโทรอนโต - ค.ศ. 1996 เหรียญทองเกียรติยศสาขางานวิจิตรศิลป์ยอดเยี่ยม จากกระทรวงวัฒนธรรม ที่เมืองกรานาดา ประเทศสเปน - ค.ศ. 1999 รางวัลเจ้าชายแห่งอัสตูเรียส (Prince of Asturias Award) สาขาศิลปกรรมศาสตร์ - ค.ศ. 2000 รางวัลแอลเกอร์ เอช. เมโดวส์ (Algur H. Meadows Award) จากสำนักวิชาศิลปศาสตร์เมโดวส์ มหาวิทยาลัยเซาเทิร์นเมโทดิสต์ - ค.ศ. 2004 เหรียญทองเกียรติยศจากสถาบันสถาปนิกอเมริกัน - ค.ศ. 2005 เหรียญทองเกียรติยศจากสถาบันสถาปนิกอเมริกัน - ค.ศ. 2006 รางวัลยูจีน แมกเดอร์มอตต์ (Eugene McDermott Award) จากสภาศิลปศาสตร์ สถาบันเทคโนโลยีแมสซาชูเซตส์ ซึ่งถือว่าเป็นรางวัลที่ยิ่งใหญ่ในวงการศิลปะของสหรัฐอเมริกา - ค.ศ. 2006 ปริญญาวิศวกรรมศาสตรดุษฎีบัณฑิตกิตติมศักดิ์ จากสถาบันสารพัดช่างเรนส์เลียร์ - ค.ศ. 2006 ได้รับการแต่งตั้งเป็น Global Leader for Tomorrow จากเวิลด์อีโคโนมิกฟอรัมในเมืองดาวอส - ค.ศ. 2006 ปริญญาวิศวกรรมศาสตรดุษฎีบัณฑิตกิตติมศักดิ์ จากมหาวิทยาลัยโคลัมเบีย - ค.ศ. 2007 รางวัลสถาปัตยกรรมแห่งชาติสเปนเสียงวิพากษ์วิจารณ์ เสียงวิพากษ์วิจารณ์. งานของกาลาตราบาที่เมืองบิลบาโอ ประเทศสเปน ถูกวิจารณ์ว่าเป็นสถาปัตยกรรมที่ไม่เหมาะสมสำหรับการใช้งานจริงเท่าที่ควร ตัว สนามบินขาดความสะดวกและพื้นที่เป็นกระเบื้องกระจกก็มีความลื่นเกินไปในสภาพอากาศของเมืองบิลบาโอ กาลาตราบายังเป็นผู้วางโครงการสร้างสะพานข้ามคลองใหญ่ () ที่เมืองเวนิส ประเทศอิตาลี ซึ่งเริ่มในปี ค.ศ. 1996 แต่ในปี ค.ศ. 2007 โครงการนี้ก็ยังไม่เสร็จเนื่องจากแบบของโครงสร้างได้ถูกเปลี่ยนแปลงอยู่เรื่อย ๆ เพื่อให้สะพานมีน้ำหนักไม่มากเกินไป เพราะจะทำให้ฝั่งคลองยุบลงได้ ในช่วง 10 ปีมานี้ได้มีการเปลี่ยนที่ปรึกษาทางวิศวกรรมถึง 8 บริษัท และจากการที่งานเสร็จล่าช้าทำให้งบประมาณของโครงการเพิ่มขึ้น 3 เท่าจากงบประมาณเดิม โครงการนี้สร้างเสร็จในเดือนสิงหาคม ค.ศ. 2008</doc>
