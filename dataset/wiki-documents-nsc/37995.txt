<doc id="37995" url="https://th.wikipedia.org/wiki?curid=37995" title="โดโจ ซิตี้">โดโจ ซิตี้ โดโจ ซิตี้ หรือ โดโจ ซิตี้ คอร์ป. () เป็นค่ายเพลงในเครือเบเกอรี่ มิวสิก ทำเพลงสำหรับผู้ฟังในตลาดกลุ่มวัยรุ่นตอนต้น เน้นไปที่เพลงป็อปทันสมัย ศิลปินที่สร้างชื่อให้ค่ายเป็นที่รู้จักคือ ไทรอัมพ์ส คิงดอม และเอชประวัติ ประวัติ. โดโจ ซิตี้ ก่อตั้งโดยทีมงานจากเบเกอรี่ มิวสิก เพื่อสร้างคอนเท็นต์เพลงเป็นธุรกิจสืบเนื่องมาจากนิตยสาร "แคตช์" (Katch) จุดเริ่มต้นนั้น เกิดขึ้นจากการที่สามศิลปินซึ่งเป็นผู้บริหารของ Bakery Music คือ สุกี้ - กมล สุโกศล, บอย โกสิยพงษ์, และสมเกียรติ อริยะชัยพาณิชย์ ได้มองเห็นว่าสิ่งหนึ่งที่ยังขาดหายไปในตลาดเพลงของเมืองไทยนั้น คือเพลงสำหรับกลุ่มวัยรุ่นตอนต้นหรือที่เรียกกันว่ากลุ่ม Pre-Teen และ Early-Teenage นั่นเอง จึงเกิดความคิดที่อยากจะทำเพลงสำหรับกลุ่มคนฟังกลุ่มนี้ เพื่อให้พวกเค้าได้มีเพลงที่เป็นของพวกเค้า มีแนวเพลง ดนตรี และโดยเฉพาะเนื้อหาของเพลงที่ตรงกับวัยของเค้า และทำมาเพื่อพวกเค้าโดยตรง จึงได้ตกลงกันเปิดค่ายเพลง Dojo City ขึ้นเมื่อประมาณปี พ.ศ. 2541 โดยเริ่มจากการรวบรวมทีมงาน เช่น นักแต่งเพลง, Arrangers, Producers, Creative เป็นต้น ซึ่งทุกคนนั้นรู้สึกสนุกกับการร่วมงานกับ Dojo City และทั้งหมดก็เป็นผู้ที่ร่วมงานกับ Bakery Music อยู่แล้ว ปัจจุบัน Dojo City มีศิลปินในสังกัด 11 คน แบ่งเป็น 4 กลุ่ม และ 2 ศิลปินเดี่ยว คือ Niece คู่ Duo สองสาวคือ คิท กับ กิ ซึ่งเป็นศิลปินเบอร์แรกของ Dojo City จากนั้นคือคู่นักร้องสาวที่ประสบความสำเร็จที่สุดนั่นคือ โบ กับ จอยซ์ ในนาม Triumphs Kingdom ศิลปินกลุ่มที่สามคือ สามสาวน้อยวัยสดใสที่มีบุคลิกที่แตกต่างกัน โดยสิ้นเชิงแต่ลงตัวอย่างที่สุดเมื่อมารวมกันสำหรับ แอนนี่ พลอย และ กิ๊ฟท์ ในนาม H จากนั้น Dojo City ก็ได้มีโอกาสต้อนรับศิลปินเดี่ยวคนแรกคือ Kristin ซึ่งย้ายมาจาก Bakery Music และศิลปินเดี่ยวคนที่สองของ Dojo City ก็คือ Oil-วรรณศิริ สาวน้อยอีกคนที่มาพร้อมความร่าเริง สดใส และกล้าแสดงออกในสิ่งที่ตัวเองเป็น และล่าสุดเป็นน้องสุดท้องของครอบครัว Dojo นั่นก็คือสองสาวน้อย พิงค์ กับ ปุ๋ย ที่รักการร้องเพลงและเต้นรำเป็นชีวิตจิตใจรูปแบบ รูปแบบ. รูปแบบของงานจาก Dojo City นั้นจะมีจุดเด่นที่ชัดเจน และถือว่าแตกต่างจากที่อื่นๆ ในขณะนั้นอย่างมากคือ1. รูปแบบของดนตรีของ Dojo นั้นจะให้ความสำคัญกับ Arrangement อย่างมาก เพลงจาก Dojo จะต้องเป็นเพลง Pop ที่มี Melody ที่ไพเราะ และมีสไตล์ที่ทันสมัย โดยเฉพาะ Sound ดนตรีในเพลงของ Dojo นั้นแปลก แตกต่าง และหลากหลาย ในขณะที่ตลาดเพลงในขณะนั้นเป็น Pop-Rock เหมือน ๆ กันเกือบทั้งหมด 2. เนื้อหาของเพลงจาก Dojo นั้นจะเป็นเรื่องความรักในทางบวก เป็นการมองความรักในมุมที่สวยงาม ซึ่งเหมาะกับกลุ่มคนฟังของ Dojo City ซึ่งเป็นวัยที่เริ่มต้นรู้จักกับความรัก ในขณะที่เพลงไทยส่วนใหญ่ ในขณะนั้นจะมีเนื้อหาเกี่ยวกับความรักในทางลบ เช่นการหลอกลวง หรือโทษกันไปโทษกันมา เป็นต้น 3. สำหรับศิลปินของ Dojo City นั้น จะมี Image ที่เป็นตัวเองที่สุด และ Producer และ Creative จะวาง Concept ตามบุคลิกของศิลปินแต่ละคน โดยจะไม่มีการปรุงแต่งหรือเปลี่ยนบุคลิกใด ๆ ทั้งสิ้นศิลปินในสังกัด</doc>
