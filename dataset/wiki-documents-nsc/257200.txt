<doc id="257200" url="https://th.wikipedia.org/wiki?curid=257200" title="เอลิซาเบธ เทย์เลอร์">เอลิซาเบธ เทย์เลอร์ คุณหญิง เอลิซาเบธ โรสมอนด์ เทย์เลอร์ () (27 กุมภาพันธ์ ค.ศ. 1932 - 23 มีนาคม ค.ศ. 2011) หรือเป็นที่รู้จักอีกชื่อว่า ลิซ เทย์เลอร์ เป็นนักแสดงอังกฤษ-อเมริกัน ที่เกิดในอังกฤษ เป็นที่รู้จักในด้านบทบาทการแสดงอันจัดจ้านและความงาม เช่นเดียวกับการใช้ชีวิตแบบฮอลลีวูด เธอแต่งงานมาแล้วหลายครั้ง เทย์เลอร์ถือเป็นหนึ่งในนักแสดงหญิงที่โด่งดังที่สุดในยุคทองของฮอลลีวูด และถือเป็นคนดังที่โดดเด่นมากคนหนึ่ง เทย์เลอร์ได้รับรางวัลออสการ์ สาขานักแสดงนำหญิงยอดเยี่ยม 2 ครั้ง รางวัลออสการ์เกียรติคุณ 1 ครั้ง รางวัลลูกโลกทองคำ 2 ครั้ง และยังเป็นเจ้าของรางวัลอื่นๆ อีกมาก สถาบันภาพยนตร์อเมริกัน ได้ให้เทย์เลอร์เป็นนักแสดงหญิงยอดเยี่ยมที่สุดตลอดกาลเป็นลำดับที่ 7เสียชีวิต เสียชีวิต. หลังจากการที่เธอมีปัญหาด้านสุขภาพเป็นเวลานาน เอลิซาเบธ เทย์เลอร์ ได้เสียชีวิตเมื่อวันที่ 23 มีนาคม พ.ศ. 2554 โรงพยาบาลซีดาร์-ไซไน ในเมืองลอสแอนเจลิส รัฐแคลิฟอร์เนีย สหรัฐอเมริกา ด้วยอาการหัวใจล้มเหลว สิริรวมอายุได้ 79 ปี โดยมีบรรดาลูกหลานอยู่เคียงข้างก่อนที่เธอเสียชีวิต ซึ่งก่อนหน้านี้ในช่วงปี ค.ศ. 1990 เธอเกือบเสียชีวิตเพราะโรคปอดบวม เคยต้องเข้าบำบัดอาการติดสุราและยาแก้ปวด รวมทั้งเข้าผ่าตัดเนื้องอกในสมองผลงาน</doc>
