<doc id="596161" url="https://th.wikipedia.org/wiki?curid=596161" title="เอกเขนก">เอกเขนก เอกเขนก เป็นอัลบั้มชุดที่ 3 ของวงเฉลียง ออกวางจำหน่ายในต้นปี พ.ศ. 2530 กับค่ายคีตาแผ่นเสียงและเทป (ต่อมาคือคีตา เรคคอร์ดสและคีตา เอนเตอร์เทนเมนท์) ในอัลบั้มนี้สมาชิกวงเฉลียงได้ฝากฝีมือเพลงในอัลบั้มชุดนี้กันทุกคน เช่น แต๋ง - ภูษิต ไล้ทอง ได้ประพันธ์เพลงและบรรเลงเดี่ยวใน ผึ่งพุง, ศุ บุญเลี้ยงเขียนเพลง แค่มี, เจี๊ยบ - วัชระ ปานเอี่ยม เขียนเพลง ไม่เข้าใจ, ดี้ - นิติพงษ์ ห่อนาค ได้แต่งทั้งเนื้อร้องและทำนองถึง 2 เพลงคือ พระจันทร์ และ ค่ำคืนฉันยืน นอกจากนั้นดี้ยังได้ขับร้องเพลงอัลบั้มนี้เป็นอัลบั้มแรกคือ นายไข่เจียว และสมาชิกทุกคนในวงเฉลียงรวมทั้งเกี๊ยง - เกียรติศักดิ์ เวทีวุฒาจารย์ ได้ร่วมกันแต่งเพลง เพลงที่เหลือ ไว้ในอัลบั้มนี้ร่วมกับ ประภาส ชลศรานนท์ และทรงวุฒิ จรูญเรืองฤทธิ์ด้วย เพลง เร่ขายฝัน ที่ถูกทำเป็นมิวสิกวีดีโอยาว 9 นาที โดยประภาส ชลศรานนท์ ทำหน้าที่เขียนบทและกำกับการแสดงมิวสิกวิดีโอเพลงนี้เอง และได้รับรางวัลมิวสิกวิดีโอยอดเยี่ยมจากสมาคมผู้กำกับศิลป์กรุงเทพฯ (B.A.D. Awards) ประจำปี 2530 และรางวัลโทรทัศน์ทองคำ ประจำปี 2530 พร้อมทั้งปกอัลบั้มได้รับรางวัลจากสมาคมผู้กำกับศิลป์กรุงเทพฯเช่นเดียวกัน ซึ่งออกแบบปกโดย พิเศษ ไทยานันท์, เติมพันธุ์ มัทวพันธุ์และเต๋า อิลลัสเตรชั่นเฮ้าส์รายชื่อเพลงผู้มีส่วนร่วมทำเพลงผู้มีส่วนร่วมทำเพลง. - เฉลียง - นิติพงษ์ ห่อนาค (แต่งเพลง พระจันทร์ และ ค่ำคืนฉันยืน) - วัชระ ปานเอี่ยม (แต่งเพลง ไม่เข้าใจ) - ภูษิต ไล้ทอง (บรรเลง แซกโซโฟน ขลุ่ย และแต่งเพลงบรรเลง ผึ่งพุง) - ศุ บุญเลี้ยง (แต่งเพลง แค่มี) - เกียรติศักดิ์ เวทีวุฒาจารย์ (แต่งทำนองเพลง โลกยังสวย)- ผู้มีส่วนร่วมอื่น ๆ - ประภาส ชลศรานนท์ - ดูแลการผลิต แต่งคำร้อง-ทำนอง - ทรงวุฒิ จรูญเรืองฤทธิ์ - ร่วมดูแลการผลิต เล่นคีย์บอร์ด แต่งทำนอง-เรียบเรียง - โยธิน ชีรานนท์ และ จักรี เปรมานนท์ - ผสมเสียง - ต่อพงศ์ สายศิลปี - ช่างเสียง - กัลยารัตน์ วาระณวัฒน์ - คอรัสรับเชิญ - ห้องบันทึกเสียงบัตเตอร์ฟลาย - บันทึกเสียง - วิจิตร์ จิตรรังสรรค์ - เรียบเรียงเพลง ผึ่งพุง - สรวิศ ณ นคร - ต้นตอเพลง นายไข่เจียว - วงช่างทาสี - วงดนตรีแบล็คอัพรางวัลรางวัล. - รางวัลโทรทัศน์ทองคำ ประจำปี 2530- รางวัลประเภทมิวสิกวิดีโอดีเด่น จากเพลง "เร่ขายฝัน" - สมาคมผู้กำกับศิลป์กรุงเทพฯ (B.A.D. Awards) ประจำปี 2530- รางวัลมิวสิกวิดีโอยอดเยี่ยม จากเพลง "เร่ขายฝัน" - รางวัล Packaging ดีเด่น (พิเศษ ไทยานันท์, เติมพันธุ์ มัทวพันธุ์, เต๋า อิลลัสเตรชั่นเฮ้าส์)</doc>
