<doc id="906480" url="https://th.wikipedia.org/wiki?curid=906480" title="เรือนเบญจพิษ">เรือนเบญจพิษ เรือนเบญจพิษ เป็นละครโทรทัศน์แนวพีเรียด ดราม่า ผลิตโดย เดอะ วัน เอ็นเตอร์ไพรส์ กำกับการแสดงโดย วรฐ คงคาลัย นำแสดงโดย ปฏิภาณ ปฐวีกานต์, ศิรพันธ์ วัฒนจินดา, อรจิรา แหลมวิไล, ณัฐริกา ธรรมปรีดานันท์, รามาวดี นาคฉัตรีย์, ธนภัทร กาวิละ, วรกร ศิริสรณ์, นัตยา ทองเสน, เขมิศรา พลเดช ออกอากาศทุกวันจันทร์-พฤหัสบดี เวลา 20.10 - 21.20 น. ทางช่องวัน และออกอากาศย้อนหลังเวลา 22.00 น. ทางแอปพลิเคชันไลน์ทีวี เริ่มตอนแรกวันที่ 10 มกราคม พ.ศ. 2561 - 6 มีนาคม พ.ศ. 2561 ต่อจากเรื่องชายไม่จริง หญิงแท้การสร้าง การสร้าง. เรือนเบญจพิษ เป็นละครซีรีส์เรื่องที่ 3 ในละครชุด เรือน ซึ่งเป็นการต่อยอดมาจากความสำเร็จของ เรือนเสน่หา ที่ได้รับกระแสอย่างท่วมท้นใน พ.ศ. 2556 ออกมาเป็นละครยาวชุดใหญ่จำนวน 5 เรื่อง โดยที่ เรือนร้อยรัก ที่ออกอากาศใน พ.ศ. 2559 เป็นเรื่องที่สองของละครชุดนี้ จุดขายหลักของละครชุดเรือน จะใช้เทคนิคในการเล่าเรื่องแบบที่ผู้ชมไม่สามารถเดาเนื้อเรื่องที่จะเกิดขึ้นต่อไปได้ทำให้ละครชุดนี้ได้รับกระแสนิยมและถูกพูดถึงกันในวงกว้างถึงความสนุกและความเข้มข้นจากการที่ไม่สามารถเดาเนื้อเรื่องของละครได้ จุดเด่นอีกอย่างหนึ่งของละครชุดเรือน คือการใช้ สัตว์หรือสิ่งของ มาเป็นอาวุธสำหรับใช้ฆ่าคน เช่น เรือนเสน่หา ที่ใช้ บึ้ง มาเป็นสัตว์ประจำตัวของตัวคุณหญิงชมนาด หรือเรือนร้อยรัก ที่เฟื้องกับกำไล เชี่ยวชาญการใช้ สมุนไพรมาทำเป็นยาพิษ ในเรือนเบญจพิษก็เช่นกัน สำหรับเรือนเบญจพิษได้หยิบเอา กู่ หรือ อู่ตู้ ซึ่งเป็นวิชาไสยศาสตร์ของชาวจีนมาใช้เป็นองค์ประกอบสำคัญของเรื่อง โดยตามตำนานของชาวจีนจะนิยมการสร้างกู่เพื่อใช้เรียกทรัพย์เข้าบ้านหรือใช้ในการฆ่าศัตรู แต่กู่ก็ถือเป็นวิชาที่อันตรายต่อตัวผู้ใช้เพราะเมื่อเวลาผ่านไปผู้ที่ใช้วิชากู่จะถูกอาคมย้อนกลับมาทำร้ายจนเสียชีวิตลงด้วยความเคียดแค้นของสัตว์ที่ตายไป ตามตำนานการสร้างกู่จะใช้วิธีการจับสัตว์พิษ 5 อย่างมาขังและปิดผนึกไว้ในไห แล้วนำไหนั้นไปฝังไว้ใต้ดินเพื่อรอให้มันกัดกินจนตาย ตัวที่เหลือรอดจะถูกเรียกว่า กู่ และคนสร้างจะนำตัวที่เหลือรอดมาเก็บไว้เลี้ยงเรียกทรัพย์หรือนำไปใช้ฆ่าศัตรูต่อไป ตามศาสตร์โบราณของจีน การสร้างกู่มีอยู่ด้วยกันหลากหลายแขนง บางตำราต้องใช้ ตุ๊กแกพิษ หรือบางตำราจะใช้ แมงมุมพิษ มาขังรวมกันกับ งูพิษ คางคกพิษ แมงป่อง และตะขาบ แล้วเก็บไว้ในที่เย็นหรือฝังไว้ใต้ดิน โดยทีมเขียนบทช่องวันได้เลือกศาสตร์การใช้แมงมุมพิษมาเขียนเป็นองค์ประกอบสำคัญของเรื่องและมีฉากที่ใช้สัตว์จริงในการถ่ายทำ เช่นฉากจับสัตว์ตามสถานที่ต่างๆ หรือฉากที่สัตว์ต่างๆ ถูกขังไว้ในไห แต่หลังจากที่สัตว์พิษกลายเป็นกู่แล้วทีมสร้างได้ใช้กราฟิกเพื่อสร้างกู่จำลองขึ้นมาแทนเพราะเกรงว่าการใช้สัตว์จริงอาจทำอันตรายต่อตัวนักแสดงได้นักแสดง</doc>
