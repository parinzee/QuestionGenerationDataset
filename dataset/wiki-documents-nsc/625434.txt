<doc id="625434" url="https://th.wikipedia.org/wiki?curid=625434" title="โซโตมี">โซโตมี โซโตมี () หรือ มีโซโต () เป็นก๋วยเตี๋ยวน้ำรสเผ็ดที่พบในอินโดนีเซีย มาเลเซีย และสิงคโปร์ "มี" หมายถึงเส้นบะหมี่ที่ทำจากแป้ง เกลือ และไข่ ส่วน "โซโต" เป็นซุปแบบอินโดนีเซีย ในอินโดนีเซียจะเรียกว่า "โซโตมี" โดยถือว่าเป็นโซโตชนิดหนึ่ง ส่วนในมาเลเซียและสิงคโปร์จะเรียกว่า "มีโซโต"ส่วนผสม ส่วนผสม. โซโตมีมีความแตกต่างกันบ้าง สามารถทำจากเนื้อวัว เนื้อไก่หรือเครื่องใน เช่น ขาวัว กระเพาะวัว หรือเปลี่ยนมาใช้เส้นที่ทำจากข้าวแทนได้ นอกจากเส้นและเนื้อแล้ว จะใส่มะเขือเทศหั่น มันฝรั่งต้ม ไข่ต้ม ถั่วลิสง ถั่วงอก ใส่น้ำซุปที่ทำจากไก่หรือวัว อาจเติมเครื่องปรุง เช่น น้ำมะนาว ซัมบัล หอมเจียว น้ำส้มสายชู ซีอิ๊วหวาน ข้าวเกรียบ โซโตมีที่ได้รับความนิยมสูงสุดมาจากโบโกร์ จังหวัดชวาตะวันตก ทำจากขาวัว เส้นบะหมี่ เปาะเปี๊ยะทอดหั่น มะเขือเทศ กะหล่ำปลี มันฝรั่ง และขึ้นฉ่าย</doc>
