<doc id="425807" url="https://th.wikipedia.org/wiki?curid=425807" title="อะ">อะ อะ เป็นคะนะของภาษาญี่ปุ่นตัวหนึ่ง ฮิระงะนะเขียนว่า あ มีที่มาจากตัวเขียนหวัดของมันโยงะนะ 安 และคะตะกะนะเขียนว่า ア มีที่มาจากส่วนซ้ายของมันโยงะนะ 阿 ออกเสียงว่า แต่ในการพูดจริงอาจแปรเป็น (คล้ายสระ ออ) あ เป็นอักษรลำดับที่ 1 อยู่ก่อน い (อิ) ในการจัดลำดับอักษรปัจจุบัน ส่วนการจัดลำดับแบบอิโระฮะ あ เป็นอักษรลำดับที่ 36 อยู่ระหว่าง て (เทะ) กับ さ (ซะ)อักษรแบบอื่น อักษรแบบอื่น. อักษรแบบอื่นของอะคือคะนะขนาดเล็ก ぁ, ァ ใช้สำหรับแสดงเสียงภาษาต่างประเทศของญี่ปุ่นเช่น ふぁ (ฟะ), ヴァ (วะ หรือ va) หรือใช้สำหรับลากเสียงสระอะให้ยาวขึ้นเป็น อา อักษรโอะกินะวะบางแบบใช้ ぁ ควบคู่กับ く (คุ) และ ふ (ฟุ หรือ ฮุ) กลายเป็นทวิอักษร くぁ (ควะ) และ ふぁ (ฮวะ) ในขณะที่แบบอื่นใช้ ゎ แทนลำดับขีด ลำดับขีด. ฮิระงะนะ あ มีลำดับขีด 3 ขีดดังนี้1. ขีดเส้นนอนจากซ้ายไปขวาในตำแหน่งกึ่งบน 2. ขีดเส้นตั้งตัดกึ่งกลางของเส้นบน 3. ขีดวนขวาคล้ายฮิระงะนะ の ด้านล่าง คะตะกะนะ ア มีลำดับขีด 2 ขีดดังนี้1. ขีดเส้นนอนด้านบนแล้วตวัดเฉียงลงซ้ายเล็กน้อย 2. ขีดเส้นโค้งลงทางซ้ายโดยเริ่มที่จุดสิ้นสุดของเส้นแรกคันจิ คันจิ. ตัวอย่างคันจิที่อ่านว่าอะ และขึ้นต้นด้วยอะ มีดังนี้</doc>
