<doc id="192012" url="https://th.wikipedia.org/wiki?curid=192012" title="ทีแชนแนล">ทีแชนแนล ที แชนแนล () เป็นอดีตสถานีโทรทัศน์ดาวเทียมลูกทุ่ง 24 ชั่วโมง และเป็นสถานีโทรทัศน์ลูกทุ่งช่องแรกของประเทศไทย ผลิตโดย บริษัท มีเดีย ออฟ มีเดียส์ จำกัด (มหาชน) รูปแบบรายการเน้นการเปิดมิวสิกวิดีโอเพลงลูกทุ่ง ร่วมสมัยทั้งเก่าและใหม่ รวมไปถึงเพลงเพื่อชีวิตและเพลงลูกกรุงอมตะที่หาฟังได้ยาก รายการข่าวสารในวงการลูกทุ่ง การอนุรักษ์วัฒนธรรมไทย โหราศาสตร์ และบันเทิง โดยบรรดาเหล่าวีเจ โหราจารย์และอาจารย์ในวงการลูกทุ่ง เริ่มออกอากาศตั้งแต่ วันที่ 1 กุมภาพันธ์ พ.ศ. 2548 - 14 กรกฎาคม พ.ศ. 2553ประวัติยุคทีแชนแนล ทีวีดาวเทียม (2548 - 2550) ประวัติ. ยุคทีแชนแนล ทีวีดาวเทียม (2548 - 2550). ที แชนแนล เริ่มออกอากาศครั้งแรกเมื่อวันอังคารที่ 1 กุมภาพันธ์ พ.ศ. 2548 ผลิตโดย บริษัท มีเดีย ออฟ มีเดียส์ จำกัด (มหาชน) ภายใต้การบริหารของ นายโฆสิต สุวินิจจิต และ นางยุวดี บุญครอง ออกอากาศผ่านดาวเทียมไทยคม 2/3 ในระบบซี-แบรนด์ (C-Band) ในความถี่ 3625 V 30000 โดยเช่าสัมปทานสัญญาณดาวเทียมกับประเทศลาวโดย บริษัท เอ็มวีเทเลวิชั่น (ไทยแลนด์) จำกัด (เอ็มวีทีวี) ออกอากาศทางช่อง เอ็มวีทีวี 3 (MVTV-3) แบบฟรีทีวี (Free to Air) รูปแบบรายการเป็นการออกอากาศรายดารสดและเทป 12 ชั่วโมง รีรัน 1 รอบ มีรายการเด่น ๆ เช่น สวัสดี T-Channel,T Top Cart,คลับแซ่บ เป็นต้น ในปี พ.ศ. 2549 บริษัท มีเดีย ออฟ มีเดียส์ จำกัด (มหาชน) ได้ทำการปรับโครงสร้างการบริหารงานโดยกลุ่มผู้บริหารระดับสูงชุดใหม่ นำโดย นางชาลอต โทณวณิก และนายธงชัย ชั้นเสวิกุล เพื่อกำหนดกลยุทธ์และสร้างผลประกอบการที่ดียิ่งขึ้น ทำให้นางยุวดี บุญครอง นายโฆษิต สุวินิจจิต และทีมงานบางส่วนขอแยกตัวด้วยการเปิดบริษัทแห่งใหม่ กรกฎาคม 2549 ทีแชนแนลออกอากาศมาได้ 1 ปีกว่า แต่ยังเผชิญกับภาวะการขาดทุนอยู่อย่างต่อเนื่องประมาณ 30 ล้านบาท จึงได้มีการปรับกลยุทธ์การดำเนินงานใหม่เพื่อให้หลุดพ้นภาวะการขาดทุน โดยการลดเวลาการออกอากาศจากเดิม 12 ชั่วโมง รีรัน 1 รอบ เป็นออกอากาศ 8 ชั่วโมง รีรัน 2 รอบ ทำให้ค่าใช้จ่ายในการผลิตรายการลดลง และประกอบกับสัญญาสัมปทานดาวเทียมกับเอ็มวีทีวีจากประเทศลาวได้หมดลงในวันที่ 15 กรกฎาคม 2549 จึงเปลี่ยนสัมปทานดาวเทียมใหม่มาเป็นประเทศกัมพูชา แต่ยังคงใช้ความถี่เดิม เนื่องจากสัมปทานดาวเทียมจากประเทศลาว มีค่าใช้จ่ายประมาณเดือนละ 2.5 ล้านบาท แต่ของประเทศกัมพูชา มีค่าใช้จ่ายประมาณเดือนละ 1.1 ล้านบาท เท่านั้น ทำให้ค่าสัมปทานดาวเทียมลดลงกว่า 50% วันที่ 1 สิงหาคม 2549 บริษัท เน็ทมีเดีย จำกัด ผู้ผลิดรายการโทรทัศน์เคเบิลทีวีดาวเทียมเอ็นบีที (NBT) ให้กับกรมประชาสัมพันธ์ ที่ออกอากาศผ่านจานดาวเทียมไทยคม ระบบเคยูแบนด์ (KU-Band) ได้นำช่องทีแชนแนลไปออกอากาศในเคเบิลทีวีเอ็นบีทีในช่อง ASIAN HIT โดยออกอากาศควบคู่ไปกับระบบดาวเทียมซีแบนด์ วันที่ 1 ตุลาคม 2549 ได้หมดสัญญาการออกอากาศในเคเบิลทีวีเอ็นบีที แต่ยังคงออกอากาศระบบดาวเทียมซีแบรนด์ วันที่ 15 พฤศจิกายน 2549 บริษัท ยูไนเต็ด บรอดคาสติ้ง คอร์ปอเรชั่น จำกัด (มหาชน) ได้นำช่องทีแชนแนลไปทดลองออกอากาศใน ยูบีซี-ทรู (ในขณะนั้น) โดยออกอากาศในช่อง 58ยุคทีแชนแนล ทรูวิชั่นส์ (2549 - 2553) ยุคทีแชนแนล ทรูวิชั่นส์ (2549 - 2553). วันที่ 1 มิถุนายน 2550 บริษัท มีเดีย ออฟ มีเดียส์ จำกัด (มหาชน) ได้ประกาศจะยุติการออกอากาศช่องทีแชนแนลในวันที่ 15 มิถุนายน 2550 เนื่องจากประสบปัญหาขาดทุนต่อเนื่องมาเป็นเวลานาน แต่ทางทรูวิชั่นส์ ยังคงจะให้มีช่องรายการลูกทุ่งอยู่ในทรูวิชั่นส์ จึงได้เจรจาเซ็นต์สัญญาว่าจ้างกับทาง มีเดีย ออฟ มีเดียส์ ให้ดำเนินการผลิตรายการช่องทีแชนแนลต่อไป โดยมีสัญญาเป็นเวลา 3 ปี เริ่มตั้งแต่วันที่ 15 มิถุนายน 2550 - 15 มิถุนายน 2553 โดยให้ออกอากาศทางทรู วิชั่นส์เท่านั้น ทรู วิชั่นส์ ได้มีการจัดเรียงลำดับเลขช่องรายการใหม่ ทำให้ทีแชนแนลย้ายลำดับเลขช่องเป็น 30,28,31 และในการจัดเรียงลำดับครั้งล่าสุดย้ายไปที่ช่อง 83 ปลายปี 2552 บริษัท มีเดีย ออฟ มีเดียส์ จำกัด (มหาชน) ได้เปลี่ยนคณะผู้บริหารและเปลี่ยนรูปแบบธุรกิจใหม่จากธุรกิจสื่อและบันเทิงเป็นธุรกิจอสังหาริมทรัพย์ และก่อตั้ง บริษัท มีเดีย สตูดิโอ จำกัด เป็นบริษัทย่อย จึงโอนทรัพย์สินที่ใช้ในการดำเนินธุรกิจสื่อและบันเทิงทั้งหมดของบริษัทเดิมเข้าในบริษัทใหม่ ทีแชนแนลจึงถูกโอนมาอยู่กับมีเดียสตูดิโอ วันที่ 1 เมษายน 2553 ทีแชนแนล จะปรับปรุงรูปแบบรายการให้มีรายการสดมากขึ้น โดยทำการออกอากาศตั้งแต่ 10:00 น จนถึง 23:00 น. ทุกวัน ภายใต้ "ความคิดใหม่ ที่แตกต่าง" มีความเป็นร่วมสมัยและดูทันสมัย ทันต่อเหตุการณ์มากขึ้น วันที่ 16 มิถุนายน 2553 บริษัท มีเดียส ตูดิโอ จำกัด ได้หมดสัญญาผลิตรายการกับทรูวิชั่นส์ มีเดียสตูดิโอไม่ต่อสัญญา ดังนั้นทรูวิชั่นส์ผลิตรายการเองชั่วคราว ไม่มีรายการใด ๆ เปิดมิวสิกวิดีโอแบบนอนสต๊อป วันที่ 10 กรกฎาคม 2553 ทรูวิชั่นส์ได้เซ็นต์สัญญากับ บริษัท ใจบุญ จำกัด เพื่อผลิตรายการลูกทุ่งช่องใหม่ภายใต้ชื่อ ทีแอลทีวี ไทยลูกทุ่ง ทีแชนแนลจึงยุติการออกอากาศในคืนวันที่ 14 กรกฎาคม 2553ประวัติการออกอากาศประวัติการออกอากาศ. - 1 กุมภาพันธ์ 2548 - 14 กรกฎาคม 2549 เอ็มวีทีวี 3 (MVTV3) ดาวเทียมไทยคม 2/3 ระบบซี-แบรนด์ ความถี่ 3625 V 30000 - 15 กรกฎาคม 2549 - 15 มิถุนายน 2550 ดาวเทียมไทยคม 2/3 ระบบซี-แบรนด์ ความถี่ 3625 V 30000 (ความถี่เดิม แต่ยกเลิกเช่าสัปทานกับเอ็มวีทีวี) - 1 สิงหาคม 2549 - 30 กันยายน 2549 จานดาวเทียมสามารถ ดีทีเอ็ช ระบบเคยู-แบรนด์ ในช่อง ASIAN HIT - 15 พฤศจิกายน 2549 - 22 มกราคม 2550 ยูบีซี-ทรู ช่อง 58 - 23 มกราคม 2550 - 31 มกราคม 2551 ทรูวิชั่นส์ ช่อง 30 - 1 กุมภาพันธ์ 2551 - 8 กันยายน 2551 ทรูวิชั่นส์ ช่อง 28 - 9 กันยายน 2551 - 11 มกราคม 2553 ทรูวิชั่นส์ ช่อง 31 - 12 มกราคม 2553 - 14 กรกฎาคม 2553 ทรูวิชั่นส์ ช่อง 83รูปแบบรายการ รูปแบบรายการ. รายการที่ออกอากาศส่วนใหญ่เป็นรายการสด เน้นการมิวสิกวิดีโอ มีทั้งรายการที่มีวีเจจัดรายการและไม่มีวีเจจัดรายการ รายการในแต่ละวัน จะเป็นการออกอากาศครั้งแรก (Frist run) ในเวลากลางวัน และเป็นเทปการออกอากาศซ้ำ (Rerun) ในเวลากลางคืนของ โดยในวันจันทร์ - วันศุกร์ รายการแรกจะเริ่มตั้งแต่เวลา 09.00 น. - 23.00 น. ส่วนวันเสาร์ - วันอาทิตย์ รายการแรกจะเริ่มตั้งแต่เวลา 10:00 น. - 23.00 น. หลังจากนั้นจะเป็นเทปการออกอากาศซ้ำรายการในทีแชนแนลรายการสดมีวีเจจัดรายการรายการในทีแชนแนล. รายการสด. มีวีเจจัดรายการ. - รักนะลูกทุ่ง (วีเจ ปุ๋ย รุ่งทิวา) รายการสำหรับคนรักลูกทุ่ง พร้อมสาระน่ารู้ และข่าวสารวงการลูกทุ่ง ออกอากาศทุกวันจันทร์ - วันศุกร์ เวลา 11.00 น. - 13.00 น. และออกอากาศซ้ำเวลา 23.00 น. - 01.00 น. - เซียน MV (วีเจกวาง) รายการสำหรับคนที่เป็นเซียนมิวสิควิดีโอ มีเกมส์จากมิวสิควิดีโอให้ผู้ชมร่วมสนุก ออกอากาศทุกวันจันทร์ - วันอังคาร เวลา 19.00 น. - 21.00 น. ออกอากาศซ้ำเวลา 07.00 น. - 09.00 น. และออกอากาศซ้ำรอบสองในวันเสาร์ - วันอาทิตย์ เวลา 09.00 น. - 11.00 น . - นุกกันนิ (วีเจอุ๊) รายการลูกทุ่งสำเนียงใต้ ออกอากาศเป็นภาษาท้องถิ่นภาคใต้ผสมกับภาษากลาง พร้อมกับสาระความรู้เกี่ยวกับการท่องเที่ยว และสถานที่ท่องเที่ยวทั่วไทย ออกอากาศทุกวันพุธ เวลา 19.00 น. - 21.00 น. และออกอากาศซ้ำเวลา 07.00 น. - 09.00 น. - SMS Song (วีเจหนอน) รายการที่ให้ท่านผู้ชมได้ขอเพลง เล่นเกม ร่วมกิจกรรมกับทางสถานี และยังมีช่วงพิเศษ ในวันศุกร์กับการรายงานอันดับเพลงฮิตประจำสัปดาห์ "T Song Hit" ออกอากาศทุกวัพฤหัสบดี - วันศุกร์ เวลา 19.00 น. - 21.00 น. และออกอากาศซ้ำเวลา 07.00 น. - 09.00 น. - วรรณกรรมเพลง (วีเจเต้,อ.วิทยา) รายการเพลงลูกทุ่งยุคเก่า พร้อมสาระ การเล่าขานตำนานเพลงลูกทุ่งไทย นักร้อง นักแต่งเพลง ยุคเก่า ออกอากาศทุกวันเสาร์ - วันอาทิตย์ เวลา 11.00 น. - 13.00 น. และออกอากาศซ้ำเวลา 23.00 น. - 01.00 น. - เสาร์-อาทิตย์ ลิขิตดวง (วีเจอีฟ ,อ.หมอดู) รายการสำหรับคนรักโหราศาสตร์และการดูดวง โดยมีโหราจารย์ชื่อดัง มาดูดวงให้ผู้ชม ออกอากาศทุกวันเสาร์ - วันอาทิตย์ เวลา 17.00 น. - 19.00 น. และออกอากาศซ้ำเวลา 05.00 น. - 07.00 น. - ตู้เพลงเลือกได้ (วีเจบิน) รายการที่เป็นกระแสมากที่สุดในช่องทีแชนแนล รวบรวมบทเพลงที่ทางบ้านขอมาและทำขึ้นจัดเป็นชาร์ตเพื่อให้คนดูโหวตที่อยากจะฟังมากที่สุด ออกอากาศ จันทร์ - ศุกร์ไม่มีวีเจจัดรายการไม่มีวีเจจัดรายการ. - เพลงฮิตติดปีก รายการที่เน้นการเปิดเพลงใหม่ ๆ ที่กำลังฮิต ออกอากาศทุกวันพฤหัสบดี - วันศุกร์ เวลา 09.00 น. - 11.00 น. และออกอากาศซ้ำเวลา 21.00 น. - 23.00 น. - ลายคราม ตามใจคุณ รายการที่เปิดเพลงลูกทุ่งเก่า ที่เคยฮิต ออกอากาศทุกวันจันทร์ - วันศุกร์ เวลา 13.00 น. - 16.00 น. และออกอากาศซ้ำเวลา 01.00 น. - 03.00 น. - คุยไป ฟังไป รายการที่เปิดเพลงทุกแนว ตามคำขอ เป็นรายการที่ได้รับเสียงตอบรับ และความนิยมสูงสุดในสถานี พูดคุยในแบบครอบครัว T ออกอากาศวันจันทร์ - วันศุกร์ เวลา 20.00 น. - 23.00 น. ออกอากาศซ้ำเวลา 04.00 น. - 07.00 น. และ คุยไปฟังไปวันหยุด ออกอากาศวันเสาร์ - วันอาทิตย์ เวลา 19.00 น. - 22.00 น. และออกอากาศซ้ำเวลา 23.00 น. - 01.00 น. - 'อมตะกรุงเก่า' รายการที่เปิดเพลงลูกกรุง ตามคำขอ ออกอากาศทุกวันเสาร์ - วันอาทิตย์ เวลา 13.00 น. - 15.00 น. และออกอากาศซ้ำเวลา 01.00 น. - 03.00 น. - ฅ คนดนตรี เพื่อชีวิต รายการเพลงเพื่อชีวิต เปิดเพลงเพื่อชีวิตตามคำขอ ออกอากาศทุกวันเสาร์ - วันอาทิตย์ เวลา 15.00 น. - 17.00 น. และออกอากาศซ้ำเวลา 03.00 น. - 05.00 น.รายการเทปรายการเทป. - Music Diary รายการวาไรตี้ลูกทุ่ง เปิดเพลงตามคำขอ ทั้งเพลงลูกทุ่ง เพลงเพื่อชีวิต เพลงประกอบละคร รวมไปถึงเทปบันทึกภาพคอนเสิร์ตลูกทุ่งจากงานต่าง ๆ โดยท่านผู้ชมสามารถขอเพลงผ่านข้อความได้ ออกอากาศ 2 รอบ ทุกวันจันทร์ - วันพุธ เวลา 09.00 น. - 11.00 น. และ 21.00 น. - 23.00 น.อันดับเพลง อันดับเพลง. T Song Hit ทีแชนแนล มีการจัดชาร์จเพลงฮิตประจำสัปดาห์ 10 อันดับจากยอดการขอเพลงจากท่านผู้ชมตลอดสัปดาห์ มาสรุปในรายการ SMS Song ทุกวันศุกร์ และทุกวันเสาร์ - วันพฤหัสบดี ในช่วงคั่นระหว่างรายการ และมีการรายงานชาร์จเพลงฮิตในสัปดาห์นั้น == ผู้ดำเนินรายการผู้ดำเนินรายการทีแชนแนลผู้ดำเนินรายการทีแชนแนล. - นันทวรรณ ธรรมรักษ์ (หนอน) (ปัจจุบัน อยู่ Thaithai , StarTV) - ธนพนธ์ แท่งเพ็ชร์ (โอเอ) (ปัจจุบันอยู่ที่ช่อง Hit Station ,StarTV) - มินทร์ลดา เจริญทวีรัตน์ (อุ๊) (ปัจจุบันอยู่ รายการ บันเทิงทูเดย์ มีเดียแชนแนล - วัชสัณห์ รักสงบ (เต้) (ปัจจุบันอยู่ รายการไอ้หนุ่มตู้เพลง ไทยไชโย) - ระพีภัทร ศรีเงินงาม (กวาง) สบายดี ทีวี) - นงนุช เกลื่อนเพชร (เก๋) (ปัจจุบันอยู่ ยิ้มทีวี) - รังสรรค์ พงษ์สุน (ตั้ม) (ปัจจุบันอยู่ สบายดี ทีวี) - ธัญธารีย์ โรจนเรืองไชย (ต้อง) - รุ่งทิวา คงสนุน (ปุ๋ย)(ปัจจุบันอยู่ รายการซุปเปอร์ลูกทุ่ง ช่อง Hi Channel) - เติมศักดิ์ มีไชยโย(บิน)(ปัจจุบันอยู่รายการ อะไรทำนองเนี้ย ช่อง Hi Channel) - ศิริอัญ ศิริไพศาลเอก(แอม) - ฉัตรชัย สุภาพพินิจวรกุล (แอลล์) - อ.วิทยา กีฬา - อ.เจนภพ จบกระบวนวรรณ - แบงค์กี้ - มะปราง - นิติรัฐ บัวจันทร์ (ปาล์ม) (ปัจจุบันอยู่ เนชั่นทีวี) - ภาคภูมิ บูรณะถาวร (ปอ) - ปิ๋ม ซีโฟร์ - พิมพ์อัปสร เทียมเศวต (ขวัญ) - สรธัญ รัตนรุ่งศรี (มิ้น)โลโก้</doc>
