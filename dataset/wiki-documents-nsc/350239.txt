<doc id="350239" url="https://th.wikipedia.org/wiki?curid=350239" title="แบล็คชัค">แบล็คชัค แบล็คชัค () เป็นปีศาจสุนัขสีดำตัวใหญ่ตามความเชื่อของชาวยุโรปที่นับถือศาสนาคริสต์ ว่าการปรากฏตัวของมันนำมาซึ่งความตาย ซึ่งทุกทีที่แบล็คชัคปรากฏตัว มักจะเกิดการเผาไหม้และได้กลิ่นของกำมะถันด้วยเรื่องเล่าและร่องรอย เรื่องเล่าและร่องรอย. เชื่อกันว่า แบล็คชัคมีนิสัยดุร้าย ดวงตามีสีแดงโชนเหมือนเปลวไฟ ลำตัวมีขนาดใหญ่เหมือนม้าหรือวัว ความเชื่อเรื่องแบล็คชัคนั้นกระจายไปทั่วเกาะอังกฤษ โดยมีชื่อเรียกแตกต่างกันไปตามท้องถิ่น เช่น ที่ราบสูงสกอตแลนด์เรียก คูซิท (Cù Sìth) ที่นอร์ฟอล์ก, ซัฟฟอล์ก และเอสเซ็กซ์เรียก แบล็คชัค (Black Suck) หรือ โอลด์ชัค (Old Shuck) แลงคาสเชอร์และยอร์กไชร์เรียก สไตรเกอร์ (Skriker) ขณะเดียวกันก็มีชื่อเรียกโดยทั่วไปว่า สุนัขดำ (Black Dog) โดยเรื่องเล่าของแบล็คชัคที่มีชื่อเสียงมากที่สุด เกิดขึ้นเมื่อวันอาทิตย์ที่ 4 สิงหาคม ค.ศ. 1577 ช่วงเวลาประมาณ 09.00-10.00 น.ที่โบสถ์แห่งหนึ่งของหมู่บ้านบังเก้ ในซัฟฟอล์ก อยู่ ๆ ก็เกิดลมพายุอย่างรุนแรงขึ้น ท้องฟ้าก็แปรเปลี่ยนเป็นสีดำและตัวโบสถ์ก็เกิดการสั่นสะเทือน ทันใดนั้นเองก็มีพายุหมอกและสายฟ้าฟาดเข้ามาในตัวโบสถ์พร้อมกับร่างของสุนัขสีดำตัวหนึ่ง มันวิ่งตรงเข้าใส่ผู้คนที่กำลังหวาดกลัวและคุกเข่าเพื่อขอความช่วยเหลือจากพระเจ้าไป 2 คน จากนั้นมันก็เผาผู้คนที่อยู่ในโบสถ์แต่ก็ยังมีผู้เหลือรอดจากเหตุการณ์ในครั้งนั้น ขณะเดียวกันห่างออกไปเพียง 7 ไมล์ที่หมู่บ้านบลีทเบิร์ก ก็พบสุนัขสีดำอีกตัว ซึ่งมีลักษณะเหตุการณ์คล้าย ๆ กับที่เกิดที่หมู่บ้านบังเก้และทำร้ายคนตายไป 3 คน และได้ทิ้งรอยไหม้ไว้ที่ประตูทิศเหนือของโบสถ์ไว้ตราบจนทุกวันนี้ เรื่องราวของแบล็คชัคยังมีอีกมากทั้งในฝั่งยุโรปและอเมริกาเหนือ นอกจากนี้ ยังพบร่องรอยของแบล็คชัคผ่านมิลเลนเข้าไปยังครอเมอร์ฮอล อันเป็นสถานีซึ่งเชื่อกันว่าเซอร์อาร์เทอร์ โคนัน ดอยล์ ใช้เป็นสถานที่ในนวนิยายเรื่อง หมาผลาญตระกูล (The Hound of the Baskervilles) ซึ่งเป็นหนึ่งในนวนิยายการผจญภัยและสืบสวนของเชอร์ล็อก โฮมส์วัฒนธรรมสมัยนิยม วัฒนธรรมสมัยนิยม. แบล็คชัคยังได้ถูกอ้างอิงถึงในวัฒนธรรมร่วมสมัยต่าง ๆ อาทิ ภาพยนตร์ฮอลลีวู้ดในปี ค.ศ. 1998 เรื่อง Black Dog นำแสดงโดย แพทริก สเวซี (ในชื่อภาษาไทยว่า ไอ้หมาบ้า ผ่าไฮเวย์นรก) หรือในสารคดีทางโทรทัศน์ของดิสคัฟเวอรี่ แชนนอล ในชุด Lost Tapes (นำมาออกอากาศในประเทศไทยช่วงกลางปี พ.ศ. 2552) ซึ่งเป็นสารคดีเกี่ยวเรื่องราวของสัตว์ประหลาดหรือสิ่งเร้นลับเหนือธรรมชาติที่โจมตีใส่มนุษย์ชนิดต่าง ๆ ก็มีเรื่องของแบล็คชัคด้วย ในตอนที่มีชื่อว่า Hellhound</doc>
