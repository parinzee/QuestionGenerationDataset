<doc id="892643" url="https://th.wikipedia.org/wiki?curid=892643" title="โจเซฟ สมิธ">โจเซฟ สมิธ โจเซฟ สมิธ จูเนียร์ (อังกฤษ: Joseph Smith Jr.; 23 ธันวาคม พ.ศ. 2348 – 27 มิถุนายน พ.ศ. 2387) เป็นผู้ก่อตั้งศาสนาคริสต์นิกายมอรมอนหรือที่เป็นชื่อทางการก็คือ ศาสนจักรของพระเยซูคริสต์แห่งวิสุทธิชนยุคสุดท้าย และเป็นมรณสักขีของศาสนามอรมอนอีกด้วยประวัติและตำนาน ประวัติและตำนาน. โจเซฟ สมิธ จูเนียร์ เกิดเมื่อวันที่ 23 ธันวาคม พ.ศ. 2348 เป็นบุตรของนายโจเซฟ สมิธ ซีเนียร์ ครอบครัวของเขาเคร่งศาสนามาก โจเซฟ สมิธ เป็นคนศึกษามาน้อย และเป็นผู้สนใจในเรื่องความจริงของศาสนามากการปรากฏของพระยาห์เวห์และพระเยซู การปรากฏของพระยาห์เวห์และพระเยซู. ต่อมาเมื่อปี พ.ศ. 2362 โจเซฟ สมิธได้ไปสวดอ้อนวอนกับพระเป็นเจ้าในป่าที่ใกล้บ้านของเขา และโจเซฟ สมิธได้เห็นแสงสว่างยิ่งกว่าดวงอาทิตย์เหนือศีรษะของเขา และเขาได้พบกับคนสองคนที่มีแสงสว่างอยู่รอบกาย บุคคลแรกได้กล่าวว่า เราคือพระยาห์เวห์ พระเจ้าของเจ้า และบุคคลนั้นก็ชี้ไปที่อีกบุคคลหนึ่งและกล่าวว่า นี่คือบุตรของเรา จงฟังท่าน และบุคคลนั้นจึงกล่าวว่า เราคือพระเยซู บุตรของพระเจ้า พระเยซูตรัสว่า ในขณะนี้ไม่มีคริสตจักรนิกายใดเลยที่สอนด้วยการเน้นหลักของความจริง และบุคคลสองคนนั้นก็จากไปกำเนิดพระคัมภีร์มอรมอน กำเนิดพระคัมภีร์มอรมอน. ต่อมาในปี พ.ศ. 2369 มีทูตสวรรค์องค์หนึ่ง นามว่า โมโรไน ได้มอบจารึกทองคำที่เป็นบันทึกสมัยโบราณให้กับโจเซฟ สมิธ และสั่งโจเซฟว่าให้แปลหนังสือเล่มนี้และนำไปเผยแพร่แก่ชาวโลก ในตอนแรกโจเซฟ สมิธ รู้สึกเครียดกับการแปลหนังสือเล่มนี้เพราะไม่คุ้นเคยกับตัวอักษรที่อยู่ในจารึก เนื่องจากเขาศึกษามาน้อย แต่ในความเชื่อของชาวมอรมอนนั้น บอกไว้ว่า ต่อมาโจเซฟได้แปลหนังสือเล่มนี้สำเร็จด้วยฤทธิอำนาจของพระเจ้า และโจเซฟใช้เวลาแปลหนังสือเล่มนี้ไม่ถึงสามเดือนจึงสำเร็จ และโจเซฟตั้งชื่อหนังสือเล่มนั้นว่า Book of Mormon หรือภาษาไทยเรียกว่า พระคัมภีร์มอรมอน นั่นเองการก่อตั้งศาสนจักรมอรมอน การก่อตั้งศาสนจักรมอรมอน. หลังจากโจเซฟแปลพระคัมภีร์มอรมอนสำเร็จ ก็ได้สวดอ้อนวอนต่อพระเป็นเจ้าทุกวัน และนึกถึงคำพูดของพระเยซูในตอนปี พ.ศ. 2362 ได้ว่า ในขณะนี้ไม่มีคริสตจักรนิกายใดเลยที่สอนด้วยการเน้นหลักของความจริง โจเซฟจึงตัดสินใจก่อตั้งศาสนจักรของพระเยซูคริสต์แห่งวิสุทธิชนยุคสุดท้าย หรือ ศาสนจักรมอรมอน ขึ้นอย่างเป็นทางการเมื่อวันที่ 6 เมษายน พ.ศ. 2373มรณกรรมของโจเซฟ สมิธ มรณกรรมของโจเซฟ สมิธ. ในปี พ.ศ. 2387 โจเซฟ สมิธ ถูกกล่าวหาว่าสอนศาสนาอย่างผิด ๆ และด้วยคดีอื่น ๆ อีกซึ่งเป็นคำกล่าวหาเท็จ โจเซฟจึงถูกตัดสินจำคุกพร้อมกับพี่ชายของเขา ไฮรัม สมิธ และเมื่อเขาอยู่ในคุก พี่ชายของเขากำลังเปิดประตู แต่โจรในคุกเอาปืนจ่อประตูไว้และยิง กระสุนนั้นพุ่งเขาใส่หน้าของไฮรัม สมิธ พี่ชายของโจเซฟ สมิธ เมื่อโจเซฟเห็นว่าพี่ชายของตนเสียชีวิตแล้วก็กอดศพของพี่ชายและร้องไห้เสียใจเป็นอย่างมาก และโจรก็เข้ามาที่ห้องของโจเซฟ และยิงโจเซฟหลายนัด และในนาทีสุดท้ายของโจเซฟ โจเซฟกระโดดไปที่หน้าต่างพร้อมกระสุนอีกหลายนัดที่พุ่งใส่ตัวของโจเซฟ และโจเซฟก็เสียชีวิตเมื่อวันที่ 27 มิถุนายน พ.ศ. 2387 เมื่อเขามีอายุ 38 ปีผลงานอื่น ๆ ของโจเซฟ สมิธผลงานอื่น ๆ ของโจเซฟ สมิธ. - พระคัมภีร์มอรมอน - หนังสือไข่มุกอันล้ำค่า ประกอบด้วย หนังสือของอับราฮัม หนังสือของโมเสส หนังสือของมัทธิว และหนังสือของโจเซฟ สมิธ - หนังสือหลักคำสอนและพันธสัญญา และนอกจากนี้โจเซฟ สมิธ ยังมีผลงานหนังสือมากกว่านี้อีก 45 รายการชีวิตส่วนตัวของโจเซฟ สมิธภรรยาของโจเซฟ สมิธ ชีวิตส่วนตัวของโจเซฟ สมิธ. ภรรยาของโจเซฟ สมิธ. โจเซฟ สมิธ มีภรรยาเป็นจำนวนมาก และนี่คือรายชื่อภรรยาของโจเซฟ สมิธ- แฟนนี ยัง - เมลิสซา ล็อตต์ - เดสเดโมนา ฟอลล์เมอร์ - โรดา ริชาร์ดส์ - เอลวิรา แอนนี่คาวเลส - ซาราห์ ลอว์เรนซ์ - ลูซี่ วอล์คเกอร์ - ฟลอร่า แอน วู้ดเวิร์ธ - เฮเลน มาร์ คิมบอล - มาเรีย ลอว์เรนซ์ - อัลเมอรา วู้ดวาร์ด จอห์นสัน - เอลิซา มาเรีย พาร์ทริดจ์ - เอมิลี่ โดว์ พาร์ทริดจ์ - รูธ โวส เซเยอร์ส - แมรี แอน ฟรอสต์ สเตรินส์ แพรตต์ - ฮันนาห์ เอลส์ - โอลีฟ เกรย์ ฟรอสต์ - แนนซี มาเรีย วินเชสเตอร์ - มาร์ธา แมคไบรด์ ไนท์ - ซาราห์ แอน วิทนีย์ - เดลเซียนา จอห์นสัน - เอลลิซ่า อาร์. สโนว์ - ซาราห์ เอ็ม. เคลฟแลนด์ - เอลิซาเบธ เดวิสเดอร์ฟี - มารินด้า แนนซี จอห์นสัน - แพตตี้ บาร์ทเล็ตต์ เซสชั่นส์ - ซิลเวีย พอร์เตอร์ เซสชันส์ - แมรี่ เอลิซาเบธ โรลลินส์ ไลท์เนอร์ - แอกเนส โมลตัน คูลบริธ - พรีเซนเดรีย ลาทร็อพ ฮันทิงโตัน - ซีน่า ดี. เอช. ยัง - หลุยซา บีแมน - ลูซินด้า เพนเดิลตัน มอร์แกน แฮร์ริส - แฟนนี อัลเจอร์ - เอมมา เฮล - โอลีฟ แอนดูร์วส์ โจเซฟ สมิธ มีภรรยารวมทั้งสิ้น 36 คนบุตรและธิดาของโจเซฟ สมิธ บุตรและธิดาของโจเซฟ สมิธ. โจเซฟ สมิธ มีบุตรและธิดาหลายคนเช่นกัน ได้แก่- โจเซฟ สมิธ (ชื่อเหมือนกับบิดา) - จูเลีย เมอร์ด็อก สมิธ - ซามูเอล เอช. สมิธ - ดอน การ์โลส สมิธ - ซโฟโรเนีย สมิธ - เอฟไรม์ สมิธ - ลูซี่ สมิธ - แคทเธอรีน สมิธ โจเซฟ สมิธ มีบุตรธิดารวมกันทั้งหมด 8 คน</doc>
