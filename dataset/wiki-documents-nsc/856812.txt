<doc id="856812" url="https://th.wikipedia.org/wiki?curid=856812" title="พิภพวานร">พิภพวานร พิภพวานร () เป็นเรื่องชุดแนวบันเทิงคดีวิทยาศาสตร์จากประเทศสหรัฐอเมริกา โดยมีสื่อหลักเป็นภาพยนตร์ นอกจากนี้ยังมีสื่ออื่นๆ เช่น หนังสือ ภาพยนตร์ชุดทางโทรทัศน์ หนังสือการ์ตูน และอื่นๆ เล่าเรื่องเกี่ยวความขัดแย้งระหว่างมนุษย์และวานรที่มีสติปัญญาสูง ปะทะกันเพื่อถืออำนาจปกครอง เรื่องชุดนี้เริ่มต้นจากหนังสือนิยายเรื่อง La Planète des Singes (พ.ศ. 2506) โดยนักเขียนชาวฝรั่งเศส Pierre Boulle (แปลเป็นภาษาไทยในชื่อ พิภพวานร) ต่อมาถูกดัดแปลงเป็นภาพยนตร์เรื่อง พิภพวานร (พ.ศ. 2511) ซึ่งประสบความสำเร็จทั้งด้านรายได้และคำวิจารณ์ ต่อมาจึงมีภาคต่ออีกหลายภาค และผลงานอื่นๆ ที่เกี่ยวข้องตามมาอีกมาก หลังจาก Arthur P. Jacobs ซึ่งเป็นผู้อำนวยการสร้างของภาพยนตร์ชุดนี้ภายใต้ APJAC Productions ได้เสียชีวิตลงเมื่อ พ.ศ. 2516 สิทธิ์ในการสร้างภาพยนตร์ชุดนี้ก็ตกเป็นของ 20th Century Fox ฉบับภาพยนตร์มีภาคต่อจำนวน 4 ภาค ออกฉายระหว่าง พ.ศ. 2513-2516 ได้แก่ ผจญภัยพิภพวานร, หนีนรกพิภพวานร, มนุษย์วานรตลุยพิภพ, และ สงครามพิภพวานร ส่วนใหญ่ไม่ได้รับคำชื่นชมเท่าภาคแรก แต่ประสบความสำเร็จทางด้านรายได้พอสมควร</doc>
