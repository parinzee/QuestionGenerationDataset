<doc id="154919" url="https://th.wikipedia.org/wiki?curid=154919" title="วนอุทยานไดโนเสาร์-แก่งหลวง">วนอุทยานไดโนเสาร์-แก่งหลวง วนอุทยานไดโนเสาร์-แก่งหลวง ไดโนเสาร์เป็นสัตว์เลื้อยคลานโบราณอยู่ในโลก เมื่อประมาณ 225 ล้านปีมาแล้ว และได้สูญพันธุ์ไปจากโลกนี้เมื่อ 65 ล้านปีล่วงมาแล้ว ไดโนเสาร์ที่ขุดพบมีขนาดน้ำหนักกว่า 100 ตัน สูงมากกว่า 100 ฟุต จนถึงพวกที่ขนาดเล็กกว่าไก่ บางชนิดเดินสี่ขา บางพวกก็เดินและวิ่งบนขาหลัง 2 ข้างบางพวกกินแต่พืชเป็นอาหาร ในขณะที่อีกพวกหนึ่งกินเนื้อ เช่นเดียวกับสัตว์ที่มีอยู่ในปัจจุบัน ซากกระดูกไดโนเสาร์ที่ค้นพบที่บ้านหนองกลาง หมู่ที่7 ตำบลบ้านมาง อำเภอเชียงม่วน จังหวัดพะเยา เป็นกระดูกไดโนเสาร์ซอโรพอด ซึ่งเป็นไดโนเสาร์กินพืชขนาดใหญ่ คอยาว หางยาว เดินสี่ขา ขนาดไดโนเสาร์น่าจะยาวตั้งแต่ 15 เมตรขึ้นไป และคาดว่าจะมีชีวิตอยู่มาไม่น้อยกว่า 130 ล้านปี ซากกระดูกไดโนเสาร์ที่ถูกค้นพบแห่งนี้ก็จะเป็นหลักฐานทางประวัติศาสตร์ของโลกอีกชั้นหนึ่งการวิวัฒนาการของมนุษยชาติ คือ ฟอสซิลของลิงเอป(ลิงไม่มีหาง)อายุ 15 ล้านปี ถือเป็นกำเนิดเผ่าพันธุ์ของมนุษย์</doc>
