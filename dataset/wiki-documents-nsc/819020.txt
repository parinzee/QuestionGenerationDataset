<doc id="819020" url="https://th.wikipedia.org/wiki?curid=819020" title="กาแล็กซีซูเปอร์โนวา">กาแล็กซีซูเปอร์โนวา "กาแล็กซีซูเปอร์โนวา" () เป็นซิงเกิลภาษาญี่ปุ่นลำดับที่แปดของกลุ่มศิลปินหญิงเกาหลีใต้ เกิลส์เจเนอเรชัน บรรจุในสตูดิโออัลบั้มภาษาญี่ปุ่น เลิฟแอนด์พีซ และปล่อยออกมาเป็นซิงเกิลลำดับที่สองของอัลบั้มในวันที่ 18 กันยายน ค.ศ. 2013 เพลงเขียนโดยเฟรเดอริก เทา นอรด์ซู สโกลเดน, ฟริโดลิน นอรด์ซู สโกลเดน, คะมิคะโอะรุ และมาร์ติน โฮเบิร์จ เฮดีการ์ด โดยมีโนะโซะมุ ทสึชิยะ เป็นโปรดิวเซอร์ ทางด้านดนตรีแล้ว เพลง "กาเล็กซีซูเปอร์โนวา" เป็นเพลงแนวอิเล็กโทรป็อป ตัวเพลงได้รับคำตอบรับจากนักวิจารณ์โดยรวมอยู่ในด้านบวก ถูกยกมาเปรียบเทียบรูปแบบเพลงกับซิงเกิลภาษาญี่ปุ่นก่อนหน้าอย่าง เพลง "มิสเตอร์แท็กซี่" และเพลง "ปาปารัซซี" เพลงทำตำแหน่งสูงสุดในอันดับที่ 3 บนออริคอนซิงเกิลชาร์ต และอันดับที่ 4 บนเจแปนฮอต 100 มิวสิกวิดีโอสำหรับเพลง "กาแล็กซีซูเปอร์โนวา" ปล่อยออกมาในวันที่ 5 กันยายน ค.ศ. 2013 เกิลส์เจเนอเรชันได้แสดงสดเพื่อส่งเสริมเพลงในรายการซีเครตไลฟ์ และไลฟ์มอนส์เตอร์ ในประเทศญี่ปุ่น</doc>
