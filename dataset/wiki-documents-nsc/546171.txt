<doc id="546171" url="https://th.wikipedia.org/wiki?curid=546171" title="บุศนันทน์ อึ๊งบำรุงพันธุ์">บุศนันทน์ อึ๊งบำรุงพันธุ์ บุศนันทน์ อึ๊งบำรุงพันธ์ (ชื่อเล่น: ครีม; 22 มีนาคม พ.ศ. 2539 — ) เป็นนักกีฬาแบดมินตันชาวไทยผู้เข้าแข่งขันรายการโยเน็กซ์โอเพนเจแปน 2012 ซึ่งอยู่ในอันดับที่ 13 ของโลก และอันดับ 3 ของโลกในรุ่นเยาวชน พ.ศ. 2555 บุศนันทน์ได้รับการพิจารณาชื่อเข้าชิงรางวัลนักแบดมินตันยอดเยี่ยมแห่งปี 2012 จากสหพันธ์แบดมินตันโลก และในวันที่ 13 ตุลาคม พ.ศ. 2556 เธอได้ครองแชมป์การแข่งขันประเภทหญิงเดี่ยวรายการ โยเน็กซ์ดัตช์โอเพน 2013 โดยเป็นฝ่ายชนะกู จวน ซึ่งเป็นนักแบดมินตันจากประเทศสิงคโปร์ ที่ 2-0 เกม ด้วยผลการแข่ง 21-12, 21-12 ปัจจุบันบุศนันทน์กำลังศึกษาชั้นปีที่4 คณะนิเทศศาสตร์ จุฬาลงกรณ์มหาวิทยาลัย รุ่น 50ผลงานในระดับอาชีพ ผลงานในระดับอาชีพ. บุศนันทน์ อึ๊งบำรุงพันธ์ เป็นลูกสาวของบุญลือ กับจีรนันทน์ อึ๊งบำรุงพันธ์ ในเดือนพฤษภาคม พ.ศ. 2555 บุศนันทน์เข้าแข่งขันรายการโยเน็กซ์ซันไรท์มาเลเซียโอเพนกรังด์ปรีซ์โกลด์ 2012 เธอได้เป็นผู้ชนะเลิศในการแข่งขันสำคัญระดับนานาชาติเป็นครั้งแรก จากนั้น ช่วงต้นเดือนพฤศจิกายนของปีเดียวกันนี้ บุศนันทน์ได้เข้าแข่งขันแบดมินตันชิงแชมป์เยาวชนโลก 2012 ประเภทหญิงเดี่ยวและสามารถเข้าสู่รอบก่อนรองชนะเลิศได้สำเร็จ และช่วงปลายเดือนพฤศจิกายน พ.ศ. 2555 เธอเข้าแข่งขันรายการมาเก๊าโอเพน 2012 เดือนมีนาคม พ.ศ. 2556 บุศนันทน์เข้าแข่งขันศึกสวิสโอเพน 2013 และในเดือนมิถุนายนของปีเดียวกันนี้ บุศนันทน์เข้าแข่งขันเอสซีจี ไทยแลนด์ โอเพ่น แบดมินตัน แชมเปี้ยนชิพ 2013 ประเภทหญิงเดี่ยวในฐานะมือวางอันดับ 7 ของรายการ และได้ตำแหน่งรองชนะเลิศ โดยเป็นฝ่ายแพ้ต่อรัชนก อินทนนท์ ที่ 2-1 เกมเกียรติประวัติเกียรติประวัติ. - พ.ศ. 2554 - ชนะเลิศหญิงเดี่ยว, หญิงคู่ รุ่นอายุไม่เกิน 15 ปี การแข่งขันแบดมินตันยุวชนโลก ครั้งที่ 45 ประเทศสกอตแลนด์ - พ.ศ. 2554 - ชนะเลิศหญิงเดี่ยวทั่วไป แบดมินตันอาชีพประเทศไทย 2554 สนามที่ 2 จังหวัดนครปฐม - พ.ศ. 2554 - ชนะเลิศหญิงเดี่ยว, หญิงคู่ รุ่นอายุไม่เกิน 16 ปี การแข่งขันแบดมินตันเอสซีจีจูเนียร์ - พ.ศ. 2555 - อันดับ 3 เยาวชนเอเชีย 2013 ที่เมืองกิมซอน ประเทศเกาหลีใต้ - พ.ศ. 2555 - อันดับ 3 หญิงเดี่ยว, หญิงคู่ ศึกเวียดนามโอเพนกรังด์ปรีซ์โกลด์ 2012 ณ โฮจิมินห์ซิตี ประเทศเวียดนาม - พ.ศ. 2555 - ชนะเลิศหญิงเดี่ยว โยเน็กซ์ซันไรท์มาเลเซียโอเพนกรังด์ปรีซ์โกลด์ 2012 ณ ยะโฮร์บารู ประเทศมาเลเซีย - พ.ศ. 2555 - รองชนะเลิศ มาเก๊ากรังด์ปรีซ์โกลด์ 2012รางวัลที่ได้รับรางวัลที่ได้รับ. - พ.ศ. 2557 - รางวัลนักกีฬาดาวรุ่งยอดเยี่ยมแห่งปี สยามกีฬาอวอร์ดส์ ครั้งที่ 8</doc>
