<doc id="5781" url="https://th.wikipedia.org/wiki?curid=5781" title="เอ็กซ์โป 2005">เอ็กซ์โป 2005 งาน เอ็กซ์โป 2005 เป็นงานจัดแสดงสินค้าโลก (เวิลดส์แฟร์) ที่จัดขึ้นระหว่างวันที่ 25 มีนาคม ถึง 25 กันยายน พ.ศ. 2548 (ประมาณ 185 วัน) ที่จังหวัดไอจิ, ประเทศญี่ปุ่น แก่นเรื่องของงานครั้งนี้คือ "ภูมิปัญญาธรรมชาติ" (Nature's Wisdom) ตัวตุ๊กตาสัญลักษณ์ของงานเป็นปู่ต้นไม้ (โมริโซ) มีนิสัยชอบสอนชอบบ่น และหลานต้นไม้ (คิโคโร) ที่อยากรู้อยากเห็นพื้นที่ พื้นที่. สถานที่ตั้งหลักของงานอยู่ที่เมืองนะงะกุเตะ ทางทิศตะวันออกของเมืองนาโงยา โดยมีพื้นที่จัดงาน 1.85 ตารางกิโลเมตร ผู้จัดงานคาดหมายว่าจะมีผู้เยี่ยมชมงานไม่น้อยกว่า 15 ล้านคน สำหรับการเดินทางจากนาโงยาไปยังพื้นที่จัดงานในนะงะกุเตะนั้น วิธีที่สะดวกคือโดยสารรถไฟใต้ดินสายฮิงะชิยะยะมะจนสุดทางที่ฟุจิงะโอะกะ แล้วต่อรถไฟแมกเลฟสาย LINIMO ไปยังสถานที่จัดงาน พื้นที่จัดงานอยู่ในพื้นที่ภูเขา และป่า การวางผังจึงได้มีการระมัดระวังไม่ให้มีการทำลายธรรมชาติ และคำนึงถึงการรบกวนชาวบ้านที่มีถิ่นฐานในบริเวณดังกล่าว มาตรการที่น่าสนใจในการวางผังงานเอ็กซ์โปครั้งนี้ คือการนำเอารถกระเช้ากอนโดลาที่มีกระจกพิเศษเชื่อมต่อบริเวณต่างๆ และเมื่อลอยผ่านเหนือบริเวณหมู่บ้านที่มีประชาชนอาศัยอยู่ จะเปลี่ยนจากกระจกใสเป็นกระจกฝ้า จนลอยผ่านพ้นบริเวณดังกล่าวจึงกลับสู่สภาพกระจกใสตามปกติ นอกจากนี้ในส่วนใจกลางงานยังเป็นพื้นที่อนุรักษ์ให้เป็นพื้นที่ป่าดังเช่นที่เป็นอยู่ก่อนงานเอ็กซ์โป และใช้เป็นเหมือนพื้นที่ศึกษาธรรมชาติให้แก่เด็กๆและผู้สนใจ นอกเหนือจากพื้นที่จัดแสดงในส่วนศาลา/พื้นที่ในร่มต่างๆ มีการแบ่งส่วนพื้นที่จัดแสดงต่างๆ ดังนี้ ส่วนนากากุเตะ (Nagakute) เป็นส่วนหลักประกอบด้วย- ส่วนศาลานานาชาติ (Global common/Global loop) - ส่วนองค์กร ห้างร้าน (Corporate pavilion) - พื้นที่ส่วนกลาง (Central zone) - พื้นที่สวนสนุก (Interactive fun Zone) - ส่วนประเทศเจ้าภาพ (Japan Zone) ส่วนเซโตะ (Seto) เป็นส่วนที่อยู่แยกออกไป ต้องนั่งรถกระเช้ากอนโดลาประเทศไทย ประเทศไทย. ประเทศไทยเป็นประเทศหนึ่งที่เข้าร่วมในการจัดแสดงในศาลาไทย ในส่วน global common ด้วย ศาลาของไทยไม่ค่อยได้รับความนิยม จนทำให้รัฐบาลไทยในขณะนั้นต้องจัดส่งเจ้าหน้าที่ไปแก้ไขเพิ่มเติม ระหว่างการจัดงาน เป็นประเด็นข่าวกันอยู่ระยะหนึ่ง</doc>
