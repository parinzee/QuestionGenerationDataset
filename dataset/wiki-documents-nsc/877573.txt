<doc id="877573" url="https://th.wikipedia.org/wiki?curid=877573" title="โรงเรียนขอนแก่นวิทยายน ๓">โรงเรียนขอนแก่นวิทยายน ๓ โรงเรียนขอนแก่นวิทยายน ๓ () เดิมเป็นสาขาของโรงเรียนขอนแก่นวิทยายน ตั้งอยู่ที่ถนนมิตรภาพ ตำบลบ้านค้อ อำเภอเมืองขอนแก่น จังหวัดขอนแก่นประวัติโรงเรียน ประวัติโรงเรียน. โรงเรียนขอนแก่นวิทยายน ๓ ตั้งขึ้นตามแผนพัฒนาการศึกษาแห่งชาติฉบับที่ 7 ระหว่างปี พ.ศ. 2535 ถึง พ.ศ. 2539 ได้จัดตั้งเป็นสาขาโรงเรียนขอนแก่นวิทยายน ที่ตำบลโนนท่อน อำเภอเมือง จังหวัดขอนแก่น โดยนายสวาท ภูคำแสน ผู้อำนวยการโรงเรียนขอนแก่นวิทยายน ผู้ตรวจราชการกรมสามัญศึกษาเขตการศึกษา 9 และดำรงตำแหน่งอนุกรรมการกรมการข้าราชการครูในกรมสามัญศึกษาได้แต่งตั้งให้นายเทอดศักดิ์ สินธุศิริ อาจารย์ 2 ระดับ 6 โรงเรียนขอนแก่นวิทยายน เป็นหัวหน้าสาขาโรงเรียน โดยทางโรงเรียนได้ขอใช้ที่ดินของสำนักงานปฏิรูปที่ดินเพื่อการเกษตรกรรมจังหวัดขอนแก่น ที่ตำบลโนนท่อน อำเภอเมือง จังหวัดขอนแก่น เป็นสถานที่เรียนชั่วคราว โรงเรียนขอนแก่นวิทยายน 3 ได้เปิดทำการเรียนการสอนวันแรก เมื่อวันที่ 18 พฤษภาคม พ.ศ. 2536 ในวันที่ 18 สิงหาคม 2540 โรงเรียนได้ย้ายจากที่เดิมมาทำการสอน ณ ที่ตั้งแห่งใหม่ตรงถนนมิตรภาพ กิโลเมตรที่ 19 ข้างอ่างเก็บน้ำซำจานเป็นวันแรก ในวันที่ 10 สิงหาคม พ.ศ. 2540 โรงเรียนขอนแก่นวิทยายน ๓ ได้รับการประกาศจากกระทรวงศึกษาธิการให้เป็นโรงเรียนเอกเทศอักษรย่อ อักษรย่อ. เนื่อยด้วยนักเรียนโรงเรียนขอนแก่นวิทยายน ๓ จะสวมเครื่องแบบที่เหมือนกับนักเรียนโรงเรียนขอนแก่นวิทยายน จึงทำให้โรงเรียนไม่ได้ใช้อักษรย่อ ข.ก.๓ แต่ใช้อักษรย่อ ข.ก. ตามโรงเรียนขอนแก่นวิทยายน ซึ่งจะต่างจากโรงเรียนขอนแก่นวิทยายน ๒ (สมาน สุเมโธ) ที่จะย่อว่า ข.ก.๒ เพราะมีเครื่องแบบเป็นของตัวเอง</doc>
