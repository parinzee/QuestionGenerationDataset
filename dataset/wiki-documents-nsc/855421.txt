<doc id="855421" url="https://th.wikipedia.org/wiki?curid=855421" title="โทะเงะสึเกียว ~คิมิ โอะโม~">โทะเงะสึเกียว ~คิมิ โอะโม~ โทะเงะสึเกียว ~คิมิ โอะโม~ () เป็นซีดีซิงเกิลลำดับที่ 41 (ซิงเกิลลำดับที่ 44 จากทั้งหมด) ของ มะอิ คุระกิ ออกจำหน่ายวันที่ 12 เมษายน พ.ศ. 2560 ในรูปแบบซีดีซิงเกิลและ 19 เมษายน พ.ศ. 2560 ในรูปแบบดิจิตอลดาวน์โหลดข้อมูลเพลง ข้อมูลเพลง. ซิงเกิลนี้เป็นซีดีซิงเกิลครั้งแรกในรอบเกือบ 3 ปีหลังจาก มุเตะกินะฮาร์ต/สแตนด์บายยู ในปี 2014 ซิงเกิลนี้มีปกทั้งหมด 4 แบบ คือ Limited, Detective Conan, Regular, FC&Musing ภายหลังจากเพลงนี้จำหน่ายไปได้ 5 เดือนก็ได้จำหน่ายเวอร์ชั่นเกียวโตเป็นแบบที่ 5 ในวันที่ 13 กันยายน พ.ศ. 2560 โทะเงะสึเกียว ~คิมิ โอะโม~ เป็นเพลงปิดภาพยนตร์ยอดนักสืบจิ๋วโคนัน เดอะมูฟวี่ ลำดับที่ 21 ตอน ปริศนาเพลงกลอนซ่อนรัก และเป็นเพลงที่ 21 ที่การ์ตูนยอดนักสืบจิ๋วโคนันใช้เพลงของเธอด้วย ส่งผลให้เธอกำลังถูกเสนอชื่อแก่กินเนสบุกในฐานะที่เธอเป็น นักร้องที่ทำเพลงประกอบให้แก่อะนิเมะเรื่องเดียวกันมากที่สุดในโลก ซึ่งภายหลังสถิตินี้ได้ถูกบันทึกในกินเนสบุกในวันที่ 25 กรกฎาคม พ.ศ. 2560 สำหรับมิวสิควิดีโอเพลงนี้ถ่ายทำโดยใช้ชุดกิโมะโนะ จูนิฮิโตเอะ ที่หนักถึง 24 กิโลกรัม และมีมูลค่าสูงถึง 8 ล้านเยน ซึ่งเธอก็ได้ใส่ไปในการโปรโมตซิงเกิลนี้ในรายการ Music station คุรากิได้โปรโมตซิงเกิลนี้ครั้งแรกใน Mai Kuraki Live Project 2017 "SAWAGE LIFE" ของเธอเอง และได้โปรโมตโดยการขึ้นป้ายโฆษณาต่างๆ ทั่วเมืองเกียวโตโดยเฉพาะแถบอะระชิยะมะและสะพานโทเก็ตสึเคียวซึ่งเป็นที่มาของชื่อเพลงนี้ รวมทั้งจัดอีเวนต์ 5 รอบทั่วประเทศญี่ปุ่น ซิงเกิลนี้เปิดตัววันแรกในอันดับที่ 3 บนโอริคอน ชาร์ต ด้วยยอดขาย 12,498 แผ่นและสัปดาห์แรกที่อันดับ 5 ด้วยยอดขายราว 30,000 แผ่น เป็นซิงเกิลที่เปิดตัวสูงสุดในรอบ 10 ปีตั้งแต่ เบสต์ออฟฮีโร ทำให้เธอยังคงสถิตินักร้องเดี่ยวที่ทำซิงเกิลทุกซิงเกิลติดท็อป 10 ได้มากที่สุดไว้อยู่ และในสัปดาห์ต่อมาซิงเกิลนี้อยู่ที่อันดับที่ 9 ของชาร์ต ทำให้เป็นซิงเกิลแรกในรอบ 14 ปีตั้งแต่ คาเซะโนะลาลาลา ที่สามารถติดท็อป 10 ได้ถึง 2 สัปดาห์ติดต่อกัน ซิงเกิลนี้อยู่ในชารต์เป็นสัปดาห์ที่ 33 ในสัปดาห์วันที่ 18 ธันวาคม ส่งผลให้เป็นซิงเกิลที่อยู่ในชาร์ตนานที่สุดจากทั้งหมด 41 ซิงเกิล ทำลายสถิติเดิมซึ่งเป็นเพลงเปิดตัวของเธอ เลิฟ เดย์อาฟเตอร์ทูมอร์โรว์ ที่อยู่ในชาร์ต 30 สัปดาห์ เป็นซิงเกิลที่มียอดขายสูงสุดในรอบ 12 ปีนับตั้งแต่เลิฟ, นีดดิง ในปี 2005 และเป็นซิงเกิลที่อยู่ในชาร์ตนานที่สุดของซิงเกิลที่เป็นเพลงประกอบอะนิเมะยอดนักสืบจิ๋วโคนัน ทำลายสถิติเดิมคือเพลง นะโซะ ของ มิโฮะ โคะมัตสึ ที่อยู่ในชาร์ต 32 สัปดาห์ ทางด้านดิจิตอลดาวน์โหลด เพลงนี้สามารถขึ้นอันดับ 1 ทันทีในทุกชาร์ตดิจิตอลหลักทั้ง 4 ของญี่ปุ่นทั้ง iTunes,Recochoku,mora,dwango ซึ่งเป็นเพลงแรกของเธอที่สามารถทำได้ และยังคงขึ้นอันดับ 1 ประจำสัปดาห์ของทั้ง 4 ชาร์ตนี้ด้วย ส่งผลให้เพลง ไทม์อาฟเตอร์ไทม์ ~ฮานะมาอุมาชิเดะ~ ที่จำหน่ายเมื่อ 14 ปีก่อนกลับขึ้นชาร์ตอีกครั้งด้วย 。 ใน Billboard Japan Hot 100 สัปดาห์แรกเพลงนี้เปิดตัวที่อันดับ 9 และขึ้นเป็นอันดับ 2 ในสัปดาห์ต่อมา สืบเนื่องมาจากยอดดิจิตอลดาวน์โหลดที่สูงมาก ทำให้เป็นอันดับสูงสุดที่เธอทำได้นับแต่ตั้งมีชาร์ตนี้มา ส่วน Hot Animation สัปดาห์แรกอยู่อันดับ 3 ก่อนที่จะขึ้นอันดับ 1 ในสัปดาห์ต่อมา เป็นเพลงที่ 2 ต่อจาก ทรายอะเกน ที่ขึ้นอันดับ 1 ในชาร์ตนี้รายชื่อเพลงชาร์ตชาร์ต. - ออริกอนชาร์ต (ในญี่ปุ่น) - Billboard Japan - Recochoku - ชาร์ตอื่นๆการนำไปใช้การนำไปใช้. - โทะเงะสึเกียว ~คิมิ โอะโม~ : เพลงปิดภาพยนตร์ยอดนักสืบจิ๋วโคนัน เดอะมูฟวี่ ตอน ปริศนาเพลงกลอนซ่อนรักการแสดงสดการแสดงสด. - 14 เมษายน พ.ศ. 2560 , 12 พฤษภาคม พ.ศ. 2560 : MUSIC STATION</doc>
