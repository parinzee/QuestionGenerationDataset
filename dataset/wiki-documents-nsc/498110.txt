<doc id="498110" url="https://th.wikipedia.org/wiki?curid=498110" title="คชภัค ผลธนโชติ">คชภัค ผลธนโชติ คชภัค ผลธนโชติ เกิดเมื่อวันที่ 29 มกราคม พ.ศ. 2524 เป็นอดีตสมาชิกวงแคลช ปัจจุบันเป็นโปรดิวเซอร์ฝ่ายบริหาร (Executive producer) ของค่ายบ็อกซ์มิวสิก ในเครือมิวสิกมูฟเอนเตอร์เทนเมนต์ และเป็นโปรดิวเซอร์ให้ศิลปินต่าง ๆ มากมายประวัติ ประวัติ. พลมีชื่อจริงก่อนเปลี่ยนชื่อว่า ธนะพล ฤกษ์สมผุส ก่อนที่พลเปลี่ยนชื่อในภายหลังการศึกษาการศึกษา. - ประถมศึกษา โรงเรียนอโศกวิทย์อ่อนนุช - มัธยมศึกษา โรงเรียนราชวินิตบางแก้ว - อุดมศึกษา มหาวิทยาลัยราชภัฏบ้านสมเด็จเจ้าพระยาเข้าสู่วงการบันเทิง เข้าสู่วงการบันเทิง. พลถูกชักชวนให้เข้าร่วมวง ลูซิเฟอร์ เพื่อเข้าประกวดฮอตเวฟมิวสิกอวอร์ดส์ครั้งที่ 2 และ 3 ในตำแหน่งมือกีตาร์ ซึ่งครั้งที่ 3 ได้รางวัลรองชนะเลิศอันดับ 1 และเซ็นสัญญากับค่ายอัพจี เปลี่ยนชื่อเป็นวงแคลช และออกอัลบั้ม วัน เป็นอัลบั้มแรกโปรดิวเซอร์ โปรดิวเซอร์. หลังวงแคลชยุบวงในปี พ.ศ. 2554 พลก็ได้ทำงานเบื้องหลัง โดยเป็นโปรดิวเซอร์ให้กับศิลปินต่าง ๆ มากมาย เช่น เก็ตสึโนวา, ฟีฟี่ เบลค, ศรัญ แอนนิ่ง และในปี พ.ศ. 2558 ก็ถูกชักชวนจาก จุ๊บ - วุฒินันท์ ภิรมย์ภักดี ให้ย้ายไปอยู่ที่ สหภาพดนตรี และได้เป็นโปรดิวเซอร์ให้กับ พิษณุ นิ่มสกุล ในเพลง โลกเสมือนจริง ปัจจุบันเป็นโปรดิวเซอร์ฝ่ายบริหาร (Executive producer) ของค่ายบ็อกซ์มิวสิก ซึ่งเป็นค่ายย่อยของมิวสิกมูฟเอนเตอร์เทนเมนต์ ที่เปลี่ยนชื่อมาจากสหภาพดนตรีบวช บวช. เมื่อวันที่ 11 มีนาคม พ.ศ. 2559 พลได้เข้าพิธีอุปสมบทเป็นภิกษุที่วัดราชบพิธสถิตมหาสีมารามราชวรวิหาร เพื่อทดแทนพระคุณของพ่อแม่ และใช้ชีวิตใต้ร่มกาสาวพัสตร์เพื่อศึกษาพระธรรม ได้รับฉายา "ภคโชโต"ผลงานผลงานเพลงผลงาน. ผลงานเพลง. - 2544 - วัน - 2546 - ซาวด์เชก - 2547 - เบรนสตรอม - 2548 - อีโมชัน - 2549 - แครชชิง - 2551 - ร็อกออฟเอจเจส - 2553 - ไนน์มิสยูทูโปรดิวเซอร์เพลงโปรดิวเซอร์เพลง. - เก็ตสึโนวา - ฟีฟี่ เบลค - ศรัญ แอนนิ่ง - พิษณุ นิ่มสกุลพิธีกรพิธีกร. - รายการ Live@G ช่อง Gmm Music (2555 - 2556)ชีวิตส่วนตัวและธุรกิจ ชีวิตส่วนตัวและธุรกิจ. ชีวิตส่วนตัว พลคบหาดูใจกับแอร์โฮสเตสสาว แพร นิศารัตน์ ได้ 2 ปี จึงแต่งงานกันเมื่อวันที่ 6 พฤษภาคม พ.ศ. 2555 มีลูกชาย 1 คน ชื่อ น้องพร้อม พลและเพื่อนร่วมวงแคลชยังได้ร่วมกันทำธุรกิจร้านอาหารกึ่งผับชื่อ แคลงก์ (Clank) ที่บริเวณถนนศรีนครินทร์ หลังห้างซีคอนสแควร์ ซึ่งเป็นหุ้นส่วนร่วมกับขันเงิน และเดย์ ศิลปินจากวงไทยเทเนี่ยม</doc>
