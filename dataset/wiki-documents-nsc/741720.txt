<doc id="741720" url="https://th.wikipedia.org/wiki?curid=741720" title="อคูไมเซอร์ 3">อคูไมเซอร์ 3 อคูไมเซอร์ทรี, อะคุไมเซอร์ 3, อะคุมะอิซ่า สุรี (Akumaizer 3, アクマイザー3) ทีวีซีรีส์แนวฮีโร่คนแสดงของญี่ปุ่น (โทะกุซะสึ 特撮) ออกอากาศครั้งแรกในไทย ปีพ.ศ. 2518 (ค.ศ. 1975 ปีเดียวกับที่ฉายในญี่ปุ่น) ทุกวันพฤหัสบดี เวลา 18:20 ทางทีวีสีช่อง 5 ชื่อเรื่องคือ มหากาฬมอเตอร์ไซค์ (เดิมรัชฟิล์มผู้นำเข้ามาฉาย ตั้งใจจะใช้ชื่อ สามยอดพยัคฆ์) ผลิตโดยบริษัทโตเอะ กำกับโดยผู้กำกับหลายท่าน อาทิ อั๊ตทสึโอะ โอคุนากะ (Atsuo Okunaka, 奥中惇夫) ออกอากาศครั้งแรกในญี่ปุ่น วันที่ 7 ตุลาคม ค.ศ. 1975 ทุกวันอังคาร เวลา 19:00-19:30 ทางช่อง NET (ปัจจุบันคือ ทีวี อาซาฮี) มีทั้งหมด 38 ตอนๆ ละ 30 นาที โดยตอนแรกมีชื่อตอนว่า “ทำไม? การกบฏของซาบีตัน” (นะเซะดะ ซาบิตันโนะฮังเกี๊ยกกุ (なぜだ?! ザビタンの反逆!) และตอนสุดท้ายฉายวันที่ 29 มิถุนายน ค.ศ. 1976 ชื่อตอนว่า “ทำไม? แคปซูลแห่งวันพรุ่ง” (นะเซะดะ อะสุเอ๊ะโนะ คะปุเซหรุ (なぜだ?! 明日へのカプセル) โดยทุกตอนจะขึ้นต้นชื่อด้วยคำถามว่า "ทำไม?" (นะเซะดะ, なぜだ) เมื่อจบชุดแรกก็ต่อด้วย ภาค 2 ในชื่อซีรีส์ใหม่ว่า โชวจินบิบิว (Choujin Bibyun) อีก 36 ตอน โดยเป็นตัวละครใหม่ ตัวละครใน อคูไมเซอร์ทรี ออกแบบโดย อิชิโนโมริ โชทาโร่ โดยใช้ภาพสเก็ชที่เหลือจากการนำไปทำเป็นซีรีส์ คาเมนไรเดอร์ ยุคนั้นผู้คนให้ความสนใจใคร่รู้ เรื่องไซไฟ วิทยาศาสตร์ อวกาศ อนาคต สิ่งเร้นลับปริศนา อภินิหารพลังพิเศษ อคูไมเซอร์ทรีก็จับความสนใจเรื่อง โลกกลวง สิ่งมีชีวิตใต้พิภพ ใจกลางโลก ไซบอร์ก วงจรอิเล็คทรอนิคส์ และยังได้รับอิทธิพลจากภาพยนตร์สามทหารเสือ (the Three Musketeers) วรรณกรรมยอดฮิต (แนวโรแมนติค-ดาบ-เสื้อคลุม) ของฝรั่งเศส มีทหารองครักษ์สามคน ใช้ดาบแบบเรเปียร์ (rapier) เป็นอาวุธในการต่อสู้ รักษาเกียรติยศ เพื่อมิตรภาพ เสียสละเพื่อส่วนรวม ผดุงคุณธรรม เนื้อหาในอคูไมเซอร์ทรียังแฝงความย้อนแย้ง พิสูจน์ความเข้มแข็งของจิตใจ แม้จะถูกตราหน้าว่าเป็นผู้ทรยศต่อเผ่าพันธุ์ตนเอง ก็ยังคงต่อสู้ด้วยอุดมการณ์ และมิตรภาพ ถึงรูปลักษณ์ร่างกายจะผิดแผก แต่ต้องการเป็นเพื่อนกับมนุษย์โลกอยู่ร่วมอย่างสันติสุข ทว่ามนุษย์โลกก็มีความกลัวสิ่งเร้นลับ ไม่ค่อยยอมรับปีศาจซึ่งต่างไปจากตน แต่ช่วงกลางเรื่องขึ้นไปเนื้อหาการต่อสู้กับปีศาจเปลี่ยนไปทางสร้างความขบขันสำหรับกลุ่มเด็กเล็ก ทีวีซีรีส์แนวฮีโร่ที่คนไทยรู้จัก เรียงตามลำดับเวลาที่ฉายในปี 1975-1976 ได้แก่ คอนดอร์แมน, คาเมนไรเดอร์สตรองเกอร์, โกเรนเจอร์ (ซีรีส์แนวเซ็นไตเรื่องแรกของญี่ปุ่น), อคูไมเซอร์ทรี, สองสิงห์อวกาศ เคียวไดน์, เดอะ คาเงะสตาร์, นินจาแค็ปเตอร์ และ โชวจินบิบิวเนื้อเรื่อง เนื้อเรื่อง. เผ่าพันธุ์อคูม่า (อะคุมะโซกุ アクマ族) ไซบอร์กปีศาจ อาศัยอยู่ในโลกใต้พิภพ (Down World ダウンワールド) ได้ส่งยานสำเภาเหาะมารุกรานโลกเบื้องบนจับมนุษย์ไปเป็นทาส แต่ก็มีบุรุษลึกลับ คอยสังเกตการณ์ และเข้าขัดขวาง ช่วยเหลือมนุษย์ บุรุษผู้นั้นมีนามว่า ซาบีตัน (ザビタン) ซึ่งจริงๆ แล้ว เขาก็เป็นคนในเผ่าอคูม่าเช่นกัน แต่มีแม่เป็นมนุษย์โลก ต้องการอยู่ร่วมกับมนุษย์อย่างสันติและเป็นมิตร จึงทำให้ซาบีตันเป็นปฏิปักษ์กับเผ่าพันธุ์ตัวเอง เมซ่าลอร์ด (メザロード) จึงส่งสมุนขึ้นมากำจัดซาบีตัน โดยในตอนแรกส่ง กาบูร่า (ガブラ) และ อีวิล (イビル) ทว่าทั้งสองก็พ่ายแพ้การต่อสู้ แต่ซาบีตันก็ปล่อยทั้งสองไปไม่ได้กำจัด แถมยังช่วยชีวิตอีกต่างหาก ในที่สุด อีวิล และ กาบูร่า ก็เข้าใจเจตนารมณ์ของ ซาบีตัน และเห็นความขี้ขลาดไร้ศักดิ์ศรีของเมซ่าลอร์ด จึงหันหลังให้ มาร่วมทีมเป็นกลุ่ม อคูไมเซอร์ทรี และช่วยพามนุษย์ที่ถูกจับไปกลับคืนสู่โลกเบื้องบนด้วยสำเภาเหาะลำเดิม พร้อมแปลงสภาพให้เป็นยานเหาะลำใหม่ชื่อว่า ไซด้าเบ็ค, ซะอิดะเบ็คขุ (Zidabec, ザイダベック) คอยปกป้องโลกมนุษย์ และกำจัดสมุนของเมซ่าลอร์ด ซึ่งก็มีปีศาจบางตนที่มีจิตใจรักความสงบ-สันติ ก็ย้ายมาอยู่ฝ่ายอคูไมเซอร์ทรี อาวุธหลักประจำกายที่ใช้ในเรื่องคือ ดาบ ซึ่งจะเรียกว่า จังเคล, จังเคหรุ, จังเกิล (ジャンケル) และเรียกท่าประสานดาบชี้ขึ้นฟ้าว่า จังเคล ครอส, จังเกิลครอส (Jankel Cross ジャンケルクロス) พร้อมตะโกนว่า "อุนาเระ จังเคหรุ วาเระระ อะคุมะอิซ่า สุรี" (唸れジャンケル! 我らアクマイザー3!! รวมพลังจังเคล พวกเราคือ อคูไมเซอร์ทรี, รวมพลังปีศาจอะคูไมเซอร์ทรี) ความสามารถพิเศษอีกอย่างของเผ่าพันธุ์อคูม่า คือ มนต์อสูร, เวทมนตร์ปีศาจ (มะโฮริกิ, まほうりき) ที่ใช้แปลงร่างเป็นสิ่งต่างๆ , หายตัว, สลับสถานที่ ฯลฯ เท่าที่จะฝึกพัฒนาให้เชี่ยวชาญขึ้นตัวละครเผ่าอคูม่า (Akuma-Soku, アクマ族)สามสหาย อคูไมเซอร์ทรี (アクマイザー3)ตัวละคร. เผ่าอคูม่า (Akuma-Soku, アクマ族). สามสหาย อคูไมเซอร์ทรี (アクマイザー3). - ซาบีตัน, ซะบิตัน (Zabitan, Xavitan, ザビタン) หัวหน้าทีมอคูไมเซอร์ทรี เป็นลูกครึ่ง (พ่อเป็นอคูม่า แม่เป็นมนุษย์) ร่างกายสีดำ ปลอกแขน-ปลอกขา-ถุงมือ-รองเท้าสีขาว ลายริ้วเหลือง ดวงตาเป็นแผ่นกว้างก้อนเดียวสีแดง ถ้าโกรธจะมีเส้นคาดสีดำ มีแผงวงจรปรากฏให้เห็นบริเวณรูหู แผ่นใบหูกางสีดำมีขนาดใหญ่และขอบหยัก เกราะอกสีแดง แบบสเก็ชเริ่มแรกนำมาจาก ตัวตลกเจสเตอร์ (Jester) ในยุคกลาง- อีวิล, อิบิรุ (Evil, イビル)- กาบูร่า, กะบุระ (Gabura, Gabra, ガブラ) ทั้งสามมียานพาหนะส่วนตัวเป็น มอเตอร์ไซค์ ใช้ตรวจการณ์ โดยมีชื่อเรียกว่า การิบ้า (Garibar, Gyariba, ギャリバー) เก็บอยู่ในยานไซด้าเบ็ค มอเตอร์ไซค์ของซาบีตันชื่อ การิบ้าเอ ギャリバーA, มอเตอร์ไซค์ของอีวิลชื่อ การิบ้าบี ギャリバーB และ มอเตอร์ไซค์ของกาบูร่าชื่อ การิบ้าซี ギャリバーC เมื่อต้องการเพิ่มสมรรถนะ จะตะโกนว่า "ไตรแคช เอ บี ซี" (トライキャッチ！Ａ・Ｂ・Ｃ！) มอเตอร์ไซค์ทั้งสามจะรวมร่างเป็น การิเบิร์ด, การิบาโดะ (ギャリバード, Gari Bard) (มอเตอร์ไซค์แบบพ่วงข้าง) ซึ่งทำความเร็วได้ถึง 330 กม./ชม. พร้อมมีอาวุธปืนกล การิบ้าแคนน่อน (ギャリバーキャノン) ให้อีวิลและกาบูร่าใช้ช่วยยิงด้วยพันธมิตร หรือ เป็นกลางพันธมิตร หรือ เป็นกลาง. - ดารูเนีย, ดะรุนิอะ (ダルニア) ในวีซีดีเรียกว่า แดเนียล ร่างกายสีเขียวมีผมสีทองประดับลูกปัดที่หน้าผาก ตากลมโต มีหูคล้ายแมว ชอบดูการดวลแบบยุติธรรม จึงมักจะออกมาขัดขวางการต่อสู้ที่ใช้กลโกงอยู่เสมอ และหลงรักซาบีตัน- มาจอร์กะ, มะโจะรุกะ (マジョルカ) พี่สาวดารูเนีย- ไซเร็น (サイレーン) เพื่อนของซาบีตัน- ไดยังก้า (ダイヤンガー) ไดยังก้า รูปร่างเหมือนแมลง เดิมเธอคือ ไดอะน่า อดีตคู่หมั้นของอีวิล ปรากฏตัวตอนที่ 18- ยูกิจัง (ユキオンナ) เพื่อนวัยเด็กของกาบูร่า- คิรินด้า (キリンダー)- บะโกะดะ (バゴダ)สี่พันธมิตรสันติภาพ สี่พันธมิตรสันติภาพ. หรือ สี่สหายพันธมิตรสันติภาพ, เฮย์วะโตโยะนินจยูว์ (平和党四人衆)- บาสุการุ, ปาสคาล (バスカル, Pascal) หัวหน้าทีม หน้าตาเหมือนกวางผสมหมาป่า มีเขาสองข้าง ตัวสีขาว ผมยาวสีแดง- นาเมะนาเมดะ, นาเมะนาเมะ (ナメナメーダ) ปีศาจลิ้นยาว มีเขากลางศีรษะสีเหลือง ตัวสีน้ำเงิน ออกมาพร้อมปฏิบัติการแลบลิ้นเลียครู เพื่อให้ครูสอนความรู้ผิดๆ เด็กๆ จะได้โง่ลง ถูกชักจูงโดยง่าย แต่ก็มาตกหลุมรัก ดารูเนีย แล้วกลับใจกลับลงไปยังใต้พิภพเพื่อชักจูงเหล่าปีศาจให้มาร่วมช่วยกันพิทักษ์โลก- นบเปร่า (ノッペラー) หัวสีเขียว เป็นรูปฝ่ามือห้านิ้ว มีตาเดียว ตัวสีดำมีผ้าคลุม เป็นเพื่อนเรียนมาพร้อมกันกับ เมซ่าลอร์ด นบเปร่า ปรากฏตัวตอนที่ 24 ออกมาขุดหาแหล่งน้ำ เพื่อทำน้ำท่วมญี่ปุ่น- นบเปร่าจูเนียร์ (ノッペラーJr.) ลูกของนบเปร่า หน้าตาเหมือนพ่อ แต่ตัวเล็กกว่า ปรากฏตัวตอนที่ 24วายร้ายวายร้าย. - ทหารอคูม่า, ลูกสมุนอคูม่า, ลูกกระจ๊อกอคูม่า, เฮชิอคูม่า (兵士アグマー) ตัวสีดำ หัวเกลี้ยงสีดำ มีเขาสว่านออกมาจากแนวหูสองข้าง ตากลมสีแดง ใส่ชุดซาฟารีสีกากี ผ้าพันคอ-สายคาด-เข็มขัดสีแดง อาวุธที่ใช้มีทั้งดาบ, หอกสองปลาย ฯลฯ- เมซ่าลอร์ด, เมะซะโลโดะ (メザロード, Meza Lord) ตัวสีฟ้า ผ้าคลุมสีฟ้า ถุงมือถุงเท้าดำ ทั้งหัวโปร่งใสเห็นแผงวงจร แผงอกใสเห็นวงจรภายใน หูแหลม มีเขาแหลมสองเขา มีเขี้ยวที่ปาก- โอคามีด้า, โอคะมีดะ (オオカミーダ) อาจารย์ของอีวิล ปรากฏตัวตอนที่ 23- ไทโจไคจิน (隊長怪人)- เกเบล, เกเบรุ (ゲベル)- ราชาปีศาจการูบ้า (ไดมาโอการูบ้า, กัลลิเวอร์, 大魔王ガルバー) ปรากฏตัวในรูปแบบโล่สามตา สะท้อนพลังได้ทุกอย่างฝ่ายมนุษย์ฝ่ายมนุษย์. - นางิสะ จุน (渚 ジュン, なぎさ ジュン) ช่างภาพ โตโต้ไทมส์- ชิมะ อิปเป (島 一平, しま いっぺい) นักข่าว โตโต้ไทมส์- ชิมะ มิตสึฮิโกะ (島 光彦, しま みつひこ) น้องชาย อิปเป เจ้าของประโยคคำถาม "ทำไม" (นาเซดะ, なぜだ?!)- อะกิตะ เค็นซากุ (秋田 源作, あきた げんさく) บก. หนังสือพิมพ์ โตโต้ไทมส์ (Toto Times)- จิโยะ ชิราซากิ (白鷺 千代, しらさぎ ちよ) แม่ของซาบีตัน- อะริสะวะ โยชิโกะ (有沢 美子, ありさわ よしこ) นักวิทยาศาสตร์หญิงหนังสือการ์ตูน หนังสือการ์ตูน. ตัวละครในอคูไมเซอร์ทรี ออกแบบโดย อ.อิชิโนโมริ โชทาโร่ แต่อาจารย์ไม่เคยวาดมังงะเรื่องนี้เลย เป็นศิลปินท่านอื่นๆ ที่ฝากผลงานวาดไว้ เช่น ยามาโตะ โคอิจิ (Yamato Koichi) เขียนอคูไมเซอร์ทรีแบบมีลูกตา, ซึจิยาม่า โยชิกิ (Tsuchiyama Yoshiki), โฮโซอิ ยูจิ (Hosoi Yuji), ยามาดะ โกโร่ (Yamada Goro) ฯลฯ ในไทยเคยมีการนำการ์ตูนมาตีพิมพ์ใส่คำบรรยายไทย ในแบบที่ยังไม่มีลิขสิทธิ์ อาทิเช่น- 3 ยอดพยัคฆ์อะคูไมเซอร์ โดย พิริยะสาส์น - มฤตยู 3 ไมเซอร์ โดย ทีวีไลน์ (ดูตัวอย่างหน้าปก) และ เวิลด์ทีวี - อะคูไมเซอร์ โดย หนังสือทีวี.เด็ก - 3 มหากาฬ อะคูไมเซ่อร์ โดย ทีวีคอมมิค (ดูตัวอย่างหน้าปก) และ อาร์ตการ์ตูน (ดูตัวอย่างหน้าปก)- ดูภาพตัวอย่างมังงะตอนกำเนิดได้ที่ Facebook Devil EX - มังงะตอนจบ Facebook Kamomanสื่ออื่นๆ สื่ออื่นๆ. นอกจากฉายทางโทรทัศน์จบครบทุกตอนแล้ว อคูไมเซอร์ทรี ยังถูกผลิตเป็นวีซีดีเสียงไทย (ไม่มีลิขสิทธิ์) ใช้ชื่อว่า อะคุไมเซอร์ทรี แต่ออกมาแค่ 18 แผ่น (36 ตอน) ไม่ครบ ขาดอีกแค่ 2 ตอนจบ วันที่ 1 เดือนธันวาคม พ.ศ. 2546 (ค.ศ. 2003) บริษัทผลิตของเล่นบันได ได้วางจำหน่าย แอ็คชั่นฟิกเกอร์ซาบีตัน หน้าตาใหม่ ขนาดเล็ก ความสูงประมาณ 11 ซ.ม. ขยับไม่ได้ ออกแบบโดย ทาเคยะ ทาคายูกิ (竹谷隆之) นักปั้นโมเดลชื่อดัง โดยปรับเปลี่ยนรูปร่างหน้าตาให้ดูดุดันจริงจังมากขึ้น ขายรวมกับฟิกเกอร์ฮีโร่อื่นๆ ทั้งหมด 5 ตัว(รวมตัวลับอีก 1) อยู่ในเซ็ท เอสไอซี ทาคูมิดามาชี่ โวลลุ่ม 2 หรือโชก็อน (S.I.C. 匠魂 vol.2) หลังจากนั้นปีต่อมา 1 เมษายน พ.ศ. 2547 (ค.ศ. 2004) บริษัทบันไดก็ออก แอ็คชั่นฟิกเกอร์ อีวิล และ กาบูร่า (อยู่บนฐานเดียวกัน) ตามมาในเซ็ท เอสไอซี ทาคูมิดามาชี่ โวลลุ่ม 3 (S.I.C. 匠魂 vol.3) วันที่ 1 ธันวาคม พ.ศ. 2548 (ค.ศ. 2005) อคูไมเซอร์ทรีก็ถูกผลิตในซีรีส์ขนาดมาตรฐานปกติ (ความสูงประมาณ 18 ซ.ม.) เอสไอซี โวลลุ่ม 31 (S.I.C. (Super Imagination Chogokin) VOL.31 アクマイザー3) มีครบทั้ง ซาบีตัน อีวิล กาบูร่า ทำจากพลาสติก ABS เปลี่ยนชิ้นส่วน ขยับท่าทางได้ ผลิตโดย บริษัท บันได เช่นเดิม และปีพ.ศ. 2555 (ค.ศ. 2012) ซาบีตัน อีวิล กาบูร่า จากฟิกเกอร์ S.I.C. vol.31 ก็กลายมาเป็นปีศาจอคูไมเซอร์ ตัวร้ายในภาพยนตร์ของ มาสค์ไรเดอร์โฟร์เซ กับ มาสค์ไรเดอร์วิซาร์ด ภาค มาสค์ไรเดอร์ x มาสค์ไรเดอร์ วิซาร์ด & โฟร์เซ MOVIE ไทเซน อัลติเมตัม โดยทั้งสามถูกเปลี่ยน่ชื่อใหม่เป็น ซาตัน (Xatan ザタン Zatan), อีรุ (Eel イール Īru) และ การ่า (Gahra ガーラ Gāra) (ตัดอักษรเสียง บิ และ บุ ตรงกลางชื่อเดิมออก) ในภาพยนตร์เรื่องนี้ยังนำ มนุษย์ไฟฟ้ามหากาฬ อินาสึแมน และ ซานากิแมน จากฟิกเกอร์ S.I.C. vol.6 มาร่วมแสดงด้วยเช่นกัน</doc>
