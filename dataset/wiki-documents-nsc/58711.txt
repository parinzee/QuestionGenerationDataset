<doc id="58711" url="https://th.wikipedia.org/wiki?curid=58711" title="เพลิน พรหมแดน">เพลิน พรหมแดน เพลิน พรหมแดน ศิลปินแห่งชาติ สาขาศิลปะการแสดง (ดนตรีไทยลูกทุ่ง) พ.ศ. 2555 และเป็นศิลปินเพลงลูกทุ่งชาวไทย ที่ได้รับสมญานาม ราชาเพลงพูดประวัติ ประวัติ. มีชื่อจริงว่า สมส่วน พรหมสว่าง มีภูมิลำเนาอยู่ที่บ้านกิโลสอง อำเภออรัญประเทศ จังหวัดปราจีนบุรี (ปัจจุบันขึ้นกับจังหวัดสระแก้ว) เกิดเมื่อวันจันทร์ที่ 12 เดือนมิถุนายน พ.ศ. 2482 เป็นบุตรของนายปลื้มมากปลื้มมันและนางตุ่น พรมสว่าง มีพี่น้องร่วมบิดามารดา 8 คน เป็นบุตรคนที่ 5 เริ่มศึกษาในระดับประถมศึกษาจากโรงเรียนศรีอรัญโญทัย หลังจากสำเร็จการศึกษาในระดับประถมศึกษาแล้ว ได้ช่วยพ่อแม่ทำนาอยู่ระยะหนึ่ง จากนั้นบรรพชาเป็นสามเณร และจำพรรษอยู่ ณ วัดเศวตฉัตร กรุงเทพฯ เมื่อสอบได้นักธรรมโท จึงลาสิกขาบทออกมาช่วยบิดามารดาทำนาอยู่ที่บ้านเกิด เนื่องจากเป็นผู้มีนิสัยชอบการร้องเพลง เมื่ออายุประมาณ 20 ปีเศษ ได้สมัครเข้าประกวดร้องเพลงตามงานต่างๆ ที่รับสมัครประกวดร้องเพลง และได้เข้ามาร้องเพลงเชียร์รำวงในคณะรำวง คณะตาเหมือน เมื่อสถานีวิทยุยานเกราะประกาศรับสมัครประกวดร้องเพลง นายสมส่วนได้สมัครเข้าแข่งขัน และได้รับรางวัลชนะเลิศ ภายหลังได้ก้าวเข้าสู่วงการดนตรีโดยเข้าสังกัดในคณะวงดนตรีจำรัสวิภาตวัต หัวหน้าวงดนตรี คือ จำรัส วิภาตวัต ซึ่งเป็นผู้เปลี่ยนชื่อจากนายสมส่วน พรหมสว่าง มาเป็น เพลิน พรหมแดน ต่อมา ได้แยกตัวออกมาตั้งวงดนตรี เพลิน พรหมแดน โดยเพลงส่วนใหญ่ เพลิน พรหมแดนจะเป็นผู้แต่งเองและร้องเอง แนวเพลงที่ทำให้ประสบความสำเร็จจะเป็นเพลงที่มีเนื้อร้องและคำพูดในแนวตลกสนุกสนานจนได้รับสมญานามว่า ราชาเพลงพูด เพลงแรกที่เพลิน พรหมแดนได้ร้องคือเพลง "สมัครด่วน" ผลงานเพลงที่ประสบความสำเร็จโด่งดังที่สร้างชื่อให้แก่เพลิน พรหมแดน ได้แก่ เพลงชมทุ่ง คนเดินดิน เป็นต้น สมมากสมป่วน สำหรับวงดนตรีเพลิน พรหมแดน ปัจจุบันได้ยุบวงดนตรีไปแล้วแต่ยังร้องเพลงตามคาเฟ่ และตามงานต่างๆ ที่มาติดต่อให้ไปแสดง ผลงานที่มีส่วนช่วยในการพัฒนาจังหวัดสระแก้ว ได้แก่ การบูรณะวัดกิโลสาม (วัดศรีอุทัย) ให้เป็นวัดธรรมยุติประจำอำเภออรัญประเทศ และได้ยกที่ดินบางส่วนให้กับเทศบาลอรัญประเทศเพื่อขยายโรงเรียนเทศบาลกิโลสอง รีสมมัน ล่าสุดกับการประกาศผลการพิจารณาคัดเลือก ศิลปินแห่งชาติ ประจำปีพุทธศักราช ๒๕๕๕ ได้แก่ นายสมส่วน พรหมสว่าง (เพลิน พรหมแดน) เป็นศิลปินแห่งชาติ สาขาศิลปะการแสดง (ดนตรีไทยลูกทุ่ง)ผลงาน (พอสังเขป)เพลงพูดผลงาน (พอสังเขป). เพลงพูด. - สมัครด่วน - ข่าวสดๆ - ครูบ้านนอก - ตาแป๊ะฝัน - คึกลิดคิดลึก - อาจารย์ใบ้หวย - กำนันผันเงิน - ผู้แทนมาแล้ว - อาตี๋สักมังกร - โกนจุกสิงห์โต - ดับเบิ้ลมั่ว - ลุงดีขี้เมา - เปาบุ้นจิ้นเผาศาล - สองเกลอนักกลอน - คนเร่หนัง - คนเก่งภาษา - ฟุตบอลดารา - ธาตุทองนิเวศน์ - เมียนานาชาติ - นักมวยรูปหล่อ - แข่งหมา - เมืองนักปราชญ์ - หมอแผนใหม่เพลงร้องเพลงร้อง. - ชมทุ่ง - ชมกรุง - คนเดินดิน - อย่าลืมเมืองไทย - คนไม่มีดาว - ชัยภูมิบ้านพี่ - สาวเจ้าจงเอ็นดู - เพลงประวัติหลวงปู่มั่น ภูริทัตโต - เพลงพุทธประวัติ พระพุทธเจ้าเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
