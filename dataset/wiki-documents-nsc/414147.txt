<doc id="414147" url="https://th.wikipedia.org/wiki?curid=414147" title="พ้อง ชีวานันท์">พ้อง ชีวานันท์ นายพ้อง ชีวานันท์ (เกิด 27 พฤษภาคม พ.ศ. 2490 - 12 มีนาคม พ.ศ. 2559) อดีตรัฐมนตรีช่วยว่าการกระทรวงคมนาคม และอดีต สมาชิกสภาผู้แทนราษฎรจังหวัดพระนครศรีอยุธยา 4 สมัยประวัติ ประวัติ. พ้อง ชีวานันท์ เกิดเมื่อวันที่ 27 พฤษภาคม พ.ศ. 2490 เป็นบุตรของนายศุลี และนางมาลี ชีวานันท์ มีพี่น้อง 5 คน สำเร็จการศึกษาระดับปริญญาตรี คณะวิศวกรรมศาสตร์ จุฬาลงกรณ์มหาวิทยาลัย และปริญญาโท บริหารวิศวกรรมศาสตร์ มหาวิทยาลัยมิสซูรี สหรัฐอเมริกา สมรสกับนางนพพร มีบุตรธิดา 2 คน พ้อง ชีวานันท์ เสียชีวิตด้วยโรคมะเร็งลำไส้ ที่โรงพยาบาลจุฬาลงกรณ์ เมื่อวันที่ 12 มีนาคม 2559 สิริอายุรวม 68 ปี โดยคนสนิทของ นายพ้อง เปิดเผยว่า ก่อนหน้าที่จะเสียชีวิต นายพ้อง ได้ใช้ชีวิตอยู่ที่กรุงเทพมหานคร เนื่องจากต้องเข้ารักษาตัวที่ โรงพยาบาลจุฬาลงกรณ์ หลังเข้าพักรักษาตัวเป็นเวลาเกือบ 3 สัปดาห์ จึงเสียชีวิตด้วยอาการสงบงานการเมือง งานการเมือง. พ้องเป็นเพื่อนของนายมนตรี พงษ์พานิช อดีตหัวหน้าพรรคกิจสังคม เมื่อนายมนตรีเข้าสู่การเมืองจนกระทั่งเป็นรัฐมนตรี จึงนำนายพ้องมาช่วยงานด้วย เริ่มตั้งแต่เป็นที่ปรึกษารัฐมนตรีว่าการกระทรวงคมนาคม ในปี พ.ศ. 2525 และครั้งสุดท้ายเป็นที่ปรึกษารัฐมนตรีว่าการกระทรวงอุตสาหกรรมให้กับนายสมศักดิ์ เทพสุทิน ซึ่งขณะนั้นเป็นรัฐมนตรีในโควตาพรรคกิจสังคม หลังจากนายมนตรีวางมือทางการเมือง นายพ้องจึงถอยจากวงการการเมืองไประยะหนึ่ง ก่อนที่ในปี พ.ศ. 2544 จะกลับมาอีกครั้งในฐานะผู้สมัครสมาชิกสภาผู้แทนราษฎรจังหวัดพระนครศรีอยุธยา ในสังกัดพรรคไทยรักไทย และได้รับการเลือกตั้งติดต่อกันมารวม 4 ครั้ง ในเดือนมิถุนายน พ.ศ. 2556 เขาได้รับโปรดเกล้าฯ แต่งตั้งเป็นรัฐมนตรีช่วยว่าการกระทรวงคมนาคม ในรัฐบาลนางสาวยิ่งลักษณ์ ชินวัตรสมาชิกสภาผู้แทนราษฎร สมาชิกสภาผู้แทนราษฎร. พ้อง ชีวานันท์ ได้รับการเลือกตั้งเป็นสมาชิกสภาผู้แทนราษฎรทั้งหมด 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดพระนครศรีอยุธยา สังกัดพรรคไทยรักไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดพระนครศรีอยุธยา สังกัดพรรคไทยรักไทย 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดพระนครศรีอยุธยา สังกัดพรรคพลังประชาชน 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดพระนครศรีอยุธยา สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2547 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ (ม.ว.ม.) - พ.ศ. ? - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.)</doc>
