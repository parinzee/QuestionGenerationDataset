<doc id="285955" url="https://th.wikipedia.org/wiki?curid=285955" title="เทศบาลเมืองบึงยี่โถ">เทศบาลเมืองบึงยี่โถ เทศบาลเมืองบึงยี่โถ เป็นองค์กรปกครองส่วนท้องถิ่นประเภทเทศบาลเมือง ตั้งอยู่ในเขตตำบลบึงยี่โถ อำเภอธัญบุรี จังหวัดปทุมธานี จัดตั้งขึ้นเป็นเทศบาลตำบลเมื่อปี พ.ศ. 2550 และยกฐานะเป็นเทศบาลเมืองเมื่อปี พ.ศ. 2554ประวัติ ประวัติ. องค์การบริหารส่วนตำบลบึงยี่โถ ซึ่งจัดตั้งมาตั้งแต่วันที่ 2 มีนาคม พ.ศ. 2538 ได้รับการยกฐานะเป็น เทศบาลตำบลบึงยี่โถ ตามประกาศกระทรวงมหาดไทย เรื่อง จัดตั้งองค์การบริหารส่วนตำบลเป็นเทศบาล ตั้งแต่วันที่ 1 สิงหาคม พ.ศ. 2550 ประกาศ ณ วันที่ 26 มิถุนายน พ.ศ. 2550 และได้รับการยกฐานะเป็น เทศบาลเมืองบึงยี่โถ ตั้งแต่วันที่ 25 พฤศจิกายน พ.ศ. 2554 บึงยี่โถตั้งอยู่ในเขตปริมณฑล มีโรงงานอุตสาหกรรม หมู่บ้านจัดสรร ซึ่งเป็นที่อยู่อาศัยของประชาชนหลากหลายอาชีพ ลักษณะโดยรวมเป็นชุมชนเมือง ประชากรเพิ่มมากขึ้น มีการขยายตัวทางด้านเศรษฐกิจและสังคมอย่างรวดเร็วตราสัญลักษณ์ตราสัญลักษณ์. - ทางซ้ายมือ (รวงข้าว) หมายถึง การทำนา ซึ่งเป็นอาชีพดั้งเดิมของประชาชนในเขตพื้นที่ตำบลบึงยี่โถ - ทางขวามือ (ต้นยี่โถ) หมายถึง ไม้พุ่มขนาดกลาง ใบแคบเรียวแหลมเนื้อใบค่อนข้างหนาและแข็งเป็นสีขาว ดอกออกเป็นช่อแน่นตามปลาย มีกลีบดอก 5 ดอก ออกตลอดปี มีสีแดง ชมพู ขาว เป็นไม้ประดับกลางแจ้ง ในอดีตมีมากในเขตพื้นที่ตำบลบึงยี่โถ จึงตั้งชื่อว่า "ตำบลบึงยี่โถ" - ดอกบัว หมายถึง พื้นที่ในเขตจังหวัดปทุมธานีที่ทุกอำเภอในเขตจังหวัดจะมีดอกบัว และดอกบัวตูม 4 ดอก หมายถึง จำนวนหมู่บ้าน 4 หมู่บ้านดั้งเดิมในเขตเทศบาลเมืองบึงยี่โถ - ลายไทย หมายถึง จำนวนวัดในเขตพื้นที่ตำบลบึงยี่โถ จำนวน 2 วัด คือ วัดมูลจินดารามและวัดเขียนเขตสภาพทั่วไป สภาพทั่วไป. เขตเทศบาลเมืองบึงยี่โถตั้งอยู่ทิศตะวันออกของแม่น้ำเจ้าพระยา อยู่ภาคกลางของประเทศ ห่างจากกรุงเทพมหานคร ประมาณ 20 กิโลเมตร และห่างจากอำเภอธัญบุรี ประมาณ 6 กิโลเมตร ที่ตั้งสำนักงานเทศบาลเมืองบึงยี่โถ ตั้งอยู่ริมคลองรังสิตประยูรศักดิ์ฝั่งทิศใต้ หน้าหมู่บ้านทิวสน คลอง 3 ถนนรังสิต-นครนายก หมู่ที่ 1 ตำบลบึงยี่โถ อำเภอธัญบุรีอาณาเขตติดต่อ อาณาเขตติดต่อ. เขตเทศบาลเมืองบึงยี่โถมีเนื้อที่ทั้งหมด 15.393 ตารางกิโลเมตร หรือประมาณ 9,892 ไร่ มีอาณาเขตติดต่อ ดังนี้ภูมิประเทศ ภูมิประเทศ. สภาพพื้นที่เป็นที่ราบลุ่ม มีคลองรังสิตประยูรศักดิ์ไหลผ่านกลางพื้นที่เป็นเส้นแบ่งเขตโดยธรรมชาติ โดยหมู่ที่ 2 และหมู่ที่ 4 อยู่ทางทิศเหนือ หมู่ที่ 3 และหมู่ที่ 1 อยู่ทางทิศใต้มีแม่น้ำเจ้าพระยาเชื่อมต่อคลองรังสิตประยูรศักดิ์ ซึ่งแยกจากแม่น้ำเจ้าพระยาที่ตำบลบ้านใหม่ อำเภอเมือง จังหวัดปทุมธานี ผ่านประตูระบายน้ำจุฬาลงกรณ์ และพื้นที่ตำบลบึงยี่โถ อำเภอธัญบุรี จังหวัดปทุมธานี ไปยังจังหวัดนครนายก จังหวัดปราจีนบุรี จังหวัดฉะเชิงเทรา และกรุงเทพมหานครเขตการปกครอง เขตการปกครอง. จำนวนหมู่บ้านในเขตเทศบาลเมืองบึงยี่โถ มีทั้งหมด 4 หมู่บ้าน ได้แก่ หมู่ที่ 1 ถึงหมู่ที่ 4 และมีชุมชนทั้งหมด 35 ชุมชนสภาพทางเศรษฐกิจ สภาพทางเศรษฐกิจ. อาชีพของประชากรในเขตพื้นที่ตำบลบึงยี่โถ ประกอบไปด้วยอาชีพการเกษตร รับจ้าง ค้าขาย และประกอบอาชีพอื่น ๆด้านการอุตสาหกรรม ด้านการอุตสาหกรรม. เขตเทศบาลเมืองบึงยี่โถเป็นอาณาเขตปริมณฑลของกรุงเทพมหานคร การสัญจรสะดวก มีการลงทุนทางด้านอุตสาหกรรมค่อนข้างสูง ทำให้ที่ดินในพื้นที่มีราคาสูง ส่งผลให้ประชากรส่วนใหญ่เปลี่ยนแปลงการประกอบอาชีพเกษตรกรรมที่มีอยู่เดิมหันมาประกอบอาชีพด้านอุตสาหกรรมมากขึ้นแหล่งท่องเที่ยวแหล่งท่องเที่ยว. 1. สวนสนุกดรีมเวิลด์ 2. สวนทวดจีบ (คลอง 4) 3. ไหว้พระยืนองค์ใหญ่ สักการะพระบรมรูปรัชกาลที่ 5 ให้อาหารปลา ที่วัดมูลจินดาราม หมู่ที่ 3 4. ไหว้พระ และชมภาพจิตรกรรมฝาผนัง ที่วัดเขียนเขต (พระอารามหลวง) หมู่ที่ 2 ติดกับถนนรังสิต - นครนายก 5. สโมสรฟุตบอลบางกอกกล๊าส เอฟซี (ฺBGFC)การศึกษา การศึกษา. ในเขตเทศบาลเมืองบึงยี่โถ มีโรงเรียนระดับประถมจนถึงมัธยมศึกษา จำนวน 3 แห่งคือ1. โรงเรียนวัดเขียนเขต ตั้งอยู่หมู่ที่ 2 ตำบลบึงยี่โถ 2. โรงเรียนวัดมูลจินดาราม ตั้งอยู่หมู่ที่ 3 ตำบลบึงยี่โถ 3. โรงเรียนโชคชัยรังสิต มีศูนย์พัฒนาเด็กเล็กก่อนวัยเรียน จำนวน 4 แห่งคือ1. ศูนย์พัฒนาเด็กเล็กวัดมูลจินดาราม (ศูนย์ที่ 1) 2. ศูนย์พัฒนาเด็กเล็ก วัดเขียนเขต (ศูนย์ที่ 2) 3. ศูนย์พัฒนาเด็กเล็ก หมู่บ้านฟ้ารังสิต (ศูนย์ที่ 3) 4. ศูนย์พัฒนาเด็กเล็ก หมู่บ้านอยู่เจริญ (ศูนย์ที่ 4) มีโรงเรียนอนุบาลสังกัดเทศบาลบึงยี่โถ 3 แห่ง คือ1. โรงเรียนอนุบาลเทศบาลบึงยี่โถ 1 ตั้งอยู่ในหมู่บ้านฟ้ารังสิต หมู่ที่ 3 2. โรงเรียนอนุบาลเทศบาลบึงยี่โถ 2 ตั้งอยู่ในซอยวัดเขียนเขต ติดกับโรงเรียนวัดเขียนเขต 3. โรงเรียนอนุบาลเทศบาลบึงยี่โถ 3 ตั้งอยู่ที่วัดมูลจินดาราม ติดกับโรงเรียนวัดมูลจินดาราม มีมหาวิทยาลัย 1 แห่ง คือ1. มหาวิทยาลัยนอร์ทกรุงเทพ วิทยาเขตรังสิต (หมู่ที่ 2 ต.บึงยี่โถ)การสาธารณสุข การสาธารณสุข. เทศบาลเมืองบึงยี่โถมีศูนย์บริการสุขภาพชุมชน 3 แห่ง คือ1. ศูนย์บริการสุขภาพชุมชนที่ 1 ตั้งอยู่ที่ สำนักงานเทศบาลเมืองบึงยี่โถ หมู่ที่ 1 2. ศูนย์บริการสุขภาพชุมชนที่ 2 ตั้งอยู่ที่ บริเวณวัดมูลจินดาราม หมู่ที่ 3 3. ศูนย์บริการสุขภาพชุมชนที่ 3 ตั้งอยู่ที่ บริเวณวัดเขียนเขต ถนนรังสิต-นครนายก หมู่ที่ 2 (ถ่ายโอนจากสถานีอนามัยเดิม)การคมนาคมในพื้นที่ การคมนาคมในพื้นที่. เทศบาลเมืองบึงยี่โถเป็นพื้นที่อยู่ในเขตปริมณฑล การสัญจรไปมาสะดวกมีถนนสายหลักที่สำคัญคือ ถนนรังสิต-นครนายก (ทางหลวงแผ่นดินหมายเลข 305) ซึ่งแยกจากถนนพหลโยธิน ช่วงตำบลประชาธิปัตย์ ผ่านพื้นที่ตำบลบึงยี่โถ และตำบลอื่น ๆ ในอำเภอธัญบุรี ไปอำเภอองครักษ์ จังหวัดนครนายก และจังหวัดปราจีนบุรี</doc>
