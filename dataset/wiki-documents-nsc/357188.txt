<doc id="357188" url="https://th.wikipedia.org/wiki?curid=357188" title="ฟลาย">ฟลาย ฟลาย เป็นวงดนตรีเพลงสัญชาติไทยแนวออลเทอร์นาทิฟร็อก สังกัด จีเอ็มเอ็ม แกรมมี่ประวัติ ประวัติ. ฟลายเริ่มฟอร์มวงเล่นดนตรีอยู่ด้วยกันในผับที่จังหวัดเชียงใหม่ เมื่อมีโอกาสเข้ามากรุงเทพ ก็ได้มาเล่นดนตรีอยู่ที่ผับ "นิวเคลียร์" อยู่ 1ปี และ "โคล่า มิวสิก ฮอลล์" ต่ออีก 2 ปี ก่อนจะกลับไปเล่นดนตรีที่เชียงใหม่กันอีกครั้ง พร้อมกับทำ เดโมเทป ไปเสนอกับค่ายเพลง ในที่สุดพวกเขาก็ได้มีผลงานออกมากับทางค่าย แกรมมี่ ในปีพ.ศ. 2539 กับอัลบั้มแรกที่ชื่อ "Fly 12 ปีก" ซึ่งถือเป็นวงร็อกแปลก แหวกตลาด ซึ่งมีแบบอย่างการแต่งตัว กับทรงผมโล้นเตียนของ "อี๊ด" นักร้องนำ มีเพลงดังอย่าง "บิน" และ "ใบไม้" ซึ่งได้รับความนิยมในขณะนั้น วง fly ประสบความสำเร็จอย่างสูงในปี พ.ศ. 2543 กับอัลบั้มชุดที่ 3 "fly 2 k" โดยเฉพาะเพลง "ชาวนากับงูเห่า" ซึ่งอัลบั้มของพวกเขาในชุดนี้มียอดขายทะลุล้านตลับ ซึ่งต่อมาเพลงชาวนากับงูเห่า ได้กลายเป็นเพลงสัญลักษณ์ประจำวงนี้ไปในที่สุด ในปี 2547 ได้มีการเปลี่ยนแปลงสมาชิก โดยอี๊ดลาออกจากวงเพื่อทำผลงานเดี่ยวในเพลงแนวลูกทุ่งลูกกรุงในสังกัดเดิมทำให้นักร้องนำถูกเปลี่ยนเป็น เอ๊ด อาวุธ นุชนิล มือเบสและนักร้องนำวง สิบล้อ เข้ามารับหน้าที่เป็นนักร้องนำในอัลบั้ม Modifly ซึ่งเป็นผลงานอัลบั้มชุดสุดท้ายก่อนที่จะยุบวง หลังจากยุบวงแล้วแจ็คซึ่งเป็นมือกีตาร์ได้ทำอัลบั้มเดียวในนาม แจ็คคูล่า แต่ไม่ประสบผลสำเร็จสมาชิกสมาชิก. - สำราญ ช่วยจำแนก (อี๊ด) - ร้องนำ - อาวุธ นุชนิล (เอ๊ด) - ร้องนำ (เฉพาะอัลบั้ม Modifly) - คมจักร บุญรอด (แจ็ค) - กีต้าร์ - ประทีป บิดาเรือน (เท็น) - กีต้าร์ - พันธ์วัฒน์ สโรบล (อ๊อบ) - เบส - ชาลี สาลี่ (ชาลี) - กลอง - ประวีณ เปี่ยมนิติกร (วิน) - คีย์บอร์ดอัลบั้มอัลบั้มเดี่ยว อัลบั้มเดี่ยว. โดยในอัลบั้มนอกรอบเป็นอัลบั้มเดี่ยวของอี๊ด วงฟลายโดยการนำเพลงเก่ามาขับร้องเป็นลูกทุ่งและเรียบเรียงใหม่เพลงประกอบละคร เพลงประกอบละคร. เสียแรงเปล่า (ประกอบละครเงามรณะ)</doc>
