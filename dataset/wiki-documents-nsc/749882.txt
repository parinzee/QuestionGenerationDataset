<doc id="749882" url="https://th.wikipedia.org/wiki?curid=749882" title="มะซารีชะรีฟ">มะซารีชะรีฟ มะซารีชะรีฟ (Mazar-i-Sharif หรือ Mazar-e-Sharif; เปอร์เซีย/พัชโต: مزارِ شریف, ) เป็นนครที่ใหญ่เป็นอันดับ 3 ของประเทศอัฟกานิสถาน มีประชากร 693,000 คน (ค.ศ. 2015) เป็นเมืองเอกของจังหวัดบัลข์ เชื่อมต่อโดยทางด่วนกับเมืองคันดุซทางทิศตะวันออก คาบูลทางทิศตะวันออกเฉียงใต้ เฮราตทางทิศตะวันตกและประเทศอุซเบกิสถานทางทิศเหนือ เมืองมะซารีชะรีฟรวมกับเฮราต จะลาลาบาดทางทิศตะวันออกและกันดะฮาร์ทางทิศใต้ ถือเป็นจุดยุทธศาสตร์ที่สำคัญของอัฟกานิสถานในเอเชีย เมืองเป็นหนึ่งในศูนย์กลางการท่องเที่ยวเพราะมีชื่อเสียงจากการมีมัสยิดที่มีชื่อเสียง เช่นเดียวกับเป็นสถานที่สำคัญด้านโบราณสถานในสมัยเฮลเลนิสติก ในปี ค.ศ. 2006 มีการค้นพบโบราณสถานสมัยเฮลเลนิสติกเพิ่มเติม มะซารีชะรีฟเป็นศูนย์กลางภูมิภาคในภาคเหนือของประเทศ อยู่ใกล้กับอุซเบกิสถานและทาจิกิสถาน ยังเป็นเมืองที่มีอัตราการเจริญเติบโตด้านการก่อสร้างสูงสุดคือ 91% นับจากเมืองเอกของจังหวัดและ บริเวณขยับขยาย นอกเหนือจากขอบเขตเทศบาล แต่ยังคงเป็นส่วนหนึ่งของย่านเมือง บริเวณรอบ ๆ มะซารีชะรีฟเป็นส่วนหนึ่งของเขตประวัติศาสตร์แห่งบริเวณเกรตเตอร์โคราซาน (greater Khorasan) ที่เคยอยู่ภายใต้การควบคุมของราชวงศ์ทาฮิริยะห์ ตามด้วยราชวงศ์ซัฟฟาริด ซามานิยะห์ กาสนาวิยะห์ กูริด ข่านอิล ตีมูร์ และจักรวรรดิข่านบูคารา ในกลางศตวรรษที่ 18 เมื่อเป็นส่วนหนึ่งของจักรวรรดิดุรรานีจากการทำสนธิสัญญาร่วมกันระหว่างมูราด เบคกับอาหมัด ชาห์ ดุรรานี ต่อมาในช่วงสงครามโซเวียตในคริสต์ทศวรรษ 1980 มีการใช้สนามบินมะซารีชะรีฟอย่างมาก จวบจนถึง ค.ศ. 2001 ถึงสงครามในปัจจุบัน ชื่อมะซารีชะรีฟ มีความหมายว่า วิหารหินอ่อน ที่หมายถึงวิหารใหญ่สีน้ำเงินและมัสยิดใจกลางเมืองที่รู้จักกันในชื่อ ที่ฝังศพของอาลีบุตรเขยของพระมุฮัมมัด หรือเรียกว่า มัสยิดสีน้ำเงิน</doc>
