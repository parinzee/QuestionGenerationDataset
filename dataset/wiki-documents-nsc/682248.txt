<doc id="682248" url="https://th.wikipedia.org/wiki?curid=682248" title="ทางผ่านกามเทพ">ทางผ่านกามเทพ ทางผ่านกามเทพ เป็นละครโทรทัศน์ สร้างจากบทประพันธ์ของ กรุง ญ.ฉัตร โดยมีการนำมาสร้างมาแล้วทั้งหมด 2 ครั้งโดยออกอากาศทางสถานีโทรทัศน์ไทยทีวีสีช่อง 3การสร้างเป็นละครโทรทัศน์ การสร้างเป็นละครโทรทัศน์. ครั้งแรกเมื่อปี พ.ศ. 2544 ผลิตโดยบริษัท ละครไท จำกัด บทโทรทัศน์โดย ละลิตา ฉันทศาสตร์โกศล, นันทวรรณ รุ่งวงศ์พาณิชย์ กำกับการแสดงโดย กฤษณ์ ศุกระมงคล นำแสดงโดย แอนดริว เกร้กสัน, เจนี่ เทียนโพธิ์สุวรรณ์, สกาวใจ พูนสวัสดิ์, นภัสกร มิตรเอม, มนตรี เจนอักษร, ธัญญา โสภณ, วิทิต แลต โดยเวอร์ชันนี้ประสบความสำเร็จอย่างมาก ทำเรตติ้งสูงถึง 28 โดยเริ่มออกอากาศตอนแรกวันที่ 14 สิงหาคม - 2 ตุลาคม พ.ศ. 2544 ในปีพ.ศ. 2560 ช่อง 3 ได้นำมารีรันอีกครั้งในช่วงละครดังข้ามเวลา ออกอากาศ ทุกวัน จันทร์-ศุกร์ เวลา 8.45 น. เริ่ม 25 ธันวาคม พ.ศ. 2560- 26 มกราคม พ.ศ. 2561 ต่อจากเรื่องแรงเงา และนำกลับมาสร้างใหม่อีกครั้งในปี พ.ศ. 2558 ผลิตโดยบริษัท ทีวี ธันเดอร์ จำกัด บทโทรทัศน์ วิสุทธิชัย บุณยะกาญจน, ฝนพรำ กำกับการแสดงโดย ชัชวาล ศาสวัตกลูน นำแสดงโดย ณัฐวุฒิ สกิดใจ, รณิดา เตชสิทธิ์ ออกอากาศทุกวันศุกร์ เวลา 20.00 - 20.15 , 20.55 - 23.10 และ เสาร์-อาทิตย์ เวลา 20.15 - 22.45 น. เริ่มออกอากาศตอนแรกวันที่ 30 ตุลาคม - 28 พฤศจิกายน พ.ศ. 2558เนื้อเรื่อง เนื้อเรื่อง. เรื่องราวของ ไตรภพ ชายหนุ่มฐานะดีที่กลัวว่าเจ้าสาวคนใหม่ของพ่อซึ่งก็คือ พิมลภา จะมาปอกลอก หวังเอาเงินมากกว่าแต่งงานเพราะความรัก จึงวางแผนจับตัวเจ้าสาวไปเพื่อหวังให้งานแต่งงานล่ม แต่เรื่องดันผิดพลาดเมื่อเขาจับตัว ภัทรลดา น้องสาวของ พิมลภา มาแทน จากนั้นก็นำตัวเธอไปขังไว้ที่เกาะไข่หงส์ และกลั่นแกล้งสารพัด แต่นั่นก็ทำให้ความรักของทั้งคู่ก่อตัวขึ้น เมื่อพิมลภาเห็นว่าน้องกำลังจะได้ดีมากกว่าตัวเองที่ตกต่ำลง เพราะไตรภพ จับได้ว่าเธอสวมเขาให้พ่อของเขา และก็ตัดเงินเดือนและรายได้ทุกอย่างของ เธอจึงวางแผนใส่ร้ายน้องสาวทำให้ไตรภพเข้าใจผิดจนมีเรื่องทะเลาะกันรุนแรง ภัทรลดาจึงเก็บของกลับบ้านและขออิสระจากไตรภพ พร้อมขอจบทุกอย่างไว้เพียงเท่านี้ ไตรภพเสียใจมากจึงคิดกลับไปอยู่ที่อเมริกาและไม่กลับมาอีก ความรักของทั้งคู่จะลงเอยเช่นไรรายชื่อนักแสดงเรตติ้งละคร เรตติ้งละคร. ทางผ่านกามเทพ เปิดตัวตอนแรก ที่ 4.40 และปิดตัวลงด้วย 8.07คำวิจารณ์ คำวิจารณ์. ละคร ทางผ่านกามเทพ ได้รับการตอบรับจากแฟนละครทั้งในกรุงเทพและต่างจังหวัดเป็นอย่างดีและได้สร้างปรากฏการณ์ ไตรภพและภัทรลดาฟีเวอร์ ณ ขณะนั้น ถือว่าเป็นละครที่ทำเรตติ้งสูงสุดเรื่องแรกและเรื่องเดียวตั้งแต่ก่อตั้งสถานีโทรทัศน์ช่อง 3 เป็นต้นมา โดยได้รับเรตติ้ง 28 ซึ่งถือเป็นสถิติสูงสุดในปี พ.ศ. 2544 อันดับที่ 5 ของ TOP 20 เรตติ้งละครไทยสูงสุดตลอดกาล (1. คู่กรรม 40 ช่อง 7 , 2. ดาวพระศุกร์ 38 ช่อง 7 , 3. สายโลหิต 37 ช่อง 7 , 4. ทัดดาวบุษยา 36 ช่อง 7 และ 5. ทางผ่านกามเทพ 28 ช่อง 3) ละครเรื่องดังกล่าว เป็นที่กล่าวถึงในวงกว้าง ทั้งตัวนักแสดงนำที่เล่นได้สมบทบาท และเรื่องนี้เองถือเป็นเรื่องที่แจ้งเกิดของ ดาราสาว เจนี่ เทียนโพธิ์สุวรรณ อย่างเต็มตัวก่อนจะเป็นที่รู้จักและกลายเป็นนางเอกแถวหน้าของช่อง 3 จนถึงปัจจุบัน ทางด้านพระเอก แอนดริว เกร็กสัน ซึ่งเรื่องนี้ได้รับคำชมอย่างมากมาย จนชื่อของไตรภพ กลายเป็นชื่อเรียกติดปากแทนตัวแอนดริวในสักระยะหนึ่ง นอกเหนือจากนี้ นักแสดงเจ้าบทบาทอย่างเช่น อ๋อม - สกาวใจ พูลสวัสดิ์ และ ปุ๊ - มนตรี เจนอักษร ยังได้รับรางวัลนักแสดงสมทบอีกหลายสถาบัน นับเป็นการการันตีความสำเร็จของละครเรื่องดังกล่าว แม้ว่าละครทางผ่านกามเทพกำลังถูกรีเมคขึ้นมาใหม่อีกครั้ง แต่กระแสการจับคู่พระนางของ แอนดริว และเจนนี่ ยังคงได้รับการเรียกร้องอย่างต่อเนื่อง มาจนถึงปัจจุบันนี้ เพราะนับจากละครเรื่องนี้ ทั้งตัวแอนดริวและเจนนี่เอง ไม่เคยกลับมารับบทนักแสดงนำในละครคู่กันอีกเลย ถือเป็นละครเรื่องแรกและเรื่องเดียวที่ทั้งสองร่วมงานกัน ในฐานะนักแสดงนำรางวัลและการเข้าชิง</doc>
