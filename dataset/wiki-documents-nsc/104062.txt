<doc id="104062" url="https://th.wikipedia.org/wiki?curid=104062" title="อัจฉริยะข้ามคืน ปี 2">อัจฉริยะข้ามคืน ปี 2 อัจฉริยะข้ามคืน ปี 2 คือปีที่สองของรายการ อัจฉริยะข้ามคืน () ออกอากาศทางไทยทีวีสีช่อง 3 ดำเนินรายการโดย แทนคุณ จิตต์อิสระ โดยออกอากาศทุกวันจันทร์ เวลาประมาณ 22.30 - 23.30 น. ซึ่งจะมีการปรับเปลี่ยนรูปแบบหลายอย่าง ได้แก่ การเพิ่มจำนวนผู้เข้าแข่งขัน เป็น 9 อัจฉริยะ จาก 9 สาขา โดยสถานที่ถ่ายทำจะเปลี่ยนแปลงไปทุกสัปดาห์ และจะเจาะลึกถึงความเป็นอัจฉริยะทั่วทุกจังหวัดของเมืองไทย ไม่ว่าจะอัจฉริยะทางด้านวัฒนธรรม, อัจฉริยะทางด้านสถานที่สำคัญ หรืออัจฉริยะในด้านการดำเนินชีวิต การออกอากาศ ก็จะแบ่งการออกอากาศเป็น 2 ตอน 1 ล้านบาท ทั้งนี้ผู้สนับสนุนหลัก ยังได้มีการเปลี่ยนจาก บัตรเครดิต เคทีซี เป็น รถจักรยานยนต์ ฮอนด้า อีกด้วยกติกาก่อนเริ่มภารกิจกติกา. ก่อนเริ่มภารกิจ. - ผู้ร่วมรายการทั้ง 9 ท่าน จะใช้ชื่อเรียกว่า "อัจฉริยะ" จะมารวมกันในจุดนัดพบ และรับชุดยังชีพจากทางรายการ ซึ่งแต่ละชุดจะมีอุปกรณ์ต่างๆ ในกล่องทั้งหมด 8 ใบ โดยในกล่องแต่ละใบจะมีอุปกรณ์ดังต่อไปนี้1. อาหารและอุปกรณ์การกิน 2. อุปกรณ์ส่องสว่าง และ/หรือคีมอเนกประสงค์ 3. เครื่องอุปโภค 4. อุปกรณ์จดบันทึก 5. อุปกรณ์ตัด ติด ต่อ ห่อหุ้ม หรือ ชุดเตาแก๊สพกพา 6. โทรศัพท์มือถือที่ใช้โทรได้เพียงครั้งเดียว ไม่เกิน 1 นาที 7. อุปกรณ์ผูกมัด 8. เอกสารข้อมูลประจำจังหวัด หรือ ปริศนา เพื่อใช้ในการหากล่องปริศนาในภารกิจที่ 3 ซึ่งจะเปลี่ยนแปลงรูปแบบไปทุกสัปดาห์ - โดยในบางสัปดาห์อุปกรณ์ต่างๆ อาจมีการเปลี่ยนแปลง - วิทยากรพิเศษประจำสถานที่นั้นๆ จะพาอัจฉริยะทั้ง 9 ท่าน ชมสถานที่แข่งขันนั้นๆ อย่างละเอียด เพื่อเป็นข้อมูลสำหรับการทำภารกิจในรอบต่อๆ ไป รวมไปถึงการตอบคำถามในภารกิจสุดท้ายอีกด้วย - อัจฉริยะทั้ง 9 ท่าน จะได้พักผ่อนในสถานที่ที่จัดไว้ให้ โดยสามารถใช้เวลาที่มีอยู่ในการพักผ่อน จดบันทึกเรื่องราวของสถานที่นั้น ๆภารกิจที่ 1ภารกิจที่ 1. - ภารกิจที่ 1 จะเป็นภารกิจที่อัจฉริยะทั้ง 9 ท่าน จะได้ออกตะลุยทำภารกิจหารหัสลับยังสถานที่ต่าง ๆ ที่ทางทีมงานได้จัดไว้ในจังหวัดนั้น ๆ ซึ่งเป็นการเจาะลึกถึงความโดดเด่นของแต่ละจังหวัด โดยอัจฉริยะทั้ง 9 ท่าน จะถูกจับสลากหรืออาจจะให้แบ่งทีมกันเองโดยแบ่งออกเป็น 3 ทีม ๆ ละ 3 คน และร่วมมือกันทำภารกิจต่าง ๆ โดยที่เป้าหมายหลักของภารกิจนี้ก็คือ การถ่ายรูป การแย่งธงที่อยู่ ณ สถานที่เก็บรหัส และการตอบคำถามที่ได้จากตู้เซฟ ซึ่งจะนำคะแนนที่ได้มารวมกัน โดยคัดทีมที่มีคะแนนดีที่สุดเพียง 2 ทีม แต่ต่อมาได้มีการเปลี่ยนจากการถ่ายรูป เป็นการเล่นเกมย่อยที่อยู่ในแต่ละสถานที่แทน โดยทีมที่สามารถทำคะแนนในเกมย่อยได้ดีที่สุดในแต่ละสถานที่ จะได้ไป 1 คะแนนต่อ 1 สถานที่ และมีคะแนนจากการส่งคำตอบที่ได้จากตู้เซฟเร็วที่สุดอีก 1 คะแนน ซึ่งก็ทำให้เกมดูน่าสนใจขึ้นภารกิจที่ 2ภารกิจที่ 2. - ภารกิจที่ 2 จะเป็นการประดิษฐ์กลไกต่างๆ ซึ่งเป้าหมายของภารกิจ และ รูปแบบการแข่งขันจะเปลี่ยนแปลงไปในทุกสัปดาห์ โดยอัจฉริยะทั้ง 6 ท่านที่เหลือ จะถูกจับสลากแบ่งออกเป็นคู่ หรือ เลือกจับคู่กันเอง และร่วมมือกันทำภารกิจต่างๆ โดยทีมที่ทำได้ดีที่สุด 2 คู่จะผ่านเข้ารอบต่อไปภารกิจที่ 3 - ไขปริศนาภารกิจที่ 3 - ไขปริศนา. - ภารกิจที่ 3 อัจฉริยะทั้ง 4 ท่านที่เหลือ จะต้องไขปริศนาที่อยู่ในชุดยังชีพของตนหรือที่ได้รับซึ่งได้มาตั้งแต่ตอนเริ่มการแข่งขันหรือในบางสัปดาห์จะมีสิ่งที่กำหนดเพิ่อการเลือกกล่องโดยไม่ต้องไขปริศนาหรือให้ปริศนาก่อนเข้าสู่ภารกิจ แล้วนำไปหากล่องปริศนาที่ถูกต้องจากทั้งหมด 100 ใบ โดยในกล่องปริศนานั้นจะมีรหัสลับเป็นข้อความในการถอดรหัส แต่หากไปหากล่องที่ไม่ถูกต้อง จะพบข้อความว่า "ตกรอบ" ผู้เข้าแข่งขันจะต้องตกรอบทันที ซึ่งอัจฉริยะจะต้องถอดข้อความนั้นให้เป็นตัวเลข 4 หลัก เพื่อใช้เปิดตู้เซฟโดยการเลือกตู้เซฟดูตามสีของแผ่นข้อความถอดรหัส กับสีของตู้เซฟ แต่ถ้าตู้เซฟผิดก็จะตกรอบเช่นเดียวกัน เมื่อเปิดตู้เซฟได้แล้วจะพบกับคำถามสุดท้าย โดยต้องไปตอบคำถามให้ถูก แต่ถ้าตอบผิดก็ตกรอบเช่นเดียวกัน อัจฉริยะ 2 ท่านแรกที่สามารถตอบคำถามสุดท้ายได้ถูกต้อง จะเข้ารอบไปชิง 1 ล้านบาททันที โดยรถยนต์จากเบนซ์เอ็นเค จะพาอัจฉริยะ 2 ท่านสุดท้าย เดินทางไปยังสถานที่แข่งขันภารกิจสุดท้าย นั่นคือ เวิร์คพอยท์สตูดิโอ แต่ถ้ามีการตอบผิดครบ 2 คน คนที่เหลือก็จะเข้ารอบทันทีภารกิจสุดท้าย - 1 คำถาม 1 ล้านบาทภารกิจสุดท้าย - 1 คำถาม 1 ล้านบาท. - ในภารกิจสุดท้าย อัจฉริยะทั้ง 2 ท่าน จะตอบคำถาม 1 ล้านบาท โดยพิธีกรจะอ่านคำถามไปเรื่อยๆ โดยระหว่างการอ่านคำถาม สามารถกดไฟตอบคำถามได้ทันที โดยอัจฉริยะแต่ละคน จะมีสิทธิ์ในการตอบคำถามคนละ 2 ครั้ง หากผู้ใดตอบคำถามได้ถูกต้อง จะได้รับเงินรางวัล 1 ล้านบาททันที แต่หากท่านใดตอบคำถามผิด 2 ครั้ง อัจฉริยะอีกท่านจะได้รับเงินรางวัล 1 ล้านบาททันทีเช่นกันสรุปรายละเอียดรหัสลับอัจฉริยะ รหัสลับอัจฉริยะ. รหัสลับอัจฉริยะ คือ รหัสลับที่อยู่ในรายการเรียลลิตี้เกมโชว์ควิซโชว์ อัจฉริยะข้ามคืน ซึ่งออกอากาศทุกวันจันทร์ เวลา 22.30 - 24.00 น. ทางไทยทีวีสีช่อง 3 ผลิตโดย บริษัท เวิร์คพอยท์ เอนเตอร์เทนเมนต์ จำกัด (มหาชน) ดำเนินรายการโดย แทนคุณ จิตต์อิสระ และ ปัญญา นิรันดร์กุล โดยตามปกติ รหัสลับอัจฉริยะจะปรากฏในรายการในภารกิจที่ 3 ที่อัจฉริยะ 4 คนสุดท้ายจะต้องไขรหัสลับที่อยู่ในกล่องปริศนาให้ได้เป็นเลข 4 หลัก เพื่อใช้เปิดตู้เซฟและตอบคำถามสุดท้ายที่อยู่ในเซฟของตนให้ถูกต้อง เพื่อผ่านเข้าไปสู่ภารกิจสุดท้าย (ทั้งนี้ ในอัจฉริยะข้ามคืนตอนพิเศษ รหัสลับอัจฉริยะอาจอยู่ในภารกิจอื่น ที่นอกเหนือไปจากภารกิจที่ 3 ได้ และ รหัสลับอัจฉริยะอาจจะเป็นเลข 3, 4, 5 และ 6 หลัก แล้วแต่รหัส) รหัสลับอัจฉริยะ สร้างสรรค์โดย รุ่งธรรม พุ่มสีนิล ซึ่งได้แนวความคิดมาจากการตีเลขหวยจากความฝัน</doc>
