<doc id="650974" url="https://th.wikipedia.org/wiki?curid=650974" title="สำลี สังวาลย์">สำลี สังวาลย์ สำลี สังวาลย์ หรือ ไมเคิล สำลี เป็นอดีตนักมายากลที่มีชื่อเสียงของประเทศไทย รวมถึงเป็นศิษย์เอกของเฉลิมสวรรค์ ไพบูลย์พันธ์ (ฟิลิป)ประวัติ ประวัติ. สำลี สังวาลย์ มีชื่อเดิมคือ "กาซิม" () บิดาของเขาเป็นชาวบังกลาเทศ ซึ่งสำลีได้มาเกิดที่ประเทศไทย แล้วเขาได้รับการพามาเลี้ยงดูโดยเฉลิมสวรรค์ ไพบูลย์พันธ์ (หรือที่รู้จักในชื่อ ฟิลิป) ซึ่งเป็นนักมายากลที่มีชื่อเสียงของประเทศไทย รวมถึงเป็นอาจารย์สอนมายากลให้แก่สำลี ซึ่งเขาได้เริ่มเล่นมายากลตั้งแต่อายุ 8 ขวบ จากนั้น เฉลิมสวรรค์ได้เปิดโอกาสให้เขาได้แสดงฝีมือในแบบไมเคิล แจ็กสัน และได้ออกรายการโทรทัศน์สี่ทุ่มสแควร์ เป็นรายการแรก สำลีเคยเป็นนักศึกษาที่โรงเรียนจันทร์หุ่นบำเพ็ญ ต่อมา เมื่อสำลีอยู่ในช่วงหัวเลี้ยวหัวต่อ เขาก็ได้พบกับ วรรณศิริ และสำลีได้เลือกใช้ชีวิตอยู่กับเธอผู้เป็นภรรยาคนนี้ โดยใช้ชีวิตแบบเร่ร่อนร่วมกันราว 3-4 ปี พ.ศ. 2552 สำลีได้ทำการบวชที่วัดกลาง เมืองเก่า อำเภอกบินทร์บุรี จังหวัดปราจีนบุรี อยู่ช่วงระยะเวลาหนึ่ง โดยได้รับฉายาว่า อนาลโย ส่วนในปี พ.ศ. 2556 สำลีได้ออกรายการโทรทัศน์ และบอกเล่าถึงเรื่องราวของชีวิตในช่วงที่ผ่านมาชีวิตส่วนตัว ชีวิตส่วนตัว. สำลี สังวาลย์ มีภรรยาชื่อ วรรณศิริ สังวาลย์ และมีลูกด้วยกัน 2 คน ซึ่งได้แก่ ลูกชายชื่อ อติวัณณ์ และลูกสาวชื่อ ลดาวัลย์ ทั้งนี้ สำลีไม่เป็นผู้เกี่ยวข้องกับยาเสพติด ซึ่งเขาได้เปิดเผยว่า ได้รับคำสอนนี้มาจากเฉลิมสวรรค์</doc>
