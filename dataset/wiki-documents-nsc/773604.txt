<doc id="773604" url="https://th.wikipedia.org/wiki?curid=773604" title="มาริอันน์ เบอร์นาดอตต์">มาริอันน์ เบอร์นาดอตต์ มาริอันน์ เบอร์นาดอตต์ เคาน์เตสแห่งวิสบอรย์ หรือชื่อเดิมว่า กุลลัน มาริอันน์ ลินด์เบรย์ (; 15 กรกฎาคม พ.ศ. 2467) เป็นนักแสดงหญิงชาวสวีเดน มีชื่อในการแสดงว่ามาริอันน์ ลินด์เบรย์ (Marianne Lindberg) และมาริอันน์ จาง-ลินด์เบรย์ (Marianne Tchang-Lindberg) เธอสมรสหนที่สองกับซิกวาร์ด เบอร์นาดอตต์ อดีตเจ้าชายแห่งสวีเดน เธอให้การสนับสนุนงานเกี่ยวกับการรักษาภาวะอ่านไม่เข้าใจ ผู้ทุพพลภาพ การรักษาดวงตาของเด็ก รวมทั้งอุปถัมภ์ด้านศิลปะประวัติ ประวัติ. มาริอันน์ เป็นบุตรสาวของเฮลเก ลินด์เบรย์ กับธือรา ดาห์ลมัน น้องสาวคนหนึ่งของเธอชื่อ อิลวา (Ylwa) เป็นภริยาของบิกกี จักรพตี (Bicky Chakraborty) เจ้าของกิจการโรงแรมหลายแห่งในสวีเดน เข้ารับการศึกษาจากโรงเรียนสอนการแสดงดรามาเทนส์อีเลฟสโกลา (Dramatens elevskola) เมื่อปี พ.ศ. 2488-91 ครั้นสำเร็จการศึกษาเธอจึงเข้าสู่การเป็นนักแสดง โดยใช้ชื่อสำหรับการแสดงว่า มาริอันน์ ลินด์เบรย์ และออกแสดงที่โรงละครหลวงในสตอกโฮล์มเป็นระยะเวลา 11 ปี ในปี 2526 เธอสำเร็จการศึกษาปริญญาสาขาประวัติศาสตร์ศิลป์วิทยาจากมหาวิทยาลัยสตอกโฮล์ม และทำงานให้กับเอดวิน เออหร์สเตริม (Edvin Öhrström) ซึ่งเป็นช่างทำแก้วและประติมากร เธอสมรสครั้งแรกกับกาเบรียล จาง (Gabriel Tchang) บุตรของเอกอัครราชทูตจีนประจำกรุงสตอกโฮล์ม ทั้งสองมีบุตรด้วยกันสามคน ได้แก่1. โรเบิร์ต กาเบรียล จาง (2491–2555) 2. ริชาร์ด อันทวน จาง (2493–2494) 3. มารี กาบรีเย จาง ลาเกร์เกรน (2496) เธอสมรสครั้งที่สองกับซิกวาร์ด เบอร์นาดอตต์ เคานต์แห่งวิสบอรย์ อดีตเจ้าชายแห่งสวีเดน เมื่อวันที่ 30 กรกฎาคม พ.ศ. 2504 เธอจึงมีบรรดาศักดิ์เป็น เคาน์เตสแห่งวิสบอรย์ ตามสวามี เพราะสามีได้รับการสถาปนาบรรดาศักดิ์ดังกล่าวจากแกรนด์ดัชเชสชาร์ล็อตแห่งลักเซมเบิร์ก ตั้งแต่วันที่ 2 กรกฎาคม พ.ศ. 2494 เป็นต้นมา แต่ราชสำนักสวีเดนไม่ยอมรับในบรรดาศักดิ์ดังกล่าว</doc>
