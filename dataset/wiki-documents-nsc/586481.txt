<doc id="586481" url="https://th.wikipedia.org/wiki?curid=586481" title="อัจฉริยะการตลาด">อัจฉริยะการตลาด อัจฉริยะการตลาด (2556) เป็นหนังสือพ็อคเก็ตบุ๊คการตลาดที่เขียนโดย เอกก์ ภทรธนกุล อาจารย์ประจำภาควิชาการตลาด คณะพาณิชยศาสตร์และการบัญชี จุฬาลงกรณ์มหาวิทยาลัย หนังสือเล่มนี้ได้รับการจัดอันดับเป็นที่หนึ่งของศูนย์หนังสือจุฬาลงกรณ์มหาวิทยาลัยทั่วประเทศติดต่อกันกว่าครึ่งปีระหว่างเดือนกันยายน พ.ศ. 2556 กุมภาพันธ์ พ.ศ. 2557ประมวลเรื่อง ประมวลเรื่อง. หนังสืออัจฉริยะการตลาดนั้นได้รวบรวมผลงานวิจัย และบทความทางวิชาการทางการตลาดระดับโลกมาเล่าเป็นเรื่องราว ผ่านสำนวนของ อ.เอกก์ ภทรธนกุล แห่งภาควิชาการตลาด คณะพาณิชยศาสตร์และการบัญชี จุฬาฯ นักวิชาการการตลาด นักจัดรายการวิทยุ และคอลัมนิสต์ โดยหนังสือเล่มนี้กล่าวถึงแนวทางการตลาดที่ใช้ควบคุมลูกค้าโดยไม่รู้ตัว ตัวอย่างแคมเปญการตลาดสุดป่วยของนักการตลาดอัจฉริยะในอดีต และการประยุกต์ใช้ความรู้ทางการตลาดเพื่อพัฒนาชีวิต หนังสือประกอบด้วย 17 บทย่อย ที่กล่าวถึงกลยุทธ์การควบคุมลูกค้าเพื่อการดำเนินธุรกิจให้สำเร็จ ตัวอย่างเช่น “กับดักการตลาดบริการ” ที่กล่าวถึงกลยุทธ์การบริการที่ดูเหมือนจะดี แต่กลับมีอันตรายร้ายแรงต่อธุรกิจ “เหยียบให้แซ่ด” แคมเปญการตลาดสุดอัจฉริยะที่ผิดพลาดร้ายแรง ไปกระทั่งความรู้การตลาดเพื่อพัฒนาคุณภาพชีวิต “การตลาดลดพุง” ซึ่งเกี่ยวการปรับสภาพแวดล้อมในการรับประทานอาหารเพื่อปรับพฤติกรรมคนให้ทานน้อยลงแต่อิ่มเท่าเดิมเป็นต้น หนังสือเล่มนี้มีสองปกคือ ขาวและดำ โดยหนังสือเล่มนี้นำผลกำไรทั้งหมดขึ้นบำรุงสภากาชาดไทยการยอมรับ การยอมรับ. หนังสือขายดีอันดับที่ 1 ศูนย์หนังสือจุฬาฯ (กันยายน 2556 ถึง เมษายน 2557) หนังสือแนะนำของสำนักงานคณะกรรมการพัฒนาระบบราชการ</doc>
