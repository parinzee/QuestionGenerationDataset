<doc id="168280" url="https://th.wikipedia.org/wiki?curid=168280" title="ทีนา เทอร์เนอร์">ทีนา เทอร์เนอร์ ทีน่า เทอร์เนอร์ ()หรือชื่อจริง แอนนา เม บุลล็อก() เกิดเมื่อวันที่ 26 พฤศจิกายน ค.ศ. 1939 ที่เมืองเล็กๆชื่อนัทบุชในรัฐเทนเนสซี สหรัฐอเมริกา เธอเป็นนักร้องหญิงที่ชื่อเสียงในระดับโลก ทีน่าเป็นทั้งนักร้อง นักแต่งเพลง นักเต้น นักแสดง ชาวอเมริกัน สัญชาติสวิส เธอได้รับรางวัลแกรมมี่มาแล้ว 8 ครั้ง ด้านการร้องเธอเป็นที่ยอมรับจากวงการดนตรีว่า น้ำเสียงของเธอทรงพลังเป็นอย่างมาก และตัวเธอได้รับฉายาว่า "ราชินีแห่งร็อกแอนด์โรล (The Queen of Rock & Roll)" อีกทั้งเธอยังเป็นที่รู้จักกันอย่างแพร่หลายว่าเป็น "นักร้องหญิงที่มีเรียวขาสวยมากที่สุด" คนหนึ่งในวงการเพลงของโลกนานหลายทศวรรษ นอกจากเพลงร็อกแล้วเธอยังมีผลงานเพลงในแนวโซลอาร์แอนด์บี แด๊นซ์ และป็อป อีกด้วย เธอยังอยู่ในรายชื่อ The Immortals — The Greatest Artists of All Time ของนิตยสารโรลลิงสโตน และยังอยู่ใน Grammy Hall of Fame กับสองซิงเกิ้ลคือ "River Deep - Mountain High" (1999) และ "Proud Mary" (2003) เทอร์เนอร์เป็นที่รู้จักกันว่าเป็น ศิลปินร็อกหญิงที่โด่งดังและมียอดขายมากที่สุด ด้วยยอดขายมากว่า 180 ล้านชุด และมียอดขายตั๋วคอนเสิร์ตมากกว่าศิลปินเดี่ยวคนใด. และถึงวันนี้เธอมีเพลงติดในสิบอันดับแรกของบิลบอร์ดอยู่ 7 เพลง มีเพลงติดในสิบอันดับแรกของ R&B singles อยู่ 16 เพลง และ มีเพลงติดใน Top 40 hits ในสหราชอาณาจักร 33 เพลง ทีน่า มีผลงานแสดงภาพยนตร์ทั้งสิ้น 4 เรื่อง คือ เป็นนักแสดงรับเชิญใน Tommy ปี 1975 สร้างจากละครเพลงของเดอะ ฮู, Sgt. Pepper's Lonely Hearts Club Band ปี 1979 ภาพยนตร์โดยบีจีส์ ที่อุทิศให้กับวงเดอะบีทเทิลส์, รับบทนำคู่กับเมล กิบสัน ใน Mad Max Beyond Thunderdome (แมดแม็กซ์ 3) ปี 1985 และบทรับเชิญใน Last Action Hero ปี 1993 นำแสดงโดยอาร์โนลด์ ชวาร์เซเน็กเกอร์ ในปี 1986 ทีน่าได้เขียนหนังสืออัตชีวประวัติ ชื่อ I, Tina เล่าถึงชีวิตตั้งแต่เด็ก และเป็นครั้งแรกที่เธอเปิดโปงถึงเรื่องราวชีวิตการแต่งงานระหว่างเธอกับไอค์ ที่เธอได้รับการทารุนทำร้ายร่างกายอย่างสาหัสเกือบตลอดช่วงชีวิตการแต่งงาน จนถึงการกลับมาอย่างยิ่งใหญ่ของเธอ ซึ่งจัดว่าเป็นหนึ่งในการกลับมาที่ยิ่งใหญ่ที่สุดของประวัติศาสตร์วงการร็อค ต่อมาได้รับการดัดแปลงเป็นภาพยนตร์อัตชีวประวัติเรื่อง What's Love Got to Do with It ที่ออกฉายในปี 1993 นำแสดงโดยแองเจลา แบสเซท และลอว์เรนซ์ ฟิชเบิร์น ในปี ค.ศ. 1995 หรือ พ.ศ. 2538 ทีน่าได้ร้องเพลงประกอบภาพยนตร์เรื่อง Goldeneye หรือ พยัคฆ์ร้าย 007 รหัสลับทลายโลกการมานับถือศาสนาพุทธ การมานับถือศาสนาพุทธ. เรื่องราวของเธอได้ถ่ายทอดออกมาในบทความ ฝ่ามรสุมรักด้วยหลักธรรม ซึ่งในปัจจุบันนี้เธอนับถือศาสนาพุทธ นิกายมหายาน เป็นสมาชิกของสมาคมโซคา งัคไก สากล ซึ่งในบางตอนของบทความได้บอกว่า “จากประสบการณ์ที่เกิดขึ้นกับตัวเอง ฉันมองว่า พุทธศาสนาเป็นสิ่งที่เราพึ่งพิงได้ การสวดมนต์จะช่วยให้เราเข้าถึงแก่นแท้ ซึ่งอยู่ในจิตใต้ สำนึกของตัวเรา”</doc>
