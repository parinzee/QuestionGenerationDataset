<doc id="859106" url="https://th.wikipedia.org/wiki?curid=859106" title="ทางรถไฟสายกาลกา–ศิมลา">ทางรถไฟสายกาลกา–ศิมลา ทางรถไฟสายกาลกา–ศิมลา () เป็นรถไฟรางแคบขนาด 2 ฟุต 6 นิ้ว (762 เซนติเมตร) เดินรถจากสถานีรถไฟกาลกาในเมืองกาลกา (Kalka) รัฐหรยาณา กับสถานีรถไฟศิมลาในเมืองศิมลา (Shimla) ในรัฐหิมาจัลประเทศ ประเทศอินเดีย สร้างเสร็จเมื่อปี พ.ศ. 2441 เพื่อเชื่อมต่อเมืองศิมลากับระบบรถไฟส่วนอื่นของประเทศอินเดียช่วงจักรวรรดิบริติชปกครอง เป็นระบบรถไฟภูเขาอีกสายหนึ่งของอินเดียที่ตั้งอยู่บริเวณตีนเทือกเขาหิมาลัย เส้นทางประกอบไปด้วยอุโมงค์ 107 แห่ง และสะพาน 864 แห่ง รายล้อมด้วยทิวทัศน์ของธรรมชาติและหมู่บ้านต่าง ๆ และเส้นทางนี้ยังเชื่อมต่อกับระบบรถไฟสายเดลี-กาลกาเพื่อเชื่อมต่อกับนิวเดลี และเมืองอื่น ๆ ทั่วประเทศ แต่เดิมทางรถไฟสายกาลกา-ศิมลาใช้หัวรถจักรไอน้ำนำขบวน แต่ช่วงปี พ.ศ. 2498 และปี พ.ศ. 2513 จึงได้มีการใช้หัวรถจักรดีเซลมาใช้ในการเดินรถตามลำดับ ทางรถไฟสายกาลกา-ศิมลาได้รับเกียรติจากยูเนสโกให้เป็นมรดกโลกในนามทางรถไฟภูเขาของประเทศอินเดีย (Mountain Railways of India) เมื่อ พ.ศ. 2542 ร่วมกับทางรถไฟสายภูเขานีลคิรี (Nilgiri Mountain Railway) และทางรถไฟสายหิมาลัยดาร์จีลิง (Darjeeling Himalayan Railway) ส่วนทางรถไฟสายเขามาเถราน (Matheran Hill Railway) อยู่ในบัญชีเบื้องต้นของมรดกโลกระเบียงภาพ</doc>
