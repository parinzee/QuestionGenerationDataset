<doc id="199932" url="https://th.wikipedia.org/wiki?curid=199932" title="แคลนนาด (ภาพยนตร์)">แคลนนาด (ภาพยนตร์) แคลนนาด () เป็นภาพยนตร์ที่ดัดแปลงมาจากเกมคอมพิวเตอร์ แคลนนาด ของคีย์ ซึ่งโตเอแอนิเมชันได้ประกาศว่าจะสร้างภาพยนตร์เรื่องนี้เมื่อวันที่ 23 มีนาคม พ.ศ. 2549 ในงานโตเกียวอะนิเมะแฟร์ ภาพยนตร์ได้ออกฉายในประเทศญี่ปุ่นเมื่อวันที่ 15 กันยายน พ.ศ. 2550 กำกับการสร้างโดยโทซามุ เดซากิ ซึ่งเป็นผู้กำกับการสร้าง แอร์ เดอะมูฟวี่ ด้วย เนื้อหาของภาพยนตร์เป็นการนำเนื้อเรื่องในเกมภาคสคูลไลฟ์มาเล่าใหม่ในอีกรูปแบบหนึ่ง โดยมีเรื่องราวของฟุรุคาว่า นางิสะ เป็นเนื้อหาหลัก ภาพยนตร์ แคลนนาด ได้มีการวางจำหน่ายในรูปของดีวีดี 3 ชุด ได้แก่ ชุดสะสม (the Collector's Edition) ชุดพิเศษ (Special Edition) และชุดธรรมดา (Regular Edition) เมื่อวันที่ 7 มีนาคม พ.ศ. 2551</doc>
