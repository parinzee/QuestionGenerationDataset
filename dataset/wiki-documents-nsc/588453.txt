<doc id="588453" url="https://th.wikipedia.org/wiki?curid=588453" title="องค์การร่วมแห่งชาติปาโซะก์ นูนุก์รากัง">องค์การร่วมแห่งชาติปาโซะก์ นูนุก์รากัง องค์การร่วมแห่งชาติปาโซะก์ นูนุก์รากัง (; ) เป็นพรรคการเมืองระดับท้องถิ่นในมาเลเซีย มีฐานเสียงอยู่ที่รัฐซาบะฮ์ ก่อตั้งเมื่อ พ.ศ. 2521 ก่อนที่จะสลายตัวไป ซึ่งก่อนจะสลายตัว พรรคนี้ถือว่าเป็นพรรคที่เก่าแก่ที่สุดในซาบะฮ์ขณะนั้น พรรคนี้แสดงตนว่าเป็นตัวแทนของชนกลุ่มน้อยหลายกลุ่ม แม้ว่าสมาชิกส่วนใหญ่เป็นชาวกาดาซัน-ดูซุน ส่วนนูนุก์รากังเป็นสถานที่ที่เป็นต้นกำเนิดของวัฒนธรรมกาดาซัน-ดูซุนนโยบาย นโยบาย. นโยบายที่สำคัญของพรรคได้แก่ สนับสนุนความเป็นเอกภาพระหว่างชนพื้นเมืองในซาบะฮ์ สนับสนุนความเชื่อมั่นและความเป็นอยู่ที่ดีของชาวซาบะฮ์โดยไม่คำนึงถึงความแตกต่างทางด้านเชื้อชาติและศาสนา เพื่อคุ้มครองสิทธิ สถานะและภูมิปัญญาของชนพื้นเมืองแห่งซาบะฮ์ เพื่อสนับสนุนหลักห้าประการของรูกุนเนอการาเป็นปรัชญาประจำชาติ เพื่ออนุรักษ์และคุ้มครองวัฒนธรรมดั้งเดิมของชนพื้นเมือง สนับสนุนระบบรัฐบาลและประชาธิปไตย เพื่อทำงานร่วมกับองค์กรการเมืองอื่น ๆ ที่มีเป้าหมายคล้ายกันประวัติ ประวัติ. องค์การร่วมแห่งชาติปาโซะก์ นูนุก์รากังก่อตั้งขึ้นเมื่อ พ.ศ. 2521 โดยจี. เอส. ซุนดัง อดีตรองมุขมนตรีของซาบะฮ์ เพื่อเป็นพรรคการเมืองของชาวกาดาซัน ชาวดูซุน และชาวมูรุต ใน พ.ศ. 2527 ปาโซะก์เข้าร่วมกับสหพรรคซาบะฮ์ที่ตั้งขึ้นใหม่เพื่อจัดตั้งรัฐบาลผสมหลังจากที่ชนะการเลือกตั้งระดับรัฐใน พ.ศ. 2527 พรรคนี้มีปัญหาความบาดหมางในการชิงตำแหน่งหัวหน้าพรรคจนไม่ได้เข้าร่วมการเลือกตั้ง พ.ศ. 2551 และพรรคต้องล้มเลิกไปในที่สุดเมื่อ 23 พฤษภาคม พ.ศ. 2551</doc>
