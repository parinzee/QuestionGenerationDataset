<doc id="137778" url="https://th.wikipedia.org/wiki?curid=137778" title="พระเจ้าตริสองเดซัน">พระเจ้าตริสองเดซัน พระเจ้าตริสองเดซัน (ภาษาทิเบต: ཁྲི་སྲོང་ལྡེ་བཙན, khri srong lde btsan; , ชื่อซงเต๋อซั่น) เป็นพระโอรสของพระเจ้ามีอาธอมซึ่งเป็นพระราชโอรสของพระเจ้าซรอนซันกัมโป พระมารดาคือเจ้าหญิงจินเจินจากจีน ครองราชย์เมื่อ พ.ศ. 1295 - 1340 ตรงกับสมัยจักรพรรดิหมิงฮวางแห่งราชวงศ์ถังการขยายอำนาจ การขยายอำนาจ. ในสมัยเดียวกันนี้ ประเทศจีนกำลังอ่อนแอเนื่องจากกบฏภายในประเทศ ส่วนทิเบตในสมัยพระเจ้าตริสองเดซันได้ขยายอิทธิพลไปในเอเชียกลาง และสร้างความสัมพันธ์กับชาติอาหรับ กองทัพทิเบตเข้ายึดครองฉางอัน เมืองหลวงของราชวงศ์ถังได้นานถึง 15 วัน เมื่อ พ.ศ. 1306 และเกิดข้อขัดแย้งกันนาน 40 ปี กว่าทิเบตจะยอมถอนทหารออกไป ทางทิศใต้ ทิเบตแผ่อำนาจลงมาถึงแคว้นเบงกอลและพิหารในอินเดียงานด้านพุทธศาสนา งานด้านพุทธศาสนา. พระเจ้าตริสองเดซันทรงนิมนต์พระศานตรักษิตจากอินเดียให้เข้ามาเผยแผ่พุทธศาสนา แต่พระศานตรักษิตเห็นว่าชาวทิเบตเดิมนับถือศาสนาบอนที่นิยมการทรงเจ้าเข้าผี พระศานตรักษิตจึงเสนอให้เชิญพระปัทมสัมภวะซึ่งมีความชำนาญทางตันตระเข้ามา พระปัทมสัมภวะสามารถปราบภูตผีปีศาจและทำให้ปีศาจเหล่านั้นหันมาคุ้มครองพระพุทธศาสนาได้สำเร็จ นอกจากนี้ พระเจ้าตริสองเดซัน ได้นิมนต์พระสงฆ์นิกายสรวาสติวาทมา 12 องค์ และเลือกชาวทิเบตให้เข้าอุปสมบทเป็นพระภิกษุรวม 5 รูป ซึ่งถือเป็นการวางรากฐานการบวชของทิเบต ต่อมามีชาวทิเบตบวชพระเพิ่มอีกถึง 300 รูป พระเจ้าติสองเดซันทรงอุปภัมภ์พระบวชใหม่เหล่านี้ ทำให้ศาสนาพุทธในทิเบตมั่นคงสืบมา</doc>
