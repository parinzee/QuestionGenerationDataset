<doc id="237783" url="https://th.wikipedia.org/wiki?curid=237783" title="มันเฟรด ฟอน ริชโธเฟิน">มันเฟรด ฟอน ริชโธเฟิน มันเฟรด ฟอน ริชโธเฟิน (2 พฤษภาคม ค.ศ. 1892 - 21 เมษายน ค.ศ. 1918) เป็นนักบินเครื่องบินรบของเยอรมนีในช่วงสงครามโลกครั้งที่หนึ่ง เจ้าของฉายา เรดบารอน (Red Baron) ได้รับการบันทึกสถิติอย่างเป็นทางการว่าสามารถยิงเครื่องบินฝ่ายตรงข้ามตกถึง 80 ลำ โดยมีข้อมูลที่ยังไม่ได้รับการยืนยัน ว่าอาจจะถึง 100 ลำ เขามีพี่ชายที่เป็นนักบินรบ ซึ่งฉายาว่าเป็นเสืออากาศเช่นกัน ชื่อ โลทาร์ ฟอน ริชโธเฟิน ในการรบทางอากาศช่วงปลายสงคราม ริชโธเฟินขับเครื่องบินฟ็อคเคอร์ Dr.I ปีกสามชั้น ทาสีแดงเป็นเอกลักษณ์ จนได้ฉายาว่า "บารอนแดง" เครื่องบินของเขาถูกยิงตกเมื่อวันที่ 21 เมษายน ค.ศ. 1918 เวลา 11 นาฬิกา ขณะบินเหนือเขต Morlancourt ใกล้กับแม่น้ำซ็อม ในแคว้น Vaux-sur-Somme ทางตอนเหนือของประเทศฝรั่งเศส เขาได้รับบาดเจ็บจากกระสุนที่หัวใจและปอด และเสียชีวิตในท่าขับเครื่องบินปกติ ศพของริชโธเฟินได้รับการทำพิธีฝังอย่างสมเกียรติโดยทหารไตรภาคี เมื่อวันที่ 22 เมษายน ค.ศ. 1918 หลุมศพของเขาอยู่ที่หมู่บ้านแห่งหนึ่งในเขต Bertangles เมือง Amiens ทางตอนเหนือของฝรั่งเศส</doc>
