<doc id="899789" url="https://th.wikipedia.org/wiki?curid=899789" title="เจ็ทสตาร์แปซิฟิก">เจ็ทสตาร์แปซิฟิก เจ็ทสตาร์แปซิฟิก เป็นสายการบินต้นทุนต่ำ มีสำนักงานใหญ่อยู่ที่นครโฮจิมินห์ ประเทศเวียดนาม และมีฐานการบินหลักที่ท่าอากาศยานนานาชาติเตินเซินเญิ้ต ให้บริการเที่ยวบินภายในและระหว่างประเทศ ชื่อเดิมคือ แปซิฟิกแอร์ไลน์ เริ่มให้บริการในปี ค.ศ. 1991 โดยเป็นเที่ยวบินขนส่งสินค้า อยู่ภายใต้การควบคุมของเวียดนามแอร์ไลน์ในช่วงปี ค.ศ. 1996-2005 แต่ปัจจุบัน เป็นเที่ยวบินพาณิชย์อย่างเต็มตัว ในปี ค.ศ. 2007 รัฐบาลได้แบ่งหุ้นสายการบินร่วมกับควอนตัสของออสเตรเลีย ได้ปรับตัวเป็นสายการบินต้นทุนต่ำ และเปลี่ยนมาใช้ชื่อปัจจุบันเมื่อวันที่ 23 พฤษภาคม ค.ศ. 2008 ปัจจุบันเป็นส่วนหนึ่งของเครือเจ็ทสตาร์ เดือนกุมภาพันธ์ ค.ศ. 2012 สายการบินเวียดนามแอร์ไลน์ ได้ซื้อหุ้นครอบครอง 70% ของบริษัท และปลายปี ค.ศ. 2015 เจ็ทสตาร์ได้รับเครื่องบิน Airbus A320 จำนวน 15 ลำ และจะได้รับอีก 30 ลำในปี ค.ศ. 2020</doc>
