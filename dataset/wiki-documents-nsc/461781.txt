<doc id="461781" url="https://th.wikipedia.org/wiki?curid=461781" title="บิชอปแห่งลอนดอน">บิชอปแห่งลอนดอน บิชอปแห่งลอนดอน () เป็นตำแหน่งมุขนายกของมุขมณฑลลอนดอนซึ่งเป็นส่วนหนึ่งของภาคแคนเทอร์เบอรีในคริสตจักรแห่งอังกฤษ มุขมณฑลนี้มีพื้นที่ราว 458 ตารางกิโลเมตร ครอบคลุม 17 บุรีในเกรเทอร์ลอนดอนทางตอนเหนือของแม่น้ำเทมส์และบางส่วนของเทศมณฑลเซอร์รีย์ ศูนย์กลางการปกครองอยู่ที่อาสนวิหารนักบุญเปาโลภายในนครลอนดอน ซึ่งสร้างขึ้นเมื่อปี ค.ศ. 604 ต่อมาเกิดมหาอัคคีภัยแห่งลอนดอน ค.ศ. 1666 อาสนวิหารจึงถูกสร้างขึ้นใหม่ในปี ค.ศ. 1675 บิชอปแห่งลอนดอนถือเป็นผู้นำสูงสุดเป็นลำดับที่ 3 ของคริสตจักรแห่งอังกฤษ รองจากอาร์ชบิชอปแห่งแคนเทอร์เบอรีและอาร์ชบิชอปแห่งยอร์ก และถือเป็นหนึ่งในห้าบิชอปอาวุโสโดยอีก 4 ท่านที่เหลือคืออาร์ชบิชอปแห่งแคนเทอร์เบอรี อาร์ชบิชอปแห่งยอร์ก บิชอปแห่งเดอรัม และบิชอปแห่งวินเชสเตอร์ ถือเป็นขุนนางฝ่ายศาสนาในสภาขุนนาง บิชอปแห่งลอนดอนคนล่าสุดเป็นคนที่ 132 คือ ศาสนาจารย์อาวุโสริชาร์ด ชาทร์ เกษียณเมื่อวันที่ 28 กุมภาพันธ์ ค.ศ. 2017</doc>
