<doc id="703969" url="https://th.wikipedia.org/wiki?curid=703969" title="อิทธิพล คุณปลื้ม">อิทธิพล คุณปลื้ม อิทธิพล คุณปลื้ม ชื่อเล่น: ติ๊ก (15 ธันวาคม พ.ศ. 2516 — ) กรรมการผู้ช่วยรัฐมนตรีประจำนายกรัฐมนตรี อยู่ในบังคับบัญชา รมว.ท่องเที่ยวและกีฬาในรัฐบาลพลเอก ประยุทธ์ จันทร์โอชา นักการเมืองชาวไทย อดีตนายกเมืองพัทยา เกิดที่จังหวัดชลบุรี อดีตสมาชิกสภาผู้แทนราษฎรจังหวัดชลบุรี 2 สมัย ตั้งแต่ พ.ศ. 2544 - พ.ศ. 2551 สังกัดพรรคชาติไทย, พรรคไทยรักไทย และพรรคพลังประชาชนประวัติ ประวัติ. เกิดวันที่ 15 ธันวาคม พ.ศ. 2516 ที่จังหวัดชลบุรี เป็นบุตรคนที่ 4 จากพี่น้องทั้ง 5 คน ของนายสมชาย คุณปลื้ม กับนางสติล คุณปลื้ม การศึกษาจบชั้นประถมศึกษาที่โรงเรียนอัสสัมชัญศรีราชา จบการศึกษาในระดับมัธยมศึกษาที่โรงเรียนสวนกุหลาบวิทยาลัย สำเร็จการศึกษาระดับปริญญาตรี นิติศาสตร์บัณฑิต จากจุฬาลงกรณ์มหาวิทยาลัย ระดับปริญญาโทนิติศาสตร์มหาบัณฑิต (LI.M INTERNATIONAL) มหาวิทยาลัยโกลด์เดน เกท สหรัฐอเมริกาการเมือง การเมือง. อิทธิพล คุณปลื้ม เป็นสมาชิกสภาผู้แทนราษฎรจังหวัดชลบุรี 2 สมัย ตั้งแต่ปี พ.ศ. 2544 จนถึงปี พ.ศ. 2549 เคยดำรงตำแหน่งที่ปรึกษารัฐมนตรีหลายกระทรวง เช่น กระทรวงคมนาคม กระทรวงมหาดไทย กระทรวงพาณิชย์ กระทรวงวิทยาศาสตร์และเทคโนโลยี กระทรวงการท่องเที่ยวและกีฬา ต่อมาจึงได้หันมาทำงานการเมืองท้องถิ่น โดยลงสมัครรับเลือกตั้งเป็นนายกเมืองพัทยา และได้รับเลือกตั้งถึง 2 สมัย</doc>
