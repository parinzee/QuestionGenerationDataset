<doc id="312145" url="https://th.wikipedia.org/wiki?curid=312145" title="ไถ่บาปด้วยบุญปืน">ไถ่บาปด้วยบุญปืน ไถ่บาปด้วยบุญปืน()เป็นภาพยนตร์ตะวันตกกำกับและนำแสดงโดยคลินต์ อีสต์วูด ออกฉายในวันที่7 สิงหาคม 1992 เนื้อเรื่องเกิดขึ้นในปี 1880เล่าถึงโสเภณีรายหนึ่งที่ถูกชายสองคนทำร้ายร่างกายอย่างโหดร้ายจนใบหน้าเสียโฉม เธอรู้สึกแค้นใจจึงประกาศค่าหัวของชายหนุ่มทั้งสองคนเป็นเงินสูงถึง 1000เหรียญ ทำให้วิลเลี่ยม วิล มันนี่(คลินต์ อีสต์วูด)คาวบอยสูงอายุที่วางมือจากการดวลปืนมาเป็นเวลานานกว่า 10 ปี ได้รับข่าวคราวเรื่องค่าหัวของชายหนุ่มสองคนจากคาวบอยหนุ่มคนหนึ่ง เขาจึงอยากได้เงินค่าหัวมาเลื้ยงดูและสร้างฐานะให้ลูกๆและตัวเขา วิลร่วมมือกับเน็ท(มอร์แกน ฟรีแมน)อดีตคู่หูของเค้าและคาวบอยหนุ่มที่มาแจ้งข่าวแก่เขา เพื่อเงินรางวัลทั้งสามต้องร่วมกันแต่มันกลับไม่ง่ายที่คิดเนื่องจากลิตเติ้ลบิล ดาเก็ท(จีน แฮกแมน)ผู้มีอำนาจในเมืองบิ๊กวิสกี้ที่ออกคำสั่งห้ามประชาชนพกปืน จึงเป็นการยากที่ทั้งสามจะสามารถเข้าไปในเมืองและกำจัดชายหนุ่มสองคนนั้นได้ อีกทั้งวิลนั้นห่างจากการจับปืนมาเป็นเวลานานทำให้เวลานี้เขาไม่ใช่คาวบอยที่น่ากลัวที่สุดอย่างเมื่อ 10ปีก่อนอีกแล้ว นั่นหมายถึงการล่าค่าหัวครั้งนี้เป็นงานอันตรายต่อชีวิตเขาอย่างมาก วิลจึงต้องพยายามอย่างยิ่งที่จะทำงานนี้ให้สำเร็จเพื่ออนาคตที่ดีต่อเขาและลูก ภาพยนตร์เรื่องนี้มีเนื้อหาที่แตกต่างจากภาพยนตร์คาวบอยทั่วๆไป เนื่องจากภาพยนตร์กล่าวถึงคาวบอยสูงวัยที่วางมือจากการดวลปืนมาเป็นเวลานาน แต่ภาพยนตร์ตะวันตกเรื่องอื่นมักกล่าวถึงคาวบอยหนุ่มฝีมือเก่งกาจ สืบเนื่องมาจากวัยของอีสต์วูดในขณะนั้น(62ปี)สอดคล้องกับบทภาพยนตร์ ณ ขณะนั้น นอกจากนี้ภาพยนตร์เรื่องนี้ยังประสบความสำเร็จได้รับรางวัลออสการ์มา 4สาขาด้วยกันคือ สาขาภาพยนตร์ยอดเยี่ยม,สาขาผู้กำกับยอดเยี่ยม,สาขาลำดับภาพยอดเยี่ยมและสาขานักแสดงสมทบชายยอดเยี่ยมซึ่งมอบให้แก่จีน แฮกแมน</doc>
