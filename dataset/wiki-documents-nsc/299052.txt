<doc id="299052" url="https://th.wikipedia.org/wiki?curid=299052" title="กระท่อมเคลาด์สฮิลล์">กระท่อมเคลาด์สฮิลล์ กระท่อมเคลาด์สฮิลล์ () เป็นกระท่อมหรือบ้านขนาดเล็กที่ตั้งอยู่ไม่ไกลจากเวเรม, มณฑลดอร์เซ็ททางภาคตะวันออกเฉียงใต้ของอังกฤษในสหราชอาณาจักร “กระท่อมเคลาด์สฮิลล์” เดิมเป็นบ้านของที.อี. ลอเรนซ์ (“ลอเรนซ์แห่งอาเรเบีย”) ในปัจจุบันเป็นพิพิธภัณฑ์ที่บริหารโดยองค์การอนุรักษ์แห่งชาติประวัติ ประวัติ. ลอเรนซ์เดิมเช่ากระท่อมในปี ค.ศ. 1923 ขณะที่รับราชการในกองรถถังประจำการอยู่ที่แคมพ์โบวิงทัน และต่อมาในปี ค.ศ. 1925 ก็ได้ทำการซื้อ ลอเรนซ์บันทึกไว้ว่า “ไม่มีสิ่งใดอื่นที่เคลาด์สฮิลล์ที่จะต้องคำนึงถึงในโลก ขณะที่เป็นเจ้าของก็จะไม่มีอะไรที่งดงามหรือเป็นเอกลักษณ์ ไม่มีอะไรที่จะยึดข้าพเจ้าเป็นราก” ในปี ค.ศ. 1935 ลอเรนซ์ลาออกจากกองทหารอากาศ และกลับมาพำนักที่เคลาด์สฮิลล์ เมื่ออายุได้ 46 ปีสองสามอาทิตย์หลังจากลาออกจากราชการลอเรนซ์ก็ได้รับบาดเจ็บสาหัสที่หัวจากอุบัติเหตุจากจักรยานยนต์ไม่ไกลจากกระท่อม และเสียชีวิตเมื่อวันที่ 19 พฤษภาคม ค.ศ. 1935 ปีต่อมาเอ. ดับเบิลยู. ลอเรนซ์ผู้เป็นน้องและเป็นทายาทก็มอบเคลาด์สฮิลล์ให้แก่องค์การอนุรักษ์แห่งชาติ ที่ทำเป็นพิพิธภัณฑ์อุทิศให้แก่ชีวิตและงานของที.อี. ลอเรนซ์ ตัวกระท่อมยังคงรักษาให้อยู่ในสภาพเดียวกับเมื่อที.อี. ลอเรนซ์ทิ้งเอาไว้เมื่อเสียชีวิต กระท่อมเป็นพิพิธภัณฑ์ที่แสดงรายละเอียดเกี่ยวกับชีวิตอันไม่เหมือนผู้ใดของลอเรนซ์ และสมบัติและเฟอร์นิเจอร์เดิมที่เป็นของลอเรนซ์ ที่สะท้อนให้เห็นถึงบุคลิกอันซับซ้อนและความสัมพันธ์กับตะวันออกกลาง ในปัจจุบันกระท่อมเปิดให้ประชาชนเข้าชมระหว่างปลายเดือนมีนาคมถึงต้นเดือนตุลาคมถุงนอน ถุงนอน. ถ้ามีผู้มาเยี่ยมเยือนลอเรนซ์ก็จะให้ถุงนอนสำหรับแขกเพื่อนอนค้างคืน ในปี ค.ศ. 1965 ถุงนอนถูกขโมยไป การโจรกรรมถุงนอนตรงกับเวลาเปิดการชมเป็นครั้งแรกของภาพยนตร์เรื่อ “ลอเรนซ์แห่งอาเรเบีย” ซึ่งอาจจะเป็นสาเหตุที่ของการขโมยจากความนิยมอันกว้างขวางของภาพยนตร์ “ถุงนอนที่ใช้เป็นที่นอนของแขกผู้เป็นนักประพันธ์ผู้มีชื่อเสียงที่สุดของคริสต์ศตวรรษที่ 20 หลายคนที่บ้านพักของลอเรนซ์ได้รับการส่งคืนมาหลังจากที่ถูกขโมยไป 36 ปี ผู้ดูแลกระท่อมขององค์การอนุรักษ์แห่งชาติมีความประหลาดใจเป็นอันมากที่ได้รับห่อของจากเบลเยียมที่ภายในเป็นถุงนอน และ บันทึกสั้นๆ ว่า “นี่คือของของคุณ” ตัวถุงนอนปักด้วยคำว่า “ของคุณ” (tuum) เป็นถุงที่แขกใช้นอนค้างคืนที่เคลาด์สฮิลล์ ขณะที่ลอเรนซ์เองนอนในถุงนอนในห้องข้างๆ ที่ปักด้วยคำว่า “ของฉัน” (meum) เจอรามี วิลสันผู้ประพันธ์ประวัติชีวิตของลอเรนซ์กล่าวว่าผู้ได้นอนในถุงก็ได้แก่ จอร์จ เบอร์นาร์ด ชอว์, อี.เอ็ม. ฟอร์สเตอร์ และ โรเบิร์ต เกรฟส”</doc>
