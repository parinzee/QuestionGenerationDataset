<doc id="718386" url="https://th.wikipedia.org/wiki?curid=718386" title="กิ้งก่ามอนิเตอร์">กิ้งก่ามอนิเตอร์ กิ้งก่ามอนิเตอร์ () เป็นสกุลของสัตว์เลื้อยคลานในอันดับกิ้งก่าและงู (Squamata) สกุลหนึ่ง ในวงศ์เหี้ย (Varanidae) ในวงศ์ย่อย Varaninae โดยใช้ชื่อสกุลว่า Varanus (/วา-รา-นัส/) ซึ่งคำ ๆ นี้มีที่มาจากภาษาอาหรับคำว่า "วารัล" (ورل) ซึ่งแปลงเป็นภาษาอังกฤษได้หมายถึง "เหี้ย" หรือ "ตะกวด" จัดเป็นเพียงสกุลเดียวในวงศ์นี้ที่ยังสืบทอดเผ่าพันธุ์มาจนถึงปัจจุบัน เนื่องจากสกุลอื่น ๆ ได้สูญพันธุ์ไปหมดแล้ว โดยกำเนิดมาตั้งแต่ยุคครีเตเชียสมีความสัมพันธ์ใกล้ชิดกับสัตว์เลื้อยคลานยุคก่อนประวัติศาสตร์ขนาดใหญ่อย่างโมซาซอร์และงู มีลักษณะโดยรวมคือ กระดูกพอเทอรีกอยด์ไม่มีฟัน มีกระดูกอยู่ในถุงอัณฑะ และมีตาที่สาม มีขนาดความยาวแตกต่างหลากหลายกันไป ตั้งแต่มีความยาวเพียง 12 เซนติเมตร คือ ตะกวดหางสั้น (V. brevicauda) ที่พบในพื้นที่ทะเลทรายของประเทศออสเตรเลีย และใหญ่ที่สุด คือ มังกรโคโมโด (V. komodoensis) ที่พบได้เฉพาะหมู่เกาะโคโมโด ในประเทศอินโดนีเซียเท่านั้น ที่มีความยาวได้ถึง 3.1 เมตร และจัดเป็นชนิดที่ใหญ่ที่สุดของวงศ์นี้และอันดับกิ้งก่าและงู โดยชนิดที่มีขนาดใหญ่ที่สุด คือ เมกะลาเนีย (V. priscus) ที่มีความยาวถึง 6 เมตร แต่ได้สูญพันธุ์ไปแล้ว ปัจจุบันพบได้เป็นซากดึกดำบรรพ์ที่ออสเตรเลีย มีส่วนหัวเรียวยาว คอยาว ลำตัวยาวและหางเรียวยาว ส่วนใหญ่อาศัยบนพื้นดิน แต่มีบางชนิดมีพฤติกรรมที่อาศัยอยู่บนต้นไม้มากกว่า หลายชนิดดำรงชีวิตแบบสะเทินน้ำสะเทินบกและมีหางแบนข้างมากสำหรับใช้ในการว่ายน้ำ ส่วนมากเป็นสัตว์หากินในเวลากลางวัน เป็นสัตว์กินเนื้อที่ล่าเหยื่อด้วยฟันที่ยาวโค้งแหลมคมและมีขากรรไกรแข็งแรง กินอาหารได้หลากหลายทั้งสัตว์ไม่มีกระดูกสันหลังและสัตว์มีกระดูกสันหลัง รวมถึงซากสัตว์ด้วย โดยในทางชีววิทยาจัดเป็นสัตว์ที่มีความสำคัญเนื่องเป็นผู้สิ่งปฏิกูล กำจัดซากสิ่งแวดล้อม ทุกชนิดสืบพันธุ์ด้วยการวางไข่ พบกระจายพันธุ์ในภูมิภาคเขตร้อนและกึ่งเขตร้อน ทั้งซับสะฮารา, จีน, เอเชีย และคาบสมุทรอินโดออสเตรเลียนไปจนถึงออสเตรเลียการจำแนก การจำแนก. ปัจจุบันจำแนกออกได้ประมาณ 78 ชนิด โดยแบ่งออกเป็นหลายสกุลย่อยรวมถึงหลายชนิดย่อย โดยในประเทศไทยพบ 4 ชนิด สกุลย่อย Empagusia:- V. bengalensis, ตะกวด หรือ แลน (เป็นชนิดที่พบในประเทศไทย)- V. b. bengalensis, ตะกวดเหนือ - V. b. nebulosus หรือ V. nebulosus, ตะกวดใต้ หรือ ตะกวดลายเมฆ - V. dumerilii, ตุ๊ดตู่ (เป็นชนิดที่พบในประเทศไทย) - V. flavescens, ตะกวดเหลือง หรือ แลนดอน (เป็นชนิดที่พบในภูมิภาคเอเชียใต้ และเคยมีรายงานพบในประเทศไทยด้วย) - V. rudicollis, เห่าช้าง สกุลย่อย Euprepiosaurus:- V. beccarii, ตะกวดต้นไม้สีดำ - V. boehmei, ตะกวดต้นไม้จุดสีทอง - V. bogerti, ตะกวดต้นไม้โบเกิร์ต - V. caerulivirens, ตะกวดเทอร์ควอยส์ - V. cerambonensis, ตะกวดเซรัม - V. doreanus, ตะกวดหางสีน้ำเงิน - V. finschi, ตะกวดฟินช์ - V. indicus, ตะกวดป่าชายเลน - V. jobiensis - V. juxtindicus - V. keithhornei - V. kordensis - V. macraei, ตะกวดต้นไม้จุดสีน้ำเงิน - V. melinus, ตะกวดควินซ์ - V. lirungensis, ตะกวดป่าชายเลนทาเลอด์ - V. obor, ตะกวดซาโก - V. prasinus, ตะกวดต้นไม้สีมรกต - V. rainerguentheri ตะกวดกันเธอร์ไรเนอร์ - V. reisingeri, ตะกวดต้นไม้ไรซิงเกอร์ - V. telenesetes, ตะกวดต้นไม้รัสเซลล์ - V. yuwonoi, ตะกวดต้นไม้สามสี - V. zugorum, ตะกวดต้นไม้สีเงิน สกุลย่อย Odatria:- V. acanthurus, ตะกวดหางสัน- V. a. acanthurus - V. a. brachyurus - V. a. insulanicus, ตะกวดหางสันเกาะ - V. auffenbergi, ตะกวดนกยูง - V. baritji, ตะกวดแคระขาว - V. brevicauda, ตะกวดหางสั้น หรือ ตะกวดแคระ - V. bushi, ตะกวดบุช - V. caudolineatus, ตะกวดหางแถบ - V. eremius, ตะกวดทะเลทรายแคระ - V. gilleni, ตะกวดแคระมูลกา - V. glauerti, ตะกวดหินคิมเบอร์ลีย์ - V. glebopalma, ตะกวดสนธยา - V. hamersleyensis - V. kingorum - V. mitchelli - V. pilbarensis - V. primordius - V. scalaris - V. semiremex - V. similis, ตะกวดต้นไม้จุด - V. sparnus - V. storri- V. s. storri - V. s. ocreatus - V. timorensis, ตะกวดติมอร์ - V. tristis, ตะกวดหัวดำ- V. t. orientalis สกุลย่อย Papusaurus:- V. salvadorii, ตะกวดจระเข้ สกุลย่อย Philippinosaurus:- V. bitatawa, ตะกวดบิตาตาวา - V. mabitang - V. olivaceus, ตะกวดสีเทา สกุลย่อย Polydaedalus:- V. albigularis, ตะกวดคอขาว- V. a. albigularis - V. a. angolensis - V. a. microstictus - V. exanthematicus - V. niloticus, ตะกวดแม่น้ำไนล์ - V. ornatus, ตะกวดออเนต - V. yemenensis, ตะกวดเยเมน สกุลย่อย Psammosaurus:- †V. darevskii (สูญพันธุ์) - V. griseus, ตะกวดทะเลทราย- V. g. griseus - V. g. caspius - V. g. koniecznyi - V. nesterovi สกุลย่อย Soterosaurus:- V. cumingi, เหี้ยหัวเหลือง - V. samarensis - V. marmoratus, เหี้ยฟิลิปปินส์ - V. nuchalis, เหี้ยหัวขาว หรือ เหี้ยเกล็ดใหญ่ - V. palawanensis เหี้ยปาลาวัน - V. rasmusseni - V. salvator, เหี้ย (เป็นชนิดที่พบในประเทศไทย และเป็นชนิดที่พบได้หลากหลายที่สุด)- V. s. salvator, เหี้ยศรีลังกา - V. s. andamanensis, เหี้ยอันดามัน - V. s. bivittatus, เหี้ยชวา หรือ เหี้ยสองแถบ - V. s. macromaculatus, เหี้ยดำ หรือ มังกรดำ - V. s. ziegleri, เหี้ยซิกเลอร์ - V. togianus - V. dalubhasa - V. bangonorum, เหี้ยมินโดโร สกุลย่อย †Varaneades:- †V. amnhophilis สกุลย่อย Varanus:- V. giganteus, พาเรนทิน - V. gouldii, ตะกวดทราย - V. komodoensis, มังกรโคโมโด - V. mertensi - V. panoptes- V. p. panoptes - V. p. horni - V. p. rubidus, ตะกวดจุดเหลือง - †V. priscus, เมกะลาเนีย (สูญพันธุ์) - V. rosenbergi, ตะกวดโรเซนเบิร์ก - V. spenceri, ตะกวดสเปนเซอร์ - V. varius ชนิดที่ยังไม่ได้จัดลำดับ:- V. spinulosus, ตะกวดหางหนามเกาะโซโลมอน</doc>
