<doc id="206142" url="https://th.wikipedia.org/wiki?curid=206142" title="เดอะคลิกไฟฟ์">เดอะคลิกไฟฟ์ เดอะคลิกไฟฟ์ () เป็นวงดนตรีสัญชาติอเมริกันจากบอสตัน แมสซาชูเซตส์ สหรัฐอเมริกาประวัติ ประวัติ. 4 คนจากสมาชิกดั้งเดิมจาก 5 คน เข้าศึกษาที่ Berklee College of Music ได้มีส่วนร่วมกับวงร็อกมาก่อน ก่อนที่จะรวมตัวกันในนามวง The Click ซึ่งต่อมามีชื่อเป็น The Click Five สมาชิกในวงอยู่ด้วยกันในบอสตัน เช่าบ้านพักด้วยกันบนถนนอิมรี ซึ่งก็เป็นชื่ออัลบั้มแรกของพวกเขา พวกเขาแสดงในงานครั้งแรกให้กับคอนเสิร์ต KISS 108 FM Hatchshell เมื่อกรกฎาคม 2004 หลังจากนั้นพวกเขาได้เซ็นสัญญากับค่ายใหญ่ ได้บินไปนิวยอร์กและลอสแอนเจลิส อยู่ใต้สังกัด Epic Records Scout Dave Rocco พวกเขาได้เซ็นสัญญากับ Lava Records พวกเขาเริ่มอัดเพลงในอัลบั้มแรกที่ QDivision Studios หลังจากเสร็จสิ้นการทำเพลง พวกเขาออกทัวร์โดยเริ่มจากงานเล็ก ๆ ในบอสตันไปจนที่ใหญ่ ๆ ในอเมริกาเหนือ มิวสิกวิดีโอตัวแรกของเขาคือ "Just the Girl" ออกในฤดูร้อนปี 2005 ทางช่องเอ็มทีวีและวีเอชวัน เขาออกอัลบั้มแรกที่ชื่อ Greetings from Imrie House เมื่อ 16 สิงหาคม ค.ศ. 2005 หลังจากออกทัวร์ในอเมริกายาวนาน 9 เดือนจึงทัวร์เอเชียในปี 2006 ในประเทศสิงคโปร์ มาเลเซีย และญี่ปุ่น ในปลายปี 2006 นักร้องนำอีริก ดิล ออกจากวงไป ต่อมาต้นปี 2008 ทางวงได้นักร้องนำคนใหม่ที่ชื่อ ไคล์ แพทริก นักเรียนจากเบิร์กลี อีกคน ทางวงได้บันทึกเสียงอัลบั้มที่ 2 ที่ชื่อ Modern Minds and Pastimes วางขายเมื่อ 26 มิถุนายน ค.ศ. 2007 หลังจากทัวร์เล็ก ๆ ในอเมริกา ก็กลับมาในเอเชีย ต่อมา 2 สิงหาคม ค.ศ. 2008 พวกเขาได้รับรางวัลเอ็มทีวี เอเชีย อวอร์ดส 2008 ที่มาเลเซีย พวกเขายังเป็นส่วนร่วมในโครงการให้ความรู้เกี่ยวกับการค้ามนุษย์ที่ชื่อโครงการว่า MTV Exit โดยได้แสดงในหลายประเทศในเอเชีย รวมถึงประเทศไทย ที่ลานพาร์ก พารากอนผลงานผลงาน. - Greetings from Imrie House - Modern Minds and Pastimes</doc>
