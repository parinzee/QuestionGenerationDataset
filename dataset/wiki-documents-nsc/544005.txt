<doc id="544005" url="https://th.wikipedia.org/wiki?curid=544005" title="สหราชอาณาจักรโปรตุเกส บราซิล และแอลการ์ฟ">สหราชอาณาจักรโปรตุเกส บราซิล และแอลการ์ฟ สหราชอาณาจักรโปรตุเกส บราซิล และแอลการ์ฟ (United Kingdom of Portugal, Brazil and the Algarves) เป็นราชาธิปไตยแบบพหุทวีป (pluricontinental) ได้สถาปนาขึ้นโดยการยกระดับอาณานิคมของโปรตุเกสคือ รัฐบราซิล ให้เป็นราชอาณาจักรและโดยสหภาพร่วมกันของราชอาณาจักรบราซิลและราชอาณาจักรโปรตุเกสและราชอาณาจักรแอลการ์ฟเป็นการสถาปนารัฐเดี่ยวที่รวมสามราชอาณาจักรเข้าด้วยกัน สหราชอาณาจักรโปรตุเกส บราซิล และแอลการ์ฟได้มีการสถาปนาขึ้นในปีพ.ศ. 2358 จากการย้ายราชสำนักโปรตุเกสไปที่บราซิลและยังคงมีอยู่ประมาณหนึ่งปีหลังจากการเสด็จกลับของราชสำนักไปยังยุโรป ได้ถูกยุบโดยพฤตินัยในปีพ.ศ. 2365 เมื่อบราซิลประกาศอิสรภาพ การยุบสหราชอาณาจักรได้รับการยอมรับจากโปรตุเกสและโดยนิตินัยอย่างเป็นทางการในปีพ.ศ. 2368 เมื่อโปรตุเกสยอมรับเอกราชของจักรวรรดิบราซิล ในช่วงระยะเวลาการดำรงอยู่ของสหราชอาณาจักรโปรตุเกส บราซิล และแอลการ์ฟนั้นไม่สอดคล้องกับทั้งหมดของจักรวรรดิโปรตุเกส สหราชอาณาจักรค่อนข้างเป็นมหานครข้ามมหาสมุทรที่ซึ่งควบคุมจักรวรรดิอาณานิคมของโปรตุเกส ด้วยการครอบครองโพ้นทะเลในแอฟริกาและเอเชีย ดังนั้นจากมุมมองของบราซิล การยกระดับสถานะขึ้นเป็นราชอาณาจักรและการสถาปนาสหราชอาณาจักรแสดงการเปลี่ยนสถานะจากอาณานิคมมาเป็นสมาชิกที่เท่าเทียมแห่งสหภาพทางการเมือง ในจุดเริ่มต้นของการปฏิวัติเสรีนิยม พ.ศ. 2363ในโปรตุเกส ได้มีความพยายามประนีประนอมในการปกครองตนเองและแม้แต่ของเป็นเอกภาพของบราซิลนำมาสู่การสิ้นสุดลงของสหราชอาณาจักรนี้</doc>
