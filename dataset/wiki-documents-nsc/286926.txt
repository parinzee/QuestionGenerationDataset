<doc id="286926" url="https://th.wikipedia.org/wiki?curid=286926" title="กลุ่มนาบี">กลุ่มนาบี กลุ่มนาบี () คือกลุ่มศิลปินอาว็อง-การ์ดของอิมเพรสชันนิสม์สมัยหลังผู้วางแนวทางของวิจิตรศิลป์และเลขนศิลป์ในฝรั่งเศสในคริสต์ทศวรรษ 1890 เดิมเป็นกลุ่มผู้ที่รู้จักกันผู้มีความสนใจในศิลปะและวรรณกรรมร่วมสมัย ที่ส่วนใหญ่มาจากโรงเรียนศิลปะส่วนบุคคลของรอดอล์ฟ ฌูว์ลีย็อง (สถาบันฌูว์ลีย็อง) ในกรุงปารีสในปลายคริสต์ทศวรรษ 1880 ในปี ค.ศ. 1890 กลุ่มนี้ก็ประสบความสำเร็จในการแสดงงานในการนิทรรศการของสาธารณชน ขณะที่งานส่วนใหญ่ยังคงอยู่ในมือของนักสะสมส่วนบุคคล หรือตัวศิลปินเอง เมื่อมาถึงปี ค.ศ. 1896 กลุ่มก็เริ่มแสดงความแตกแยก ภาพ “เป็นเกียรติแก่เซซาน” (Hommage à Cézanne) เขียนโดยมอริส เดอนี ในปี ค.ศ. 1900 แสดงให้เห็นถึงความหลังตั้งแต่ก่อนที่คำว่า “Nabis” จะเป็นที่ทราบโดยทั่วไป ขณะที่สมาชิกส่วนใหญ่ในกลุ่ม คือ มอริส เดอนี, ปีแยร์ บอนาร์ และเอดัวร์ วุยยาร์ สามารถยืนบนขาของตนเองได้ในฐานะจิตรกร มีก็แต่ปอล เซรูว์ซีเยเท่านั้นที่ยังคงดิ้นรนอยู่ จนกระทั่งมาเขียนภาพ “The Talisman” ตามคำแนะนำของปอล โกแก็ง ที่กลายมาเป็นแนวทางที่จะดำเนินต่อไปที่มาของชื่อกลุ่ม ที่มาของชื่อกลุ่ม. “Nabi” แปลว่า “ศาสดา” ในภาษาฮิบรู “กลุ่มนาบี” เดิมเป็นกลุ่มนักเรียนศิลปะที่มีหัวก้าวหน้าที่รวมตัวกันที่สถาบันฌูว์ลีย็อง ปอล เซรูว์ซีเยเป็นผู้มีบทบาทในการก่อตั้งกลุ่ม ตั้งชื่อและเผยแพร่งานตัวอย่างของปอล โกแก็งและผู้อื่น ปีแยร์ บอนาร์, เอดัวร์ วุยยาร์ และมอริส เดอนีเป็นจิตรกรที่เป็นที่รู้จักกันดีที่สุดในบรรดาสมาชิกของกลุ่ม แต่ก็เป็นกลุ่มที่ค่อนข้างจะอยู่นอกวง คำว่า “กลุ่มนาบี” คิดขึ้นโดยกวีอ็องรี กาซาลี ผู้มองเห็นความคล้ายคลึงกันระหว่างกลุ่มจิตรกรที่พยายามฟื้นฟูจิตรกรรมกับวิธีการของศาสดาโบราณที่รื้อฟื้นอิสราเอล หรืออาจจะเป็นได้ว่า “สมาชิกในกลุ่มส่วนใหญ่มีหนวดเครา บางคนก็เป็นชาวยิว และทุกคนต่างก็มีความกระตือรือร้นกันอย่างจริงจัง” “กลุ่มนาบี” ถือตนเองว่าเป็นผู้ริเริ่มและใช้ศัพท์แสงที่เป็นของตนเอง เช่นเรียกห้องเขียนภาพว่า “ergasterium” และลงท้ายจดหมายด้วยอักษรย่อว่า “E.T.P.M.V. et M.P.” ที่ย่อมาจาก “En ta paume, mon verbe et ma paume” ที่แปลว่า “ในอุ้งมือของเธอ, คำของฉันและอุ้งมือของฉัน”ศิลปินในกลุ่มศิลปินในกลุ่ม. - ปีแยร์ บอนาร์ (ค.ศ. 1867-1947) - มอริส เดอนี (ค.ศ. 1870-1943) - Maxime Dethomas (ค.ศ. 1869-ค.ศ. 1929) - Meyer de Haan (ค.ศ. 1852-ค.ศ. 1895) - Rene Georges Hermann-Paul (ค.ศ. 1864-ค.ศ. 1940) - Henri-Gabriel Ibels (ค.ศ. 1867-ค.ศ. 1936) - ฌอร์ฌ ลากงบ์ (ค.ศ. 1868-ค.ศ. 1916) - Aristide Maillol (ค.ศ. 1861-ค.ศ. 1944) - ปอล ร็องซง (ค.ศ. 1864-ค.ศ. 1909) - József Rippl-Rónai (ค.ศ. 1861-ค.ศ. 1927) - Ker-Xavier Roussel (ค.ศ. 1867-ค.ศ. 1944) - ปอล เซรูว์ซีเย (ค.ศ. 1864-ค.ศ. 1927) - เฟลิกซ์ วาลอตง (ค.ศ. 1865-ค.ศ. 1925) - Jan Verkade (ค.ศ. 1868-ค.ศ. 1946) - เอดัวร์ วุยยาร์ (ค.ศ. 1868-ค.ศ. 1940)</doc>
