<doc id="249249" url="https://th.wikipedia.org/wiki?curid=249249" title="เสมอภาค">เสมอภาค เสมอภาค, สมการ, สมพล หรือ เท่ากับ ( = ) เป็นเครื่องหมายวรรคตอนสากลอย่างหนึ่ง ลักษณะเป็นขีดแนวนอนสองเส้นขนานกัน เขียนอยู่กลางบรรทัด ปกติใช้เพื่อแสดงความเทียบเท่ากันของสิ่งที่อยู่ทางซ้ายและทางขวาประวัติ ประวัติ. เสมอภาคปรากฏเป็นครั้งแรกในการใช้งานทางคณิตศาสตร์ ซึ่งคิดค้นโดย Robert Recorde นักคณิตศาสตร์ชาวเวลส์ เมื่อ ค.ศ. 1557 ในหนังสือของเขาชื่อ The Whetstone of Witte และเขาเรียกเครื่องหมายนี้ว่า Gemowe lines (เส้นคู่แฝด) แต่ในสมัยนั้นก็ยังไม่นิยมมากนัก บางทีก็มีการใช้เส้นตั้งสองขีด || หรืออักษร æ แทน (æ มาจากภาษาละติน aequalis แปลว่า เท่ากัน) เพิ่งจะมานิยมก็ตอนคริสต์ศตวรรษที่ 17การใช้งานการใช้งาน. - ใช้แสดงความเท่ากันในสมการคณิตศาสตร์ อ่านว่า เท่ากับ หรือ เท่ากันกับ- 1 + 4 = 2 + 3 = 5 - นอกจากนี้ยังมีเครื่องหมายอื่นที่คล้ายเสมอภาค เช่น ไม่เท่ากับ (≠) เท่ากันโดยประมาณ (≈) เท่ากันทุกประการ (≅) เท่ากันโดยเอกลักษณ์ (≡) เป็นต้น - ใช้แสดงความหมายที่เหมือนกัน หรือหมายถึงสิ่งที่จะกล่าวต่อไป- วิกิพีเดีย = สารานุกรมเสรี - สีดำ = ความลึกลับน่ากลัว ความมีอำนาจ - ในภาษาโปรแกรม เครื่องหมายนี้อาจหมายถึง- การกำหนดค่าให้กับตัวแปร เช่น codice_1 ในภาษาซี หรือ codice_2 ในภาษาปาสกาล คือการกำหนดให้ตัวแปร a มีค่าเท่ากับ 7 - การเปรียบเทียบว่าค่าเทียบเท่ากันหรือไม่ เช่น codice_3 ในภาษาซี หรือ codice_4 ในภาษาเบสิก จะให้ผลเป็น codice_5 (เท็จ) - หลายภาษาได้กำหนดให้ฟังก์ชันการใช้งานทั้งสอง มีเครื่องหมายประกอบที่แตกต่างกัน แต่ก็มีบางภาษาที่ใช้เครื่องหมายเดียวทำงานทั้งสองแบบ เช่นภาษาเบสิกหรือเอสคิวแอล - บางครั้งอาจใช้แสดงแทนตำแหน่งพันธะคู่ในโมเลกุล เมื่อเขียนเป็นสูตรเคมี- CHC=OOH (กรดน้ำส้ม)</doc>
