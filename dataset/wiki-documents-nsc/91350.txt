<doc id="91350" url="https://th.wikipedia.org/wiki?curid=91350" title="เมและรถบัสแมวน้อย">เมและรถบัสแมวน้อย เมและรถบัสแมวน้อย หรือ เม โตะ โคะเนะโกะบะซุ (, , แปลตรงตัว: เมและรถบัสลูกแมว) เป็นภาพยนตร์สั้นที่เป็นภาคต่อของภาพยนตร์ที่ออกฉายเมื่อ ค.ศ. 1988 เรื่อง โทโทโร่เพื่อนรัก จากค่ายสตูดิโอจิบลิ เรื่องนี้ถูกเขียนและกำกับโดย ฮะยะโอะ มิยะซะกิ และมีตัวละครชื่อ เม จากภาคแรกเป็นตัวดำเนินเรื่อง เธอได้ผจญภัยในยามค่ำคืนกับรถบัสลูกแมว และรถบัสแมวคันอื่นๆ เมและรถบัสแมวน้อย จัดฉายเฉพาะที่พิพิธภัณฑ์จิบลิและได้นำไปฉายนอกญี่ปุ่นไม่กี่แห่งที่สหรัฐอเมริกา เพื่อฉลองการเริ่มฉายภาพยนตร์เรื่อง สปิริตด์ อเวย์ อย่างไรก็ตามภาพยนตร์สั้นเรื่องนี้ยังคงถูกฉายหมุนเวียนไปตามตารางเวลาการฉายภาพยนตร์สั้นในพิพิธภัณฑ์จิบลิ ปัจจุบันยังไม่มีกำหนดการฉายในรูปแบบอื่น</doc>
