<doc id="658894" url="https://th.wikipedia.org/wiki?curid=658894" title="วัดตาลเรียง">วัดตาลเรียง วัดตาลเรียงเป็นวัดในพระพุทธศาสนาสังกัดมหานิกาย ตั้งอยู่ที่ตำบลบัวงาม อำเภอดำเนินสะดวก จังหวัดราชบุรี ตั้งมาประมาณ ๑๒๐ ปี เป็นวัดที่มีความสำคัญในฐานะเป็นศูนย์กลางของชาวพุทธในบริเวณบ้านตาลเรียงวัดตาลเรียงได้รับพระราชทานวิสุงคามสีมา เมื่อวันที่ ๑๐ มีนาคม ๒๕๒๕สถานที่ตั้ง สถานที่ตั้ง. ตั้งอยู่บ้านเลขที่ ๑ หมู่ ๖ ตำบลบัวงาม อำเภอดำเนินสะดวก จังหวัดราชบุรี รหัสไปรษณีย์ ๗๐๒๑๐ โทรศัพท์ ๐๓๒-๓๘๗๐๐๓ ทิศเหนือ ยาว ๕ เส้น – วา ติดต่อเลขที่ดิน ๑๖.๓๘.๔๐ ทิศใต้ ยาว ๔ เส้น – วา ติดต่อโรงเรียนวัดตาลเรียง (เชยประชานุกูล) ทิศตะวันออก ยาว ๕ เส้น ๑๕ วา ติดต่อ คลองโพหัก – บัวงาม ทิศตะวันตก ยาว ๓ เส้น ๘ วา ติดต่อ ถนนโพหัก – บัวงามที่มาของชื่อวัด ที่มาของชื่อวัด. จากการสืบค้นเพื่อต้องการทราบที่มาของชื่อวัดตาลเรียง ปรากฏว่าไม่พบหลักฐานทางประวัติศาสตร์ หลังจากสอบถาม คนในชุมชนในท้องถิ่น ทำให้ทราบและสันนิษฐานได้ว่า ในอดีตบริเวณในบริเวณที่เป็นพื้นที่ตั้งของวัดและบริเวณชุมชนโดยรอบ เป็นที่ราบลุ่ม เหมาะสภาพแก่การทำนา พื้นนาโดยทั่วไปจะมีต้นตาลขึ้นเองตามธรรมชาติและประชาชนปลูกขึ้นเองบ้าง และมักจะเรียงกันเป็นแถวตามพื้นที่บนคันนา ทั้งนี้เพื่อจะนำส่วนที่เป็นผลผลิตของต้นตาลมาใช้ให้เกิดประโยชน์ต่อการดำรงชีวิตประจำวัน ประชาชนในพื้นที่จึงร่วมใจกันเรียกหมู่บ้านนี้ว่า “บ้านตาลเรียง” และรวมใจกันก่อตั้งวัดประจำหมู่บ้านขึ้นโดยให้ชื่อว่า “วัดตาลเรียง” พร้อมทั้งหลักฐานของกรมการปกครอง กระทรวงมหาดไทย เมื่อพุทธศักราช ๒๔๘๒ ได้ประกาศยุบรวมตำบลดอนข่อย รวมกับตำบลบัวงาม แล้วกำหนดให้เป็นตำบลบัวงาม พร้อมกำหนดชื่อบ้านหมู่ที่ ๖ ที่เป็นพื้นที่ตั้งของวัดในปัจจุบันนี้ว่า “วัดตาลเรียง”ประวัติวัดตาลเรียง ประวัติวัดตาลเรียง. สมัยก่อนพื้นที่ทั่วไปของวัดตาลเรียงนี้ เป็นที่รกร้างว่างเปล่าไม่มีเจ้าของ และเป็นพื้นที่เหมาะสมในการทำนา ประชาชนจึงได้จับจองพื้นที่บริเวณนี้เป็นที่ทำนา และประชาชนที่มาทำนาในถิ่นนี้ ล้วนแต่เป็นผู้นับถือพระพุทธศาสนา จึงต้องการสร้างวัดเป็นสถานที่บำเพ็ญกุศล ให้เกิดคุณงามความดีแก่ตน ตามหลักคำสอนของพระพุทธเจ้าสืบต่อไป- องค์ที่ ๑ ในสมัยนั้นมีพระภิกษุองค์หนึ่ง ชื่อว่าอาจารย์ คลื้น ท่านอุปสมบทอยู่ที่วัดใหญ่โพหัก ต.โพหัก อ.บางแพ จ.ราชบุรี ท่านมีที่นาส่วนตัวอยู่ที่บ้านตาลนี้ ที่นาของท่านนี้เมื่อสร้างวัดขึ้นแล้วจะเหมาะสมมาก เพราะที่ของท่านแปลงนี้ อยู่ติดกับคลองโพหักหรือคลองบัวงาม (คลองนี้ขุดเมื่อ พ.ศ. ๒๔๓๐) ประชาชนจึงพี้อมใจกันไปขอความกรุณาจากท่าน และท่านก็เห็นดีตกลงกับประชาชน ยกที่ดินแปลงนี้ให้เป็นที่สร้างวัด ประชาชนได้พร้อมใจกันนิมนต์ท่านให้มาเป็นประธานในการสร้างวัด และท่านก็ตกลงใจเห็นดีกับประชาชนด้วย ที่ดินแปลงนี้มีเนื้อที่ ๓๐ ไร่ ๑ งาน ๗๐ วา ท่านได้เริ่มสร้างวัดนี้เมื่อ พ.ศ. ๒๔๓๕ เป็นต้นมา ท่านได้ตั้งชื่อวัดนี้ว่า “วัดตาลเรียง” เหตุที่ตั้งชื่อเช่นนี้ก็เป็นเพราะว่า ในสมัยนั้นพื้นที่บริเวณที่สร้างวัด เป็นที่ดอน ตามคันนามีต้นตาลเรียงกันเป็นแถว ท่านจึงตั้งชื่อวัดนี้ตามสภาพท้องถิ่น ท่านได้เอาใจใส่ก่อสร้างและปกครองพระภิกษุสามเณรภายในวัดมาจนถึง พ.ศ. ๒๔๒๖ ท่านได้มรณภาพที่วัดตาลเรียงนี้- องค์ที่ ๒ ชื่อพระอธิการฉาย ท่านเกิดที่ตำบลโพหัก อำเภอบางแพ จังหวัดราชบุรี บิดาชื่อนายรอด มารดาชื่อนางนุ่ม ท่านได้อุปสมบทที่วัดใหญ่โพหัก ประชาชนได้ไปนิมนต์ท่านมาเป็นสมภารวัดตาลเรียง ตำบลดอนข่อย อำเภอดำเนินสะดวก จังหวัดราชบุรี เมื่อ พ.ศ. ๒๔๔๗ ท่านได้จัดการบูรณะซ่อมแซมสิ่งก่อสร้างให้เรียบร้อย ท่านได้ชักชวนประชาชนจัดการสร้างโบสถ์ขึ้นมาหลังหนึ่งซึ่งทำด้วยไม้ ได้ทำพิธีปิดทองฝังลูกนิมิตเมื่อ พ.ศ. ๒๔๕๕ ท่านได้ปกครองดูแลวัดตาลเรียงนี้มาจนถึง พ.ศ. ๒๔๗๓ ท่านได้มรณภาพที่วัดตาลเรียง- องค์ที่ ๓ ชื่อว่าพระอธิการปลื้ม ฉายา จนฺทสโร ท่านเกิดที่ตำบลโพหัก อำเภอดำเนินสะดวก จังหวัดราชบุรี บิดาชื่อ นายคต มารดาชื่อนางสุก นามสกุลโพธิ์มี ท่านได้อุปสมบทอยู่ที่วัดใหญ่โพหัก ประชาชนได้นิมนต์ท่านมาเป็นสมภารวัดนี้เมื่อ พ.ศ. ๒๔๗๒ ท่านได้ชักชวนประชาชนจัดการสร้างศาลาการเปรียญขึ้นซึ่งทำด้วยไม้และท่านได้จัดการซ่อมแซมโบสถ์ขึ้นใหม่ ท่านได้จัดการให้มีงานปิดทองลูกนิมิตเมื่อ พ.ศ. ๒๔๗๕ ท่านได้ปกครองดูแลวัดตาลเรียงนี้มาตลอด ต่อมาทางราชการได้จัดการรวมตำบลดอนข่อยมาขึ้นกับตำบลบัวงามเมื่อ พ.ศ. ๒๔๘๒ ท่านได้ปกครองวัดตาลเรียงนี้มาจนถึง พ.ศ. ๒๔๙๒ ท่านก็ได้ลาออกจากการเป็นสมภารวัดตาลเรียงนี้ไป- องค์ที่ ๔ คือท่านพระครูคุณาภิรมณ์ (เชย) ฉายา คุณาภิรโต ท่านเกิดที่ตำบลดอนไผ่ อำเภอบ้านแพ้ว จังหวัดสมุทรสาคร บิดาชื่อนายสุก มารดาชื่อนางสร้อย นามสกุล ศรีรัตน์ ท่านได้อุปสมบทที่วัดดอนคลัง อำเภอดำเนินสะดวก จังหวัดราชบุรี ประชาชนได้นิมนต์ท่านมาเป็นสมภารวัดตาลเรียงนี้ เมื่อ พ.ศ. ๒๔๙๓ ท่านได้ชักชวนประชาชนเริ่มก่อสร้างโรงเรียนพระปริยัติธรรมและโรงเรียนประชาบาลขึ้นพร้อมกัน ต่อมา พ.ศ. ๒๔๙๘ นายอ่อง นางคลัง วิงวอน อยู่ตำบลบัวงาม ได้ซื้อที่ดินถวายให้แก่วัดตาลเรียงนี้ เป็นจำนวน ๔ ไร่ ๓งาน ๖๘ วา ในพ.ศ. ๒๕๐๐ ประชาชนทั่วไปได้ซื้อที่ดินถวายวัดตาลเรียงจำนวน ๑๔ ไร่ ...งาน ๒๔ วา พ.ศ. ๒๕๐๘ ท่านได้ชักชวนประชาชานสร้างศาลาการเปรียญซึ่งทำด้วยไม้แบบทรงไทย มีช่อฟ้อใบระกา พ.ศ. ๒๕๑๐ ท่านได้จัดการสร้างถนนสายโพหักเข้าถึงวัดตาลเรียง ต่อมาท่านได้ลาสิกขาบทเมื่อ พ.ศ. ๒๕๑๒- องค์ที่ ๕ คือท่านพระครูปลัดนาค ฉายา ยตฺตธมฺโม เกิดที่ตำบลบัวงาม อำเภอดำเนินสะดวก จังหวัดราชบุรี บิดาชื่อนายโสม มารดาชื่อนางหลัก นามสกุลแสงอากาศ ท่านได้อุปสมบทที่วัดบัวงาม ท่านได้มาเป็นสมภารของวัดตาลเรียงเมื่อ พ.ศ. ๒๕๑๓ ท่านได้จัดการบูรณะเสนาสนะให้เรียบร้อยตลอดมา ท่านได้ชักชวนประชาชนสร้างอุโบสถ์หลังใหม่ขึ้นเป็นคอนกรีตเสริมเหล็กทรงไทยแบบมีช่อฟ้าใบระกา ได้วางศิลาฤกษ์ เมื่อวันที่ ๑๗ มีนาคม พ.ศ. ๒๕๑๕ ท่านได้จัดการสร้างอุโบสถหลังนี้ตลอดมา และท่านได้ชักชวนประชาชนได้ช่วยกันก่อสร้างสาธารณประโยชน์ เช่น จัดการพัฒนาถนนสายโพหัก - บัวงาม ได้จัดการนำเอาไฟฟ้าเข้ามาสู่หมู่บ้านและวัด ตลอดจนถึงได้จัดการติดต่อเรื่องก่อสร้างโรงเรียนประชาบาล เป็นต้นท่านได้กำหนดงานปิดทองฝังลูกนิมิตอุโบสถหลังใหม่นี้ ในวันที่ ๑๑-๑๙ กุมภาพันธ์ พ.ศ. ๒๕๒๖- องค์ที่ ๖ คือท่านพระครูธรรมสาทิส (ฉลวย อิฏฺฐผโล) ท่านเกิดที่ตำบลปลายโพงพาง อำเภออัมพวา จังหวัดสมุทรสงคราม บิดาชื่อนายเปลี่ยน กลัดกลีบ มารดาชื่อนางผลัด กลัดกลีบ อุปสมบทเมื่อวันที่ ๑๙ กรกฎาคม พ.ศ. ๒๕๒๑ ณ วัดบางแคใหญ่ ตำบลแควอ้อม อำเภออัมพวา จังหวัดสมุทรสงคราม จำพรรษาอยู่วัดบางแคใหญ่ ๑ พรรษา พ.ศ. ๒๕๒๒ ได้ย้ายมาจำพรรษาที่วัดโพธิ์ราฎร์บูรณะได้ช่วยเจ้าอาวาสบูรณะสร้างอุโบสถ ๑ หลัง ท่านจำพรรษาอยู่ที่วัดแห่งนี้เป็นเวลา ๖ พรรษา เมื่อ พ.ส. ๒๕๒๘ ประชาชนชาวบ้านตาลเรียงได้นิมนต์ท่านมาจำพรรษาที่วัดตาลเรียง ท่านได้ร่วมกับญาติโยมสร้างและปรับปรุงวัดตาลเรียงให้เจริญรุ่งเรืองตลอดมา ท่านได้มรณภาพเมื่อ พ.ศ. ๒๕๔๗ นับว่าท่านมีคุณูปการแก่วัดตาลเรียงแห่งนี้เป็นอย่างมาก- องค์ที่ ๗ คือท่านพระครูวิสุทธิ์ปัญญาวัฒน์ (ทวี ปญฺญาวฒฺโน) องค์ปัจจุบัน สถานะเดิมท่านเป็นคนจังหวัดพระนครศรีอยุธยา เดิมชื่อ นายทวี ไกรเดช บิดาชื่อนายวัน มารดาชื่อนางละออง ไกรเดช อยู่บ้านเลขที่ ๘ หมู่ ๔ ณ บ้านกุ่ม ตำบลบ้านกุ่ม อำเภอบางบาล จังหวัดพระนครศรีอยุธยา อุปสมบทเมื่อวันที่ ๑๙ กันยายน พ.ศ. ๒๕๓๙ ขึ้น ๘ ค่ำ เดือน ๑๐ ณ พัทธสีมาวัดตาลเรียง ตำบลบัวงาม อำเภอดำเนินสะดวก จังหวัดราชชบุรี มีพระครูสุนทรปริยัติคุณ (พระปริยัติกิจโสภณ) วัดบัวงามพระอารามหลวงเป็นพระอุปัชฌาย์ พระครูโสภณธรรมนาทวัดบัวงามพระอารามหลวงเป็นพระกรรมวาจาจารย์ พระครูธรรมสาทิสวัดตาลเรียงเป็นพระอนุสาวนาจารย์ วิทยะฐานะทางโลกท่านสำเร็จประโยควิชาชีพ (ช่างสำรวจ) วิทยาลัยเทคนิคกรุงเทพ เมื่อ พ.ศ. ๒๕๑๓ ส่วนทางธรรม พ.ศ. ๒๕๔๕ สอบไล่ได้นักธรรมชั้นเอก พ.ศ. ๒๕๕๔ พุทธศาสตร์บัณฑิต (เกียรตินิยมอันดับหนึ่ง) มหาวิทยาลัยมหาจุฬาลงกรณราชวิทยาลัย เป็นผู้ทรงพระปาฏิโมกข์ ได้รับการแต่งตั้งเป็นเจ้าอาวาสวัดตาลเรียงเมื่อ พ.ศ. ๒๕๔๗ ท่านได้ทำการพัฒนาวัดตาลเรียงให้เจริญรุ่งเรืองเรื่อยมาจวบจนมาถึงปัจจุบันเจ้าอาวาส เจ้าอาวาส. มีเจ้าอาวาสนับแต่ก่อตั้งวัดมาจำนวน ๗ รูป- ๑) พระอธิการคลื้น เป็นเมื่อ พ.ศ. ๒๔๓๕ ถึง พ.ศ. ๒๔๔๖ มรณภาพ - ๒) พระอธิการฉาย เป็นเมื่อ พ.ศ. ๒๔๔๗ ถึง พ.ศ. ๒๔๗๑ มรณภาพ - ๓) พระอธิการปลื้ม จนฺทสโร เป็นเมื่อ พ.ศ. ๒๔๗๒ ถึง พ.ศ. ๒๔๙๑ ลาออก - ๔) พระครูคุณาภิรมณ์ (เชย คุณาภิรโต) เป็นเมื่อ พ.ศ. ๒๔๙๒ ถึง พ.ศ. ๒๕๑๒ ลาสิกขาบท - ๕) พระครูปลัดนาค ยตฺตธมฺโม เป็นเมื่อ พ.ศ. ๒๕๑๓ ถึง พ.ศ. ๒๕๒๖ ลาออก - ๖) พระครูธรรมสาทิส (ฉลวย อิฏฐผโล) เป็นเมื่อ พ.ศ. ๒๕๒๖ ถึง พ.ศ. ๒๕๔๗ มรณภาพ - ๗) พระครูวิสุทธิ์ปัญญาวัฒน์ (ทวี ปญฺญาวฑฺฒโน) เป็นเมื่อ ๑๒ ธ.ค. พ.ศ. ๒๕๔๗ ถึง ปัจจุบันศาสนาสถานในวัดศาสนาสถานในวัด. - ๑) อุโบสถ ๑ หลัง - ๒) ศาลาการเปรียญ ๑ หลัง - ๓) หอสวดมนต์ ๑ หลัง - ๔) กุฏิสงฆ์ จำนวน ๔ หลัง - ๕) วิหาร ๑ หลัง - ๖) ฌาปนสถาน ๑ หลัง - ๗) หอระฆัง หอกลอง - ๘) ห้องน้ำห้องสุขา - ๙) หอกระจายเสียง - ๑๐) กำแพงวัดกิจกรรมในวัด กิจกรรมในวัด. กิจกรรมตามโอกาสวันสำคัญทางพระพุทธศาสนา- ๑) วันปีใหม่ - ๒) วันสงกรานต์ - ๓) เวียนเทียนวันคัญทางพระพุทธศาสนา เช่น วันวิสาขบูชา วันมาฆบูชา และวันอาสาฬหบูชา - ๔) วันเฉลิมพระชนมพรรษา ๑๒ สิงหา และ ๕ ธันวาคม ทุกปี - ๕) วันทำบุญอดีตเจ้าอาวาส - ๖) งานประจำปีปิดทองหลวงพ่อปู่วัดตาลเรียง - ๗) งานทำบุญตักบาตร รักษาศีล ทุกวันพระ ๘, ๑๔ และ ๑๕ ค่ำ ตลอดปี</doc>
