<doc id="19068" url="https://th.wikipedia.org/wiki?curid=19068" title="หนุ่มหล่อเฟี้ยว แปลงโฉมสาว">หนุ่มหล่อเฟี้ยว แปลงโฉมสาว หนุ่มหล่อเฟี้ยว แปลงโฉมสาว () () เป็นการ์ตูนญี่ปุ่น แต่งโดย โทโมโกะ ฮายากาวะ จัดพิมพ์ในประเทศญี่ปุ่นภายใต้ลิขสิทธิ์ของโคดันฉะ และในประเทศไทยโดยสำนักพิมพ์บงกช ในเดือนตุลาคม พ.ศ. 2549 ได้ถูกสร้างเป็นอะนิเมะ ออกอากาศทุกคืนวันอังคาร เวลา 1.30-2.00 น. ทางสถานีทีวีโตเกียวเนื้อเรื่อง เนื้อเรื่อง. เคียวเฮ ,ทาเคนางะ ,ยูกิโนะโจ และรันมารุ เป็นสี่หนุ่มรูปงามที่สาวๆ หมายปอง วันหนึ่งทั้งสี่ได้รับการไหว้วานจากเจ้าของบ้าน ให้ช่วยทำให้หลานสาวที่ชื่อว่า ซูนาโกะ ของตนให้เป็นสุภาพสตรีที่สมบูรณ์แบบให้ได้ แล้วจะไม่คิดค่าเช่าบ้าน แต่ถ้าทำไม่สำเร็จก็จะคิดค่าเช่าเพิ่มไปอีก ด้วยเหตุนี้ทั้งสี่ต้องจำใจรับซูนาโกะเข้ามาอาศัยด้วยกัน ที่ต้องจำใจรับเป็นเพราะซูนาโกะมีนิสัยประหลาด ชอบอยู่ที่มืดๆ คนเดียวกับพวกโครงกระดูก และตุ๊กตาเครื่องใน ทั้งยังชอบทำตัวลึกลับจนหลายคนนึกว่าเธอเป็นผี การจับซูนาโกะมาฝึกเป็นสุภาพสตรีนั้นยากมาก เพราะเธอไม่ยอมให้ฝึกง่ายๆ แต่บุคลิกที่สง่างามของเธอนั้นกลับเปิดเผยมาเป็นบางครั้ง ทำให้สี่หนุ่มประหลาดใจอยู่เสมอตัวละครตัวละคร. - นากาฮาร่า ซูนาโกะ (中原 スナコ): ซูนาโกะเคยโดนคนที่ตนแอบหลงรักเขาข้างเดียว พูดด้วยคำพูดที่ว่า "ยัยอัปลักษณ์" ทำให้เธอมีความเปลี่ยนแปลงไปอย่างมาก จากสาวน้อยธรรมดาๆ ก็กลายเป็นคนที่ไม่เคยใส่ใจตัวเองเลย วันๆ เอาแต่ดูหนังผีสยองขวัญ จนใครๆ ก็มักเข้าใจผิดว่าเธอเป็นสิ่งลึกลับในโรงเรียน เป็นโรคแพ้หนุ่มหล่อ สิ่งสวยงาม และสิ่งที่มีความเจิดจ้า ทำให้ช่วงแรกๆ เธอต้องหลบลี้หนีหน้าจากพวกเคียวเฮอยู่เสมอ เพราะถ้าหากมองเพียงแค่แว่บเดียว จะเลือดกำเดาพุ่งทันที แต่ปัจจุบันนี้ดูเหมือนจะคุ้นเคยกับ 4 หนุ่มขึ้นมากแล้ว- ทาคาโน่ เคียวเฮ (高野 恭平) : 1 ในแก๊ง 4 หนุ่ม ที่มาเช่าบ้านกับคุณน้าจอมโหดของซูนาโกะ เป็นคนที่เกลือยังต้องเรียกพี่ ทำได้ทุกอย่างเพื่อให้ได้เช่าบ้านจากคุณน้าฟรีๆ คุณน้าเองก็มีข้อแลกเปลี่ยนมาว่า ถ้าทำให้ซูโนโกะเป็นเลดี้ได้ จะให้เช่าบ้านฟรีไปเลย เคียวเฮจึงพยายามทำทุกทางเพื่อให้ซูนาโกะเปลี่ยนแปลง- โอดะ ทาเคนางะ (織田 武長) : เป็นหนุ่มที่ฉลาดและเยือกเย็นที่สุดในบรรดา 4 คน ทาเคนางะ มักจะถูกเรียกว่า "นายท่าน" (เป็นการเล่นคำในภาษาญี่ปุ่น คือชื่อของทาเคนางะ อ่านออกเสียงอีกอย่างได้ว่า Bucho ซึ่งแปลว่าเจ้านาย หรือ นายท่าน) อันที่จริงแล้วทาเคนางะมาจากตระกูลนักจัดดอกไม้ผู้มั่งคั่ง แต่ด้วยแรงกดดันในการสืบทอดตระกูล ทำให้เขาถอนตัวออกมา และมาอาศัยอยู่ในบ้านของ คุณน้าของซูนาโกะ เพื่อให้มีชีวิตอย่าง "ธรรมดา"- โทยาม่า ยูคิโนะโจ (遠山 雪之丞): เป็นหนุ่มน้อยน่ารัก ที่หน้าตาเหมือนผู้หญิงมากที่สุด ขนาดว่าผู้หญิงยังต้องอาย เรียกยูกิโนะโจสั้นๆ ว่า ยูคิ เวลาเห็นของในห้องของซูนาโกะต้องร้องไห้ทุกที เกลียดสิ่งที่เรียกว่า สยองขวัญ ที่สุด- โมริอิ รันมารุ (森井 蘭丸) : เสือผู้หญิง ชอบคบกับสาวๆ ยิ่งเป็นผู้ใหญ่ยิ่งเป็นสเปกของรันมารุ โดยเฉพาะผู้หญิงที่มีสามีแล้ว บางครั้งชอบแกล้งคนอื่น - คาซาฮาร่า โนะอิ (笠原 乃依) : สาวสวยแห่งโรงเรียนโมริ ชอบทาคาเนงะมาก และชื่นชมซูนาโกะในความเก่งหลายๆ ด้านรายชื่อตอน</doc>
