<doc id="462808" url="https://th.wikipedia.org/wiki?curid=462808" title="สี่มนุษย์ ส.สริญญา">สี่มนุษย์ ส.สริญญา สี่มนุษย์ ส.สริญญา หรือชื่อจริง วีระยุทธ สุทธาภิรมย์ (30 มิถุนายน พ.ศ. 2535 — ) เป็นนักมวยไทยชาวไทย ประเภทไฟท์เตอร์ที่มีเข่าหนัก และถนัดขวา เขาได้รับการฝึกจากเทรนเนอร์ ขจรศักดิ์ ลูกโพธิ์เรียง จนสามารถสร้างผลงานเป็นที่รู้จักในระดับประเทศ ในเดือนมิถุนายน พ.ศ. 2555 เขาได้รับการจัดอันดับนักมวยไทยรุ่นซูเปอร์ไลท์เวทของ 3 เวทีมวย ได้แก่ อันดับ 1 ของสนามมวยเวทีลุมพินี, อันดับ 3 ของเวทีมวยสยามอ้อมน้อย และอันดับ 4 ของเวทีมวยราชดำเนิน โดยทางสนามมวยเวทีลุมพินีและราชดำเนินได้จัดให้เขาอยู่ในอันดับขึ้นนำนักมวยไทยอย่างสิงห์มณี แก้วสัมฤทธิ์ประวัติ ประวัติ. สี่มนุษย์ ส.สริญญา มีชื่อจริงคือ วีระยุทธ สุทธาภิรมย์ เขามีภูมิลำเนาเดิมอยู่ที่อำเภอปะเหลียน จังหวัดตรัง โดยมีพี่น้อง 2 คน ซึ่งเป็นบุตรของนายวิทำรัช และนางปราณี สุทธาภิรมย์ เขามีครูมวยคนแรกชื่อ สูศักดิ์ ทวี นิรันรัตน์ และเริ่มแข่งขันเมื่ออายุ 7 ปี โดยใช้ชื่อ กลั้งชัย ศิษย์จ่าบูรณ์ ในการแข่งครั้งแรก วันที่ 4 กุมภาพันธ์ พ.ศ. 2555 สี่มนุษย์พบกับคู่ชก กูปรี เกียรติยงยุทธ ในการแข่งขันศึกจ้าวมวยไทย ที่เวทีมวยอ้อมน้อยในพิกัด 142 ปอนด์ ซึ่งสี่มนุษย์เป็นฝ่ายแพ้น็อกในยกสุดท้าย ต่อมาในวันที่ 28 เมษายน ของรายการเดียวกันนี้ สี่มนุษย์พบกับคู่ชก แหลมทอง ต.พรชัย ซึ่งสี่มนุษย์เป็นฝ่ายชนะคะแนน รวมถึง ในวันที่ 23 มิถุนายน ของรายการเดียวกัน สี่มนุษย์ได้พบกับคู่ชก วัชระเล็ก อ.ขวัญเมือง ซึ่งสี่มนุษย์เป็นฝ่ายชนะคะแนนขาด จากการแข่งขันในครั้งดังกล่าว ส่งผลให้สี่มนุษย์สามารถเข้าสู่รอบชิงชนะเลิศมวยรอบฟุกเทียนกรุ๊ป ครั้งที่ 6 กับ ฟ้ามงคล เพชรสุภาพรรณ ซึ่งสี่มนุษย์เป็นฝ่ายแพ้คะแนน และครองตำแหน่งรองแชมป์ของรายการดังกล่าว วันที่ 27 ตุลาคม พ.ศ. 2555 สี่มนุษย์พบกับ แสนเก่ง จ.นพรัตน์ ในคู่เอกของรายการศึกจ้าวมวยไทย ที่เวทีมวยอ้อมน้อย โดยสี่มนุษย์เป็นฝ่ายชนะคะแนน 49-48 ปีถัดมา ในวันที่ 26 พฤษภาคม พ.ศ. 2556 สี่มนุษย์ได้พบกับอภิสิทธิ์ เค.ที.ยิม ในคู่เอกรายการศึกมวยไทย 7 สี จากการแข่งขันครั้งดังกล่าว สี่มนุษย์เป็นฝ่ายแพ้คะแนน และในวันที่ 17 พฤศจิกายน พ.ศ. 2560 สี่มนุษย์เข้าแข่งขันในคู่เอก ศึกมวยเอ็กซ์ตรีม ที่สังเวียนจีเอ็มเอ็ม สเตเดียม โดยพบกับฮาลิล อิปราฮิม จากประเทศเนเธอร์แลนด์ จากการแข่งขันครั้งนี้ สี่มนุษย์เป็นฝ่ายชนะคะแนนเกียรติประวัติเกียรติประวัติ. - แชมป์ (เฉพาะกาล) สหพันธ์มวยไทยอาชีพโลก (WPMF) รุ่น 140 ปอนด์สถิติการแข่งขัน</doc>
