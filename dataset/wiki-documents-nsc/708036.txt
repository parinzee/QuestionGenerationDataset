<doc id="708036" url="https://th.wikipedia.org/wiki?curid=708036" title="บางกอก เอ็นเตอร์เทนเม้นท์ วีค">บางกอก เอ็นเตอร์เทนเม้นท์ วีค งานสัปดาห์สื่อบันเทิงกรุงเทพ หรือ บางกอก เอ็นเตอร์เทนเม้นท์ วีค () เป็นงานแสดงสื่อบันเทิงในประเทศไทย โดยความร่วมมือขององค์กรภาครัฐร่วมกับเอกชนในการสร้างมหกรรมสื่อบันเทิงและวัฒนธรรมร่วมสมัยที่ใหญ่ที่สุดในเอเชียตะวันออกเฉียงใต้ จัดขึ้นเป็นครั้งแรกในปี พ.ศ. 2558ประวัติ ประวัติ. บางกอก เอ็นเตอร์เทนเม้นท์ วีค เป้นงานจัดแสดงสื่อบันเทิงและสื่อดิจิตอลในประเทศไทย โดยความร่วมมือของกระทรวงการต่างประเทศ กระทรวงเทคโนโลยีสารสนเทศและการสื่อสาร โดยสำนักงานส่งเสริมอุตสาหกรรมซอฟต์แวร์แห่งชาติ (องค์การมหาชน) กระทรวงวัฒนธรรม กรมส่งเสริมการค้าระหว่างประเทศ กระทรวงพาณิชย์ การท่องเที่ยวแห่งประเทศไทย กรุงเทพมหานคร และสำนักงานส่งเสริมการจัดการประชุมและนิทรรศการ (องค์การมหาชน) ร่วมกับภาคเอกชนในการจัดงาน เพื่อส่งเสริมความเข้มแข็งให้แก่อุตสาหกรรมธุรกิจบันเทิงและสื่อดิจิตอลของไทย โดยเป็นการผนวกรวมงานที่เอกชนจัดมาในปีก่อนๆ ร่วมกับกิจกรรมของทางภาครัฐ เริ่มจัดเป็นครั้งแรก ระหว่างวันที่ 27 มีนาคม-3 พฤษภาคม พ.ศ. 2558กิจกรรมไทยแลนด์ คอมิค-คอน กิจกรรม. ไทยแลนด์ คอมิค-คอน. ไทยแลนด์ คอมิค-คอน () จัดโดยความร่วมมือของกันตนา และ พี.พี.ดับบลิว. อินเตอร์แอ็คทีฟ ในปี 2558 กำหนดจัดขึ้นในวันที่ 1-3 พฤษภาคม ณ รอยัลพารากอนฮอลล์ สยามพารากอน โดยจัดร่วมกับคอนเสิร์ต อะนิเมะ ไอดอล เอเชีย 2015ไทยแลนด์ ทอย เอ็กซ์โป ไทยแลนด์ ทอย เอ็กซ์โป. ไทยแลนด์ ทอย เอกซ์โป () งานแสดงของเล่นและของสะสมเกี่ยวกับการ์ตูนและภาพยนตร์ ในปี 2558 กำหนดจัดขึ้นในวันที่ 30 เมษายน-3 พฤษภาคม ณ ศูนย์การค้าเซ็นทรัลเวิลด์บางกอก คอมิค-คอน บางกอก คอมิค-คอน. บางกอก คอมิค-คอน () จัดโดยความร่วมมือของบีอีซี-เทโร เอ็นเตอร์เทนเม้นท์ และทรูวิชันส์ ในปี 2558 กำหนดจัดขึ้นในวันที่ 30 เมษายน-3 พฤษภาคม ณ ศูนย์นิทรรศการและการประชุมไบเทค โดยจัดร่วมกับงานเทศกาลอะนิเมะเอเชีย 2015บางกอก อินเตอร์เนชันแนล ดิจิตอล คอนเทนต์ เฟสติวัล บางกอก อินเตอร์เนชันแนล ดิจิตอล คอนเทนต์ เฟสติวัล. เทศกาลสื่อดิจิตอลนานาชาติกรุงเทพฯ หรือ บางกอก อินเตอร์เนชันแนล ดิจิตอล คอนเทนต์ เฟสติวัล () เป็นงานจัดแสดงและสัมมนาด้านสื่อดิจิตอล โดยในปี 2558 งานสัมมนาจัดให้มีขึ้นระหว่างวันที่ 27-29 เมษายน ณ โรงแรมเซ็นทารา แกรนด์ แอท เซ็นทรัลเวิลด์ และงานแสดงสินค้ากำหนดจัดขึ้นในวันที่ 30 เมษายน-3 พฤษภาคม ณ ศูนย์นิทรรศการและการประชุมไบเทค พร้อมกับงานบางกอก คอมิค-คอน</doc>
