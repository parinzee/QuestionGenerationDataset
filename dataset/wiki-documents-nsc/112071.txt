<doc id="112071" url="https://th.wikipedia.org/wiki?curid=112071" title="ปราโมทย์ สุขุม">ปราโมทย์ สุขุม ปราโมทย์ สุขุม (เกิด 9 ตุลาคม พ.ศ. 2483 - 23 มีนาคม พ.ศ. 2550) อดีตกรรมการบริหารพรรคประชาธิปัตย์ อดีตสมาชิกผู้แทนราษฎรเขตคลองสาน อดีตรัฐมนตรีช่วยว่าการกระทรวงศึกษาธิการ เป็นนักการเมืองที่ได้รับฉายาว่า “สุภาพบุรุษนักการเมือง” จากสื่อมวลชนประวัติ ประวัติ. ปราโมทย์ สุขุม เกิดเมื่อวันที่ 9 ตุลาคม พ.ศ. 2483 เป็นบุตรชายเกษม สุขุม (2450-2533) อดีตผู้ว่าราชการจังหวัดปัตตานี, ผู้ว่าราชการจังหวัดฉะเชิงเทรา, ผู้ว่าราชการจังหวัดปทุมธานี และผู้ตรวจราชการกระทรวงมหาดไทย กับ คุณหญิงชื่นจิตต์ สุขุม (2462-2542) ปราโมทย์ได้เข้าเรียนกรุงเทพคริสเตียนวิทยาลัย จนจบระดับชั้นประถมศึกษาปีที่ 6 จึงเดินทางไปศึกษาที่ประเทศอเมริกา โดยเข้าเรียนที่ Fishburne Military School และสำเร็จการศึกษาปริญญาตรีสถาปัตยกรรมศาสตร์ ภูมิสถาปัตยกรรม และการวางผังสิ่งแวดล้อม Utah State University ภายหลังจบการศึกษาได้กลับมารับราชการ “สถาปนิกเอก” สำนักผังเมือง กระทรวงมหาดไทย และรักษาการ “ผู้อำนวยการกองวิจัย” สำนักผังเมือง กระทรวงมหาดไทย ในปี พ.ศ. 2518 ได้รับเลือกเป็นปลัดเมืองพัทยา (ผู้บริหารระดับสูงสุดของเมืองพัทยาเทียบเท่านายกเทศมนตรี ตามพระราชบัญญัติเมืองพัทยา) ในระหว่างปี พ.ศ. 2521 ถึง พ.ศ. 2523 ดำรงตำแหน่ง “รองโฆษกประจำสำนักนายกรัฐมนตรี" (รองโฆษกรัฐบาล) ในสมัย พล.อ.เปรม ติณสูลานนท์ เป็นนายกรัฐมนตรี ในระหว่างปี พ.ศ. 2529 ถึง พ.ศ. 2531 ชีวิตครอบครัว สมรสและหย่ากับกัญญา ตัณฑเศรษฐี (ปัจจุบันคือคุณหญิงกัญญา หงส์ลดารมภ์) มีบุตรด้วยกัน 3 คน ปราโมทย์ สุขุม ถึงแก่กรรมด้วยโรคระบบหัวใจไหลเวียนโลหิตล้มเหลว รวมอายุได้ 67 ปีชีวิตการเมืองชีวิตการเมือง. - ปราโมทย์ สุขุม ได้รับเลือกตั้งเป็นสมาชิกสภาผู้แทนราษฎรกรุงเทพมหานครในนามพรรคประชาธิปัตย์ถึง 6 สมัย ในระหว่างปี พ.ศ. 2529 ถึง พ.ศ. 2546 - รัฐมนตรีช่วยว่าการกระทรวงศึกษาธิการ ระหว่าง พ.ศ. 2535 ถึง พ.ศ. 2538 - ประธานคณะกรรมการวัฒนธรรมแห่งชาติ สมัยดำรงตำแหน่งรัฐมนตรีช่วยว่าการกระทรวงศึกษาธิการ - ประธานคณะกรรมการปีรณรงค์วัฒนธรรมแห่งชาติ” สำนักงานคณะกรรมการวัฒนธรรมแห่งชาติ ในช่วง พ.ศ. 2535 - อนุกรรมการ ป.ป.ป. (คณะกรรมการป้องการและปราบปรามการประพฤติมิชอบในวงราชการ) ในสมัยที่ ฯพณฯ พล.อ.เปรม ติณสูลานนท์เป็นนายกรัฐมนตรี (สำนักนายกรัฐมนตรี) ถึง 2 สมัย - ประธานคณะกรรมการศึกษาปัญหาเร่งด่วน พิจารณาแนวทางพัฒนาและประสานราชการเมืองพัทยา (ภาครัฐบาล) เมื่อดำรงตำแหน่งเป็นรองโฆษกรัฐบาล และต่อมาเป็นรองเลขาธิการนายกรัฐมนตรี - รองประธานคณะกรรมาธิการสภาผู้แทนราษฎรด้านวัฒนธรรมและการท่องเที่ยว (2 สมัย) ปราโมทย์ สุขุม เจริญรอยตามบรรพบุรุษต้นตระกูล “สุขุม” คือ มหาอำมาตย์นายก เจ้าพระยายมราช (ปั้น สุขุม) ตลอดจนสืบสายเลือด “คนไทยเชื้อสายจีน” จากตระกูล ณ สงขลา ของคุณย่า ซึ่งทั้งสองตระกูลสะสมความซื่อสัตย์ ความดีงามไว้ในแผ่นดินถึง 5 รัชกาล ฉะนั้นการที่ได้รับการ แต่งตั้งเป็นอดีตอนุกรรมการปราบปรามการทุจริตและประพฤติมิชอบในวงราชการ (ป.ป.ป.) ถึง 2 สมัย (ปัจจุบันเปลี่ยนชื่อเป็น ป.ป.ช.) ย่อมเป็นหลักยืนยันความซื่อสัตย์สุจริตได้เป็นอย่างดีเครื่องราชอิสริยาภรณ์ที่ได้รับ</doc>
