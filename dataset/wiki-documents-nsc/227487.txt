<doc id="227487" url="https://th.wikipedia.org/wiki?curid=227487" title="โรเบิร์ต คารร์ เอิร์ลที่ 1 แห่งซัมเมอร์เซต">โรเบิร์ต คารร์ เอิร์ลที่ 1 แห่งซัมเมอร์เซต โรเบิร์ต คารร์ เอิร์ลแห่งซัมเมอร์เซ็ทที่ 1 (ภาษาอังกฤษ: Robert Carr, 1st Earl of Somerset) (ราว ค.ศ. 1587 - 17 กรกฎาคม ค.ศ. 1645) โรเบิร์ต คารร์เป็นขุนนางและนักการเมืองสกอตแลนด์คนโปรดของสมเด็จพระเจ้าเจมส์ที่ 1 แห่งอังกฤษคนโปรด คนโปรด. โรเบิร์ต คารร์เกิดที่ไรท์ตันในมณฑลซัมเมอร์เซ็ทในอังกฤษ เมื่อราว ค.ศ. 1587 เป็นบุตรคนเล็กของทอมัส เคอรร์ (คารร์) แห่งเฟอร์นิเฮิร์สท์ในสกอตแลนด์กับภรรยาคนที่สองแจเน็ต เคอรร์ (คารร์) โรเบิร์ตเดินทางติดตามพระเจ้าเจมส์จากสกอตแลนด์ไปยังอังกฤษในฐานะมหาดเล็กแต่ถูกปลด หลังจากถูกปลดออกแล้วคารร์ก็เดินทางไปแสวงโชคในฝรั่งเศสอยู่ระยะหนึ่ง คารร์กลับมาอังกฤษเมื่ออายุ 17 ปี ในการประลองบนหลังม้าครั้งหนึ่งคารร์ประสบอุบัติเหตต่อหน้าพระเจ้าเจมส์ผู้ทรงจำได้ ตามคำกล่าวของทอมัส โฮเวิร์ด เอิร์ลแห่งซัฟโฟล์คที่ 1 (Thomas Howard, 1st Earl of Suffolk) พระเจ้าเจมส์ทรงตกหลุมรักเด็กหนุ่ม ทรงช่วยดูแลรักษาพยาบาลด้วยพระองค์เอง ทรงประทานของขวัญต่างๆ ให้เป็นเวลาหลายปีจนกระทั่งปี ค.ศ. 1615 เมื่อคารร์ถูกแทนด้วยคนโปรดคนใหม่จอร์จ วิลเลียรส์ ดยุคแห่งบัคคิงแฮมที่ 1 พระเจ้าเจมส์ทรงเขียนจดหมายบรรยายลำดับข้อต่างๆ ที่คารร์ทำให้พระองค์ไม่ทรงพึงพอใจรวมทั้งเมื่อออกจากห้องส่วนพระองค์เมื่อทรง “ขอให้ทำตรงกันข้าม” โรเบิร์ต คารร์ต่อมาสมรสกับฟรานเซส คารร์ เคานเทสแห่งซัมเมอร์เซ็ทผู้เดิมเป็นภรรยาของโรเบิร์ต เดเวอโรซ์ เอิร์ลแห่งเอสเซ็กซ์ที่ 3</doc>
