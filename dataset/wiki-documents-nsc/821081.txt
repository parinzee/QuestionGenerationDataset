<doc id="821081" url="https://th.wikipedia.org/wiki?curid=821081" title="ล่า">ล่า ล่า เป็นนวนิยายแนวชีวิต จากบทประพันธ์ของ ทมยันตี สร้างเป็นละครโทรทัศน์และภาพยนตร์มาแล้ว 3 ครั้งการสร้าง การสร้าง. ครั้งแรกเมื่อปี พ.ศ. 2520 สร้างเป็นภาพยนตร์ ผลิตและกำกับการแสดงโดย ไพรัช กสิวัฒน์ นำแสดงโดย อรัญญา นามวงศ์, สมบัติ เมทะนี, ลลนา สุลาวัลย์ ครั้งที่สอง สร้างเป็นละครโทรทัศน์เมื่อปี พ.ศ. 2537 ผลิตโดยบริษัท เอ็กแซ็กท์ จำกัด บทโทรทัศน์โดย สุพล วิเชียรฉาย, เอื้อพิลา, ฐา-นวดี สถิตยุทธการ กำกับการแสดงโดย สุพล วิเชียรฉาย โดยครั้งนี้ถือเป็นการพลิกบทบาททางการแสดงครั้งสำคัญของ สินจัย เปล่งพานิช จนคว้ารางวัลโทรทัศน์ทองคำสาขานำหญิงยอดเยี่ยมในปีนั้น และเป็นละครเรื่องแรกของ ด.ญ.ทราย เจริญปุระ ในบทบาทสุดท้าทาย ร่วมด้วย นพพล โกมารชุน, จักรกฤษณ์ อำมะรัตน์, เล็ก ไอศูรย์ โดยเริ่มออกอากาศตอนแรกวันที่ 19 มีนาคม - 11 มิถุนายน พ.ศ. 2537 ทาง สถานีวิทยุโทรทัศน์กองทัพบกช่อง 5 ทุกวันศุกร์-วันเสาร์ เวลา 20.25 - 21.25 น. และนำกลับมาสร้างใหม่อีกครั้งในปี พ.ศ. 2560 ผลิตโดย บริษัท เดอะ วัน เอ็นเตอร์ไพรส์ จำกัด และ บริษัท รีไมน์ เค จำกัด โดยผู้จัด ปรารถนา บรรจงสร้าง บทโทรทัศน์ พิมพ์มาดา พัฒนอลงกรณ์, วรรณถวิล สุขน้อย, พิมสิรินทร์ พงษ์วานิชสุข, วีรพล บุญเลิศ กำกับการแสดงโดย สันต์ ศรีแก้วหล่อ นำแสดงโดย ลลิตา ปัญโญภาส, ศักดิ์สิทธิ์ แท่งทอง, ศตวรรษ ดุลยวิจิตร, กรุณพล เทียนสุวรรณ และนักแสดงดาวรุ่ง พรสรวง รวยรื่น ในบทบาท มธุกร (ผึ้ง) ร่วมด้วยนักแสดงมากฝีมืออีกคับคั่ง ออกอากาศทาง ช่องวัน ทุกวันจันทร์-วันอังคาร เวลา 21.15 - 22.35 น. และออกอากาศย้อนหลังทาง ไลน์ทีวี เวลา 23.00 น. เริ่มออกอากาศตอนแรกวันที่ 28 พฤศจิกายน พ.ศ. 2560 เป็นต้นไป โดยออกอากาศต่อจากเรื่องเธอคือพรหมลิขิตเรื่องย่อ เรื่องย่อ. มธุสร ถูก เกรียงไกร สามีอารมณ์รุนแรงและเจ้าชู้ ขู่กรรโชกเพื่อเอาเงินของ มธุกร หรือ ผึ้ง ลูกสาวเพียงคนเดียวไปเล่นการพนันและบำเรอเมียใหม่ หลังมธุสรจับได้ว่าสามีติดการพนันและติดหญิงคนใหม่ เธอจึงเดินหน้าฟ้องหย่าเพื่อป้องกันไม่ให้สามีเข้ามามีส่วนแบ่งในทรัพย์สินของเธอและตัวลูกสาว แต่เพราะเกรียงไกรเป็นคนมีหน้ามีตา และเกรียงไกรไม่ยอมเสียหน้าจากเรื่องเล็ก ๆ แบบนี้ เขาจึงขอให้มธุสรยกทรัพย์สินทั้งหมดให้เป็นของตนเพื่อแลกกับชีวิตของผึ้ง มธุรสรไม่มีทางเลือกจึงตัดสินใจยอมถอนฟ้องและหย่าแต่เพียงโดยดี หลังจากที่หย่ามธุสรและลูกก็เริ่มมีชีวิตลำบาก เยาวลักษณ์ เพื่อนเพียงคนเดียวของเธอจึงรับมธุสรและผึ้งไปอยู่ด้วย แต่เพราะมธุสรไม่ต้องการพึ่งพาใครไปมากกว่านี้ เธอจึงเดินหน้าหาเช่าคอนโดใกล้ ๆ โรงเรียนของผึ้งอยู่ และได้คอนโดใหม่ที่อยู่ในชุมชนร่วมอาสา หลังได้คอนโด มธุสรจึงหางานทำใหม่เป็นรองผู้จัดการฝ่ายบัญชี โดยมี กุลชาติ เจ้าของโรงแรมคอยยื่นมือเข้ามาช่วย เนื่องจากลูกสาวเขาเป็นเพื่อนผึ้ง และเขาก็สนใจในตัวเธอที่เป็นแม่เลี้ยงเดี่ยว (Single Mom) ในฐานะพ่อเลี้ยงเดี่ยว (Single Dad) ด้วยเช่นกัน วันหนึ่งมธุสรและผึ้งได้ไปพัวพันกับแก๊งนักเลงในย่านสลัมของ แป๊ว เพราะแป๊วคิดว่ามธุสรเป็นสายให้ตำรวจตั้งแต่ย้ายเข้ามา มธุสรพยายามเลี่ยงการปะทะกับแป๊วเพราะไม่อยากให้ผึ้งเข้ามายุ่ง แต่วันหนึ่งสายตำรวจวานให้เธอส่งข้อความลับให้ สารวัตรภาธร ว่าจะมีการส่งยาเสพติดกันและวันนั้นผึ้งติดร่างแหเข้าไปด้วย เพราะแป๊วยัดยาเสพติดล็อตใหญ่มูลค่ากว่า 16 ล้านบาทให้ผึ้ง แต่แป๊วกลับไม่คิดว่ามธุสรและผึ้งจะนำยาล็อตนั้นไปส่งให้ตำรวจ เหตุการณ์ครั้งนี้ทำให้นายใหญ่ตัดหางปล่อยวัด และตำรวจยังออกตามล่าแป๊วและพวกลูกน้องในกลุ่มอีก 6 คนนั่นคือ ย้ง ชัย แมน เต๋า จั๊ว และ บิ๊ก จนไม่สามารถมีชีวิตอยู่ได้อย่างปกติสุข แป๊วและพวกโกรธแค้นมธุสรและผึ้งอย่างหนัก จึงวางแผนดักฉุดแม่ลูกไปข่มขืนและนำน้ำมันท่อรถกรอกปากกันจนถึงเช้า หลังจากเหตุการณ์นั้น แพทย์ต้องผ่าตัดเอาอวัยวะภายในของผึ้งออกเพื่อยื้อชีวิต และซ้ำร้ายผึ้งยังกลายเป็นคนเสียสติ จนต้องทำการรักษาด้วยวิธีการทำ ECT แม้การรักษาผ่านไปด้วยดีแต่แล้วผึ้งก็กลายเป็นคนไร้ความทรงจำ ไร้ความรู้สึก จึงทำให้มธุสรโกรธแค้นอย่างมาก เธอเดินหน้าขอความช่วยเหลือด้วยกระบวนการทางยุติธรรม สารวัตรภาธรสามารถจับกุมตัวแป๊วและพวกได้ทั้งหมด แต่เพราะกระบวนการทางยุติธรรมกลับไม่ให้ความยุติธรรมกับเธอ ด้วยทนายฝ่ายจำเลยได้ให้เกรียงไกรมาให้ความเท็จใส่ร้ายมธุสร และมธุสรจำเหตุการณ์คืนนั้นได้เพียงลำลาง ศาลจึงตัดสินให้ แป๊ว ย้ง และชัย ติดคุกแค่สามคน ส่วนที่เหลือศาลยกฟ้อง แต่ถึงแป๊วจะติดคุกก็ติดได้ไม่นาน เพราะ นพดล เป็นนักการเมืองที่มีอิทธิพล เขาใช้อิทธิพลช่วยให้แป๊วทำธุรกิจได้อย่างเปิดเผยในคุก ก่อนใช้อิทธิพลพาแป๊วออกมาจากคุก ทางผึ้งก็เรียกผู้หญิงทุกคนว่าแม่ มธุสรสิ้นหวังกับเหตุการณ์ที่เกิดขึ้นทั้งหมด วินาทีที่มธุสรคิดจะฆ่าตัวตาย มธุสรได้ปลุกให้จิตใต้สำนักอีกด้านตื่นขึ้นโดยไม่รู้ตัว และจิตใต้สำนึกนั้นได้พาให้มธุสรไปรู้จักกับ ยูกิ ครูผู้หญิงสอนแต่งหน้าชาวญี่ปุ่นที่ทำให้เธอรู้จักกับการฆ่ากับการเปลี่ยนบุคคลิกใหม่เป็นอีกคน และยูกิยังทำให้เธอรู้จักคำว่า "ความพยาบาทเป็นของหวาน" และนั่นเป็นจุดเริ่มต้นให้มธุสรตัดสินใจออกตาม ล่า เหล่าทรชนเดนมนุษย์ที่ทำให้เธอกับลูกต้องเป็นแบบนี้นักแสดงข้อวิพากษ์วิจารณ์การล่ารายชื่อถอดนักแสดง ข้อวิพากษ์วิจารณ์. การล่ารายชื่อถอดนักแสดง. ก่อนหน้าที่ละครจะเริ่มออกอากาศ มีประชาชนกลุ่มหนึ่งประกาศให้ประชาชนลงชื่อผ่าน www.change.org เพื่อถอดถอน ภรัณยู โรจนวุฒิธรรม หนึ่งในนักแสดงออกจากละครเรื่องนี้โดยประชาชนกลุ่มนั้นอ้างว่า ภรัณยูได้แสดงความเห็นในอินสตราแกรมส่วนตัวทำนองว่าการข่มขืนเป็นเรื่องปกติธรรมดา โดยไม่สนใจผลกระทบของผู้ถูกกระทำ ภายหลัง ถกลเกียรติ วีรวรรณ กรรมการใหญ่ บริษัท เดอะ วัน เอ็นเตอร์ไพรส์ จำกัด ได้ออกมาตอบโต้ว่าที่ประชาชนประกาศให้ลงชื่อนั้น เป็นเพียงเรื่อง "ไร้สาระ" และเชื่อว่าเป็นฝีมือของผู้ไม่หวังดีการพาดพิงพรรคเพื่อไทยและทักษิณ ชินวัตร การพาดพิงพรรคเพื่อไทยและทักษิณ ชินวัตร. เมื่อละครเรื่องดังกล่าวออกอากาศไปได้ระยะหนึ่ง ก็เกิดประเด็นทางการเมืองขึ้น เมื่อ พรรคเพื่อไทย ออกมาตำหนิละครเรื่องดังกล่าวกรณีเรื่องการใช้สัญลักษณ์พรรคการเมืองสมมติในเรื่อง "พรรคธรรมนำไทย" เนื่องจากทางพรรคเพื่อไทยเห็นว่าสัญลักษณ์พรรคสมมตินี้คล้ายคลึงกับพรรคเพื่อไทย รวมถึงมีการกล่าวถึงในฉากที่มีการสนทนาผ่านโปรแกรมประยุกต์ไลน์ว่าตัวละครที่กล่าวถึงพำนักอยู่ที่ นครดูไบ สหรัฐอาหรับเอมิเรตส์ จนภายหลังทางช่องออกมาขอโทษและสั่งถอดสัญลักษณ์พรรคการเมืองสมมติดังกล่าวแล้ว รวมถึงจะเปลี่ยนชื่อพรรคการเมืองสมมติดังกล่าวด้วยการพาดพิงถึงนายอดุลย์ โชตินิสากรณ์ การพาดพิงถึงนายอดุลย์ โชตินิสากรณ์. ในวันจันทร์ที่ 5 กุมภาพันธ์ พ.ศ. 2561 ละครเรื่องดังกล่าวได้เผยแพร่ภาพที่ไม่เหมาะสมอีกครั้ง โดยนำภาพบุคคลจริงหนึ่งในนั้นคือ อดุลย์ โชตินิสากรณ์ อธิบดีกรมการค้าต่างประเทศ กระทรวงพาณิชย์ โดยนำภาพไปเป็นภาพประกอบฉากเพื่อให้ตัวตัวร้ายในเรื่องตามไปเก็บ โดยตนได้ทราบเหตุการณ์ดังกล่าวจากการที่คนรู้จักโทรศัพท์และไลน์มาสอบถาม เพราะตนไม่เคยดูละครเรื่องนี้ ซึ่งการนำภาพคนไปเผยแพร่โดยไม่รับอนุญาตถือว่าเป็นการกระทำที่ไม่เหมาะสม ต่อมาในวันจันทร์ที่ 12 กุมภาพันธ์ พ.ศ. 2561 พีระวัฒน์ อัฐนาค ผู้ประกาศข่าวสถานีโทรทัศน์ช่องวันในฐานะตัวแทนของ บริษัท เดอะ วัน เอ็นเตอร์ไพรส์ จำกัด ได้กล่าวคำขออภัยผ่านรายการพิเศษก่อนการฉายละครในช่วงที่ 1 (เป็นช่วงก่อนการฉายละครเรือนเบญจพิษช่วงสุดท้าย) ถึงกรณีการเผยแพร่ภาพที่ไม่เหมาะสมและมีการพาดพิงถึงบุคคลที่สาม โดยทางสถานีได้ดำเนินการแก้ไขเทปออกอากาศในวันจันทร์ที่ 5 กุมภาพันธ์ พ.ศ. 2561 ที่เผยแพร่บนแอปพลิเคชันไลน์ทีวีใหม่ ด้วยการตัดฉากที่มีภาพของบุคคลที่สามออก และได้กล่าวขออภัยรวมถึงให้คำสัญญาว่าจะดำเนินการปรับเปลี่ยนมาตรฐานในการทำละครโทรทัศน์และซีรีส์ให้มีความรัดกุมมากขึ้น เพื่อป้องกันไม่ให้เกิดเหตุซ้ำอีกในอนาคตรางวัล</doc>
