<doc id="174027" url="https://th.wikipedia.org/wiki?curid=174027" title="อนุสัญญาว่าด้วยระเบิดลูกปราย">อนุสัญญาว่าด้วยระเบิดลูกปราย อนุสัญญาว่าด้วยระเบิดลูกปราย () เป็นอนุสัญญาระหว่างประเทศว่าด้วยการห้ามใช้ มีไว้ครอบครอง ผลิต ขนย้าย และกักตุนซึ่งอาวุธยุทธภัณฑ์ประเภทระเบิดลูกปราย (cluster bomb หรือ cluster monition) โดยได้รับสัตยาบันจากประเทศหนึ่งร้อยสิบเก้าประเทศในการประชุมที่กรุงดับลิน ประเทศไอร์แลนด์ เมื่อวันที่ 30 พฤษภาคม 2551 และจะได้มีการให้ปฏิญญาอย่างเป็นทางการที่กรุงออสโล ประเทศนอร์เวย์ ในเดือนธันวาคม ปีเดียวกัน ประเทศที่ให้สัตยาบันในการประชุมที่กรุงดับลินจะต้องปฏิบัติตามเงื่อนไขดังต่อไปนี้ทุกกรณี1. ห้ามใช้ระเบิดลูกปราย 2. ห้ามพัฒนา ผลิต หรือมีไว้ครอบครอง กักตุน เก็บไว้ หรือขนย้ายให้แก่ผู้ใดซึ่งระเบิดลูกปราย ไม่ว่าทางตรงหรือทางอ้อม 3. ห้ามแนะนำ ส่งเสริม หรือชักจูงให้ผู้ใดเข้าร่วมกิจกรรมใด ๆ อันต้องห้ามตามอนุสัญญานี้ ทั้งนี้ ได้มีการจัดทำอนุสัญญาดังกล่าวเป็นภาษาราชการของสหประชาชาติหกภาษา คือ ภาษาอังกฤษ ภาษาฝรั่งเศส ภาษาจีน ภาษารัสเซีย ภาษาสเปน และภาษาอาหรับ สนธิสัญญาดังกล่าวมีผลบังคับใช้เมื่อ 1 สิงหาคม พ.ศ. 2553</doc>
