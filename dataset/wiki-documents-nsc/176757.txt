<doc id="176757" url="https://th.wikipedia.org/wiki?curid=176757" title="ฟุจิสปีดเวย์">ฟุจิสปีดเวย์ ลู่แข่งนานาชาติฟุจิ เป็นสนามแข่งรถ ตั้งอยู่เชิงภูเขาไฟฟุจิ ในเขตเมืองโอยามา จังหวัดชิซึโอะกะ ประเทศญี่ปุ่น เป็นของ โตโยต้ามอเตอร์ หลังจากซื้อมาจาก มิตซูบิชิ ในปี พ.ศ. 2543 ปัจจุบันใช้เป็นสถานที่แข่งขันรถสูตรหนึ่ง เจแปนกรังปรีซ์ NASCAR และโมโตจีพี หลังจากว่างเว้นการจัดแข่งขันรายการใหญ่นานถึง 29 ปี และได้รับการปรับปรุงเส้นทาง และผลักดันจากโตโยต้า แย่งชิงสถานะการเป็นเจ้าภาพจากสนามซูซูกะเซอร์กิต ของฮอนด้ามอเตอร์ สนามฟุจิสปีดเวย์ เริ่มสร้างตั้งแต่ พ.ศ. 2506 เพื่อใช้จัดการแข่งขันรถในรูปแบบเดียวกับ NASCAR ของสหรัฐ ในระยะแรกสนามมีความยาว 4 กิโลเมตร (2.5 ไมล์) เปิดใช้งานเมื่อ พ.ศ. 2508 และมีการปรับปรุงใหม่หลายครั้ง และได้เป็นสถานที่จัดแข่งขันรถสูตรหนึ่งเป็นครั้งแรกในญี่ปุ่น เมื่อ พ.ศ. 2519 ก่อนจะถูกย้ายไปจัดที่ซูซูกะเซอร์กิต เนื่องจากปัญหาเรื่องความปลอดภัย และเกิดอุบัติเหตุร้ายแรงบ่อยครั้ง สนามฟุจิสปีดเวย์ ได้รับการปรับปรุงครั้งล่าสุดในปี พ.ศ. 2546 จากการออกแบบโดย Hermann Tilke ชาวเยอรมัน</doc>
