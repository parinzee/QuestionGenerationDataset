<doc id="343738" url="https://th.wikipedia.org/wiki?curid=343738" title="พลาซีโบ (วงดนตรี)">พลาซีโบ (วงดนตรี) พลาซีโบ () เป็นวงอัลเทอร์เนทีฟร็อกจากอังกฤษ ก่อตั้งในปี 1994 ปัจจุบันประกอบด้วย Brian Molko (ร้องนำ, กีตาร์) และ Stefan Olsdal (เบส) ซึ่งเป็นสมาชิกก่อตั้งทั้งคู่ ก่หน้านี้พลาซีโบได้เปลี่ยนมือกลองถึงสามคนด้วยกัน คือ Robert Schultzberg (1994–1995, 1995–1996), Steve Hewitt (1994, 1995, 1996–2007) และ Steve Forrest (2008–2015) พลาซีโบเป็นที่รู้จักจากภาพลักษณ์แบบสองเพศ (androgynous) และเนื้อหาทางดนตรี ในปัจจุบัน ทางวงมีสตูดิโออัลบั้ม 7 อัลบั้ม ซึ่งทั้งหมดติด 20 ลำดับสูงสุดของชาร์ตเพลงในประเทศอังกฤษ และขายผลงานได้ประมาณ 11 ล้านก๊อปปี้ทั่วโลกลักษณะทางดนตรี และเนื้อเพลง ลักษณะทางดนตรี และเนื้อเพลง. ในขั้นต้นแล้ว พลาซีโบเป็นวงแกลมร็อก แต่ทางวงก็ได้พัฒนาดนตรีเรื่อยมา จนมีกลิ่นอายของแนวเพลงต่าง ๆ มากมาย นอกเหนือจากอัลเทอร์เนทีฟร็อก และแกลมร็อก มีผู้วิจารณ์ไว้หลายคนว่า พลาซีโบเป็น กอทิกร็อก บริตป็อป, ป็อปพังก์, โพสต์พังก์รีไววอล, อิเล็กทรอนิกส์ร็อก, เอกเพอร์ริเมนทัลร็อก และอินดัสเทรียลร็อก พลาซีโบได้รับอิทธิพลมาจากศิลปินต่าง ๆ มากมาย เช่น เดวิด โบอี, โซนิกยูท, เดอะเคียวร์, พิกซีส์, เนอร์วานา, เดอะสมิธส์, จอยดิวิชัน เป็นต้น ในด้านเนื้อหาของเพลงนั้น มีหลายเพลงที่มีเนื้อหาเกี่ยวกับยาเสพติด และเนื้อหาเกี่ยวกับ LGBT (ความหลากหลายทางเพศ) ชื่อเพลงอย่างเช่น 'Special K' ตัวย่อ K นั้นมากจาก คีตามีน โมลโกได้เคยพูดเกี่ยวกับการใช้ยาเสพติดเพื่อพักผ่อนหย่อนใจของเขาอย่างเปิดเผย เขาเคยให้สัมภาษณ์เมื่อปี 1997 ว่า "เฮโรอีนเป็นยาเพียงตัวเดียวบนโลกใบนี้ ที่ผมไม่คิดจะลองเสพ" อย่างไรก็ตามภายหลังเขาก็ยอมรับว่าตนเองก็ใช้เฮโรอีนเช่นกัน นอกเหนือจากนี้ เนื้อหาของเพลงยังเกี่ยวกับความเป็น คนนอก (outsider) ดังเช่นในเพลง "One of a Kind" หรือ "Black-Eyed" โมลโกให้นิยามวงดนตรีของตัวเองว่า "เพื่อคนนอก โดยคนนอก" (for outsiders, by outsiders)สมาชิกสมาชิกปัจจุบันสมาชิก. สมาชิกปัจจุบัน. - ไบรอัน โมลโก (Brian Molko) - ร้องนำ, กีต้าร์, คีย์บอร์ด, เปียโน (1994-ปัจจุบัน) - สเตฟาน โอลส์เดล (Stefan Olsdal) - เบส, กีต้าร์, คีย์บอร์ด, ร้องเสริม (1994-ปัจจุบัน)สมาชิกเก่าสมาชิกเก่า. - โรเบิร์ต ชูลส์เบิร์ก (Robert Schultzberg) - กลอง (1994-1995, 1995-1996) - สตีฟ เฮวิทท์ (Steve Hewitt) - กลอง (1994, 1995, 1996–2007) - สตีฟ ฟอร์เรสท์ (Steve Forrest) - กลอง (2008–2015)ผลงานอัลบั้มสตูดิโอผลงาน. อัลบั้มสตูดิโอ. - Placebo (1996) - Without You I'm Nothing (1998) - Black Market Music (2000) - Sleeping with Ghosts (2003) - Meds (2006) - Battle for the Sun (2009) - Loud Like Love (2013)ซิงเกิล</doc>
