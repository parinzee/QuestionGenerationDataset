<doc id="179548" url="https://th.wikipedia.org/wiki?curid=179548" title="ผีจ้างหนัง">ผีจ้างหนังเรื่องเล่า เรื่องเล่า. เมื่อปี 2532 ปรากฏการณ์จริงที่ ป่าคำชะโนด จังหวัดอุดรธานี  นายธงชัย แสงชัย ได้รับการติดต่อว่าจ้างให้ไปฉายหนังที่หมู่บ้านวังทอง ด้วยจำนวนเงิน 4,000 บาท โดยมีข้อแม้ว่า ต้องฉายให้จบก่อนตี 4 และให้ออกจากหมู่บ้านก่อนฟ้าสาง โดยห้ามหันหลังกลับมามอง เมือเจ้าของหนังกลางแปลงรับเงินแล้ว ได้ไปตามแผนที่ในวันที่นัดไว้ในตอนเย็น เริ่มมีเหตุการณ์แปลกๆ ก็เพราะในสถานที่แห่งนั้นไม่มีผู้คนเลยสักคน ไม่มีคนรอดู ไม่มีร้านค้ามาตั้งแผงใดๆ คนฉายหนังก็เริ่มฉายหนังจนจบไปสามเรื่องก็ยังไม่มีคนดู พอเวลา 3ทุ่ม เริ่มมีผู้คน ที่น่าแปลกคือจะมีผู้หญิงจะนุ่งขาวห่มขาวนั่งอยู่ด้านหน้า ส่วนผู้ชายใส่เสื้อผ้าสีดำนั่งอีกข้าง และทั้งหมดนั่งกันสงบเรียบร้อยเหมือนไม่มีการเคลื่อนไหวตัวเลย ยิ่งกว่านั้นไม่ว่าจะฉายหนังอะไร ก็ไม่มีการส่งเสียงเอะอะเหมือนหนังกลางแปลงทั่วไป และยิ่งไปกว่านั้น ในงานไม่มีร้านขายของกินของใช้ แม้แต่ร้านขายบุหรี่ก็ไม่มี:ผีจ้างหนัง (ภาพยนตร์) ผีจ้างหนัง (ภาพยนตร์). ภาพยนตร์ไทยโดยบริษัท ไฟว์ สตาร์ กรุงเทพฯ ในปี 2550 หมอยุทธ ผู้ที่มีความหมกมุ่นหวังพิสูจน์เรื่องราวของความเร้นลับ ค้นคว้าเรื่องราวที่ยังพิสูจน์ไม่ได้ ของการที่มีคนไปฉายหนังให้ผีดู โดยมีอร พยาบาลสาวที่ทนทุกข์ อยู่ร่วมกับเขาและหวังจะตีจากเขาอยู่ตลอดเวลา ถูกดึงมาเป็นส่วนร่วมในงานทดลองของเขา และเป็นคนสำคัญที่ทำให้การท้าพิสูจน์ของเขาเปลี่ยนแปลงไปอย่างไม่น่าเชื่อ การพิสูจน์เรื่องราวอันเร้นลับครั้งนี้ มีคู่สามีภรรยา จิ และ พรรณ นักข่าวรุ่นใหญ่ร่วมเป็นทีมงาน ด้วยหวังชื่อเสียงในการนำเสนอข่าว และมีโรจน์ เด็กจรจัดที่แอบหลงใหลในตัวอร เข้ามามีส่วนร่วมและช่วยค้นคว้าหาข้อมูล พวกเขาค้นหาทุกสิ่งทุกอย่าง ที่มีส่วนเกี่ยวข้องกับเรื่องราวของผีจ้างหนัง รวมไปถึงการบุกไปถึงป่าคำชะโนด</doc>
