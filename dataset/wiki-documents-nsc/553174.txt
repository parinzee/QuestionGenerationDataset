<doc id="553174" url="https://th.wikipedia.org/wiki?curid=553174" title="ฐปณีย์ เอียดศรีไชย">ฐปณีย์ เอียดศรีไชย นางสาวฐปนีย์ เอียดศรีชัย ผู้ประกาศข่าวภาคสนามรายการข่าว 3 มิติ ทางไทยทีวีสีช่อง 3ประวัติ ประวัติ. นางสาวฐปนีย์เกิดเมื่อวันเสาร์ที่ 14 กรกฎาคม พ.ศ. 2520 เป็นคนอำเภอนาหม่อม จังหวัดสงขลา โดยพ่อแม่ของเธอได้แยกทางกัน เธอจบการศึกษาระดับมัธยมศึกษาจากโรงเรียนหาดใหญ่วิทยาลัย ระดับปริญญาตรี สาขาการบริหารทรัพยากรมนุษย์ จากคณะวิทยาการจัดการ มหาวิทยาลัยสงขลานครินทร์ แต่เธอเรียนไม่จบปริญญาโทจากคณะวารสารศาสตร์และสื่อสารมวลชน มหาวิทยาลัยธรรมศาสตร์ เนื่องจากว่าเธอไม่ได้ทำวิทยานิพนธ์ เธอเริ่มงานข่าวที่สำนักข่าวไอเอ็นเอ็น เป็นนักข่าววิทยุสายเศรษฐกิจ และได้มาทำสายการเมือง จากนั้น ก็ย้ายมาทำที่ไอทีวี ก่อนเปลี่ยนแนวหันมาทำข่าวแนวสืบสวนสอบสวนในรายการ ถอดรหัส และ ห้องสืบสวนหมายเลข 9 มาทำข่าวภาคสนามในรายการ ข่าว 3 มิติ และเป็นหนึ่งในครอบครัวข่าวของทีมข่าวช่อง 3ผลงานที่ได้รับการกล่าวถึง ผลงานที่ได้รับการกล่าวถึง. ผลงานที่ถูกกล่าวขวัญถึง คือ ช่วงที่ได้ร่วมงานกับรายการ ข่าว 3 มิติ ในฐานะผู้ประกาศข่าวภาคสนาม ซึ่งฐปนีย์ลงทำข่าวในหลายพื้นที่เสี่ยงภัย- อุทกภัยในประเทศไทย พ.ศ. 2554 โดยฐปนีย์ใส่ชุดเอี๊ยมกันน้ำ ลงวัดระดับน้ำตามชุมชนต่างๆ ซึ่งหลายพื้นที่น้ำสูงถึงระดับอก - กรณีความไม่สงบ ปัญหาชายแดนภาคใต้ พ.ศ. 2555–2556 - กรณีนำเสนอข่าวเกี่ยวกับประเด็นค้ามนุษย์ชาวโรฮีนจา พ.ศ. 2558 และให้สัมภาษณ์บีบีซีเกี่ยวกับประเด็นดังกล่าว ซึ่งต่อมารายงานข่าวชิ้นนี้ได้รับรางวัลจากองค์การนิรโทษกรรมสากล ประเทศไทยด้วย ในบรรดาผลงานทั้งหมดนั้น ได้เกิดกรณีหนึ่งที่เป็นการเข้าใจผิดระหว่างที่ฐปนีย์ เอียดศรีชัย ทำข่าวการสวรรคตของพระบาทสมเด็จพระบรมนาถนโรดม สีหนุ และมีพระบรมฉายาลักษณ์ของพระองค์วางอยู่ที่พื้นใกล้ ๆ ทางไทยทีวีสีช่อง 3 และฐปนีย์ เอียดศรีชัย ได้นำพานพุ่มขอขมา ณ สถานทูตกัมพูชาประจำประเทศไทยโดยทันทีและยืนยันว่าเป็นมุมกล้องทำให้เข้าใจผิด เหตุการณ์ดังกล่าวไม่บานปลายรางวัลรางวัล. - รางวัลโทรทัศน์ทองคำ สาขาผู้สื่อข่าวภาคสนามดีเด่น ปี 2553 - รางวัลเทพทอง ปี 2553 ของสมาคมนักวิทยุและโทรทัศน์แห่งประเทศไทยในพระบรมราชูปถัมภ์ - รางวัลสื่อมวลชนสตรีดีเด่น ปี 2553 ของสภาสตรีแห่งชาติในพระบรมราชินูปถัมภ์ - ‘เพชรสยาม’ ปี 2554 ของมหาวิทยาลัยราชภัฏจันทรเกษม สาขาสื่อมวลชนแห่งปี - รางวัลสื่อมวลชนเพื่อสิทธิมนุษยชน ปี 2558 ขององค์การนิรโทษกรรมสากล ประเทศไทย</doc>
