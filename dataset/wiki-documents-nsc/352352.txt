<doc id="352352" url="https://th.wikipedia.org/wiki?curid=352352" title="เอลเซท 127 กรัฟ เซพเพลิน">เอลเซท 127 กรัฟ เซพเพลิน แอลแซด 127 กราฟ เซปเปลิน (; หมายเลขทะเบียน: D-LZ 127) เป็นเรือเหาะของบริษัท ลุฟชิฟบาว เซปเปลิน เยอรมนีการเดินเรือ การเดินเรือ. ออกทำการบินในช่วง ค.ศ. 1928 ถึง 1937 ตั้งชื่อตามเคาท์เฟอร์ดินานด์ ฟอน เซปเปลิน (ค.ศ. 1838 - ค.ศ. 1917) ผู้บุกเบิกกิจการบินด้วยเรือเหาะ และผู้ก่อตั้งบริษัทลุฟชิฟบาว เซบเปลิน เรือเหาะลำนี้มีชื่อเสียงในจากการบินมากกว่า 590 เที่ยวบิน เป็นระยะทางมากกว่าหนึ่งล้านไมล์ (1.7 ล้านกิโลเมตร) และสร้างสถิติต่างๆ มากมาย รวมทั้งการเดินทางรอบโลก โดยเดินทางข้ามมหาสมุทรแอตแลนติก 133 ครั้ง มหาสมุทรแปซิฟิก 1 ครั้ง บรรทุกผู้โดยสารทั้งสิ้น 13,110 คน โดยไม่เคยเกิดอุบัติเหตุการก่อสร้าง การก่อสร้าง. เรือเหาะกราฟ เซปเปลิน สร้างขึ้นตามคำสั่งของด็อกเตอร์ฮูโก เอ็กเคนเนอร์ ผู้จัดการบริษัท ลุฟชิฟบาว เซปเปลิน โดยในช่วงเริ่มแรกบริษัทได้ขอทุนสร้างจากรัฐบาลสาธารณรัฐไวมาร์แต่ถูกปฏิเสธ เอ็กเคนเนอร์จึงหันไประดมเงินทุนจากผู้ลงทุนทั่วประเทศเยอรมนี เขายังรับหน้าที่เป็นผู้บังคับการเรือเหาะในการเดินทางครั้งสำคัญหลายครั้ง เรือเหาะมีขนาดความยาว 236.53 เมตร (776 ฟุต) เส้นผ่านศูนย์กลาง 30.48 เมตร (100 ฟุต) มีปริมาตร 105,000 ลบ.ม. ภายในบรรจุก๊าซไฮโดรเจน ใช้เครื่องยนต์มายบาคขนาด 550 แรงม้า 5 เครื่อง ทำความเร็วสูงสุดได้ 128 กิโลเมตร/ชั่วโมงการเกิดอุบัติเหตุ การเกิดอุบัติเหตุ. ภายหลังการเกิดอุบัติเหตุของแอลแซด 129 ฮินเดนบวร์ก ในปี ค.ศ. 1937 เรือเหาะไฮโดรเจนทุกลำของบริษัทไม่ได้ถูกนำมาใช้งานในเชิงพาณิชย์อีกเลย เนื่องจากผู้โดยสารไม่มั่นใจในความปลอดภัย หลังจากปลดประจำการกราฟ เซปเปลินถูกใช้เป็นพิพิธภัณฑ์ และถูกรื้อถอนในเดือนมีนาคม ค.ศ. 1940 ตามคำสั่งของแฮร์มันน์ เกอริง พร้อมกับแอลแซด 130 กราฟ เซปเปลิน 2 เพื่อนำวัสดุไปใช้สร้างเครื่องบินรบใช้งานในสงครามโลกครั้งที่สอง</doc>
