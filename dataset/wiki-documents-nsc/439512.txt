<doc id="439512" url="https://th.wikipedia.org/wiki?curid=439512" title="วิมานไฟ">วิมานไฟ วิมานไฟ เป็นบทประพันธ์ของ กัญญ์ชลา หรือคุณกฤษณา อโศกสิน เจ้าของบทประพันธ์ชื่อดัง เมียหลวง และ สวรรค์เบี่ยง วิมานไฟเป็นเรื่องราวของสามพี่น้อง ทาทอง,โรยทองและรินทอง สามพี่น้องตระกูลวรทิพย์ที่เคยปรองดองรักใคร่กัน ต้องมาห่ำหันกันเองเพื่อครอบครองผู้ชายคนเดียวนั้นก็คือภุมเรศ เพราะความร้าวฉานที่เกิดขึ้นภายในบ้านวรทิพย์ได้เปลี่ยนวิมานที่แสนสุขของบ้านวรทิพย์ให้แปรเปลี่ยนเป็นวิมานไฟ เพราะชายหนุ่มเพียงคนเดียวนั้นคือ "ภุมเรศ" และบทประพันธ์ถูกนำมาทำเป็นภาพยนตร์ละครโทรทัศน์หลายครั้งเลยทีเดียว วิมานไฟ ถูกนำมาสร้างทำเป็นภาพยนตร์ 2 ครั้ง (พ.ศ. 2512, พ.ศ. 2522) และละครโทรทัศน์ 4 ครั้ง (พ.ศ. 2515, พ.ศ. 2523, พ.ศ. 2533, พ.ศ. 2548)บทประพันธ์สู่ภาพยนตร์ บทประพันธ์สู่ภาพยนตร์. เริ่มแรกบทประพันธ์ วิมานไฟ ได้ถูกนำไปทำเป็นภาพยนตร์ มีรายละเอียดดังนี้- พ.ศ. 2512 ถูกนำไปสร้างเป็นภาพยนตร์ 16 ม.ม. กำกับโดย "ครูเนรมิต" สร้างโดย นพรัตน์ภาพยนตร์ ของ นพรัตน์ ศศิวิมลรักษ์ เป็นผู้อำนวยการสร้าง ออกฉายเมื่อวันที่ 4 กรกฎาคม 2512 ที่โรงภาพยนตร์ศาลาเฉลิมกรุง นำแสดงโดย- มิตร ชัยบัญชา รับบท ภุมเรศ - เพชรา เชาวราษฎร์ รับบท โรยทอง - เมตตา รุ่งรัตน์ รับบท ทาทอง - ศศิธร เพชรรุ่ง รับบท รินทอง- พ.ศ. 2522 ถูกนำไปสร้างเป็นภาพยนตร์ 35 ม.ม. กำกับโดย วินิจ ภักดีวิจิตร สร้างโดย เอแพ็กซ์โปรดักชั่น ของ นันทา ตันสัจจา เป็นผู้อำนวยการสร้าง ออกฉายเมื่อวันที่ 29 กันยายน 2522 ที่โรงหนังโคลีเซียม วอชิงตัน ออสการ์ อินทรา นำแสดงโดย- สรพงศ์ ชาตรี รับบท ภุมเรศ - เนาวรัตน์ ยุกตะนันท์ รับบท โรยทอง - อรัญญา นามวงษ์ รับบท ทาทอง - พรพรรณ เกษมมัสสุ รับบท รินทองบทประพันธ์สู่ละครโทรทัศน์บทประพันธ์สู่ละครโทรทัศน์. - พ.ศ. 2515 ถูกนำไปสร้างเป็นละครโทรทัศน์ทางช่อง 4 บางขุนพรหม มีนักแสดงนำดังนี้- สะอาด เปี่ยมพงษ์ศานต์ รับบท ภุมเรศ - กนกวรรณ ด่านอุดม รับบท โรยทอง - นันทวัน เมฆใหญ่ รับบท ทาทอง - ศันสนีย์ สมานวรวงศ์ รับบท รินทอง- พ.ศ. 2523-24 ถูกนำไปสร้างเป็นละครโทรทัศน์ทางสถานีโทรทัศน์ช่อง 9 อ.ส.ม.ท. มีนักแสดงนำดังนี้- พิศาล อัครเศรณี รับบท ภุมเรศ - เดือนเต็ม สาลิตุล รับบท โรยทอง - พิราวรรณ ประสพศาสตร์ รับบท ทาทอง - ศรีอาภา บางนารถ รับบท รินทอง- พ.ศ. 2533-34 ถูกนำไปสร้างเป็นละครโทรทัศน์ทางสถานีโทรทัศน์ไทยทีวีสีช่อง 3 กำกับการแสดงโดย ชนะ คราประยูร ออกอากาศเมื่อ 8 ธันวาคม 2533 ถึง 15 กุมภาพันธ์ 2534 มีนักแสดงนำดังนี้- ฉัตรชัย เปล่งพานิช รับบท ภุมเรศ - จริยา สรณะคม รับบท โรยทอง - ชุดาภา จันทเขตต์ รับบท ทาทอง - รัชนก พูลผลิน รับบท รินทอง- พ.ศ. 2548 ถูกนำไปสร้างเป็นละครโทรทัศน์ทางสถานีวิทยุโทรทัศน์กองทัพบกช่อง 5 โดยค่ายเอ็กแซ็กท์ ใช้ชื่อเรื่อง เล่ห์ภุมเรศ กำกับการแสดงโดย วิศเวศ บูรณวิทยวุฒิ ออกอากาศเมื่อ 3 มิถุนายน 2548 ถึง 29 กรกฎาคม 2548 มีนักแสดงนำดังนี้- ณวัฒน์ กุลรัตนรักษ์ รับบท ภุมเรศ - พิมพ์มาดา บริรักษ์ศุภกร รับบท โรยทอง - นุสบา ปุณณกันต์ รับบท ทาทอง - อรจิรา แหลมวิไล รับบท รินทองนักแสดงนำเนื้อเรื่อง เนื้อเรื่อง. ภุมเรศ ภมรชัย ชายหนุ่มหน้าตาดี มีเสน่ห์อย่างร้ายกาจ ทายาทของนายพงศ์ ภมรชัย เป็นศัตรูเก่าทางธุรกิจของนายสุวรรณ วรทิพย์ แต่นายพงศ์พ่ายแพ้ในการฟ้องร้องคดีจนทำให้ครอบครัวภมรชัยต้องล้มละลาย ถึงแม้เหตุการณ์นั้นนายพงศ์จะเป็นฝ่ายผิด แต่ก็ไม่สำนึกจึงพกความแค้นจากกรุงเทพฯ กลับไปอยู่สงขลา กลับเสี้ยมสอนลูกชายให้ผูกพยาบาทตระกูลวรวิทย์มาตั้งแต่เด็กๆ ส่วนแม่ของภุมเรศเสียชีวิตด้วยโรคหัวใจ และเมื่อข่าวการจากไปอย่างไม่มีวันกลับของนายสุวรรณแพร่สะพัด นายพงศ์จึงสั่งภุมเรศให้ทำหน้าที่ลูกกตัญญู เป้าหมายคือเพื่อทำลายตระกูลวรวิทย์ และทวงความมั่งคั่งกลับคืนมา และแล้วบริษัทอสังหาริมทรัพย์ขนาดใหญ่ได้เปลี่ยนมือผู้บริหารหลังจากการเสียชีวิตของประธานบริหาร นายสุวรรณ วรทิพย์ ซึ่งมีลูกสาว 3 คน ได้แก่ทาทอง วรทิพย์ พี่สาวคนโตอายุเกือบ 30 ปี ที่มีนิสัยจริงจัง เอาการเอางานและเด็ดขาดเหมือนพ่อและเป็นประธานบริหารต่อจากพ่อ โดยมี โรยทอง วรทิพย์ บุตรสาวคนรอง เป็นมือขวาในการบริหาร ทั้งสองคนมีศูนย์รวมจิตใจอยู่ที่ รินทอง วรทิพย์ น้องสาวคนเล็กอายุเพิ่ง 20 ปี ที่เรียบร้อย อ่อนไหวและเป็นแม่บ้านแม่เรือน ความปรองดองของสามพี่น้องเป็นที่ชื่นชมและรับรู้กันดีในวงสังคม เขาได้เดินทางเข้ามากรุงเทพฯ เพื่อแก้แค้น ซึ่งภุมเรศปรากฏตัวในฐานะลูกชายของเพื่อนเก่าพ่อ ภุมเรศได้ก้าวเข้ามาสู่บ้านศัตรูของพ่อได้อย่างสะดวกง่ายดายเพราะการชักนำของนฤชา แรงพยาบาทของพ่อก็ตามที่สามพี่น้อง เกิดสนใจในอัธยาศัยและเสน่ห์ในตัวภุมเรศจนทำให้รับเขาเข้ามาทำงานในบริษัท ภายหลังงานศพเสร็จสิ้นไป และแล้วสามพี่น้อง ทาทอง, โรยทองและรินทอง ตกหลุมรักผู้ชายคนเดียวนั้นก็คือภุมเรศ โรยทองเป็นคนที่เฉลียวใจในสิ่งที่นายชม ทนายประจำตระกูลพูดมากที่สุด จากการที่เธอพบปะผู้คนมามากมาย ทำให้เธอนึกระแวงถึงเหตุผลในการมาของภุมเรศที่ดูจะรู้เท่าทันภุมเรศ แต่ก็ไม่กล้าจะแสดงออกเพราะใจหนึ่งก็ยังแอบชอบ ภุมเรศใช้ความรักทำให้ทาทองตาบอดสนิทอย่างง่ายดายจนทำให้ทาทองตกหลุมรักอย่างโงหัวไม่ขึ้น ทาทองยกให้ภุมเรศเป็นที่ปรึกษาของบริษัทมีโต๊ะทำงานอยู่ในห้องเดียวกัน เพื่อจะได้เห็นหน้ากันตลอดเวลา ให้เงินเดือนสูงๆ ยังให้มาพักอยู่ในบ้านเดียวกัน ทาทองทุ่มเทให้ภุมเรศยอมพลีทุกอย่างแก่เขา เธอเป็นหามาประเคนให้เพราะคิดว่า ภุมเรศรักตน กระทั่งภุมเรศกอดกระซิบบอกว่ารักเท่านั้น ทาทองก็ถึงกับประกาศโพล่งในหมู่พี่น้องว่าจะแต่งงานกับภุมเรศโดยไม่สนใจเสียงคัดค้านของนายชม ทนายความเก่าแก่ที่รู้จักตระกูลภมรชัยเป็นอย่างดี ภุมเรศมักถือโอกาสเอาเวลาว่างที่ทาทองงานยุ่งและโรยทองไม่อยู่บ้านเพื่อที่ภุมเรศแวะเข้าไปหารินทอง เธอจึงเคลิบเคลิ้มและเชื่อภุมเรศสนิทใจ ทำให้เขากล่อมเสียจนรินทองหมดความเคารพนับถือพี่สาวและยอมเป็นเมียเขาอย่างเต็มใจอย่างเงียบๆ ก่อนที่ภุมเรศจะแต่งงานกับทาทองด้วยซ้ำ ต่อมาโรยทองแอบศึกษาพฤติกรรมของภุมเรศอย่างเงียบๆ ตลอดเวลา จนกระทั่งวันแต่งงาน ภุมเรศจึงไปสารภาพรักกับโรยทอง โรยทองจึงตบหน้าแล้วจากไปด้วยความเสียใจ ทาทองนั้นน้อยใจต่อภุมเรศมาก ภุมเรศเมาอย่างหนักยิ่งเพิ่มความแค้นให้ภุมเรศมากขึ้น หลังพิธีแต่งงานผ่านไป รินทองเกิดอาการแพ้ท้องขึ้นมา เธอจึงอ้างว่าพี่สาวแย่งผัวของตนจึงอ้างเอาทะเบียนสมรสเป็นพยาน จัดแจงพารินทองจะหนีออกจากบ้านก็พอดี ทาทองจึงโกธร จึงคว้าปืนมาไล่ยิงภุมเรศแต่ภุมเรศแย่งปืนไว้ทัน ทาทองเห็นมีดปลายแหลมจึงหยิบและวิ่งไล่แท่งรินทองเสียอย่างไม่นับ และหันกลับมาจะฆ่าภุมเรศตายตามบ้าง แต่เธอทำไม่ลงเธอจึงเอาแต่ร้องไห้แล้วก็หัวเราะและวิ่งออกนอกบ้านไปอย่างเป็นคนเสียสติ ตำรวจจึงมาถึงบ้านแล้วพร้อมเก็บศพของรินทอง ภุมเรศได้รู้สำนึกตัวเองว่าตัวเองได้สังหารคนไปแล้วถึงสามคน ทาทองเป็นคนบ้าเสียสติทันที รินทองเสียชีวิต และโรยทองเป็นโรคเบื่อผู้ชายไปตลอดชาติจะไม่แต่งงานชั่วชีวิต แต่กฎหมายไม่สามารถเอาผิดภุมเรศได้ ภุมเรศได้จากไปอยู่จังหวัดสงขลากับพ่อตนเองด้วยความเสียใจ เขาสำนึกต่อบาปที่ได้กระทำพี่น้องต่อตระกูลนี้ จึงคิดจะบวชล้างบาป แล้วจะไม่สึก</doc>
