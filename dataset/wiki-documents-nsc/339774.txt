<doc id="339774" url="https://th.wikipedia.org/wiki?curid=339774" title="กลุ่มคนวันเสาร์ไม่เอาเผด็จการ">กลุ่มคนวันเสาร์ไม่เอาเผด็จการ กลุ่มคนวันเสาร์ ไม่เอาเผด็จการ เป็นกลุ่มทางการเมืองของเว็บบอร์ดราชดำเนิน เว็บไซต์พันทิป ประกอบด้วยผู้สนับสนุน พ.ต.ท.ดร.ทักษิณ ชินวัตร และกลุ่มผู้ต่อต้านรัฐประหารในประเทศไทย พ.ศ. 2549 กลุ่มคนวันเสาร์ ไม่เอาเผด็จการได้จัดการชุมนุมครั้งแรกเมื่อวันที่ 1 พฤศจิกายน 2549ประวัติ ประวัติ. กลุ่มคนวันเสาร์ ไม่เอาเผด็จการ เป็นการต่อยอดกลุ่มการเมืองจากเว็บบอร์ดราชดำเนิน พันทิป จากการรวบรวมกลุ่ม "คนรักทักษิณ" มาเป็น "คนผ่านฟ้า" แตกตัวมาเป็นกลุ่มวายุภักษ์ ในห้วงเวลาที่มี "ม็อบคาราวานคนจน" ที่จตุจักร สมาชิกเริ่มแรกมีประมาณ 1,200 คน ตอนเริ่มเปิดตัวกลุ่ม คนวันเสาร์ไม่เอาเผด็จการ ช่วงแรกมี "ชนาพัทธ์ ณ นคร" เป็นหัวหอก แต่ต่อมาได้เปลี่ยนเป็น สุชาติ นาคบางไทร เป็นแกนนำ คนวันเสาร์ ไม่เอาเผด็จการ ได้ชื่อมาจากกลุ่มคนที่ไปรวมตัวต้านรัฐประหารที่สนามหลวง ซึ่งเป็นคนชั้นกลางในกรุงเทพมหานคร ได้นัดหมายเจอกันทุกวันเสาร์การใช้นามแฝง การใช้นามแฝง. ในช่วงแรกแกนนำก็ต้องหาชื่อแฝงไปก่อน จะสมศักดิ์ สมชาย สมหญิง หรือสุชาติก็ว่ากันไป และเนื่องจากเป็นภาคพลเมืองของแท้ไร้การจัดตั้งใด ๆ ก็เปรียบเสมือนการต่อสู้ของชาว"บางระจัน" เพียงแต่บางระจันยุคนี้มันเป็นยุค"ไซออน"แล้ว ก็เลยกลายเป็นรหัสวงในว่า"บางไซ" พอนักข่าวมาถามแกนนำที่ถือโทรโข่งบนเวทีว่าชื่อแซ่อะไรไม่เคยเห็นหน้ามาก่อน เขาตอบไปว่า"ผมชื่อ สุชาติ ณ บางไซ" นักข่าวเลยส่งเข้าไปที่โรงพิมพ์เป็น สุชาติ นาคบางไทรจตุคามรามเทพ ๑ บาทปราบกบฏ จตุคามรามเทพ ๑ บาทปราบกบฏ. เมื่อวันที่ 30 พฤษภาคม 2550 กลุ่มคนวันเสาร์ไม่เอาเผด็จการ เปิดให้ประชาชนเข้ารับจตุคามรามเทพ รุ่นปราบกบฏ องค์ละ 1 บาท ที่ท้องสนามหลวงหลังจากขบวนรถขนส่งจตุคามฯ ได้เดินทางมาถึงที่ท้องสนามหลวง ได้เกิดเหตุชุลมุลเล็กน้อยทำให้แกนนำต้องย้ายจุดแจกจตุคาม จากจุดกึ่งกลางของสนามหลวง มาเป็นฝั่งด้านทิศใต้ติดกับวัดพระแก้ว โดยเปิดให้รับจำนวน 3 จุด และให้สิทธิ์กับผู้ที่สั่งจองก่อน โดยขั้นตอนในการรับจตุคาม ได้ให้ประชาชนโชว์บัตรประชาชนและจ่ายเงินองค์ละ 1 บาท นอกจากนี้ยังได้มีการแจกสมุดปกม่วง</doc>
