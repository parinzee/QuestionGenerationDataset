<doc id="515682" url="https://th.wikipedia.org/wiki?curid=515682" title="ว่าน หู่">ว่าน หู่ ตามตำนาน ว่าน หู่ () หรืออาจสะกด ว่าน ฮู่ () เป็นข้าราชการชั้นผู้น้อยในราวกลางราชวงศ์หมิง (คริสต์ศตวรรษที่ 16) ซึ่งพยายามจะเป็นนักผจญอวกาศคนแรกของโลกโดยขึ้นสู่อวกาศด้วยจรวดทำเอง ภายหลัง ชื่อเขาได้ใช้ตั้งเป็นนามปล่องภูเขาไฟแห่งหนึ่งบนดวงจันทร์เรื่องเล่า"หวัง ถู" เรื่องเล่า. "หวัง ถู". เรื่องราวของว่าน หู่ นั้นปรากฏเป็นครั้งแรกในบทความที่จอห์น เอลเฟรท วัตกินส์ (John Elfreth Watkins) เขียนลงพิมพ์ในนิตยสาร ไซเอินติฟิกอะเมริกัน (Scientific American) ฉบับวันที่ 2 ตุลาคม ค.ศ. 1909 แต่ใช้นามว่า "หวัง ถู" (Wang Tu) แทนที่จะเป็นว่าน หู่ บทความนั้นว่า "ตำนานอ้างว่า บุคคลแรกที่อุทิศตนให้แก่ปัญหาเรื่องการเหาะเหินเดินอากาศนั้น คือ หวัง ถู ขุนนางชาวจีนซึ่งอยู่ในราว ๆ สองพันปีก่อนคริสต์ศักราช เขาทำว่าวขนาดยักษ์คู่หนึ่งซึ่งมีสัณฐานเหมือนกันและวางขนานกัน แล้วนั่งบนเก้าอี้ซึ่งผนึกไว้กลางว่าวคู่นั้น ก่อนให้บ่าวไพร่สี่สิบเจ็ดคนเอาเทียนที่แต่ละคนถือในมือจุดจรวดสี่สิบเจ็ดดอกอันติดไว้ใต้เครื่องนั้น แต่จรวดซึ่งอยู่ใต้เก้าอี้เกิดระเบิดแล้วคลอกเขา ทั้งยังเป็นเหตุให้จักรพรรดิกริ้วถึงขนาดให้โบยเขาอย่างสาหัส" แต่พึงทราบว่า ในเวลาสองพันปีก่อนคริสต์ศักราชดังอ้างถึงนั้น ประเทศจีนยังไม่มีดินปืนใช้ (ดินปืนมีหลังจากนั้นสามพันปี) ด้วยว่าน หู่ ว่าน หู่. เรื่องราวของว่าน หู่ ได้รับการเผยแพร่อย่างกว้างขวาง เมื่อเฮอร์เบิร์ต เอส. ซิม (Herbert S. Zim) นักเขียนชาวอเมริกัน เขียนลงหนังสือ รอกเกตส์แอนด์เจตส์ (Rockets and Jets) เมื่อ ค.ศ. 1945 โดยไม่ปรากฏที่มาที่ไปแต่อย่างใด หนังสือนั้นว่า "ต้นคริสต์ศตวรรษที่สิบหก ว่านตกลงใจจะอาศัยประโยชน์จากวิชาการผลิตจรวดและดอกไม้เพลิงอันก้าวหน้าของจีนในการส่งตนเองขึ้นสู่อวกาศ ร่ำลือกันว่า เขาสั่งทำเก้าอี้อันผนึกด้วยจรวดสี่สิบเจ็ดดอก ในวันออกสู่อวกาศนั้น ว่านนุ่งห่มอย่างดีแล้วขึ้นนั่งเก้าอี้จรวด ก่อนสั่งให้บ่าวไพร่สี่สิบเจ็ดคนจุดชนวนแล้วรีบวิ่งไปหลบเสีย ขณะนั้นเกิดระเบิดขนานใหญ่ เมื่อควันจางหาย ว่านกับเก้าอี้ก็อันตรธานไป และว่ากันว่า ไม่มีใครเห็นอีกเลย"</doc>
