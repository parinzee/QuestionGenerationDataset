<doc id="414083" url="https://th.wikipedia.org/wiki?curid=414083" title="รังสิมา รอดรัศมี">รังสิมา รอดรัศมี นางสาวรังสิมา รอดรัศมี สมาชิกสภาผู้แทนราษฎรจังหวัดสมุทรสงคราม ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2544 ในสังกัดพรรคประชาธิปัตย์ ปัจจุบันสังกัดพรรคประชาธิปัตย์ และเป็นนักการเมืองที่ได้รับฉายา "ดาวเด่น" จากสื่อมวลชนประจำรัฐสภา ในปี พ.ศ. 2554ประวัติ ประวัติ. นางสาวรังสิมา รอดรัศมี เกิดเมื่อวันที่ 13 สิงหาคม พ.ศ. 2505 เป็นบุตรของนายแช (ถึงแก่กรรม) และนางทองสุข รอดรัศมี มีชื่อเล่นว่า "โก่" มีพี่น้อง 9 คน สำเร็จการศึกษาพยาบาลศาสตรบัณฑิต จากคณะพยาบาลศาสตร์ มหาวิทยาลัยสงขลานครินทร์, สถานภาพโสดงานการเมือง งานการเมือง. นางสาวรังสิมา อดีตเป็นนางพยาบาล และกรรมการสภาพยาบาล ลงเลือกตั้งสมาชิกสภาผู้แทนราษฎรครั้งแรกในปี พ.ศ. 2539 สังกัดพรรคประชาธิปัตย์ แต่ได้รับเลือกตั้งในครั้งถัดมา คือปี พ.ศ. 2544 และได้รับเลือกตั้งเรื่อยมาจนถึงปัจจุบัน ในปลายปี พ.ศ. 2554 นางสาวรังสิมาได้รับการโหวตจากผู้สื่อข่าวสายรัฐสภาให้ได้รับฉายาว่า "ดาวเด่น" จากบทบาทที่โดดเด่นในการอภิปรายไม่ไว้วางใจรัฐบาลในกรณีอุทกภัย พ.ศ. 2554 นอกจากนั้นนางสาวรังสิมา ยังมีบทบาทในการทักท้วงหรือต่อต้านการกดบัตรแทนกันของ ส.ส.ฝ่ายค้านภาพลักษณ์รังสิมาสมาชิกสภาผู้แทนราษฎร สมาชิกสภาผู้แทนราษฎร. นางสาวรังสิมา รอดรัศมี ได้รับการเลือกตั้งเป็นสมาชิกสภาผู้แทนราษฎรมาแล้ว 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดสมุทรสงคราม สังกัดพรรคประชาธิปัตย์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดสมุทรสงคราม สังกัดพรรคประชาธิปัตย์ 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดสมุทรสงคราม สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดสมุทรสงคราม สังกัดพรรคประชาธิปัตย์วิกฤตการณ์การเมืองไทย พ.ศ. 2556–2557วิกฤตการณ์การเมืองไทย พ.ศ. 2556–2557. - 14 พฤษภาคม 2557 จากวิกฤตการณ์การเมืองไทย พ.ศ. 2556–2557 ศาลอาญาอนุมัติหมายจับแกนนำ กปปส. รวม 43 คน ผู้ต้องหาคดีกบฏ และความผิดอื่น รวม 8 ข้อหา เพื่อติดตามตัวมาดำเนินกระบวนการตามกฎหมาย รังสิมา รอดรัศมี เป็นผู้ต้องหาหมายเลขที่ 54เครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.)</doc>
