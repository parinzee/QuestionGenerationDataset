<doc id="120386" url="https://th.wikipedia.org/wiki?curid=120386" title="แจ็ค วิลเลี่ยมสัน">แจ็ค วิลเลี่ยมสัน แจ็ค วิลเลียมสัน (; 29 เมษายน ค.ศ. 1908-10 พฤศจิกายน ค.ศ. 2006) เกิดที่เมืองบิสบี รัฐแอริโซนา ตอนที่ยังเป็นเด็กเขาอาศัยอยู่ในบ้านหลังหนึ่งที่นิวเม็กซิโกต่อมาเมื่อโตขึ้น เขาเริ่มจับงานเขียนอย่างจริงจัง พร้อมทั้งศึกษาความรู้เพิ่มเติมอย่างต่อเนื่อง เขาจบปริญญาโทศิลปศาสตร์โดยเขียนวิทยานิพนธ์เรื่อง "การศึกษาศักศักยภาพในการทำนายอนาคตของนิยายวิทยาศาสตร์ยุคใหม่" จากนั้นในปี 1964 เขาต่อปริญญาเอกที่มหาวิทยาลัยโคโรลาโด โดยเขียนวิทยานิพนธ์เกี่ยวกับนิยายวิทยาศาสตร์ในยุคต้น ๆ ของ เฮช จี เวลล์ ในเรื่อง "เฮช จี เวลล์ นักวิจารณ์ล้ำยุค" (1973) เขาสอนวิชาการวิจารณ์นิยายและวรรณกรรมยุคใหม่ จนกระทั่งเกษียณในปี 1977 นอกจากนั้นเขายังมีส่วนร่วมในการผลักดันให้มหาวิทยาลัยยอมรับนิยายวิทยาศาสตร์เป็นวิชาเรียนอีกด้วย เขาเขียนนิยายต่าง ๆ ออกมาเป็นจำนวนมาก ผลงานที่มีชื่อเสียงในยุคต้น ๆ ของเขา อาทิ นิยายชุด Legion of Space เป็นต้น นอกจากนั้นเขายังใช้ปากกาว่า วิล สจ็วต เขียนนิยายเกี่ยวกับปฏิสสารจนโด่งดังสองเรื่องคือ Seetee Ship (1942/3) และ Seetee Shock (1949) อีกด้วย วิลเลียมสันเป็นนักเขียนนิยายวิทยาศาสตร์ที่มีผลงานมากมายตลอด 50 ปี โดยมีนิยายสำหรับผู้ใหญ่และเยาวชนโดยเฉพาะอีกด้วย นอกจากนี้เขายังเขียนนิยายแฟนตาซีอีกด้วย วิลเลียมสันได้รับรางวัลพิลกริมในฐานะผู้สร้างผลงานทางวิชาการที่เกี่ยวข้องกับนิยายวิทยาศาสตร์ ต่อมาในปี 1976 เขาได้รับรางวัลแกรนด์มาสเตอร์ที่เนบิวลา แม้ว่าเขาจะชื่นชมศักยภาพของเทคโนโลยีก็ตาม แต่วิลเลียมสันก็ไม่ได้ละเลยข้อเสียของการพัฒนาเทคโนโลยีเช่นกัน วิลเลียมสันรู้สึกหวาดหวั่นต่ออำนาจการทำลายล้างที่สามารถสร้างความเสียหายอย่างรุ่นแรงของอาวุธนิวเคลียร์อย่างยิ่ง นับแต่นั้นมาเขาก็คำนึกถึงสภาพความเป็นดาบสองคมของเทคโนโลยีใหม่ ๆ ด้วยนิยายเรื่อง With Folded Hands เป็นนิยายที่ออกมาเตือนสติการนำเอาหุ่นยนต์มาใช้งานผลงานผลงาน. 1. นิยายชุด Seetee 2. Firechild 3. Brother to Demons 4. Brother to Fod 5. The Legion of Time 6. The Humanoids</doc>
