<doc id="380674" url="https://th.wikipedia.org/wiki?curid=380674" title="เทศบาลตำบลบุสูง">เทศบาลตำบลบุสูง เทศบาลตำบลบุสูง มีพื้นที่ครอบคลุมพื้นที่ตำบลบุสูงทั้งหมด ตั้งในอำเภอวังหิน จังหวัดศรีสะเกษ ตั้งอยู่ทางทิศตะวันตกของอำเภอวังหิน อยู่ห่างจากที่ว่าการอำเภอวังหิน ประมาณ 7 กิโลเมตรประวัติ ประวัติ. ตำบลบุสูง ก่อตั้งเมื่อปี พ.ศ. 2379 เหตุที่ได้ชื่อว่าบุสูง พื้นที่หมู่บ้านเป็นที่ดอน น้ำไม่ท่วม มีป่าไม้ใหญ่หนาทึบ บริเวณรอบที่ดอนเป็นที่ลุ่มป่าโปร่ง ในฤดูฝนมีน้ำอุดมสมบูรณ์ เหมาะแก่การเพาะปลูก ครั้งนั้น มีสองพี่น้องชื่อ พ่อหลวงราษฎร กับจารย์สีชา มีภูมิลำเนาอยู่บ้านตาเกษ อำเภออุทุมพรพิสัย จังหวัดศรีสะเกษ ได้พากันมาทำไร่บนที่ดอนแห่งนี้ ปีแรกเรียกว่าไร่สูง จึงเอาคำว่าสูง ต่อมาเรียกว่าทำบุ ครั้งสุดท้ายกลายเป็นบุสูง พร้อมกันนั้นได้ปลูกสร้างบ้านเรือนขึ้นในพื้นที่เดิม ภาษาพื้นบ้านเรียกว่าทำบุสูง และยังมีพรรคพวกมาสร้างบ้านเรือนเพิ่มขึ้น จึงได้ตั้งชื่อ “บุสูง” ตั้งแต่นั้นมา เทศบาลตำบลบุสูง ได้จัดตั้งโดยเปลี่ยนแปลงฐานะจากองค์การบริหารส่วนตำบลบุสูง เป็นเทศบาลตำบลบุสูง ตามประกาศกระทรวงมหาดไทย เรื่อง จัดตั้งองค์การบริหารส่วนตำบลบุสูง อำเภอวังหิน จังหวัดศรีสะเกษ เป็นเทศบาลตำบลบุสูง โดยมีผลบังคับใช้ตั้งแต่วันที่ 18 กรกฎาคม พ.ศ. 2551ประชากรประชากร. - เทศบาลตำบลบุสูงมีประชากรทั้งสิ้น 9,905 คน โดยเป็นเพศชาย 5,026 คน และเพศหญิง 4,878 คน จำนวนครัวเรือน 2,414 ครัวเรือน - ภาษา ภาษาราชการที่ใช้ในจังหวัดศรีสะเกษใช้ภาษาไทยเป็นหลัก และมีภาษาท้องถิ่นซึ่งเรียกว่า ภาษาไทยอีสาน - ศาสนา ประชากรในเทศบาลตำบลบุสูง นับถือศาสนาพุทธเป็นส่วนมากพื้นที่พื้นที่. - เทศบาลตำบลบุสูงมีเนื้อที่ทั้งหมดประมาณ 43.235 ตารางกิโลเมตร หรือ 32,455 ไร่ โดยครอบคลุมพื้นที่ตำบลบุสูงทั้งตำบล- ที่ตั้งและลักษณะของชุมชน ชุมชนเทศบาลตำบลบุสูงตั้งอยู่ในพื้นที่เป็นที่ราบ สภาพความอุดมสมบูรณ์ของดินปานกลาง ดินเป็นดินร่วนปนทราย อุณหภูมิสูงสุด 36 องศาเซลเซียส ต่ำสุด 14 องศาเซลเซียส ความสูงจากระดับน้ำทะเล 120 เมตร และมีแหล่งน้ำไว้อุปโภค บริโภคตลอดปี มีห้วย ได้แก่ ห้วยคล้า ห้วยสำราญ และหนองน้ำ ได้แก่ หนองฮู หนองแมว หนองหัวลิง หนองอีเลิ้งน้อย หนองศาลา หนองหัววัว - อาณาเขต เทศบาลตำบลบุสูงเป็นส่วนหนึ่งของอำเภอวังหิน จังหวัดศรีสะเกษ ตั้งอยู่ทางทิศตะวันตกของอำเภอวังหิน อยู่ห่างจากที่ว่าการอำเภอวังหินประมาณ 7 กิโลเมตร มีอาณาเขตติดกับตำบลใกล้เคียงดังนี้- ทิศเหนือ จดตำบลธาตุ อำเภอวังหิน - ทิศใต้ จดตำบลโพนยาง อำเภอวังหิน - ทิศตะวันออก จดเทศบาลตำบลวังหิน และตำบลโพนยาง อำเภอวังหิน - ทิศตะวันตก จดเทศบาลตำบลโคกจาน และตำบลทุ่งไชย อำเภออุทุมพรพิสัยตราเทศบาล ตราเทศบาล. ตราเทศบาลตำบลบุสูง เป็นรูปพระอาทิตย์กำลังทอแสงบนทุ่งนาซึ่งมีผลผลติทางการเกษตร อันประกอบไปด้วยหอม และกระเทียม ในดวงตราสัญลักษณ์อีกด้วย- พระอาทิตย์กำลังทอแสง ความเจริญรุ่งเรือง - ทุ่งนา พื้นที่ที่มีความอุดมสมบูรณ์ทางธรรมชาติ - ผลผลติทางการเกษตร หอม กระเทียม ความอุดมสมบูรณ์และความมั่งคั่งทางเศรษฐกิจ - อยู่ภายในกรอบวงกลม ความสมัครสมานสามัคคีการแบ่งเขตการปกครอง การแบ่งเขตการปกครอง. เทศบาลตำบลบุสูงแบ่งการปกครองออกเป็น 22 หมู่อาชีพ อาชีพ. อาชีพของประชากรในตาบลส่วนใหญ่ประกอบอาชีพเกษตรกรรมเป็นอาชีพหลัก ดังนี้- การเพาะปลูก ได้แก้ ข้าว พริก หอมแดง กระเทียม - การเลี้ยงสัตว์ ได้แก่ โค กระบือ เป็ด ไก่ และสุกร ลักษณะการเลี้ยงเป็นการปล่อยตามทุ่งหญ้าหรือไร่นา - การค้าขาย ได้แก่ ร้านอาหาร ร้านค้าทั่วไปข้อมูลด้านโครงสร้างพื้นฐานข้อมูลด้านโครงสร้างพื้นฐาน. - โรงพยาบาล 1 แห่ง- โรงพยาบาลวังหิน - โรงพยาบาลส่งเสริมสุขภาพตำบล 1 แห่ง- โรงพยาบาลส่งเสริมสุขภาพตำบลบุสูง - วัด/สำนักสงฆ์ 8 แห่ง- วัดบ้านกะเอิน - วัดศรีโพนดวน - วัดบ้านบุสูง - วัดโพธิ์สว่าง - วัดบ้านหัววัว - วัดบ้านขุมคำ - วัดบ้านหนองแคน - สำนักสงฆ์บ้านดอนพระเจ้า - สถานีดับเพลิง 1 แห่ง- สถานีดับเพลิงเทศบาลตำบุสูง - สถานีตำรวจ 1 แห่ง- สถานีตำรวจภูธรอำเภอวังหิน - ธนาคารเพื่อการเกษตรและสหกรณ์การเกษตร (ธกส.) 1 แห่ง- สาขาย่อยวังหิน - ที่ทำการไปรษณีย์ 1 แห่ง- ไปรษณีย์วังหิน (33270) - ตลาดสด 1 แห่ง- ตลาดสดเทศบาลตำบลบุสูง - ปั้มน้ำมัน 5 แห่ง - ร้านค้า 200 แห่ง - โรงสี 14 แห่งการศึกษา การศึกษา. เทศบาลตำบลบุสูงมีโรงเรียนจำนวน 7 แห่ง มีจำนวนครูทั้งสิ้น 69 คน และมีจำนวนนักเรียนทั้งสิ้น 1,361 คน โรงเรียนประถมศึกษาและมัธยมศึกษาตอนต้นในสังกัดสำนักงานเขตพื้นที่การศึกษาประถมศึกษาศรีสะเกษเขต 1- โรงเรียนอนุบาลวังหิน - โรงเรียนบ้านกะเอิน - โรงเรียนบ้านโพนดวน - โรงเรียนขุมคำวิทยา (สำนักงานสลากกินแบ่งสงเคราะห์ 673) - โรงเรียนบ้านหัววัวหนองนารีตาตวด - โรงเรียนบ้านโนนสายหนองหว้า - โรงเรียนบ้านไทยบวกแต้บวกเตยเทศกาล เทศกาล. เทศกาลหอมแดง จัดขึ้นทุกๆปีช่วงปลายเดือนมกราคมหรือต้นเดือนกุมภาพันธ์ ณ วัดบ้านขุมคำ ตำบลบุสูง เพื่อส่งเสริมผลผลิตทางการเกษตรของประชาชนชาวอำเภอวังหิน ภายในงานมีกิจกรรมมากมาย มีการประกวดผลผลิตทางการเกษตร หนูน้อยหอมแดง และธิดาหอมแดง การออกร้านของคุ้มต่างๆ และมีการแสดงอื่นๆ มากมาย</doc>
