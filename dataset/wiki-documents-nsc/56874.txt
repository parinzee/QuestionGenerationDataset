<doc id="56874" url="https://th.wikipedia.org/wiki?curid=56874" title="ทิโมธี ดาลตัน">ทิโมธี ดาลตัน ทิโมธี ดาลตัน มีชื่อเต็มว่า ทิโมธี ปีเตอร์ ดาลตัน (; ชื่อเต็ม: Timothy Peter Dalton) เกิดเมื่อวันที่ 21 มีนาคม ค.ศ. 1946 ที่เมืองโคลินเบย์ แคว้นเวลส์ สหราชอาณาจักร ทิโมธี ดาลตัน เป็นที่รู้จักกันกว้างขวางเมื่อเป็นผู้รับบทเจมส์ บอนด์ คนที่ 4 ต่อจาก โรเจอร์ มัวร์ ในปี ค.ศ. 1987 แต่ในความเป็นจริง ดาลตันถูกทาบทามให้รับบทเจมส์ บอนด์ ตั้งแต่ ค.ศ. 1969 ในตอน On Her Majesty's Secret Service เพราะในช่วงนั้น ฌอน คอนเนอรี่ ลาออกจากบทเจมส์ บอนด์ มีการล่ารายชื่อนักแสดงที่มีลักษณะที่จะเป็นเจมส์ บอนด์ได้ เพื่อมารับบทต่อจากคอนเนอรี่ แต่ในขณะนั้น ดาลตันอายุเพียง 23 ปี จึงปฏิเสธบทบาทไปเพราะคิดว่าอายุของตนยังน้อยเกินไปสำหรับบทบาทบอนด์ บทบาทนี้จึงกลายเป็นของจอร์จ ลาเซนบี และ โรเจอร์ มัวร์ ตามลำดับ ค.ศ. 1987 โรเจอร์ มัวร์ ไม่ขอรับบทเจมส์ บอนด์ อีกต่อไป เนื่องจากอายุมากแล้ว และมารดาของ ทันย่า โรเบิตส์ ที่รับบทสเตซี่ ซัตตอน นางเอกและผู้หญิงของบอนด์ในตอน A View to a Kill นั้นอายุน้อยยังกว่ามัวร์เสียอีก ทิโมธี ดาลตันจึงได้รับการทาบทามให้รับบทบอนด์อีกครั้ง และครั้งนี้ดาลตันไม่ปฏิเสธ จึงได้รับบทเจมส์บอนด์ไปใน ค.ศ. 1987 ขณะอายุ 43 ปี การแสดงของดาลตันเป็นอารมณ์ที่แปลกใหม่ของบอนด์ แฟน ๆ หลายคนก็ประทับใจ แต่ก็ยังไม่เป็นที่ประทับใจของแฟน ๆ บอนด์เก่าแก่นัก ดาลตันจึงถูกวิจารณ์ว่าแสดงตึงเครียดเกินกว่าจะเป็นอารมณ์ของบอนด์ที่ผ่าน ๆ มา และหลัง Licence to Kill ก็เกิดปัญหาเรื่องการถ่ายโอนกรรมสิทธิ์ของภาพยนตร์ จึงประกาศที่จะเลิกรับการแสดงเป็นเจมส์ บอนด์ในภาคต่อมา จึงแสดงเพียง 2 ภาคเท่านั้นผลงานภาพยนตร์ผู้รับบท เจมส์ บอนด์ ให้ค่ายภาพยนตร์ EON Productionsผู้รับบท เจมส์ บอนด์ ให้ค่ายภาพยนตร์ EON Productions. - ฌอน คอนเนอรี - จอร์จ ลาเซนบี - โรเจอร์ มัวร์ - ทิโมธี ดาลตัน - เพียร์ซ บรอสแนน - แดเนียล เคร็ก</doc>
