<doc id="926244" url="https://th.wikipedia.org/wiki?curid=926244" title="พรรคพลังธรรมใหม่">พรรคพลังธรรมใหม่ พรรคพลังธรรมใหม่ () หรือ กลุ่มพลังธรรมใหม่ กลุ่มการเมืองของไทยที่ได้ยื่นจดจองชื่อพรรคการเมืองตาม พระราชบัญญัติประกอบรัฐธรรมนูญว่าด้วยพรรคการเมือง พ.ศ. 2560 เมื่อวันศุกร์ที่ 2 มีนาคม พ.ศ. 2561 มีนายแพทย์ ระวี มาศฉมาดล อดีตเลขาธิการ พรรคพลังธรรม เป็นผู้ยื่นคำร้องขอ โดยได้มีการแถลงข่าวเปิดตัวพรรคพลังธรรมใหม่เมื่อวันที่ 1 มีนาคม พ.ศ. 2561 ที่ห้องปทุมวัน โรงแรมเอเชีย ต่อมาในวันที่ 8 เมษายน พ.ศ. 2561 นพ. ระวี ได้ให้สัมภาษณ์ว่า กกต. ได้ออกหนังสือรับรองการจดแจ้งจัดตั้งพรรคตั้งแต่วันอังคารที่ 3 เมษายน พ.ศ. 2561 ซึ่งทางพรรคพลังธรรมใหม่จะทำการประชุมพรรคเป็นครั้งแรกในวันเสาร์ที่ 12 พฤษภาคม พ.ศ. 2561 เวลา 09.00 น. ที่หอประชุมใหญ่ มหาวิทยาลัยธรรมศาสตร์ ท่าพระจันทร์เพื่อเลือกหัวหน้าพรรค เลขาธิการพรรค และคณะกรรมการบริหารพรรคชุดแรกรวมถึงร่างข้อบังคับพรรค นโยบายพรรค และอุดมการณ์การทางการเมืองของพรรค แต่ในเวลาต่อมาได้มีการเปลี่ยนแปลงวันเวลาและสถานที่ประชุมพรรคครั้งแรกเป็นที่ มหาวิทยาลัยรังสิต ในวันจันทร์ที่ 14 พฤษภาคม พ.ศ. 2561 ผลปรากฏว่านายแพทย์ระวีได้รับเลือกเป็นหัวหน้าพรรคคนแรก นายแพทย์ นิทัศน์ รายยวา อดีตปลัดกระทรวงสาธารณสุขเป็นเลขาธิการพรรคคนแรก และได้จดทะเบียนก่อตั้งพรรคต่อ กกต. เมื่อวันอังคารที่ 5 มิถุนายน พ.ศ. 2561คณะกรรมการบริหารพรรคพลังธรรมใหม่ชุดที่ 1 (12 พฤษภาคม 2561 —)</doc>
