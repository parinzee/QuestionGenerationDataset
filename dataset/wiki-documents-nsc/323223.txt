<doc id="323223" url="https://th.wikipedia.org/wiki?curid=323223" title="ทิพาวดี เมฆสวรรค์">ทิพาวดี เมฆสวรรค์ คุณหญิงทิพาวดี เมฆสวรรค์ (1 มกราคม พ.ศ. 2489 - ปัจจุบัน) กรรมการในคณะกรรมการปฏิรูปประเทศด้านการบริหารราชการแผ่นดิน ในรัฐบาล พลเอก ประยุทธ์ จันทร์โอชากรรมการผู้ทรงคุณวุฒิในคณะกรรมการส่งเสริมความเท่าเทียมระหว่างเพศ อดีตรัฐมนตรีประจำสำนักนายกรัฐมนตรี อดีตปลัดกระทรวงวัฒนธรรม, อดีตปลัดกระทรวงเทคโนโลยีสารสนเทศและการสื่อสาร และอดีตเลขาธิการสำนักงานคณะกรรมการข้าราชการพลเรือน เป็นผู้ที่มีบทบาทสำคัญร่วมกับกระทรวงการคลังและหน่วยงานที่เกี่ยวข้อง ในการศึกษาและผลักดันให้เกิดกองทุนบำเหน็จบำนาญ ข้าราชการ (กบข.) การให้ความสำคัญต่อความเสมอภาคของบทบาทชายหญิง ทั้งในสถานที่ทำงานและภายนอก รวมทั้งเป็นผู้ที่มีความโดดเด่นยิ่งด้านการต่างประเทศ สามารถระดมความช่วยเหลือจากองค์กรระหว่างประเทศต่าง ๆ มาสู่สำนักงาน ก.พ. อย่างมากมาย อาทิ โครงการพัฒนาแห่งสหประชาชาติ (UNDP) ธนาคารโลก (World Bank) และธนาคารเพื่อการพัฒนาแห่งเอเชีย (ADB)ประวัติ ประวัติ. คุณหญิงทิพาวดี เมฆสวรรค์ เป็นบุตรีของพลโท เฉลิม และนางเครือน้อย สุทธิรักษ์ สมรสกับ ดร.ธวัช เมฆสวรรค์ อดีตอธิบดีกรมประชาสัมพันธ์โดยมีบุตรธิดา 2 คน คือ นางทวิวัลยา เมฆสวรรค์ และนายวิทวัส เมฆสวรรค์การศึกษาการศึกษา. - มัธยมศึกษาปีที่ 3 จากโรงเรียนเซนต์ฟรังซิสซาเวียร์คอนแวนต์ - มัธยมศึกษาปีที่ 6 จากโรงเรียนสตรีวิทยา - Bachelor of Arts (Sociology) จาก San Jose State University รัฐแคลิฟอร์เนีย ประเทศสหรัฐอเมริกา - Master of Public Administration จาก Harvard University รัฐแมสซาชูเซ็ท ประเทศสหรัฐอเมริกา - Certificate in Personnel Management จาก Civil Service Training Institute ประเทศสหรัฐอเมริกา - วิทยาลัยป้องกันราชอาณาจักร - ประกาศนียบัตรการอบรมหลักสูตรนักบริหารระดับสูง สำนักงานคณะกรรมการข้าราชการพลเรือน - ประกาศนียบัตรการอบรมหลักสูตรกรรมการ สถาบัน Institute of Directorsการทำงานภาครัฐ การทำงาน. ภาครัฐ. คุณหญิงทิพาวดี เมฆสวรรค์ เริ่มรับราชการในตำแหน่งวิทยากรโท สำนักงานคณะกรรมการข้าราชการพลเรือน (ก.พ.) ในปี พ.ศ. 2510 และได้เลื่อตำแหน่งเรื่อยมา กระทั่งในปี พ.ศ. 2526 ได้รับตำแหน่งผู้อำนวยการกองวิชาการ (เจ้าหน้าที่วิเคราะห์งานบุคคล ระดับ 8) พ.ศ. 2532 เป็นผู้เชี่ยวชาญพิเศษด้านระบบโครงสร้างการบริหารงานบุคคล (เจ้าหน้าที่วิเคราะห์งานบุคคล ระดับ 9) และเป็นรองเลขาธิการ ก.พ. ในปี พ.ศ. 2535 เลขาธิการ ก.พ. ในปี พ.ศ. 2540 ต่อมาได้รับแต่งตั้งเป็นปลัดกระทรวงถึง 2 กระทรวง คือ กระทรวงเทคโนโลยีสารสนเทศและการสื่อสาร ในปี พ.ศ. 2545 และกระทรวงวัฒนธรรม ในปี พ.ศ. 2547 ในการจัดตั้งรัฐบาลหลังการรัฐประหาร พ.ศ. 2549 คุณหญิงทิพาวดี เมฆสวรรค์ ได้รับตำแหน่งรัฐมนตรีประจำสำนักนายกรัฐมนตรี ในรัฐบาลดังกล่าวด้วยเอกชนเอกชน. - ประธานบริษัท สุทธิปัญญา จำกัดอื่นๆอื่นๆ. - คณะกรรมการกฤษฎีกา - นายกสมาคมติดตามการพัฒนาสตรีในประเทศไทย - รองประธานกรรมการ มูลนิธิประเทศไทยใสสะอาด - กรรมการมูลนิธิวงดุริยางค์ซิมโฟนีกรุงเทพฯ - กรรมการที่ปรึกษาองค์การเพื่อความโปร่งใสในประเทศไทยเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์จุลจอมเกล้า ชั้นตติยจุลจอมเกล้า (ต.จ.) - เหรียญทองดิเรกคุณาภรณ์ (ร.ท.ภ.) - เหรียญจักรพรรดิมาลา (ร.จ.พ)เครื่องราชอิสริยาภรณ์ต่างประเทศเครื่องราชอิสริยาภรณ์ต่างประเทศ. - Chevalier de l'Ordre des Arts et des Lettres จากประเทศฝรั่งเศสรางวัลรางวัล. - ผู้บริหารราชการพลเรือนดีเด่น ประจำปี พ.ศ. 2542 (รางวัลครุฑทองคำ) สมาคมข้าราชการพลเรือนแห่งประเทศไทย - นักวิชาชีพสตรีตัวอย่าง-ส่วนกลาง/ภาครัฐ ประจำปี พ.ศ. 2542 สหพันธ์สมาคมสตรีนักธุรกิจและวิชาชีพแห่งประเทศไทย ในพระบรมราชูปถัมภ์ - บุคคลดีเด่นด้านการพัฒนาสตรี ประจำปี พ.ศ. 2541 คณะกรรมการส่งเสริมและประสานงานสตรีแห่งชาติ (กสส.) สำนักนายกรัฐมนตรี - ยอดหญิง ปี พ.ศ. 2541 สมาคมส่งเสริมสถานภาพสตรี - สตรีตัวอย่างแห่งปี ประจำปี พ.ศ. 2540 สาขาบริหารงานข้าราชการพลเรือนมูลนิธิเพื่อสังคมไทย</doc>
