<doc id="388239" url="https://th.wikipedia.org/wiki?curid=388239" title="กิตติศักดิ์ หัตถสงเคราะห์">กิตติศักดิ์ หัตถสงเคราะห์ นายกิตติศักดิ์ หัตถสงเคราะห์ อดีตรัฐมนตรีช่วยว่าการกระทรวงคมนาคม ในรัฐบาลของนางสาวยิ่งลักษณ์ ชินวัตร เป็นอดีตรัฐมนตรีช่วยว่าการกระทรวงวิทยาศาสตร์ เทคโนโลยีและสิ่งแวดล้อม และอดีตสมาชิกสภาผู้แทนราษฎรจังหวัดอุดรธานีประวัติ ประวัติ. กิตติศักดิ์ หัตถสงเคราะห์ เกิดเมื่อวันที่ 30 มิถุนายน พ.ศ. 2482 ที่จังหวัดนครราชสีมา สำเร็จการศึกษาระดับปริญญาตรี ด้านการเกษตร จากวิทยาลัยบัณฑิตสกลนคร และปริญญาโท ด้านสังคมสงเคราะห์ สาขากระบวนการยุติธรรม จากมหาวิทยาลัยธรรมศาสตร์ นายกิตติศักดิ์ หย่ากับคู่สมรสแล้ว มีบุตร 8 คน หนึ่งในนั้นคือ นายพิษณุ หัตถสงเคราะห์ สมาชิกสภาผู้แทนราษฎรจังหวัดหนองบัวลำภูการทำงาน การทำงาน. กิตติศักดิ์ หัตถสงเคราะห์ เป็นนักการเมืองท้องถิ่นในจังหวัดอุดรธานี เคยเป็นสมาชิกสภาเทศบาลเมืองอุดรธานี ในระหว่างปี พ.ศ. 2517 ถึง พ.ศ. 2522 ต่อมาได้เข้าสู่งานการเมืองระดับชาติ ได้รับเลือกตั้งเป็นสมาชิกสภาผู้แทนราษฎร จังหวัดอุดรธานี (ต่อมาแยกเป็นจังหวัดหนองบัวลำภู) เคยเป็นอดีตรองหัวหน้าพรรคสามัคคีธรรม ในช่วงปี พ.ศ. 2535 และได้รับแต่งตั้งเป็นรัฐมนตรีช่วยว่าการกระทรวงวิทยาศาสตร์ เทคโนโลยี และสิ่งแวดล้อม ซึ่งมีนายประยุทธ์ ศิริพานิชย์ เป็นรัฐมนตรีว่าการฯ ในรัฐบาลของพลเอกสุจินดา คราประยูร และพ้นจากตำแหน่งในช่วงเหตุการณ์พฤษภาทมิฬ ต่อมานายกิตติศักดิ์ ได้เข้าร่วมงานการเมืองกับพรรคเพื่อไทย และได้รับเลือกให้ดำรงตำแหน่งรองหัวหน้าพรรค เมื่อวันที่ 15 ธันวาคม พ.ศ. 2553 จากนั้นก่อนการเลือกตั้ง พ.ศ. 2554 นายกิตติศักดิ์ ได้ลาออกจากตำแหน่งรองหัวหน้าพรรค และลงสมัครรับเลือกตั้งในระบบบัญชีรายชื่อ ต่อมาได้รับแต่งตั้งเป็นรัฐมนตรีช่วยว่าการกระทรวงคมนาคม ในรัฐบาลของนางสาวยิ่งลักษณ์ ชินวัตร และถูกปรับออกจากตำแหน่งในเดือนมกราคม พ.ศ. 2555เครื่องราชอิสริยาภรณ์</doc>
