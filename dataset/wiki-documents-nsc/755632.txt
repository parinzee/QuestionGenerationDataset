<doc id="755632" url="https://th.wikipedia.org/wiki?curid=755632" title="ปลาแปบยาวสาละวิน">ปลาแปบยาวสาละวิน ปลาแปบยาวสาละวิน (; ) ปลาน้ำจืืดชนิดหนึ่ง ในวงศ์ปลาตะเพียน (Cyprinidae) มีลำตัวเรียวยาวและแบนข้างมาก ปากกว้าง ลำตัวสีเงินวาว ด้านหลังและครีบสีเหลืองอ่อน ครีบหลังอันเล็กตั้งค่อนไปทางหาง ครีบก้นยาว ครีบหางเว้าลึก แฉกล่างยาวกว่าแฉกบนเล็กน้อย และมีขอบสีคล้ำ มีความยาวเฉลี่ย 8-12 เซนติเมตร จัดเป็นปลาแปบจำพวกปลาแปบยาวเพียงชนิดเดียว ที่พบได้ในประเทศไทย โดยอาศัยอยู่รวมกันเป็นฝูงใหญ่ในแม่น้ำสาละวิน, แม่น้ำตะนาวศรี และแม่น้ำกระบุรีในเขตจังหวัดระนอง จัดเป็นปลาที่พบไม่บ่อยนัก แต่พบได้ทั่วไปในรัฐโอริสสา ประเทศอินเดีย และบังกลาเทศ โดยเฉพาะแถบแม่น้ำคงคาและพรหมบุตร มีการจับขายเป็นปลาสวยงามในบางครั้ง จัดเป็นปลาอีกชนิดหนึ่งที่มีความสวยงาม</doc>
