<doc id="239031" url="https://th.wikipedia.org/wiki?curid=239031" title="หอกลาง">หอกลาง หอกลาง () เป็นหอที่เป็นศูนย์กลางที่ใช้เป็นคุกปราสาท (dungeon) หรือเป็นป้อม โดยทั่วไปแล้วหอกลางจะเป็นสิ่งก่อสร้างที่ได้รับการป้องกันอย่างแน่นหนาที่สุดในปราสาท ฉะนั้นจึงมักจะใช้เป็นที่อยู่อาศัยหรือเป็นที่เก็บอาวุธ, อาหาร หรือบ่อน้ำหลักที่ทำให้อยู่รอดได้ในระหว่างที่ถูกล้อม เดิมคำที่ใช้สำหรับ “หอกลาง” ที่ยังใช้กันในอนุสาวรีย์ของยุคกลางโดยเฉพาะในฝรั่งเศสคือคำว่า “donjon” ซึ่งแปลงมาเป็น “dungeon” ในภาษาอังกฤษ ในเยอรมนีสิ่งก่อสร้างลักษณะนี้เรียกว่า “Bergfried” และในภาษาสเปนเรียกว่า “torre del homenaje” รูปทรงและขนาดของหอกลางก็มีหลายแบบที่รวมทั้งสี่เหลี่ยมที่มักจะพบในหมู่เกาะบริติช, กลม, แปดเหลี่ยม หรือหลายเหลี่ยม หรือรวมกันหลายลักษณะ อันที่จริงแล้วปราสาทบางปราสาทก็มีแต่เพียงหอกลางที่เป็นตัวปราสาทที่มักจะเรียกว่า “หอบ้าน” (Tower house)</doc>
