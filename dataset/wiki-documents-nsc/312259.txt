<doc id="312259" url="https://th.wikipedia.org/wiki?curid=312259" title="องค์การค้าของ สกสค.">องค์การค้าของ สกสค. องค์การค้าของสำนักงานคณะกรรมการส่งเสริมสวัสดิการและสวัสดิภาพครูและบุคลากรทางการศึกษา (สกสค.) เป็นหน่วยงานสังกัด สกสค. (เดิมคือ คุรุสภา) จัดตั้งขึ้นตามพระราชบัญญัติครู พ.ศ. 2488 ในชื่อ องค์การค้าของคุรุสภา เมื่อวันที่ 1 เมษายน พ.ศ. 2493 มีวัตถุประสงค์ เพื่อจัดหาผลประโยชน์ให้แก่คุรุสภา และเพื่ออำนวยความสะดวก ให้แก่การศึกษาของชาติ โดยเป็นองค์การผู้เป็นเจ้าของ ศึกษาภัณฑ์พาณิชย์ ซึ่งเป็นร้านค้าของรัฐบาล ที่จำหน่ายแบบเรียน และอุปกรณ์การเรียนทุกชนิดประวัติ ประวัติ. เมื่อปี พ.ศ. 2467 กระทรวงธรรมการ ทำการขอยืมที่ดินของพระยานรภักดี (เอม) ณ มหาไชย เพื่อเปิดเป็นร้านจำหน่ายแบบเรียนของกระทรวงฯ และในปีถัดมา (พ.ศ. 2468) กรมตรวจเงินแผ่นดิน มอบแท่นพิมพ์ และอาคารสถานที่แก่กระทรวงฯ เพื่อใช้เป็นโรงพิมพ์ของกรมตำรา ในสังกัดกระทรวงฯ จนกระทั่งเมื่อปี พ.ศ. 2475 จึงเปิดเป็นสถาบันศึกษาวิชาการพิมพ์ มีชื่อว่า "โรงเรียนช่างพิมพ์วัดสังเวชวิศยาราม" ในระยะเริ่มดำเนินการ องค์การค้าของคุรุสภา ได้รับโอนกิจการ ศึกษาภัณฑ์พาณิชย์ ร้านจำหน่ายสินค้าทางการศึกษา ของกรมสามัญศึกษา กระทรวงศึกษาธิการ ซึ่งตั้งอยู่ที่ถนนราชดำเนินกลาง โดยรวมเอาโรงเรียนช่างพิมพ์วัดสังเวชวิศยารามเข้ามาด้วย สำหรับทุนประเดิมจำนวน 1 ล้านบาท ใช้วิธีกู้ยืมจากกรมการศาสนา กับคณะลูกเสือแห่งชาติ ต่อมาในปี พ.ศ. 2546 พระราชบัญญัติสภาครู และบุคลากรทางการศึกษา กำหนดให้โอนสังกัดขององค์การค้าของคุรุสภา ไปขึ้นอยู่กับสำนักงานคณะกรรมการส่งเสริมสวัสดิการและสวัสดิภาพครูและบุคลากรทางการศึกษา (สกสค.) ดังเช่นปัจจุบันกิจการในสังกัดกิจการในสังกัด. - โรงพิมพ์ องค์การค้าของ สกสค. - ตั้งอยู่ริมถนนลาดพร้าว เป็นสถานที่ผลิตหนังสือเรียน สื่อการเรียนการสอน ตลอดจนรับจ้างพิมพ์งานทั่วไป และข้อสอบของรัฐ - ศึกษาภัณฑ์พาณิชย์ - เป็นร้านค้าของรัฐบาล ที่จำหน่ายแบบเรียน และอุปกรณ์การเรียนทุกชนิด มีทั้งหมด 9 สาขา ได้แก่- สาขาราชดำเนิน - สาขาคุรุสภา - สาขาลาดพร้าว - สาขาราชบพิธ - สาขาท้องฟ้าจำลอง - สาขาศูนย์การค้าฟิวเจอร์พาร์ครังสิต - สาขาอิมพีเรียลเวิลด์สำโรง - สาขาอ้อมน้อย (ซอยเพชรเกษม 87) - สาขาอุตรดิตถ์ (สถานีบริการน้ำมัน ปตท. แยกวังสีสูบ) นอกจากนี้ ยังมีร้านค้าตัวแทนจำหน่าย กระจายอยู่ตามจังหวัดต่างๆ เพื่อจำหน่ายสินค้าทางการศึกษา และสินค้าอื่นที่เกี่ยวข้อง- โรงงานผลิตอุปกรณ์การศึกษา - มีจำนวน 2 แห่ง</doc>
