<doc id="102253" url="https://th.wikipedia.org/wiki?curid=102253" title="ไรเฟิล เอฟเอ็น .375">ไรเฟิล เอฟเอ็น .375 ไรเฟิล เอฟเอ็น .375 (Rifle FN .375) หรือ บราวนิง เป็นปืนขนาด 375 ที่ได้รับความนิยมจากผู้ใช้ภายในประเทศไทยพอสมควร ผลิตจากโรงงานผลิตปืนที่มีประวัติเก่าแก่ยาวนานจากประเทศเบลเยียม โดยตัวย่อ FN ย่อมาจากคำว่า Fabrique Nationale de Herstal เป็นปืนไรเฟิลที่ใช้ระบบลูกเลื่อนในการป้อนกระสุนเข้ารังเพลิงในแบบของเมอร์เซอร์ 98 ซึ่งเป็นปืนไรเฟิลที่มีลูกเลื่อนแบบเดียวกับทหารที่ประจำการในกองทัพของประเทศเยอรมัน เมื่อคราวเกิดสงครามโลกครั้งที่สอง ใช้ระบบเมอร์เซอร์ 98 ในการควบคุมการป้อนกระสุนจากแม็กกาซีนเข้าสู่รังเพลิง โดยที่ขอรั้งบริเวณท้ายพานปืนจะจับบริเวณด้านท้ายของกระสุนทันที เมื่อกระสุนปืนมีการเคลื่อนตัวออกจากรังเพลิง ในลักษณะสูงขึ้น เป็นการป้องกันอันตรายจากผู้ยิงในกรณีเกิดการผิดพลาดจากการเอียงหรือเมื่อเกิดการกระแทกของกระบอกปืน ใช้กระสุนแบบ 375 Holland & Holland Magnum เช่นเดียวกับปืนไรเฟิล วินเชสเตอร์ .375 โมเดล 70 ปืนไรเฟิล เอฟเอ็น .375 มีข้อเด่นซึ่งเป็นลักษณะเฉพาะตัวคือ เมื่อมีการเหนี่ยวไกยิงแล้ว ปลอกกระสุนปืนจะถูกดีดกระเด็นออกทันทีเมื่อมีการกระชากลูกเลื่อนจนสุด เพราะถ้าเมื่อปลอกกระสุนออกจากรังเพลิงแล้ว แต่ผู้ยิงดึงลูกเลื่อนไม่สุด จะทำให้กระสุนนัดต่อไปไม่ถูกป้อนเข้าสู่รังเพลิงและสามารถยิงได้ทันที</doc>
