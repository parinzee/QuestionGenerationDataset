<doc id="335803" url="https://th.wikipedia.org/wiki?curid=335803" title="โรงเรียนวาปีปทุม">โรงเรียนวาปีปทุม โรงเรียนวาปีปทุม (อักษรย่อ: ว.ท., W.T.) เป็นโรงเรียนมัธยมศึกษาของรัฐบาลแห่งแรกของอำเภอวาปีปทุม จังหวัดมหาสารคาม (ซึ่งในขณะนั้นมีโรงเรียนเอกชนที่เปิดทำการคือโรงเรียนเรืองวิทยา) ปัจจุบันจัดอยู่ในประเภทโรงเรียนมัธยมศึกษาขนาดใหญ่พิเศษ รูปแบบสหศึกษา ทำการเรียนการสอนตามหลักสูตรการศึกษาขั้นพื้นฐาน ระดับช่วงชั้นที่ 3 และช่วงชั้นที่ 4 เป็นโรงเรียนระดับอำเภอที่จัดเป็นโรงเรียนยอดนิยม และเป็น 1 ใน 3 โรงเรียนที่มีอัตราการแข่งขันสูงของจังหวัดมหาสารคามประวัติโรงเรียน ประวัติโรงเรียน. โรงเรียนวาปีปทุมตั้งขึ้นเมื่อ พ.ศ. 2492 เปิดทำการเรียนการสอนครั้งแรก เมื่อวันที่ 17 พฤษภาคม 2492 โดยอาศัยสถานที่โรงเรียนบ้านหนองแสง (วาปีวิทยาคม) ซึ่งเป็นโรงเรียนประชาบาลประจำอำเภอ (ปัจจุบันคือ โรงเรียนอนุบาลวาปีปทุม) เปิดทำการสอน 1 ห้องเรียน มีนักเรียน 45 คน โดยมีนายจำนง ภวภูตานนท์ เป็นครูใหญ่ ต่อมากระทรวงศึกษาธิการได้จัดสรรงบประมาณ ให้ก่อสร้างอาคารเรียนถาวร จำนวน 1 หลัง มีลักษณะ เป็นอาคารไม้ใต้ถุนสูง จำนวน 6 ห้องเรียน เป็น งบประมาณทั้งสิ้น 150,000 บาท บนเนื้อที่ 42 ไร่ 40 ตารางวา ติดถนนวาปีปทุม-มหาสารคาม เปิดใช้อาคารเรียน เมื่อวันที่ 17 พฤษภาคม 2493 ในปีการศึกษา 2521 โรงเรียนเปิดทำการสอนระดับชั้นมัธยมศึกษาตอนต้น ตามหลักสูตรมัธยมศึกษา ตอนต้น พุทธศักราช 2521 และเปิดทำการสอนระดับมัธยมศึกษาตอนปลาย ตามหลักสูตรมัธยมศึกษาตอนปลาย พุทธศักราช 2524 โดยเปิดทำการสอนตั้งแต่ระดับมัธยมศึกษาปีที่ 1 ถึงระดับมัธยมศึกษาปีที่ 6 ปีการศึกษา 2545 โรงเรียนวาปีปทุมเป็นโรงเรียนเครือข่ายการใช้หลักสูตรขั้นพื้นฐาน พุทธศักราช 2544 ในระดับชั้นมัธยมศึกษาปีที่ 1 และชั้นมัธยมศึกษาปีที่ 4 ปีการศึกษา 2546 ได้มีการเปลี่ยนแปลงโครงสร้างระดับกระทรวงศึกษาธิการ โดยมีการกำหนดเขตพื้นที่การศึกษาทั่วประเทศ 175 เขต สำหรับโรงเรียนวาปีปทุม สังกัดเขตพื้นที่การศึกษามหาสารคาม เขต 2 ปีการศึกษา 2547 โรงเรียนวาปีปทุมมีห้องเรียน 61 ห้องเรียน โดยจัดเป็นช่วงชั้นที่ 3 จำนวน 29 ห้องเรียน และช่วงชั้นที่ 4 จำนวน 30 ห้องเรียน แยกเป็นนักเรียนชาย 1,109 คน นักเรียนหญิง 1,551 คน รวมทั้งสิ้น 2,827คน และครู-อาจารย์อีก 120 คน ปีการศึกษา 2552 โรงเรียนวาปีปทุมได้รับคัดเลือกจากกระทรวงศึกษาธิการให้รับรางวัลโรงเรียนพระราชทาน ประเภทโรงเรียนมัธยมศึกษาขนาดใหญ่ เข้ารับพระราชทานรางวัลจากสมเด็จพระเทพรัตนราชสุดาสยามบรมราชกุมารี เมื่อ พ.ศ. 2552 ซึ่งมีนางสุมาลย์ สุรมณี เป็นผู้อำนวยการโรงเรียน นับเป็นเกียรติประวัติสูงสุดของสถานศึกษา ปีการศึกษา 2553 โรงเรียนวาปีปทุม ได้รับคัดเลือกเข้าโครงการโรงเรียนมาตรฐานสากล (World-Class Standard School) ซึ่งเป็น 1 ใน 500 โรงเรียนทั่วประเทศสัญลักษณ์ตราสัญลักษณ์และสีประจำโรงเรียนสัญลักษณ์. ตราสัญลักษณ์และสีประจำโรงเรียน. - ตราประจำโรงเรียน ดอกบัว เป็นดอกไม้ที่สูงค่า อันเป็นสัญลักษณ์ แทนปัญญา ความศรัทธาและความพากเพียร - สีประจำโรงเรียน เขียว - เหลือง- สีเขียว หมายถึง ความอุดมสมบูรณ์และความเจริญงอกงาม - สีเหลือง หมายถึง ความอบอุ่นอันไพบูลย์ ความศรัทธา ความผาสุก ความรุ่งเรืองดอกไม้ประจำโรงเรียนดอกไม้ประจำโรงเรียน. - ดอกไม้ประจำโรงเรียน ดอกบัวคำขวัญ ปรัชญาและอัฒลักษณ์คำขวัญ ปรัชญาและอัฒลักษณ์. - คำขวัญของโรงเรียน เรียนดี มีพลานามัย ใฝ่คุณธรรม - ปรัชญาประจำโรงเรียน กลฺยา ณ การี กลฺยานํ ปาปการี จ ปาปกํ - ทำดีได้ดี ทำชั่วได้ชั่ว - อัฒลักษณ์ประจำโรงเรียน ลูกเขียวเหลือง เป็นคนดี น้องพี่ผูกพันเพลงประจำโรงเรียนเพลงประจำโรงเรียน. - มาร์ชวาปีปทุม เพลงมาร์ชประจำโรงเรียน นิพนธ์บทร้องและทำนองโดย ศ.สำเร็จ คำโมง - กลับมาวาปี บทเพลงที่ขับร้องในวันมอบประกาศนียบัตรจบหลักสูตรการศึกษา ร้องโดยคณะครู อาจารย์ ให้กับนักเรียนที่จบการศึกษาเพื่อเป็นการให้นักเรียนที่จบการศึกษาไปแล้วระลึกถึงสถาบันอยู่เสมอที่มาและความหมายของชื่อ ที่มาและความหมายของชื่อ. โรงเรียนวาปีปทุม เป็นโรงเรียนประจำอำเภอวาปีปทุม จึงใช้คำว่าวาปีปทุมตามชื่ออำเภอ โดยคำว่าวาปีปทุมมีที่มาจากคำว่า วาปี เป็นคำบาลี หมายความว่า หนองน้ำ สระน้ำ หรือบึง และคำว่า ปทุม (หรือ ปทฺม ในภาษาสันสกฤต) มีความหมายว่า ดอกบัว บัวหลวง เมื่อนำคำทั้งสองมาสมาสกันแล้วจะได้คำว่า วาปีปทุม ซึ่งมีความหมายว่า เมืองหนองน้ำที่มีบัวขึ้นอยู่การจัดการศึกษา การจัดการศึกษา. ปัจจุบัน โรงเรียนได้แบ่งห้องเรียนออกเป็นชั้นละ 12 ห้อง ตั้งแต่มัธยมศึกษาปีที่ 1-6 รวมทั้งสิ้น 72 ห้องเรียนหลักสูตรหลักสูตร. - โรงเรียนวาปีปทุมเปิดให้การศึกษาขั้นพื้นฐานระดับมัธยมศึกษาปีที่ 1-6 (ช่วงชั้นที่ 3-4) ตามหลักสูตรการศึกษาขั้นพื้นฐาน แผนการศึกษาแห่งชาติ - ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่าง ๆ รวมแปดกลุ่ม คือ- กลุ่มสาระการเรียนรู้ภาษาไทย - กลุ่มสาระการเรียนรู้ภาษาต่างประเทศ - กลุ่มสาระการเรียนรู้คณิตศาสตร์ - กลุ่มสาระการเรียนรู้วิทยาศาสตร์ - กลุ่มสาระการเรียนรู้สังคมศึกษา ศาสนา และวัฒนธรรม - กลุ่มสาระการเรียนรู้พลศึกษาและสุขศึกษา - กลุ่มสาระการเรียนรู้ศิลปะ - กลุ่มสาระการเรียนรู้การงานอาชีพและเทคโนโลยีแผนการเรียนระดับชั้นมัธยมศึกษาตอนต้นแผนการเรียน. ระดับชั้นมัธยมศึกษาตอนต้น. - แผนการเรียนห้องเรียนทั่วไป จำนวน 10 ห้องเรียน - แผนการเรียนโครงการห้องเรียนพิเศษวิทยาศาสตร์ ตามแนวทาง สสวท. และ สอวน. จำนวน 1 ห้องเรียน - แผนการเรียนโครงการห้องเรียนพิเศษวิทยาศาสตร์ ภาษาอังกฤษ และคณิตศาสตร์ (SEM) จำนวน 1 ห้องเรียนระดับชั้นมัธยมศึกษาตอนปลายระดับชั้นมัธยมศึกษาตอนปลาย. - แผนการเรียนทั่วไป จำนวน 2 ห้องเรียน - แผนการเรียนวิทยาศาสตร์ - คณิตศาสตร์ จำนวน 8 ห้องเรียน - แผนการเรียนโครงการห้องเรียนพิเศษวิทยาศาสตร์ คณิตศาสตร์และเทคโนโลยี จำนวน 2 ห้องเรียนระบบการคัดเลือกเข้าศึกษา ระบบการคัดเลือกเข้าศึกษา. สำหรับการคัดเลือกเข้าศึกษาต่อยังโรงเรียนวาปีปทุม มีอยู่ 2 ประเภทคือ 1. ประเภทโครงการห้องเรียนพิเศษ เป็นการสอบคัดเลือกโดยอิงข้อสอบจากสถาบันส่งเสริมการสอนวิทยาศาสตร์และเทคโนโลยี เพื่อให้ได้นักเรียนเข้าสู่โครงการห้องเรียนพิเศษทั้ง 3 โครงการ โดยแบ่งเป็น- ชั้นมัธยมศึกษาปีที่ 1 โครงการห้องเรียนพิเศษวิทยาศาสตร์ ตามแนวทาง สสวท.และ สวอน. และโครงการห้องเรียนพิเศษวิทยาศาสตร์ คณิตศาสตร์และภาษาอังกฤษ (SEM) รวมทั้ง 2 โครงการ ประมาณ 70 คน - ชั้นมัธยมศึกษาปีที่ 4 โครงการห้องเรียนพิเศษวิทยาศาสตร์ ตามแนวทาง สสวท.และ สวอน. อีกประมาณปีละ 65 - 70 คน โดยจะจัดสอบพร้อมกับโครงการห้องเรียนพิเศษโรงเรียนอื่นๆทั่วประเทศ ประมาณเดือนกุมภาพันธ์ - มีนาคม เป็นประจำทุกปี 2. ประเภทห้องเรียนทั่วไป เป็นการรับนักเรียนรูปแบบปกติ ดำเนินการรับนักเรียนโดยโดยแบ่งได้ดังนี้- ชั้นมัธยมศึกษาปีที่ 1 รับนักเรียนด้วย 3 ระบบคือ การสอบคัดเลือกทั่วไป การจับสลากสำหรับนักเรียนในเขตพื้นที่บริการ และนักเรียนความสารถพิเศษ รวมแล้วประมาณปีละ 500 คน - ชั้นมัธยมศึกษาปีที่ 4 รับนักเรียนด้วย 3 ระบบคือ การใช้โควตานักเรียนโรงเรียนเดิม การสอบคัดเลือกทั่วไป และนักเรียนเงื่อนไขพิเศษ รวมแล้วประมาณปีละ 500 คนอาคารและสถานที่ภายในสถานศึกษาสิ่งศักดิ์สิทธิ์ประจำโรงเรียนอาคารและสถานที่ภายในสถานศึกษา. สิ่งศักดิ์สิทธิ์ประจำโรงเรียน. - พระพุทธวาปีศรีปทุม ประดิษฐาน ณ บริเวณลานพระพุทธรูป หลังประตูทางเข้าโรงเรียน เป็นพระพุทธปฏิมา ปางสมาธิ ประจำโรงเรียนวาปีปทุมอาคารเรียนอาคารเรียน. - อาคาร 1 หรือ อาคารเฉลิมพระเกียรติ 80 พรรษา เป็นอาคารเรียนแห่งแรกของโรงเรียน เดิมมีลักษณะเป็นอาคารไม้ 2 ชั้น ปัจจุบันได้มีการปรับปรุงใหม่เป็นอาคารผสมโดยมีชั้นล่างเป็นคอนกรีต จัดเป็นห้องสมุดประจำโรงเรียน มีส่วนที่จัดแสดงเพื่อเทิดพระเกียรติแด่สมเด็จพระเทพรัตนราชสุดาสยามบรมราชกุมารี และชั้นบนเป็นไม้ จัดเป็นห้องปฏิบัติการทางคอมพิวเตอร์ 1 และ 2 - อาคาร 2 เป็นอาคารไม้หลังเก่ามี 2 ชั้น เดิมเป็นอาคารหมวดวิชาภาษาต่างประเทศและห้องปฏิบัติการทัศนศิลป์ ปัจจุบันสภาพอาคารชำรุด ทรุดโทรมและมีปัญหา จึงปิดใช้งานและไม่อนุญาตให้เข้าใช้งานอาคารหลังนี้ตั้งแต่ พ.ศ.2554 จนถึงปัจจุบัน - อาคาร 3 เป็นอาคารศูนย์อำนวยการ 3 ชั้น ลักษณะเป็นอาคารไม้ผสมคอนกรีต ตั้งทางฝั่งขวาของเสาธง ภายในประกอบด้วย- ชั้น 1 เป็นศูนย์ประชาสัมพันธ์ ห้องฝ่ายกิจการนักเรียน ห้องสภานักเรียน และมีบริเวณที่เป็นใต้ถุนโล่งใช้สำหรับพักผ่อนและเป็นลานจอดรถ - ชั้น 2 ประกอบด้วยสำนักผู้อำนวยการ สำนักงานอำนวยการฝ่ายต่างๆ และ ห้องสิริบงกช เป็นห้องประชุมสำหรับคณะครู และเป็นห้องที่จัดแสดงเกียรติประวัติ เกียรติยศของโรงเรียน - ชั้น 3 เป็นสำนักงานโครงการห้องเรียนพิเศษและห้องเรียนในโครงการห้องเรียนพิเศษทั้งมัธยมศึกษาตอนต้นและตอนปลาย - อาคาร 4 เป็นอาคาร 3 ชั้น เป็นอาคารแฝดกับอาคาร 3 ตั้งอยู่ทางฝั่งซ้ายของเสาธง ภายในประกอบด้วย- ชั้น 1 เป็นห้องสำนักงานวิชาสุขศึกษาและพลศึกษา ห้องเรียนปิงปอง ห้องพยาบาล สำนักงานอนามัย ธนาคารโรงเรียนและสหกรณ์ร้านค้าโรงเรียน - ชั้น 2-3 เป็นห้องสำนักงานวิชาคณิตศาสตร์ ห้องเรียนกลุ่มสาระการเรียนรู้คณิตศาสตร์ และศูนย์จิตวิทยาแนะแนว- อาคาร 5 เป็นอาคารคอนกรีต 3 ชั้น อยู่ทางฝั่งทิศเหนือ จัดเป็นสำนักงานและห้องเรียนกลุ่มสาระสังคมศึกษา ศาสนา และวัฒนธรรม ห้องศูนย์อาเซียนและห้องจริยธรรม- อาคาร 6 หรือ อาคารเฉลิมพระเกียรติ 30 เป็นอาคารคอนกรีต 3 ชั้น- ชั้น 1 ประกอบด้วย ห้องพิลาศปทุมมาลย์ เป็นห้องประชุมปรับอากาศ ห้องศูนย์สื่อนวัตกรรม ห้องภาษาจีนและห้องปฏิบัติการทางคอมพิวเตอร์ 3 - ชั้น 2-3 จัดเป็นสำนักงานกลุ่มสาระภาษาไทย ห้องหมอภาษา ห้องแพทย์แผนไทย และห้องเรียนกลุ่มสาระภาษาไทย - อาคาร 7 เป็นอาคารคอนกรีต 3 ชั้น เป็นอาคารที่อยู่ด้านหลังสุดของโรงเรียน- ชั้น 1 ประกอบด้วย สำนักงานกลุ่มสาระวิทยาศาสตร์ ห้อง Resource Center ซึ่งใช้สำหรับการสืบค้นหาข้อมูลผ่านอินเตอร์เน็ตและสื่อวิดีทัศน์ และมีบริเวณที่เป็นใต้ถุนโล่งใช้เป็นจุดพักผ่อน ทำการเรียนการสอนหรือประชุมเชียร์ - ชั้น 2-3 จัดเป็นห้องเรียนสาระวิทยาศาสตร์ ห้องปฏิบัติการฟิสิกส์ ห้องปฏิบัติการเคมีและห้องปฏิบัติการชีววิทยา - อาคาร 8 หรือ อาคาร 66 ปี ศรีปทุม เป็นอาคารคอนกรีต 3 ชั้น สร้างขึ้นในวาระที่โรงเรียนมีอายุครบ 66 ปี เปิดใช้งานเมื่อ พ.ศ. 2558 และใช้เป็นอาคารหลักของกลุ่มสาระภาษาต่างประเทศจากเดิมที่อยู่บริเวณชั้น 2 ของอาคาร 3- ชั้น 1 เป็นสำนักงานกลุ่มสาระภาษาต่างประเทศ และมีใต้ถุนโล่งใช้สำหรับจัดงาน นิทรรศการ ลานสำหรับงานนันทนาการ ประชุมเชียร์และซักซ้อมกิจกรรมต่างๆ - ชั้น 2-3 จัดเป็นห้องเรียนกลุ่มสาระภาษาต่างประเทศ - อาคารศิลปะ ประกอบด้วยห้องสำนักงานกลุ่มสาระศิลปะ ห้องปฏิบัติการทางดนตรี ศิลปะ และนาฏศิลป์ - อาคารอุตสากรรม จำนวน 2 หลัง ประกอบด้วย ห้องสำนักงานอุตสาหกรรมและห้องเรียนที่ใช้สำหรับการเรียนการสอนในรายวิชาอุตสาหกรรม - อาคารคหกรรม ประกอบด้วยสำนักงานคหกรรมและห้องปฏิบัติการในรายวิชาคหกรรมสิ่งปลูกสร้างอื่นๆสิ่งปลูกสร้างอื่นๆ. - อาคารหอประชุมอเนกประสงค์ สร้างเสร็จเมื่อ พ.ศ. 2528 ใช้สำหรับจัดประชุมนักเรียน ประชุมผู้ปกครอง จัดกิจกรรม นิทรรศการ การแข่งขัน และพิธีการต่างๆภายในโรงเรียน - อาคารบุณฑริกา เป็นอาคารพลศึกษา สร้างเสร็จในปี พ.ศ.2557 เดิมเป็นสนามบาสเกตบอลคอนกรีตกลางแจ้ง มีลักษณะเป็นอาคารหลังคาโค้ง ทาด้วยสีขาว ตามชื่อของ "บุณฑริกา" ซึ่งเป็นดอกบัวที่มีสีขาวล้วน ภายในอาคารประกอบด้วยสนามฟุตซอล สนามบาสเกตบอล และสนามวอลเลย์บอล ใช้ในการเรียนการสอนวิชาพลศึกษา และการจัดกิจกรรมต่างๆ เช่น ชุมชุนลูกเสือ ประชุมระดับชั้น งานอบรม งานนิทรรศการ งานเลี้ยงฉลองทั้งที่จัดเฉพาะภายในโรงเรียนและงานที่หน่วยงานภายนอกมาขออาศัยสถานที่ เป็นอาคารที่มองเห็นได้เป็นอันดับแรกเมื่อเข้าสู่ตัวโรงเรียนทางบริเวณประตูหลัก - โรงอาหาร ประกอบด้วยโรงอาหาร 2 แห่ง โรงอาหารแห่งที่ 1 ตั้งอยู่บริเวณด้านหลังอาคาร 4 เดิมเป็นอาคารหอประชุมหลังแรก ต่อมาได้ปรับให้เป็นโรงอาหาร ใช้เป็นที่รับประทานอาหารกลางวันสำหรับนักเรียน คู่กับโรงอาหารแห่งที่ 2 ที่สร้างขึ้นใหม่ ณ บริเวณอาคารปทุมมา - อาคารปทุมมา เดิมบริเวณนี้เป็นสวนเกษตร ที่ใช้ในการเรียนวิชาเกษตรกรรม ปัจจุบันได้สร้างเป็นอาคารหอประชุม เปิดใช้งานในปี พ.ศ.2560 พร้อมด้วยหอประชุมขนาดใหญ่และสนามบาสเกตบอลในชั้นบน และโรงอาหารแห่งที่ 2 ในชั้นล่าง บริเวณด้านหน้าและด้านข้างของอาคาร เป็นลานกว้างที่ใช้ในการจัดแสดงกิจกรรมต่างๆได้อีกด้วย - ศูนย์การเรียนรู้ดนตรีพื้นบ้าน เปิดใช้งานในปี พ.ศ.2557 เป็นบริเวณที่ใช้ ซ้อมกิจกรรมที่จะจัดแสดงในงานดนตรีพื้นบ้านต่างๆ เช่น กลองยาวอีสาน ที่ถือเป็นเครื่องดนตรีขึ้นชื่อของอำเภอวาปีปทุม - สนามกีฬาโรงเรียน เป็นสนามกีฬากลางแจ้ง ประกอบด้วยสนามฟุตบอล สนามฟุตซอล และอัฒจันทร์ 5 หลัง เป็นบริเวณหลักที่ใช้ในการจัดกิจกรรมกีฬาสีภายใน และงานสดุดีต่างๆ - ลานน้ำพุ ตั้งอยู่ ณ ใจกลางโรงเรียน ตัวน้ำพุมี 3 ชั้น สีขาว บริเวณรอบๆจัดเป็นสวนหย่อม ถือได้ว่าเป็นสัญลักษณ์ประจำโรงเรียนอีกแห่งหนึ่ง โดยจะมีประเพณีในการทำความสะอาดน้ำพุสำหรับคณะกรรมการนักเรียนที่ชนะจากการเลือกตั้งประธานนักเรียนอยู่เป็นประจำทุกปีชีวิตในโรงเรียนกิจกรรมภายในโรงเรียนงานกีฬาสีภายในและคณะสี ชีวิตในโรงเรียน. กิจกรรมภายในโรงเรียน. งานกีฬาสีภายในและคณะสี. โรงเรียนได้มีการจัดตั้งคณะสี เพื่อดำเนินการในกีฬาสีและเสริมสร้างความสามัคคีในหมู่คณะ ซึ่งจะมีจัดแบ่งกลุ่มคณะสีสำหรับนักเรียนชั้นมัธยมศึกษาปีที่ 1 โดยจะอยู่ในคณะสีนั้นตลอดการเรียนในช่วงชั้นมัธยมศึกษาตอนต้น แล้วจึงจะจัดกลุ่มคณะสีใหม่เมื่อเข้าสู่ระดับชั้นมัธยยมศึกษาปีที่ 4 และจะอยู่ในคณะสีนั้นจนจบการศึกษา มีทั้งหมด 5 คณะสี ประกอบด้วย- ██ คณะสีเหลือง ควบคุมดูแลโดยกลุ่มสาระการเรียนรู้สังคมศึกษา ศาสนาและวัฒนธรรม และกลุ่มสาระศิลปศึกษา - ██ คณะสีแสด ควบคุมดูแลโดยกลุ่มสาระการเรียนรู้คณิตศาสตร์และคหกรรม - ██ คณะสีชมพู ควบคุมดูแลโดยกลุ่มสาระการเรียนรู้ภาษาต่างประเทศและอุตสาหกรรม - ██ คณะสีฟ้า ควบคุมดูแลโดยกลุ่มสาระการเรียนรู้วิทยาศาสตร์และเกษตรกรรม - ██ คณะสีแดง ควบคุมดูแลโดยกลุ่มสาระการเรียนรู้ภาษาไทยและฝ่ายสนับสนุนการสอน สำหรับงานกีฬาสีภายในจะจัดขึ้นเป็นประจำทุกปี ในภาคเรียนที่ 2 ประมาณเดือนพฤศจิกายน ถึง เดือนมกราคมวันสถาปนาโรงเรียน วันสถาปนาโรงเรียน. จัดขึ้นเป็นประจำทุกๆวันที่ 17 พฤษภาคม ของปีเนื่องในโอกาสวันคล้ายวันครบรอบวันสถาปนาโรงเรียน 17 พฤษภาคม พ.ศ. 2492 ในงานจะมีการจัดโรงทานเพื่อเป็นการเลี้ยงฉลองและต้อนรับขวัญนักเรียนใหม่ และมีกิจกรรมการประกวดดาวเดือนประจำโรงเรียนซึ่งทุกปีจะมีการส่งตัวแทนเข้าประกวดในระดับชั้นมัธยมศึกษาปีที่ 1 และมัธยมศึกษาปีที่ 4 โดยอาศัยการโหวตเพื่อเฟ้นหาผู้ชนะการประกวดค่ายดอกบัว สู่รั้วมหาวิทยาลัย ค่ายดอกบัว สู่รั้วมหาวิทยาลัย. กิจกรรมที่จัดขึ้นจากการร่วมมือของศูนย์จิตวิทยาแนะแนวและศิษย์เก่าโรงเรียน โดยใช้ชื่อหลักของงานว่า ค่ายดอกบัว สู่รั้วมหาวิทยาลัย (Dokbua Camp) โดยในค่ายจะมีการแนะแนวการศึกษาต่อและกิจกรรมนันทนาการต่างๆเพื่อสานสัมพันธ์ศิษย์เก่า - ศิษย์ปัจจุบัน จัดขึ้นเป็นประจำทุกปีให้กับนักเรียนในชั้นมัธยมศึกษาตอนปลายเพื่อเตรียมความพร้อมที่จะเข้าศึกษาต่อในระดับอุดมศึกษา ในแต่ละปีการศึกษาจะใช้เวลาในการจัดค่ายประมาณ 2 - 3 วัน ปัจจุบันค่ายดอกบัว สู่รั้วมหาวิทยาลัยได้ดำเนินการจัดมาแล้ว 11 ครั้งงานบัวคืนกอ ลูก ว.ท. คืนถิ่น งานบัวคืนกอ ลูก ว.ท. คืนถิ่น. เป็นงานคืนสู่เหย้าที่โรงเรียนวาปีปทุมได้จัดขึ้นเพื่อให้ศิษย์เก่าได้กลับมาพบปะสังสรรค์ในงาน เมื่อวันที่ 14 เมษายน พ.ศ.2556 และโรงเรียนได้จัดทำเพลงสถาบันโอกาสต้อนรับศิษย์เก่าโดยใช้ชื่อเพลงว่า "กอเดียวกัน" ประพันธ์คำร้อง ทำนองและขับร้องโดย นายกิตติพงษ์ ประพันธ์ อาจารย์คณะมนุษยศาสตร์มหาวิทยาลัยมหาสารคามงาน No Smoking Dancing Contest งาน No Smoking Dancing Contest. งานประเพณีการประกวดการแสดงเต้นภายในโรงเรียน ซึ่งจัดขึ้นโดยกลุ่มสาระการเรียนรู้สุขศึกษาและพลศึกษาแก่นักเรียนชั้นมัธยมศึกษาปีที่ 4 เพื่อช่วยส่งเสริมให้เกิดความกล้าแสดงออก มิตรภาพ ความสามัคคีและห่างไกลจากการสูบบุหรี่ ทีมที่ชนะการประกวดจะได้รับรางวัลจากกลุ่มสาระการเรียนรู้สุขศึกษาและพลศึกษา เป็นงานที่นักเรียนส่วนใหญ่ในโรงเรียนค่อนข้างจับตามองวันบัวบาน วันบัวบาน. เป็นนิทรรศการการจัดการแสดงดนตรี ผลงานทางวิชาการและถนนคนเดินภายในโรงเรียน จัดขึ้นครั้งแรกระหว่างวันที่ 11-12 กันยายน 2556 เป็นครั้งแรกที่นำเอาการแข่งขัน No Smoking Dancing Contest มารวมผนวกไว้ในงานด้วย และจัดขึ้นเป็นครั้งที่ 2 ในช่วงภาคเรียนที่ 1 ปีการศึกษา 2557ศิษย์เก่าที่มีชื่อเสียง</doc>
