<doc id="248935" url="https://th.wikipedia.org/wiki?curid=248935" title="เรดีฟอร์เลิฟ">เรดีฟอร์เลิฟ เรดีฟอร์เลิฟ () คือสตูดิโออัลบั้มภาษาอังกฤษลำดับที่สามของทาทา ยัง ออกจำหน่ายทั่วเอเชียระหว่างวันที่ 24 สิงหาคม - 14 กันยายน พ.ศ. 2552 ออสเตรเลียในเดือนตุลาคม พ.ศ. 2552 และยุโรปในต้นปี พ.ศ. 2553 พร้อมกันนี้ยังได้ออกจำหน่ายในรูปแบบพร้อมพวงกุญแจสะสมเมื่อวันที่ 13 พฤศจิกายน พ.ศ. 2552 ในประเทศไทย เรดีฟอร์เลิฟ เริ่มต้นการทำงานจากการคัดเลือกเพลงที่นักประพันธ์เพลงทั่วโลกส่งเข้ามาทั้งสิ้น 1,800 เพลงเหลือ 12 เพลง โดยผลงานอัลบั้มชุดนี้ได้จัดทำในประเทศเยอรมนี และได้ใช้เพลง "เรดีฟอร์เลิฟ" เป็นซิงเกิลแรกในการประชาสัมพันธ์อัลบั้มดังกล่าว โดยออกเผยแพร่ผ่านสถานีวิทยุต่างๆ และเปิดบริการดิจิตอลดาวน์โหลด เมื่อวันที่ 1 กรกฎาคม พ.ศ. 2552 ทาทาประชาสัมพันธ์อัลบั้มนี้ด้วยการจัดงานเปิดตัวอัลบั้ม ณ ท่าอากาศยานดอนเมือง เมื่อวันที่ 9 กันยายน พ.ศ. 2552 โดยในงานดังกล่าวได้มีการปฐมทัศน์มิวสิกวิดีโอเพลง "มายบลัดดีวาเลนไทน์" พร้อมกับแสดงสดในเพลงจากอัลบั้มนี้ และมีการออกจำหน่ายวิดีโองานดังกล่าวในวันที่ 19 พฤศจิกายน พ.ศ. 2552 อีกด้วย เมื่อกลางเดือนกุมภาพันธ์ พ.ศ. 2553 ทาทา ยัง ได้ปล่อยเพลงมายบลัดดีวาเลนไทน์ เวอร์ชันภาษาไทย ออกมาทุกคลื่นวิทยุ เนื่องในโอกาสเดือนแห่งความรักการสร้างและอำนวยการผลิต การสร้างและอำนวยการผลิต. ในอัลบั้มนี้ทาทาได้ร่วมงานกับ André Brix Buchmann แห่ง Valicon Production จากประเทศเยอรมัน เริ่มจากการที่ Brix เสนอความคิดการสร้างอัลบั้มนี้ไปยังนักแต่งเพลงที่มีชื่อเสียงทั่วโลก หลังจากใช้เวลากว่า 5 เดือน Brix ก็ได้นำเพลงกลับมาจากนักแต่งเพลงที่อยากร่วมงานกับ ทาทา ยัง กว่า 1,800 เพลง โดยได้ใช้เวลาในการคัดเลือกและกลั่นกรองเพลงที่ดีที่สุดออกมาเพื่อให้อยู่ใน อัลบั้ม เรดีฟอร์เลิฟ นี้ 12 เพลง โดยจัดทำ ณ ประเทศเยอรมัน อัลบั้มนี้ได้นักแต่งเพลงชื่อดังมาแต่งเพลงให้ทาทามากมาย โดยเพลงเปิดตัว "เรดีฟอร์เลิฟ" เป็นผลงานการประพันธ์ของมาร์ค เทย์เลอร์ (Mark Taylor) เจ้าของรางวัลแกรมมี สาขาผู้อำนวยการสร้าง ชาวอังกฤษ โดยที่มาร์คเคยประพันธ์เพลงให้กับศิลปินอย่าง แชร์ บริตนีย์ สเปียรส์ พุซซีแคต ดอลส์ ไดอาน่า รอส ร็อด สจ๊วต และเอ็นริเก อิเกลเซียส และในบทเพลง "เพอร์เฟกชัน" (Perfection) เป็นผลงานการประพันธ์ร่วมของเลโอนา ลิวอิส และเพลง "เบอร์นิงเอาต์" ผลงานการประพันธ์ของ Sabastian Thott ผู้ประพันธ์เพลงให้กับศิลปินชื่อดังอย่างเซลีน ดิออนและเวสต์ไลฟ์มาแล้ว งานเปิดตัวอัลบั้มมีขึ้นเมื่อวันที่ 9 กันยายน พ.ศ. 2552 ณ ท่าอากาศยานดอนเมือง โดยทาทาได้ลงจากเครื่องบินของนกแอร์เพื่อแสดงคอนเสิร์ตบนเวทีกลางรันเวย์ นับเป็นศิลปินไทยรายแรกที่เปิดตัวกลางรันเวย์ท่าอากาศยาน นอกจากนี้ยังมีการเผยแพร่มิวสิกวิดีโอเพลง มาย บลัดดี วาเลนไทน์ เป็นครั้งแรกอีกด้วยรายชื่อเพลงรายชื่อเพลง. 1. "Ready For Love" 3:42 2. "Mission Is You" 3:03 3. "Burning Out" 3:44 4. "My Bloody Valentine" 3:51 5. "Ugly" 3:22 6. "Words Are Not Enough" 4:06 7. "Suffocate" 3:50 8. "Shine Like A Superstar" 2:54 9. "Perfection" 3:16 10. "Boys Will Be Boys" 3:33 11. "Love Is The Law" 4:10 12. "Exposed" 3:30- ดีวีดี (ฉบับญี่ปุ่น)1. Ready For Love (PV) 2. Making of Ready For Love Video 3. EPK 4. Track By Trackประวัติการจำหน่าย</doc>
