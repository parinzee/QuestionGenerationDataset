<doc id="850533" url="https://th.wikipedia.org/wiki?curid=850533" title="เรือนร้อยเล่ห์">เรือนร้อยเล่ห์ เรือนร้อยเล่ห์ ละครโทรทัศน์ไทยแนวพีเรียด-ดราม่า-ไสยศาสตร์- แฟนตาซี-ระทึกขวัญ สร้างโดย บริษัท หก สี่ เอี่ยว จำกัด ละครเรื่องนี้สร้างขึ้นจากบทประพันธ์ของ ชญานันท์ ดัดแปลงเป็นบทโทรทัศน์โดย ปัญจราตรี กำกับการแสดงโดย กษาปส์ สัมมาบัตท์ ออกแบบไตเติ้ลละครและลำดับภาพโดย ทีม บ้านตัว ต. ลงเสียงประกอบโดย ปั้น-ปั้น ผู้ช่วยผู้กำกับการแสดงโดย พรอุมา ไม้ทองงาม และ อุดมเกียรติ หมั้นทรัพย์ นำแสดงโดย เกียรติกมล ล่าทา,ปรียากานต์ ใจกันทะ,ฉัตรฑริกา สิทธิพรม ออกอากาศทุกวันจันทร์-ศุกร์ เวลา 19.15 - 20.15 น. ทางช่อง 3 เอสดี เริ่มตอนแรกวันที่ 17 เมษายน – 19 พฤษภาคม พ.ศ. 2560 ต่อจากละครเรื่อง สงครามเพลงเรื่องย่อ เรื่องย่อ. คุณอุ่นหญิงสาวผู้เพียบพร้อมไปด้วยตระกูล รูปและทรัพย์ตกลงแต่งงานกับหลวงราชบดี ข้าราชการหนุ่มอนาคตไกล หลังจากชายหนุ่มสัญญาและสาบานว่าจะรักเดียวใจเดียวตลอดไป แม่นวล สาวทรงเสน่ห์ที่เติบโตขึ้นเยี่ยงทาสในเรือนก็มีใจให้นายหนุ่มไม่แพ้กัน แม่นวลใฝ่สูงและไม่อยากเป็นสองรองใคร เมียหลวงและหญิงเพียงคนเดียวของหลวงราชบดีเท่านั้นคือสิ่งที่แม่นวลต้องการ แต่เมื่อไม่ได้คุณหลวงด้วยเล่ห์ก็เอาด้วยกล เมื่อไม่ได้ด้วยมนต์ก็ต้องเอาด้วยคาถา ไสยศาสตร์จึงถูกนำมาใช้เป็นเครื่องมือและสิ่งที่ตามคือวิญญาณที่อาฆาตแค้นนักแสดงนักแสดง. - เกียรติกมล ล่าทา รับบทเป็น หลวงราชบดี ชายหนุ่มรูปงามวัย 30 ข้าราชการทหารในกรุงรัตนโกสินทร์ รูปร่างสูงโปร่ง ล่ำสัน ดูภูมิฐาน หลวงราชบดีเป็นคนเฉลียวฉลาด เด็ดขาด สุขุม ช่างพูดช่างเจรจา มีความนอบน้อมและแข็งกร้าวอยู่ในตัวเอง มั่นคงในความรักและเป็นคนโรแมนติก แต่โดนของจากแม่นวลจนทำให้เปลี่ยนเป็นคนละคน จนเกือบจะเสียคนรักไป- ปรียากานต์ ใจกันทะ รับบทเป็น แม่อุ่น หญิงสาวรูปงามวัย 18 ลูกสาวคนเดียวของพระยาราชพินิจกับคุณหญิงบัว แม่อุ่นเป็นเด็กสาวที่ร่าเริงและสดใส ซน ทโมน คล้ายเด็กผู้ชาย ทำให้มีจิตใจที่เด็ดเดี่ยว เข้มแข็ง เฉลียวฉลาด และเป็นคนไม่ยอมคน รักเดียวใจเดียวไปจนตาย แต่หลังที่สามีโดนของ อุ่นถึงกับยอมแพ้นวล จนได้เจอกับนังหวง แม่หมอเขมรที่เธอได้ไถ่ตัวมาจากรถทาสโดยไม่รู้ว่าด้วยการกตัญญูหวนแอบเข้ามาช่วยให้เธอได้สามีคืนมา แต่พอรู้ว่านังหวงเล่นของ แม่อุ่นเลือกที่จะใช้ธรรมะเพื่อชนะไสยศาสตร์- ฉัตรฑริกา สิทธิพรม รับบทเป็น แม่นวล (นางร้าย) แม่นวลหญิงสาวรูปงามวัย 18 ลูกสาวเจ้าพระยาดำรงเดชที่เกิดจากเมียทาส แต่ไม่ได้ถูกเชิดชูแบบลูกท่าน และมารดาเป็นเพียงทาสและโดนกดขี่เยี่ยงทาสทั้งๆที่เป็นพระยาทำให้แม่นวลมีความทะเยอทะยาน ต้องการที่จะขึ้นเป็นเมียหนึ่งของคุณหลวงเพื่อจะพาแม่ออกมาจากบ้านของพระยาดำรงเดชเพื่อมาใช้ชีวิตอย่างสุขสบายไม่ต้องเป็นทาส แต่ทุกอย่างไม่ง่ายอย่างที่คิด นวลจึงพึ่งไสยศาสตร์เพื่อที่สิ่งที่เธอต้องการ แม่นวลจึงได้รำเพยมาเป็นเครื่องมือเพื่อทำพิธีเรียกผัว แต่เมื่อรำเพยหลุดจากอาคมของหมอชัยที่สะกดไว้ รำเพยจึงหันมาเล่นงานแม่นวลด้วยความโกรธแค้นที่โดนนวลกระทำ ระหว่างที่อยู่ภายใต้อำนาจของนวล- พรรษชล สุปรีย์ รับบทเป็น รำเพย/ผีรำเพย สาวงามวัย 20 มีชีวิตอยู่ในสมัยกรุงธนบุรีตอนปลาย หญิงสาวชาวบ้านที่ได้ขึ้นเป็นเมียคนหนึ่งในสมเด็จเจ้าพระยา รำเพยรักสามีสุดหัวใจไม่เคยนอกใจสามี แต่ถูกอิจฉาริษยาเพราะความงาม ใส่ร้ายว่าลอบมีชู้ จนถูกจับล่ามโซ่และเฆี่ยนตีจนตายเพราะไม่ยอมรับว่าตนมีชู้ รำเพยสงสารอุ่นที่กำลังเผชิญชะตากรรม วิญญาณถูกสะกดไว้ที่กระดูกหน้าผากของตัวเองและถูกเรียกใช้สำหรับการสร้างเสน่ห์- อดิศร อรรถกฤษณ์ รับบทเป็น นายทับ บ่าวคนสนิทของหลวงราชบดี อายุ 25 ปี เป็นพี่เลี้ยงและเพื่อนเล่นมาตั้งแต่เด็กไปไหนมาไหนกับคุณหลวงตลอด ดูสุขุม ใจเย็น รักและนับถือหลวงราชบดีเป็นอย่างมาก เป็นทั้งพี่และเพื่อนคู่คิดของคุณหลวงมาตั้งแต่เล็ก เพราะเป็นคนสนิททำให้ผวนค่อนแทะโลมหวังจะได้ทับเพื่อยกระดับตนเอง ทับเป็นคนสังเกตและสงสัยว่าคุณหลวงอาจโดนของและมารายงานแม่อุ่น คอยช่วยแม่อุ่นสืบจนรู้ว่าเรื่องเล่นของเป็นไงมาไง- ลัทธ์กมล ปิ่นโรจน์กีรติ รับบทเป็น แม่ริ้ว บุตรสาวเจ้าคุณประสิทธิ หรือ ทุกคนเรียกเจ้าสวนนายเตา ต้นตระกูลมาจากเมืองจีน ประกอบอาชีพขายเตาขายกระเบื้องและสินค้าจากเมืองจีน แม่ริ้วเป็นเพื่อนสนิทกับแม่อุ่น นับแต่เข้าไปอยู่ในวัง เป็นคนใจร้อน ไม่ยอมคน ตาต่อตาฟันต่อฟัน ปากจัด มีความคิดที่เกินหญิงสาวชาววังทั่วไป รักแม่อุ่นมาก คอยปกป้องแม่อุ่น- ไปรมา รัชตะ รับบทเป็น นังปลั่ง บ่าวคนสนิทของแม่อุ่น อายุ 25 ปี เป็นพี่เลี้ยงและเป็นเพื่อนเล่นแม่อุ่นมาตั้งแต่เด็ก รักแม่อุ่นยิ่งกว่าชีวิตของตัวเองเป็นคนไม่ยอมคน ยิ่งใครมาทำร้ายแม่อุ่นนังปลั่งก็คอยปกป้องสุดชีวิต เห็นความรักของแม่อุ่นและคุณหลวงมาตั้งแต่ต้นและเพราะแม่นวลประกาศตนเป็นศัตรูของแม่อุ่น เพราะฉะนั้น นวลและผวนก็เป็นศัตรูคนสำคัญของปลั่งเหมือนกัน เป็นคู่กัดคอยขัดคอผวนจนมีเรื่องกันตลอด- นุศรา ประวันณา รับบทเป็น นังผวน บ่าวคนสนิทของแม่นวล รูปร่างสมส่วน เป็นลูกทาสคนหนึ่งที่เป็นเพื่อนเล่นกับแม่วาดมาตั้งแต่เด็ก ช่วยคล้อยดูแลนวลจนรักนวลเหมือนน้องสาวของตน เป็นคนสอพลอ ประจบประแจงแต่รักนวลสุดหัวใจ เป็นเดือดเป็นร้อนแทนเจ้านายแทบทุกเรื่อง รู้เรื่องชีวิตของนวลเป็นอย่างดีเลยอยากให้นวลได้ดี เป็นแขนเป็นขาให้นวลทุกเรื่อง โดยเฉพาะเรื่องไม่ดีที่นวลลงมือเองไม่ได้- กษาปณ์ จำปาดิบ รับบทเป็น หมอชัย หมอผีวัย 50 ปี มีความเชี่ยวชาญเรื่องไสยศาสตร์และมนต์ดำ ค้าขายของลงอาคม เป็นคนไปเอาปั้นเหน่งของรำเพยมาจากหลุมฝังศพเพื่อจะเอามาทำเสน่ห์ให้นวลเอาไปใช้ดึงคุณหลวงมาเป็นของตน รูปร่างกำยำดูน่าเกรงขาม แววตาและน้ำเสียงดุดัน หนวดเคราเฟิ้ม สุดท้ายต้องตายด้วยอาคมของตัวเอง- นาตยา จันทร์รุ่ง รับบทเป็น นังหวง/ยายคำ ทาสไถ่เบี้ย หญิงชรารูปร่างผอมบางมีอายุ ดูลึกลับ อดีตแม่หมอเขมรเพราะหวงผอมและแก่เลยหลงเหลือในเกวียนขายทาสเพียงคนเดียวที่อุ่นเห็นแล้วสงสารเลยไถ่ตัวมาจากเกวียนขายทาสเพื่อทำบุญแม่อุ่นไม่ได้ต้องการให้หวงมาเป็นทาสรับใช้ แต่หวงต้องการที่ทดแทนบุญคุณเลยขอติดตามไปรับใช้ เมื่อหวงเข้ามาในเขตเรือนก็รับรู้ได้ว่ามีการเล่นของภายในเรือน และเมื่อรู้ว่าคุณอุ่นเป็นเหยื่อของการเล่นของครั้งนี้ หวงเลยงัดเอาของดีที่มีมาสู้กับรำเพย แต่สุดท้ายก็ได้รู้ว่าคนที่อยู้เบื้องหลังผีรำเพยคือแม่นวล แต่ยังไม่ได้จัดการกับนวลก็โดนอุ่นจับได้ว่าของที่เล่นและขอร้องให้หยุดเสียก่อน แต่สุดท้ายก็ได้ช่วยอุ่นปลดปล่อยรำเพยเป็นอิสระจากอาคม- ปาริฉัตร ไพรหิรัญ รับบทเป็น คุญหญิงชดช้อย เมียพระยาพลเทพ แม่หลวงราชบดี อดีตสาวชาววัง เป็นคนเจ้าระเบียบหูเบาเชื่อคนง่าย ชอบคนประจบประแจงภายหลังเสียชีวิตเพราะโดนคุณไสย- นฤมล นิลวรรณ รับบทเป็น ป้าจาด นังคล้อย เมียทาสหน้าตาดีของเจ้าพระยาดำรงเดช แม่ของแม่นวล อายุ 35 ปี เป็นคนมีจริตมารยาและฝีมือในการทำอาหารจนเจ้าพระยาดำรงเดชหลงเสน่ห์ รู้ตัวดีว่าเป็นเพียงเมียทาสและไม่เรียกร้องที่จะเป็นเมียใหญ่เพราะคิดว่าคุณหญิงทองมาก่อนตน เป็นคนรู้อยู่ ไม่ทำตัวเหนือทาสคนอื่นๆภายหลังถูกคุณหญิงทองฆ่าตายเพราะกลัวคุณหลวงดำรงเดชจะยกขึ้นเป็นใหญ่ เพราะตนไม่มีลูก- ธิญาดา ศิระจรัสนุช รับบทเป็น นังจิบ - พลอยลภัส ธรรมวัฒนะโชค รับบทเป็น นังม้วน - ศิริมาศ ศรีสุระ รับบทเป็น นังสนนักแสดงรับเชิญนักแสดงรับเชิญ. - จตุรวิทย์ คชน่วม รับบทเป็น ท่านเจ้าคุณ (สามีของรำเพย) - สมมาตร ไพรหิรัญ รับบทเป็น พระยาพลเทพ (พ่อของหลวงราชบดี) - อธิวัฒน์ สนิทวงศ์ ณ อยุธยา รับบทเป็น พระยาราชพินิจ (พ่อของแม่อุ่น) - นึกคิด บุญทอง รับบทเป็น เจ้าพระยาดำรงเดช (พ่อของแม่นวล) - สุปราณี เจริญผล รับบทเป็น คุณหญิงบัว (แม่ของแม่อุ่น) - ปัทมา ปานทอง รับบทเป็น คุณหญิงทอง - นฤมล พงษ์สุภาพ รับบทเป็น นังคล้อย (แม่ของแม่นวล)</doc>
