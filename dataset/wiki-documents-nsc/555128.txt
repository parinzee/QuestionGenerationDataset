<doc id="555128" url="https://th.wikipedia.org/wiki?curid=555128" title="เจ้าหญิงมารี-หลุยส์แห่งมาดากัสการ์">เจ้าหญิงมารี-หลุยส์แห่งมาดากัสการ์ เจ้าหญิงมารี-หลุยส์แห่งมาดากัสการ์ หรือ เจ้าหญิงมารี-หลุยส์ ราซาฟินเครีโฟ ( หรือ Princess Marie Louise Razafinkeriefo) (1 พฤษภาคม พ.ศ. 2440 - 18 มกราคม พ.ศ. 2491) เป็นเจ้าหญิงแห่งมาดากัสการ์ เป็นประมุขพระองค์ที่ 7 แห่งราชวงศ์เมรีนาและเป็นผู้อ้างสิทธิในราชบัลลังก์มาดากัสการ์พระองค์สุดท้ายพระประวัติ พระประวัติ. เจ้าหญิงมารี-หลุยส์แห่งมาดากัสการ์ ประสูติเมื่อ 1 พฤษภาคม พ.ศ. 2440 ทรงเป็นพระราชธิดาในเจ้าหญิงราซาฟินนานเดรียมานิทรากับนายทหารชาวฝรั่งเศส พระราชมารดาของพระองค์เป็นพระราชนัดดาของสมเด็จพระราชินีนาถรานาวาโลนาที่ 3 แห่งมาดากัสการ์ ทำให้สมเด็จพระราชินีนาถรานาวาโลนาที่ 3 ทรงรับพระองค์ไว้ในฐานะพระธิดาบุญธรรม หลังจากที่ฝรั่งเศสยึดราชอาณาจักรมาดากัสการ์เป็นอาณานิคมได้ และโค่นล้มราชบัลลังก์ของสมเด็จพระราชินีนาถรานาวาโลนาที่ 3 และเนรเทศพระองค์ไปยังเรอูนียง ขณะนั้นเจ้าหญิงราซาฟินนานเดรียมานิทราทรงมีพระชนมายุ 14 ชันษา พระมารดาของพระองค์ทรงพระครรภ์พระองค์ได้ 9 เดือน และพระองค์ได้เสด็จประสูติที่นั่น เจ้าหญิงราซาฟินนานเดรียมานิทราซึ่งทรงพระครรภ์และทรงเครียด พระองค์ทรงทรมานจากพระอารมณ์แปรปรวนอย่างมากตลอดการถูกเนรเทศ เจ้าหญิงทรงคลอดบุตรอย่างยากลำบากในโรงแรมและมีพระประสูติกาลพระธิดาในวันที่สองหลังจากเสด็จถึงเรอูนียง แต่ไม่สามารถฟื้นฟูพระวรกายของพระองค์ได้ เจ้าหญิงสิ้นพระชนม์ในอีก 5 วันต่อมา ทารกถูกตั้งชื่อว่า "มารี-หลุยส์" และทรงได้รับพิธีศีลจุ่มตามแบบคาทอลิก เพื่อหลีกเลี่ยงการสร้างศัตรูกับฝรั่งเศส เจ้าหญิงมารี-หลุยส์ ราซาฟินเครีโฟ ซึ่งต่อมาได้รับการสถาปนาให้เป็นองค์รัชทายาทตามกฎมณเฑียรบาลว่าด้วยการสืบราชสันตติวงศ์แห่งมาดากัสการ์ โดยอดีตพระราชินีนาถรานาวาโลนาทรงรับเจ้าหญิงเป็นธิดาบุญธรรม เมื่อสมเด็จพระราชินีนาถรานาวาโลนาที่ 3 ถูกย้ายไปยังแอลจีเรีย พระองค์ก็ได้ติดตามไปด้วย จากการที่อดีตสมเด็จพระราชินีนาถรานาวาโลนาเสด็จสวรรคต เจ้าหญิงรามาซินดราซานา ผู้เป็นพระอัยยิกาของพระองค์ ได้เสด็จย้ายออกจากแอลจีเรียและประทับที่จังหวัดอาลป์-มารีตีม ที่ซึ่งประทับในช่วงวาระสุดท้ายของพระชนม์ชีพในอีกไม่กี่ปี เจ้าหญิงมารี-หลุยส์ ได้เสด็จออกจากพระตำหนักของพระนางรานาวาโลนา เพื่อทรงเข้ารับการศึกษาจากโรงเรียนแบบฝรั่งเศส และทรงเสกสมรสกับวิศวกรการเกษตรชาวฝรั่งเศส ซึ่งมีชื่อว่า อังเดร บอสซาร์ด ในวันที่ 24 มิถุนายน พ.ศ. 2464 พระองค์ได้สิทธิในพระตำหนักเล็ก ๆ จากรัฐบาลฝรั่งเศสเพื่อประทับ หลังจากนั้น อังเดร บอสซาร์ดและเจ้าหญิงมารี-หลุยส์ทรงหย่าร้างโดยไร้บุตรธิดา เจ้าหญิงวัยสาวทรงได้รับการกล่าวถึงว่าทรงเป็นอิสระ ร่าเริงและมีชีวิตชีวาเหมือนดั่งผีเสื้อสิ้นพระชนม์ สิ้นพระชนม์. เจ้าหญิงมารี-หลุยส์สิ้นพระชนม์ใน ณ บาโซเชซ์-ซูร์-เลอ-เบทซ์ ในวันที่ 18 มกราคม พ.ศ. 2491 โดยไม่ทรงมีรัชทายาทสืบต่อ และพระศพถูกฝังที่มองเตรอิล ประเทศฝรั่งเศส การสิ้นพระชนม์ของพระองค์นับเป็นจุดสิ้นสุดของราชวงศ์เมรีนาและราชอาณาจักรมาดากัสการ์เนื่องจากพระองค์ทรงเป็นผู้สืบทอดราชวงศ์ลำดับสุดท้าย และความหวังของชาวมาดากัสการ์ที่ต้องการฟื้นฟูสถาบันพระมหากษัตริย์ต้องสูญสิ้นไปด้วยพระกรณีกิจ พระกรณีกิจ. ถึงแม้ว่าเจ้าหญิงมารี-หลุยส์จะได้สิทธิในพระตำหนักเล็ก ๆ จากรัฐบาลฝรั่งเศสเพื่อประทับ เจ้าหญิงกลับทรงเลือกที่จะประกอบพระกรณียกิจด้านการพยาบาลและทรงได้รับเครื่องอิสริยาภรณ์เลฌียงดอเนอร์จากการประกอบพระกรณียกิจอย่างไม่ลดละด้านการแพทย์ในช่วงสงครามโลกครั้งที่ 2เครื่องราชอิสริยาภรณ์เครื่องราชอิสริยาภรณ์. - : เครื่องอิสริยาภรณ์เลฌียงดอเนอร์ ชั้นเบญจมาภรณ์</doc>
