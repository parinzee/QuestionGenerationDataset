<doc id="927640" url="https://th.wikipedia.org/wiki?curid=927640" title="เมธ รัตนประสิทธิ์">เมธ รัตนประสิทธิ์ นายเมธ รัตนประสิทธิ์ หรือ หลวงวิลาสวันวิท เป็นอดีตสมาชิกสภาผู้แทนราษฎรจังหวัดเชียงใหม่ 1 สมัย ได้รับเลือกตั้งครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 เป็นอดีตหัวหน้าพรรคเสรีประชาธิปไตย และเป็นผู้อำนวยการคนแรกของโรงเรียนการป่าไม้ จังหวัดแพร่ จนได้รับการกล่าวถึงว่าเป็น "ผู้เริ่มงานโรงเรียนการป่าไม้"ประวัติ ประวัติ. เมธ รัตนประสิทธิ์ เกิดในปี พ.ศ. 2440 เป็นบุตรของนายนิล กับนางตุ่น รัตนประสิทธิ์ มีพี่น้อง 6 คน อาศัยอยู่บ้านพักแถวถนนวิชยานนท์ อำเภอเมืองเชียงใหม่ จังหวัดเชียงใหม่ เริ่มเข้าเรียนชั้นประถมที่โรงเรียนเชลยศักดิ์ จังหวัดเชียงใหม่ ต่อมาย้ายไปเข้าเรียนที่โรงเรียนยุพราชวิทยาลัย จนถึงชั้นมัธยมปีที่ 2 จึงย้ายไปเรียนต่อที่โรงเรียนอัสสัมชัญ กรุงเทพฯ เมื่อจบชั้นมัธยมแล้วจึงสอบชิงทุนไปศึกษาวิชาการป่าไม้ ที่ประเทศพม่า ใช้เวลา 3 ปี จึงกลับมารับราชการในสังกัดกรมป่าไม้ เมธ รัตนประสิทธิ์ สมรสกับนางบุญยวง รัตนประสิทธิ์ (สกุลเดิม วุฒิรัตน์) มีบุตร 5 คน เมธ รัตนประสิทธิ์ เสียชีวิตในปี พ.ศ. 2512 ด้วยโรคหัวใจล้มเหลว โดยมีพิธีพระราชทานเพลิงศพ ณ เมรุวัดธาตุทอง ในวันที่ 31 ตุลาคม พ.ศ. 2513การทำงาน การทำงาน. เมธ รัตนประสิทธิ์ เข้ารับราชการในสังกัดกรมป่าไม้ ได้รับแต่งตั้งให้ดำรงตำแหน่งสำคัญ เช่น เจ้าพนักงานป่าไม้ภาคแพร่ และผู้อำนวยการโรงเรียนการป่าไม้คนแรก ในปี พ.ศ. 2478 เป็นหัวหน้ากองค้นคว้าและของป่า ในปี พ.ศ. 2485-2487 และตำแหน่งสุดท้ายก่อนจะลาออกจากราชการ ในปี พ.ศ. 2488 คือ หัวหน้ากองคุ้มครอง กรมป่าไม้ เมื่อลาออกจากราชการ เขาได้เข้าทำงานกับบริษัท วนการ จำกัด และร่วมงานกับสมาคมชาวเหนือในกรุงเทพมหานคร ซึ่งมีพิสุทธิ์ นิมมานเหมินท์ เป็นเหรัญญิก และเป็นผู้มีส่วนในการระดมทุนเพื่อสนับสนุนให้นายเมธ ลงสมัครรับเลือกตั้งสมาชิกสภาผู้แทนราษฎรจังหวัดเชียงใหม่ จนเขาได้รับเลือกตั้งในการเลือกตั้ง พ.ศ. 2495 ในปี พ.ศ. 2498 เขาได้ร่วมกับนักการเมืองหลายคน จัดตั้งพรรคเสรีประชาธิปไตย โดยนายเมธ รัตนประสิทธิ์ รับตำแหน่งหัวหน้าพรรค และมีนายบุญคุ้ม จันทรศรีสุริยวงศ์ เป็นเลขาธิการพรรค ซึ่งพรรคดังกล่าวมีแนวนโยบายโน้มเอียงไปในทางสังคมนิยมเสรีอนุสาวรีย์ อนุสาวรีย์. โรงเรียนการป่าไม้แพร่ ได้จัดสร้างอนุสาวรีย์หลวงวิลาสวันวิท ณ โรงเรียนการป่าไม้ จังหวัดแพร่ เมื่อปี พ.ศ. 2523เครื่องราชอิสริยาภรณ์</doc>
