<doc id="49442" url="https://th.wikipedia.org/wiki?curid=49442" title="นวังคสัตถุศาสน์">นวังคสัตถุศาสน์ นวังคสัตถุศาสน์ ( อ่านว่า นะวังคะสัดถุสาด แปลว่า คำสอนของพระศาสดามีองค์ 9 ) หมายถึง คำสั่งสอนของพระพุทธเจ้าทั้งหมดซึ่งแบ่งเป็นส่วนย่อยตามลักษณะที่เหมือนกันได้ 9 อย่าง คือ1. สุตตะ ได้แก่ พระสูตรต่างๆ และวินัย 2. เคยยะ ได้แก่ พระสูตรที่มีคาถาผสม 3. เวยยากรณะ ได้แก่ ข้อความร้อยแก้วล้วนๆ เช่นอภิธรรมปิฎก 4. คาถา ได้แก่ ข้อความร้อยกรองที่เป็นคาถาล้วนๆ เช่น ธรรมบท เถรคาถา 5. อุทาน ได้แก่ ข้อความที่เป็นพุทธอุทาน 6. อิติวุตตกะ ได้แก่ ข้อความที่ตรัสอุเทศแล้วแสดงนิเทศจบลงด้วยบทสรุป (นิคม) 7. ชาตกะ ได้แก่ ชาดกทั้งหมด 8. อัพภูติธรรม ได้แก่ พระสูตรว่าด้วยเรื่องอัศจรรย์ต่างๆ 9. เวทัลละ ได้แก่ ข้อความที่ถามตอบกันไปมา ดังนั้น นวังคสัตถุศาสน์ จึงหมายถึง พระพุทธพจน์ หรือ พระธรรมวินัย ก็ได้</doc>
