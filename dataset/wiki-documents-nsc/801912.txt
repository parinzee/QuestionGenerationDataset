<doc id="801912" url="https://th.wikipedia.org/wiki?curid=801912" title="วัดศรีบุรีรตนาราม">วัดศรีบุรีรตนาราม วัดศรีบุรีรตนาราม เป็นวัดในพระพุทธศาสนาเถรวาท สังกัดคณะสงฆ์มหานิกาย มีพระราชเมธากร ที่ปรึกษาเจ้าคณะจังหวัดสระบุรี เป็นเจ้าอาวาส เป็นวัดพัฒนาตัวอย่าง ปี พ.ศ. ๒๕๓๔ เป็นวัดพัฒนาตัวอย่างดีเด่น ปี พ.ศ. ๒๕๓๕ เป็นโรงเรียนพระปริยัติธรรมแผนกบาลีประจำจังหวัดสระบุรี แห่งที่ ๒ ปี พ.ศ. ๒๕๔๕ เป็นสำนักปฏิบัติธรรมประจำจังหวัดสระบุรี แห่งที่ ๑ ปี พ.ศ. ๒๕๔๙ มีหลวงพ่อพุทโธ และพระแก้วมรกต เป็นพระพุทรรูปศักดิ์สิทธิ์ประจำวัด ซึ่งเป็นศูนย์กลางความนับถือและศรัทธาของชาวพุทธในจังหวัดสระบุรีที่ตั้งที่ตั้ง. - วัดศรีบุรีรตนาราม ตั้งอยู่เลขที่ ๑๒๔ ถนนพิชัยรณรงค์สงคราม ตำบลปากเพรียว อำเภอเมืองสระบุรี จังหวัดสระบุรี สังกัดคณะสงฆ์มหานิกาย มีฐานะเป็นวัดราษฎร์ ที่ดินที่ตั้งวัดมีเนื้อที่ ๑๐ ไร่ ๒ งาน ๓๙ ตารางวา โฉนดที่ดินเลขที่ ๔๘๕๒อาณาเขตอาณาเขต. - ทิศเหนือ จดติดแม่น้ำแควป่าสัก - ทิศใต้ จดติดถนนพิชัยรณรงค์สงคราม - ทิศตะวันออก จดติดกับชุมชนบ้านปากเพรียว - ทิศตะวันตก จดติดที่ดินเอกชนประวัติประวัติ. - วัดศรีบุรีรตนาราม ตั้งเมื่อ พ.ศ. ๒๐๙๒ นามเดิมวัดม่วงงาม สันนิษฐานสร้างก่อนกรุงเทพฯ ตั้งอยู่ปากคลองเพรียว บ้านปากเพรียว ต่อมามีคนเรียกติดปากว่า วัดปากเพรียว จนกระทั่งสมัยพระศรีสุทัสสมุนี มาจำพรรษาอยู่ที่วัด จึงเปลี่ยนชื่อวัดเป็น วัดศรีบุรีรตนาราม ได้รับพระราชทานวิสุงคามสีมา เมื่อวันที่ ๒๒ มิถุนายน พ.ศ. ๒๕๒๒ เขตวิสุงคามสีมา กว้าง ๒๑ เมตร ยาว ๓๙ เมตรศาสนสถานศาสนสถาน. - อุโบสถ กว้าง ๒๑ เมตร ยาว ๓๙ เมตร สร้างเมื่อ พ.ศ. ๒๕๒๐ เป็นอาคารคอนกรีตเสริมเหล็ก - ศาลาการเปรียญ กว้าง ๒๕ เมตร ยาว ๒๘ เมตร สร้างเมื่อ พ.ศ. ๒๕๒๐ เป็นอาคารไม้ - หอสวดมนต์ กว้าง ๓๔ เมตร ยาว ๓๔ เมตร สร้างเมื่อ พ.ศ. ๒๕๓๔ เป็นอาคารครึ่งตึกครึ่งไม้ - กุฏิสงฆ์ จำนวน ๖ หลัง เป็นอาคารครึ่งตึกครึ่งไม้ - วิหาร กว้าง ๑๐ เมตร ยาว ๒๐ เมตร เป็นอาคารคอนกรีตเสริมเหล็ก สร้างเมื่อ พ.ศ. ๒๔๘๕ - วิหารตรีมุขพระแก้วมรกต (จำลอง) กว้าง ๖ เมตร ยาว ๖ เมตร สร้างเมื่อ ปี พ.ศ. ๒๕๔๖ - ศาลาอเนกประสงค์ กว้าง ๙ เมตร ยาว ๒๐ เมตร เป็นอาคารครึ่งตึกครึ่งไม้ - ศาลาบำเพ็ญกุศล จำนวน ๕ หลัง สร้างด้วยคอนกรีตเสริมเหล็กปูชนียวัตถุปูชนียวัตถุ. - พระประธานประจำอุโบสถ ปางมารวิชัย ขนาดหน้าตักกว้าง ๑.๓๐ นิ้ว สูง ๒.๑๐ นิ้ว สร้างเมื่อ ปี พ.ศ. ๒๕๒๐ - หลวงพ่อพุทโธ เป็นพระปูนปั้นปิดทอง ปางมารวิชัย ขนาดหน้าตักกว้าง ๒.๓๐ เมตร สูง ๓.๖๐ เมตร สร้างเมื่อ ปี พ.ศ. ๒๔๗๐ - พระพุทธมหามณีรัตนปฏิมากรจำลอง ๓ ฤดู ขนาดหน้าตักกว้าง ๑๗ นิ้ว เท่ากับองค์จริงที่ประดิษฐานอยู่ในวัดพระศรีรัตนศาสดาราม หล่อด้วยแก้วสีเขียวมรกต สร้างเมื่อ ปี พ.ศ. ๒๔๕๒การบริหารและการปกครอง การบริหารและการปกครอง. ๑. พระใหญ่ ๒. พระเล็ก ๓. พระทอง ๔. พระแดง ๕. พระอ้วน ๖. พระธูป ๗. พระครูวัตตโสภณ ๘. พระหล่ำ ๙. พระศีลวิสุทธิดิลก พ.ศ. ๒๔๘๑ - ๒๕๑๒ ๑๐.พระราชเมธากร พ.ศ. ๒๕๑๓ - ปัจจุบัน</doc>
