<doc id="627179" url="https://th.wikipedia.org/wiki?curid=627179" title="อินฟันตาเอเลนา ดัชเชสแห่งลูโก">อินฟันตาเอเลนา ดัชเชสแห่งลูโก อินฟันตาเอเลนา ดัชเชสแห่งลูโก (; ประสูติ: 20 ธันวาคม พ.ศ. 2506) หรือพระนามเต็มว่า เอเลนา มารีอา อีซาเบล โดมีนีกา เด ซีโลส เด บอร์บอน อี เกรเซีย () เป็นพระราชธิดาในสมเด็จพระราชาธิบดีควน การ์โลสที่ 1 กับสมเด็จพระราชินีโซเฟียแห่งสเปน ทั้งเป็นพระเชษฐภคินีในอินฟันตากริสตีนา เฟเดรีกา และสมเด็จพระราชาธิบดีเฟลีเปที่ 6 อินฟันตาเอเลนา เสกสมรสและหย่ากับไคเม เด มารีชาลาร์ มีพระบุตรด้วยกันสองคน ทั้งนี้พระองค์อยู่ในลำดับที่ 3 ของการสืบราชบัลลังก์ของสเปน และทรงประกอบพระกรณียกิจในต่างประเทศในฐานะตัวแทนของพระราชวงศ์พระประวัติ พระประวัติ. อินฟันตาเอเลนา ดัชเชสแห่งลูโก มีพระนามเต็มว่า เอเลนา มารีอา อีซาเบล โดมีนีกา เด ซีโลส ประสูติเมื่อวันที่ 20 ธันวาคม พ.ศ. 2506 ณ มาดริด ประเทศสเปน พระราชธิดาในสมเด็จพระราชาธิบดีควน การ์โลสที่ 1 กับสมเด็จพระราชินีโซเฟียแห่งสเปน มีพระขนิษฐาและพระอนุชาคือ อินฟันตากริสตีนา เฟเดรีกา และสมเด็จพระราชาธิบดีเฟลีเปที่ 6 ตามลำดับ พระองค์สำเร็จการศึกษาจากโรงเรียนซานตามารีอาเดลกามีโน (Colegio de Santa María del Camino) และสำเร็จการศึกษาจากวิทยาลัยครุศาสตร์เอสกูนี (Escuela Universitaria de Magisterio ESCUNI) ในมาดริด และมหาวิทยาลัยเอ็กซิเตอร์จากสหราชอาณาจักร นอกจากภาษาสเปน พระองค์สามารถรับสั่งภาษาอังกฤษ และฝรั่งเศสเสกสมรสและการหย่า เสกสมรสและการหย่า. อินฟันตาเอเลนาทรงพบรักกับไคเม เด มารีชาลาร์ บุตรของเคานต์และเคาน์เตสแห่งรีปัลดา เมื่อครั้งศึกษาในสาขาวิชาวรรณคดีฝรั่งเศสในปารีส เมื่อ พ.ศ. 2530 ก่อนเสกสมรสกันเมื่อวันที่ 18 มีนาคม พ.ศ. 2538 ณ อาสนวิหารเซบียา ในการนี้สมเด็จพระราชาธิบดีควน การ์โลสที่ 1 ได้ทรงสถาปนาพระอิสริยยศเป็น "ดัชเชสแห่งลูโก" ทั้งสองมีพระบุตรด้วยกันสองคน คือ1. ดอน เฟลีเป เด มารีชาลาร์ อี บอร์บอน (17 กรกฎาคม พ.ศ. 2541) 2. ดอญญา บิกโตเรีย เด มารีชาลาร์ อี บอร์บอน (9 กันยายน พ.ศ. 2543) วันที่ 13 พฤศจิกายน พ.ศ. 2550 ได้มีประกาศว่าอินฟันตาเอเลนาได้ทรงแยกกันอยู่กับพระสวามี เดือนพฤศจิกายน พ.ศ. 2552 มีข่าวลือแพร่สะพัดว่าทั้งสองจะหย่ากัน วันที่ 29 พฤศจิกายนปีเดียวกันนั้นได้มีการเผยแพร่เอกสารเรื่องการหย่าร้างของทั้งสอง ลุมาวันที่ 21 มกราคม พ.ศ. 2553 ทั้งสองได้หย่าร้างกันที่สำนักพระราชวัง และถูกประกาศอย่างเป็นทางการเมื่อวันที่ 9 กุมภาพันธ์ปีเดียวกัน โดยไคเม เด มารีชาลาร์ อดีตพระสวามีจะไม่มียศเป็น "ดยุกแห่งลูโก" และมิได้เป็นสมาชิกพระบรมวงศานุวงศ์แห่งสเปนนับแต่วันที่หย่าเป็นต้นไป</doc>
