<doc id="367995" url="https://th.wikipedia.org/wiki?curid=367995" title="ศาสนาคริสต์ตะวันตก">ศาสนาคริสต์ตะวันตก ศาสนาคริสต์ตะวันตกหมายถึงกลุ่มคริสตจักรโรมันคาทอลิก คริสตจักรแองกลิคัน และคริสตจักรฝ่ายโปรเตสแตนต์ที่มีคุณสมบัติร่วมกันย้อนได้ถึงสมัยกลาง คำนี้ใช้เพื่อเปรียบเทียบให้เห็นความแตกต่างกับศาสนาคริสต์ตะวันออก ศาสนาคริสต์ตะวันตกส่วนใหญ่แล้วพบได้ในทวีปยุโรปตะวันตก สแกนดิเนเวีย ยุโรปกลาง ยุโรปใต้ บางส่วนของยุโรปตะวันออก แอฟริกาเหนือ อเมริกาเหนือ อเมริกาใต้ และออสเตรเลีย รวมเป็น 90% ของประชาคมชาวคริสต์ทั่วโลก คริสตจักรโรมันคาทอลิกเองมีผู้นับถือมากกว่าครึ่งหนึ่งประวัติ ประวัติ. ถึงแม้ว่าในอดีตมีการขัดแย้งกันอย่างรุนแรงระหว่างคาทอลิกกับโปรเตสแตนต์ แต่ล้วนมีรากเหง้ามาจากกลุ่มประเทศที่ใช้ภาษาละติน มีศูนย์กลางอยู่ที่กรุงโรม ซึ่งตรงข้ามกับฝากตะวันออกที่ใช้ภาษากรีก มีศูนย์กลางอยู่ที่คอนสแตนติโนเปิล ความแตกต่างทางวัฒนธรรม ความเชื่อ และการแข่งขันทางการเมืองนี้เองที่ทำให้เกิดศาสนเภทตะวันออก-ตะวันตก (East-West Schism) ขึ้น จนถึงทุกวันนี้ลักษณะของศาสนาคริสต์ตะวันตกลักษณะของศาสนาคริสต์ตะวันตก. - เชื่อในบาปกำเนิดที่ว่าบาปที่อาดัมได้ทำนั้นส่งผลกระทบต่อมนุษย์ทุกคน คาดว่ามาจากแนวความคิดของนักบุญออกัสตินแห่งฮิปโป - มีปฏิทินทางศาสนาที่แตกต่างกัน ทั้งวันคริสต์มาสและวันอีสเตอร์ เช่น ขณะที่วันที่ 25 ธันวาคมของฝั่งตะวันตกเป็นวันคริสต์มาส ฝั่งตะวันออกบางกลุ่มใช้วันที่ 7 มกราคมแทน - เชื่อว่าพระวิญญาณบริสุทธิ์ทรงเนื่องมาจากพระบิดาและพระบุตร (ขณะที่ฝั่งตะวันออกเชื่อว่ามาจากพระบิดาองค์เดียว)</doc>
