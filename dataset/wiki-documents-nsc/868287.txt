<doc id="868287" url="https://th.wikipedia.org/wiki?curid=868287" title="พระครูศรีฉฬังคสังวร (เริ่ม ปรโม)">พระครูศรีฉฬังคสังวร (เริ่ม ปรโม) พระครูศรีฉฬังคสังวร (เริ่ม ปรโม) หรือที่รู้จักกันดีในนาม หลวงพ่อเริ่ม ปรโม อดีตเจ้าอาวาสวัดจุกกะเฌอ ต.บึง อ.ศรีราชา จ.ชลบุรี ท่านเป็นพระเกจิอาจรย์ที่มีชื่อเสียงรูปหนึ่งแห่งภาคตะวันออกชายฝั่งทะเล และเป็นที่เคารพศรัทธาของศิษยานุศิษย์ และพุทธศาสนิกชนชาวชลบุรี และจังหวัดใกล้เคียง ทั้งด้านวัตรปฏิปทา และพุทธาคม โดยเฉพาะทางด้านวัตถุมงคลที่ท่านได้จัดสร้างและปลุกเสก ล้วนได้รับความนิยมจากนักสะสมพระเครื่องและผู้นำไปบูชาต่างเกิดประสบการณ์ต่างๆ มากมายประวัติ ประวัติ. หลวงพ่อเริ่ม ท่านมีนามเดิมว่า เริ่ม นามสกุล เฉียงเอก ท่านเกิดเมื่อวันศุกร์ ขึ้น 6 ค่ำ เดือน 8 ปีมะเส็ง ตรงกับวันที่ 7 กรกฎาคม พ.ศ. 2448 ณ บ้านเลขที่ 26 ต.บึง อ.ศรีราชา จ.ชลบุรี โยมบิดาชื่อ มิ่ง เฉียงเอก มารดาชื่อ เลี่ยม เฉียงเอก มีพี่น้องร่วมบิดามารดา 11 คน คือ เมื่ออายุครบ 20 ปี ท่านจึงได้บรรพชาอุปสมบทเป็นพระภิกษุ ณ พัทธสีมาวัดแหลมฉบัง ต.ทุ่งศุขลา (ปัจจุบันคือ ต.ทุ่งสุขลา) อ.ศรีราชา จ.ชลบุรี โดยมี ได้รับฉายาทางธรรมว่า " ปรโม " เมืออุปสมบทแล้วท่านได้มาจำพรรษาอยู่ที่วัดจุกกะเฌอ ซึ่งมีพระอธิการขันธ์ เป็นเจ้าอาวาส เหตุที่ท่านไม่ได้บวชที่วัดจุกกะเฌอ เพราะสมัยนั้นที่วัดจุกกะเฌอยังไม่มีพระอุโบสถ เมื่อมาอยู่ที่วัดจุกกะเฌอท่านได้ศึกษาพระธรรมวินัย ปฏิบัติดีปฏิบัติชอบ จนชาวบ้านเคารพเสือมใสและศรัทธาในตัวท่าน หลังจากที่ท่านบวชได้เพียง 6 พรรษา หลวงขันธ์ เจ้าอาวาสได้มรณภาพลง ชาวบ้านจุกกะเฌอ จึงได้นิมนต์ให้ท่านรับตำแหน่งเจ้าอาวาสสืบต่อ และในปีต่อมาท่านก็ได้รับแต่งตั้งให้เป็นเจ้าคณะตำบลทั้งๆ ที่ท่านยังไม่ได้รับแต่งตั้งเป็นพระครู นับว่าท่านเป็นผู้มีความสามารถ และเป็นนักปกครองที่ดี ในด้านพุทธาคมหลวงพ่อเริ่ม ท่านมีความสนใจมาตั้งแต่ก่อนอุปสมบท มีพระอาจารย์เก่งๆ มีชื่อเสียงอยู่ที่ใด ท่านก็จะดั้นด้นเดินทางไปกราบ ขอศึกษาเล่าเรียนด้วย อาทิเช่น หลวงพ่ออ่ำ หนองกระบอก ระยอง , หลวงพ่ออี๋ วัดสัตหีบ , หลวงพ่อสาย วัดหนองเกตุน้อย , หลวงปู่เทียน วัดโบสถ์ ปทุมธานี , หลวงพ่ออ่อง วัดหนองรี ชลบุรี , หลวงพ่อผุย วัดหน้าพระธาตุ ชลบุรี , พระวิสุทธิสมาจาร (เจ้าคุณศรี) วัดอ่างศิลา ชลบุรี , สมเด็จพระสังฆราช (อยู่ ญาโณทัย) วัดสระเกศ กรุงเทพฯ , ครูกะเหรี่ยง (ฆราวาส) , หมอแก้ว ฉิมพลีมรณภาพ มรณภาพ. ในบันปลายชีวิต หลวงพ่อเริ่ม ท่านเริ่มอาพาธด้วยโรคถุงลมโป่งพอง จึงกลับมาพักฟื้นอยู่ที่วัดจุกกะเฌอ จนปี พ.ศ. 2536 ท่านมีสุขภาพดีขึ้นสามารถออกปฏิบัติศาสนกิจ และรับนิมนต์ไปในงานพุทธาภิเษกต่างๆ ได้ หลวงพ่อเริ่ม มรณภาพลงด้วยอาการสงบ ในวันที่ 19 กรกฎาคม พ.ศ. 2538 รวมสิริอายุได้ 90 ปี 12 วัน พรรษาที่ 70งานด้านการปกครองงานด้านการปกครอง. - พ.ศ. 2479 อายุ 31 พรรษาที่ 11 เป็นเจ้าอาวาสวัดจุกกะเฌอ - พ.ศ. 2484 อายุ 36 พรรษาที่ 16 เป็นพระกรรมวาจาจารย์ - พ.ศ. 2485 อายุ 37 พรรษาที่ 17 เป็นพระอุปัชฌาย์ - พ.ศ. 2487 อายุ 39 พรรษาที่ 19 เป็นเจ้าคณะตำบลบึง - หนองขาม - พ.ศ. 2518 อายุ 70 พรรษาที่ 50 เป็นรักษาการเจ้าคณะอำเภอศรีราชา - พ.ศ. 2519 อายุ 82 พรรษาที่ 51 เป็นเจ้าคณะอำเภอศรีราชา - พ.ศ. 2530 อายุ 82 พรรษาที่ 62 ลาออกจากตำแหน่งเจ้าอาวาสวัดจุกกะเฌอ (เพื่อรับตำแหน่งเจ้าอาวาสวัดจุฑาทิศธรรมสภารามวรวิหาร กิ่งอำเภอเกาะสีชัง จังหวัดชลบุรี เพื่อสนองงานสงฆ์)สมณศักดิ์สมณศักดิ์. - พ.ศ. 2481 อายุ 33 พรรษาที่ 13 เป็นพระครูประทวน นามที่ " พระครูเริ่ม " - พ.ศ. 2488 อายุ 40 พรรษาที่ 20 ได้รับพระราชทานสมณศักดิ์ที่ " พระครูวิริยาภรณ์ " - พ.ศ. 2493 อายุ 45 พรรษาที่ 25 เป็นพระครูสัญญาบัตรเจ้าคณะตำบล ชั้นตรี - พ.ศ. 2507 อายุ 59 พรรษาที่ 39 เป็นพระครูสัญญาบัตรเจ้าคณะตำบล ชั้นโท - พ.ศ. 2515 อายุ 67 พรรษาที่ 47 เป็นพระครูสัญญาบัตรเจ้าคณะตำบล ชั้นเอก - พ.ศ. 2519 อายุ 71 พรรษาที่ 51 เป็นพระครูสัญญาบัตรเจ้าคณะอำเภอ ชั้นพิเศษ - พ.ศ. 2530 อายุ 82 พรรษาที่ 62 ได้รับพระราชทานสมณศักดิ์ที่ " พระครูศรีฉฬังคสังวร " (5 ธ.ค.2530)ผลงานด้านการศึกษาผลงานด้านการศึกษา. - พ.ศ. 2474 ท่านเป็นผู้ริเริ่มก่อตั้งโรงเรียนวัดจุกกะเฌอ (พินิจ เริ่มอำรุง) - พ.ศ. 2530 กองทุนหลวงพ่อเริ่ม ปรโม โรงเรียนทุ่งศุขลาพิทยา "กรุงไทยอนุเคราะห์" (30 สิงหาคม พ.ศ. 2530)</doc>
