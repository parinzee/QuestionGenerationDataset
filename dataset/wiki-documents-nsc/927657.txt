<doc id="927657" url="https://th.wikipedia.org/wiki?curid=927657" title="รีเมมเบอร์มี">รีเมมเบอร์มี "รีเมมเบอร์มี" () เป็นเพลงประกอบภาพยนตร์เรื่อง วันอลวน วิญญาณอลเวง ภาพยนตร์แอนิเมชันของพิกซาร์แอนิเมชันสตูดิโอส์ในปี พ.ศ. 2560 เพลงแต่งโดยโรเบิร์ต โลเปซ และ คริสเทน แอนเดอร์สัน-โลเปซ เพลงได้รับการขับร้องในภาพยนตร์โดย เบนจามิน แบร็ต, Gael García Bernal, Anthony Gonzalez, และ Ana Ofelia Murguía รวมถึง Miguel และ Natalia Lafourcade ที่ร้องเพลงเวอร์ชั่นเพลงป็อบในเครดิตท้ายภาพยนตร์ Carlos Rivera ได้บันทึกเพลงเวอร์ชั่นโคเวอร์ โดยใช้ชื่อว่า "Recuerdame" ในอัลบั้มซาวน์แทร็คภาษาสเปนของภาพยนตร์ เพลง "รีเมมเบอร์มี" ชนะเลิศรางวัลออสการ์ สาขาเพลงประกอบภาพยนตร์ยอดเยี่ยม ในงานประกาศผลรางวัลออสการ์ ครั้งที่ 90 ในปี พ.ศ. 2561บริบท บริบท. เพลง "รีเมมเบอร์มี" ถูกใช้ในหลายบริบทตลอดภาพยนตร์ วันอลวน วิญญาณอลเวง เพลงเป็นที่รู้จักในฐานะเพลงยอดนิยมที่สุดของเออร์เนสโต เดอะ ลา ครูซ (พากย์โดย เบนจามิน แบร็ต) ที่เขียนโดยเพื่อนนักดนตรี เฮกเตอร์ ริเวอร่า (พากย์โดย Gael García Bernal) เพลงถูกร้องครั้งแรกในภาพยนตร์โดยบรรเลงแบบ mariachi ในฐานะคำขอจากเออร์เนสโต้ถึงแฟนเพลงให้ยังคงจำเขาไว้ในใจแม้เขาจะต้องออกเดินทางไกล ต่อมาเพลงปรากฏในรูปแบบเพลงกล่อมซึ่งเฮกเตอร์ร้องให้กับลูกสาวคือโคโค่ เมื่อเขาจะออกเดินทางเพื่อเป็นนักดนตรี จากนั้นเพลงได้นำมาร้องโดยมิเกล ริเวอรา (พากย์โดย Anthony Gonzalez) ให้กับโคโค่ผู้เป็นทวดเพื่อให้โคโค่ได้ระลึกถึงเฮกเตอร์ จากนั้นเพลงได้ปรากฏในรูปแบบเพลงป็อบในเครดิตท้ายภาพยนตร์ ร้องโดยนักร้อง Miguel และ Natalia Lafourcade.ประวัติการผลิตผลกระทบ ประวัติ. ผลกระทบ. เพลง "รีเมมเบอร์มี" ถูกนำมาประยุกต์ในหลายครอบครัวในการช่วยเหลือเด็กๆในการรับมือกับความตาย การสูญเสีย หรือความเปลี่ยนแปลง วิดีโอหนึ่งของเด็กชายอายุสี่ขวบที่ร้องเพลง "รีเมมเบอร์มี" เพื่อการระลึกถึงน้องสาวที่เสียชีวิต ได้กลายเป็นกระแสโด่งดังรางวัล รางวัล. เพลง "รีเมมเบอร์มี" ได้รับการเสนอชื่อในหลายรางวัล เช่น รางวัลลูกโลกทองคำ สาขาเพลงประกอบภาพยนตร์ยอดเยี่ยม และรางวัลออสการ์ สาขาเพลงประกอบภาพยนตร์ยอดเยี่ยม โดยชนะเลิศในรายการหลัง นอกจากนี้ยังชนะเลิศในรางวัล Critics' Choice Movie Awards สาขาเพลงยอดเยี่ยม</doc>
