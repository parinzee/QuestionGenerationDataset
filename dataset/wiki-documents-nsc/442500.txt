<doc id="442500" url="https://th.wikipedia.org/wiki?curid=442500" title="โรงเรียนปาโมกข์วิทยาภูมิ">โรงเรียนปาโมกข์วิทยาภูมิ โรงเรียนปาโมกข์วิทยาภูมิ เป็นโรงเรียนรัฐบาล โรงเรียนรางวัลพระราชทานประจำปีการศึกษา2554 และ โรงเรียนมัธยมแห่งที่ 3 ของจังหวัดอ่างทอง ตั้งอยู่ตำบลป่าโมก อำเภอป่าโมก จังหวัดอ่างทอง ประเภทโรงเรียนมัธยมศึกษาขนาดกลาง ในสังกัดสำนักเขตพื้นที่การศึกษามัธยมศึกษาเขต 5(สิงห์บุรี ลพบุรี ชัยนาท อ่างทอง) เปิดทำการสอนตั้งแต่วันที่ 4 กรกฎาคม พ.ศ. 2481ความภาคภูมิใจของโรงเรียน ความภาคภูมิใจของโรงเรียน. เมื่อวันที่23 กรกฎาคม พ.ศ.2555 ""โรงเรียนปาโมกข์วิทยาภูมิ"" โดยผู้อำนวยการคนปัจจุบัน ได้เข้ารับรางวัลโรงเรียนพระราชทานประจำปีการศึกษา 2554 จากสมเด็จพระเทพรัตนราชสุดา สยามบรมราชกุมารี ณ.ศาลาดุสิตดาลัย สวนจิตลดา กรุงเทพฯประวัติ ประวัติ. โรงเรียนปาโมกข์วิทยาภูมิ ได้รับการก่อตั้งโดยท่านเจ้าคุณปาโมกข์มุนี (หลวงปู่เจิม) เจ้าอาวาสวัดป่าโมกวรวิหารในขณะนั้น โดยโรงเรียนได้ก่อสร้างเมื่อวันที่ 15 กันยายน พ.ศ. 2480 บนพื้นที่ของวัดป่าโมกวรวิหาร อำเภอป่าโมก จังหวัดอ่างทอง มีเนื้อที่รวมจำนวน 29 ไร่ 2 งาน 69 ตารางวา ด้วยเงินทุนของรัฐบาล เมื่อก่อสร้างเสร็จได้ใช้ชื่อโรงเรียนว่า โรงเรียนประจำอำเภอป่าโมก และเปิดทำการสอนตั้งแต่วันที่ 4 กรกฎาคม พ.ศ. 2481 ในระดับชั้นมัธยมศึกษาตอนต้น จนถึงปี พ.ศ. 2494 จึงได้จัดการเรียนการสอนในระดับชั้นมัธยมศึกษาตอนปลาย ในปี พ.ศ. 2515 โรงเรียนประจำอำเภอป่าโมกได้เปลี่ยนชื่อเป็น โรงเรียนปาโมกข์วิทยาภูมิ ตามที่โรงเรียนได้ขอเปลี่ยนชื่อตั้งแต่ปี พ.ศ. 2505 และในปี พ.ศ. 2536 โรงเรียนได้เปิดสอนหลักสูตรประกาศนียบัตรวิชาชีพ ประเภทพาณิชยกรรม สาขาพาณิชยการ ในระดับชั้นมัธยมศึกษาจนถึงปี พ.ศ. 2546สัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน รูปพระตำหนักพระนเรศวร - ปรัชญา ประพฤติดี เรียนดี มีวินัย เห็นประโยชน์ส่วนรวม - คติพจน์ ธมฺโม หเว รกฺขติ ธมฺจาริ แปลว่า ธรรมย่อมรักษาผู้ประพฤติธรรม - คำขวัญ ความดี คือ มนตรา - สีประจำโรงเรียน- สีเขียว หมายถึง ความเจริญก้าวหน้า - สีเหลือง หมายถึง ความเป็นผู้มีคุณธรรม - ดอกไม้ประจำโรงเรียน ดอกโมก - เพลงประจำโรงเรียน มาร์ชเขียว - เหลืองบุคคลสำคัญจากโรงเรียนบุคคลสำคัญจากโรงเรียน. - สกล พันธุ์ยิ้ม</doc>
