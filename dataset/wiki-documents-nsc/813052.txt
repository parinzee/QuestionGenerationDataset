<doc id="813052" url="https://th.wikipedia.org/wiki?curid=813052" title="ฟรีดริชส์ฮาเฟิน">ฟรีดริชส์ฮาเฟิน ฟรีดริชส์ฮาเฟิน () เป็นเมืองอุตสาหกรรมบนแนวชายฝั่งทางเหนือของทะเลสาบโบเดิน ตั้งอยู่ในภาคใต้ของประเทศเยอรมนีในรัฐบาเดิน-เวือร์ทเทมแบร์ก บริเวณชายแดนประเทศสวิตเซอร์แลนด์กับประเทศออสเตรีย เมืองฟรีดริชส์ฮาเฟินจัดตั้งในปี ค.ศ. 1811 โดยจัดตั้งขึ้นจากเมืองเดิมที่มีชื่อว่า บูคฮอร์น (Buchhorn) เมืองใหม่นี้ได้รับการตั้งชื่อว่า โฮเฟิน (Hofen) จนกระทั่งต้นคริสต์ศตวรรษที่ 20 ได้มีการตั้งโรงงานผลิตเรือเหาะขึ้นที่เมืองนี้ ซึ่งทำให้โฮเฟินกลายเมืองอุตสาหกรรมทางการบินมาตั้งแต่ก่อนสมัยสงครามโลกครั้งที่หนึ่งโดยมีบริษัทมายบัคเป็นผู้นำ แต่หลังสงครามบริษัทผลิตอากาศยานในโฮเฟินก็หันไปผลิตรถยนต์แทน เนื่องจากผลของสนธิสัญญาสนธิสัญญาแวร์ซายซึ่งจำกัดบทบาทของเยอรมนีลง ทำให้อิตาลี สวิตเซอร์แลนด์ เนเธอร์แลนด์ และญี่ปุ่นกลายเป็นผู้ผลิตเครื่องบินรายหลักของโลก หลังพรรคนาซีครองอำนาจในเยอรมนี ฟรีดริชส์ฮาเฟินก็กลับมาผลิตเครื่องบินอีกครั้ง แต่ในสงครามโลกครั้งที่สองระหว่างเดือนมิถุนายน ค.ศ. 1943 ถึงเดือนกุมภาพันธ์ ค.ศ. 1945 ฟรีดริชส์ฮาเฟินถูกทิ้งระเบิดอย่างหนัก และเขตเมืองเก่าถูกทำลายไปจนหมด ตัวเมืองสามในสี่ถูกทำลาย หลังสงครามสิ้นสุด เมืองก็ตกอยู่ภายใต้การปกครองของฝรั่งเศสอยู่ช่วงหนึ่ง และอุตสาหกรรมการบินในเมืองนี้ก็ถูกสั่งยุติไปชั่วระยะเวลาหนึ่ง หลังจากมีการรวมประเทศเยอรมนี ปัจจุบันฟรีดริชส์ฮาเฟินเป็นฐานการผลิตอะไหล่และชิ้นส่วนเครื่องบินของแอร์บัสและบริษัทผลิตเครื่องยนต์เจ็ต โรลส์-รอยซ์</doc>
