<doc id="409012" url="https://th.wikipedia.org/wiki?curid=409012" title="คลองอ้อมนนท์">คลองอ้อมนนท์ คลองอ้อมนนท์ เคยเป็นส่วนหนึ่งของแม่น้ำเจ้าพระยาในสมัยก่อน เมื่อถึงปี พ.ศ. 2179 พระเจ้าปราสาททองโปรดเกล้าฯ ให้ขุดคลองลัดแม่น้ำเจ้าพระยาในช่วงเมืองนนทบุรี ซึ่งมีความคดเคี้ยว การเดินทางสัญจรต้องใช้เวลานาน เมื่อขุดคลองลัดแล้ว แม่น้ำก็เปลี่ยนทางไหลเข้าคลองขุดใหม่กลายเป็นแม่น้ำเจ้าพระยาสายใหม่ดังปัจจุบันนี้ ซึ่งมีความยาวประมาณ 5 ก.ม. ส่วนแม่น้ำสายเดิมนั้นเล็กลงกลายเป็นทางน้ำอ้อม เรียกกันว่าแม่น้ำอ้อม เมื่อถึง พ.ศ. 2208 สมเด็จพระนารายณ์โปรดเกล้าฯ ให้สร้างป้อมปราการตรงปากแม่น้ำอ้อม และโปรดฯ ให้ย้ายเมืองนนทบุรีมาอยู่ปากแม่น้ำอ้อมด้วย คลองอ้อมนนท์ ปัจจุบันเป็นคลองที่แยกจากแม่น้ำเจ้าพระยาที่อำเภอเมืองนนทบุรี เข้าเขตอำเภอบางใหญ่ วกลงทางใต้ ไปจรดคลองบางกรวย แล้วออกแม่น้ำเจ้าพระยาในท้องที่อำเภอบางกรวย (ในช่วงนี้เรียกว่าคลองบางกรวย) มีความยาว 17.5 ก.ม. ชื่ออื่นๆที่นิยมเรียกได้แก่ คลองอ้อม แม่น้ำอ้อม คลองบางอ้อม คลองอ้อมน้อย หรือถือเป็นส่วนหนึ่งของคลองบางกอกน้อย ลำคลองสายนี้เป็นแหล่งท่องเที่ยวชมวิถีชีวิตริมน้ำ และมีสถานที่ท่องเที่ยวทางวัฒนธรรมหลายแห่ง คือ- วัดโตนด - วัดบางระโหง - วัดขวัญเมือง - วัดบางรักน้อย - วัดประชารังสรรค์ - สวนเชิงเกษตรบางรักน้อย - วัดบางรักใหญ่ - วัดสวนแก้ว - วัดโมลี - วัดมะเดื่อ - วัดศรีราษฎร์ - วัดเสาธงหิน - วัดร่๋าษฎร์ประคองธรรม - วัดพิกุลเงิน - วัดอัมพวัน - วัดบางม่วง - วัดปรางค์หลวง - วัดยุคันธราวาส - วัดโบสถ์บน - วัดโพธิ์เอน - วัดอุทยาน - วัดบางไกรนอก - วัดไทยเจริญ - วัดปราสาท - วัดแก้วฟ้า - วัดบางอ้อยช้าง - วัดโพธิ์บางโอ - วัดท่าบางสีทอง - วัดโตนด - วัดชลอ</doc>
