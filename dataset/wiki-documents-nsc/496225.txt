<doc id="496225" url="https://th.wikipedia.org/wiki?curid=496225" title="เบรากรุซ">เบรากรุซ เบรากรุซ () หรือชื่อทางการ เอรอยกาเบรากรุซ () เป็นเมืองท่าที่สำคัญและเทศบาลบริเวณอ่าวเม็กซิโกในรัฐเบรากรุซ ประเทศเม็กซิโก เมืองตั้งอยู่ตอนกลางของรัฐ เป็นหนึ่งในเมืองที่มีประชากรมากที่สุดของรัฐ เมืองนี้เป็นเมืองที่เก่าแก่ที่สุดและใหญ่ที่สุด และเป็นเมืองท่าทางประวัติศาสตร์ที่โดดเด่นที่สุดตั้งแต่ยุคล่าอาณานิคม นักสำรวจชาวสเปนชื่อ เอร์นัน กอร์เตส เดินทางถึงเม็กซิโกในปี ค.ศ. 1519 ได้เริ่มเข้ามาตั้งถิ่นฐาน เขาตั้งชื่อเมืองว่า บิยาริกาเดลาเบรากรุซ (Villa Rica de la Vera Cruz) เป็นเมืองที่สเปนตั้งถิ่นฐานเมืองแรกในแผ่นดินอเมริกา ในยุคล่าอาณานิคม มีการค้ารุ่งเรือง ในเวลานั้นร่ำรวยมากกว่าเมืองหลวงของประเทศ เม็กซิโกซิตี เสียอีก ในศตวรรษที่ 19 และต้นศตวรรษที่ 20 มีการยึดครองเมืองจากฝรั่งเศสและสหรัฐอเมริกา การยึดครองครั้งสุดท้ายเกิดขึ้นในปี ค.ศ. 1914 ปัจจุบันเมืองเป็นศูนย์กลางเศรษฐกิจ มีการผลิตเครื่องยนต์ ส่งออกและนำเข้าสินค้า โดยเฉพาะเกี่ยวกับอุตสาหกรรมรถยนต์</doc>
