<doc id="368581" url="https://th.wikipedia.org/wiki?curid=368581" title="เซ็กซ์ทัวร์">เซ็กซ์ทัวร์ ทัวร์เซ็กซ์ หรือ เซ็กซ์ทัวร์ () เป็นการท่องเที่ยวที่เน้นการมีเพศสัมพันธ์กับโสเภณีเป็นกิจกรรมหลักในการท่องเที่ยว โดย สมาคมท่องเที่ยวโลกของสหประชาชาติให้คำจำกัดความไว้ว่า "การท่องเที่ยวที่ถูกจัดขึ้นโดยใช้โครงสร้างและเครือข่าย โดยมีจุดประสงค์เพื่อใช้บริการทางเพศในจุดหมายปลายทางของที่ท่องเที่ยว" การจัดเซ็กซ์ทัวร์อาจแบ่งเป็นสองรูปแบบหลักคือ การจัดในประเทศ และการจัดในต่างประเทศ ธุรกิจเซ็กซ์ทัวร์นี้เป็นธุรกิจที่มีผลประกอบการสูง เป็นจำนวนเงินหลายล้านต่อปี ซึ่งมีหลายฝ่ายที่สนับสนุนว่าเซ็กซ์ทัวร์ ส่งผลดีในเชิงท่องเที่ยวให้กับธุรกิจประเภทอื่นนอกเหนือจากธุรกิจทางเพศ เช่น ธุรกิจการบิน ธุรกิจร้านอาหาร ธุรกิจโรงแรมได้ แม้กระนั้นปัญหาที่เกิดขึ้นจากเซ็กซ์ทัวร์ที่เห็นได้ชัด ได้แก่ปัญหาการซื้อขายมนุษย์และโสเภณีเด็ก จุดหมายของเซ็กซ์ทัวร์ที่เป็นที่นิยมมักจะเป็นประเทศที่ไม่มีกฎหมายการค้าประเวณี หรือประเทศที่มีกฎหมายห้ามแต่ไม่ได้ดำเนินการ เช่น คอสตาริกา, คิวบา, โดมินิกัน, เคนยา, บราซิล, เนเธอร์แลนด์, ฟิลิปปินส์, และ ไทย</doc>
