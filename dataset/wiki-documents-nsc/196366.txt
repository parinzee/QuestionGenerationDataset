<doc id="196366" url="https://th.wikipedia.org/wiki?curid=196366" title="ลูกตลกตกไม่ไกลต้น">ลูกตลกตกไม่ไกลต้น ลูกตลกตกไม่ไกลต้น เป็นภาพยนตร์ไทยที่ออกฉายเมื่อวันที่ 14 กันยายน พ.ศ. 2549 เขียนบทภาพยนตร์โดย บัณฑิต ฤทธิ์ถกล จำหน่ายโดย พระนครฟิล์ม กำกับการแสดงโดย วรวิทย์ ผ่องอินทรีย์, โสภณ นิ่มอนงค์, วรวุฒิ ชวนอยู่, ปฏิภาณ คณาสานสมบัติเรื่องย่อ เรื่องย่อ. ณ โรงเรียน 2 โรงเรียน ซึ่งใช้รั้วกลางรวมกัน โรงเรียนหนึ่งเป็นวัดโทรมๆ ส่วนโรงเรียนหนึ่งเป็นโรงเรียนเอกชนหรูหรา ความแตกต่างของนักเรียน ครูและผู้ปกครองจึงแตกต่างกันในเรื่องฐานะอย่างชัดเจน จนกระทั่งเด็กนักเรียนเล็กๆ 2 คนซึ่งเป็นเพื่อนกันแต่อยู่กันคนละโรงเรียน กินไอศครีมหยอกล้อกันด้วยความสนุกสนาน แล้วอุบัติเหตุทางอารมณ์ก็เกิดขึ้น เมื่อรุ่นพี่ทั้ง 2 โรงเรียนเข้ามายุ่งด้วย จนเรื่องราวบานปลายไปถึงผู้ปกครองและครูใหญ่ทั้ง 2 โรงเรียนต้องพยายามไกล่เกลี่ยให้ความขัดแย้งลดลงเรื่องก็เหมือนจะจบลงด้วยดี แต่จากเรื่องเด็กๆ ก็กลับเป็นเรื่องใหญ่โตขึ้นไปอีกเมื่อครูทั้ง 2 โรงเรียนกลับเป็นฝ่ายทะเลาะกันเองจากการที่จะพยายามไกล่เกลี่ยก็กลายเป็นคุยข่มกัน ที่เคยจะจัดงานแข่งขันเพื่อเชื่อมความสัมพันธ์กลับกลายเป็นการแข่งขันกันอย่างเอาเป็นเอาตายเพื่อชัยชนะ การแข่งขันครั้งแรกดำเนินไปท่ามกลางความขัดแย้งของเด็กทั้ง 2 โรงเรียน จนทำให้เกิดอุบัติเหตุระหว่างการแข่งขัน ทำให้นักดนตรีทั้ง 2 โรงเรียนบาดเจ็บ อาจารย์ทั้ง 2 โรงเรียน จึงเรียกเด็กๆ ที่ก่อเรื่องมาฝึกดนตรีเพื่อเป็นตัวแทนในการแข่งขันครั้งต่อไป ในช่วงเวลาฝึกดนตรีกันนี่เองเด็กๆ ได้สนุกสนานร่วมกัน การแข่งขันครั้งที่ 2 จึงเป็นไปด้วยความราบรื่น เป็นการแข่งขันดนตรีที่เปลี่ยนแปลงไปโดยถนัดตา เพราะเด็กๆ ของทั้งสองโรงเรียน ร่วมเล่นดนตรีกันด้วยความสนุกสนาน การแข่งขันเพื่อชัยชนะจึงกลายเป็นการเชื่อมความสัมพันธ์ไปโดยปริยายด้วยตัวเด็กๆ เองส่วนครูใหญ่ทั้ง 2 โรงเรียนเห็นเหตุการณ์กลับกลายเป็นอย่างนี้ก็อายเด็กพากันจับมือและจบความขัดแย้งลงนักแสดงนักแสดง. - รพีภัทร เอกพันธ์กุล รับบทเป็น เจี๊ยว - พิมพ์ชนก พลบูรณ์ (ลูกของจาตุรงค์ มกจ๊ก)รับบทเป็น นาง - กชามาศ พรหมสาขา ณ สกลนคร (ลูกของราตรี วิทวัส) รับบทเป็น แอนนี่ - สถาพร เอี่ยมสุข (ลูกของโหน่ง ชะชะช่า) รับบทเป็น กะทิ - พาทิศ พิสิฐกุล รับบทเป็น อ๊อตโต้ - ธาริดา อัทธเสรี (ลูกของกลศ อัทธเสรี) รับบทเป็น แซลลี่ - ศยามล กลั่นมาลี (ลูกของถั่วแระ เชิญยิ้ม) รับบทเป็น มะเหมี่ยว - ชัญญา ไชยเสนา (ลูกของสีหนุ่ม เชิญยิ้ม) รับบทเป็น จุ๊บแจง - ภัทร โพธิ์งาม (ลูกของเทพ โพธิ์งาม) รับบทเป็น วิลลี่ - ธเนศ ภูผานี (ลูกของสีหนุ่ม เชิญยิ้ม) รับบทเป็น ปีเตอร์ - นัฐกานต์ คมขำ (ลูกของกล้วย เชิญยิ้ม) รับบทเป็น แอม - อรวรรณ ปรีดากุล (ลูกของค่อม ชวนชื่น) รับบทเป็น ไอซ์ - หรรษา วัธนวงศ์ศิริ (น้องสาวลักขณา วัธนวงส์ศิริ รับบทเป็น นิว - รัฐบาล วิทวัส (ลูกของราตรี วิทวัส) รับบทเป็น จ๋อง - วีรวุฒิ ผ่องอินทรกุล (ลูกของโน้ต เชิญยิ้ม) รับบทเป็น แป๋ง - ศศิประภา ผ่องอินทรกุล (ลูกของโน้ต เชิญยิ้ม) รับบทเป็น เจนนี่นักแสดงร่วมด้วยนักแสดงร่วมด้วย. - ดารุณี กฤตบุญญาลัย - จตุพล ชมพูนิช - ปลาคาร์ฟ เชิญยิ้ม รับบทเป็น ครูบรรเลง - ราตรี วิทวัส - วอเตอร์ แวนคัลเคน - ดิเรก อมาตยกุล รับบทเป็น พ่อของแซลลี่ - ถั่วแระ เชิญยิ้ม รับบทเป็น พ่อของมะเหมี่ยว - ศรีหนุ่ม เชิญยิ้ม รับบทเป็น - รอง เค้ามูลคดี รับบทเป็น - ปทุมวดี โสภาพรรณ รับบทเป็น - ค่อม ชวนชื่น รับบทเป็น - โน้ต เชิญยิ้ม รับบทเป็น - ชูศรี เชิญยิ้ม รับบทเป็น - วนิดา แสงสุข รับบทเป็น - กล้วย เชิญยิ้ม รับบทเป็น - สมเจต พยัฆโส รับบทเป็น - เทพ โพธิ์งาม รับบทเป็น - จาตุรงค์ มกจ๊ก รับบทเป็นเกร็ดข้อมูลเกร็ดข้อมูล. - สำหรับภาพยนตร์เรื่อง ลูกตลกตกไม่ไกลต้น นั้นเป็นการรวมลูกนักแสดงตลกทั้งสิ้น - นิรันดร์ บุญยรัตพันธุ์(น้าต๋อย เซมเบ้) ได้รับเชิญในหนังเรื่องนี้ (รับบทเป็นผู้บรรยายการแข่งขันกีฬาสี)</doc>
