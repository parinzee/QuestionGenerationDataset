<doc id="38374" url="https://th.wikipedia.org/wiki?curid=38374" title="มิถุนายน พ.ศ. 2549">มิถุนายน พ.ศ. 2549วันศุกร์ที่ 2 มิถุนายน 2549วันศุกร์ที่ 2 มิถุนายน 2549. - เนื่องในโอกาสที่พระบาทสมเด็จพระเจ้าอยู่หัว ทรงครองสิริราชสมบัติ ครบ 60 ปี ประเทศมาเลเซียยินดีที่จะปล่อยตัวนักโทษคนไทย 300 คน ที่มีฐานความผิดเบา เช่น เดินทางเข้าเมืองอย่างผิดกฎหมาย เพื่อถวายเป็นพระราชกุศลแด่พระบาทสมเด็จพระเจ้าอยู่หัว (กปส.) - ไทยให้การช่วยเหลือผู้ประสบภัยแผ่นดินไหวในประเทศอินโดนีเซียเป็นเงินจำนวน 100,000 ดอลลาร์สหรัฐ หรือ ประมาณ 3,800,000 บาท และข้าวสารจำนวน 1,000 ตัน (กปส.)วันเสาร์ที่ 3 มิถุนายน 2549วันเสาร์ที่ 3 มิถุนายน 2549. - ครูจูหลิง ปงกันมูล ซึ่งยังคงอยู่ในห้องไอซียู โรงพยาบาลสงขลานครินทร์ ยังไม่รู้สึกตัวและไม่มีอาการตอบสนองของสมองแต่อย่างใด ในภาพรวมยังอยู่ในขั้นวิกฤต (กปส.)วันพุธที่ 7 มิถุนายน 2549วันพุธที่ 7 มิถุนายน 2549. - อธิบดีกรมการค้าภายใน ได้เชิญผู้ผลิตเสื้อซึ่งได้รับพระบรมราชานุญาตผลิตเสื้อตราสัญลักษณ์ฉลองสิริราชสมบัติ มาหารือปัญหาผู้ค้าเสื้อรายย่อยนำเสื้อไปขายในราคาสูงเกินจริง และไม่ติดป้ายแสดงราคา (มติชน) - อัยการสูงสุดอยู่ระหว่างพิจารณาว่าจะดำเนินการอย่างไร กรณี กกต. ส่งหนังสือพร้อมหลักฐานของคณะอนุกรรมการตรวจสอบข้อเท็จจริงการจ้างพรรคเล็กลงสมัคร ส.ส. เพื่อให้ดำเนินการยุบพรรคไทยรักไทย เนื่องจากการส่งเรื่องให้ครั้งนี้ กกต. ไม่ได้ชี้มูลความผิดอย่างที่เคยดำเนินการมา ซึ่งสร้างความสงสัยให้กับหลายฝ่าย (มติชน)วันศุกร์ที่ 9 มิถุนายน 2549วันศุกร์ที่ 9 มิถุนายน 2549. - พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินีนาถ เสด็จออกมหาสมาคม ณ สีหบัญชร พระที่นั่งอนันตสมาคม รับการถวายพระพรชัยมงคล และให้ประชาชนได้ชื่นชมพระบารมีอย่างใกล้ชิด (กปส.) - บรรยากาศที่ลานพระราชวังดุสิต เต็มไปด้วยประชาชนที่เดินทางมาร่วมงานฉลองสิริราชสมบัติครบ 60 ปี พระบาทสมเด็จพระเจ้าอยู่หัว โดยต่างพร้อมใจใส่เสื้อสีเหลือง สีประจำวันพระราชสมภพของพระบาทสมเด็จพระเจ้าอยู่หัว (กปส.)วันอังคารที่ 13 มิถุนายน 2549วันอังคารที่ 13 มิถุนายน 2549. - พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินีนาถ พระราชทานเลี้ยงพระกระยาหารค่ำแด่พระราชอาคันตุกะ ณ พระที่นั่งบรมราชสถิตยมโหฬาร ในพระบรมมหาราชวัง (กปส.)วันพุธที่ 14 มิถุนายน 2549วันพุธที่ 14 มิถุนายน 2549. - รักษาการสมาชิกวุฒิสภาจำนวน 29 คน ร่วมลงชื่อยื่นหนังสือต่อรักษาการประธานวุฒิสภา ผ่านโฆษกสำนักงานเลขาธิการวุฒิสภาซึ่งเป็นตัวแทนรับหนังสือ ขอให้ส่งคำร้องไปยังศาลรัฐธรรมนูญ เพื่อวินิจฉัยความเป็นนายกรัฐมนตรีของ พ.ต.ท.ทักษิณ ชินวัตร เนื่องจากนายกรัฐมนตรี ขอลาพักการปฏิบัติหน้าที่ตั้งแต่วันที่ 5 เม.ย. ซึ่งการกลับเข้ามาปฏิบัติหน้าที่ของนายกฯ และ ครม. จึงถือเป็นการกระทำขัดรัฐธรรมนูญ และมิชอบด้วยกฎหมาย (กปส.)วันพฤหัสบดีที่ 15 มิถุนายน 2549วันพฤหัสบดีที่ 15 มิถุนายน 2549. - พล.ต.อ.ชิดชัย วรรณสถิตย์ รองนายกรัฐมนตรี และ รมว.กระทรวงยุติธรรม กล่าวถึงเหตุลอบวางระเบิดในสถานที่ราชการใน 3 จังหวัดชายแดนภาคใต้ว่า เหตุการณ์ที่เกิดขึ้นเป็นฝีมือของกลุ่มผู้ก่อความไม่สงบที่ต้องการแสดงศักยภาพ เนื่องจากเป็นวันคล้ายวันสถาปนาการจัดตั้งรัฐปัตตานี (กปส.)วันศุกร์ที่ 16 มิถุนายน 2549วันศุกร์ที่ 16 มิถุนายน 2549. - กรณีที่ กกต. ส่งหนังสือเกี่ยวกับการยุบพรรคไทยรักไทยให้สำนักงานอัยการสูงสุดพิจารณา คณะกรรมการตรวจสอบข้อเท็จจริงมีมติเสนอให้อัยการสูงสุดส่งคืนหนังสือทั้งหมดกลับไปยัง กกต. เพื่อชี้มูลความผิดให้ชัดเจนก่อนว่า พรรคไทยรักไทยกระทำผิดในอนุมาตราใด เนื่องจากหลักฐานที่ กกต. ส่งมาไม่ได้ชี้มูลความผิดและไม่ได้ระบุให้ยุบพรรคไทยรักไทย (กปส.)วันเสาร์ที่ 17 มิถุนายน 2549วันเสาร์ที่ 17 มิถุนายน 2549. - นายสุเทพ เทือกสุบรรณ กล่าวถึงกรณีที่นายกรัฐมนตรีให้ฝ่ายกฎหมายของพรรคดำเนินคดีฟ้องร้องนายอภิสิทธิ์ เวชชาชีวะ และตนเอง กรณีที่เดินสายปราศรัยใส่ร้ายพรรคไทยรักไทยที่ จ.ตาก จนมีกระแสว่าพรรคอาจถูกยุบนั้น เห็นว่าไม่มีเหตุผลที่จะยุบพรรค และระบุว่าขณะนี้พรรคไทยรักไทยพยายามทำให้ประชาชนสับสน (กปส.) - เจ้าหน้าที่ใน อ.สะเดา จ.สงขลา เพิ่มความเข้มงวดในการตรวจบุคคลเข้าออกชายแดนไทย-มาเลเซีย หลังมีข่าว การลักลอบนำอาวุธจากประเทศเพื่อนบ้านมาใช้ก่อเหตุใน พื้นที่ 3 จังหวัดชายแดนภาคใต้ (กปส.)วันอังคารที่ 20 มิถุนายน 2549วันอังคารที่ 20 มิถุนายน 2549. - ครม. เห็นชอบจัดกิจกรรมเทิดพระเกียรติ พระบาทสมเด็จพระเจ้าอยู่หัว ในฐานะเป็นพระบิดาแห่งนวัตกรรมไทย ตามที่กระทรวงวิทย์ฯเสนอ และกำหนดให้วันที่ 5 ต.ค.ของทุกปี เป็นวันนวัตกรรมแห่งชาติ เนื่องจากวันนี้เมื่อปี 2535 พระบาทสมเด็จพระเจ้าอยู่หัว ได้เสด็จฯ ทอดพระเนตรโครงการแกล้งดิน ศูนย์พัฒนาพิกุลทอง จังหวัดนราธิวาส (กปส.) - ศาลรัฐธรรมนูญ กำหนดให้มีการลงมติในวันที่ 22 มิ.ย. ว่าจะรับคำร้องของ 35 ส.ว. ไว้พิจารณาหรือไม่ กรณีที่ ส.ว. เข้าชื่อส่งคำร้องขอให้ศาลรัฐธรรมนูญวินิจฉัยว่า กกต. ทั้ง 3 คนขาดคุณสมบัติตามรัฐธรรมนูญและต้องพ้นจากตำแหน่ง (กปส.)วันศุกร์ที่ 23 มิถุนายน 2549วันศุกร์ที่ 23 มิถุนายน 2549. - นายกฯ ระบุว่าการลาออกของนายวิษณุ เครืองาม รองนายกรัฐมนตรี มีผลตั้งแต่วันที่ 24 มิ.ย. (กปส.)วันอาทิตย์ที่ 25 มิถุนายน 2549วันอาทิตย์ที่ 25 มิถุนายน 2549. - สำนักพระราชวังแถลงว่าคณะแพทย์ตรวจพบจอประสาทพระเนตรข้างขวา ของสมเด็จพระนางเจ้าฯ พระบรมราชินีนาถ ปริเล็กน้อย แต่ยังไม่ทำให้สายพระเนตรส่วนกลางผิดปกติ เพื่อป้องกันมิให้เสียหายมากขึ้น คณะแพทย์ได้ถวายการผ่าตัดรักษาจอประสาทเมื่อวันที่ 25 มิ.ย. (กปส.) - พล.อ.เปรม ติณสูลานนท์ องคมนตรีและรัฐบุรุษ ไม่เห็นด้วยกับข้อเสนอแก้ปัญหาโดยให้ 3 จังหวัดชายแดนภาคใต้ใช้ภาษามลายู เป็นภาษาราชการ (กปส.)วันจันทร์ที่ 26 มิถุนายน 2549วันจันทร์ที่ 26 มิถุนายน 2549. - สำนักพระราชวังแถลงว่า คณะแพทย์ได้ถวายการผ่าตัดรักษาจอประสาทพระเนตรและสลายต้อกระจกข้างขวาถวาย สมเด็จพระนางเจ้าฯ พระบรมราชินีนาถ เป็นที่เรียบร้อย ผลเป็นที่พอใจ (กปส.) - นายมารี อัลกาตีรี นายกรัฐมนตรีของติมอร์-เลสเต ประกาศลาออกแล้ว หลังจากที่ถูกกดดันมาหลายสัปดาห์ คาดว่าการลาออกจะช่วยผ่อนคลายวิกฤติในประเทศ (กปส.) - กรมทรัพยากรธรณี เตือนประชาชนในพื้นที่ภูเขาสูงและหมู่บ้านในหุบเขาภาคใต้ บริเวณจังหวัดประจวบคีรีขันธ์ ชุมพร ระนอง พังงา ภูเก็ต กระบี่ ตรัง สตูล สุราษฎร์ธานี นครศรีธรรมราช และจังหวัดใกล้เคียง เฝ้าระวังภัยดินถล่มและน้ำป่าไหลหลาก ในระยะ 2-3 วันนี้ (กปส.)วันอังคารที่ 27 มิถุนายน 2549วันอังคารที่ 27 มิถุนายน 2549. - คณะกรรมการสอบข้อเท็จจริง มีมติเป็นเอกฉันท์ให้อัยการสูงสุด ยื่นคำร้องต่อศาลรัฐธรรมนูญ เพื่อพิจารณายุบพรรคการเมือง 5 พรรค คือ พรรคประชาธิปไตยก้าวหน้า พรรคพัฒนาชาติไทย พรรคแผ่นดินไทย พรรคประชาธิปัตย์ และพรรคไทยรักไทย กรณีฝ่าฝืนพระราชบัญญัติประกอบรัฐธรรมนูญ ว่าด้วยพรรคการเมือง (กปส.)วันศุกร์ที่ 30 มิถุนายน 2549วันศุกร์ที่ 30 มิถุนายน 2549. - พงษ์ศักดิ์เล็ก กระทิงแดงยิม เอาชนะทีเคโอ (แตก) ยก 3 อีเวอราโด โมราเลส ผู้ท้าชิงชาวเม็กซิกัน ป้องกันตำแหน่งแชมป์โลกรุ่นฟลายเวต สภามวยโลก (WBC) ไว้ได้เป็นครั้งที่ 15 ที่ชั้น 5 ห้างสรรพสินค้าสยามพารากอน ทำสถิติป้องกันตำแหน่งแชมป์โลกในรุ่นนี้มากที่สุดในโลก และถูกบรรจุชื่อเข้าหอเกียรติยศ (ผู้จัดการออนไลน์)</doc>
