<doc id="638401" url="https://th.wikipedia.org/wiki?curid=638401" title="ธีรชัย นาควานิช">ธีรชัย นาควานิช พลเอก ธีรชัย นาควานิช (ชื่อเล่น: หมู, เกิด 16 พฤศจิกายน พ.ศ. 2498) อดีตองคมนตรี ราชองครักษ์พิเศษตุลาการศาลทหารสูงสุด ประธานกรรมการ การประปาส่วนภูมิภาค กรรมการการไฟฟ้านครหลวง และสมาชิกสภานิติบัญญัติแห่งชาติ อดีตผู้บัญชาการทหารบก, อดีตเลขาธิการคณะรักษาความสงบแห่งชาติ,นายทหารพิเศษประจำ หน่วยทหารรักษาพระองค์ กรมทหารราบที่ 31 รักษาพระองค์ ประธานสโมสรฟุตบอลอาร์มี่ ยูไนเต็ด กรรมการ ธนาคารทหารไทยประวัติ ประวัติ. พลเอก ธีรชัย นาควานิช หรือ บิ๊กหมู เกิดเมื่อวันที่ 16 พฤศจิกายน พ.ศ. 2498 เป็นบุตรของพลตรี ธวัชชัย นาควานิช (ถึงแก่อนิจกรรม วันที่ 30 พฤษภาคม 2557) กับหม่อมราชวงศ์พิศวาส ดิศกุล นาควานิช มีพี่น้อง 4 คนคือ- พลตรีหญิง มนัสสวาสดิ์ อานุภาพ ข้าราชการบำนาญ สังกัดกระทรวงกลาโหม - พลเอก ธีรชัย นาควานิช อดีตผู้บัญชาการทหารบก - พลโท ปิยวัฒน์ นาควานิช แม่ทัพภาคที่ 4 กรรมการในคณะกรรมการขับเคลื่อนการแก้ไข้ปัญหาจังหวัดชายแดนภาคใต้ ตามคำสั่ง คณะรักษาความสงบแห่งชาติ ราชองครักษ์เวร - พลโท วุฒิชัย นาควานิช ผู้ทรงคุณวุฒิกองทัพบก อดีตรองแม่ทัพภาคที่ 1 อดีตผู้บัญชาการกองพลทหารราบที่ 9การศึกษา การศึกษา. จบการศึกษาระดับมัธยมศึกษาที่โรงเรียนสาธิตมหาวิทยาลัยศรีนครินทรวิโรฒ ปทุมวัน รุ่นที่ 15 รุ่นเดียวกับ ศาสตราจารย์พิเศษธงทอง จันทรางศุ อดีตปลัดสำนักนายกรัฐมนตรี จากนั้นเข้ารับการศึกษาที่โรงเรียนเตรียมทหาร รุ่นที่ 14 รุ่นเดียวกับ พลอากาศเอก ตรีทศ สนแจ้ง ผู้บัญชาการทหารอากาศ , นาวาอากาศเอก วีระยุทธ ดิษยะศริน อดีตพระสวามีในสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี และเข้ารับการศึกษาต่อเนื่องที่โรงเรียนนายร้อยพระจุลจอมเกล้า รุ่นที่ 25 รุ่นเดียวกับ พลเอก อุดมเดช สีตบุตร รัฐมนตรีช่วยว่าการกระทรวงกลาโหม , พลเอก สุรเชษฐ์ ชัยวงศ์ รัฐมนตรีช่วยว่าการกระทรวงศึกษาธิการ, พลเอก นิพัทธ์ ทองเล็ก อดีตปลัดกระทรวงกลาโหม, พลเอกประสูตร รัศมีแพทย์ รองผู้บัญชาการทหารสูงสุดการรับราชการการรับราชการ. - พ.ศ. 2550 เสนาธิการกองทัพน้อยที่ 1 - พ.ศ. 2551 รองแม่ทัพน้อยที่ 1 - พ.ศ. 2552 รองแม่ทัพภาคที่ 1 - พ.ศ. 2553 แม่ทัพน้อยที่ 1 - พ.ศ. 2554 ผู้ช่วยเสนาธิการทหารบก ฝ่ายส่งกำลังบำรุง - พ.ศ. 2555 รองเสนาธิการทหารบก - พ.ศ. 2556 แม่ทัพภาคที่ 1 - พ.ศ. 2557 ผู้ช่วยผู้บัญชาการทหารบก - พ.ศ. 2558 ผู้บัญชาการทหารบก พล.อ.ธีรชัย นาควานิช หรือ บิ๊กหมู เตรียมทหารรุ่น 14 ผู้ช่วยผู้บัญชาการทหารบก ก้าวขึ้นสู่ตำแหน่งผู้บัญชาการทหารบก คนที่ 39 น้องรัก พล.อ.ประวิตร วงษ์สุวรรณ รองนายกรัฐมนตรี และรมว.กลาโหม เป็นนายทหารจากถิ่นบูรพาพยัคฆ์ ที่ขึ้นนั่งเก้าอี้แม่ทัพบกเป็นคนที่ 5 เคยดำรงตำแหน่งแม่ทัพภาคที่ 1 มีบทบาทสำคัญในช่วงรัฐประหาร ถือว่าได้ร่วมเสี่ยงเป็นเสี่ยงตาย รวมทั้งเคยเป็นผู้บัญชาการกองกำลังรักษาความสงบ ซึ่งมีความคุ้นเคยกับ ผบ.หน่วยคุมกำลังหลักในกรุงเทพฯ นอกจากความอาวุโสแล้ว ผบ.ทบ.คนใหม่ ในช่วงหัวเลี้ยวหัวต่อที่สำคัญของบ้านเมืองที่ยังมีความขัดแย้ง จึงต้องทำงานเข้าขากับทุกฝ่าย และคำนึงถึงมิติความมั่นคงด้วยเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - เหรียญพิทักษ์เสรีชน ชั้นที่ 1 - เหรียญราชการชายแดน (ช.ด.) - เหรียญจักรมาลา (ร.จ.ม.)</doc>
