<doc id="344366" url="https://th.wikipedia.org/wiki?curid=344366" title="ธิดา ธัญญประเสริฐกุล">ธิดา ธัญญประเสริฐกุล ธิดา ธัญญประเสริฐกุล หรือ ธิดา จงนิรามัยสถิต เป็นนักแปลที่มีชื่อเสียงของไทย ครั้งหนึ่งเธอเคยมีความคิดที่จะเลือกศึกษาต่อในสาขาวิชาอักษรศาสตร์ แต่แล้วเธอก็ตัดสินใจศึกษาต่อในคณะวิศวกรรมศาสตร์ จุฬาลงกรณ์มหาวิทยาลัย และภายหลังจากจบการศึกษาระดับปริญญาตรีแล้ว เธอได้เข้าศึกษาต่อในระดับปริญญาโทที่คณะเทคโนโลยีสารสนเทศ มหาวิทยาลัยเทคโนโลยีพระจอมเกล้าธนบุรี จากนั้นเธอได้ทำงานในด้านสายวิศวกรรมเป็นระยะเวลา 11 ปี และเป็นอาจารย์พิเศษให้กับมหาวิทยาลัยหลายแห่ง ก่อนที่จะออกมาเปิดบริษัทซอฟต์แวร์เป็นของตนเองในเวลาต่อมา ผลงานแปลเรื่องแรกของเธอคือนิยายวิทยาศาสตร์เรื่อง ข้าคือหุ่นยนต์ ซึ่งเป็นงานประพันธ์ของไอแซค อาซิมอฟ นอกจากนี้ เธอยังมีผลงานแปลฉบับภาษาไทยที่มีชื่อเสียงหลายรายการ อาทิ ตำนานบุตรแห่งฮูริน และตำนานแห่งซิลมาริลประวัติ ประวัติ. ธิดา ธัญญประเสริฐกุล เคยเข้าร่วมการแข่งขันรายการแฟนพันธุ์แท้ตอนสุนทรภู่ รวมทั้งเป็นเจ้าของตำแหน่งสุดยอดแฟนพันธุ์แท้เดอะลอร์ดออฟเดอะริงส์ในแฟนพันธุ์แท้ปี 2003 และเธอมีเว็บไซต์เกี่ยวกับสุนทรภู่เป็นของตนเอง รวมทั้งเป็นเจ้าของเว็บไซต์แฟนคลับเดอะลอร์ดออฟเดอะริงส์ที่มีชื่อเสียงของประเทศไทย ปัจจุบัน เธอมีงานอดิเรกคือการแปลบทความในวิกิพีเดีย รวมทั้งเป็นผู้ดูแลสถานีย่อยโลกวรรณศิลป์และดาราศาสตร์ในวิกิพีเดียภาษาไทย รวมถึง เธอยังมีผลงานร่วมกับนักแปลที่มีชื่อว่า กานต์ ยืนยง ในหนังสือ วิถีแมนเดลา ซึ่งเล่าถึงเรื่องราวการฟันฝ่าอุปสรรค และวิถีชีวิตของเนลสัน มันเดลา ผู้เป็นอดีตประธานาธิบดีของประเทศแอฟริกาใต้ โดยหนังสือดังกล่าว ได้รับคำนิยมจากอภิสิทธิ์ เวชชาชีวะ สมัยดำรงตำแหน่งนายกรัฐมนตรี ด้วยเช่นกัน ปัจจุบัน เธอมีผลงานแปลเกี่ยวกับชีวประวัติของเนลสัน มันเดลา อีกครั้ง โดยเป็นหนังสือ บันทึกแมนเดลลา ซึ่งเป็นการเล่าเรื่องราวการเติบโตบุคคลธรรมดาคนหนึ่ง กับการเติบโตที่ไม่ธรรมดาของเขา</doc>
