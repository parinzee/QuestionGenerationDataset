<doc id="374702" url="https://th.wikipedia.org/wiki?curid=374702" title="ปลาแบล็คโกสต์">ปลาแบล็คโกสต์ ปลาแบล็คโกสต์ หรือ ปลาผีดำ (; ) เป็นปลาที่จัดอยู่ในอันดับ Gymnotiformes เช่นเดียวกับปลาไหลไฟฟ้า และปลาไนท์ฟิช แหล่งที่อยู่แถบลุ่มแม่น้ำอะเมซอนและซูรินามในทวีปอเมริกาใต้ลักษณะทั่วไป ลักษณะทั่วไป. ลักษณะของปลาแบล็คโกสต์เป็นปลาที่มีลักษณะแบนยาว ตัวผู้จะมีขนาดที่ใหญ่กว่าตัวเมียขนาดเมื่อโตเต็มประมาณ 50 เซนติเมตร การสังเกตเพศของปลาแบล็คโกสต์ โดยตัวผู้จะมีขนาดเมื่อโตเต็มที่ใหญ่กว่าตัวเมียมาก เพศผู้สามารถโตได้ถึง 50 เซนติเมตร ในขณะที่ตัวเมียเมื่อโตเต็มที่แล้วมีขนาดเพียง 25 เซนติเมตร (บางข้อมูลให้สังเกตดูที่ส่วนหัวปลาเพศผู้จะยาวรีกว่า หางถ้ายาวจะเป็นปลาเพศผู้ หากสั้นจะเป็นปลาเพศเมีย) ลำตัวเป็นสีดำเกือบทั้งหมด มีแถบสีขาวกลางหัว และที่หางที่ละหนึ่งแถบ มีหางที่ยาวยื่นจากลำตัว ลักษณะคล้ายด้ามมีดที่ต่อจากตัวมีด ใช้ครีบก้น ในการว่ายน้ำ ปลาแบล็คโกสต์ไม่มีครีบหลัง ซึ่งความเป็นจริงแล้ว ครีบดังกล่าวจะมีขนาดเล็กมากเป็นเส้นสีขาวโดยมากมักจะขาด หรือ หลุดหายไป ส่วนช่องขับถ่ายของปลาชนิดนี้จะอยู่ค่อนมาทางส่วนหัวซึ่งบางครั้ง เวลาปลาขับถ่ายจะดูเหมือนว่า ปลาขับถ่ายทางคอ ปลาแบล็คโกสต์เป็นปลาที่นิยมของนักเลี้ยงปลาสวยงามตัวหนึ่ง เนื่องจากรูปร่างที่แปลก และ ลักษณะการว่ายน้ำที่สวยงาม ชายครีบล่างของปลาชนิดนี้ จะพริ้วไหวไปมาทำให้ปลาสามารถ เคลื่อนไหวไปข้างหน้าและถอยหลังได้อย่างว่องไวตาของปลาชนิดนี้ มีขนาดเล็กและลดรูป มีความสามารถในการผลิตกระแสไฟฟ้าอ่อน ๆ ในการนำทาง และหาอาหาร ในระหว่างวันปลาชนิดนี้จะชอบหลบอาศัยอยู่เงียบ ๆ นิ่ง ๆ แต่จะกลับกลายเป็นนักล่าที่ว่องไว ในยามค่ำคืน คลื่นไฟฟ้าอ่อน ๆ ที่ปลาปลดปล่อยออกมา ถึงแม้จะไม่รุนแรงเท่าปลาไหลไฟฟ้า แต่ก็เพียงพอที่จะใช้บอกตำแหน่งของเหยื่อได้อย่างแม่นยำ ปลาแบล็คโกสต์ ออกลูกเป็นไข่ ไข่จะฟักเป็นตัวภายใน 3 วัน หรือประมาณ 72-96 ชั่วโมง การเพาะพันธุ์ในที่เลี้ยงเท่าที่มีรายงานประสบความสำเร็จที่บริสเบน รัฐควีนส์แลนด์ ประเทศออสเตรเลียการเลี้ยง การเลี้ยง. การเลี้ยงปลาชนิดนี้หากเลี้ยงในตู้ควรหาท่อหรือหลอดแก้วใส ๆ ให้ปลาเข้าหลบในหลอด ปลาจะได้รู้สึกปลอดภัย หากไม่ที่ซ่อนตัวปลาจะนอนอยู่เฉย ๆ จนดูเหมือนว่าปลาตายไปแล้ว ค่าความเป็นกรดด่าง ควรอยู่ที่ 6.5-7.2 pH และอุณหภูมิควรอยู่ที่ 24-27 องศาเซลเซียส อุปนิสัยของปลาแบล็คโกสท์ เป็นปลาที่หวงถิ่น ควรเลี้ยงอยู่ตัวเดียวในตู้เพราะจะไล่กินปลาตัวเล็ก ๆ ในตู้ แต่ก็ยังสามารถเลี้ยงรวมกับปลาที่มีขนาดใหญ่กว่าได้ ปลาแบล็คโกสต์เป็นปลาที่กินง่ายและกินเก่ง สามารถกินอาหารได้ทุกชนิด ทั้งอาหารเม็ด อาหารสด สามารถฝึกปลาชนิดนี้ให้ขึ้นมากินอาหารจากมือ โดยการใช้แท่งเหล็ก หย่อนลงไปในน้ำ เมื่อปลาตรวจจับการนำไฟฟ้าของแท่งเหล็ก ปลาจะว่ายเข้ามาหาอาหาร อาจจะเป็นกุ้งสด หรือ อาหารที่ปลาชอบ เมื่อฝึกเช่นนี้เป็นประจำ ปลาจะเชื่องและสามารถขึ้นมากินอาหารจากมือผู้เลี้ยง อาจมีอายุนานถึง 15 ปี หากได้รับการเลี้ยงดูอย่างถูกวิธี</doc>
