<doc id="712393" url="https://th.wikipedia.org/wiki?curid=712393" title="นคร เวชสุภาพร">นคร เวชสุภาพร นคร เวชสุภาพร เป็นหัวหน้าวงสตริงคอมโบแกรนด์เอ็กซ์ และเป็นบิดาแท้ๆ ของศักดิ์สิทธิ์ เวชสุภาพร นักร้องชื่อดังประวัติ ประวัติ. นครเกิดเมื่อวันที่ 8 ตุลาคม พ.ศ. 2493 เข้าศึกษาระดับชั้นมัธยมศึกษาที่ โรงเรียนวัดสุทธิวราราม และ วิทยาลัยบพิตรภิมุข ก้าวเข้าสู่วงการบันเทิงตอน ม.ศ. 5 เมื่อนครได้ก่อตั้งวงสตริงคอมโบแกรนด์เอ็กซ์ ขึ้นมาและเข้าประกวดวงสตริงคอมโบชิงแชมป์ประเทศไทยในปี พ.ศ. 2512, พ.ศ. 2513 และ พ.ศ. 2515 ซึ่งได้รับรางวัลรองชนะเลิศอันดับ 2 และขวัญใจสื่อมวลชนด้วยแนวทางการแต่งตัวที่เข้าตาสื่อ คือแม้จะเล่นเพลงร็อคดุๆ แต่พวกเขาแต่งตัวสุภาพเรียบร้อย ใส่กางเกงขายาวสีดำ เสื้อเชิ้ตสีขาว ผูกเนคไทซึ่งสวนทางกับวงอื่นๆ อย่างเห็นได้ชัดเจน ส่วนรองชนะเลิศอันดับ 1 คือวงมัมมี่ และชนะเลิศคือวงดิอิมพอสซิเบิ้ลของเศรษฐา ศิระฉายา หลังการประกวด สมาชิกในวงแกรนด์เอ็กซ์บางคนเรียนจบ โดยแต่ละคนแยกย้ายกันไปเรียนต่อในระดับอุดมศึกษา แต่นครยังคงหาสมาชิกวง โดยลงทุนถึงขนาดสละสิทธิ์ไม่เรียนในมหาวิทยาลัยที่สอบเข้าติด แต่เลือกที่จะเรียนในมหาวิทยาลัยเปิดที่เพื่อนนักดนตรีส่วนใหญ่กันอยู่ ทั้งนี้เพื่อความสะดวกในการซ้อมดนตรีและการทำวง ด้านชีวิตส่วนตัว นครนับถือศาสนาคริสต์ สมรสกับ ธนภรณ์ เวชสุภาพร มีบุตร 2 คน คือ ศักดิ์สิทธิ์ เวชสุภาพร (โต๋) ซึ่งได้รับอิทธิพลทางดนตรีจากนคร และพรรศักดิ์ เวชสุภาพร (เต๋) น้องชายของโต๋ผลงานสตูดิโออัลบั้มผลงานสตูดิโออัลบั้ม. 1. ลูกทุ่งดิสโก้ ชุดที่ 1 2. ลูกทุ่งดิสโก ชุดที่ 2 3. เขิน 4. ผู้หญิง 5. แกรนด์เอ็กซ์ โอ 6. บุพเพสันนิวาส 7. นิจนิรันดร์ 8. พรหมลิขิต 9. เพชร 10. บริสุทธิ์ 11. ดวงเดือน 12. หัวใจสีชมพู 13. สายใย 14. ขวดโหล 1 15. ขวดโหล 2 16. นิรันดร์กาล 17. อยากให้ความรัก (แก่คนทั้งโลก) 18. ได้ไหม</doc>
