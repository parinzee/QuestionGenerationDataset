<doc id="926577" url="https://th.wikipedia.org/wiki?curid=926577" title="วีนัสแห่งวิลเลนดอร์ฟ">วีนัสแห่งวิลเลนดอร์ฟ วีนัสแห่งวิลเลนดอร์ฟ () เป็นจุลประติมากรรมวีนัส (Venus figurine) สูง 11 เซนติเมตร คาดว่าถูกสร้างเมื่อประมาณ 28,000 ถึง 25,000 ปีก่อนสามัญศักราช โดยถูกค้นพบเมื่อ ค.ศ. 1908 โดยคนงานชื่อ โยฮันน์ วีรัน (Johann Veran) หรือ ยอเซฟ วีรัม (Josef Veram) ระหว่างการคุดค้นที่ดำเนินการโดยนักโบราณคดี Josef Szombathy, Hugo Obermaier และ Josef Bayer ณ สถานที่ตั้งยุคหินเก่าใกล้วิลเลนดอร์ฟซึ่งเป็นหมู่บ้านในรัฐโลเวอร์ออสเตรีย วีนัสแห่งวิลเลนดอร์ฟแกะสลักจากหินปูนเนื้อเม็ดไข่ปลาที่ไม่ใช่หินที่พบได้ในพื้นที่ และถูกแต้มด้วยดินเหลืองสีแดง (red ochre) ขณะนี้จุลประติมากรรมอยู่ที่พิพิธภัณฑ์ธรรมชาติวิทยา (Naturhistorisches Museum) ในเมืองเวียนนา ประเทศออสเตรียการระบุวันที่ที่ถูกทำขึ้น การระบุวันที่ที่ถูกทำขึ้น. เชื่อว่าจุลประติมากรรมชิ้นนี้ถูกแกะสลักขึ้นในยุคหินเก่าซึ่งเป็นยุคก่อนประวัติศาสตร์เริ่มประมาณ 30,000 ปีก่อนสามัญศักราชการตีความและจุดประสงค์ การตีความและจุดประสงค์. รูปสลักคล้ายกันถูกค้นพบในช่วงคริสต์ศตวรรษที่ 19 และต้นคริสต์ศตวรรษที่ 20 ถูกเรียกว่า "จุลประติมากรรมวีนัส" ในโบราณคดี ด้วยความเชื่อที่ว่ารูปเลียนแบบผู้หญิงเปลือยที่มีลักษณะทางเพศที่โดดเด่นเกินจริงมักเป็นตัวแทนของเครื่องรางความอุดมสมบูรณ์ โดยน่าจะแสดงถึงพระแม่ (mother goddess) การใช้คำว่าวีนัสเป็นเพียงการอุปมา ด้วยจุลประติมากรรมชิ้นนี้มาก่อนวีนัสที่เป็นเทพเจ้าโรมันหลายพันปี นักวิชาการบางคนไม่ยอมรับชื่อนี้ และเรียกรูปสลักว่า "ผู้หญิงแห่ง" หรือ "ผู้หญิงจากวิลเลนดอร์ฟ"</doc>
