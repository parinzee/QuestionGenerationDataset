<doc id="384072" url="https://th.wikipedia.org/wiki?curid=384072" title="โจอี้ เชิญยิ้ม">โจอี้ เชิญยิ้ม โจอี้ เชิญยิ้ม (เกิด 28 ธันวาคม พ.ศ. 2511) เป็นนักแสดงตลกของไทยสัญชาติกานา มีชื่อจริงว่า มูซา อามิดู จอห์นสัน (Johnson Amidou ) เกิดที่กรุงอักกรา ประเทศกานา เคยเป็นนักฟุตบอลอาชีพมาก่อน โดยเป็นผู้รักษาประตูของทีมชาติกานาชุดเยาวชนอายุต่ำกว่า 17 ปี และเคยเป็นนักฟุตบอลอาชีพเล่นในลีกของมาเลเซียกับสโมสรเซอลาโงร์ จากนั้นได้รับการชวนจากเพื่อนให้ย้ายไปเตะที่สิงคโปร์ แต่ทว่าด้วยค่าครองชีพที่สูง เลยตัดสินใจเดินทางมาสู่ประเทศไทยในปี พ.ศ. 2542 ในประเทศไทย เริ่มจากการคัดตัวผู้เล่นกับสโมสรโรงงานยาสูบ ระหว่างที่รอคัดตัวอยู่นั้น เพื่อนได้ชวนให้เปิดร้านค้าขาย แต่ไม่ประสบความสำเร็จ ต่อมาได้พบและรู้จักกับ เทพ โพธิ์งาม ที่กำลังมีโครงการจะหานักแสดงตลกที่เป็นชาวต่างชาติอยู่แล้ว จึงได้มีโอกาสแสดงครั้งแรกกับ ภาพยนตร์เรื่อง ดึก ดำ ดึ๋ย ในปี พ.ศ. 2546 จึงเป็นที่รู้จัก และทำให้ยุติอาชีพนักฟุตบอลไปโดยปริยาย เนื่องจากมีโอกาสได้เล่นภาพยนตร์และละครโทรทัศน์หลายเรื่อง อาทิ บางรักซอย 9, เท่ง โหน่ง คนมาหาเฮีย, โป๊ะแตก และ มือปืนดาวพระเสาร์ เป็นต้น และกลายเป็นหนึ่งในสมาชิกคณะเชิญยิ้มในปัจจุบัน รวมทั้งได้แสดงเป็นตัวประกอบในภาพยนตร์กังฟูเรื่อง The Medallion (เฉินหลง ฟัดอมตะ) ในปี พ.ศ. 2546 ที่นำแสดงโดย เฉินหลง อีกด้วย ชีวิตส่วนตัวเคยแต่งงานมาแล้วครั้งหนึ่งกับหญิงชาวไทยเมื่อปี พ.ศ. 2552 แต่ได้เลิกกันในเวลาต่อมาผลงานภาพยนตร์ ผลงานภาพยนตร์. 1997 Titanic 2557 ดึก ดำ ดึ๋ยผลงานละครโทรทัศน์ / ซิทคอมผลงานละครโทรทัศน์ / ซิทคอม. - 2549 เรือนนารีสีชมพู (รับเชิญ) - 2560 ซิทคอม บางรักซอย 9/1 ตอน รักสามเศร้ากับเจ้าไกรทอง รับบท จอห์น หรือ จ้อน (รับเชิญ) - 2561 ซิทคอม ชะนีหนีคาน รับบท แซม - 2561 ซิทคอม รักล้นๆ คนเต็มบ้าน ตอน จิ๋ม(ใจ)สั่น รับบท แซม (รับเชิญ) - 2561 ซิทคอม ศึกรักข้ามรั้ว ตอน บ่างช่างยุ รับบท แซม (รับเชิญ)</doc>
