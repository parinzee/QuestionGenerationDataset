<doc id="863158" url="https://th.wikipedia.org/wiki?curid=863158" title="หม่อมเจ้าวิไลกัญญา ภาณุพันธุ์">หม่อมเจ้าวิไลกัญญา ภาณุพันธุ์ หม่อมเจ้าวิไลกัญญา ภาณุพันธุ์ (1 มกราคม พ.ศ. 2442 - 30 มิถุนายน พ.ศ. 2509) เป็นพระธิดาในสมเด็จพระเจ้าบรมวงศ์เธอ พระองค์เจ้าเทวัญอุไทยวงศ์ กรมพระยาเทวะวงศ์วโรปการ กับหม่อมพุก เทวกุล ณ อยุธยา และเป็นชายาในพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดชพระประวัติ พระประวัติ. หม่อมเจ้าวิไลกัญญา ภาณุพันธุ์ประสูติเมื่อ 1 มกราคม พ.ศ. 2442 เป็นพระธิดาในสมเด็จพระเจ้าบรมวงศ์เธอ พระองค์เจ้าเทวัญอุไทยวงศ์ กรมพระยาเทวะวงศ์วโรปการ กับหม่อมพุก เทวกุล ณ อยุธยา (สกุลเดิม:จันทรเสน) ทรงมีพระพี่น้องร่วมหม่อมมารดา 12 องค์ หม่อมเจ้าวิไลกัญญาเสกสมรสกับพระเจ้าวรวงศ์เธอ พระองค์เจ้านิพันธ์ภาณุพงศ์ กรมหมื่นภาณุพงศ์พิริยเดช มีพระโอรสคือ หม่อมเจ้าภาณุเทวัญ ภาณุพันธุ์ หม่อมเจ้าพันธุ์วโรภาส ภาณุพันธุ์ ทรงเคารพหม่อมเจ้าวิไลกัญญาประดุจมารดาแท้ ๆ และทรงเรียกหม่อมเจ้าวิไลกัญญาว่าแม่ นอกจากนี้หม่อมเจ้าวิไลกัญญายังเป็นญาติกับนายแพทย์ชูช่วง เศวตรุนทร์ ทำให้นายแพทย์ชูช่วงได้มีโอกาสมาเยี่ยมหม่อมเจ้าวิไลกัญญาที่ตำหนักบ่อย ๆ และได้พบรักกับหม่อมเจ้าพันธุ์วโรภาส หม่อมเจ้าวิไลกัญญา ภาณุพันธุ์ สิ้นชีพิตักษัยเมื่อวันที่ 30 มิถุนายน พ.ศ. 2509 พระราชทานเพลิง ณ เมรุหน้าพลับพลาอิศริยาภรณ์ วัดเทพศิรินทราวาส วันที่ 7 กรกฎาคม พ.ศ. 2509เครื่องราชอิสริยาภรณ์</doc>
