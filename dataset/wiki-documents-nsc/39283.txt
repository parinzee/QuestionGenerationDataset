<doc id="39283" url="https://th.wikipedia.org/wiki?curid=39283" title="อ๊อกซบริดจ์">อ๊อกซบริดจ์ อ๊อกซบริดจ์ () เป็นคำย่อมาจาก "Oxford" (อ๊อกซฟอร์ด) และ Cambridge (เคมบริดจ์) เมื่อนำคำแรกของ อ๊อกซฟอร์ด และคำหลังของ เคมบริดจ์ มาสมาสเข้ากัน ก็ได้เป็น "Oxbridge" (อ๊อกซบริดจ์) ปรกติจะใช้หมายถึงระบบการศึกษาในประเทศอังกฤษที่ใช้วิธีเรียนแบบติวกันตัวต่อตัว เรียกกันในอ๊อกซฟอร์ดว่า Tutorials และเรียกกันในเคมบริดจ์ว่า Supervision สาเหตุที่มีเหมือนกันเพราะ มหาวิทยาลัยเคมบริดจ์ ก่อตั้งโดยอดีตนักศึกษา มหาวิทยาลัยอ๊อกซฟอร์ด ผู้ก่อตั้งมหาวิทยาลัย เคมบริดจ์จึงเอาระบบการจัดการศึกษาจากอ๊อกซฟอร์ดนั่นเองไปใช้ ทำให้เหมือนกันมาก จะต่างกันก็แต่เพียงว่ามหาวิทยาลัย อ๊อกซฟอร์ดเน้นหนักทางด้านสังคมศาสตร์และมนุษยศาสตร์มากกว่าส่วนมหาวิทยาลัยเคมบริดจ์เน้นไปทางวิทยาศาสตร์มากกว่า แต่ทั้ง สองมหาวิทยาลัยก็มีการร่วมมือกันภายในหลายๆ ด้าน มีการจับคู่กันพัฒนาวิชาการและแข่งขันกันทางด้านกีฬา บางทีนักวิชาการก็เรียก มหาวิทยาลัยเคมบริดจ์ว่าเป็น Sister university ของอ๊อกซฟอร์ด หมายความว่าเป็นมหาวิทยาลัยน้องสาว(ฝาแฝดกัน) เพราะมีอะไรหลายๆ อย่างที่เหมือนกันโดยเฉพาะระบบการศึกษานั่นเอง</doc>
