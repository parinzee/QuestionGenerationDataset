<doc id="326909" url="https://th.wikipedia.org/wiki?curid=326909" title="สวอนเลก">สวอนเลก สวอนเลก (; ) เป็นบัลเลต์ โอปุสที่ 20 โดยปิออตร์ อิลิช ไชคอฟสกี ที่แต่งขึ้นระหว่างปี ค.ศ. 1875-1876 โดยมีเค้าโครงมาจากนิทานของรัสเซีย และจากตำนานพื้นเมืองของเยอรมัน เล่าเรื่องราวของเจ้าหญิงชื่อ "โอเดตต์" ที่ถูกสาปให้กลายร่างเป็นหงส์ในเวลากลางวัน และเป็นมนุษย์ในเวลากลางคืน โอเดตต์มีความรักกับเจ้าชายชื่อ "ซิกฟรีด" แต่มีอุปสรรคทำให้ไม่สามารถอภิเษกสมรสกันได้ บัลเลต์เรื่องสวอนเลกแบ่งออกเป็น 4 องก์ จัดแสดงรอบปฐมทัศน์เมื่อวันที่ 20 กุมภาพันธ์ ค.ศ. 1877 ที่โรงละครบอลชอย มอสโก ออกแบบท่าเต้นโดย Julius Reisinger จากนั้นได้มีการจัดแสดงอีกหลายครั้งโดยคณะบัลเลต์หลายคณะ แต่ฉบับที่มีชื่อเสียงที่สุดเป็นการแสดงโดยคณะมาริอินสกี้บัลเล่ต์ จัดแสดงครั้งแรกเมื่อวันที่ 15 มกราคม ค.ศ. 1895 ที่โรงละครมาริอินสกี้ เซนต์ปีเตอร์สเบิร์ก ออกแบบท่าเต้นโดย Marius Petipa และ Lev Ivanov</doc>
