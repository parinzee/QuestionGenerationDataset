<doc id="345205" url="https://th.wikipedia.org/wiki?curid=345205" title="ปลาปักเป้าแคระ">ปลาปักเป้าแคระ ปลาปักเป้าแคระ หรือ ปลาปักเป้าปิ๊กมี่ (; ) เป็นปลาปักเป้าชนิดหนึ่ง อยู่ในวงศ์ปลาปักเป้าฟันสี่ซี่ (Tetraodontidae)ลักษณะ ลักษณะ. มีลักษณะทั่วไปคล้ายกับปลาปักเป้าสมพงษ์ (C. lorteti) ซึ่งอยู่ในสกุลเดียวกัน แต่ว่าปลาปักเป้าแคระมีสีพื้นลำตัวเป็นสีเขียวเหลือบทองมากกว่า มีลายเป็นบนตัวสีดำ ใต้ท้องมีสีขาว ดวงตามีลักษณะกลมโต สามารถกลอกกลิ้งไปมาได้ ตาไม่เป็นสีแดงเหมือนปลาปักเป้าสมพงษ์ ตัวผู้มีลักษณะต่างจากตัวเมียเห็นได้ชัดเจน โดยตัวผู้จะมีขนาดใหญ่กว่าตัวเมีย ปลาปักเป้าแคระ จัดเป็นปลาในอันดับปลาปักเป้าที่มีขนาดเล็กที่สุดในโลก กล่าวคือ เมื่อโตเต็มที่แล้วจะมีขนาดไม่เกิน 1 นิ้ว แต่โดยมากแล้วจะมีขนาดเฉลี่ย 3.5 เซนติเมตร มีการแพร่กระจายพันธุ์อยู่เฉพาะแม่น้ำแพมบา ในรัฐเกรละ ทางตอนใต้ของประเทศอินเดียเท่านั้น สามารถอาศัยอยู่ได้ทั้งในน้ำกร่อยและน้ำจืดสนิท ปลาปักเป้าแคระ เป็นปลาปักเป้าอีกชนิดหนึ่งที่ไม่มีนิสัยดุร้าย จึงสามารถเลี้ยงรวมกันหลาย ๆ ตัวได้ หรือเลี้ยงรวมกับปลาชนิดอื่น ๆ จึงนิยมเลี้ยงกันในตู้ปลาที่เลี้ยงพรรณไม้น้ำ เพื่อให้กำจัดหอยตัวเล็ก ๆ ที่เป็นศัตรูกับไม้น้ำ เนื่องจากเป็นปลาที่กินพวกสัตว์น้ำมีเปลือกเป็นอาหาร ปัจจุบันสามารถเพาะเลี้ยงขยายพันธุ์ในตู้เลี้ยงได้แล้ว</doc>
