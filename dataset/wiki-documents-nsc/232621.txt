<doc id="232621" url="https://th.wikipedia.org/wiki?curid=232621" title="อหังการ์ราชันย์ยักษ์">อหังการ์ราชันย์ยักษ์ อหังการ์ราชันย์ยักษ์ ( โอเกอร์คิง) เป็นการ์ตูนไทยในรูปแบบมังงะหรือคอมมิค ซึ่งผู้สร้างสรรค์ผลงานคือนักวาดการ์ตูนชาวไทยสองคนได้แก่ มนตรี คุ้มเรือน เป็นผู้วาดภาพ และ อรุณทิวา วชิรพรพงศา เป็นผู้แต่งเรื่อง มีการจัดพิมพ์เป็นรูปเล่มแบบพ็อคเก็ตบุ๊คขนาดไม่เกิน 200 หน้าและตีพิมพ์ครั้งแรกเมื่อวันที่ 10 มกราคม พ.ศ. 2552 โดยทีมงาน Cartoon Thai Studio ในเครือของ สยามอินเตอร์คอมิกส์ ปัจจุบันออกวางจำหน่ายแล้วจำนวน 13 เล่ม (ยังไม่จบ) และมีเล่มพิเศษอีก 1 เล่มในชื่อ Episode Zero:Shadow of The Knight การ์ตูนไทยเรื่องโอเกอร์คิงเป็นการ์ตูนแนวแฟนตาซีร่วมสมัย ฉากต่าง ๆ นั้นเกิดขึ้นในดินแดนที่ถูกสมมุติขึ้นมา และมีความเป็นไทยรวมถึงวัฒนธรรมไทยหลายอย่างสอดแทรกอยู่ภายในภาพและเนื้อหาตลอดทั้งเรื่อง จึงทำให้เป็นที่ติดอกติดใจของผู้อ่านการ์ตูนไทยหลายคน บางช่วงของเนื้อเรื่องยังมีการนำเอาประวัติศาสตร์ไทยมาดัดแปลงและวางบทบาทลงไปในเรื่องราวได้อย่างลงตัว โอเกอร์คิง มีเนื้อหาส่วนใหญ่เกี่ยวกับยักษ์ คาถาอาคมสมัยโบราณ และการผจญภัยของกลุ่มเพื่อน โดยมี "ชิน" เด็กน้อยวัย 15 ปี ซึ่งเป็นครึ่งคนครึ่งยักษ์เป็นตัวละครนำ ก่อนหน้าที่โอเกอร์คิงจะถูกรวมเล่ม การ์ตูนเรื่องนี้เคยถูกตีพิมพ์ลงในนิตยสารรายปักษ์ Mac X Big size แต่หลังจากที่นิตยสารเล่มนี้วางแผงออกมาได้เพียง 9 ฉบับ ก็หายสาบสูญไปจากแผงหนังสืออย่างไร้ร่องรอย แต่แม้กระนั้นฉบับรวมเล่มของโอเกอร์คิงก็ยังถูกตีพิมพ์ออกมาเรื่อยๆ และได้ออกภาคพิเศษในชื่อ Episode ZERO : Shadow of the knight ตีพิมพ์ลงในนิตสารรายสัปดาห์ C-Kids ฉบับที่ 10/209, 11/2009, 20/2009 และ 21/2009 รวมทั้งหมด 4 ตอน โอเกอร์คิง ผลงานของ "มนตรี คุ้มเรือน" กับ "อรุณทิวา วชิรพรพงศา" เป็นการร่วมงานกันของนักเขียนการ์ตูนไทยสองคนที่รู้จักและสนิทสนมกันมานาน เมื่อช่วงปี พ.ศ. 2547 ทั้งสองคนเคยเขียนการ์ตูนลงในนิตยสารการ์ตูนไทย CX ก่อนที่จะย้ายมาเขียนการ์ตูนความรู้สำหรับเด็กให้กับสำนักพิมพ์ E.Q.PLUS ซึ่งทั้งสองคนได้จับมือกันสร้างผลงานเลื่องชื่อ จนได้รับรางวัลในสาขาการ์ตูนจากกระทรวงศึกษาธิการ จากการ์ตูนเรื่อง มหากาพย์กู้แผ่นดิน ถึงสองปีซ้อน หลังจากเสร็จสิ้นภารกิจกับสำนักพิมพ์เดิม มนตรี และอรุณทิวา ก็ตัดสินใจร่วมงานกันอีกครั้ง ซึ่งคราวนี้ทั้งสองคนตั้งใจที่จะสร้างสรรค์ผลงานการ์ตูนไทยในรูปแบบของตัวเองอย่างเต็มตัว จนกลายมาเป็นโปรเจกต์การ์ตูนไทยเรื่องยาว โอเกอร์คิง ที่กำลังมัดใจผู้อ่านอยู่ในขณะนี้ ล่าสุด OGRE KING อหังการ์ราชันย์ยักษ์ ได้รับรางวัลการ์ตูนไทยยอดเยี่ยมประจำปี 2553 จากงาน Core Cartoon Award 2010 ซึ่งถือว่าเป็นรางวัลที่ยิ่งใหญ่รางวัลหนึ่งของวงการการ์ตูนไทยเนื้อเรื่อง เนื้อเรื่อง. โอเกอร์คิง เป็นเรื่องราวของชิน เด็กน้อยชาวป่าวัย 15 ปีที่รู้ว่าตนเองมีพ่อเป็นยักษ์ พ่อของชินถูกจอมขมังเวทย์ผู้ชั่วร้ายนามว่า "สมิงดำ" สะกดหัวใจเอาไว้ เขาจึงต้องออกเดินทางโดยมีจุดหมายอยู่ที่กรุงศรีอยุธยา พร้อมกับผองเพื่อนและนักรบจากหน่วยไอยราห้าเศียร ระหว่างนั้นชินต้องเดินทางไปยังหลายๆเมืองซึ่งในแต่ละเมืองนั้นชินก็ได้พบทั้งเพื่อนใหม่และศัตรูใหม่ๆอีกมากมาย แต่ท้ายที่สุดการมุ่งหน้าสู่กรุงศรีอยูะยาเพื่อช่วยพ่อก็คือจุดหมายสุดท้ายของชินตัวละครหลักตัวละครหลัก. - ชิน:เป็นหนึ่งในตัวละครเอกของเรื่อง มีผมสีขาวกับตาที่ตี่มาก ชอบพูดลงท้ายว่า "จ๊ะ" ชินมีเชื้อสายครึ่งคนครึ่งยักษ์ซึ่งเกิดจากพ่อที่เป็นยักษ์ชั้นสูงกับแม่ที่เป็นมนุษย์ชาวบ้าน ปัจจุบันมีอายุ 15 ปี ชินอาศัยอยู่ในป่าทางทิศเหนือของเมืองตากกับแม่มาเป็นเวลา 15 ปีโดยมีสัตว์ต่างๆในป่าเป็นเพื่อนและมีเพื่อนสนิทเป็นกระรอกชื่อมูมู่ วันหนึ่งขณะที่แม่ของชินเข้าไปในเมืองได้เกิดเหตุการณ์ยักษ์บุกเข้าไปในเมืองและไล่จับผู้คนไปกิน ชินจึงได้ลงไปช่วยแม่ในเมืองและได้พบกับหน่วยไอยราห้าเศียร หลังจากชินได้รู้ว่าพ่อของเขาถูกอำมาตย์สมิงดำจับตัวไป ชินจึงได้คิดจะตามหาพ่อ ชินได้รับต่างหูรูปพญานาคจากแม่ของเขาเพื่อสะกดพลังยักษ์ที่มีอยู่ในตัวไม่ให้แสดงออกมา โดยนอกจากชินจะแปลงร่างเป็นยักษ์ชั้นสูงได้แล้ว ในร่างของชินยังมียักษ์ ที่ชื่อว่า"ราชันย์"ถูกสะกดอยู่ ซึ่งคาดว่าจะเป็นหัวหน้าของ 11 ขุนพลยักษ์ ชินมีศิลปะป้องกันตัว "กระบวนท่าเทวะ" ที่ได้รับการสั่งสอนมากจากทวน- ปิกัสโซ่:เด็กหนุ่ม ผมยาวสีทองชอบสิ่งแปลกใหม่ เรื่องราวอัศจรรย์และพิสดาร ชอบร้องไห้อ้อนวอน นิสัยดูไม่ค่อยกล้าเท่าไรแต่ปิกัสโซ่ก็พยายามที่จะเอาชนะความกลัวในจิตใจ ทำให้น้อยครั้งเท่านั้นที่เขาจะแปลงร่างเป็นพิเภก ปิกัสโซ่มี สมุดอาคมซึ่งเมื่อเขียนอะไรลงไปแล้วสามารถทำให้กลายเป็นของจริงได้ ร่างที่แท้จริงของเขาก็คือยักษ์ชั้นสูง "พิเภก" ในตอนแรกนั้นปิกัสโซ่ได้บอกกับคนอื่นๆ ว่าตนเองมาจากอาณาจักรสเปน (ซึ่งวาตะยังสงสัยกันอยู่ว่าอาณาจักรสเปนที่ปิกัสโซ่จากมานั้นล่มสลายไปแล้วนับพันปี) แต่ในตอนหลังได้เปิดเผยว่า ชื่อแท้จริงของเขาคือ "วินเซนต์" และเป็นโจรที่ได้ขโมยสิ่งที่เรียกว่า "ศิลาทิศ"ออกมาจาก "องค์กร18มงกุฏ" ปิกัสโซ่ได้เจอกับชินที่บ้านท่าพัน และร่วมกันต่อสู้กับยักษ์ ปิกัสโซ่สวมใส่แว่นตาเป็นบ่วงอาคมซึ่งเมื่อถอดจะกลายร่างเป็นพิเภก - สิน:ชายหนุ่มผู้เป็นรองหัวหน้ากองรบที่ 3 ของหน่วยไอยราห้าเศียร ซึ่งเป็นในอดีตเคยฝึกวิชาที่สำนักจักรอัคคีกับครูชนะ มีม้าคู่ใจชื่อว่าปักษี ซึ่งเป็นม้าพิเศษมีปีกและมีเขา ใช้ดาบเป็นอาวุธประจำกาย สินมีความสามารถในการต่อสู้ แต่ก็มีความรอบรู้โดยเฉพาะในเรื่องเกี่ยวกับยักษ์เป็นอย่างดี อุปนิสัยเป็นคนใจเย็น กล้าหาญ รักความยุติธรรม และยังอ่อนโยนต่อเด็กอย่างชินด้วย ในบางครั้งสินก็แสดงความคิดอ่านแบบผู้ใหญ่เวลาที่สนทนากับลูกน้องทั้งสอง ...ในภาคเมืองตาก สินได้เข้าต่อสู้กับ "ราหู" โดยไม่ฟังคำสั่งของออกญาสุริโย ทำให้ถูกปลดออกจาการเป็นไอยราห้าเศียร แต่ในฐานะวีรบุรุษ ชาวเมืองตาก จึงอยากให้ สินช่วยเป็นเจ้าเมืองตากและดูแลทุกข์สุขประชาชนชาวตาก เป็นเหตุให้ สิน ต้องเิดินทางไปกับ ศรีปราชญ์และทองดี ไปสู่กรุงศรีอยุธยา เพื่อให้พระเจ้ากรุงศรีอยุธยา ยอมรับและแต่งตั้งสินเป็นเจ้าเมืองตากนั่นเอง- โนรา:เด็กสาวอายุ 15 เป็นชาวนครมนตรา แต่จากเหตุการณ์ในอดีตที่เธอเรียกยักษ์ผู้เฝ้านรกท้าวเวศสุวรรณออกมาโดยไม่ได้ตั้งใจและทำให้มีคนตายมากมายในเหตุการณ์นั้นก็ได้ย้ายไปอาศัยอยู่กับตายายที่เชียงแสน เป็นผู้เชี่ยวชาญการใช้คาถาอาคมต่างๆ มี รัก-ยม ชื่อ "ลูกแก้ว" และ "ลูกขวัญ" เป็นผู้ช่วยสำคัญ หลังจากจบภาคนครมนตราเธอได้ขอติดตามชินไปกรุงศรีอยุธยาด้วย- อำมาตย์สมิงดำ:ข้าราชการชั้นผู้ใหญ่ผู้เป็นที่ปรึกษาของพระเจ้ากรุงศรีอยุธยา มีความเกี่ยวพันกับขบวนการค้ายักษ์ที่หน่วยไอยราห้าเศียรจับกุมตัวมาได้ นอกจากนี้อำมาตย์สมิงดำยังมีการติดต่ออย่างลับๆ กับรามสูร, วิรุฬจำบัง และพราะเจ้าอลองพญาด้วย เป็นผู้เชี่ยวชาญการใช้คาถาอาคมชั้นสูง มีกุมารทองคอยรับใช้อยู่ตลอดเวลา และยังเป็นคนที่จับพ่อของชินไปสะกดหัวใจไว้อีกด้วยหน่วยไิอยราห้าเศียร หน่วยไิอยราห้าเศียร. หน่วยงานราชการสายป้องกันและปราบปรามแห่งกรุงศรีอยุธยา มีหน้าที่กำจัดและปราบปรามยักษ์- วาตะ:หนึ่งในผู้ติดตามของสิน เป็นผู้หญิงลูกของข้าราชการใหญ่ ฐานะทางบ้านดี แอบปลื้มสินอยู่ในใจ เนื่องจากเป็นลูกคนมีฐานะดี จึงมักจะไม่พกเงินสด แต่จะใช้ "บัตรเทพ" แทนอยู่บ่อยๆ จนบางทีก็กลายเป็นปัญหาเวลาที่บัตรเทพใช้การไม่ได้ ไม่ชอบยักษ์เป็นอย่างมาก เป็นคนขี้โวยวายแบบผู้หญิง แต่โดยเนื้อแท้แล้วเป็นคนจิตใจดี แม้แต่กับชินและปิกัสโซ่ที่เป็นยักษ์ วาตะเชี่ยวชาญการใช้คาถาอาคม และเวทมนตร์ต่างๆ โดยเรียนจบจากโรงเรียนสอนวิชาคาถาอาคมที่ชื่อว่า "อมตะคาถา" แห่งนครมนตรา- เมฆา:หนึ่งในผู้ติดตามของสิน เป็นผู้หญิงที่รักคุณธรรมมากกว่าหน้าที่ เดิมทีเคยอยู่กองรบที่ 2 แห่งหน่วยไอยราห้าเศียร แต่หลังเหตุการณ์ตามจับตัวลูกยักษ์ที่เมืองวิเศษไชยชาญ ก็ได้รับคำสั่งให้ย้ายมาประจำกองรบที่ 3 แทน เชี่ยวชาญการใช้อาวุธต่อสู้มากกว่าใช้คาถา ในภาคเมืองตาก เมฆามีบทบาทขึ้นมาใน ฐานะผู้ติดตามของสิน- ออกญาสุริโย:หัวหน้ากองรบที่ 3 ของหน่วยไอยราห้าเศียร ได้รับคำสั่งจากอำมาตย์สมิงดำให้มาจับตัว "ราหู" ที่เมืองตากกลับไป หลังจากศึกเมืองตากได้สงบลง ออกญาสุริโยก็ได้กลับไปกรุงศรีอยุธยาและ วันต่อมาก็มีข่าวถึงการเสียชีวิตของออกญาสุริโยโดยสาเหตุมาจาก ถูกยักษ์ลอบทำร้ายในขณะฟื้นตัวที่เรือนของตนจนถูกลอบสังหาร- ไอสูร:ผู้ที่ยืนอยู่บนจุดสูงสุดของหน่วยไอยราห้าเศียร เป็นพี่ของวาตะ ยังไม่ปรากฏหน้าตาและข้อมูลอื่นๆ- คีรี:รองหัวหน้ากองรบที่2ของหน่วยไอยราห้าเศียร เป็นรุ่นพี่ของสิน เป็นคนดูขี้เล่นแต่ในใจโหดเหี้ยมอำมหิต ได้ชักชวนชินเข้าหน่วยไอยราห้าเศียรโดยชินปฏิเสธ และเกิดการต่อสู้กันในระหว่างเดินทางไปกรุงศรีอยุธยาตัวละครอื่นๆตัวละครอื่นๆ. - ศรีปราชญ์:บุคคลลึกลับที่ปรากฏตัวที่เมืองตาก คอยช่วยเหลือชาวเมืองตากอย่างลับๆ ยังไม่ทราบจุดประสงค์ที่ชัดเจน- ครูพายัพ : อาจารย์สอนเวทมนตร์ของวาตะที่โรงเรียนอมตะคาถาในนครมนตรา มีเอกลักษณ์คือหน้าใสกิ๊ง และชอบพกกล้องยาสูบติดตัวอยู่เสมอ มีนิสัยไม่ชอบลงมือทำอะไรเพราะถือว่าทุกอย่างย่อมเป็นไปตามทางของมัน ชอบพูดพุทธสุภาษิต หรือ สำนวนในพุทธศาสนา มีความน่าสงสัยว่าจะเป็นยักษ์ชื่อไมยราพย์ มหาจอมเวทย์ผู้เก่งกาจที่สุดในดินแดนยักษ์ซึ่งมีอีกฉายาคือ เจ้าหนุ่มหน้าใส - รามสูร:ยักษ์ชั้นสูง เป็นหนึ่งในเหล่าขุมพลยักษ์ ใช้ขวานเป็นอาวุธ มีความสามารถใช้สายฟ้าโจมตีคู่ต่อสู้ เมื่อไม่ได้อยู่ในร่างยักษ์จะเป็นชายผมดำยาวหยักศก นิสัยก้าวร้าว ดูถูกมนุษย์ มีความแค้นกับชินเนื่องจากเคยต่อสู้ด้วยแล้วแพ้จนเขี้ยวหัก เดินทางร่วมกับวิรุฬจำบัง- วิรุฬจำบัง:ยักษ์ชั้นสูง เป็นหนึ่งในเหล่าขุมพลยักษ์เช่นเดียวกับรามสูร อ้วนกลม ผมทรงแอฟโฟร่ มีนิสัยตะกละตะกราม ชอบเที่ยวสนุกเรื่อยเปื่อย เป็นเพื่อนกับรามสูร ขี่สัตว์ชื่อ นิลพาหุ(เป็นสัตว์พัธุ์ผสมระหว่าง ม้า ลา แกะ ค้างคาว เหาะได้)เป็นพาหนะ ร่างยักษ์และความสามารถยังไม่ถูกเปิดเผย แต่ดูท่าจะมีอำนาจมากกว่ารามสูร- วิรุฬหก:ผู้หญิงคนเดียวใน เหล่าขุนพลยักษ์ ใส่แว่น ผมยาวหน้าม้า ความสามารถยังคงเป็นความลับ ชอบพูดจาถากถางรามสูรบ่อยๆ- สหัสเดชะ:หนึ่งในขุนพลยักษ์ เป็นหัวหน้าคณะทูตของ มหาอุปราช มังระ ที่จะเดินทางไปกรุงศรีอยุธยา ข้อมูลอื่นๆยังไม่เปิดเผย- ยูอิง:สาวน้อยชื่อประหลาดที่พบกับชินที่เมืองสุพรรณบุรีและเกิดปลื้มชินที่ช่วยตนจากยักษ์ เลยขอติดตามเดินทางไปกรุงศรีอยุืธยาด้วย- กาแล:ผู้ติดตามของยูอิง ตัวเล็กเหมือนเด็กใช้ดาบเป็นอาวุธรายชื่อตอนต่างๆรายชื่อตอนภาคปกติรายชื่อตอนต่างๆ. รายชื่อตอนภาคปกติ. - เล่ม 1 มี 6 ตอน- ชิน - ประตูชาติการ - หน่วยไอยรา 5 เศียร - ออกเดินทาง - Picasso - Glasses And Green- เล่ม 2 มี 6 ตอน- พิเภก - ตัวสอดรู้สอดเห็น - The chosen one - ไม้ตาย - มุ่งสู่ใจกลางเมือง - เส้นทางที่ต้องเดินต่อไป- เล่ม 3 มี 6 ตอน- THANKS FOR YOUR HELP - Salavin Encyclpedia Vol.1 - สามพี่น้องโจรสลัด - AWAKE - แนวร่วมจำเป็น - ปืนใหญ่ประจำตระกูล - เล่ม 4 มี 9 ตอน- ถึงนครมนตราแล้ว - ยันต์ลูกอม - รัตนตรัยถูกขโมย - อองรีกับดานัง - พระยาเพชรทองคำ - ชุมชนตลาดมืด - เด็กปิศาจ - บุกคุ้มเจ้าเมือง - สุนัขรับใช้- เล่ม 5 มี 9 ตอน- ตัวถ่วง - กลุ่มวีรชนพิทักษ์เมืองตาก - ลูกถีบช้างป่าสลาตัน - ปิกัสโซ่แยกทาง - ไม่ได้ล้อเล่น - คุกบนสันเขื่อน - แปลงร่างรูปแบบดิน - ความทรงจำที่ดำมืด - แผนร้ายรายชื่อตอนภาคพิเศษรายชื่อตอนภาคพิเศษ. - Episode Zero : Shadow of the Knight มี 5 ตอน- From dusk - Two years ago kids - The Monkey Hero - Dark side & Light valiant - In between dream - Till dawn</doc>
