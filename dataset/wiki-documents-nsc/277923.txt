<doc id="277923" url="https://th.wikipedia.org/wiki?curid=277923" title="คุณหนูฉันทนา">คุณหนูฉันทนา คุณหนูฉันทนา เป็นละครแนวคอมเมดี้ ที่ออกอากาศทาง สถานีวิทยุโทรทัศน์ไทยทีวีสีช่อง 3 ประพันธ์โดย วัตตรา บทโทรทัศน์โดย ปัทมาพร เคนผาพงศ์ กำกับการแสดงโดย ชนะ คราประยูร ผลิตโดย บริษัท มาสเตอร์ วัน วิดีโอ โปรดักชั่น ของ ทาริกา ธิดาทิตย์ ออกอากาศเมื่อ 15 ตุลาคม พ.ศ. 2552ข้อมูลข้อมูล. - ชื่อเรื่อง คุณหนูฉันทนา - ผู้ผลิต บริษัท มาสเตอร์ วัน วิดีโอ โปรดักชั่น จำกัด (ทาริกา ธิดาทิตย์) - กำกับการแสดง ชนะ คราประยูร - บทประพันธ์ วัตตรา - บทโทรทัศน์ ปัทมาพร เคนผาพงศ์นักแสดงนักแสดง. - ณัฐพล ลียะวนิช รับบท ขวัญกฤษฎิ์ คาแรคเตอร์ ชายหนุ่มวัย30-32ดีเจหนุ่ม แห่งคลื่นลูกทุ่งคลาสสิก เป็นคนพูดเก่ง มีวาทศิลป์ดีเยี่ยม ทำแต่งานจนไม่มีเวลาให้คนรัก ทำให้วีรดาตัดสินใจไปแต่งงานกับปกป้องแต่ก็ยังคงติดต่อและคบหาวีรดาอย่าง เพื่อนสนิท จนเป็นเหตุให้เนตรพธูเข้าใจผิด และเข้ามาวุ่นวายกับตัวเขา จนในที่สุดก็ได้เกิดเป็นความรักขึ้น- มนัสนันท์ พันเลิศวงศ์สกุล รับบท เนตรพธู , แพ็ท คาแรคเตอร์ หญิงสาววัย25ลูกสาวคนโตของปกป้องที่เกิดจากเมียคนแรก เป็นคนฉลาด เอาแต่ใจตัว ยึดถือตัวเองเป็นใหญ่ ไม่ลงรอยกับแม่เลี้ยง เพราะคิดว่าจะมาฮุบสมบัติของแม่ตนไป ทำให้มีปากเสียงกับผู้เป็นพ่อ จนต้องปลอมตัวไปสมัครเป็นสาวโรงงานเพื่อพิสูจน์ตัวเอง และเพราะความที่เป็นคนอารมณ์ขึ้นๆ ลงๆ บวกกับนิสัยฟุ่มเฟือยของตน จึงทำให้ภายในโรงงานเกิดเรื่องวุ่นวายขึ้น แต่เรื่องวุ่นวายเหล่านี้กลับทำให้เธอได้รู้จักตัวเอง- ศุภณัฐ เฉลิมชัยเจริญกิจ รับบท ศรลักษณ์ คาแรคเตอร์ ชายหนุ่มวัย 25-27นักร้องหนุ่มลูกทุ่ง เป็นคนอารมณ์ดี ยิ้มเก่ง ชื่นชอบท่าทางห้าวๆ ของชมนาดพยายามตามจีบ จนในที่สุดก็สามารถพิชิตใจชมนาดสำเร็จ- แอนนี่ บรู๊ค รับบท ชมนาด คาแรคเตอร์ หญิงสาววัย24-25 เพื่อนร่วมห้องของเนตรพธูอีกคน เป็นคนบ้านเดียวกับพรพนา มีนิสัยห้าวๆ ปากร้ายใจดี พูดจาขวานผ่าซาก ไม่ค่อยลงรอยกับเนตรพธูในตอนแรก เพราะหมั่นไส้ในท่าทางผู้ดีของหญิงสาว และคำพูดของเธอก็ช่วยทำให้เนตรพธูได้คิดในหลายเรื่อง - ดนัย จารุจินดา รับบท โชคดนัย คาแรคเตอร์ ชายหนุ่มวัย30-32 เป็นเพื่อสนิทของพระเอก เป็นดีเจหนุ่มอารมณ์ดี มองโลกแง่ดี แต่งตัวดีหรูหรา รักเพื่อน มีน้ำใจ รักพรพนาลแ จริงใจ- เพชรลดา เทียมเพ็ชร รับบท 'พรพนาคาแรคเตอร์ หญิงสาววัย24-25 เพื่อนคนแรกในโรงงานของเนตรพธู เป็นคนน่ารัก สดใส มองโลกในแง่ดีชอบช่วยเหลือคนอื่น แอบชอบขวัญกฤษฎิ์ แต่ชายหนุ่มกลับไปสนใจเนตรพธู ทำให้เธอโกรธจนถึงขั้นประกาศตัดความเป็นเพื่อนกับเนตรพธู แต่สุดท้ายเพราะความเป็นเพื่อน ทำให้เธอทำใจได้ และย้อนกลับมาหาเนตรพธูอีกครั้ง - สันติสุข พรหมศิริ รับบท ปกป้อง คาแรคเตอร์ พ่อของเนตรพธู หนุ่มใหญ่วัย 50 เป็นคนจริงจัง ขรึม ท่าทางน่าเกรงขาม พูดคำไหนคำนั้น รักลูก พยายามให้ทุกอย่างที่เนตรพธูต้องการมาตั้งแต่เล็ก จนเนตรพธูกลายเป็นคนเอาแต่ใจตัวเอง สุดท้ายก็ต้องมากลายเป็นไม้เบื่อไม้เมากับลูกสาวเสียเอง- อัญชิสา เลี่ยวไพโรจน์ รับบท วีรดา คาแรคเตอร์ หญิงสาววัย 30 -32 แม่เลี้ยงของเนตรพธู เป็นคนสวย อายุมากกว่าเนตรพธูสี่ปี เป็นคนเรียบร้อย ไม่มีปากเสียง ใจเย็น พยายามทำดีกับเนตรพธู แต่ก็ถูกเนตรพธูว่าร้ายอยู่เสมอ ในที่สุดความดีที่ทำไว้ก็ช่วยทำให้เนตรพธูเข้าใจและยอมรับเธอเป็นส่วนหนึ่ง ในครอบครัว - อดิศร อรรถกฤษณ์ รับบท พีรพล คาแรคเตอร์ แฟนเก่า เนตรพธู จะมาขอเนตรพธูคือดีแต่เนตรพธูไม่ให้อภัย - กรุณพล เทียนสุวรรณ รับบท อำพล คาแรคเตอร์ หนุ่มใหญ่วัย35-40 ผู้จัดการโรงงาน เป็นคนเจ้าเล่ห์ เห็นแก่ตัว ยักยอกเงินในบริษัท ไปเปิดโรงงานแข่ง และยังคิดลอบวางเพลิงโรงงานอีก แต่สุดท้ายก็หนีไม่พ้นเงื้อมือของกฎหมาย - จรรยา ธนาสว่างกุล รับบท เจริญศรี คาแรคเตอร์ หนุ่มใหญ่วัย42-48 ฝ่ายบุคคล เป็นคนเจ้าเล่ห์ เห็นแก่ตัว ช่วยอำพลยักยอกเงินบริษัท ถูกปกป้องจับได้ว่าโกงบริษัท ปกป้องไล่ออก ไปเป็นผู้ช่วยอำพลที่คู่แข่ง และยังคิดวางแผนลอบวางเพลิงโรงงานอีก แต่สุดท้ายก็หนีไม่พ้นเงื้อมือของกฎหมาย - เบ็ญจสิริ วัฒนา รับบท วิไล คาแรคเตอร์ วิไลเป็นแฟนบรรเจิด ไม่ถูกกับ เนตรพธู เพราะคิดว่า เนตรพธู แย่งบรรเจิดไปจากเขา เลยวางแผนร้ายๆแต่ไม่สำเร็จ - อติเทพ ชดช้อย รับบท บรรเจิด คาแรคเตอร์ แฟนของวิไล บรรเจิดชอบ เนตรพธู ตั้งแต่แรกเห็น และจีบ เนตรพธู จนทำให้วิไลหึง - พุฒิพงศ์ พรหมสาขา ณ สกลนคร รับบท เฮียปิว คาแรคเตอร์ ชอบเนตรพธูตั้งแต่แรกเห็นและเฮียปิวจีบเนตรพธู - วิยะดา อุมารินทร์ รับบท แม่ว่าน คาแรคเตอร์ 40-48 แม่นมที่เลี้ยงเนตรพธูมาตั้งแต่เด็กๆรักเนตรพธูเหมือนลูกแท้ๆเนตรก็รักแม่ว่าน ว่านเป็นคนดี - ปาจรีย์ ณ นคร รับบท อ้อย คาแรคเตอร์ 28-30 คนรับใช้อ้อยเป็นคนดี - กล้วย เชิญยิ้ม รับบท อนันต์ คาแรคเตอร์ 36-40 คนขับรถเป็นคนดี - นันท์นภัส เลิศนามเชิดสกุล รับบท น้องอาย คาแรคเตอร์ 5-6 เป็นเด็กน่ารักลูกสาววีรดากับปกป้องรักเนตรพธู - วิมลพันธ์ ชาลีจังหาญ รับบท รัตนา คาแรคเตอร์ - ปริศนา กล่ำพินิจ รับบท ปราณี คาแรคเตอร์ - สุชาดา พูนพัฒนสุข รับบท ศิริวรรณ คาแรคเตอร์ - พัฒนวดี พัฒนถาบุตร รับบท นวลนรี คาแรคเตอร์เรื่องย่อ เรื่องย่อ. เมื่อนวลจันทร์ภรรยาของปกป้องเสียชีวิต ปกป้องจึงมีรักครั้งใหม่กับวีรดาทำให้เนตรพธูโกรธและไม่ยอมกลับเมืองไทย ปกป้องจึงหลอกเนตรพธูว่าตนป่วยหนัก เพื่อให้ลูกสาวกลับมา พอเนตรพธูกลับมาเมืองไทย และได้เจอกับอาย น้องต่างมารดาของเธอ เมื่ออายเดินเข้ามาจับมือเนตรพธูเธอจึงสะบัด จนน้องอายตกน้ำ ปกป้องโกรธเนตรพธูมากที่ทำน้องตกน้ำจึงขู่เธอว่าจะยกโรงงานให้กับวีรดา เนตรพธูไม่ยอม เธอจึงพิสูจน์ตัวเองว่าสามารถดูแลโรงงานได้ โดยเข้าไปเป็นสาวโรงงานตามข้อตกลงของปกป้อง เมื่อเข้ามาทำงานที่โรงงานเนตรพธูได้เจอกับเพื่อนที่น่ารักอย่างพรพนาและ ชมนาด ที่คอยร่วมทุกข์ร่วมสุขกันมาตลอด หลังจากนั้นเธอได้เจอกับแท็กซี่หื่นกามทำให้เนตรพธูได้เจอกับขวัญกฤษฎิ์ ดีเจหนุ่ม ความไม่เข้าใจของเนตรพธูที่สงสัยในความสัมพันธ์ของขวัญกฤษฎิ์กับวีรดาแม่ เลี้ยงของเธอ และความเข้าใจผิดของขวัญกฤษฎิ์ที่คิดว่าเนตรพธูเป็นเมียเก็บของท่าน ประธาน ทำให้ความขัดแย้งของทั้งคู่ได้ก่อตัวเป็นความรักโดยไม่รู้ตัว หลายครั้งที่ขวัญกฤษฎิ์เกิดสงสัยในความเป็นสาวโรงงานของเนตรพธู ที่เธอสามารถพูดภาษาอังกฤษกับชาวต่างได้อย่างคล่องแคลว แต่ขวัญกฤษฎิ์ก็ยังไม่แน่ใจว่าที่จริงแล้วเนตรพธูเป็นใครกันแน่ อำพล ผู้จัดการโรงงานที่คอยจะทำลายธุรกิจของปกป้องทุกวิธีทาง ถูกวีรดาสงสัยว่ายักยอกเงินบริษัท เลยจัดการวางเพลิงโรงงาน หลังจากเกิดเหตุการณ์นี้ขึ้น ด้วยความเป็นห่วงทั้งลูกสาวและโรงงานทำให้ปกป้องมีอาการป่วยกำเริบ เมื่อ เนตรพธูรู้ปัญหาของโรงงานจึงตัดสินใจที่จะบริหารงานแทนพ่อ เธอจึงเข้าร่วมประกวดแฟชั่นหวังจะช่วยกิจการของตนให้หลุดพ้นจากปัญหา ระหว่างที่เธอออกแบบเสื้อผ้าเพื่อเข้าประกวดอยู่นั้น วีรดาก็ได้พูดคุยกับเนตรพธู ทำให้เนตรพธูรู้ว่าวีรดารักพ่อของเธอจริงๆถึงบริษัทของเนตรพธูจะไม่ชนะการประกวด แต่ก็มีนักลุงทุนชาวต่างชาติมาร่วมผลิตสินค้าด้วย ทำให้เนตรพธูตัดสินใจเปิดเผยความจริงว่าตนเป็นใคร เมื่อขวัญกฤษฎิ์ได้ยินจึงเสียใจเพราะคิดว่าตนเองถูกหลอก ปกป้องสงสารลูกเลยให้วีรดาไปพูดให้ขวัญกฤษฎิ์คิดทบทวนอีกครั้งในเรื่องของความสัมพันธ์ระหว่างขวัญกฤษฎิ์กับลูกสาวของตน และในงานแต่งงานของศรลักษณ์กับชมนาดนั่นเอง ขวัญกฤษฎิ์ปรากฏตัวและได้ขึ้นไปขอโทษเนตรพธูบนเวที จากนั้นทั้งคู่ก็บอกรักกันท่ามกลางความยินดีของทุกคนที่โรงงาน</doc>
