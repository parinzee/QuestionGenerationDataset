<doc id="350423" url="https://th.wikipedia.org/wiki?curid=350423" title="สิทธิของกลุ่มบุคคลที่มีความหลากหลายทางเพศในอิสราเอล">สิทธิของกลุ่มบุคคลที่มีความหลากหลายทางเพศในอิสราเอล สิทธิของเลสเบียน เกย์ ไบเซ็กชวล คนข้ามเพศ (กลุ่มบุคคลที่มีความหลากหลายทางเพศ) ในอิสราเอล ถือว่าพัฒนามากที่สุดในประเทศตะวันออกกลาง โดยในเดือนพฤศจิกายน ค.ศ. 2005 ศาลได้อนุญาตอย่างเป็นทางการให้คู่เลสเบียนสามารถรับเลี้ยงบุตรที่เกิดมาจากการผสมเทียมจากการบริจาคสเปิร์ม ซึ่งทำให้เกิดการประท้วงจากพรรคยิวออโทดอกซ์ (ซึ่งมีส่วนน้อย) มีการสมรสที่มิได้กระทำตามกฎหมาย ก็ประสบความสำเร็จเช่นเดียวกัน แต่การสมรสในเพศเดียวกันอย่างเป็นทางการยังไม่มีผลบังคับใช้ ซึ่งในประเทศอื่นมีการบังคับใช้แล้ว อิสราเอลถือเป็นหนึ่งในประเทศที่มีการสนับสนุนการสมรสในเพศเดียวกันมากที่สุดในโลก กับตัวเลข 61% ที่ชาวอิสราเอลสนับสนุนการจดทะเบียนสมรสในคู่เพศเดียวกัน อิสราเอล จอร์แดน ตุรกี อิรัก และไซปรัส เท่านั้นในตะวันออกกลาง ที่รักร่วมเพศเป็นที่ยอมรับ ไม่ถือเป็นเรื่องผิดกฎหมายและไม่ถูกลงโทษภายใต้กฎหมาย ซึ่งในประเทศส่วนใหญ่ในตะวันออกกลาง พฤติกรรมรักร่วมเพศถือเป็นเรื่องผิดกฎหมาย ที่มีการลงโทษการเฆี่ยนหรือแขวนคอ อิสราเอลถือเป็นประเทศแรกในเอเชียที่บุคคลรักร่วมเพศได้รับการปกป้องจากกฎหมายขจัดการเลือกปฏิบัติ และยังถือเป็นประเทศเดียวในตะวันออกกลางที่ได้รับการปกป้องจากกฎหมาย ในเดือนสิงหาคม ค.ศ. 2009 ได้มีการจู่โจมยิงศูนย์เกย์และเลสเบียนในเทลอาวีฟ มีผู้เสียชีวิต 2 คน และบาดเจ็บมากกว่า 15 คน บุคคลสำคัญจากรัฐบาล อาทิเช่น นายกรัฐมนตรีอิสราเอล เบนจามิน เนทายาฮู และประธานาธิบดี ชิมอน เปเรส และหลายองค์กรร่วมประณามการกระทำดังกล่าว</doc>
