<doc id="739051" url="https://th.wikipedia.org/wiki?curid=739051" title="วิกัส กรีซาน ยาดาฟ">วิกัส กรีซาน ยาดาฟ วิกัส กรีซาน ยาดาฟ (Vikas Krishan Yadav) เกิดเมื่อ 10 กุมภาพันธ์ พ.ศ. 2535 ที่ รัฐหรยาณา เป็นนักมวยสากลสมัครเล่นชาวอินเดีย ได้เหรียญทองกีฬาเอเชียนเกมส์ พ.ศ. 2553 ยาดาฟเริ่มชกมวยสากลสมัครเล่นใน พ.ศ. 2546 โดยเข้าร่วมกับสโมสรภิวานี ต่อมา เขาได้ทำงานในแผนกไฟฟ้าของรัฐหรยณะ. ยาดาฟได้ติดทีมชาติไปแข่งขัยมวยสากลสมัครเล่นเยาวชนชิงแชมป์เอเชียใน พ.ศ. 2553 ที่เตหะราน และได้เหรียญทอง จากนั้นเข้าแข่งขันมวยสากลสมัครเล่นเยาวชนชิงแชมป์โลก ที่ บากูใน พ.ศ. 2553 ได้เหรียญทองในรุ่นไลท์เวท และได้เหรียญทองแดงกีฬาโอลิมปิกเยาวชนที่สิงคโปร์ในปีเดียวกัน ในปลายปีนั้นยังได้เหรียญทองเอเชียนเกมส์รุ่นไลท์เวทด้วย โดยเป็นฝ่ายชนะคะแนนฮู ชิงจากจีน 5-4 ในกีฬาเอเชียนเกมส์ พ.ศ. 2557 เขาขึ้นชกในรุ่นมิดเดิลเวทและได้เหรียญทองแดง โดยในรอบรองชนะเลิศแพ้ ซานิเบก อาลิคานูลี จากคาซัคสถาน.</doc>
