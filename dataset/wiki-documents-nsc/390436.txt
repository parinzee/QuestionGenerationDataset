<doc id="390436" url="https://th.wikipedia.org/wiki?curid=390436" title="ชลิตรัตน์ จันทรุเบกษา">ชลิตรัตน์ จันทรุเบกษา นายชลิตรัตน์ จันทรุเบกษา หรือ เสี่ยหม่อง อดีตรองโฆษกประจำสำนักนายกรัฐมนตรี ในรัฐบาลของนางสาวยิ่งลักษณ์ ชินวัตร โฆษกพรรคชาติพัฒนา และอดีตผู้อำนวยการเลือกตั้งพรรคชาติพัฒนาเพื่อแผ่นดินประวัติ ประวัติ. ชลิตรัตน์ จันทรุเบกษา เกิดเมื่อวันที่ 19 เมษายน พ.ศ. 2507 ที่เขตบางเขน กรุงเทพมหานคร เป็นบุตรของพลอากาศเอกชนินทร์ จันทรุเบกษา (เป็นหลานของพลอากาศเอก บุญชู จันทรุเบกษา) กับนางปาลีรัฐ จันทรุเบกษา สำเร็จการศึกษาชั้นประถมศึกษา และมัธยมศึกษาจากโรงเรียนวชิราวุธวิทยาลัย จบการอาชีวศึกษา และด้านด้านคอมพิวเตอร์ จากประเทศออสเตรเลีย สำเร็จการศึกษาระดับปริญญาตรี ด้านรัฐศาสตร์ จากมหาวิทยาลัยรามคำแหง และผ่านการอบรมหลักสูตรการบิน จากกองทัพอากาศ และจากสถาบันการบินพลเรือนการทำงาน การทำงาน. ชลิตรัตน์ จันทรุเบกษา เคยสมัครรับเลือกตั้ง ส.ส.กรุงเทพมหานคร ในสังกัดพรรคชาติพัฒนา ในการเลือกตั้ง พ.ศ. 2544 แต่ไม่ได้รับเลือกตั้ง ต่อมาในการเลือกตั้ง พ.ศ. 2554 ได้รับมอบหมายจากพรรคชาติพัฒนาเพื่อแผ่นดิน ให้เป็นผู้อำนวยการเลือกตั้งของพรรค (รับผิดชอบเขตกรุงเทพมหานครและภาคกลาง) และได้รับแต่งตั้งเป็นรองโฆษกประจำสำนักนายกรัฐมนตรี ในรัฐบาลของนางสาวยิ่งลักษณ์ ชินวัตร ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคชาติพัฒนา ลำดับที่ 5งานด้านการแสดงงานด้านการแสดง. - ละคร ดินน้ำลมไฟ รับบท เป็นผู้สร้างหนัง - ละคร ตะวันเดือด รับบท เป็นเฮียโชติ (เจ้าของร้านปืน) - ละคร เหนือเมฆ - ละคร สุภาพบุรุษจุฑาเทพ ตอน คุณชายรณพีร์ รับบท เป็นผู้บังคับการกองบิน - ละคร ชาติพยัคฆ์ รับบท ผู้ใหญ่เชื้อ - ละคร ดาวหลงฟ้า ภูผาสีเงิน รับบท เอกอัครราชทูตซามาร์ - ละคร ป่ารักน้ำ รับบท พ่อสลิลา (ลิลา)เครื่องราชอิสริยาภรณ์เครื่องราชอิสริยาภรณ์. - พ.ศ. 2557 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฏไทย (ท.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตราภรณ์ช้างเผือก (ต.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตราภรณ์มงกุฎไทย (ต.ม.)</doc>
