<doc id="387230" url="https://th.wikipedia.org/wiki?curid=387230" title="โจอี บาร์ตัน">โจอี บาร์ตัน โจเซฟ แอนโทนี "โจอี" บาร์ตัน () เกิดเมื่อวันที่ 2 กันยายน ค.ศ. 1982 เป็นนักฟุตบอลชาวอังกฤษ ปัจจุบันเล่นให้กับเบิร์นลีย์ บาร์ตันเกิดในฮายตัน เมอร์ซีย์ไซด์ เติบโตในครอบครัวชนชั้นแรงงาน เขาเริ่มต้นอาชีพนักฟุตบอลกับสโมสรฟุตบอลแมนเชสเตอร์ซิตี ในปี ค.ศ. 2002 หลังจากผ่านระบบเยาวชนของสโมสร เขาลงแข่งในฐานะทีมรุ่นใหญ่ โดยใน 5 ปีที่อยู่กับสโมสร ลงแข่ง 150 นัด เขาลงแข่งในฐานะนักฟุตบอลทีมชาติอังกฤษครั้งแรกในเดือนกุมภาพันธ์ ค.ศ. 2007 อย่างไรก็ตามเขาได้รับคำวิจารณ์จากเพื่อนร่วมทีม ต่อมาเขาย้ายมาอยู่กับสโมสรฟุตบอลนิวแคสเซิลยูไนเต็ด ด้วยค่าตัว 5.8 ล้านปอนด์ ในเดือนกรกฎาคม ค.ศ. 2007 ในอาชีพนักฟุตบอลของเขาที่ผ่านมา ได้เกิดข้อพิพาทและปัญหาด้านวินัยอยู่หลายครั้ง ถูกตัดสินว่ามีความผิดในการใช้ความรุนแรง 2 ครั้ง เมื่อวันที่ 20 พฤษภาคม ค.ศ. 2008 เขาถูกตัดสินจำคุกเป็นเวลา 6 เดือน จากเหตุการณ์ทำร้ายร่างกายและทะเลาะวิวาท นอกร้านแม็กโดนัลด์ ในลิเวอร์พูลซิตีเซนเตอร์ บาร์ตันถูกจองจำอยู่นาน 77 วัน ก่อนที่จะถูกปล่อยตัวเมื่อวันที่ 28 กรกฎาคม ค.ศ. 2008 เมื่อวันที่ 1 กรกฎาคม ค.ศ. 2008 เขายังได้รับคำพิพากษารอการลงโทษ หลังจากเขายอมรับในเหตุทำร้ายร่างกาย อดีตเพื่อนร่วมทีม อุสมาน ดาโบ ในระหว่างการฝึกซ้อมเมื่อวันที่ 1 พฤษภาคม ค.ศ. 2007 เหตุการณ์นี้เป็นผลทำให้เขายุติอาชีพนักฟุตบอลกับแมนเชสเตอร์ซิตี 3 วันหลังจากถูกปล่อยตัว เขาถูกปรับเงินโดยสมาคมฟุตบอลอังกฤษ จากการทำร้ายร่างกายดาโบ</doc>
