<doc id="614094" url="https://th.wikipedia.org/wiki?curid=614094" title="วรรณ ชันซื่อ">วรรณ ชันซื่อ ร้อยตำรวจตรี วรรณ ชันซื่อ (16 สิงหาคม พ.ศ. 2466 - 19 สิงหาคม พ.ศ. 2558) อดีตประธานรัฐสภา และอดีตประธานวุฒิสภาประวัติ ประวัติ. ร้อยตำรวจตรี วรรณ ชันซื่อ เกิดเมื่อวันที่ 16 สิงหาคม พ.ศ. 2466 ที่ย่านสะพานเหลือง กรุงเทพมหานคร เป็นบุตรของรองอำมาตย์โทเอกยู้ ชันซื่อ ซึ่งเป็นชาวไทยเชื้อสายจีน และมารดาก็มีเชื้อสายจีน เป็นพี่ชายของนายประมาณ ชันซื่อ อดีตประธานศาลฏีกา สมรสกับ คุณหญิงพวงผกา ชันซื่อ (สกุลเดิม เศรษฐภักดี) มีบุตร - ธิดารวม 3 คน คือ- นายแพทย์เอกวรรณ ชันชื่อ สมรสกับ รองศาสตราจารย์ สัตวแพทย์หญิงนันทริกา ชันซื่อ (สกุลเดิม โพธิปักษ์) - นางสาวยุวดี ชันซื่อ - นายเอกทัย ชันซื่อการศึกษา การศึกษา. ร้อยตำรวจตรี วรรณ ชันซื่อ จบการศึกษาจากโรงเรียนอัสสัมชัญ เมื่อจบชั้นมัธยม 6 แล้วก็ไปเรียนพาณิชย์ต่อที่โรงเรียนพณิชยการวัดเทวราชกุญชร จนสอบได้มัธยม 8 ก็เบนเข็มเปลี่ยนไปเรียนวิชากฎหมายที่มหาวิทยาลัยธรรมศาสตร์และการเมือง (ตมธก.) ปัจจุบันคือ มหาวิทยาลัยธรรมศาสตร์หน้าที่ทางการเมือง หน้าที่ทางการเมือง. ร้อยตำรวจตรี วรรณ ชันซื่อ ได้รับพระบรมราชโองการโปรดเกล้าฯ แต่งตั้งเป็น ประธานวุฒิสภา เมื่อวันที่ 3 พฤษภาคม พ.ศ. 2532 โดยมี พลเอก พิศิษฐ์ เหมะบุตร เป็นรองประธานวุฒิสภา คนที่ 1 และศาสตราจารย์บุญชนะ อัตถากร เป็นรองประธานวุฒิสภา คนที่ 2เครื่องราชอิสริยาภรณ์เครื่องราชอิสริยาภรณ์. - เหรียญจักรพรรดิมาลา (ร.จ.พ)ธุรกิจ ธุรกิจ. นอกจากบทบาททางการเมืองแล้ว ร้อยตำรวจตรี วรรณ ชันซื่อ ยังประกอบธุรกิจด้วย มีหลากหลายประเภท เช่น ธุรกิจค้าน้ำมัน, ศูนย์การค้าและโรงภาพยนตร์ โดยร่วมกับตระกูลนักธุรกิจที่มีชื่อหลายตระกูล เช่น สารสิน หรือ บุญสูง โดยเริ่มประกอบธุรกิจในปี พ.ศ. 2500หลังการเมือง หลังการเมือง. หลังจากยุติบทบาททางการเมืองแล้ว ร้อยตำรวจตรี วรรณ ชันซื่อ อาศัยอยู่กับครอบครัวที่ 49/1 ถนนประชาชื่น ตำบลบางเขน อำเภอเมืองนนทบุรี จังหวัดนนทบุรี และไม่มายุ่งเกี่ยวกับการเมืองอีกเลย ร้อยตำรวจตรี วรรณ ชันซื่อ ถึงแก่อนิจกรรมในเช้าวันที่ 19 สิงหาคม พ.ศ. 2558 ณ โรงพยาบาลจุฬาลงกรณ์ สิริอายุได้ 92 ปี 3 วัน</doc>
