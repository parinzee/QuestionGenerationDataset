<doc id="564316" url="https://th.wikipedia.org/wiki?curid=564316" title="โรงแรมโครยอ">โรงแรมโครยอ โรงแรมโครยอ () เป็นโรงแรมแห่งหนึ่งในประเทศเกาหลีเหนือ และเป็นโรงแรมที่ใหญ่เป็นอันดับสองของประเทศในปัจจุบัน เป็นตึกแฝดสูง 143 เมตร (469 ฟุต) สูง 43 ชั้น สร้างเสร็จในปี ค.ศ. 1985 ภายใต้การควบคุมอย่างละเอียดจากคิม อิล-ซ็อง โดยมีจุดประสงค์ให้เป็นสิ่งแสดงความรุ่งเรืองและความแข็งแกร่งของชาติ ตัวโรงแรมมีทางเข้าเป็นรูปปากมังกรหยกยาว 9 เมตร (30 ฟุต) ซึ่งนำไปสู่ห้องโถงที่ตกแต่งด้วยโมเสกรูปสัญลักษณ์ทางวัฒนธรรมของเกาหลีเหนือ กระเบื้องโมเสกเหล่านั้นผลิตจากโลหะมีค่า และอัญมณีหลากชนิดภายใต้บานกระจกที่ออกแบบให้มีการกระจายแสงต่ำ ซึ่งจะถูกเปลี่ยนใหม่ทุกสองปีเพื่อรักษาตัวโมเสกให้เงางามอยู่เสมอ โรงแรมโครยอได้รับการจัดอันดับให้เป็นโรงแรมระดับสามดาวตามมาตรฐานตะวันตก ในขณะที่เกาหลีเหนือจัดอันดับให้เป็นโรงแรมระดับห้าดาว รัฐมนตรีว่าการกระทรวงการต่างประเทศของแคนาดาเคยกล่าวชื่นชมโรงแรมแห่งนี้ว่า "หรูหรา" และ "เป็นโรงแรมนานาชาติที่ดีที่สุดในกรุงเปียงยาง"</doc>
