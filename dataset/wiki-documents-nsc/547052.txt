<doc id="547052" url="https://th.wikipedia.org/wiki?curid=547052" title="ธนนไชย">ธนนไชย ธนนไชย หรือฮวงไซ เป็นไม้ยืนต้นขนาดเล็กในสกุลมะม่วงหัวแมงวัน วงศ์ Anacardiaceae เป็นไม้ผลัดใบ กิ่งก้านอ่อนมีขนสีน้ำตาลแดง กิ่งแก่ผิวเกลี้ยง ใบเดี่ยว แตกใบมากที่ปลายยอด ใบหนา กรอบ ใบขนาดเล็กกว่ามะม่วงหัวแมงวัน ใบอ่อนสีน้ำตาลแดง ดอกเป็นดอกช่อ ผลสดค่อนข้างกลม ผลอ่อนสีเขียว สุกเป็นสีดำ ออกดอกช่วงมกราคม – มีนาคม ผลแก่ช่วงเมษายน – พฤษภาคม พบครั้งแรกในประเทศไทยที่จังหวัดกาญจนบุรี โดย J.E. Teijsmann ชาวเนเธอร์แลนด์ ชื่อสปีชีส์ตั้งตามชื่อประเทศไทย ฮวงไซ เป็นพืชทนเค็ม เจริญได้ดีในดินเค็ม ใบอ่อนรับประทานเป็นผักสด ผลมีรสหวาน รับประทานได้ ลำต้นใช้ก่อสร้าง เป็นพืชสมุนไพร ทางภาคอีสาน ใช้ลำต้นหรือรากต้มน้ำดื่ม แก้ผิดสำแดง เปลือกลำต้น ต้มน้ำผสมเกลือใช้อมรักษารำมะนาด ใช้ยางชันเคี่ยวผสมกับสมุนไพรชนิดอื่น รักษาฝีเน่าหรือใช้เปลือกต้นเคี่ยวกับสมุนไพรอื่น รักษาโรคเริม ใช้เป็นไม้ประดับได้ด้วย</doc>
