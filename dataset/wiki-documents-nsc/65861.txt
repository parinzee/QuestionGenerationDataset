<doc id="65861" url="https://th.wikipedia.org/wiki?curid=65861" title="สถาบันการพลศึกษา">สถาบันการพลศึกษา สถาบันการพลศึกษา เป็นสถาบันอุดมศึกษาของรัฐ สังกัดกระทรวงการท่องเที่ยวและกีฬา เดิมชื่อ วิทยาลัยพลศึกษา ทำหน้าที่ผลิตครู โดยเฉพาะครูสอนพลศึกษาและสุขศึกษา แต่ปัจจุบันได้เพิ่มบทบาทในการผลิตบุคลากรด้านวิชาชีพ ด้านวิทยาศาสตร์การกีฬา และสุขภาพเพิ่มขึ้น ตั้งอยู่เลขที่ 154 สนามกีฬาแห่งชาติ ถนนพระรามที่ 1 แขวงวังใหม่ เขตปทุมวัน กรุงเทพมหานคร 10330ประวัติ ประวัติ. ในอดีต กรมพลศึกษา เป็นหน่วยงานที่มีหน้าที่ดำเนินการผลิตครูพลศึกษา โดยรับโอนโรงเรียนพลศึกษากลาง มาดำเนินการตั้งแต่ปี พ.ศ. 2479 และได้มีการจัดตั้ง “วิทยาลัยพลศึกษา” ขึ้นเมื่อวันที่ 1 มกราคม พ.ศ. 2498 เพื่อดำเนินการสอนในระดับประกาศนียบัตรวิชาการศึกษาชั้นสูง (ป.กศ.สูง) และตั้ง “โรงเรียนฝึกหัดครูพลานามัย” ขึ้นในปีการศึกษา 2501 เพื่อดำเนินการสอนในระดับประกาศนียบัตรวิชาการศึกษา (ป.กศ.) ต่อมาได้ยุบเลิกโรงเรียนฝึกหัดครูพลานามัย ในปี พ.ศ. 2512 และได้ขยายหลักสูตรของวิทยาลัยพลศึกษาเป็นระดับปริญญาตรี โดยเป็นส่วนหนึ่งของวิทยาลัยวิชาการศึกษา แต่ยังคงดำเนินการโดยกรมพลศึกษา และใช้ชื่อว่า “วิทยาลัยวิชาการศึกษาพลศึกษา” ในปี พ.ศ. 2514 ได้ยุติการดำเนินการวิทยาลัยพลศึกษาในส่วนกลางและโอนวิทยาลัยวิชาการศึกษาพลศึกษา ไปให้วิทยาลัยวิชาการศึกษาดำเนินการต่อไป กรมพลศึกษาได้เปิดดำเนินการผลิตครูพลศึกษาในส่วนภูมิภาค โดยเริ่มเปิด “วิทยาลัยพลศึกษาจังหวัดเชียงใหม่” ขึ้นเป็นแห่งแรก ต่อมาในปี พ.ศ. 2515 เปิด “วิทยาลัยพลศึกษาจังหวัดมหาสารคาม” และมีการเปิดเพิ่มขึ้นในจังหวัดต่างๆ เรื่อยมา จนกระทั่งมีวิทยาลัยพลศึกษารวม 17 แห่ง เมื่อกระทรวงศึกษาธิการมีนโยบายบรรจุข้าราชการครูจากผู้ที่มีวุฒิการศึกษาระดับปริญญาตรี กรมพลศึกษาจึงหาแนวทางยกฐานะวิทยาลัยพลศึกษาให้สามารถเปิดทำการสอนในระดับปริญญาตรี โดยในระยะแรกได้จัดทำโครงการร่วมมือทางวิชาการกับกรมการฝึกหัดครู เป็นสถาบันสมทบของวิทยาลัยครู เพื่อเปิดสอนระดับปริญญาตรีหลักสูตรต่อเนื่อง ตั้งแต่ปีการศึกษา 2531 ในขณะเดียวกันก็มีแนวทางที่จะเปิดดำเนินการสอนระดับปริญญาตรีด้วยตนเอง จนได้มีการร่างพระราชบัญญัติเพื่อยกฐานะวิทยาลัยพลศึกษาขึ้นเป็นสถาบันการศึกษาระดับปริญญา ในปี พ.ศ. 2538 และใช้ชื่อ “ร่างพระราชบัญญัติสถาบันกาญจนมงคล พ.ศ. ...” กรมพลศึกษา ได้เสนอร่างพระราชบัญญัติสถาบันกาญจนมงคลตามลำดับ พร้อมกับที่กรมอาชีวศึกษาได้เสนอร่างพระราชบัญญัติสถาบันเทคโนโลยีปทุมวัน และกรมศิลปากรได้เสนอร่างพระราชบัญญัติสถาบันพัฒนศิลป์ ซึ่งกระทรวงศึกษาธิการได้ให้ความเห็นชอบในร่างพระราชบัญญัติทั้ง 3 ฉบับ แต่เนื่องจากสาเหตุบางประการกรมพลศึกษาได้นำร่างพระราชบัญญัติสถาบันกาญจนมงคลกลับมาพิจารณาทบทวนใหม่อีกครั้งหนึ่ง เป็นเหตุให้ไม่สามารถนำเข้าสู่ที่ประชุมสภาผู้แทนราษฎรได้ทันเวลา เนื่องจากสภาผู้แทนราษฎรหมดอายุลง จึงต้องนำร่างพระราชบัญญัติสถาบันกาญจนมงคล มาเริ่มดำเนินการตามขั้นตอนใหม่อีกครั้งหนึ่งภายหลังจากที่มีการจัดตั้งรัฐบาลใหม่แล้ว การดำเนินการเพื่อยกฐานะดังกล่าว ได้ดำเนินเรื่อยมากระทั่งสภาผู้แทนราษฎรได้ส่งร่างพระราชบัญญัติสถาบันการพลศึกษา ไปยังสำนักงานเลขาธิการคณะรัฐมนตรี เพื่อทูลเกล้าฯ ถวายพระบาทสมเด็จพระปรมินทรมหาภูมิพลอดุลยเดช เพื่อทรงลงพระปรมาภิไธย พระบาทสมเด็จพระปรมินทรมหาภูมิพลอดุลยเดช ทรงลงพระปรมาภิไธย เมื่อวันที่ 31 มกราคม พ.ศ. 2548 และประกาศในราชกิจจานุเบกษา ฉบับกฤษฎีกา ตอนที่ 13 ก เมื่อวันที่ 4 กุมภาพันธ์ พ.ศ. 2548 จึงนับได้ว่าสถาบันการพลศึกษาได้ก่อกำเนิดขึ้นอย่างเป็นทางการตั้งแต่วันที่ 5 กุมภาพันธ์ พ.ศ. 2548รายนามอธิการบดีหลักสูตรหลักสูตร. - คณะวิทยาศาสตร์การกีฬาและสุขภาพ - หลักสูตรวิทยาศาสตรบัณฑิต- สาขาวิทยาศาสตร์การกีฬา- โปรแกรมวิชาวิทยาศาสตร์การกีฬา - โปรแกรมวิชาการฝึกสอนกีฬา - สาขาวิชาวิทยาศาสตร์สุขภาพ- โปรแกรมวิชาการส่งเสริมสุขภาพ - โปรแกรมวิชาการส่งเสริมสุขภาพเด็ก - โปรแกรมวิชาการส่งเสริมสุขภาพผู้สูงอายุ - สาขานันทนาการ- โปรแกรมวิชานันทนาการบำบัด - คณะศิลปศาสตร์ - หลักสูตรศิลปศาสตรบัณฑิต- สาขาวิชานิเทศศาสตร์- โปรแกรมวิชาสื่อสารการกีฬา (หลักสูตรปกติและต่อเนื่อง) - สาขาวิชาธุรกิจ- โปรแกรมวิชาธุรกิจสุขภาพ - โปรแกรมวิชาการจัดการกีฬา - สาขาวิชานันทนาการ- โปรแกรมวิชาผู้นำนันทนาการ - โปรแกรมวิชาการบริหารนันทนาการ - โปรแกรมวิชานันทนาการเชิงพาณิชย์และการท่องเที่ยว- คณะศึกษาศาสตร์ - หลักสูตรศึกษาศาสตรบัณฑิต (หลักสูตร 5 ปี)- สาขาวิชาพลศึกษา- โปรแกรมวิชาพลศึกษา (หลักสูตรปกติและต่อเนื่อง) - โปรแกรมวิชาพลศึกษาสำหรับคนพิการ (หลักสูตรปกติและต่อเนื่อง) - สาขาวิชาสุขศึกษา- โปรแกรมวิชาสุขศึกษา (หลักสูตรปกติและต่อเนื่อง) - สาขาวิชานันทนาการ- โปรแกรมวิชานันทนาการวิทยาเขตวิทยาเขต. - วิทยาเขตกระบี่ - วิทยาเขตกรุงเทพ - วิทยาเขตชลบุรี - วิทยาเขตชัยภูมิ - วิทยาเขตชุมพร - วิทยาเขตเชียงใหม่ - วิทยาเขตตรัง - วิทยาเขตเพชรบูรณ์ - วิทยาเขตมหาสารคาม- วิทยาเขตยะลา - วิทยาเขตลำปาง - วิทยาเขตศรีสะเกษ - วิทยาเขตสมุทรสาคร - วิทยาเขตสุโขทัย - วิทยาเขตสุพรรณบุรี - วิทยาเขตอ่างทอง - วิทยาเขตอุดรธานีโรงเรียนกีฬาโรงเรียนกีฬา. - โรงเรียนกีฬาจังหวัดขอนแก่น - โรงเรียนกีฬาจังหวัดเชียงใหม่ - โรงเรียนกีฬาจังหวัดชลบุรี - โรงเรียนกีฬาจังหวัดตรัง - โรงเรียนกีฬาจังหวัดนครศรีธรรมราช - โรงเรียนกีฬาจังหวัดนครสวรรค์ - โรงเรียนกีฬาจังหวัดนครนายก - โรงเรียนกีฬาจังหวัดยะลา- โรงเรียนกีฬาจังหวัดลำปาง - โรงเรียนกีฬาจังหวัดศรีสะเกษ - โรงเรียนกีฬาจังหวัดสุพรรณบุรี - โรงเรียนกีฬาจังหวัดอ่างทอง - โรงเรียนกีฬาจังหวัดอุบลราชธานีกีฬาสถาบันการพลศึกษาแห่งประเทศไทย กีฬาสถาบันการพลศึกษาแห่งประเทศไทย. ประวัติการแข่งขันกีฬาสถาบันการพลศึกษาแห่งประเทศไทย ตั้งแต่ปี 2518–ปัจจุบัน มีดังนี้การพระราชทานปริญญาบัตร การพระราชทานปริญญาบัตร. สถาบันการพลศึกษา ได้รับพระมหากรุณาธิคุณจากพระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯ ให้สมเด็จพระเจ้าลูกเธอ เจ้าฟ้าจุฬาภรณ์วลัยลักษณ์ อัครราชกุมารี เสด็จแทนพระองค์ ในพิธีพระราชทานปริญญาบัตรแก่ผู้สำเร็จการศึกษาของสถาบันการพลศึกษา ครั้งแรก (ประจำปีการศึกษา 2548-2551) เมื่อวันพุธที่ 4 พฤศจิกายน พ.ศ. 2552 ณ อาคารใหม่ สวนอัมพร ลานพระบรมรูปทรงม้า พระราชวังดุสิต ถนนอู่ทองใน แขวงดุสิต เขตดุสิต กรุงเทพมหานคร</doc>
