<doc id="340181" url="https://th.wikipedia.org/wiki?curid=340181" title="เว็บพี">เว็บพี เว็บพี (WebP) เป็นรูปแบบการบีบอัดแฟ้มภาพทั้งแบบสูญเสียและแบบไม่สูญเสีย รูปแบบใหม่ พัฒนาและนำเสนอโดยกูเกิล เพื่อใช้สำหรับแสดงภาพถ่ายในเวิลด์ไวด์เว็บ มีขนาดแฟ้มที่เล็กกว่า JPEG เพื่อให้สามารถโหลดภาพได้เร็วขึ้น และเพิ่มความเร็วในการใช้งานอินเทอร์เน็ต รูปแบบ WebP พัฒนาขึ้นมาจากรูปแบบ RIFF (Resource Interchange File Format) โดยกูเกิลได้ประกาศการสนับสนุนรูปแบบไฟล์ใหม่นี้ผ่านทางเว็บล็อกของเว็บเบราว์เซอร์โครเมียม เมื่อวันที่ 30 กันยายน พ.ศ. 2553 และจะใช้งานได้ในกูเกิล โครม เวอร์ชันต่อจากนั้น</doc>
