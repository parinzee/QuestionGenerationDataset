<doc id="838635" url="https://th.wikipedia.org/wiki?curid=838635" title="บาหลีอากา">บาหลีอากา บาหลีอากา () หรือ บาหลีมูลา () แปลว่า "ชาวบาหลีดั้งเดิม" เป็นชนพื้นเมืองที่ตั้งถิ่นฐานอยู่ตะวันออกเฉียงเหนือของเกาะบาหลี ประเทศอินโดนีเซียประวัติ ประวัติ. ตำนานมุขปาฐะของชาวบาหลีอากามักกล่าวว่าพวกเขาอาศัยอยู่หมู่บ้านเบอดูลู (Bedulu) บนเกาะบาหลีก่อนคลื่นการอพยพของชาวฮินดูจากชวา โดยตำนานกล่าวถึงกษัตริย์ซรี อาจี อาซูรา บูมีบันเติน (Sri Aji Asura Bumibanten) กษัตริย์แห่งเปอเจิง (Pejeng) ทรงมีพลังเหนือธรรมชาติ ทรงตัดพระเศียรออกได้โดยไม่ทรงเจ็บปวดอย่างใดและยังสวมกลับได้อย่างเดิม แต่อยู่มาวันหนึ่งพระเศียรของพระองค์เกิดอุบัติเหตุตกลงไปในน้ำแล้วถูกกระแสน้ำซัดหายไป ขุนนางคนหนึ่งตกใจและแก้ปัญหาด้วยการบั่นหัวหมูมาสวมให้แทนพระเศียร องค์กษัตริย์ทรงละอายพระทัยนักที่มีพระพักตร์เป็นหมู จึงมีโองการเก็บเรื่องนี้เป็นความลับ และทรงเก็บตัวในปราสาทสูงมิให้ผู้ใดมาเข้าเฝ้าอีก จนกระทั่งมีเด็กคนหนึ่งมาทราบความจริง จนพระองค์เป็นที่รู้จักว่า "ผู้เปลี่ยนหัว" หรือ ดาเลิมเบอดูลู (Dalem Bedulu) อันเป็นที่มาของชื่อหมู่บ้นเบอดูลูหรือที่แปลว่า "บ้านต้นน้ำ" ส่วนอาณาจักรเปอเจิงนั้นก็สูญอำนาจหลังจักรวรรดิมัชปาหิตมีชัยวัฒนธรรม วัฒนธรรม. ชาวบาหลีอากาอาศัยปลีกตัวอย่างโดดเดี่ยวบนยอดเขาที่ห่างไกล ด้วยเหตุนี้พวกเขาจึงรักษาวัฒนธรรมดั้งเดิมของชาวออสโตรนีเชียนโบราณเอาไว้ได้ โดยเฉพาะสถาปัตยกรรมแบบบาหลีอากา นักท่องเที่ยวที่เข้าไปควรระมัดระหว่างสภาพภูมิศาสตร์ ควรแสดงความเคารพและไม่ควรส่งเสียงดังในพื้นที่ประชุมชนของชาวบาหลีอากา ปัจจุบันชาวบาหลีอากาได้รับอิทธิพลฮินดูจากชาวบาหลี เช่นการนับถือพระพรหม แต่กระนั้นผู้นำชุมชนทุกหมู่บ้านยังคงเป็นผู้นำประกอบพิธีกรรมตามความเชื่อของตนเอง โดยมีปุโรหิตเรียกว่า มังกู (mangku) ประกอบพิธีกรรมทางศาสนา ในหมู่บ้านเติงกานัน (Tenganan) มีกฎสำคัญคือห้ามมีการหย่าร้างกัน และมีธรรมเนียมว่าสามีสามารถมีภรรยาได้หลายคน ต่างจากหมู่บ้านบาหลีอากาอื่น ๆภาษา ภาษา. ชาวบาหลีอากาพูดภาษาบาหลีแบบท้องถิ่น แต่ละหมู่บ้านเองก็มีสำเนียงแตกต่างกันออกไปเช่น ภาษาของบ้านเติงกานัน (Tenganan) จะพูดไม่เหมือนบ้านตรุนยัน (Trunyan)</doc>
