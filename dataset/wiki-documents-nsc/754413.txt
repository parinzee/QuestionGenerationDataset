<doc id="754413" url="https://th.wikipedia.org/wiki?curid=754413" title="ผจญภัยไดโนเสาร์เพื่อนรัก">ผจญภัยไดโนเสาร์เพื่อนรัก ผจญภัยไดโนเสาร์เพื่อนรัก () เป็นภาพยนตร์แอนิเมชันสามมิติ แนวคอมพิวเตอร์แอนิเมชัน ผจญภัย ตลก-ดราม่า ในปี พ.ศ. 2558 ผลิตโดย พิกซาร์แอนิเมชันสตูดิโอส์ จัดจำหน่ายและเผยแพร่โดย วอลท์ ดิสนีย์ พิคเจอร์ส นำแสดงโดย เรย์มอนด์ โอชัว, แจ็ค ไบรท์, แซม เอลเลียต, แอนนา แพควิน, เอ.เจ. บัคเลย์, เจฟฟรีย์ ไรท์, ฟรานเซส แม็คดอร์แมนด์ และ สตีฟ ซาห์น ผจญภัยไดโนเสาร์เพื่อนรัก เข้าฉายรอบปฐมทัศน์เมื่อวันที่ 10 พฤศจิกายน พ.ศ. 2558 ที่กรุงปารีส และในสหรัฐอเมริกาเมื่อวันที่ 25 พฤศจิกายน พ.ศ. 2558 ภาพยนตร์ได้รับคำวิจารณ์ด้านบวกจากนักวิจารณ์ และนับเป็นครั้งแรกที่พิกซาร์ได้เปิดตัวภาพยนตร์สองเรื่องในปีเดียวกัน พร้อมกับ มหัศจรรย์อารมณ์อลเวง อีกด้วยเนื้อเรื่องย่อ เนื้อเรื่องย่อ. เป็นเรื่องราวของการตั้งคำถามว่าจะเกิดอะไรขึ้น ถ้าดาวเคราะห์น้อยไม่ได้ชนโลกจนไดโนเสาร์สูญพันธุ์ แต่หากมันมีชีวิตร่วมกันกับมนุษย์จะเป็นอย่างไร ซึ่งเล่าเรื่องผ่านตัวละครชื่อ อัลโล ไดโนเสาร์พันธุ์คอยาวกินพืชเป็นอาหาร หรือ อะแพโทซอรัส ซึ่งเป็นเพื่อนกับมนุษย์ และการเดินทางผ่านดินแดนอันรกร้างและลึกลั­บ อัลโลได้เรียนรู้ถึงพลังในการเผชิญหน้ากับความก­ลัวของเขา และค้นพบว่าจริงๆ แล้วเขาสามารถทำอะไรได้บ้­าง</doc>
