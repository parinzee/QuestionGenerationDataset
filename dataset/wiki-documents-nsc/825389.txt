<doc id="825389" url="https://th.wikipedia.org/wiki?curid=825389" title="Always กอด คือสัญญา หัวใจ ฝากมาชั่วนิรันดร์">Always กอด คือสัญญา หัวใจ ฝากมาชั่วนิรันดร์ Always "กอด" คือสัญญา "หัวใจ" ฝากมาชั่วนิรันดร์ (; ; ความหมาย: "คุณเท่านั้น") ภาพยนตร์เกาหลีประเภทรัก-ดรามา, โรแมนติก ในปี ค.ศ. 2011 นำแสดงโดย ฮัน ฮโย-จู และโซ จี-ซ็อบ กำกับโดย ซอง อิล-กอนเนื้อเรื่อง เนื้อเรื่อง. ชอล-มิน (โซ จี-ซ็อบ) อดีตนักมวยผู้เจนสังเวียนอายุ 30 ได้หันหลังให้กับการชกมวย โดยตอนกลางวันทำงานเป็นคนส่งน้ำตามบริษัททั่วไป และกลางคืนเป็น รปภ.ให้กับบริษัทแห่งหนึ่ง ชอล-มินใช้ชีวิตตามลำพังโดยพยายามจะลบลืมอดีตที่เคยทำผิดพลาดมาทำให้ตัวเองต้องติดคุกนาน 4 ปี จนกระทั่งคืนหนึ่ง เขาได้พบกับ จอง-ฮวา (ฮัน ฮโยจู) หญิงสาวตาบอดที่ทำงานอยู่ที่บริษัทแห่งนั้น จอง-ฮวาเข้าใจผิดคิดว่าเขาเป็น รปภ.คนเก่าที่เธอมักมานั่งดูละครโทรทัศน์ด้วยกันทุกคืน จอง-ฮวาแม้จะตาบอด แต่เธอก็เป็นคนร่าเริง คุยเก่ง มองโลกในแง่ดี ตรงข้ามกับชอล-มิน ที่เงียบขรึม พูดน้อย แม้เธอพยายามจะถามเขาเกี่ยวกับเรื่องของตัวเขา แต่เขาก็พยายามที่จะไม่พูด และบอกเพียงว่าเขาชื่อ ชาร์ล ทั้งคู่ได้รู้จักและพัฒนาความสัมพันธ์เรื่อยมา ชอล-มินรู้ว่าเธอก็อยู่ตามลำพัง และถูกลวนลามจากเจ้านายหัวงู เขาได้ช่วยเธอและได้ให้สัญญากับเธอว่าจะปกป้องเธอ วันหนึ่ง ชอล-มิน รู้ว่าเพราะเขาเป็นต้นเหตุที่ทำให้จอง-ฮวา ต้องตาบอด จากอาชีพเดิมของเขาที่รับจ้างทวงหนี้ นั่นทำให้เธอประสบกับอุบัติเหตุทางรถยนต์ เธอต้องสูญเสียการมองเห็นและทั้งพ่อและแม่เสียชีวิต ชอล-มิน รู้สึกเสียใจ จึงตัดสินใจหวนคืนสู่เวทีมวยอีกครั้ง โดยคราวนี้เขาตัดสินใจที่จะชกมวยเถื่อนที่ประเทศไทย เพื่อต้องการเงินจำนวนมากมารักษาดวงตาของจอง-ฮวา ก่อนที่จะบอดถาวรในที่สุด ก่อนไป เขาไปส่งเธอถึงหน้าห้องผ่าตัดและให้สัญญากับเธอว่าจะรอเธออยู่ที่ตรงนี้ แต่เมื่อการผ่าตัดลุล่วงแล้ว จอง-ฮวาออกมาก็ไม่พบเขา ที่ประเทศไทย แม้ชอล-มิน สามารถเอาชนะคู่ต่อสู้ฝีมือร้ายกาจมาได้ แต่ก็ทำให้มาเฟียรายใหญ่สูญเสียเงินพนันจำนวนมาก จึงสั่งให้ทำร้ายเขาจนกระทั่งขาพิการ ส่วนจอง-ฮวา พยายามจะตามหาชอล-มิน ก็ไม่สำเร็จ เพราะเธอไม่ได้เกี่ยวดองอะไรกับเขา และแม้แต่ชื่อจริงของเขาเธอก็ไม่เคยรู้ ผ่านไป 2 ปี จอง-ฮวา ที่ตามองเห็นแล้วก็ยังคงระลึกถึงชอล-มิน อยู่ เธอกลายเป็นนักปั้นเครื่องปั้นดินเผาฝีมือดี และเป็นจิตอาสานวดใหักับผู้ป่วยที่ฟื้นฟูร่างกายในสถานพยาบาลที่ชอล-มิน เคยอยู่มาก่อน ที่สุดเธอก็ได้เจอเขาที่นั่น แม้เธอจะไม่เคยเห็นหน้าเขาก็ตาม และชอล-มิน ก็พยายามที่ไม่พูดออกมา แต่เธอก็เอะใจการสร้างและการออกฉาย การสร้างและการออกฉาย. Always เป็นทั้งผลงานกำกับและเขียนบทของ ซอง อิล-กอน โดยได้รับแรงบันดาลใจจากบทละครที่เกี่ยวกับเด็กสาวตาบอดที่นั่งดูละครโทรทัศน์ด้วยกันกับชายที่ทำงานที่ลานจอดรถ โดยใช้เวลาพัฒนาบทนานถึง 1 ปี โดยกล่าวว่าเป็นเรื่องราวสำหรับคนหนุ่มสาวที่ไร้ซึ่งความหวัง และขาดความรักที่ใช้ชีวิตอยู่ในกรุงโซลในยุคปัจจุบัน และได้นักแสดงที่มีชื่อเสียงของเกาหลีใต้มารับบทนำ คือ ฮัน ฮโย-จู และโซ จี-ซ็อบ โดยเฉพาะโซ จี-ช็อบ ที่ได้ทุ่มเทด้วยการฟิตร่างกายและฝึกซ้อมมวยอย่างจริงจังก่อนการถ่ายทำนานหลายเดือน ภาพยนตร์ออกฉายรอบปฐมทัศน์ในงานเทศกาลภาพยนตร์นานาชาติปูซาน 2011 และมียอดผู้ชมทั่วประเทศ 1,027,614 คน และยังมีการนำไปสร้างใหม่เป็นภาพยนตร์อินเดีย ในภาษากันนาดา ในชื่อ Boxer ในปี ค.ศ. 2015 และภาษาฮินดีในปี ค.ศ. 2016 ในชื่อ Do Lafzon Ki Kahani</doc>
