<doc id="269593" url="https://th.wikipedia.org/wiki?curid=269593" title="วัดนกกระจาบ">วัดนกกระจาบประวัติ ประวัติ. วัดนกกระจาบ ตั้งอยู่ในเขต ตำบลวัดยม อำเภอบางบาล จังหวัดพระนครศรีอยุธยา เป็นวัดเก่าแก่วัดหนึ่งในจังหวัดพระนครศรีอยุธยา มีหลักฐานสร้างขึ้นเป็นวัดประมาณปี พ.ศ.๒๒๙๔ และได้รับพระราชทานวิสุงคามสีมาแล้วตั้งแต่ พ.ศ.๒๒๙๙ ตามหนังสือรับรองสภาพวัดที่ออกโดยกรมการศาสนา เขตวิสุงคามสีมากว้าง ๒๒ เมตร ยาว ๓๓ เมตรสถานที่ตั้ง สถานที่ตั้ง. วัดนกกระจาบ ตั้งอยู่เลขที่ ๕๒ บ้านหัวสะพานมอญใต้ หมู่ที่ ๓ ตำบลวัดยม อำเภอบางบาล จังหวัดพระนครศรีอยุธยา สังกัดคณะสงฆ์ มหานิกายที่ธรณีสงฆ์ ที่ธรณีสงฆ์. ธรณีสงฆ์ จำนวน ๖ แปลง เนื้อที่ ๓๒ ไร่ ๓ งาน ๑๒ ตารางวาปูชนียาจารย์ ปูชนียาจารย์. หลวงพ่อพระอุปัชฌาย์ขัน อินฺทปญฺญา ซึ่งเป็นอดีตเจ้าอาวาสวัดนกกระจาบ นับว่าเป็นปูชนียบุคคลที่มีความสำคัญเกี่ยวข้องกับวัด หลวงพ่อเป็นผู้นำในการก่อสร้างและบูรณปฏิสังขรณ์วัดนกกระจาบ ท่านเป็นพระผู้เปรี่ยมไปด้วยปฏิปทาอันน่าเลื่อมใส จึงเป็นที่เคารพสักการบูชาของพุทธศาสนิกชนทั้งหลาย นับตั้งแต่อดีตจนถึงปัจจุบัน หลวงพ่อขันฯเป็นคณาจารย์รูปหนึ่งที่เข้าร่วมพิธีมหาพุทธาภิเษก วัตถุมงคล เพื่อเป็นขวัญกำลังใจแก่บรรดาทหารที่เข้าร่วมรบในสงครามอินโดจีน เมื่อปี พ.ศ.๒๔๘๑ ณ วัดราชบพิตรสถิตมหาสีมาราม กรุงเทพมหานคร หน่วยงานราชการได้ยกย่องให้ท่านเป็นปูชนียบุคคลที่สำคัญของอำเภอบางบาล ดังคำขวัญประจำอำเภอที่ว่า “อิฐแกร่ง แหล่งดนตรีไทย เลื่อมใสหลวงพ่อขัน ผลิตภัณฑ์ก้านธูป”ประวัติหลวงพ่อพระอุปัชฌาย์ขัน อินฺทปญฺญา ประวัติหลวงพ่อพระอุปัชฌาย์ขัน อินฺทปญฺญา. หลวงพ่อ เกิด ณ ตำบลบ้านสะพานไทย อำเภอบางบาล จังหวดพระนครศรีอยุธยา นามเดิมของท่าน ชื่อ ขัน นามสกุล คงสุขีเหตุการสำคัญ เหตุการสำคัญ. ในสมัยที่หลวงพ่อพระอุปัชฌาย์ขัน อินฺทปัญญา ดำรงตำแหน่งเจ้าอาวาส คือในราว พ.ศ.๒๔๖๕ พระบาทสมเด็จพระมงกุฎเกล้าเจ้าอยู่หัว ทรงเสร็จประพาสจุดหมายปลายทางที่จังหวัดนครสวรรค์ผ่านมาประทับแรมที่วัดนกกระจาบสองคราว ข้าหลวงคือ พระธรรมรามาธิบดี เจ้าเมืองพระนครศรีอยุธยาในสมัยนั้น ได้เกณฑ์กำนัน ผู้ใหญ่บ้าน ประชาชน นำไม้ไผ่มาปลูก สร้างพลับพลาที่ประทับรับเสร็จ โดยมีพลเรือเอก พระเจ้าบรมวงศ์เธอ พระองค์เจ้าอาภากรเกีรยติวงศ์ กรมหลวงชุมพรเขตอุดมศักดิ์ องค์บิดาแห่งทหารเรือไทย ตามเสร็จด้วย กรมหลวงชุมพรฯ มีความเคารพในองค์หลวงพ่อขันฯเป็นอย่างมาก</doc>
