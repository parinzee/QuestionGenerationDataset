<doc id="532774" url="https://th.wikipedia.org/wiki?curid=532774" title="ปลาผมนาง">ปลาผมนาง สำหรับปลาผมนางอีกสกุลหนึ่ง ดูที่: ปลาจุยจินขาว และปลาสีกุนครีบยาว ปลาผมนาง หรือ ปลาโฉมนาง หรือ ปลาโฉมงาม (, Diamond trevallies, Pompanos) เป็นปลาทะเลสกุลหนึ่ง ใช้ชื่อสกุลว่า Alectis จัดอยู่ในวงศ์ปลาหางแข็ง (Carangidae) มีรูปร่างทั่วไป คือ ลำตัวสั้น กว้าง แบนข้างมาก คอดหางเล็ก เว้นแต่ที่ส่วนท้ายของเส้นข้างตัว โดยเฉพาะ บริเวณคอดหางเกล็ดอ่อนจะขยายใหญ่เป็นสันแข็งที่ปลายหาง มีกระดูกอ่อนลักษณะเป็นเกล็ดแข็ง 2 อัน โผล่อยู่หน้าครีบก้น ที่สำคัญคือ ต่างก็มีก้านครีบหลังตอนที่ 2 และครีบก้นที่เป็นเส้นยาวมาก ลำตัวผิวหนังสีเงิน เฉพาะใกล้สันหลัง เป็นสีฟ้าอมเทา ในระยะที่เป็นปลาขนาดเล็กจะมีลายพาดขวางเป็นบั้งสีเทาอยู่หลายแถบ เส้นครีบที่เป็นลายยาวมีสีคลํ้าหรือดำคล้ายเส้นผม เรียกว่า "ไอ้เปี๊ยะ" อันเป็นที่มาของชื่อ สันนิษฐานว่าคงเป็นการทำตัวเลียนแบบแมงกะพรุน ปลาผมนาง โดยมากจะเป็นปลาที่ว่ายน้ำได้แข็งคล้ายหุ่นยนต์ และมีรูปร่างหน้าตาที่ประหลาด แต่ก็เป็นปลาที่ปราดเปรียวว่องไว และมักไม่เข้าใกล้นักดำน้ำหรือนักท่องเที่ยว แตกต่างจากปลากะมง ซึ่งอยู่ในวงศ์เดียวกัน แบ่งออกได้เป็น 3 ชนิด คือ- Alectis alexandrinus – ปลาผมนางอเล็กซานเดรีย - Alectis ciliaris – ปลาผมนางลาย - Alectis indicus – ปลาผมนางหน้าตัด, ปลาอีโต้, ปลาโฉมงามอีโต้, ปลาโฉมงามหน้าหัก อาจมีความยาวได้ถึง 80 เซนติเมตร นิยมใช้เป็นปลาเศรษฐกิจ และเลี้ยงกันในพิพิธภัณฑ์สัตว์น้ำ</doc>
