<doc id="665760" url="https://th.wikipedia.org/wiki?curid=665760" title="สรวง สันติ">สรวง สันติ สรวง สันติ นักร้อง นักแต่งเพลงชาวจังหวัดสุโขทัย ที่มีผลงานการร้องเพลง แต่งเพลงจำนวนมาก ที่มีรูปแบบการแต่งเพลงเน้นสนุกสนาน รวมทั้งมีบุคลิกในการแสดงดนตรีเหมือนวงดนตรีร็อกเกอร์ ที่มีเผา หรือทุบกีตาร็ เป็นต้น รวมทั้งแต่งเพลงให้กับนักร้องดังอาทิ ไพจิตร อักษรณรงค์ นันทิดา แก้วบัวสาย พนม นพพร ประจวบ จำปาทอง ดาวใจ ไพจิตร เป็นต้นประวัติ ประวัติ. สรวง สันติ มีชื่อจริงว่า จำนงค์ เป็นสุข เกิดเมื่อวันเสาร์ที่ 5 มิถุนายน พ.ศ. 2488 ที่บ้านเลขที่ 8 หมู่ 5 ตำบลบ้านไร่ อำเภอศรีสำโรง จังหวัดสุโขทัย บิดาชื่อนายสุ่ม มารดาชื่อนางจำรัส เป็นสุข เป็นลูกคนที่ 3 ในจำนวน 4 คน จบการศึกษาชั้น ม.6 จากโรงเรียนการช่างสุโขทัย ก่อนเข้าสู่วงการเพลง เคยชกมวยมาก่อน โดยใช้ชื่อว่าเกรียงศักดิ์ เทพบดีเข้าสู่วงการ เข้าสู่วงการ. ปี พ.ศ. 2505 ครูพิพัฒน์ บริบูรณ์ ได้นำวงไปทำการแสดงที่ จ.สุโขทัย ก็จึงลองไปสมัครดู ครูพิพัฒน์ได้ฟังเสียงก็รับเข้าอยู่ประจำวง และให้บันทึกเสียงเพลงชุดแรก คือ "มดแดงเฝ้ามะม่วง”และ “ลุงฉิ่ง” โดยตั้งชื่อให้ว่า “ดาว มรกต” แต่ไม่ดัง เขาอยู่กับวงพิพัฒน์ บริบูรณ์ได้ 2 ปี ก็ลาออก พร้อมกับ นฤมล สมสมร หรือ น้ำผึ้ง บริบูรณ์ นักร้องสาวประจำวง ซึ่งได้รู้จักชอบพอจนเป็นแฟนกัน ต่อมาได้ไปสมัครอยู่กับวงกระดิ่งทอง ของศรีไพร ใจพระ โดยมีเพื่อนแท้อย่างแดนชัย สนธยา คอยให้ความช่วยเหลือ เขาอยู่กับศรีไพร ใจพระ ได้ไม่นานก็ลาออก และเมื่อ 24 มิถุนายน พ.ศ. 2509 ก็ไปสมัครอยู่กับวงดนตรีจุฬารัตน์ของครูมงคล อมาตยกุล จากข้อเขียนของ ครูมงคล อมาตยกุล ทำให้เราทราบว่าสรวง สันติเข้ามาอยู่กับวงดนตรีจุฬารัตน์ในฐานะนักแต่งเพลง ซึ่งมีเกียรติศักดิ์ มีศักดิ์ศรี มีวิชาความรู้ ได้รับการยกย่องมากกว่าการเป็นนักร้อง แต่เพราะความต้องการเป็นนักร้องของเขามีมากกว่า ใจเรียกร้อง ต้องการอยากเป็นนักร้องและมั่นใจว่าตนเองก็ร้องเพลงดูได้ จึงกล้าลดชั้นตนเองเข้าไปบอกกับครูมงคล ขอเป็นนักร้องมากกว่าจะเป็นนักแต่ง เลยต้องเจอบททดสอบประมาณว่าต้องเป็นคนใหม่นะ ต้องแบกหามนะ ต้องวิ่งซื้อโอเลี้ยงนะ ต้องยอมรับใช้คนทั้งคณะ พวกรุ่นพี่ๆ ที่เขาอยู่มาก่อนนะ ซึ่งไม่ว่าจะต้องทำอะไร ความต้องการเป็นนักร้องของ สรวง สันติ ก็ทำให้เขาต้องยอมทุกอย่างครูมงคลตั้งชื่อให้ใหม่ว่าสรวง สันติ และได้ออกร้องเพลงครั้งแรกที่โรงภาพยนตร์ปัตตานี และต่อมาได้บันทึกเสียงสมใจ และเพียงแค่ได้อัดแผ่นเสียงเพลงแรกเมื่อ 31 สืงหาคม พ.ศ. 2509 เท่านั้น เพลงแฟนใครแฟนมัน ก็ได้รับความนิยมชมชอบจากแฟนเพลงทันที เพลงติดอันดับ 1 ถึง 3 สัปดาห์ ไม่นับอันดับอื่นๆ อีกบันทึกแผ่นเสียง บันทึกแผ่นเสียง. เพลงที่สองของ สรวง สันติ ที่ตามออกมาเมื่อไม่กี่วันก็คือเพลง รักเมียเสียเพื่อน ซึ่งเชื่อว่าเป็นเพลงที่ดีอีกเพลงหนึ่ง แต่ไปๆมาเขาก็กลับไม่เกิดในฐานะนักร้องอีกนั่นแหละ เขาได้ร้อง แต่ไม่ค่อยมีผลงานสักเท่าไหร่ แต่กลับดังในฐานะนักแต่งเพลงมากกว่า โดยมีผลงานเพลงทั้งร้องเองและแต่งให้นักร้องอื่นร้องมากมาย เช่นแฟนใครแฟนมัน ,ไม่ใกล้ไม่ไกล ,มันบ่แน่หรอกนาย ที่เขาร้องเอง กับ สุขีเถิดที่รัก ที่แต่งให้พนม นพพร ร้อง เขาอยู่กับวง “จุฬารัตน์” 6 ปี อยู่จนวงจุฬารัตน์ยุบวง ก็เลยออกมาตั้งวงเอง ชื่อวงเดอะบัฟฟาโล่ และมีชื่อเสียงในการนำดนตรีไซคีเดลิคและฮาร์ดร็อคไปใส่ในเพลงลูกทุ่งมาตั้งแต่ทศวรรษ 1970 แต่แม้จะร้องเพลงร็อค เขาก็ยังไม่ดัง แต่กลับดังเรื่องการเป็นร็อคเกอร์ คือเป็นนักดนตรีร็อคของไทยรุ่นแรก ๆ ที่เผาเสื้อ เผากีตาร์ เผากลอง ฟาดกีตาร์กับเวที เล่นจริง เผาจริง ฟาดจริง เขาตั้งวงอยู่ได้ประมาณ 3 ปี ก็เลิก หันมาแต่งเพลงอย่างเดียว แต่คราวนี้กลับดังระเบิดเถิดเทิง เพลงไหนเพราะ ๆ หวาน ๆ ซึ้ง ๆ สรวงให้คนอื่นร้องหมด อันไหนดิบ อันไหนตลก สรวงร้องเอง และตอนกลับมาร้องลูกทุ่ง ก็ยังคงเผากีตาร์ เผากลองอยู่เหมือนเดิม แต่ก็ทำให้ดังกันไปทั้งคู่ โดยเฉพาะยุคหลัง ๆ ก่อนที่สรวงจะเสียชีวิต เขาประกาศศักดาในฝีมือด้วยการเขียนเพลงได้หลากหลายแนวกระทั่งเพลงลูกกรุงหรือเพลงสตริงก็ทำได้ดีเลิศ เพลงที่ดังๆของในยุคนี้ เช่น ผู้ยิ่งใหญ่ , น้ำมันแพง , 1-2-3 ด่วนสองแถว ที่เขาแต่งเองร้องเอง สาว ต.จ.ว. ไพจิตร อักษรณรงค์ ร้อง รักสิบล้อต้องรอสิบโมง และสวยในซอย วงรอยัลสไปรท์ ร้อง ส่วนเกิน ดาวใจ ไพจิตร ร้อง สำหรับเพลงอื่นๆที่เขาแต่งก็มีเพลงหนุนของต่างแขน แต่งให้ พนม นพพร เพลงคอแห้งเป็นผง แต่งให้ประจวบ จำปาทอง เพลงด่วนจี๋ไปรษณีย์จ๋า แต่งให้ เสียงทิพย์ ปทุมทอง เพลงจองไว้ก่อน แต่งให้ แมน เนรมิต เพลงข้อยเว้าแม่นบ่ และเอาใจฉันตั้งแต่วันนี้ แต่งให้ นันทิดา แก้วบัวสาย และฯลฯ สรวง สันติ เป็นคนเงียบขรึม รักเพื่อนฝูง ชอบใช้เวลาว่างให้เป็นประโยชน์ จึงมีเพลงที่ได้ผลิตออกมาจากมันสมองของเขาอยู่เรื่อยๆ เขาเป็นคนช่างคิดช่างฝัน มีอารมณ์ขันเป็นบางเวลา บางครั้งคนอื่นเขาขันกันแทบตาย แต่ สรวง สันติ ไม่ขันเลย อย่างนี้เขาเรียกว่า คนเส้นลึกบางเรื่องบางราว ใครๆ เขาขันและหัวเราะกันวันนี้ แต่ สรวง สันติ ไปหัวเราะเอาวันรุ่งขึ้น เพราะความที่เป็นคนช่างคิดช่างฝันก็เลยทำให้กลายเป็นคนใจลอยไปวาระสุดท้าย วาระสุดท้าย. สรวงสันติ เสียชีวิตเมื่อวันที่ 22 มกราคม พ.ศ. 2525 เวลา 23.00 น.โดยประมาณ ขณะเดินทางไปจังหวัดปราจีนบุรี พร้อมกับหมอเอื้อ อารีย์ หรือ วิรวด ปานเจริญ นักวิ่งเชียร์แผ่นเสียงที่มีชื่อเสียงขนาดต้องเรียกว่าเป็นระดับเจ้าพ่อ รวมถึง ศักดิ์รินทร์ วัชระศักดิ์ และมีผู้หญิงอีก 1 คน เพื่อนำแผ่นของลูกศิษย์คนใหม่ คือ “ชิตณรงค์ ไผ่ทอง” ไปโปรโมท ระหว่างทางรถเก๋งที่ขับไปเกิดชนประสานงากับรถสิบล้อ ทำให้ “เอื้อ อารีย์” ศักดิ์รินทร์ วัชรศักดิ์” และผู้หญิงที่นั่งไปด้วยเสียชีวิตคาที่ ส่วน “สรวง สันติ” ไปเสียชีวิตที่โรงพยาบาล ในวันรุ่งขึ้นคือ 23 มกราคม พ.ศ. 2525 สรวง สันติ เสียชีวิตเมื่ออายุได้ 37 ปี และมีบุตร 3 คน คือเด็กหญิงแจ่มใส เด็กชายอยู่ยง-คงกระพัน ซึ่งเป็นคู่แฝดรายชื่อเพลงที่ร้องรายชื่อเพลงที่ร้อง. - รักเมียเสียเพื่อน - 1-2-3 ด่วนสองแถว - น้ำมันแพง - ผู้ยิ่งใหญ่ - คนสุโขทัย - ไม่ลืมสุโขทัย - 900โรงจำนำ - ขึ้นขึ้นลงลงรายชื่อเพลงที่แต่งรายชื่อเพลงที่แต่ง. - คนสุโขทัย - ไพจิตร อักษรณรงค์ - รักสิบล้อต้องรอสิบโมง และสวยในซอย วงรอยัลสไปรท์ - ส่วนเกิน ดาวใจ ไพจิตร - หนุนของต่างแขน พนม นพพร - 11 ไฮโล พนม นพพร - สุขีเถิดที่รัก พนม นพพร - คอแห้งเป็นผง ประจวบ จำปาทอง - ด่วนจี๋ไปรษณีย์จ๋า แต่งให้ เสียงทิพย์ ปทุมทอง - จองไว้ก่อน แมน เนรมิต - ข้อยเว้าแม่นบ่ และเอาใจฉันตั้งแต่วันนี้ นันทิดา แก้วบัวสาย</doc>
