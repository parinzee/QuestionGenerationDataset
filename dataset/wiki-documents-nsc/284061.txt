<doc id="284061" url="https://th.wikipedia.org/wiki?curid=284061" title="อันเจลิคา คอฟมันน์">อันเจลิคา คอฟมันน์ อันเจลิคา คอฟมันน์ () (30 ตุลาคม ค.ศ. 1741 - 5 พฤศจิกายน ค.ศ. 1807) เป็นจิตรกรชาวสวิส-ออสเตรียของสมัยฟื้นฟูคลาสสิกของคริสต์ศตวรรษที่ 18 อันเจลิคา คอฟมันน์ผู้เกิดในประเทศสวิตเซอร์แลนด์แต่ไปเติบโตขึ้นในประเทศออสเตรียเป็นบุตรีของโยเซฟ โยฮันน์ คอฟมันน์ผู้มีฐานะไม่ค่อยดีนักแต่เป็นช่างเขียนผู้มีความชำนาญงานและมักจะเดินทางไปตามที่ได้รับการว่าจ้างเขียน และเป็นผู้ประสบความสำเร็จในการสอนบุตรีให้เป็นจิตรกร อันเจลิคามีพรสวรรค์ในการพูดภาษาต่างๆ ได้หลายภาษาตามมารดาเคลโอเฟีย ลุทซ์ และเป็นนักอ่านและเป็นนักดนตรีผู้มีความสามารถ แต่ความสามารถของอันเจลิคาอยู่ที่การเขียนภาพ และเริ่มมีชื่อเสียงตั้งแต่ยังมีอายุไม่มากเท่าใดนัก โดยมีนักบวชและผู้มีตระกูลเป็นแบบให้ ในปี ค.ศ. 1754 โยเซฟ โยฮันน์ก็นำอันเจลิคาไปมิลาน และเดินทางในอิตาลีอยู่เป็นเวลานาน: ในปี ค.ศ. 1763 อันเจลิคาเดินทางไปยังกรุงโรม และกลับไปอีกครั้งในปี ค.ศ. 1764 จากโรมก็ไปยังโบโลนยา และ เวนิส และได้รับการต้อนรับเป็นอย่างดีทั้งในฐานะที่เป็นผู้ที่มีความสามารถและที่เป็นผู้มีเสน่ห์ เมื่อโยฮันน์ โยฮาคิม วิงเคิลมันน์เขียนจดหมายถึงเพื่อนในเดือนสิงหาคม ค.ศ. 1764 ก็ได้กล่าวถึงความเป็นที่นิยมของอันเจลิคา ผู้ขณะนั้เขียนภาพเหมือนครึ่งตัวของวิงเคิลมันน์เอง วิงเคิลมันน์กล่าวว่าอันเจลิคาพูดได้ทั้งภาษาอิตาลีและเยอรมัน และยังพูดภาษาฝรั่งเศสและอังกฤษได้ด้วย ซึ่งทำให้ได้รับงานเขียนภาพเหมือนของชาวอังกฤษที่มาเที่ยวกรุงโรมนิทรรศการนิทรรศการ. - Retrospektive Angelika Kauffmann (270 works, c. 450 ill. ), Düsseldorf, Kunstmuseum (Nov. 15th 1998 - Jan. 24th 1999); München, Haus der Kunst (Febr. 5th - April 18th 1999); Chur, Bündner Kunstmuseum (May 8th - July 11th 1999).บรรณานุกรมบรรณานุกรม. - Kauffmann, Angelica. (2001). "»Mir träumte vor ein paar Nächten, ich hätte Briefe von Ihnen empfangen«. Gesammelte Briefe in den Originalsprachen. Ed. Waltraud Maierhofer. Lengwil: Libelle, 2001. ISBN 978-3-909081-88-2 (Letters in German, English, Italian, French; introduction and commentary in German.) - Kauffmann, Angelika. (1999) "Briefe einer Malerin." Ed. Waltraud Maierhofer. Mainz: Dieterich'sche Verlagsbuchhandlung. - Natter, Tobias (ed.). "Angelica Kauffmann: A Woman of Immense Talent." Ostfildern: Hatje-Cantz, 2007. ISBN 978-3-7757-1984-1. - Rosenthal, Angela. (2006). Angelica Kauffman: Art and Sensibility. New Haven, Connecticut: Yale University Press. ISBN 0300103336. - Bettina Baumgärtel (ed.): Retrospective Angelika Kauffmann, Exh. Cat. Dusseldorf, Kunstmuseum; Munich, Haus der Kunst, Chur, Bündner Kunstmuseum, Ostfildern, Hatje 1998, ISBN 3-7757-0756-5. - Angelica Kauffman Research Project: Forthcoming catalogue raisonné by Bettina Baumgärtel</doc>
