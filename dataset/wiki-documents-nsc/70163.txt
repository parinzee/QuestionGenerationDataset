<doc id="70163" url="https://th.wikipedia.org/wiki?curid=70163" title="เจ้าจอมมารดาหม่อมราชวงศ์เนื่อง ในรัชกาลที่ 5">เจ้าจอมมารดาหม่อมราชวงศ์เนื่อง ในรัชกาลที่ 5 เจ้าจอมมารดา หม่อมราชวงศ์เนื่อง สนิทวงศ์ (? - 23 พฤศจิกายน พ.ศ. 2428) เป็นธิดาของพระวรวงศ์เธอ พระองค์เจ้าสายสนิทวงศ์ กับหม่อมเขียน มีพี่น้องจำนวน 7 คน รวมทั้งหม่อมราชวงศ์สุวพรรณ สนิทวงศ์ และหม่อมราชวงศ์สท้าน สนิทวงศ์ (เจ้าพระยาวงศานุประพัทธ์) หม่อมราชวงศ์เนื่อง สนิทวงศ์ เข้าถวายตัวเป็นเจ้าจอมในพระบาทสมเด็จพระจุลจอมเกล้าเจ้าอยู่หัว และให้พระประสูติกาลพระราชโอรส 1 และพระราชธิดา 1 พระองค์คือ- พระเจ้าบรมวงศ์เธอ พระองค์เจ้าเยาวภาพงศ์สนิท ประสูติเมื่อวันพฤหัสบดี เดือน 10 ขึ้น 8 ค่ำ ปีวอกฉศก จ.ศ. 1246 ตรงกับ พ.ศ. 2427 - สมเด็จพระเจ้าบรมวงศ์เธอ พระองค์เจ้ารังสิตประยูรศักดิ์ กรมพระยาชัยนาทนเรนทร ประสูติเมื่อวันพฤหัสบดี เดือน 12 ขึ้น 6 ค่ำ ปีระกาสัปตศก จ.ศ. 1247 ตรงกับวันที่ 12 พฤศจิกายน พ.ศ. 2428 เจ้าจอมมารดา หม่อมราชวงศ์เนื่อง สนิทวงศ์ ถึงแก่อนิจกรรม เมื่อวันที่ 23 พฤศจิกายน พ.ศ. 2428 หลังให้ประสูติกาลพระราชโอรสได้ 12 วัน พระบาทสมเด็จพระจุลจอมเกล้าเจ้าอยู่หัว โปรดเกล้าฯ ให้สมเด็จพระศรีสวรินทิราบรมราชเทวี พระพันวัสสาอัยยิกาเจ้า เป็นผู้เลี้ยงดูพระราชโอรสและพระราชธิดาที่ประสูติแต่เจ้าจอมมารดา หม่อมราชวงศ์เนื่อง สนิทวงศ์ ทั้งสองพระองค์ อัฐิเจ้าจอมมารดาหม่อมราชวงศ์เนื่อง สนิทวงศ์ บรรจุ ณ อนุสาวรีย์ในราชสกุลรังสิต สุสานหลวง วัดราชบพิธสถิตมหาสีมารามราชวรวิหาร</doc>
