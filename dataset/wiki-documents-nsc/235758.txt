<doc id="235758" url="https://th.wikipedia.org/wiki?curid=235758" title="พระเจ้าฟิลิปที่ 3 แห่งฝรั่งเศส">พระเจ้าฟิลิปที่ 3 แห่งฝรั่งเศส พระเจ้าฟิลิปที่ 3 แห่งฝรั่งเศส ( หรือ ) (30 เมษายน ค.ศ. 1245 - 5 ตุลาคม ค.ศ. 1285) ทรงเป็นพระมหากษัตริย์แห่งฝรั่งเศสแห่งราชวงศ์กาเปเตียง ผู้ทรงครองราชบัลลังก์ฝรั่งเศสระหว่างวันที่ 25 สิงหาคม ค.ศ. 1270 จนเสด็จสวรรคตเมื่อวันที่ 5 ตุลาคม ค.ศ. 1285 พระเจ้าฟิลิปที่ 3 เสด็จพระราชสมภพเมื่อวันที่ 30 เมษายน ค.ศ. 1245 ที่ปัวส์ซี ในประเทศฝรั่งเศส พระองค์เป็นพระราชโอรสในพระเจ้าหลุยส์ที่ 9 แห่งฝรั่งเศส และ พระราชินีมาร์เกอรีต ฟิลิปเสด็จติดตามพระราชบิดาไปยังตูนิเซียเพื่อไปต่อสู้ในสงครามครูเสดครั้งที่ 8 ในปี ค.ศ. 1270 พระราชบิดาเสด็จสวรรคตที่ตูนิส ฟิลิปได้รับการประกาศให้เป็นพระมหากษัตริย์เมื่อมีพระชนมายุได้ 25 พรรษา พระเจ้าฟิลิปทรงเป็นผู้ไม่มีความเด็ดขาดในการตัดสินใจ ทรงเป็นคนอ่อน, ขี้อาย และถูกข่มง่ายโดยผู้มีบุคลิกที่แข็งกว่าเช่นพระราชบิดามารดา และทรงอยู่ใต้อิทธิพลของพระราชบิดา พระองค์ทรงได้รับพระนามว่า “ผู้กล้าหาญ” (the Bold) เพราะทรงเป็นผู้มีความสามารถในการรบและการอาชามิใช่เพราะจากพระลักษณะนิสัย พระองค์ทรงเป็นผู้มีความเคร่งศาสนาแต่ไม่ใช่อย่างผู้มีความรู้ ทรงตามอย่างผู้อื่นเมื่อแรกเริ่มก็ตามอย่าง Pierre de la Broce และต่อมาพระปิตุลาพระเจ้าชาร์ลส์ที่ 1 แห่งซิซิลี</doc>
