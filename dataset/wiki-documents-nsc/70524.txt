<doc id="70524" url="https://th.wikipedia.org/wiki?curid=70524" title="สุเมธ ชุมสาย ณ อยุธยา">สุเมธ ชุมสาย ณ อยุธยา สุเมธ ชุมสาย ณ อยุธยา (เกิด มีนาคม 2481) เป็นสถาปนิก จิตรกร ศิลปินชาวไทย และศิลปินแห่งชาติ สาขาศิลปะสถาปัตยกรรม (สถาปัตยกรรมร่วมสมัย) ประจำปี 2541 สุเมธเป็นที่รู้จักกันดีในฐานะสถาปนิกที่นำเสนองานออกแบบสมัยใหม่ ที่มีความโดดเด่นไม่ว่าจะเป็น อาคารพิพิธภัณฑ์วิทยาศาสตร์ จังหวัดปทุมธานี ที่เป็นอาคารลูกบาศก์ 2 ลูกตั้งเอียง "ตึกหุ่นยนต์" (ธนาคารเอเซีย) อาคารและผังแม่บทมหาวิทยาลัยธรรมศาสตร์ รังสิต อาคารเนชั่น อาคารอาคารศรีสวรินทิรา โรงพยาบาลศิริราช ศูนย์วิทยาศาสตร์เพื่อการศึกษา โรงแรมเอส 31 สุขุมวิท เป็นต้น สุเมธเกิดและเติบโตในกรุงเทพมหานคร โดยเป็นพี่ชายแท้ๆของอาจอง ชุมสาย ณ อยุธยา สุเมธได้เข้าศึกษาระดับมัธยมศึกษาจากโรงเรียนสวนกุหลาบวิทยาลัย ต่อมาเข้ารับการศึกษาต่อที่โรงเรียนกรุงปารีส แล้วจึงย้ายไปศึกษาที่โรงเรียนเวลลิ่งบาเร่อร์ ที่ประเทศอังกฤษ ต่อมาได้เข้ารับการศึกษาในคณะสถาปัตยกรรมศาสตร์ จากมหาวิทยาลัยเคมบริดจ์ ตั้งแต่ปริญญาตรีจนจบปริญญาเอก รวมอยู่ในยุโรปกว่า 17 ปี แล้วจึงเข้ารับราชการที่กรมโยธาธิการและสำนักผังเมือง กระทรวงมหาดไทย จนกระทั่งลาออกมาก่อตั้งบริษัทสถาปนิกเป็นของตนเองประวัติ ประวัติ. สุเมธ ชุมสาย ณ อยุธยา หรือ ดร.สุเมธ ชุมสาย ณ อยุธยา มีชื่อเล่นว่า "แอ๊ะ" เป็นบุตรของหม่อมหลวงมานิจ ชุมสาย กับเฉลิมขวัญ ชุมสาย ณ อยุธยา (ธิดา พระปทุมเทวาภิบาล เจ้าเมืองหนองคาย) มีพี่น้องร่วมบิดามารดา- นายสุเมธ ชุมสาย ณ อยุธยา - นายอาจอง ชุมสาย ณ อยุธยา - นางสุชาดา (ชุมสาย ณ อยุธยา) สถิตพิทยายุทธ์ (ถึงแก่กรรม) - นางสาวปาริชาติ ชุมสาย ณ อยุธยาผลงานงานด้านอนุรักษ์ผลงาน. งานด้านอนุรักษ์. - ริเริ่มแนวความคิดอุทยานประวัติศาสตร์พระนครศรีอยุธยา - ริเริ่มโครงการอุทยานประวัติศาสตร์สุโขทัย - ริเริ่มโครงการอนุรักษ์จวนเจ้าเมืองเก่าสงขลา - รณรงค์อนุรักษ์สภาพแวดล้อมโดยทั่วไปของกรุงเทพมหานคร - ร่วมริเริ่มโครงการอนุรักษ์เกาะรัตนโกสินทร์ อันได้แก่การย้ายตลาดนัดออกไปจากสนามหลวง รื้อฟื้นหอระฆัง หอกลองประจำเมือง สะพานโซ่ และรถรางรอบเกาะรัตนโกสินทร์ อนุรักษ์ป้อมพระสุเมรุ ติดตามด้วยการวางผังลานพระบรมราชานุสาวรีย์ รัชกาลที่ 3 ซึ่งผลจากโครงการนี้ ทำให้มีการรื้อโรงภาพยนตร์เฉลิมไทย ซึ่งเคยบดบังความงามของโลหะปราสาทวัดราชนัดดาฯ อันเป็นมรดกทางสถาปัตยกรรมไทยชิ้นงามมาเป็นเวลายาวนานหลายสิบปีออก เปิดเผยให้เห็นเป็นศรีสง่าขึ้นมาโดยทันทีดังที่ปรากฏอยู่เช่นทุกวันนี้ - ริเริ่มโครงการอนุรักษ์นิวาสสถานเดิมของพระบาทสมเด็จพระพุทธยอดฟ้าจุฬาโลกมหาราช - รณรงค์การอนุรักษ์โบราณสถานและสถานที่สำคัญทางประวัติศาสตร์อีกหลายแห่งทั่วประเทศตลอดจนสภาพแวดล้อมโดยทั่วไปงานสถาปัตยกรรม งานสถาปัตยกรรม. ผลงานออกแบบของท่านมีมากมายกว่า 200 โครงการ อาทิ- อาคารโรงเรียนนานาชาติ ถนนแจ้งวัฒนะ - อาคารสมาคมจัดการธุรกิจแห่งประเทศไทย - อาคารสำนักงานใหญ่ ธนาคารเอเชีย (ตึกหุ่นยนต์) - อาคารพิพิธภัณฑ์วิทยาศาสตร์ ภายในบริเวณท้องฟ้าจำลอง กรุงเทพ - อาคารเนชั่น - โรงงานเซรามิคคัมพาน่า ที่สระบุรี - อาคารโรงแรมเดลต้าแกรนด์ แปซิฟิก - อาคารพลังงาน สถาบันเทคโนโลยีแห่งเอเชีย (AIT) - อาคารและผังแม่บทมหาวิทยาลัยธรรมศาสตร์ รังสิต - อาคารกงสุลไทย - อาคารทำเนียบองคมนตรี - อาคารหอสมุดใหม่ของธรรมศาสตร์ - อาคารในกลุ่มอาคาร ที่เพลสเดสเนชั่น ขององค์การสหประชาชาติ ที่สวิตเซอร์แลนด์ - จีโอเดสิคโดมพฤกศาสตร์พืชทะเลทราย สวนหลวง ร.9 - ฯลฯรางวัลรางวัล. - 2532: Bye Fellow - 2533: นักอนุรักษ์มรดกไทยดีเด่น - 2534: Faculty member of the Dept. of Architecture - 2536: เกียรติบัตรบุคคลตัวอย่างด้านส่งเสริมงานอนุรักษ์ศิลปะสถาปัตยกรรม - 2541: รางวัล ศิลปินแห่งชาติ สาขาทัศนศิลป์ (สถาปัตยกรรม) สำนักงานคณะกรรมการวัฒนธรรมแห่งชาติ - 2542: Crystal Award - 2544: Honorary Fellow - 2545: Professorial Fellow - 2545: Member of the French Académie d'Architecture - 2546: Fellow Commoner</doc>
