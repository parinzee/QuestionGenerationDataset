<doc id="106668" url="https://th.wikipedia.org/wiki?curid=106668" title="เดฟเล็ปเพิร์ด">เดฟเล็ปเพิร์ด เดฟ เล็ปพาร์ด () วงฮาร์ดร็อค จากเชฟฟิลด์ อังกฤษ ก่อตั้งเมื่อ 1977 ริค ซาเวจ มือเบส กับ พีต วิลลิส มือกีตาร์เป็นผู้ริเริ่มประวัติ ประวัติ. นักร้อง โจ เอลเลียต เข้ามาร่วมพร้อมกับชื่อ Deaf Leopard ก่อนจะแปลงเป็น Def Leppard ในภายหลัง ตามมาด้วยมือกีตาร์ สตีฟ คลาร์ก ปี 1978 ทำผลงานออกวางขายเอง จนเริ่มมีชื่อเสียงก่อนจะไปทำสัญญากับเมอร์คิวรี่ ออกอัลบั้มแรก On Through the Night เมื่อปี 1980 โด่งดังในอังกฤษ และได้ออกทัวร์ทั้งในประเทศและในอเมริกา งานชุดสอง High "n" Dry ปี 1981 ทำยอดในอเมริกาในระดับแพลตินัม ด้วยแรงดันจากเอ็มทีวี อัลบั้มที่สาม ได้โปรดิวเซอร์ มัตต์ แลงก์ เข้ามาร่วมงาน พีต วิลลิส โดนไล่จากวงจากปัญหาติดเหล้า ฟิล คอลเล็น อดีตกีตาร์วง Girl เข้ามาแทน อัลบั้มชุดที่ 3 Pyromania ออกเมื่อปี 1983 ดังระเบิด เพลงอย่าง Photograph และ Rock of Ages ได้รับความนิยมทางช่องเอ็มทีวี ส่งผลให้ขายไปถึงสิบล้านชุด หลังจากอัลบั้มนี้ ต้องเผชิญการทดสอบครั้งใหญ่ เมื่อเข้าสตูดิโอจะทำอัลบั้มใหม่ ปัญหาเริ่มจากโปรดิวเซอร์แลงก์มาร่วมงานไม่ได้ ที่หนักกว่านั้น คือ ริค แอลเล็น มือกลองเสียแขนซ้ายจากอุบัติเหตุรถยนต์ แต่สถานการณ์เริ่มดีขึ้นเมื่อโปรดิวเซอร์แลงก์กลับมาร่วมงาน ยกเลิกเทปเก่าและบันทึกเสียงใหม่ทั้งหมด ขณะที่แอลเล็นหัดเล่นกลองที่ออกแบบพิเศษได้อย่างรวดเร็ว ถึงปี 1987 อัลบั้มที่ 4 มีชื่อว่า Hysteria ออกมา กลายเป็นจุดสูงสุด เพลงจากชุดนี้จำนวน 6 เพลง เข้าไปติดชาร์ตท็อป 20 ในอเมริกา ทำให้กลายเป็นวงขวัญใจวัยรุ่นและเด็กไฮสกูล จากนั้นได้เริ่มทำอัลบั้มต่อมา คราวนี้มือกีตาร์ สตีฟ คลาร์ก เสียชีวิตจากเสพเหล้าและยาเกินขนาด อัลบั้ม Adrenalize ออกมาในปี 1992 ด้วยไลน์อัพที่เหลือ 4 คน อัลบั้มนี้ประเดิมด้วยอันดับ 1 และมีเพลงฮิตหลายเพลง แต่เทียบไม่ได้กับ 2 ชุดก่อน ทางวงเพิ่มมือกีตาร์ วิเวียน แคมป์เบล จาก White Snake เพื่อทดแทนคลาร์ก อัลบั้มที่หก Slang ออกมาในปี 1996 ยอดขายและความตื่นเต้นในหมู่แฟนๆ ลดลง อัลบั้ม Euphoria ยังไม่กระเตื้องอีก จนต้องกลับไปเล่นเพลงบัลลาดป๊อปในอัลบั้ม X ในปี 2002 สำหรับ Yeah เป็นงานทริบิวต์ เป็นการนำเพลงเก่ามาเล่นใหม่ เดฟ เล็ปพาร์ดนำเพลงเก่ามาทำใหม่อย่าง 20th Century Boy ของทีเร็กซ์, No Matter What ของแบดฟิงเกอร์, Rock On ของ เดวิด เอสเซ็กส์, 10538 Orchestra ของอิเล็กทริกไลต์ออเคสตราหรืออีแอลโอ</doc>
