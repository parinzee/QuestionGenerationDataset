<doc id="125987" url="https://th.wikipedia.org/wiki?curid=125987" title="สุทัศน์ เงินหมื่น">สุทัศน์ เงินหมื่นประวัติ ประวัติ. นายสุทัศน์ เงินหมื่น เกิดวันที่ 18 พฤษภาคม พ.ศ. 2488 เป็นบุตรคนที่ 9 ของสิริ กับจันทร์ทอง เงินหมื่น มีพี่น้อง 10 คน สำเร็จการศึกษาระดับปริญญาตรี สาขานิติศาสตร์บัณฑิต จากมหาวิทยาลัยธรรมศาสตร์ เคยดำรงตำแหน่ง รองนายกรัฐมนตรี และรัฐมนตรีในหลายกระทรวงคือ รัฐมนตรีช่วยว่าการกระทรวงสาธารณสุข รัฐมนตรีช่วยว่าการกระทรวงเกษตรและสหกรณ์ รัฐมนตรีช่วยว่าการกระทรวงมหาดไทย และรัฐมนตรีว่าการกระทรวงยุติธรรม นายสุทัศน์ เป็น ส.ส.ในพื้นที่ภาคอีสานของพรรคประชาธิปัตย์ (เขตจังหวัดอุบลราชธานีและภายหลังแยกเขตจังหวัดอำนาจเจริญ) มาอย่างต่อเนื่องยาวนาน เป็นตัวแทนของพรรคที่สำคัญในภูมิภาคนี้ ในการเลือกตั้ง ปี 2544 นายสุทัศน์ย้ายไปลงสมัคร ส.ส. ในระบบบัญชีรายชื่อ และได้รับเลือกตั้ง ในกลางปี พ.ศ. 2550 มีข่าวว่านายสุทัศน์พร้อมด้วยลูกชาย และนายอิสระ สมชัย อดีต ส.ส.อุบลราชธานี พรรคประชาธิปัตย์ จะย้ายไปสังกัด พรรคมัชฌิมาธิปไตย แต่ทางนายสุทัศน์ นายวิฑูรย์ นามบุตร รองหัวหน้าพรรคประชาธิปัตย์ และนายอภิสิทธิ์ เวชชาชีวะ หัวหน้าพรรคประชาธิปัตย์ ได้ยืนยันว่าไม่เป็นความจริง ในการเลือกตั้งในวันที่ 23 ธันวาคม พ.ศ. 2550 นายสุทัศน์รับผิดชอบดูแลการเลือกตั้งของ พรรคประชาธิปัตย์ ในโซน 3 (ภาคอีสานตอนบน รวม 10 จังหวัด) ต่อมาในเดือนกุมภาพันธ์ พ.ศ. 2551 พรรคประชาธิปัตย์ได้จัดตั้ง ครม.เงา ขึ้นเป็นครั้งแรก นายสุทัศน์ เงินหมื่น ได้รับเลือกจากที่ประชุมพรรคประชาธิปัตย์ ให้ทำหน้าที่ รองนายกรัฐมนตรีเงา ดูแลตรวจสอบ กระทรวงยุติธรรม กระทรวงแรงงาน และ กระทรวงสาธารณสุข ต่อมาในการเลือกตั้ง พ.ศ. 2554 ได้ลงสมัครรับเลือกตั้งในระบบบัญชีรายชื่อ และได้รับเลือกตั้งเป็น ส.ส.อีกสมัยประวัติการทำงานประวัติการทำงาน. - ส.ส. ปี พ.ศ. 2518, 2526, 2531, 2535/1, 2535/2, 2538, 2539, 2544, 2548, 2550, 2554 - ประจำสำนักเลขาธิการนายกรัฐมนตรี ปี 2527 - ผู้ช่วยเลขานุการ รัฐมนตรีว่าการกระทรวงสาธารณสุข ปี 2529-2531 - รัฐมนตรีช่วยว่าการกระทรวงสาธารณสุข ปี 2531-2533 - รัฐมนตรีช่วยว่าการกระทรวงเกษตรและสหกรณ์ ปี 2533 - รัฐมนตรีช่วยว่าการกระทรวงมหาดไทย ปี 2538 - รัฐมนตรีว่าการกระทรวงยุติธรรม ปี 2540-2543 - รองนายกรัฐมนตรี ปี 2543 - รองนายกรัฐมนตรีเงา พรรคประชาธิปัตย์ ปี 2551 - ได้รับแต่งตั้งเป็นนายกองเอกเครื่องราชอิสริยาภรณ์</doc>
