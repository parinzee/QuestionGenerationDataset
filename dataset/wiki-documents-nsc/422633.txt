<doc id="422633" url="https://th.wikipedia.org/wiki?curid=422633" title="อนันต์ ลิมปคุปตถาวร">อนันต์ ลิมปคุปตถาวร นายอนันต์ ลิมปคุปตถาวร (เกิด 6 พฤษภาคม พ.ศ. 2494) อดีตสมาชิกสภาผู้แทนราษฎรจังหวัดชัยภูมิ เขต 4 อดีตนายกองค์การบริหารส่วนจังหวัดชัยภูมิ ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. อนันต์ ลิมปคุปตถาวร เกิดเมื่อวันที่ 6 พฤษภาคม พ.ศ. 2494 เป็นบุตรของนายลิมฮะ และนางโซ้ยม่วย แซ่ลิ้ม สำเร็จการศึกษาจากมหาวิทยาลัยราชภัฏนครราชสีมา สมรสกับนางน้ำทิพย์ ลิมปคุปตถาวรงานการเมือง งานการเมือง. อดีตเป็นสมาชิกสภาจังหวัดชัยภูมิ 3 สมัย, นายกองค์การบริหารส่วนจังหวัดชัยภูมิ (เลือกตั้ง พ.ศ. 2547) จากนั้นในช่วงหลังการเลือกตั้งใหญ่สมาชิกสภาผู้แทนราษฎรในปี พ.ศ. 2550 นายอนันต์ได้ชิงลาออกจากตำแหน่งนายกองค์การบริหารส่วนจังหวัดชัยภูมิ และลงสมัครอีกครั้ง ซึ่งในครั้งนี้นายอนันต์พ่ายให้กับนายสุริยน ภูมิรัตนประพิณ อดีตสมาชิกวุฒิสภาจังหวัดชัยภูมิ (ชุดปี พ.ศ. 2543) หลังจากนั้นนายอนันต์จึงขึ้นมาเล่นการเมืองระดับชาติโดยเข้าร่วมงานกับพรรคภูมิใจไทย แต่เนื่องจากพรรคเพื่อไทย เกิดปัญหาผู้สมัครไม่ลงตัวระหว่างนางสาวสุนทรี ชัยวิรัตนะ กับนางสาวปาริชาติ ชาลีเครือ จึงหันมาดึงนายอนันต์ไปลงสมัครในนามพรรคเพื่อไทย และได้รับการเลือกตั้งในที่สุด ด้วยคะแนน 46,026 คะแนน เอาชนะนายพุฒิพงศ์ สงวนวงศ์ชัย พี่ชายนายวุฒิชัย สงวนวงศ์ชัย สมาชิกบ้านเลขที่ 111 จากพรรคประชาธิปัตย์ที่ได้ 33,166 คะแนนสมาชิกสภาผู้แทนราษฎร สมาชิกสภาผู้แทนราษฎร. อนันต์ ลิมปคุปตถาวร ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดชัยภูมิ สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
