<doc id="581939" url="https://th.wikipedia.org/wiki?curid=581939" title="สันนิบาตคอมมิวนิสต์นานาชาติ (เวียดนาม)">สันนิบาตคอมมิวนิสต์นานาชาติ (เวียดนาม) สันนิบาตคอมมิวนิสต์นานาชาติ (International Communist League) เป็นพรรคการเมืองนิยมลัทธิทรอตสกี ก่อตั้งโดยกลุ่มเดือนตุลาคมใน พ.ศ. 2475 โดยแยกตัวออกมาจากกลุ่มอินโดจีนที่นิยมลัทธิบอลเชวิก-เลนิน กลุ่มนี้ได้ออกหนังสือพิมพ์ชื่อ Thang muoi (เดือนตุลาคม) กลุ่มนี้สนับสนุนแต่ไม่เข้าร่วมกับพรรคคอมมิวนิสต์อินโดจีน กลุ่มนี้เติบโตอย่างรวดเร็ว จนถูกกดดันจากรัฐบาลอาณานิคมใน พ.ศ. 2480 เพราะอยู่เบื้องหลังการนัดหยุดงาน เมื่อเกิดสงครามโลกครั้งที่ 2 ผู้นำของกลุ่มถูกจับกุมและกลุ่มถูกคว่ำบาตร จนเดือนสิงหาคม พ.ศ. 2487 จึงกลับมาอีกครั้งในชื่อสันนิบาตคอมมิวนิสต์นานาชาติ กลุ่มนี้สนับสนุนการลุกฮือของผู้ใช้แรงงาน ต่อต้านการปกครองแบบอาณานิคมในช่วงปลายสงคราม และมีอำนาจใน 150 เมือง มีสมาชิกเพิ่มขึ้นเป็นจำนวนมาก กลุ่มนี้พยายามจัดประชุมที่ไซ่ง่อน แต่ถูกจับกุมเมื่อกองทัพฝรั่งเศสมาถึง สมาชิกพันธมิตรคอมมิวนิสต์เตรียมกองกำลังเพื่อสู้รบ แต่โฮจิมินห์จากพรรคคอมมิวนิสต์อินโดจีนได้ตกลงที่จะลงนามในข้อตกลงกับฝรั่งเศส ผู้นำส่วนใหญ่ของพันธมิตรถูกประหารชีวิตหรือหายตัวไปใน พ.ศ. 2489</doc>
