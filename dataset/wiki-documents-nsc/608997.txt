<doc id="608997" url="https://th.wikipedia.org/wiki?curid=608997" title="เทอร์มิสเตอร์">เทอร์มิสเตอร์ เทอร์มิสเตอร์ () เป็นอุปกรณ์ตัวต้านทานชนิดหนึ่ง ที่ค่าความต้านทานเปลี่ยนแปลงตามอุณหภูมิได้มาก (มีสัมประสิทธิ์อุณหภูมิสูงกว่าตัวต้านทานทั่วไป), โดยคำว่า เทอร์มิสเตอร์ มาจากคำว่า เทอร์มอล (ความร้อน) รวมกับคำว่า รีซิสเตอร์ (ตัวต้านทาน) เทอร์มิสเตอร์จะทำจากวัสดุเซรามิกหรือพอลิเมอร์ โดยสามารถนำมาใช้วัดอุณหภูมิได้ละเอียดแม่นยำ ในช่วงที่จำกัด (ประมาณ -90 ถึง 130 องศาเซลเซียส) จึงนิยมนำมาใช้เป็นตัววัดอุณภูมิ และจากคุณสมบัติความต้านทานที่เปลี่ยนแปลงตามอุณหภูมิ เทอร์มิสเตอร์ยังถูกใช้เป็นตัวจำกัดกระแสกระชาก, ตัวป้องกันกระแสเกิน และตัวให้ความร้อนแบบอุณหภูมิคงที่อีกด้วย</doc>
