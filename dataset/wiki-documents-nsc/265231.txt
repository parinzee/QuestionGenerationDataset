<doc id="265231" url="https://th.wikipedia.org/wiki?curid=265231" title="เบริธ">เบริธ ในปิศาจวิทยา เบริธ() เป็นดยุกแห่งนรกผู้มีอสูรใต้บังคับบัญชา 26 กองและเป็นปิศาจตนที่ 28 ในบท อาร์สโกเอเทีย จากหนังสือกุญแจย่อยของโซโลมอน ชื่ออื่นๆของเบริธก็คือโบฟรี () และบอลฟราย () เบริธสามารถตอบคำถามเกี่ยวกับอดีต ปัจจุบัน และ อนาคตได้อย่างแม่นยำ มีอำนาจเปลี่ยนโลหะใดๆเป็นทองคำ รวมทั้งสามารถมอบมอบศักดิ์ศรีให้แก่ผู้คนได้ ลักษณะของเบริธเป็นทหารชุดแดง ขี่ม้าสีแดง และสวมมงกุฎทองคำ น้ำเสียงของเบริธนั้นชัดเจนและนุ่มนวล แต่จะพูดเรื่องหลอกลวงในยามที่ไม่ได้ตอบคำถามของผู้อัญเชิญ ในพิธีอัญเชิญเบริธนั้น ผู้ทำพิธีเรียกจะต้องสวมแหวนเงินต่อหน้าเบริธด้วย ชื่อของเบริธมาจากบาอัลเบริธ ซึ่งเป็นปางของบาอัลที่นับถือกันในฟินิเชีย แถบเบรุตในปัจจุบัน เซบาสเตียน มิคาเอริส นักล่าแม่มดชาวฝรั่งเศสในช่วงคริสต์ศตวรรษที่ 17 ได้ระบุว่าเบริธเป็นปิศาจที่ชักนำมนุษย์สู่การฆาตกรรมและเรื่องเหลวไหล ศัตรูของเบริธก็คือนักบุญบาร์นาบัส ในการเล่นแร่แปรธาตุ ชิ่อเบริธเป็นธาตุที่ใช้ผสมเปลี่ยนโลหะเป็นทองคำได้</doc>
