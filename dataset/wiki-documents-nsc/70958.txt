<doc id="70958" url="https://th.wikipedia.org/wiki?curid=70958" title="ลัทธิมอนโร">ลัทธิมอนโร ลัทธิมอนโร () คือแถลงการณ์ที่ตั้งชื่อตามอดีตประธานาธิบดีสหรัฐอเมริกา เจมส์ มอนโร ที่ได้แถลงการณ์ไว้เมื่อวันที่ 2 ธันวาคม ค.ศ. 1823 โดยกล่าวถึงจุดมุ่งหมายที่จะนำพาประเทศให้อยู่ในความ สงบ และ โดดเดี่ยว และไม่ต้องการให้ชาติยุโรปเข้ามาแทรกแซงทางด้านการเมือง หรือแสวงหาดินแดนในทวีปอเมริกา ซึ่งอังกฤษ ฝรั่งเศส ปรัสเซีย รัสเซีย และออสเตรีย ต่างสนใจที่จะให้ความช่วยเหลือทางการทหารแก่สเปน ในการปราบกบฏอาณานิคมทั้งในอเมริกาเหนือและอเมริกาใต้ อันเป็นความพยายามของชาติต่าง ๆ ในการแสวงหาโอกาสครองครองดินแดนในแถบนี้ แถลงการณ์ฉบับนี้เป็นนโยบายต่างประเทศของสหรัฐ มีหลักการณ์สำคัญดังนี้1. สหรัฐอเมริกาจะไม่ยุ่งเกี่ยวกับอาณานิคมของสเปนในทวีปอเมริกา 2. ถ้าประเทศใดในทวีปยุโรปเข้ามายุ่งเกี่ยว กดขี่ประเทศในอเมริกา สหรัฐอเมริกาจะถือว่าการกระทำของประเทศนั้น เป็นภัยคุกคามต่อสันติภาพ และ ความปลอดภัยของสหรัฐอเมริกา 3. สหรัฐอเมริกาจะไม่ยอมให้ประเทศใดในทวีปยุโรปเข้ามาแสวงหาอาณานิคมในทวีปอเมริกาอีกต่อไป 4. สหรัฐอเมริกาจะไม่ยุ่งเกี่ยวกับกิจการภายในของประเทศในทวีปยุโรป</doc>
