<doc id="868558" url="https://th.wikipedia.org/wiki?curid=868558" title="พระเจ้าราชวรวงศ์เธอ พระองค์เจ้าวรพักตร์">พระเจ้าราชวรวงศ์เธอ พระองค์เจ้าวรพักตร์ พระเจ้าราชวรวงศ์เธอ พระองค์เจ้าวรพักตร์ (8 ธันวาคม พ.ศ. 2398 — 10 กุมภาพันธ์ พ.ศ. 2427) พระราชธิดาพระองค์ที่ 45 ในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาส่านพระประวัติ พระประวัติ. พระเจ้าราชวรวงศ์เธอ พระองค์เจ้าวรพักตร์ ประสูติเมื่อวันเสาร์ที่ 8 ธันวาคม พ.ศ. 2398 เป็นพระราชธิดาในพระบาทสมเด็จพระปิ่นเกล้าเจ้าอยู่หัวประสูติแต่เจ้าจอมมารดาส่าน ธิดาพระยามณเฑียรบาล (บัว) ในสมัยรัชกาลที่ 4 พ.ศ. 2408 พระองค์เจ้าวรพักตร์ทรงได้โสกันต์ พร้อมกับพระราชโอรสพระราชธิดาในพระบาทสมเด็จพระจอมเกล้าเจ้าอยู่หัวอีก 2 พระองค์คือ พระองค์เจ้ากรรณิกาแก้วและพระองค์เจ้าศรีนาคสวาดิ โดยพระราชพิธีมีพระสงฆ์สวดพระพุทธมนต์บนพระที่นั่งดุสิตมหาปราสาท 31 รูป เวลาบ่ายตั้งกระบวนแห่ไปฟังพระสงฆ์สวดพระพุทธมนต์ทั้ง 3 วัน รุ่งขึ้นแห่มาโสกันต์แล้วแห่สมโภชวัน 1 กระบวนแห่และเครื่องเล่นรายทาง เหมือนอย่างโสกันต์พระองค์เจ้ายิ่งเยาวลักษณ์ พระเจ้าราชวรวงศ์เธอ พระองค์เจ้าวรพักตร์ สิ้นพระชนม์ในสมัยรัชกาลที่ 5 เมื่อวันอังคารที่ 10 กุมภาพันธ์ พ.ศ. 2427 พระชันษา 30 ปี พระรทานเพลิงพระศพ ณ พระเมรุผ้าขาว วัดสุวรรณาราม วันอาทิตย์ที่ 17 เมษายน พ.ศ. 2430</doc>
