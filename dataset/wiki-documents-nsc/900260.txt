<doc id="900260" url="https://th.wikipedia.org/wiki?curid=900260" title="วันอลวน วิญญาณอลเวง">วันอลวน วิญญาณอลเวง วันอลวน วิญญาณอลเวง () เป็นภาพยนตร์เพลงคอมพิวเตอร์แอนิเมชันสามมิติแนวจินตนิมิตจากสหรัฐอเมริกาในปี ค.ศ. 2017 ผลิตโดยพิกซาร์แอนิเมชันสตูดิโอส์ และจำหน่ายโดยวอลต์ดิสนีย์พิกเชอส์ ภาพยนตร์เรื่องนี้ดัดแปลงจากแนวคิดดั้งเดิมโดย Lee Unkrich และผลงานการร่วมกำกับระหว่าง Unkrich เอง กับ Adrian Molina เป็นเรื่องของเด็กชายคนหนึ่งชื่อ Miguel Rivera ผู้ซึ่งบังเอิญพลัดเข้าไปในโลกของผู้วายชนม์ และต้องขอความช่วยเหลือจากบรรพบุรุษผู้เป็นนักดนตรีเพื่อที่จะกลับมาหาครอบครัวในโลกของคนเป็น แนวคิดหลักของภาพยนตร์เรื่องนี้มีพื้นฐานมาจากเทศกาลแห่งความตาย (Day of the Dead) ของชาวเม็กซิกัน แต่งเป็นเรื่องโดย Unkrich, Jason Katz, Matthew Aldrich, และ Molina เขียนบทโดย Molina และ Uldrich พิกซาร์เริ่มงานสร้างภาพยนตร์เรื่องนี้ตั้งแต่ปี ค.ศ. 2016 โดย Unkrich และทีมงานส่วนหนึ่งได้เดินทางไปยังประเทศเม็กซิโกเพื่อรวบรวมข้อมูลและแรงบันดาลใจ นักประพันธ์เพลง Michael Giacchino กลับมาร่วมงานกับพิกซาร์อีกครั้งและเป็นผู้ประพันธ์ดนตรีประกอบให้กับภาพยนตร์เรื่องนี้ นักพากย์สำคัญๆ ในเรื่องได้แก่ Anthony Gonzalez, Gael García Bernal, Benjamin Bratt, Alanna Ubach, Renée Victor, Ana Ofelia Murguía, และ Edward James Olmos ภาพยนตร์เรื่องนี้เป็นภาพยนตร์ที่มีนักแสดงนำเป็นเชื้อสายละตินเรื่องแรกที่มีทุนสร้างสูงถึงเก้าหลัก โดยถูกประมาณเอาไว้ที่ 175-200 ล้านดอลลาร์สหรัฐ วันอลวน วิญญาณอลเวง ออกฉายครั้งแรกเมื่อ 20 ตุลาคม พ.ศ. 2560 ที่เทศกาลภาพยนตร์ Morelia International Film Festival ใน โมเรเลีย ประเทศเม็กซิโก และออกฉายทั่วประเทศเม็กซิโกในสัปดาห์ต่อมา ซึ่งเป็นวันหยุดสุดสัปดาห์ก่อนถึงเทศกาล Day of the Dead และกลายเป็นภาพยนตร์ที่ทำรายได้สูงสุดตลอดกาลในประเทศเม็กซิโก ต่อมาจึงออกฉายทั่วประเทศสหรัฐอเมริกาเมื่อ 22 พฤศจิกายน พ.ศ. 2560 และทำรายได้ทั่วโลกรวมทั้งสิ้น 621 ล้านดอลลาร์สหรัฐ ได้รับคำชื่นชมจากนักวิจารณ์ในแง่ของคุณภาพแอนิเมชัน เสียงพากย์ ดนตรีประกอบ เพลงประกอบ เรื่องราวที่จับใจและให้ความเคารพต่อวัฒนธรรมพื้นเมืองเม็กซิโก ได้รับรางวัลต่างๆ จำนวนมาก ได้แก่ เป็นภาพยนตร์แอนิเมชันยอดเยี่ยม พ.ศ. 2560 จาก National Board of Review, ได้รับการเสนอชื่อเข้าชิงรางวัลภาพยนตร์แอนิเมชันขนาดยาวยอดเยี่ยมใน Annie Award และ BAFTA Award, ได้รับรางวัลลูกโลกทองคำครั้งที่ 75 สาขาภาพยนตร์แอนิเมชันขนาดยาวยอดเยี่ยม และได้รับการเสนอชื่อเข้าชิงรางวัลเพลงแต่งใหม่ยอดเยี่ยม ("Remember Me") นอกจากนี้ยังได้รับรางวัลภาพยนตร์แอนิเมชันขนาดยาวยอดเยี่ยมและเพลงยอดเยี่ยมจาก 23red Critics' Choice Award และรางวัลออสการ์ ครั้งที่ 90 สาขาภาพยนตร์แอนิเมชันยอดเยี่ยม</doc>
