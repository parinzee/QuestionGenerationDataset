<doc id="908677" url="https://th.wikipedia.org/wiki?curid=908677" title="การใช้ความรุนแรงกับแฟน">การใช้ความรุนแรงกับแฟน การใช้ความรุนแรงกับแฟน () หรือ การทารุณกรรมแฟน () ถูกให้ความหมายว่าเป็นการใช้ความรุนแรง หรือ การข่มขู่ว่าจะใช้ความรุนแรง ที่เกิดขึ้นระหว่างคู่ที่อยู่ในระหว่างการเดทหรือการจีบ และยังไม่แต่งงาน สิ่งนี้ยังหมายถึงการที่คนใดคนหนึ่งในความสัมพันธ์พยายามคงอำนาจและควบคุมอีกคนหนึ่งโดยใช้ความรุนแรงหรือการทารุณกรรม โดยอาจอยู่ในรูปแบบของการประทุษร้ายทางเพศ, การคุกคามทางเพศ, การข่มขู่, การทำร้ายร่างกาย, การข่มเหงทางวาจา ทางจิต หรือ ทางอารมณ์, การทำร้ายทางสังคม, และการเฝ้าติดตาม อาจรวมถึง การกรรโชกทางอารมณ์, การทารุณกรรมทางเพศ, ทารุณกรรมทางร่างกาย และการชักใยทางจิตวิทยา การใช้ความรุนแรงกับแฟนพบได้ในทุกชาติพันธุ์ อายุ เส้นสังคมและเศรษฐกิจ สถาบันเพื่อความตระหนักเกี่ยวกับความรุนแรงในความสัมพันธ์ บรรยายการใช้ความรุนแรงกับแฟนว่าเป็น "รูปแบบพฤติกรรมที่ใช้ความรุนแรงและบีบบังคับเพื่อคงอำนาจและการควบคุมต่อคู่ครองปัจจุบันหรือคู่ครองในอดีต"ข้อมูลของผู้กระทำและเหยื่อ ข้อมูลของผู้กระทำและเหยื่อ. คนทุกเพศทุกวัยสามารถตกอยู่ในความสัมพันธ์ที่มีการทำร้าย ไม่ว่าจะมีชาติพันธุ์แบบใด รายได้เท่าไหร่ก็ตาม ทว่ามีลักษณะบางอย่างที่ผู้กระทำและเหยื่อมักมี สถาบันสนับสนุนทางเลือกสำหรับความรุนแรงบรรยายผู้กระทำว่ามัก ขี้อิจฉาและขี้หวง, มีความมั่นใจที่ล้นหลาม, มีการแกว่งของอารมณ์ หรือ มีประวัติการใช้ความรุนแรงหรือโมโห, พยายามแยกตัวแฟนออกจากครอบครัว เพื่อน และเพื่อนร่วมงาน, และมีแนวโน้มที่จะว่าโทษสิ่งอื่น ส่วนเหยื่อในความสัมพันธ์ที่มีการทำร้ายมักมีลักษณะเช่น บาดแผลตามร่างกาย, หายไปจากที่ทำงานหรือโรงเรียน, มีความเปลี่ยนแปลงทางอารมณ์หรือบุคลิกภาพ, ดื่มแอลกอฮอล์หรือใช้ยาเสพติดมากขึ้น, และออกห่างจากครอบครัวและเพื่อน เหยื่ออาจโทษว่าความรุนแรงมีต้นเหตุจากตนเองเพื่อลดความรุนแรงของอาชญากรรม สิ่งนี้มักทำให้เหยื่อเลือกที่จะอยู่ในความสัมพันธ์ที่มีการทำร้าย สเตราส์ (พ.ศ. 2548) อ้างว่าแม้ผู้ชายจะสร้างการบาดเจ็บที่มากกว่าในความรุนแรงในครอบครัว นักวิจัยและสังคมไม่ควรมองข้าม อาการบาดเจ็บที่ทำโดยผู้หญิง โดยเขายังบันทึกว่า การกระทำโดยผู้หญิงอาจดูเหมือนเล็กน้อยทว่าอาจส่งผลร้ายแรงได้: ในทางเดียวกัน Deborah Capaldi  รายงานว่างานวิจัยความยาว 13 ปีพบว่าการรุกรานของผู้หญิงต่อผู้ชายมีความสำคัญเท่า ๆ กับ โอกาสการใช้ความรุนแรงของผู้ชาย ในการทำนายความน่าจะเป็นของความรุนแรงโดยรวม: "ด้วยความที่ความรุนแรงต่อคู่ครองเกิดขึ้นจากทั้งสองฝ่าย และทั้งผู้ผญิงและผู้ชายเป็นตัวเริ่ม การป้องกันและวิธีการรักษาควรพยายามลดความรุนแรงของผู้หญิงเช่นเดียวกับความรุนแรงของผู้ชาย โดยวิธีนี้มีโอกาสมากกว่าที่จะเพิ่มความปลอดภัยของผู้หญิง" อย่างไรก็ตาม งานวิจัยของ Capaldi  เพ่งความสนใจไปที่วัยรุ่นที่มีความเสี่ยง ไม่ใช่ผู้หญิงทั่วไป ดังนั้นไม่จึงไม่สามารถนำมาใช้กับประชากรทั้งหมดคุณลักษณะการห่มเหงทางอารมณ์คุณลักษณะ. การห่มเหงทางอารมณ์. - เขา/เธอ กลัวแฟนของตน - เขา/เธอ กลัวที่จะทำให้แฟนโกรธและไม่สามารถแม้แต่จะไม่เห็นด้วยกับแฟน - เขา/เธอ ถูกแฟนทำให้อับอายและขายหน้าการห่มเหงทางจิตการห่มเหงทางจิต. - แฟนขู่ว่าจะใช้ความรุนแรงกับ เขา/เธอ หรือ ต่อตนเอง เช่น การพูดว่า "หากเธอทิ้งฉันไป ฉันจะฆ่าตัวตาย"การทารุณกรรมทางเพศการทารุณกรรมทางเพศ. - แฟนบังคับให้คู่ของ เขา/เธอ มีเพศสัมพันธ์กับ เขา/เธอ - เขา/เธอ กลัวที่จะปฏิเสธเมื่อแฟนขอร่วมเพศด้วย - แฟนไม่ให้ความเคารพต่อ เขา/เธอ ทว่าสนใจเพียงการตอบสนองความต้องการทางเพศของตนเท่านั้น - แฟนไม่สนใจต่อผลของการร่วมเพศ หรือความรู้สึกของคู่การทารุณกรรมทางร่างกายการทารุณกรรมทางร่างกาย. - เขา/เธอ ถูกแฟนทำร้ายร่างกายโดย - แฟนเคยยึดไม่ให้ เขา/เธอ ขยับ, ผลัก, หรือ แม้กระทั้ง ต่อย,เตะ, หรือปาของใส่ เขา/เธอพฤติกรรมทางการควบคุมพฤติกรรมทางการควบคุม. - แฟนพยายามห้าม เขา/เธอ ไม่ให้พบกับเพื่อน - เขา/เธอ ถูกห้ามไม่ให้ติดต่อครอบครัว - เขา/เธอ ถูกบังคับให้เลือกระหว่างแฟน กับ ครอบครัวและเพื่อน - แฟนยืนยันว่าต้องการจะรู้ว่า เขา/เธอ อยู่ที่ไหนตลอดเวลาและขอให้อธิบายเหตุผลของทุกอย่างที่ทำ - แฟนจะโมโหมากหาก เขา/เธอ พูดกับ หญิง/ชาย อื่น - แฟนคาดหมายให้ เขา/เธอ ขออนุญาติก่อนจะดูแลสุขภาพตนเอง - แฟนกำหนดชุดที่ เขา/เธอ ใส่และรูปแบบที่ เขา/เธอ ปรากฏในสาธารณะ</doc>
