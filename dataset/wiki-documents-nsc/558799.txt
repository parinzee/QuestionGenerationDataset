<doc id="558799" url="https://th.wikipedia.org/wiki?curid=558799" title="แอนนา โรจน์รุ่งฤกษ์">แอนนา โรจน์รุ่งฤกษ์ แอนนา โรจน์รุ่งฤกษ์ ชื่อเล่น แอนนา เป็นนักร้องชาวไทย สังกัด คีตา เรคคอร์ดส เธอได้รับฉายา นักร้องหน้าซาลาเปา และเป็น ผู้นำเทรนด์แว่นตาขอบดำประวัติ ประวัติ. แอนนา โรจน์รุ่งฤกษ์ ชื่อเล่น แอนนา เกิดเมื่อวันที่ 6 มีนาคม พ.ศ. 2509 เป็นนักร้องชาวไทย จบการศึกษาระดับมัธยมศึกษาที่ โรงเรียนสตรีวัดมหาพฤฒาราม ในพระบรมราชินูปถัมภ์ และระดับปริญญาตรี คณะนิเทศศาสตร์ จุฬาลงกรณ์มหาวิทยาลัย เธอเข้าสู่วงการด้วยการเป็นผู้ชนะเลิศ เป็นบิ๊กแชมป์ ปี พ.ศ. 2529 จากการประกวด คอนเสิร์ต คอนเทสต์ ที่ทางเจเอสแอลเป็นผู้จัด เธอมีประสบการณ์ในการร้องเพลงร่วมกับวงซียูแบนด์อยู่ก่อนแล้ว แอนนาได้เป็นแชมป์ประจำสัปดาห์จากการขับร้องเพลงลูกทุ่งของ บุษบา อธิษฐาน และได้เป็นบิ๊กแชมป์ประจำปี หลังจากชนะเลิศจากรายการแอนนาได้เซ็นสัญญากับทาง คีตา เรคคอร์ดส เป็นระยะเวลาหกปี แต่มีผลงานออกมาเพียงสองชุดคือ "แกง" ในปี 2530 และ "ขอทางหน่อย" ในปี 2531 ทั้งสองชุดควบคุมการผลิตโดย ธนวัฒน์ (อนุวัฒน์) สืบสุวรรณ และได้ทีมบัตเตอร์ฟลายทำดนตรีให้ทั้งสองชุด งานชุดแรกได้รับความสำเร็จด้านยอดขายมากกว่าชุดที่สอง เพลงช้าขึ้นหิ้งทำเนียบเพลงรักคลาสสิคไปแล้วได้แก่เพลง "เพียงแต่วันนั้น" "เรียนรู้ใจ" "เก็บน้ำตา" ภาพรวมของงานทั้งสองชุดเน้นดนตรีที่สนุกแต่ที่ฮิตเปรี้ยงปร้างกลายเป็นเพลงช้าทั้งหมด หลังจากที่ แอนนา โรจน์รุ่งฤกษ์ ไม่ได้ออกอัลบั้มแล้ว เธอยังมีผลงานเพลงประกอบละคร และภาพยนตร์มากมาย (ในปีพ.ศ. 2532-พ.ศ. 2537) และต้นปี 2550 ในคอนเสิร์ต Kita Back To The Future Concert เธอได้รับเชิญให้ขึ้นไปร้องเพลง ให้แฟนๆหายคิดถึงกันไปได้บ้าง ในปีพ.ศ. 2558 แอนนาปรากฏตัวอีกครั้งหลังจากหายไปนานกว่า 8 ปี เธอได้ขึ้นคอนเสิร์ต โดยจัดแสดงที่รอยัลพารากอนฮอลล์ ในวันที่ 29-30 สิงหาคม พ.ศ. 2558 ซึ่งในคอนเสิร์ตนี้ยังมีศิลปินค่ายคีตา เรคคอร์ดส มารียูเนี่ยนกันมากมาย เช่น ปัทมวรรณ เค้ามูลคดี (ยุ้ย), ที-สเกิ๊ต และ ชุติมา นัยนา (เอ้) เป็นต้นชีวิตส่วนตัว ชีวิตส่วนตัว. ด้วยตัวแอนนานั้นไม่คิดที่จะจับงานด้านร้องเพลงเป็นอาชีพอยู่แล้วเมื่อมีการประชุมกำหนดทิศทางของแนวเพลงในงานชุดที่สาม ตัวเธอคิดว่ามันไม่ใช่โครงการนี้เลยต้องพับเก็บไปและเธอก็ไม่ได้มีผลงานเพลงออกมาอีกเลย หลังจบการศึกษาเธอทำงานที่แมคโดนัลด์จากนั้นหันไปทำธุรกิจส่วนตัวด้านการนำเข้า-ส่งออกผลงาน ผลงาน. "แกง (พ.ศ. 2530)1. เคยฟัง 2. เพียงแต่วันนั้น 3. แล้วจะเชื่อใคร 4. นกขุนทอง 5. วันนี้ไม่มีใคร 6. แพ้ชนะ 7. ฝันอยากเป็น 8. ผีหลอก 9. พลังใจ 10. ชมกรุง 11. รอไปก่อน 12. สวัสดีทุกสิ่ง "ขอทางหน่อย (พ.ศ. 2531)1. ขอทางหน่อย 2. เขาค้อ เขาทราย 3. เรียนรู้ใจ 4. ได้ไง ได้ไง 5. เก็บน้ำตา 6. เอ๊าะอ๋อ 7. หลอน 8. อัศจรรย์อยู่ที่ใจ 9. เหงาบ้างก็ดี 10. รู้ตัวหรือเปล่าคอนเสิร์ตคอนเสิร์ต. - คอนเสิร์ตแกงร้อน (สถานที่ : หอประชุม เอยูเอ ราชดำริ วันที่ 6 กรกฎาคม 2530) - คอนเสิร์ตสาวหน้ากลมกับชายผมสั้น (ร่วมกับหนุ่มเสก ปี 2530) - คอนเสิร์ต คีตา (2531) - โลกดนตรี ทางช่อง 5 (ปี2530 และปี 2531) - คอนเสิร์ต MUSIC LEGEND ครั้งที่ 2 (2545) - Kita Back To The Future Concert (2550) - Green Concert #18: The Lost Love Songs 100 เพลงรักที่หายไป (2558)ผลงานอื่นๆผลงานอื่นๆ. - ร้องเพลง สวัสดีปีใหม่ (บ๊าย...บายปีเก่า) ปี 2531 ร่วมด้วย อัญชลี จงคดีกิจ, จรัสพงษ์ สุรัสวดี, เสกสรร ชัยเจริญ, ปัญญา นิรันดร์กุล, สุดา ชื่นบาน, ผุสชา โทณะวณิก, แอนนา โรจน์รุ่งฤกษ์, ธเนศ วรากุลนุเคราะห์, กฤช ผ่องสุวรรณ, อังศณา ช้างเศวต, ธิติมา สังขพิทักษ์, ยุ้ย ญาติเยอะ และอีกมากมาย - อัดเสียง สปอตโฆษณา แชมพูทิมโมเท - ร้องเพลงประกอบละครคุณหญิงจอมแก่น ชื่อเพลง "คุณหญิงจอมแก่น" ปี พ.ศ. 2536</doc>
