<doc id="928810" url="https://th.wikipedia.org/wiki?curid=928810" title="อติล่า กานโยซ์">อติล่า กานโยซ์ อาร์เธอร์ อภิชาติ กานโยซ์ (; 7 เมษายน พ.ศ. 2535) เป็นที่รู้จักในชื่อ อติล่า () เป็นนายแบบและครูสอนกังฟูลูกครึ่งไทย-สวิตเซอร์แลนด์ มีชื่อเสียงจากการประกวดรายการเดอะเฟซเมนไทยแลนด์เมื่อปี พ.ศ. 2560 และได้รับรางวัลรองชนะเลิศจากรายการดังกล่าวประวัติ ประวัติ. อติล่ามีบิดาเป็นชาวสวิสและมารดาเป็นชาวไทย ชื่อ "อติล่า" เป็นคำตุรกี เป็นพระนามของอัตติลากษัตริย์จักรวรรดิฮัน ที่เคยสัประยุทธ์กับจักรวรรดิโรมันอันศักดิ์สิทธิ์ เขาเกิดและเติบโตที่เจนีวา ประเทศสวิตเซอร์แลนด์ ขณะอายุสี่ขวบได้ย้ายไปอยู่แถบหาดป่าตอง จังหวัดภูเก็ต เพราะแม่คิดถึงบ้าน กระทั่งถึงอายุเจ็ดขวบจึงย้ายกลับไปประเทศสวิตเซอร์แลนด์ จบการศึกษาจาก Collège et Ecole de Commerce Madame de Staël ในเจนีวา ประเทศสวิตเซอร์แลนด์ ขณะที่เขาอาศัยอยู่ในประเทศสวิตเซอร์แลนด์นั้น บิดามารดาได้แยกกันอยู่ และเลิกรากันเมื่อเขาอายุได้สิบสามปี เขาเริ่มดำเนินชีวิตด้วยตัวเองตั้งแต่อายุสิบสี่ปี ต่อมาอาศัยร่วมบ้านกับอดีตแฟนจนอายุได้สิบแปดปี ขณะที่ยังศึกษาเขาเข้าร่วมกับนักเรียนเกเร มีพฤติกรรมรุนแรงเช่นทำลายข้าวของ มีเรื่องชกต่อย หรือการลักขโมย แต่ก็ยังมีผลการเรียนที่น่าพึงใจ หลังสำเร็จการศึกษา เพื่อนจึงแนะนำให้เขาทำงานเป็นนายแบบในประเทศไทยเพื่อหาเลี้ยงตนเอง ในปี พ.ศ. 2557 เขามีผลงานภาพยนตร์เรื่องแรกคือ The Room ห้อง หลอก หลอน ตอน Honey Moon Sweet รับบทเป็นไมก์ แสดงคู่กับสาวิกา ไชยเดช และเข้าประกวดรายการเดอะเฟซเมนไทยแลนด์เมื่อปี พ.ศ. 2560 และได้รับรางวัลรองชนะเลิศในฤดูกาลดังกล่าว นอกจากงานแสดงแล้ว เขายังเป็นครูกังฟูในโรงเรียนสอนศิลปะป้องกันตัว FMMA Bangkokชีวิตส่วนตัว ชีวิตส่วนตัว. ในวัยเยาว์เขาป่วยด้วยโรคซึมเศร้า อติล่าสนใจในศาสนาพุทธด้วยเหตุผลทางไสยศาสตร์ โดยว่าเจอผีอำ, มองเห็นภาพหลอนอยู่เสมอ หรือฝันเห็นวิญญาณอยู่เสมอ เขากล่าวว่า "ผมแพนิกมาก กลัวมาก เป็นปรากฏการณ์ที่เด็กฝรั่งไม่เข้าใจ ทุกคนไม่เข้าใจ เราหลงไปกับมันมาก จนเข้าใจว่ามันเป็นเรื่องของจิต พอปิดหน้าต่างไม่สนิท เห็นเงาดำตลอด แล้วก็กลัว รู้สึกว่าต้องไปศึกษาเรื่องนี้แล้วต้องควบคุมมันให้ได้..." หลังจากนั้นเขาจึงเริ่มศึกษาศาสนาพุทธ และต้องการออกบวชสำหรับศึกษาพระธรรม เขากล่าวว่า "ก่อนผมมาเมืองไทยผมได้อ่านเรื่องพระพุทธเจ้า แล้วศึกษาธรรมะตั้งแต่มาอยู่ที่นี่ ผมอยากรู้จัก เข้าใจศาสตร์นี้มากขึ้น อยากบวชมาตลอด..." ต่อมาจึงบวช ณ วัดป่าสุวรรณโณ จังหวัดชัยภูมิ เป็นระยะเวลาสี่เดือนครึ่ง และกล่าวว่าอนาคตอาจบวชอีกครั้ง เขาสนใจกังฟู เพราะสอนปรัชญา แนวคิด และกล้าเผชิญกับความกลัว และใกล้เคียงกับหลักธรรมที่เขาสนใจ ในยามเย็นและค่ำ เขาจะใช้เวลาไปกับการสอนมวยหย่งชุนผสมไทเก๊ก เขามีบุตรชายคนหนึ่งกับภัทตรา พงษ์วิลัย แฟนสาว ชื่ออาร์เธอร์ ภาคิน กานโยซ์ (Arthur Phakin Gagnaux) ชื่อเล่น อาเธอร์ เกิดเมื่อวันที่ 8 เมษายน พ.ศ. 2561ผลงานภาพยนตร์ละคร/ซีรีส์มิวสิกวิดีโอรางวัล</doc>
