<doc id="193210" url="https://th.wikipedia.org/wiki?curid=193210" title="เจ้าสาวกลัวฝน">เจ้าสาวกลัวฝน เจ้าสาวกลัวฝน สร้างจากบทประพันธ์ของจิตรเลขา บทโทรทัศน์ คฑาหัสต์ บุษปะเกศ กำกับการแสดงโดย "ป้าแจ๋ว"ยุทธนา ลอพันธุ์ไพบูลย์ เป็นละครโรแมนติกคอมเมดี้ ของผู้จัด นก-จริยา แอนโฟเน่ บริษัทเมกเกอร์ เจ กรุ๊ป จำกัด ที่ได้หมิว ลลิตา ศศิประภา มาแสดง เป็นเรื่องแรกของหมิวในรอบ 3 ปีครึ่ง หลังจากไปมีครอบครัวที่อบอุ่น มาประกบคู่กับ ก้อง สหรัถ สังคปรีชา ที่ทั้งคู่เคยเจอกันมาแล้วในเรื่องพริกขึ้หนูกับหมูแฮมเมื่อเกือบ 10 ปีก่อนเรื่องย่อ เรื่องย่อ. ปารวี โบรกเกอร์นักค้าที่ดิน เป็นลูกคนที่ 3 ในครอบครัวที่แต่ละคนคอยแต่จะสร้างปัญหา เธอเปรียบเสมือนเป็นหัวหน้าครอบครัว มีพี่สาวคนโต ปภาวรินทร์ ที่แต่งงานแล้วแต่เป็นหม้าย มีลูกติดมาสองคน คือ เด็กชายเปรม กับเด็กหญิงปาล์ม เด็กทั้งสองเรียกปารวีว่าแดดดี้ พี่ชายชื่อปองกานต์เป็นคนเจ้าชู้ ทำอะไรก็ไม่ประสบความสำเร็จ และน้องสาวปลายฝน ก็ถูกแทนบุญหลอกให้จดทะเบียนซ้ำซ้อน โดยที่ไม่รู้ว่าเขามีภรรยาอยู่แล้วทำให้ต้องกลายเป็นเมืยน้อย หรือแม้แต่แม่ของเธอ ปราณีก็ถูกพ่อของเธอทิ้งไป สิ่งรอบด้านทำให้ปารวีเกลียดการแต่งงาน เพราะแต่ละคนล้มเหลวในชีวิตคู่ทั้งนั้น ปารวีตามไปช่วยปลายฝนที่กำลังถูกเมียหลวงรัตนาวดีทำร้าย ทั้งๆ ที่ปลายฝนตั้งท้องอยู่ ปารวีพาน้องไปโรงพยาบาล แต่ยังคงเอะอะ โวยวายไม่เลิก ด้วยความขุ่นเคือง ทำให้หมอรัตนินต้องเข้าไปดู แต่ก็ถูกเธอตอกใส่หน้าว่าไม่เคยเห็นคนอารมณ์เสียหรือไง หมองงและไม่ได้ใส่ใจอะไร พอดีกับที่พยาบาลมาเรียก ปารวีจึงว่าหมอว่าเป็นหมอโรคประสาท เมื่อปลายฝนตรวจเสร็จ ก็เป็นเวลาเดียวกับที่รัตนาวดีมาถึงโรงพยาบาล ทำให้เกิดมีปากเสียงกัน ปารวีปกป้องน้องโดยการชกรัตนาวดีจนล้มลงไป หมอรัตนินเข้ามาห้ามและขอร้องว่าที่นี้คือโรงพยาบาลไม่ใช่ตลาด ปารวีเป็นนายหน้ารับจัดหาบ้านและที่ดินให้กับคุณหญิงโสมสุดา ที่จะซื้อให้กับลูกสาววิลานี ทั้งสองรู้สึกดีกับปารวี จนสนิทคุ้นเคยกัน โดยที่ปารวีไม่รู้เลยว่า วิลานีเป็นเพื่อนกับรัตนาวดีและเป็นคนที่คุณแม่ของหมอรัตนิน คุณหญิงเพ็ญพิมล ต้องการให้เกี่ยวดองกันกับรัตนิน คุณหญิงโสมสุดา และวิลานี พาปารวีไปเลี้ยงขอบคุณที่ร้านอาหารแห่งหนนึ่ง เธอได้พบกับหมอรัตนินอีกครั้ง ปารวีไม่อยากเห็นหน้าหมอจึงขอตัวกลับก่อน ที่ทำงานปารวีกับแจ้วมีท่าทีสนิทสนม ทำให้พรแฟนของแจ้วที่เป็นทอมบอยเกิดอาการไม่พอใจ จึงมาหเรื่องชกต่อยปารวี หมอรัตนินมาเห็นพอดีจึงคิดว่าปารวีเป็นทอม หมอรัตนินมาหาปารวีที่บ้านเพื่อเอาเช็คเงินสดมาให้เพื่อตัดปัญหารัตนาวดีกับปลายฝน ตามที่คุณหญิงร้องขอ แต่ปารวีไม่เอา และฉีกมันทั้ง แทนบุญผู้ชายอ่อนแอกลับกล้าที่จะพาปลายฝนหนี ทำให้รัตนาวดีตามมาอาละวาดถึงบ้านปารวี ปราณีทนไม่ได้โรคหัวใจจึงกำเริบขึ้นมา หมอรัตนินคอยดูแลอาการแม่ของปารวี เพื่อชดเชยกับสิ่งที่น้องสาวของเขาทำลงไป ชลวสาคนรักเก่าของหมอรัตนินกลับมาหาหมออีกครั้ง หลังจากที่เคยทิ้งหมอไป แต่รัตนินไม่อยากยุ่งด้วยแล้วกับผู้หญิงที่ไม่จริงใจ เห็นเงินสำคัญกว่าความรัก เป็นเวลาเดียวกันกับที่ปารวีต้องการเงินจำนวนมากมาช่วยพี่ชายเธอ ที่ติดพนันจนจะต้องเอาบ้านไปจำนอง เมื่อวิลานีทราบเรื่องจึงบอกให้รัตนินรู้ รัตนินคิดวางแผนที่จะกำจัดชลวสาออกไปให้ห่างจากตัวเค้า จึงตัดสินใจจ้างปารวีมาเป็นภรรยาแต่ในนาม แรกๆ ปารวีไม่ยอม แต่สุดท้ายเมื่อไม่มีทางเลือกจึงตอบตกลงเพราะเงิน การแต่งงานหลอกๆ ทำให้ทั้งคู่ได้อยู่ใกล้ชิดกันมากขึ้น หัวใจของปารวีเริ่มหวั่นไหว วันหนื่งแทนบุญกับปลายฝนกลับมาพร้อมกับลูกสาวตัวน้อย รัตนาวีรู้ก็แอบไปขโมยลูกสาวของปลายฝน ทุกคนตกตะลึงคิดไม่ถึงว่ารัตนาวดีจะกล้าทำถึงขนาดนี้ แล้วรถที่เธอขับไปเกิดอุบัติเหตุ ทำให้รัตนาวดีต้องพิการ แต่ลูกสาวของปลายฝนปลอดภัยดี ครอบครัวของปารวีไม่คิดจะเอาเรื่องและยอมให้อภัย ทำให้คุณหญิงเพ็ญพิมมล มองปารวีในทางที่ดีขึ้น ชลวสามาถามหมออีกครั้งว่าหมอไม่รักเธอแล้วใช่ไหม หมอบอกว่าใช่ ชลวสาเคืองแค้นมาก และเอาปืนยิงไปทางที่ปารวียืนอยู่แต่หมอรัตนินเอาตัวบังไว้ ทำให้หมอได้รับบาทเจ็บ ปารวีถึงได้รู้ซึ้งของคำว่ารัก เมื่อหมอรัตนินฟื้นขึ้นมา ปารวีสารภาพรักกับหมอ หมอขอให้เธอเชื่อมั่นในตัวเขาว่ารักเธอจริง และขอให้เธออย่าเป็นเจ้าสาวกลัวฝนอีกต่อไปนักแสดงนักแสดง. - สหรัถ สังคปรีชา รับบท รัตนิน - ลลิตา ปัญโญภาส รับบท ปารวี - เจมี่ บูเฮอร์ รับบท รัตนาวดี - สิรินยา เบอร์บริดจ์ รับบท ชลวสา - กรรชัย กำเนิดพลอย รับบท ปองกานต์ - สโรชา วาทิตตพันธ์ รับบท วิลานี - ดวงใจ หทัยกาญจน์ รับบท ปราณี - พิมพ์ผกา เสียงสมบุญ รับบท ปภาวรินทร์ - จันทร์สุดา จันทรูญ รับบท ปลายฝน - กฤษฏา มาชรงค์ รับบท แทนบุญ - สุริวิภา กุลตังวัฒนา รับบท แจ้ว - ดารณีนุช โพธิปิติ รับบท พร - ภาณุเดช วัฒนสุชาติ รับบท มนตรี - พนารัตน์ พิสุทธิศักดิ์ รับบท คุณหญิงโสมสุดา - พิศมัย วิไลศักดิ์ รับบท คุณหญิงเพ็ญพิมล - อดุลย์ ดุลยรัตน์ รับบท ท่านชาญชัย - กรินทร์ สุมังคะโยธิน รับบท นินาท - ด.ช.ภูริต พนังศิริ รับบทเป็น เด็กชายเปรม - ด.ญ.สุชาดา เช็คลีย์ รับบทเป็น เด็กหญิงนานาเพลงประกอบละครเพลงประกอบละคร. - เจ้าสาวที่กลัวฝน โดย สหรัถ สังคปรีชา (เพลงนำละคร ) - เปลือก โดย ปนัดดา เรืองวุฒิข้อมูลเพิ่มเติมข้อมูลเพิ่มเติม. - ใช้เวลาถ่ายทำประมาณ 3-4 เดือน เพื่อให้ทันฉาย เพราะทางช่องเร่งมา ทั้งๆที่ละครในค่ายเมกเกอร์ เจ กรุ๊ป ยังไม่ได้ฉายอีกหลายเรื่อง - ลลิตา ปัญโญภาส ได้ภานุเดช วัฒนสุชาติ เป็นแอ็คติ้งโค้ชให้ และมีเพลงกล้วยไข่เป็นเพลงประจำตัว เพื่อเรียกความมั่นใจคำโปรยจากละครคำโปรยจากละคร. - เมื่อหัวใจเต็มเปี่ยมด้วยรัก แม้พายุฝนจะหนัก อุปสรรคใดมากั้นกลาง ก็มิอาจขวางเส้นทางหัวใจสองเราได้</doc>
