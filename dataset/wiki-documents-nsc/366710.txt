<doc id="366710" url="https://th.wikipedia.org/wiki?curid=366710" title="ฟุตบอลชิงแชมป์แห่งชาติยุโรป 2012">ฟุตบอลชิงแชมป์แห่งชาติยุโรป 2012 การแข่งขันฟุตบอลชิงแชมป์แห่งชาติยุโรป 2012 () หรือที่นิยมเรียกทั่วไปว่า ยูโร 2012 () เป็นการแข่งขันฟุตบอลชิงแชมป์แห่งชาติยุโรปครั้งที่ 14 จัดโดยสมาคมฟุตบอลยุโรป (ยูฟ่า) โดยการแข่งขันรอบสุดท้ายจัดขึ้นที่ประเทศโปแลนด์และยูเครน ระหว่างวันศุกร์ที่ 8 มิถุนายน ถึงวันอาทิตย์ที่ 1 กรกฎาคม พ.ศ. 2555 (ค.ศ. 2012) เจ้าภาพทั้งสองประเทศผ่านการพิจารณาจากคณะกรรมการคัดเลือกของยูฟ่าเมื่อวันที่ 18 เมษายน พ.ศ. 2550 (ค.ศ. 2007) ที่เมืองคาร์ดิฟฟ์ของเวลส์ โดยมีโครเอเชียกับฮังการี และอิตาลีเป็นผู้เข้าร่วมประมูลเป็นประเทศเจ้าภาพ นับเป็นเจ้าภาพร่วมครั้งที่ 3 ของฟุตบอลยูโร โดยก่อนหน้านี้ คือเบลเยียมกับเนเธอร์แลนด์ในปี พ.ศ. 2543 (ค.ศ. 2000) และออสเตรียกับสวิตเซอร์แลนด์ในปี พ.ศ. 2551 (ค.ศ. 2008) โดยในรอบคัดเลือก มีทีมชาติเข้าร่วมแข่งขัน 51 ประเทศ ระหว่างเดือนสิงหาคม พ.ศ. 2553 (ค.ศ. 2010) ถึงพฤศจิกายน พ.ศ. 2554 (ค.ศ. 2011) อนึ่ง ปีนี้จะเป็นครั้งสุดท้ายที่มีทีมชาติเข้าแข่งขันในรอบสุดท้ายจำนวน 16 ประเทศเมืองและสนามแข่งขัน เมืองและสนามแข่งขัน. เมืองเจ้าภาพจัดการแข่งขัน ได้แก่ วอร์ซอ กดัญสก์ วรอตสวัฟ และพอซนานของโปแลนด์ กับเคียฟ ลวีฟ โดเนตสค์ และคาร์คิฟของยูเครน โดยมีการปรับปรุงระบบพื้นฐาน เช่นสร้างสนามฟุตบอลขึ้นใหม่ 6 แห่ง เพื่อใช้กับการแข่งขันครั้งนี้ ส่วนสนามเก่า 2 แห่ง คือในพอซนานและคาร์คิฟ ก็มีการปรับปรุงอย่างมาก และมีสนาม 3 แห่งที่อยู่ในเกณฑ์ระดับสูงสุดของยูฟ่าการแข่งขันรอบแบ่งกลุ่มกลุ่ม A การแข่งขัน. รอบแบ่งกลุ่ม. กลุ่ม A. กลุ่ม B กลุ่ม B. กลุ่ม C กลุ่ม C. กลุ่ม D กลุ่ม D. รอบแพ้คัดออกรอบก่อนรองชนะเลิศรอบรองชนะเลิศนัดชิงชนะเลิศสถิติการแข่งขันผู้ทำประตู สถิติการแข่งขัน. ผู้ทำประตู. กรณีมีผู้ทำประตูในจำนวนเท่ากัน ยูฟ่าจะพิจารณาการจัดอันดับ ตามระยะเวลาที่ลงสนามจากน้อยไปหามาก- ผู้ทำประตูทีมตัวเอง - เกล็น จอห์นสัน (1 ประตู ในนัดที่พบกับ )กฎระเบียบและวินัย กฎระเบียบและวินัย. ต่อไปนี้เป็นรายชื่อผู้เล่น ที่ได้รับใบแดงหรือใบเหลืองสะสม จนส่งผลให้ต้องรับโทษห้ามลงแข่งขันการยิงลูกโทษเป็นประตูการยิงลูกโทษ. เป็นประตู. - ดีมีตริส ซัลปินจีดิส ในนัดที่ พบกับ ผู้รักษาประตู มานูเอล นอยเออร์ ป้องกันไม่ได้ - ชาบี อาลอนโซ ในนัดที่ พบกับ ผู้รักษาประตู อูว์โก ยอริส ป้องกันไม่ได้ - เมซุท เออซิล ในนัดที่ พบกับ ผู้รักษาประตู จันลุยจี บุฟฟอน ป้องกันไม่ได้ยิงพลาดยิงพลาด. - โยร์โกส การังกูนิส ในนัดที่ พบกับ ผู้รักษาประตู ปแชมึสวัฟ ตือตอญ ป้องกันได้ผู้ตัดสินข้อมูลทั่วไปลูกฟุตบอล ข้อมูลทั่วไป. ลูกฟุตบอล. แทงโกทเวลฟ์ () เป็นชื่อทางการของลูกฟุตบอลที่ใช้ในการแข่งขันครั้งนี้ ซึ่งออกแบบโดยอาดิดาส เพื่อให้นักฟุตบอลควบคุมลูกได้ง่ายขึ้น โดยพัฒนาขึ้นจากจาบูลานีที่ใช้ในการแข่งขันฟุตบอลโลก 2010บัตรเข้าชมการแข่งขัน บัตรเข้าชมการแข่งขัน. สำหรับบัตรเข้าชมการแข่งขันทั้งหมด 31 นัด เป็นจำนวนบัตรทั้งหมด 1.4 ล้านใบ มีการจำหน่ายอย่างเป็นทางการผ่านเว็บไซต์ของยูฟ่าและสมาคมฟุตบอลของทั้ง 16 ชาติในรอบสุดท้าย ตั้งแต่เดือนมีนาคม พ.ศ. 2554 (ค.ศ. 2011) โดยยอดจำหน่ายบัตรเข้าชมในครั้งนี้เพิ่มขึ้นจากการแข่งขันครั้งก่อนถึงร้อยละ 17 และทำลายสถิติการจำหน่ายบัตรของยูฟ่าด้วย ซึ่งบัตรในแต่ละส่วนของอัฒจันทร์ มีราคาตั้งแต่ 30 ยูโร (สำหรับที่นั่งหลังประตู) จนถึง 600 ยูโร (สำหรับที่นั่งวีไอพี ในนัดชิงชนะเลิศ) โดยผู้เข้าชมสามารถเลือกซื้อบัตรรวมตลอดการแข่งขันก็ได้ หรือจะซื้อที่หน้าสนามในแต่ละนัดก็ได้เช่นกันสัญลักษณ์และคำขวัญ สัญลักษณ์และคำขวัญ. คำขวัญประจำการแข่งขันครั้งนี้คือ "สร้างประวัติศาสตร์ไปด้วยกัน" (; ) โดยคำขวัญนี้แสดงให้เห็นว่า ทั้งสองประเทศตั้งใจจะจัดการแข่งขันให้ดีที่สุดในประวัติศาสตร์ของการแข่งขันรายการนี้ ส่วนสัญลักษณ์ประจำการแข่งขันเป็นการใช้ "วีตีนันคี" อันเป็นศิลปะการตัดกระดาษในพื้นที่ชนบทของโปแลนด์และยูเครน ซึ่งแสดงถึงความเป็นธรรมชาติ มาประกอบในส่วนต่าง ๆ ของภาพ โดยมีการจัดงานประกาศคำขวัญและตราสัญลักษณ์ประจำการแข่งขันอย่างเป็นทางการไปพร้อมกันที่จัตุรัสมีไคลิฟสกาของเคียฟ เมื่อวันที่ 14 ธันวาคม พ.ศ. 2552 (ค.ศ. 2009) ซึ่งในส่วนหนึ่งของกิจกรรมนี้ มีการฉายแสงสีเป็นภาพตราสัญลักษณ์ดังกล่าวบนพื้นผิวของอาคารสำคัญใน 8 เมืองที่ตั้งสนามแข่งขันด้วยตุ๊กตาสัญลักษณ์ ตุ๊กตาสัญลักษณ์. สลาเวก (Slavek) และสลัฟโค (Slavko) เป็นตุ๊กตาสัญลักษณ์ประจำการแข่งขันครั้งนี้ ทั้งสองเป็นฝาแฝดกันและเป็นตัวแทนของทั้งสองประเทศ มีการออกแบบให้สีเหมือนกับธงชาติโปแลนด์และยูเครน โดยวอร์เนอร์บราเธอร์ส ผู้ผลิตแอนิเมชันระดับโลก ซึ่งประกาศเปิดตัวอย่างเป็นทางการ เมื่อเดือนธันวาคม พ.ศ. 2553 (ค.ศ. 2010) อนึ่ง ชื่อของทั้งสองตัวนี้ได้รับการลงคะแนนสูงสุดจากผู้ชมเว็บไซต์ทางการของการแข่งขัน โดยชนะชื่อ แชมกอ กับ สตริมโค และ แกลแมก กับ ลัดโคเพลงประจำการแข่งขัน เพลงประจำการแข่งขัน. ฝ่ายประชาสัมพันธ์การแข่งขันครั้งนี้ คัดเลือกให้เพลง Endless Summer ของโอเชียนา นักร้องชาวเยอรมันเป็นเพลงประจำการแข่งขันของที่ระลึก ของที่ระลึก. ยูฟ่าลงนามในสัญญาร่วมกับวอร์เนอร์บราเธอร์สให้เป็นผู้ผลิตของที่ระลึกสำหรับประชาสัมพันธ์การแข่งขันครั้งนี้ ซึ่งมีมากมายเช่น อุปกรณ์กีฬา เสื้อผ้า อุปกรณ์ยานยนต์ ของใช้เด็ก กระเป๋า อุปกรณ์คอมพิวเตอร์ รองเท้า ของฝากทั่วไป สิ่งทอ ของตกแต่งบ้าน อัญมณี สิ่งตีพิมพ์ เครื่องเขียน ของเล่น และเกมการจัดแสดงถ้วยรางวัล การจัดแสดงถ้วยรางวัล. ถ้วยรางวัลอ็องรี เดอโลแน () ของการแข่งขันรายการนี้ จะเดินทางไปรอบเมืองที่ตั้งสนามแข่งขัน ในระยะ 7 สัปดาห์ก่อนแข่งขัน โดยในระยะ 100 วันก่อนเปิดสนาม ถ้วยนี้จะเดินทางด้วยบอลลูนจากเมืองนียงของสวิตเซอร์แลนด์ และจะผ่าน 14 เมืองในสองประเทศเจ้าภาพ ซึ่งจะผ่าน 7 เมืองของโปแลนด์คือ วอร์ซอ, วรอตสวัฟ, กดัญสก์, พอซนาน, กรากุฟ, คาโตวีตเซ และวุช กับอีก 7 เมืองของยูเครนคือ เคียฟ, อีวาโน-ฟรันคิฟสค์, คาร์คิฟ, โดเนตสค์, ดนีโปรเปตรอฟสค์, ลวีฟ และโอเดสซาการกระจายเสียงและแพร่ภาพการแข่งขันในประเทศไทย การกระจายเสียงและแพร่ภาพการแข่งขันในประเทศไทย. สมาคมฟุตบอลยุโรป ทำสัญญาจำหน่ายลิขสิทธิ์การกระจายเสียงและแพร่ภาพ (Broadcasting Rights) การแข่งขันฟุตบอลชิงแชมป์แห่งชาติยุโรป 2012 ในประเทศไทยให้แก่บริษัท จีเอ็มเอ็ม แกรมมี่ จำกัด (มหาชน) โดยประกาศเผยแพร่ผ่านเว็บไซต์ของยูฟ่า เมื่อวันที่ 26 เมษายน พ.ศ. 2554 (ค.ศ. 2011) ทั้งนี้ในข่าวดังกล่าวระบุว่า จีเอ็มเอ็มฯจะถ่ายทอดสดการแข่งขันทั้ง 31 นัด ผ่านช่องโทรทัศน์ดาวเทียมของตน, ออกอากาศสดทางสถานีวิทยุโทรทัศน์ภาคพื้นดินของไทย, และบริการโดยโทรศัพท์เคลื่อนที่ กับทางเว็บไซต์ในเครือข่ายอินเทอร์เน็ต โดยทั้งสองระบบหลัง สามารถรับชมได้ทั้งแบบถ่ายทอดสด และแบบรายการตามสั่ง จากนั้นจีเอ็มเอ็มฯ ชี้แจงว่าจะดำเนินการถ่ายทอดสด ผ่านสองช่องโทรทัศน์ดาวเทียม ของสายงานจีเอ็มเอ็มสปอร์ต ที่ออกอากาศผ่านกล่องรับสัญญาณดาวเทียมของบริษัทลูกคือ จีเอ็มเอ็มแซต (เดิมชื่อ จีเอ็มเอ็มวันสกาย) โดยใช้วิธีเข้ารหัสลับ (Encryption) เพื่อควบคุมสัญญาณดาวเทียมในช่วงเวลาที่ถ่ายทอดสดการแข่งขันครั้งนี้ ไม่ให้รับชมจากนอกอาณาเขตประเทศไทย ตามเงื่อนไขที่ระบุในสัญญาที่ทำไว้กับยูฟ่า ซึ่งมีเพียงกล่องรับสัญญาณดาวเทียมของจีเอ็มเอ็มแซตเท่านั้น ที่สามารถถอดรหัสลับ (Decryption) ดังกล่าวได้ ซึ่งแม้จะใช้กล่องรับสัญญาณของจีเอ็มเอ็มแซต ก็ไม่สามารถรับชมการแข่งขันผ่านช่องโทรทัศน์ภาคพื้นดินได้ หากแต่จะต้องรับชมจากช่องโทรทัศน์ดาวเทียมของจีเอ็มเอ็มแซตเท่านั้น สำหรับคณะผู้บรรยายการแข่งขันรายการนี้ ประกอบด้วย สาธิต กรีกุล, สมศักดิ์ สงวนทรัพย์, พันเอกทันตแพทย์ฤทธิกร การะเวก, ไพโรจน์ กิ่งแก้ว, อิสรพงษ์ ผลมั่ง, สุรเดช สันติเลิศประภพ, จารุวัฒน์ พริบไหว และ โภควัฒน์ ดีเจริญ ซึ่งก่อนเริ่มการแข่งขันแต่ละนัด จะมีรายการ ฟุตบอลเมเนีย ซึ่งจะเชิญบุคคลมีชื่อเสียง มาพูดคุยเกี่ยวกับการแข่งขัน โดยมีกพล ทองพลับ และสุวินัย อ่อนสอาด เป็นผู้ดำเนินรายการ นอกจากนั้น ในระยะที่มีการแข่งขัน จีเอ็มเอ็มสปอร์ตยังผลิตและออกอากาศสดรายการพิเศษ โรดทูยูโรไฟนัล ดำเนินรายการโดย ฌาณวิทย์ ไชยศิริวงศ์, ยูโรทอล์ก ดำเนินรายการโดย พีรพล เอื้ออารียกูล และ ยูโรอัปเดต ดำเนินรายการโดย สุรเดช สันติเลิศประภพ ซึ่งทั้งสามรายการจะแพร่ภาพต่อทางไทยทีวีสีช่อง 3 ในเวลาเดียวกันด้วย ทั้งนี้ จีเอ็มเอ็มฯดำเนินการเจรจาทางธุรกิจการค้า กับบริษัทเอกชนผู้ดำเนินงานสื่อสารมวลชนหลายประเภท เพื่อเผยแพร่การแข่งขันรายการนี้ผ่านช่องทางต่างๆ ดังต่อไปนี้- บริษัท บางกอกเอ็นเตอร์เทนเมนต์ จำกัด ผู้ดำเนินกิจการสถานีวิทยุโทรทัศน์ไทยทีวีสีช่อง 3 - เป็นช่องทางหลักของสถานีโทรทัศน์ภาคพื้นดิน เนื่องจากถ่ายทอดสดการแข่งขันจำนวน 27 จาก 31 นัด และรับสัญญาณ 3 รายการพิเศษ รายงานผลพร้อมบันทึกการแข่งขัน (รีวิว - Review), วิเคราะห์วิจารณ์กับรายงานก่อนการแข่งขัน (ปรีวิว - Preview) ซึ่งผลิตโดยจีเอ็มเอ็มฯ รวมถึงได้รับวีดิทัศน์บันทึกเหตุการณ์สำคัญในการแข่งขันทุกนัด เพื่อนำไปเผยแพร่ประกอบการนำเสนอข่าว - บริษัท อาร์ทีเอเอ็นเตอร์เทนเมนต์ จำกัด ผู้ดำเนินกิจการสถานีวิทยุโทรทัศน์กองทัพบกช่อง 5 - ถ่ายทอดสดการแข่งขัน จำนวน 3 นัดคือ รอบแรกนัดสุดท้ายของกลุ่มเอกับกลุ่มซี และนัดชิงชนะเลิศ (ร่วมกับไทยทีวีสีช่อง 3) รวมถึงได้รับวีดิทัศน์บันทึกเหตุการณ์สำคัญในการแข่งขันทุกนัด เพื่อนำไปเผยแพร่ประกอบการนำเสนอข่าว - บริษัท อสมท จำกัด (มหาชน) ผู้ดำเนินกิจการสถานีโทรทัศน์โมเดิร์นไนน์ - ถ่ายทอดสดการแข่งขัน จำนวน 3 นัดคือคู่เปิดสนาม (ร่วมกับช่อง 7 สี ,ไทยทีวีสีช่อง 3 และโมเดิร์นไนน์ทีวี) และรอบแรกนัดสุดท้ายของกลุ่มบีกับกลุ่มดี รวมถึงได้รับวีดิทัศน์บันทึกเหตุการณ์สำคัญในการแข่งขันทุกนัด เพื่อนำไปเผยแพร่ประกอบการนำเสนอข่าว - บริษัท ดีทีวีเซอร์วิส จำกัด ผู้ดำเนินกิจการสถานีโทรทัศน์ผ่านระบบดาวเทียมดีทีวี ในเครือบริษัท ไทยคม จำกัด (มหาชน) - ดำเนินการถ่ายทอดสดและบันทึกการแข่งขัน ด้วยระบบโทรทัศน์ความละเอียดสูง (High-Definition Television) ผ่านสองช่องรายการของสถานีฯคือ ดีทีวี-เอชดี1 และ ดีทีวี-เอชดี2 ด้วยกล่องรับสัญญาณดาวเทียม ซึ่งดีทีวีพัฒนาร่วมกับจีเอ็มเอ็มแซต - ผู้ประกอบการโทรทัศน์บอกรับสมาชิก จำนวนสองรายคือ บริษัท เคเบิลไทยโฮลดิง จำกัด (มหาชน) หรือซีทีเอช และ สมาคมการค้าผู้ประกอบการเคเบิลทีวี หรือซีโอเอ - ด้วยวิธีเช่ากล่องรับสัญญาณดาวเทียมของจีเอ็มเอ็มแซต เพื่อรับสัญญาณจากช่องรายการของจีเอ็มเอ็มสปอร์ต ซึ่งถ่ายทอดสดการแข่งขัน แล้วนำไปออกอากาศต่ออีกทอดหนึ่ง - บริษัท โมโนเทคโนโลยี จำกัด ผู้ดำเนินกิจการเว็บไซต์เอ็มไทย (www.mthai.com) - พัฒนาเว็บไซต์ www.gmmeuro.com ร่วมกับจีเอ็มเอ็มฯ เพื่อจัดทำระบบถ่ายทอดสดและบันทึกการแข่งขัน ทั้งรูปแบบที่ผู้ผลิตดำเนินการแพร่ภาพให้รับชม และรูปแบบที่ผู้ชมเลือกนัดแข่งขันที่ต้องการได้เอง - บริษัท มติชน จำกัด (มหาชน) ผู้ดำเนินกิจการเว็บไซต์มติชนออนไลน์และข่าวสดออนไลน์ - เผยแพร่วีดิทัศน์บันทึกเหตุการณ์สำคัญในการแข่งขันทุกนัด แบบไม่มีเสียงบรรยาย อันเป็นลักษณะเดียวกับที่สถานีโทรทัศน์ภาคพื้นดิน ผู้ดำเนินการถ่ายทอดสดทั้งสามแห่งได้รับ - บริษัท แอดวานซ์อินโฟร์เซอร์วิส จำกัด (มหาชน) ผู้ให้บริการเครือข่ายโทรศัพท์เคลื่อนที่เอไอเอส ในระบบจีเอสเอ็มแอดวานซ์และวันทูคอล - ให้บริการเนื้อหาผ่านโทรศัพท์เคลื่อนที่ระบบดังกล่าวประกอบด้วย ถ่ายทอดสดและวีดิทัศน์บันทึกเหตุการณ์สำคัญ (ไฮไลต์) ของการแข่งขันทุกนัด รวมถึงรายการสนทนาเชิงสันทนาการว่าด้วยการแข่งขัน พร้อมทั้งเนื้อหาข่าวสารเกี่ยวกับการแข่งขัน และบทวิเคราะห์วิจารณ์การแข่งขันจากผู้เชี่ยวชาญกรณีปัญหาลิขสิทธิ์ถ่ายทอดสด กรณีปัญหาลิขสิทธิ์ถ่ายทอดสด. ผู้บริหารบริษัท ทรูวิชั่นส์ จำกัด (มหาชน) ผู้ดำเนินงานสถานีโทรทัศน์ระบบบอกรับเป็นสมาชิก แถลงข่าวเมื่อวันที่ 30 พฤษภาคม พ.ศ. 2555 เรียกร้องให้ทรูวิชั่นส์ สามารถถ่ายทอดสัญญาณจากช่องโทรทัศน์ภาคพื้นดินทั้งสาม ในช่วงเวลาที่ถ่ายทอดสดการแข่งขันตามปกติ โดยอ้างว่าเป็นหลักสากลที่ไม่เคยมีการปิดกั้นสัญญาณโทรทัศน์ภาคพื้นดิน จากนั้นเมื่อวันที่ 1 มิถุนายน ผู้บริหารบริษัท จีเอ็มเอ็มแซต จำกัด แถลงข่าวชี้แจงกรณีดังกล่าวว่า ทางจีเอ็มเอ็มติดต่อกับทรูวิชั่นส์ เพื่อเจรจาธุรกิจการค้าตั้งแต่เดือนธันวาคม พ.ศ. 2554 ทว่าฝ่ายทรูวิชั่นส์มิได้ตอบกลับแต่ประการใด ดังนั้นจึงไม่สามารถให้ทรูวิชั่นส์ ถ่ายทอดสัญญาณตามที่เรียกร้องได้ จนกระทั่งในวันที่ 6 มิถุนายน ทรูวิชั่นส์ยื่นหนังสือด่วน ถึงคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เพื่อหารือถึงข้อกังวลของสมาชิกทรูวิชั่นส์ว่า จะสามารถรับชมการแข่งขันครั้งนี้ได้หรือไม่ และขอให้ตรวจสอบการดำเนินการของสถานีโทรทัศน์ภาคพื้นดิน ในกรณีดังกล่าวด้วย กสทช.จึงนำเข้าสู่ที่ประชุมคณะอนุกรรมการกิจการกระจายเสียงและโทรทัศน์ (กสท.) เป็นวาระพิเศษ โดยมีมติว่าสถานีโทรทัศน์ภาคพื้นดิน ต้องปฏิบัติกับผู้ประกอบการโทรทัศน์ ระบบบอกรับสมาชิก ทุกรายอย่างเสมอภาคกัน และประชาชนต้องไม่ได้รับผลกระทบ กสทช.จึงเชิญทรูวิชั่นส์ และผู้ประกอบการโทรทัศน์ทั้งสามช่อง เข้าชี้แจงเพิ่มเติมในช่วงบ่ายวันรุ่งขึ้น ต่อมาในเวลา 13:30 น. วันที่ 7 มิถุนายน กสทช.เปิดรับฟังคำชี้แจงจากผู้แทนช่อง 3, ททบ.5,ช่อง 7 สี, โมเดิร์นไนน์ทีวี และทรูวิชั่นส์ พร้อมเอกสารสัญญาระหว่างทั้งสามช่องกับทรูวิชั่นส์ และระหว่างทั้งสามช่องกับจีเอ็มเอ็มฯ เพื่อประกอบการพิจารณา หลังจากนั้นจึงนำข้อมูลที่ระบุในสัญญา เข้าสู่การประชุมคณะอนุกรรมการ กสท.อีกครั้ง แล้วมีมติให้โทรทัศน์ภาคพื้นดิน ออกอากาศให้ประชาชนรับชม อย่างปกติตามกฎหมายโดยไม่เลือกปฏิบัติ และให้ทรูวิชั่นส์ดำเนินการใดๆ เพื่อให้บริการโทรทัศน์ภาคปกติแก่สมาชิกอย่างต่อเนื่อง ตามข้อกำหนดและเงื่อนไขการให้บริการ ซึ่งทรูวิชั่นส์มีโฆษณาว่าจะแพร่ภาพให้สมาชิกได้ชม หลังจากเข้าให้ข้อมูลกับ กสทช.แล้ว ผู้บริหารทรูวิชั่นส์ให้สัมภาษณ์ว่า ก่อนหน้านี้มีการเจรจาหาทางออกมาตลอด แต่จีเอ็มเอ็มฯ มีจุดยืนชัดเจนว่า ต้องการจำหน่ายผ่านกล่องรับสัญญาณ ดังนั้น กสทช.ควรออกคำสั่งทางปกครอง บังคับให้โทรทัศน์ภาคพื้นดินทั้งสามช่อง กลับไปเจรจากับจีเอ็มเอ็มฯ เพื่อให้สามารถรับชมได้ตามปกติในทุกช่องทาง แต่หากมติ กสทช.เป็นผลให้ต้องระงับการแพร่ภาพทั้งสามช่อง ในช่วงเวลาถ่ายทอดสดการแข่งขันครั้งนี้จริง ทรูวิชั่นส์จะนำรายการกีฬาคุณภาพมาเสนอฉายทดแทน โดยทาง กสทช.เปิดเผยว่า ถ้าทรูวิชั่นส์ไม่สามารถแพร่ภาพ ช่องโทรทัศน์ภาคพื้นดินตามที่โฆษณาไว้ จะต้องชำระค่าปรับแก่ กสทช.วันละ 50,000-5,000,000 บาท ตามความผิดที่ระบุในพระราชบัญญัติ กสทช.พ.ศ. 2551 จากนั้นเมื่อวันที่ 8 มิถุนายน ทรูวิชั่นส์เปิดสำนักงานของตน เพื่อเจรจากับจีเอ็มเอ็มฯ ในกรณีดังกล่าวตลอดทั้งวัน ทว่ายังไม่อาจสรุปได้ เนื่องจากทางจีเอ็มเอ็มฯ ต้องนำผลการเจรจา ไปแจ้งให้ยูฟ่าเป็นผู้อนุมัติ ในขั้นสุดท้ายเสียก่อน เป็นผลให้ทรูวิชั่นส์ไม่สามารถถ่ายทอดสดการแข่งขันตั้งแต่นัดแรกได้ โดยในช่วงเวลาดังกล่าว ทรูวิชั่นส์แสดงหน้าจอกราฟิก พร้อมประกาศความว่า "ทรูวิชั่นส์ ขออภัยท่านสมาชิก ที่ไม่สามารถรับชมยูโร 2012 ในช่วงนี้ได้ เนื่องจากสถานีโทรทัศน์ช่อง 3, 5,7, 9 ได้ตกลงกับผู้ถือลิขสิทธิ์ ไม่อนุญาตให้ทรูวิชั่นส์แพร่ภาพต่อ อย่างไรก็ดี ทรูวิชั่นส์ ก็ยังใช้ความพยายามในการเจรจากับเจ้าของลิขสิทธิ์ เพื่อจะสามารถบรรลุข้อตกลงร่วมกันได้ เพื่อประโยชน์ต่อสมาชิกทรูวิชั่นส์ ซึ่งคาดว่าจะได้ข้อสรุป ในวันจันทร์หรืออังคารที่จะถึงนี้" ต่อมาในวันที่ 11 มิถุนายน กสทช.มีหนังสือถึงทรูวิชั่นส์ แจ้งมติคณะอนุกรรมการ กสท.ที่พิจารณาว่าทรูวิชั่นส์มีความผิดฐานละเว้นกระทำการ ซึ่งขัดต่อคำสั่งทางปกครอง โดยให้เร่งดำเนินการตามคำสั่ง และให้จ่ายค่าปรับแก่ กสทช.เป็นเงิน 20,000 บาทต่อวัน จนกว่าจะปฏิบัติตามที่สัญญากับสมาชิกผู้ชม ทั้งนี้หนังสือดังกล่าว กำหนดให้ทรูวิชั่นส์ดำเนินการให้แล้วเสร็จ และรายงานผลกลับมายัง กสทช.ภายในเวลา 16:30 น.ของวันที่ 12 มิถุนายน ในวันเดียวกัน ทรูวิชั่นส์ออกแถลงการณ์ถึงสมาชิก ขออภัยที่ไม่สามารถดำเนินการให้สามารถรับชมการแข่งขันได้ และขณะนี้ยังไม่มีข้อสรุปที่ชัดเจน จึงขอมอบสิทธิพิเศษ เพิ่มช่องรายการแบบให้เปล่า ตั้งแต่วันนี้ถึงวันที่ 10 กรกฎาคม ซึ่งช่องรายการที่เพิ่มให้ จะแตกต่างไปตามระดับของสมาชิก ทรูวิชั่นส์ทำหนังสือชี้แจงถึง กสทช.ลงวันที่ 12 มิถุนายน โดยมีความเห็นว่าคำสั่งดังกล่าวของ กสทช.มีความคลาดเคลื่อน ไม่ถูกต้อง และไม่อาจรับฟังได้ เนื่องจากยังไม่ปรากฏว่าทรูวิชั่นส์กระทำผิดตามกฎหมาย จึงขอเรียกร้องต่อ กสทช.เพื่อทบทวนให้ยกเลิกหรือแก้ไขคำสั่งอย่างรอบคอบอีกครั้ง ซึ่งเจ้าของลิขสิทธิ์ในเนื้อหาดังกล่าวยังยืนยันว่า ไม่ยินยอมให้เผยแพร่ทางกล่องรับสัญญาณ ผ่านสายเคเบิลของบริษัทฯ ทั้งนี้หากทรูวิชั่นส์กระทำการละเมิดลิขสิทธิ์ ด้วยการแพร่ภาพสัญญาณออกไป ก็จะมีโทษพักใช้หรือระงับใบอนุญาต จึงขอยืนยันว่า ทรูวิชั่นส์จะใช้ความพยายามดีที่สุด เพื่อปฏิบัติตามข้อกำหนดและเงื่อนไขการให้บริการและการโฆษณาของบริษัทฯ ภายใต้ขอบเขตทางกฎหมาย ทั้งขอสงวนสิทธิอุทธรณ์คำสั่ง หรือมาตรการบังคับในเรื่องนี้จนถึงที่สุด เมื่อวันที่ 13 มิถุนายน จีเอ็มเอ็มแซตแถลงข่าวว่า ยูฟ่าส่งจดหมายอิเล็กทรอนิกส์มาแจ้งผลให้ทราบ โดยไม่อนุญาตให้ทรูวิชั่นส์ออกอากาศต่อจากช่องโทรทัศน์ภาคพื้นดิน เนื่องจากพ้นระยะที่เปิดให้ร้องขอสิทธิเผยแพร่ต่อ และพึงพอใจกับช่องทางที่ใช้อยู่ในปัจจุบันแล้ว ส่วนผู้บริหารทรูวิชั่นส์ ให้สัมภาษณ์แสดงความผิดหวัง ที่ไม่สามารถถ่ายทอดจากทั้งสามช่องได้ แต่ขอยอมรับผลที่เกิดขึ้น และจะไม่ยื่นเรื่องไปชี้แจงแก่ยูฟ่า หรือเจรจากับจีเอ็มเอ็มฯ อีกแล้ว จากนั้นมีการเรียกผู้บริหารและผู้แทนของจีเอ็มเอ็มแกรมมี่, จีเอ็มเอ็มแซต, ทรูวิชั่นส์, ช่อง 3, ททบ.5, ช่อง 7 สี,โมเดิร์นไนน์ทีวี ไปชี้แจงกับหลายหน่วยงานเช่น คณะกรรมการคุ้มครองผู้บริโภค เมื่อวันที่ 12 มิถุนายน, คณะกรรมาธิการการสื่อสารและโทรคมนาคม ร่วมกับคณะกรรมาธิการคุ้มครองผู้บริโภค สภาผู้แทนราษฎร เมื่อวันที่ 14 มิถุนายน ซึ่งรัฐมนตรีประจำสำนักนายกรัฐมนตรี ที่เป็นประธาน สำนักงานคณะกรรมการคุ้มครองผู้บริโภคโดยตำแหน่ง และร่วมฟังการชี้แจงนี้ด้วย ประกาศนัดผู้บริหารจีเอ็มเอ็มแกรมมี่และทรูวิชั่นส์ ชี้แจงกับตนในช่วงบ่ายวันที่ 15 มิถุนายน ที่ทำเนียบรัฐบาล หลังจากนั้นทั้งสามฝ่ายแถลงข่าวร่วมกัน โดยระบุว่าจีเอ็มเอ็มฯ ส่งผู้แทนไปเจรจากับยูฟ่า พร้อมยื่นข้อเรียกร้องและแจ้งถึงปัญหาที่เกิดขึ้น และหากยูฟ่ากำหนดให้ดำเนินการอย่างไรก็ตาม ทรูวิชั่นส์ยินดีปฏิบัติตามโดยไม่มีเงื่อนไข แม้แต่การเปิดช่องรายการเฉพาะกิจ เพื่อถ่ายทอดสดการแข่งขันรายการนี้โดยเฉพาะก็ตาม ทั้งนี้หากยูฟ่ายังไม่อนุญาต ทางจีเอ็มเอ็มฯ ก็พร้อมจะเปิดสัญญาณให้เป็นอิสระ ทั้งนี้ต้องให้ผู้มีอำนาจสั่งการมา โดยจะขอรับผิดชอบร่วมกับผู้สั่งการนั้น ในวันที่ 16 มิถุนายน ผู้บริหารระดับสูงของสมาคมฟุตบอลยุโรป จะนำกรณีปัญหาของประเทศไทย มาเป็นตัวอย่างเพื่อพิจารณาระเบียบ การจำหน่ายลิขสิทธิ์ถ่ายทอดฟุตบอลของยูฟ่า แก่ประเทศต่างๆ ในโอกาสต่อไป ทั้งนี้แต่เดิม ยูฟ่ากำหนดวิธีจำหน่ายลิขสิทธิ์ดังกล่าวอย่างเป็นมาตรฐานเดียวกัน โดยไม่พบปัญหาแต่อย่างใด จนกระทั่งเกิดกรณีปัญหาจากเคเบิลทีวีทรูวิชั่นส์ดังกล่าว ซึ่งยูฟ่าไม่อนุมัติให้เชื่อมสัญญาณถ่ายทอดสดการแข่งขัน อันเป็นการให้ช่วงสิทธิต่อ เนื่องจากเป็นโทรทัศน์ที่ต้องเสียค่าบริการ ผู้บริหารของยูฟ่าจึงตระหนักว่า การบริหารจัดการถ่ายทอดการแข่งขันกีฬาที่มีลิขสิทธิ์ ของแต่ละประเทศมีความแตกต่างกัน จึงเห็นควรให้ปรับปรุงระเบียบวิธีการจำหน่ายลิขสิทธิ์เสียใหม่ โดยคำนึงถึงสภาวะทางการเมืองการปกครอง เศรษฐกิจ และเทคโนโลยี เป็นการเฉพาะของแต่ละประเทศ ซึ่งอาจส่งผลให้มีการปรับเพิ่มมูลค่าในการจำหน่ายลิขสิทธิ์ดังกล่าวขึ้นอีก</doc>
