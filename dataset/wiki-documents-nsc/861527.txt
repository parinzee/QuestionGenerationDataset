<doc id="861527" url="https://th.wikipedia.org/wiki?curid=861527" title="ธงพระอิสริยยศในประเทศอิหร่าน">ธงพระอิสริยยศในประเทศอิหร่าน ธงพระอิสริยยศในประเทศอิหร่าน เป็นธงสำหรับใช้หมายพระอิสริยยศของสมเด็จพระเจ้าชาห์ สมเด็จพระราชินี สมเด็จพระยุพราช และ บรรดาพระบรมวงศานุวงศ์ในรัชสมัยต่างๆราชวงศ์กอญัรนัสเซอร์ อัล ดิน ชาห์ กอญัร ราชวงศ์กอญัร. นัสเซอร์ อัล ดิน ชาห์ กอญัร. รัชสมัยของพระเจ้านัสเซอร์ อัล ดิน ชาห์ กอญัร ราชธวัชประจำพระองค์ได้มีการประกาศใช้ครั้งแรกเมื่อ ค.ศ. 1848 มีลักษณะเป็นธงพื้นสีขาว ประกอบสามเหลี่ยมสีแดงที่มุมธงทั้งสี่ กลางธงมีตราราชสีห์ถือดาบและดวงอาทิตย์รองรับด้วยช่อรวงข้าวสาลี ธงประจำพระองค์ผืนดังกล่าวนี้ ปรากฎการใช้ธงครั้งแรกในระหว่างการเสด็จประพาสสหราชอาณาจักรเมื่อ ค.ศ. 1873โมซัฟฟาร์ อัล-ดิน ชาห์ กอญัร โมซัฟฟาร์ อัล-ดิน ชาห์ กอญัร. รัชสมัยของพระเจ้าโมซัฟฟาร์ อัล-ดิน ชาห์ กอญัร ได้มีการแก้ไขแบบธงประจำพระองค์ผืนใหม่เมื่อ ค.ศ. 1896 โดยมีลักษณะที่ดัดแปลงจากธงชาติกล่าวคือ มีขอบสีเขียวทั้งสี่ด้านซ้อนบนธงผืนสีขาว ประกอบตราราชสีห์ถือดาบและดวงอาทิตย์โมฮัมเม็ด อาลี ชาห์ กอญัร โมฮัมเม็ด อาลี ชาห์ กอญัร. รัชสมัยของพระเจ้าโมฮัมเม็ด อาลี ชาห์ กอญัร ได้มีการแก้ไขแบบธงประจำพระองค์ผืนใหม่ มีลักษณะดัดแปลงไปจากธงชาติกล่าวคือ ธงพื้นสีขาวขอบแถบสีเหลืองและสีแดงทั้งสามด้าน กลางธงมีตราราชสีห์ถือดาบและดวงอาทิตย์ ใช้ในช่วงระยะเวลาสั้นๆเพียง 1 ปี ระหว่าง ค.ศ. 1906 - ค.ศ. 1907อะหมัด ชาห์ กอญัร อะหมัด ชาห์ กอญัร. รัชสมัยของพระเจ้าอะหมัด ชาห์ กอญัร ได้มีการแก้ไขแบบธงประจำพระองค์ผืนใหม่เมื่อ ค.ศ. 1910 มีลักษณะที่แตกต่างจากแบบธงเดิมที่มีการดัดแปลงมาจากธงชาติโดยสิ้นเชิงกล่าวคือ ธงพื้นสีฟ้าที่มุมคันธงมีธงชาติรูปสี่เหลี่ยมขนาดเล็ก (ธงแถบสีเขียว-ขาว-สีชมพูอ่อน) กลางธงมีตราราชสีห์ถือดาบและดวงอาทิตย์รองรับด้วยช่อรวงข้าวสาลี ธงบางผืนนั้นตราราชสีห์อยู่ภายในวงกลมสีขาวราชวงศ์ปาห์ลาวี ราชวงศ์ปาห์ลาวี. รัชสมัยของพระเจ้าชาห์ เรซา ปาห์ลาวี ได้มีการแก้ไขแบบธงประจำพระองค์ผืนใหม่ โดยปรับแก้แบบธงที่ใช้ในรัชสมัยพระเจ้าอะหมัด ชาห์ กอญัร รวมถึงจำแนกธงพระอิสริยยศเป็น 3 ชั้นเมื่อ ค.ศ. 1926 กล่าวคือ- ธงประจำพระองค์ชาฮันชาห์ ธงพื้นสีฟ้า มุมบนธงมีธงทหารรูปสี่เหลี่ยมขนาดเล็ก กลางธงมีตรามงกุฎปาห์ลาวี - ธงประจำพระมกุฎราชกุมาร ลักษณะเดียวกับธงมหาราช มุมบนธงมีธงชาติรูปสี่เหลี่ยมขนาดเล็ก - ธงประจำพระราชวงศ์พระองค์อื่นๆ ลักษณะเดียวกับธงมหาราช ไม่มีธงชาติที่มุมบนคันธง รัชสมัยของพระเจ้าชาห์ โมฮัมหมัด เรซา ปาห์ลาวี ในปี ค.ศ. 1971 ได้มีดำริที่แก้ไขแบบธงเสียใหม่ โดยคงลักษณะของผืนธงแต่ปรับสัดส่วนของธงจาก ธงสีเหลี่ยมจตุรัสเป็นธงสี่เหลี่ยมผืนผ้า อัตราส่วน 2:3 มุมบนคันธงเป็นธงราชการ ประกอบตราประจำพระองค์ที่กลางผืนธงดังนี้- ธงประจำพระองค์ชาฮันชาห์ ประกอบตราแผ่นดิน - ธงประจำพระจักรพรรดินี ประกอบตราประจำพระองค์ของสมเด็จพระจักรพรรดินี - ธงประจำพระมกุฎราชกุมาร ประกอบตราประจำพระองค์ของสมเด็จมกุฎราชกุมาร</doc>
