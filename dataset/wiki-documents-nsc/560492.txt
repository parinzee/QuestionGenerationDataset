<doc id="560492" url="https://th.wikipedia.org/wiki?curid=560492" title="อัศวิน รัตนประชา">อัศวิน รัตนประชา อัศวิน รัตนประชา มีชื่อจริงว่า "สายัณห์ บำรุงกิจ" ชื่อเล่น "ตึ๋ง" เกิดเมื่อ ปี พ.ศ. 2489 ที่จังหวัดจันทบุรี เป็นพี่ชายแท้ๆ ของ "ธนาวุฒิ บำรุงกิจ" หรือ พล พลาพร อดีตพระเอกละครช่อง 7 จบชั้นมัธยมศึกษาตอนต้นจากจันทบุรี แล้วมาเป็นทหารเรือที่อู่ตะเภา จังหวัดระยองอยู่ 2 ปี เมื่อปลดประจำการได้ทำงานในตำแหน่งผู้จัดการบริษัทรถแท็กซี่นำเที่ยวที่เดิม จนกระทั่งในปี พ.ศ. 2514 ได้มาสมัครเป็นนักแสดงละครช่อง 4 บางขุนพรหมเรื่อง ผู้ชนะสิบทิศ ซึ่งสร้างโดยบุญถึง ฤทธิ์เกิด โดยรับบทเป็น "จะเด็ด" คู่กับ ศศิมา สิงห์ศิริ ต่อมาคุณสนั่น นาคสู่สุข หรือ เซียนเป๋ ได้ชักนำเข้าสู่วงการภาพยนตร์โดยให้ใช้ชื่อในวงการบันเทิงว่า อัศวิน รัตนประชา เริ่มแรกได้เล่นภาพยนตร์เรื่อง 7 ดอกจิก โดยเป็น 1 ใน 7 พระเอก แต่เนื่องจากใช้เวลาหานักแสดงให้ครบ 7 คนนานเกินไปจึงออกฉายช้าไปเป็น พ.ศ. 2518 หลังภาพยนตร์เรื่อง พิษพยาบาท ของเสถียร ธรรมเจริญ ที่สร้างทีหลังแต่ออกฉายก่อนในปี พ.ศ. 2516 อัศวินจึงได้เริ่มเป็นที่รู้จักเล็กน้อยในฐานะพระเอกใหม่ที่แสดงร่วมกับ สมบัติ เมทะนี และ นัยนา ชีวานันท์ และเริ่มมีชื่อเสียงมากขึ้นจากภาพยนตร์เรื่อง สตรีที่โลกลืม (2518) ของ ชุติมา สุวรรณรัตน์ ในบทน้องชายของพระเอกซึ่งแสดงโดย สมบัติ เมทะนี จากนั้นจึงมีผลงานทางภาพยนตร์ต่อมาอีกหลายเรื่อง โดยส่วนใหญ่เป็นพระเอกร่วม, พระรอง และบทสมทบ บทพระเอกที่มีชื่อเสียงในภาพยนตร์ที่เขาแสดงคือเรื่อง ชีวิตเลือกไม่ได้ (2524) ซึ่งแสดงร่วมกับ เปียทิพย์ คุ้มวงศ์, นิภาพร นงนุช และ อนุสรณ์ เตชะปัญญา อีกเรื่องหนึ่งคือ วีระบุรุษกองขยะ อัศวิน รัตนประชา ได้มีผลงานทางละครหลายเรื่อง โดยมักรับบทเป็นพระเอกส่วนใหญ่ เนื่องจากหน้าตาที่หล่อเหลาคมเข้มและรูปร่างดี ละครที่สร้างชื่อเสียงนอกจากเรื่องผู้ชนะสิบทิศ ยังมีเรื่อง สวรรค์เบี่ยง ในปี พ.ศ. 2521 ทางช่อง 9 โดยรับบทเป็น "คาวี" คู่กับ เดือนเต็ม สาลิตุล และมีผลงานทางละครตามมาอีกหลายเรื่องทางช่อง 3, ช่อง 5, ช่อง 7 และ ช่อง 9 อาทิ เช่น นางสาวทองสร้อย, แม่ม่าย, มายา, กุหลาบไร้หนาม, อีสา ฯลฯ ทางช่อง 9; โรงแรมวิปริต, เงา, ลับแลใจ, นางแมวป่า, พระอภัยมณี ทางช่อง 7 ส่วนเรื่องสุดท้ายที่แสดงเต็มตัวในบท "อุทัย" เมื่อปี พ.ศ. 2544 คือ คมพยาบาท ทางช่อง 7 และได้รับเชิญให้แสดงละครของเอ็กแซ็กซ์เรื่อง ละอองดาว ในปี พ.ศ. 2550 ปัจจุบันได้ผันตัวไปทำธุรกิจขายรถมือสอง เป็นดีเจวิทยุและเป็นตัวแทนผลิตภัณท์อาหารเสริม และสนใจชมมวยไทยเป็นงานอดิเรกผลงานภาพยนตร์ผลงาน. ภาพยนตร์. - พิษพยาบาท (2516) - 7 ดอกจิก (2518) - สตรีที่โลกลืม (2518) - แค้น (2518) - นายอำเภอใจเพชร (2518) - ถนนนี้ชั่ว (2518) - แม่ม่ายใจถึง (2519) - วีระบุรุษกองขยะ (2519) - ไอ้ปืนแฝด (2519) - เพลิงทะเล (2520) - เมียรายเดือน (2520) - 1 ต่อ 7 (2520) - ผู้ยิ่งใหญ่ชายแดน (2520) - ทางชีวิต (2520) - ไอ้ขลุ่ย (2520) - รักเลือกไม่ได้ (2520) - เหยียบหัวสิงห์ (2520) - หัวใจที่ไม่อยากเต้น (2520) - 12 สิงห์สยาม (2520) - หล่อนชื่อมาลี สูงเนิน (2521) - แรกรัก (2521) - เพลงรักเพื่อเธอ (2521) - 35 กะรัต (2522) - ชาติหินดินระเบิด (2522) - ตามล่า (2523) - ชีวิตเลือกไม่ได้ (2524) - ใครกำหนด (2524) - เสือมังกร (2524) - แค้นต้องฆ่า (2525) - ลูกสาวกำนัน ภาค 2 (2526) - สิงห์เดนตาย (2526) - พลิกแผ่นดินล่า (2527) - เปรียว (2527) - รักของปรัศนีย์ (2527)ละครละคร. - ช่อง 4 บางขุนพรหม - ผู้ชนะสิบทิศ (2514)- ช่อง 3 - อำนาจลึกลับ (2520) - ความรัก ตอน ปัญหาของแม่ (2521) - จิตไม่ว่าง (2523) - ศิขริน-เทวินตา (2524) - สาปอสูร (2527)- ช่อง 5 - ลูกกรอก (2519) - ชั่วฟ้าดินดับ (2529) - ละอองดาว (2550) (รับเชิญ)- ช่อง 7 - เงา (ละครโทรทัศน์) (2525) - โรงแรมวิปริต (2526) - ลับแลใจ (2526) - นางแมวป่า (2527) - ความลับของดาวมรกต (2527) - มัสยา (2528) - พระอภัยมณี (2529) รับบท ท้าวอุศเรน - แหวนทองเหลือง (2529) - ดุจฟ้าไร้ดาว (2543) (รับเชิญ) - คมพยาบาท (2544)- ช่อง 9 - สวรรค์เบี่ยง (2521) - แม่ม่าย (2521) - นางสาวทองสร้อย (2522) - ใครกำหนด (2522) - สามอนงค์ (2523) - ภูตพิศวาส (2523) - กุหลาบไร้หนาม (2523) - มายา (2524) - ลางรัก (2524) - หลานสาวคุณหญิง (2524) - อีสา (2525)</doc>
