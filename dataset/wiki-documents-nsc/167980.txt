<doc id="167980" url="https://th.wikipedia.org/wiki?curid=167980" title="สภาเด็กและเยาวชนจังหวัดระยอง">สภาเด็กและเยาวชนจังหวัดระยอง สภาเด็กและเยาวชนจังหวัดระยอง () เป็นองค์กรเครือข่ายเชื่อมโยงกลุ่มเด็กและเยาวชนในจังหวัดระยองที่มีการดำเนิน งานในด้านต่าง ๆ เข้าด้วยกันอย่างเป็นระบบ เพื่อแสวงหาแนวทางในการส่งเสริมและพัฒนาเด็กและเยาวชนภายในจังหวัดระยอง ภายใต้หลักการ “เด็กนำผู้ใหญ่หนุน” ซึ่งในปัจจุบันนี้สภาเด็กและเยาวชนจังหวัดระยองเป็นองค์กรนิติบุคคล ภายใต้พระราชบัญญัติส่งเสริมการพัฒนาเด็กและเยาวชนแห่งชาติ พุทธศักราช 2550 โดยสภาเด็กและเยาวชนจังหวัดระยองมีสำนักงานตั้งอยู่ที่ศาลากลางจังหวัดระยองและมีนายพิริยะ พรหมจารี ดำรงตำแหน่งประธานสภาเด็กและเยาวชนจังหวัดระยองคนแรก นายภาณุพงศ์ จันทรา ประธานสภาเด็กและเยาวชนคนที่สอง นางสาวกัลยาณี หาความสุข ประธานสภาเด็กและเยาวชนจังหวัดระยองคนที่สาม และ นางสาวภัทรวดี ใจทอง ดำรงตำแหน่งประธานสภาเด็กและเยาวชนจังหวัดระยอง คนปัจจุบันภูมิหลัง ภูมิหลัง. สภาเด็กและเยาวชน เป็นองค์กรของเด็กและเยาวชน ในสังกัดกระทรวงการพัฒนาสังคมและความมั่นคงของมนุษย์ โดยจัดตั้งนำร่องใน 4 จังหวัด คือ เชียงราย สุรินทร์ ปราจีนบุรี และสตูล ต่อมารัฐบาลจึงเห็นชอบให้จัดตั้งสภาเด็กและเยาวชนทุกจังหวัด ซึ่งทางพัฒนาสังคมและความมั่นคงของมนุษย์จังหวัดระยอง ได้จัดตั้งเมื่อเดือนมิถุนายน พ.ศ. 2549 ซึ่งได้มีการคัดเลือกเด็กและเยาวชนในจังหวัดระยอง จำนวน 200 กว่าคนมาประชุม พร้อมแสดงศักยภาพ ความคิดเห็นของแต่ละบุคคลในการพัฒนาจังหวัดระยองให้เข้มแข็ง และคัดเลือกตัวแทนเด็กและเยาวชนปฏิบัติหน้าที่ในตำแหน่งประธานสภาเด็กและเยาวชน รองประธานสภาเด็กและเยาวชน พร้อมทั้งจัดตั้งสภาเด็กและเยาวชนจังหวัดระยองให้เกิดขึ้นอย่างสมบูรณ์ เพื่อเป็นองค์กรกลางของเด็กและเยาวชนในระดังจังหวัด ทำหน้าที่เป็นตัวแทนของเด็กและเยาวชนในจังหวัดระยอง และให้ประธานสภาเด็กและเยาวชนคัดเลือกทีมงานเพื่อเป็นคณะกรรมการสภาเด็กและเยาวชนจังหวัดระยองต่อไปอำนาจหน้าที่ อำนาจหน้าที่. พระราชบัญญัติส่งเสริมการพัฒนาเด็กและเยาวชนแห่งชาติ พ.ศ. 2550 และข้อบังคับสภาเด็กและเยาวชนจังหวัดระยอง พ.ศ. 2551 หมวด 2 ข้อ 6 ระบุไว้ว่า สภาเด็กและเยาวชนจังหวัดระยอง มีหน้าที่- ประสานงานระหว่างสภาเด็กและเยาวชนอำเภอ แลกเปลี่ยนความรู้และประสบการของเด็กและเยาวชนในเขตจังหวัด - เป็นศูนย์กลางการเรียนรู้ เผยแพร่ด้านวิชาการ การศึกษา กีฬา และวัฒนธรรม - ส่งเสริม และสนับสนุนให้สภาเด็กและเยาวชนอำเภอ และสถานศึกษาในเขตจังหวัด ได้มีการจัดกิจกรรม อันเป็นประโยชน์ แก่เด็กและเยาวชน - เป็นศูนย์กลางประสานงาน หน่วยงานราชการ เอกชน เพื่อดำเนินกิจกรรมของสภาในพื้นที่จังหวัดระยอง เชิญชวน และชี้แจงให้เด็กและเยาวชน ได้เข้ามารวมพลังจัดกิจกรรมอย่างสม่ำเสมอ และต่อเนื่อง - ให้ความร่วมมือในการดำเนินงานของภาครัฐ และองค์กรเอกชนในจังหวัด เพื่อการพัฒนาเด็กและเยาวชน โดยเปิดโอกาสให้ประชาชนเข้ามามีส่วนร่วม - ให้ความเห็นในการกำหนดนโยบาย แผนงาน โครงการ กิจกรรม และงบประมาณของรัฐ เพื่อการพัฒนาเด็กและเยาวชน - เสนอข้อคิดเห็นในการจัดกิจกรรม การพัฒนาเด็กเยาวชนที่มีผลกระทบต่อเด็กและเยาวชน จัดทำรายงานการดำเนินงานของสภา ต่อผู้ว่าราชการจังหวัดระยอง - ปฏิบัติตามพระราชบัญญัติส่งเสริมการพัฒนาเด็กและเยาวชนแห่งชาติ พ.ศ. ๒๕๕๐ - ออกข้อบังคับเกี่ยวกับการประชุม และการดำเนินงานตามอำนาจหน้าที่การบริหารงาน การบริหารงาน. สภาเด็กและเยาวชนจังหวัดระยองมีการบริหารงานตามที่กำหนดไว้ใน ข้อบังคับสภาเด็กและเยาวชนจังหวัดระยอง พุทธศักราช 2551 มีประธานสภา 1 คน รองประธานสภา 2 คน ผู้เชี่ยวชาญสภา 2 คน หัวหน้าผู้ตรวจการสภา 1 คน ผู้ตรวจการสภา 2 คน เลขานุการสภา 1 คน ผู้ช่วยเลขานุการสภา 4 คน หัวหน้าสำนักและรองหัวหน้าสำนัก 6 สำนัก อีก 12 คน รวมคณะบริหารมี 21 คน และมีคณะทำงานดำรงตำแหน่งนักบริหารงานต่าง ๆ อีก 15 คน รวมถึงมีเจ้าหน้าที่ประจำกลุ่มงานซึ่งแต่งตั้งตามหัวหน้าสำนักเห็นสมควร โดยมีการบริหารงานตามแผนผังดังนี้- ประธานสภา- สำนักผู้ตรวจการ - สำนักเลขานุการสภา - ผู้เชี่ยวชาญสภา - ที่ปรึกษา - รองประธานสภาคนที่ 1 (ฝ่ายบริหารกิจการ)- สำนักการคลัง- กลุ่มงานบัญชีและแผน - กลุ่มงานการคลัง - กลุ่มงานพัสดุ - สำนักกิจการสภา- กลุ่มงานประชาสัมพันธ์ - กลุ่มงานสารบรรณ - กลุ่มงานกิจกรรม - กลุ่มงานติดตามประเมินผล - รองประธานสภาคนที่ 2 (ฝ่ายวิชาการและบริหารบุคคล)- สำนักการปกครอง- กลุ่มงานอำเภอ - กลุ่มงานบุคลากร - กลุ่มงานสารสนเทศ - กลุ่มงานโสตทัศนูปกรณ์ - สำนักกฎหมาย- กลุ่มงานกฎหมาย - กลุ่มงานสิทธิ - กลุ่มงานคุณธรรม จริยธรรม - กลุ่มงานกิจการพิเศษ (วิชาการ)คณะกรรมการที่ปรึกษาคณะกรรมการที่ปรึกษา. - ผู้ว่าราชการจังหวัดระยอง - นายกองค์การบริหารส่วนจังหวัดระยอง - ผู้อำนวยการสำนักงานเขตพื้นที่การศึกษาระยองเขต 1 - ผู้อำนวยการสำนักงานเขตพื้นที่การศึกษาระยองเขต 2 - พัฒนาสังคมและความมั่นคงของมนุษย์จังหวัดระยอง - ตัวแทนองค์กรเอกชนหรือชุมชนที่มีผลงานสนับสนุนกิจกรรมของเด็กและเยาวชน ซึ่งผู้ว่าราชการจังหวัดระยองแต่งตั้ง จำนวน 4 คน</doc>
