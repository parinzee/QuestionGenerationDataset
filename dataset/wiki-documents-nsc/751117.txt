<doc id="751117" url="https://th.wikipedia.org/wiki?curid=751117" title="เอฟเอ็ม (อีพี)">เอฟเอ็ม (อีพี) เอฟเอ็ม () เป็นมินิอัลบั้มหรืออีพีชุดที่สามของเครยอนป๊อป เกิร์ลกรุปสัญชาติเกาหลีใต้ในสังกัดโครมเอนเตอร์เทนเมนต์และโซนีมิวสิกที่มา ที่มา. เป็นผลงานแรกหลังจากที่ผลงานชุดที่แล้ว Uh-ee ออกมาได้หนึ่งปี โดยได้ซินซาดงไทเกอร์ โปรดิวเซอร์และนักแต่งเพลงชื่อดัง ผู้เป็นโปรดิวเซอร์และผู้เขียนเนื้อเพลง Roly Poly ของที-อารา ซึ่งเป็นแรงบันดาลใจให้ ฮวาง ฮย็อน ชาง ประธานโครมเอนเตอร์เทนเมนต์ก่อตั้งบริษัทขึ้นมาและเป็นผู้ปลุกปั้นเครยอนป๊อปในเวลาต่อมา เป็นผู้เขียนเนื้อให้ ออกเผยแพร่ในวันที่ 27 มีนาคม ค.ศ. 2015 เอฟเอ็ม ถูกนำไปแสดงครั้งแรกในงาน K-Pop Night Out at SXSW ที่ออสติน รัฐเท็กซัส สหรัฐอเมริกา ในวันที่ 19 มีนาคม ปีเดียวกัน และกลับไปแสดงครั้งแรกที่เกาหลีใต้ ที่เขตทงแดมุน ในวันที่ 21 มีนาคม ปีเดียวกัน และตามมาด้วยการเต้นแบบกองโจรที่มยองดง, ฮงแด และโคเอ็กซ์ และแสดงครั้งแรกผ่านทางโทรทัศน์ในรายการเอ็ม! เคาท์ดาวน์ ในวันที่ 26 มีนาคม ปีเดียวกัน โดยชุดนี้มีทั้งหมด 3 เพลง เอฟเอ็มซึ่งเป็นเพลงโปรโมตได้ซินซาดงไทเกอร์และมอนสเตอร์เฟกเทอรีเป็นผู้แต่ง โดยมีธีมแบบ "นักรบหญิง" ด้วยการแต่งกายแบบขบวนการห้าสีหรือมาสก์ไรเดอร์ รวมถึงเซเลอร์มูน และมิวสิกวิดีโอก็ยังถ่ายทำด้วยท่าปล่อยพลัง รวมทั้งการยืนบนภูเขาหิน แล้วมีระเบิดควัน 5 สีจากด้านหลังอีกด้วย รวมถึงได้บอร์นอัส สมาชิกเค-มัชมารับบทเป็นหน้ากากทักซิโด้ ซึ่งเป็นคนรักของเซเลอร์มูนอีกด้วย คำว่า "เอฟเอ็ม" เป็นแสลงในภาษาเกาหลี มาจากคำว่า "Field Manual" มีความหมายถึง ผู้ชายที่ทำตัวอยู่แต่ในกฏของตัวเองอย่างเคร่งครัด ไม่ออกนอกกฏเด็ดขาด แต่เป็นในแนวทางที่ไม่ดีรายชื่อเพลงชาร์ตชาร์ตประจำสัปดาห์</doc>
