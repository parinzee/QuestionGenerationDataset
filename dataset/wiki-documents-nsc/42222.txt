<doc id="42222" url="https://th.wikipedia.org/wiki?curid=42222" title="นิสสัน">นิสสัน นิสสัน เป็นชื่อยี่ห้อรถยนต์ของญี่ปุ่น ในอดีตมีชื่อว่า ดัทสัน (ซึ่งดัทสันเป็นยี่ห้อรถที่ใช้จนถึง พ.ศ. 2526 และมีแผนจะนำแบรนด์กลับมาเปิดตัวในฐานะรถยนต์ราคาถูกคุณภาพดีสำหรับเจาะตลาดใหม่) นอกจากนี้ นิสสันเป็นผู้คิดค้นเครื่องยนต์ VG และ VQ จนได้รับรางวัล Ward's 10 Best Engines 12 ปีซ้อน ปัจจุบัน ผู้ถือหุ้นใหญ่ของบรษัทนิสสันคือค่ายรถยนต์ Renault ประเทศฝรั่งเศส 19 เมษายน 2543ประวัติ ประวัติ. นิสสัน ถือกำเนิดขึ้นใน พ.ศ. 2476 ในนามว่า จิโดชะเซโซ จำกัด ซึ่งมีสำนักงานอยู่ที่ โยโกฮามา ญี่ปุ่น โดยผลิตรถที่มียี่ห้อว่า นิสสัน (ปัจจุบัน พ.ศ. 2549 สำนักงานใหญ่ตั้งอยู่ ณ กรุงโตเกียว) ในปีถัดมา ได้จดทะเบียนเปลี่ยนชื่อเป็น นิสสันมอเตอร์ จำกัด ก่อตั้งโดย โยชิซุเกะ ไอกาวา ซึ่งได้ผลิตรถบรรทุก เครื่องบิน และเครื่องยนต์ แก่ทหารญี่ปุ่นในยุคสมัยนั้น ในปี พ.ศ. 2509 เป็นปีที่นิสสันได้รวมกิจการกับ พรินซ์ มอเตอร์ คอร์ป ของประเทศญี่ปุ่น และได้ผลิตรถยนต์อย่างจริงจัง รถสองรุ่นแรกหลังจากรวมกิจการของพรินซ์มอเตอร์ คือ นิสสัน สกายไลน์ และ นิสสัน กลอเรีย และในช่วงยุค 80 ปลาย นิสสันได้จัดตั้งยี่ห้อรถใหม่ในสหรัฐอเมริกา ในนาม อินฟินิที ในยุค 80 กลางๆ นิสสันได้เปิดโรงงานที่ รัฐเทนเนสซี สหรัฐอเมริกา เพื่อผลิตรถบรรทุก ต่อมาได้ไปเปิดโรงงานที่ อังกฤษ และ ออสเตรเลีย นิสสันได้ยึดสโลแกนการที่ยึดหลักการบริการลูกค้า ซึ่งใช้ทั่วโลก นั่นคือ You come first. Feel The Beat. และ Life Together และในปัจจุบันได้ใช้สโลแกนใหม่คือ SHIFT_เดิมคือSHIFT_the futureและSHIFT_the way you move นอกจากนั้น ในปัจจุบันยังมีการสร้างภาพลักษณ์ของนิสสันให้เป็นแบรนด์ที่ผู้คนรู้จักมากขึ้น โดยใช้แนวคิดเดิมคือ SHIFT_ และปัจจุบันได้ใช้สโลแกนว่า Innovation that excites และในอนาคต นิสสันมีแผนจะย้ายสำนักงานใหญ่ จากปัจจุบันที่อยู่ในกรุงโตเกียว โดยแผนการย้ายสำนักงานใหญ่แห่งใหม่ ซึ่งกำลังอยู่ในระหว่างการก่อสร้าง ในเมือง โยโกฮามา ญี่ปุ่น เพื่อเป็นการลดการจ่ายภาษี หากตั้งสำนักงานนอกกรุงโตเกียวนิสสันในประเทศไทย นิสสันในประเทศไทย. นิสสันประเทศไทย ก่อตั้งโดยนายถาวร พรประภา ในกลุ่มของสยามกลการ โดยนิสสันไทยได้รับความไว้วางใจจากนิสสัน มอเตอร์ ประเทศญี่ปุ่น เป็นผู้จำหน่ายรถยนต์นิสสัน นอกประเทศญี่ปุ่นรายแรกของโลก โดยนิสสันประเทศไทย เคยมีสโลแกนที่เรียกกันติดปากว่า "เพื่อนที่แสนดี" ซึ่งเป็นที่คุ้นหูสำหรับนิสสันเมืองไทย ในปัจจุบัน นิสสันประเทศไทยบริหารในนามบริษัท นิสสัน มอเตอร์ (ประเทศไทย)จำกัด หรือชื่อเดิม บริษัท สยามนิสสัน ออโตโมบิล จำกัด โดยดำเนินธุรกิจจำหน่าย ประกอบรถยนต์นิสสัน ภายใต้การบริหารของนิสสัน มอเตอร์ (ประเทศญี่ปุ่น) ซึ่งถือหุ้นใหญ่ในสยามนิสสัน ในโอกาสที่นิสสันครบรอบ 50 ปีในไทย นิสสันได้ผลิตรถยนต์นิสสันในประเทศไทยเป็นคันที่ 1,000,000 โดยคันที่หนึ่งล้านนี้ คือ นิสสัน เซฟิโร่ (A33) นิสสันได้น้อมเกล้าน้อมกระหม่อมถวาย พระบาทสมเด็จพระเจ้าอยู่หัว โดยใช้สอยตามพระราชอัธยาศัยผลิตภัณฑ์ ผลิตภัณฑ์. นิสสัน ผลิตรถยนต์และรถบรรทุก ตั้งแต่ยุค 1950 โดยนิสสัน ได้ผลิตรถรุ่นแรกๆ คือ แฟร์เลดี้ แซด, สกายไลน์ ฯลฯ ปัจจุบัน นิสสันมีผลิตภัณฑ์ซึ่งจำหน่ายอยู่ทั่วโลกกว่า 60 โมเดล ทั้งที่เป็นผลิตภัณฑ์เพื่อจำหน่ายในญี่ปุ่นโดยเฉพาะ และผลิตภัณฑ์ที่จำหน่ายทั่วโลก โดยนิสสันพยายามพัฒนาผลิตภัณฑ์ภายใต้แนวคิด SHIFT_ โดยเป็นแนวคิดซึ่งใช้กับนิสสันทั่วโลก ทั้งออกแบบโดยเน้นการพัฒนารูปลักษณ์ เทคโนโลยี ความปลอดภัย รวมถึงเป็นมิตรต่อสิ่งแวดล้อมผลิตภัณฑ์ในประเทศไทย ผลิตภัณฑ์ในประเทศไทย. ผลิตภัณฑ์ของนิสสันได้รับการตอบรับเป็นอย่างดีในประเทศไทย โดยเฉพาะรถปิคอัพ โดยรถกระบะรุ่นที่เป็นตำนานอันได้แก่รุ่นบิ๊ก เอ็ม ซึ่งยังเป็นที่กล่าวขานจนถึงทุกวันนี้ถึงความทนทาน ส่วนปัจจุบันนี้มีรถกระบะนิสสัน นาวารา 3 รุ่นย่อย คือ LE, SE และ XE รวมถึงรถยนต์นั่ง นิสสัน ทีด้า ซึ่งเป็นรถยนต์ที่จำหน่ายแทนที่นิสสัน ซันนี่ ที่จำหน่ายมาแล้วนับทศวรรษและ นิสสัน มาร์ช ซึ่งนำมาจำหน่ายและยกเลิกการจำหน่ายในปี พ.ศ. 2530(รุ่นที่ 1) และได้นำมาจำหน่ายอีกครั้งในประเทศไทยในเดือนมีนาคม พ.ศ. 2553 ในรุ่นที่ 4รุ่นที่จำหน่ายในประเทศไทยรุ่นที่จำหน่ายในประเทศไทย. - รถยนต์นั่งขนาดกลาง ขนาด 2.5 ลิตร และ 2.0 ลิตร นิสสัน เทียน่า (Nissan Teana) - รถยนต์นั่งขนาดเล็ก 4 ประตู (Sedan) ขนาด 1.6 ลิตร และ 1.8 ลิตร นิสสัน ซิลฟี่ (Nissan Sylphy) - รถยนต์นั่งขนาดเล็ก 5 ประตู (Hatchback) ขนาด 1.6 ลิตร และ 1.8 ลิตร นิสสัน พัลซาร์ (Nissan Pulsar) - รถยนต์นั่งขนาดเล็ก 5 ประตู (Hatchback) ขนาด 1.6 ลิตร นิสสัน จู๊ค (Nissan Juke) - รถยนต์นั่งขนาดเล็กมาก 4 ประตู (Sedan) ขนาด 1.2 ลิตร นิสสัน อัลเมร่า (Nissan Almera) - รถยนต์นั่งขนาดเล็ก 5 ประตู (Hatchback) ขนาด 1.2 ลิตร นิสสัน โน๊ต (Nissan Note) - รถยนต์นั่งขนาดเล็กมาก 5 ประตู (Hatchback) ขนาด 1.2 ลิตร นิสสัน มาร์ช (Nissan March) - รถยนต์เอนกประสงค์ SUV ขนาด 2.0 ลิตร นิสสัน เอ็กซ์เทรล (Nissan X-Trail) - รถกระบะขนาด 1 ตัน ขนาด 2.5 ลิตร นิสสัน นาวารา (Nissan Navara) - รถตู้เพื่อการพาณิชย์ ขนาด 2.5 ลิตร นิสสัน เออร์แวน (Nissan Urvan)รุ่นรถยนต์ที่เลิกผลิตหรือนำเข้าไปแล้วในประเทศไทยรุ่นรถยนต์ที่เลิกผลิตหรือนำเข้าไปแล้วในประเทศไทย. - รถยนต์ซีดาน 4 ประตูขนาดเล็ก นิสสัน ซันนี่ (Nissan Sunny) - (รุ่นพัฒนา) นิสสัน ซันนี่ นีโอ (Nissan Sunny Neo) - รถยนต์ซีดาน 4 ประตูขนาดเล็ก นิสสัน ทีด้า ลาติโอ (Nissan Tiida Latio) - รถยนต์ซีดาน 4 ประตูขนาดกลาง นิสสัน เซฟิโร่ (Nissan Cefiro) - รถยนต์ซีดาน 4 ประตูขนาดกลาง นิสสัน บลูเบิร์ด (Nissan Bluebird) - รถยนต์ซีดาน 4 ประตูแบบหรูหราระดับต้น นิสสัน พรีเซีย (Nissan Presea) - รถยนต์ซีดาน 4 ประตูขนาดใหญ่ นิสสัน เซดริค (Nissan Cedric) - รถกระบะขนาดเล็ก นิสสัน เอ็นวี ปิคอัพ (Nissan NV Pickup) - รถยนต์นั่งสเตชันแวกอนขนาดเล็ก นิสสัน เอ็นวี (Nissan NV) - รถกระบะขนาด 1 ตัน ขนาด 2.5 ลิตร นิสสัน นาวารา (Nissan Navara) - รถกระบะขนาด 1 ตัน นิสสัน ฟรอนเทียร์ (Nissan Frontier) - รถกระบะขนาด 1 ตัน นิสสัน บิ๊กเอ็ม (Nissan Big-M) - รถกระบะขนาด 1 ตัน นิสสัน โพรเฟสชินอล (Nissan Professional) - รถยนต์ซีดาน 4 ประตูแบบหรูหราขนาดใหญ่ นิสสัน เพรชิเดนท์ (Nissan President) - รถยนต์สปอร์ต 2 ประตูขนาดกลาง นิสสัน ชิลเวีย (Nissan Silvia) - รถตู้เพื่อการพาณิชย์ ขนาด 2.5 ลิตร นิสสัน บิ๊ก เออร์แวน (Nissan Big Urvan)การเรียกคืนรถ การเรียกคืนรถ. ปี 2012 นิสสันเรียกคืนรถยนต์แฮทช์แบ็ครุ่น "มาร์ช" หรือ "ไมครา" จำนวน 498,793 คันที่จำหน่ายในญี่ปุ่น เพื่อแก้ไขปัญหาไฟท้าย ซึ่งบางครั้งไม่ติด เป็นข้อบกพร่องผลิตในโรงงานออปปามะใกล้กรุงโตเกียว ที่ผลิตระหว่างเดือนกุมภาพันธ์ 2545-2552 เช่นเดียวกับโรงงานในเมืองซันเดอร์แลนด์ อังกฤษ ระหว่างเดือนมิถุนายน-ธันวาคม 2550</doc>
