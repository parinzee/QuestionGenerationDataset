<doc id="452612" url="https://th.wikipedia.org/wiki?curid=452612" title="เหตุรถไฟชนกันที่ชเซโคซินี พ.ศ. 2555">เหตุรถไฟชนกันที่ชเซโคซินี พ.ศ. 2555 เหตุรถไฟชนกันชเซโคซินี เป็นอุบัติเหตุรถไฟประสานงากัน ในประเทศโปแลนด์ เกิดขึ้นเมื่อวันที่ 3 มีนาคม พ.ศ.2555 เวลา 21.07 น.ตามเวลายุโรป ส่งผลให้มีผู้เสียชีวิตทั้งหมด 16 รายบาดเจ็บ 60 คน นับเป็นอุบัติเหตุรุถไฟครั้งร้ายแรงที่สุดครั้งหนึ่งในประวัติศาสตร์ของโปแลนด์ รายงานระบุว่า รถไฟสองขบวนแล่นมาบนรางเดียวกัน ขบวนหนึ่งแล่นมาจากเมืองทางตะวันออก มุ่งหน้ายังกรุงวอร์ซอว์ เมืองหลวง ขณะที่อีกขบวนแล่นมาผิดรางขณะเดินทางจากกรุงวอร์ซอว์ เมืองหลวง ไปยังเมืองคราคาว ทางตอนใต้ ซึ่งขณะนี้ยังไม่ทราบสาเหตุว่าเหตุใด ขบวนที่มุ่งหน้าลงใต้จึงวิ่งมาผิดราง จากอุบัติเหตุครั้งนี้ ทำให้เกิดการตั้งข้อสงสัยต่อความปลอดภัยของระบบรางรถไฟของโปแลนด์ ซึ่งเพิ่งมีการปรับปรุงเมื่อไม่นานมานี้ ขณะที่ระบบส่วนใหญ่ยังมีการใช้มาตั้งแต่ยุคคอมมิวนิสต์ ด้านนายสลาโวเมียร์ โนวัค รัฐมนตรีคมนาคมโปแลนด์กล่าวยืนยันว่า การเดินทางด้วยรถไฟยังคงมีความปลอดภัย และการปรับปรุงระบบการเดินรถทุกครั้ง รัฐบาลยังคงคำนึงถึงความปลอดภัยของผู้โดยสารเป็นลำดับแรก และอุบัติเหตุครั้งนี้เกิดขึ้นบนเส้นทางที่ได้รับการปรับปรุงแล้ว</doc>
