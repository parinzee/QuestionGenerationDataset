<doc id="368069" url="https://th.wikipedia.org/wiki?curid=368069" title="โซปแลนด์">โซปแลนด์ โซปแลนด์ () เป็นสถานที่ที่ให้บริการการค้าประเวณีประเภทหนึ่งในประเทศญี่ปุ่น รูปแบบธุรกิจของโซปแลนด์เป็นธุรกิจที่ให้บริการอาบน้ำพร้อมพนักงานอาบน้ำคล้ายกับธุรกิจอาบอบนวดในประเทศไทย แต่ทว่าในโซปแลนด์พนักงานอาบน้ำจะมีการขายประเวณีร่วมอยู่ด้วยเสมอ โซปแลนด์สามารถพบได้บริเวณศูนย์กลางเมืองใหญ่เช่นใน ซุซุกิโนะในซัปโปะโระ หรืออย่างคะบุกิโจและโยะชิวะระในโตเกียว ราคาของโซปแลนด์จะหลากหลายขึ้นอยู่กับ สถานที่ เวลาของวัน และระยะเวลาในการทำกิจกรรม ในประเทศญี่ปุ่นมีโซปแลนด์บางแห่งที่ให้บริการเพศหญิง โดยที่ผู้ให้บริการเป็นผู้ชายต้นกำเนิด ต้นกำเนิด. แนวคิดของโซปแลนด์เริ่มต้นพัฒนาจากที่ประเทศญี่ปุ่นกำหนดให้การค้าประเวณีเป็นเรื่องผิดกฎหมาย ธุรกิจการค้าประเวณีหลายแห่งได้เปลี่ยนรูปแบบธุรกิจเป็นการให้บริการอาบน้ำแทนที่ โดยให้ผู้หญิงมาอาบน้ำให้ผู้ชายซึ่งไม่ถือว่าผิดกฎหมายแต่อย่างใด ในช่วงเริ่มต้นธุรกิจลักษณะโซปแลนด์ใช้ชื่อว่า "โทะรุโกะบุโระ" ซึ่งหมายถึงการอาบน้ำแบบตุรกี และต่อมาได้มีการประกวดการตั้งชื่อในระดับประเทศ และธุรกิจประเภทนี้ได้กลายมาเป็นชื่อ "โซปแลนด์"</doc>
