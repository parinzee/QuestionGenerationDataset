<doc id="351910" url="https://th.wikipedia.org/wiki?curid=351910" title="ลาพร็องตีซอร์ซีเย">ลาพร็องตีซอร์ซีเย ลาพร็องตีซอร์ซีเย (; มีชื่อเต็มว่า The Sorcerer's Apprentice, Scherzo after a ballad by Goethe) เป็นซิมโฟนิกโพเอ็ม ผลงานประพันธ์ของปอล ดูว์กัสในปี ค.ศ. 1897 โดยได้รับแรงบันดาลใจมาจากโคลงภาษาเยอรมันของโยฮันน์ วอล์ฟกัง ฟอน เกอเทอ ชื่อ Der Zauberlehrling ผลงานเขียนในปี ค.ศ. 1797 ซิมโฟนิกโพเอมชิ้นนี้เป็นที่รู้จักกันทั่วไป จากผลงานบันทึกเสียงในปี ค.ศ. 1929 โดยวงนิวยอร์กฟิลฮาร์โมนิก อำนวยเพลงโดยอาตูโร ตอสกานีนี และจากการนำมาสร้างเป็นภาพยนตร์แอนิเมชั่น "The Sorcerer's Apprentice" หนึ่งในแปดเรื่องในภาพยนตร์ดิสนีย์ แฟนเทเชีย ในปี ค.ศ. 1940 อำนวยเพลงโดยลีโอโปลด์ สโตคอฟสกี ซึ่งดำเนินเรื่องราวตามบทประพันธ์ของเกอเทอ โดยมีมิกกี เมาส์ เป็นตัวแสดงนำ งานแอนิเมชั่นชิ้นนี้ถูกนำมาสร้างใหม่อีกครั้งในภาพยนตร์ แฟนเทเชีย 2000</doc>
