<doc id="448918" url="https://th.wikipedia.org/wiki?curid=448918" title="อะเกะชิ มิสึฮิเดะ">อะเกะชิ มิสึฮิเดะ อะเกะชิ มิสึฮิเดะ () เป็นขุนพลคนสำคัญของ โอะดะ โนะบุนะงะ ในยุคเซ็งโงะกุประวัติ ประวัติ. อะเกะชิ จุเบะ มิสึฮิเดะ สันนิษฐานว่าน่าจะเกิดในวันที่10 มีนาคม ปี พ.ศ. 2079 ที่แคว้นมิโนะ ซึ่งปกครองโดยไดเมียวไซโต้ โดสะ แห่งมิโนะ ประวัติเกี่ยวกับเขาในช่วงวัยเด็กไม่เป็นที่แน่ชัด รู้แต่เพียงว่าเขาเป็นบุรุษผู้มากด้วยความสามารถทั้งในด้านบู๊และบุ๋น มีความรอบรู้ทางด้านการปกครองและด้านการทหาร รวมไปถึงฝีมือด้านเพลงดาบและอาวุธปืนชนิดหาตัวจับยาก บวกกับท่วงท่าที่สง่างามทำให้ได้เป็นขุนพลคนสนิทของไดเมียวไซโต้อย่างไม่ยากเย็น ต่อมาไดเมียวไซโต้ถูกบุตรชายสังหาร ทำให้มิสึฮิเดะต้องหนีไปเข้าร่วมกับโชกุนอะชิกะงะ โยชิอากิที่เกียวโต ซึ่งในขณะนั้น เกิดก่อกบฏขึ้นในเมืองหลวง ทำให้อะชิกะงะต้องคนไปขอความช่วยเหลือจากโนะบุนะงะ ทำให้มิสึฮิเดะได้มีโอกาสรู้จักกับโนะบุนะงะ และได้กลายมาเป็นขุนพลคนสำคัญของโนะบุนะงะในภายหลัง อะเกะชิ มิสึฮิเดะเป็นผู้บัญชาการกองทัพของโอะดะ โนะบุนะงะ ในสงครามต่างๆในหลายต่อหลายครั้ง รวมไปถึงสงครามระหว่างองทัพอะซะกุระ-อาซาอิกับกองทัพโนะบุนะงะที่คะเนะงะซะกิและยุทธการภูเขาฮิเอ อันเป็นศูนย์กลางของกลุ่มพระนักรบอิกกะ-อิกกิ มิสึฮิเดะก็เป็นหนึ่งในขุนพลที่เข้าร่วมในศึกครั้งนี้ด้วย แม้มิสึฮิเดะจะได้รับความดีความชอบจากโอะดะ โนะบุนะงะ แต่กระนั้นจุดเปลี่ยนสำคัญก็ได้เกิดขึ้นในปี ค.ศ. 1579 เมื่อมิสึฮิเดะได้รับคำสั่งให้บุกปราสาทยะงะมิ ที่ ฮะตะโนะ ฮิเดะฮะรุครอบครองอยู่ มิสึฮิเดะไม่ต้องการให้มีการนองเลือดเกิดขึ้น จึงไปเจรจากับฮิเดะฮะรุให้ยอมจำนนต่อโนะบุนะงะ โดยส่งมารดาไปเป็นตัวประกัน เพื่อแลกกับการให้ฮิเดะฮะรุยอมสวามิภักดิ์ต่อโนะบุนะงะ แต่ทว่า เหตุการณ์กลับพลึกผันเมื่อโนะบุนะงะได้สังหารฮิเดะฮะรุและพวกพ้อง รวมไปถึงมารดาของมิสึฮิเดะ สร้างความแค้นต่อมิสึเดะเป็นอย่างมาก จนนำไปสู่แผนลอบสังหารโนะบุนะงะที่วัดฮอนโนจิในปี ค.ศ. 1582 หลังจากนั้น มิสึฮิเดะก็ตั้งตนเป็นใหญ่เหนือกองทัพโนะบุนะงะ แต่หลังจากนั้นเพียง 13 วัน เขาก็ถูกสังหารโดยโทะโยะโตะมิ ฮิเดะโยะชิ ในวันที่ 2 กรกฎาคม ค.ศ. 1582 มีตำนานกล่าวว่าอะเกะชิ มิสึฮิเดะสามารถหนีไปได้และหนีไปออกบวชพระสงฆ์นามว่า เทนไก และเชื่อว่าเทนไกผู้นี้คือที่ปรึกษาของโทะกุงะวะ อิเอะยะซุในภายหลัง แต่ไม่มีหลักฐานยืนยันว่าเป็นเรื่องจริงแต่อย่างใดหนังสืออ่านเพิ่ม</doc>
