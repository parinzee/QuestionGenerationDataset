<doc id="355618" url="https://th.wikipedia.org/wiki?curid=355618" title="โรงเรียนวชิราลัย">โรงเรียนวชิราลัย โรงเรียนวชิราลัย เป็นโรงเรียนเอกชน ตั้งอยู่ใน ตำบลหนองผึ้ง อำเภอสารภี จังหวัดเชียงใหม่ โดยมีนางราตรี ตนเล็ก เป็นผู้รับใบอนุญาต และมีนายคนอง ตนเล็ก เป็นผู้บริหาร โรงเรียนวชิราลัยมีอุดมการณ์ ความมุ่งหวังสูงสุดที่จะปลูกฝัง อบรม จัดการเรียนรู้ให้มีประสบการณ์แก่นักเรียนทุกคนอย่างเต็มกำลังความสามารถโดยเฉพาะอย่างยิ่งผู้ผ่านการศึกษาจากโรงเรียนจะต้องเป็นบุคคลที่มีคุณสมบัติตามปรัชญาของโรงเรียนประวัติประวัติ. - ปี พ.ศ. 2542 นายคนอง ตนเล็ก ผู้รับใบอนุญาตโรงเรียนวรานีกูล พิจารณาเห็นว่า จำนวนนักเรียนในโรงเรียนวรานีกูล มีปริมาณเพิ่มมากขึ้นเพราะเป็นที่ไว้วางใจของผู้ปกครองจึงเกิดแนวคิดที่จะขยายโรงเรียน โดยได้มอบหมายให้นางราตรี ตนเล็ก ผู้จัดการโรงเรียนวรานีกูลไปติดต่อขยายพื้นที่โดยขอซื้อที่ดินบริเวณ หมู่ที่ 7 ตำบลหนองผึ้ง อำเภอสารภี ขนาดพื้นที่จำนวน 3 ไร่ เป็นเงิน 3,600,000 บาท เพิ่มเติมจากที่ดินของตน - ปี พ.ศ. 2543 หลังจากที่มีการจัดซื้อที่ดินดังกล่าวเพิ่มเติมแล้ว นายคนอง ตนเล็ก ได้ศึกษาข้อมูลโครงการ ขอรับการสนับสนุนเพื่อจัดตั้งสถานศึกษาเอกชน ของสำนักงานคณะกรรมการการศึกษาเอกชน โดยได้ดำเนินการ ดังนี้ - ออกแบบแผนผังการจัดสร้างโรงเรียนวชิราลัย (Master Plan) ประกอบด้วย อาคารเรียน อาคารอำนวยการ โรงอาหาร ทั้งนี้ ได้ดำเนินการขออนุญาตจากทางราชการที่เกี่ยวข้อง โดย - เทศบาลตำบลยางเนิ้ง ได้อนุญาตให้โรงเรียนก่อสร้างอาคารเรียนตามที่เสนอ - จังหวัดเชียงใหม่อนุญาตให้โรงเรียนใช้แบบแปลนก่อสร้างอาคารเรียนตามที่ได้รับอนุมัติ - จัดทำโครงการขอรับการสนับสนุนเพื่อจัดตั้งสถานศึกษาเอกชนตามโครงการเงินกู้ของสำนักงานคณะกรรมการการศึกษาเอกชน และธนาคารออมสิน - ในปี พ.ศ. 2544 โรงเรียนได้ดำเนินการก่อสร้างอาคารอำนวยการ ซึ่งเป็นสถานที่ประดิษฐานพระรูปหล่อครูบาศรีวิชัย ในอาคารอำนวยการ ประกอบด้วย ห้องครูใหญ่ ห้องธุรการ ห้องคอมพิวเตอร์ ห้องซาวด์แลป และ ห้องเอนกประสงค์ ต่อมาในปลายปี 2544 ได้รับการอนุมัติโครงการสนับสนุนเงินกู้ จากสำนักงานคณะกรรมการการศึกษาเอกชน และธนาคารออมสิน ก่อสร้างอาคารเรียน 3 ชั้น 18 ห้องเรียน เป็นเงิน 7,000,000 บาท - ปี พ.ศ. 2545 โรงเรียนได้ปรับปรุงสถานที่จัดตกแต่งบริเวณทั้งภายใน ภายนอก รับสมัครบุคลากรเข้ามาปฏิบัติงานในตำแหน่งต่าง ๆ จัดการอบรมสัมมนาบุคลากรมาโดยต่อเนื่อง โดยเปิดเรียนอย่างเป็นทางการ ในวันที่ 9 พฤษภาคม 2545 มีนักเรียนระดับชั้นประถมศึกษาปีที่ 1 และมัธยมศึกษาปีที่ 1 จำนวน ชั้นละ 3 ห้อง โดยมีนางราตรี ตนเล็ก เป็นผู้รับใบอนุญาต นายคนอง ตนเล็ก เป็นผู้จัดการ และนางหทัยกาญจน์ เปรมใจสุข เป็นครูใหญ่ - ปีการศึกษา 2545 มีนักเรียนระดับชั้นประถมศึกษา จำนวน 110 คน และระดับชั้นมัธยมศึกษา จำนวน 99 คน รวมนักเรียนโรงเรียนวชิราลัย ในปีการศึกษา 2545 ทั้งสิ้นจำนวน 209 คน และมีครูจำนวน 13 คน - ปีการศึกษา 2547 โรงเรียนได้ทำการขยายอาคารเรียน ได้สร้างอาคารเรียน 1 ชั้น จำนวน 7 ห้องเรียนขึ้น เพื่อรองรับจำนวนนักเรียนที่เพิ่มขึ้น โดยมีนายอินทร์ศวร พุทธปวน เป็นผู้อำนวยการ และมีนักเรียนระดับชั้นประถมศึกษา จำนวน 287 คน และระดับชั้นมัธยมศึกษา จำนวน 321 คน รวมนักเรียนโรงเรียนวชิราลัยในปีการศึกษา 2547 ทั้งสิ้นจำนวน 608 คน และมีครูจำนวน 37 คน - ปีการศึกษา 2548 โรงเรียนพิจารณาเห็นว่า นักเรียนมีปริมาณมากขึ้น จำเป็นต้องขยายพื้นที่ จึงขอเช่าพื้นที่เพิ่มเติมและจัดสร้างอาคารเรียน 4 ชั้น เพื่อขยายชั้นเรียนในระดับชั้นมัธยมศึกษาปีที่ 4 – 6 - ปีการศึกษา 2549 มีจำนวนนักเรียนประถมศึกษาจำนวน 334 คน มัธยมศึกษาจำนวน 398 คน รวม 732 คน ครู 49 คน - ปีการศึกษา 2550 มีนักเรียนระดับชั้นประถมศึกษา จำนวน 351 คน และระดับชั้นมัธยมศึกษา จำนวน 448 คน รวมนักเรียนในโรงเรียนวชิราลัยในปีการศึกษา 2550 ทั้งสิ้นจำนวน 793 คน และมีครูจำนวน 53 คน - ปีการศึกษา 2551 มีนักเรียนระดับชั้นประถมศึกษา จำนวน 221 คน และระดับชั้นมัธยมศึกษา จำนวน 491 คน รวมนักเรียนทั้งหมด 712 คน คณะครูจำนวน 52 คนคำขวัญประจำโรงเรียน คำขวัญประจำโรงเรียน. "คนดี มีวินัย กายและใจอดทน (Great one Discipline Toughness)"- คนดี (Great one)- รักชาติไทย มีความสำนึกหวงแหนศิลปวัฒนธรรมไทย เป็นบุคคล สะอาด รู้จักรักษาความสะอาดให้กับตนเอง ครอบครัว สถาบันและชุมชนมีความขยันหมั่นเพียรในการเรียนการทำงาน - มีวินัย (Discipline)- รักประชาธิปไตย เคารพระเบียบ กฎกติกา มีความรับผิดชอบ - กายและใจอดทน (Toughness)- อดทน อดกลั้นและอดออม กล้าที่จะทำดี กล้าแสดงออก มีความเสียสละ และรักษาสุขภาพร่างกาย จิตใจให้สมบูรณ์ปรัชญาของโรงเรียน ปรัชญาของโรงเรียน. "ผู้มีการศึกษาดี ต้องเลี้ยงตัวเอง เลี้ยงพ่อแม่ และช่วยเหลือประเทศชาติได้ (Well-educated person have to be responsible for themselves, their parents and their nation)"- "ผู้มีการศึกษาดี (Well-educated person)"- หมายถึง นักเรียนได้รับความรู้จากการจัดการเรียนการสอนทางด้านวิชาการต่างๆ ด้วยวิธีที่ถูกต้องและเหมาะสมทำให้ผู้เรียนรู้จักคิดเป็น และคิดอย่างสร้างสรรค์ ทำเป็น และรู้จักแก้ปัญหาในชีวิตจริงได้อย่างเหมาะสม - ต้องเลี้ยงตัวเอง (Responsible for oneself)- หมายถึง การปลูกฝังให้นักเรียนเป็นคนดี ขยัน อดทน มีความรับผิดชอบต่อหน้าที่ของตนเอง เคารพในสิทธิของตนเอง สามารถนำพาตนเองให้ประสบความสำเร็จตามความสามารถของตนเอง - เลี้ยงพ่อแม่ (Responsible for their parents)- หมายถึง การปลูกฝังให้นักเรียนมีคุณธรรม จริยธรรม มีจิตใจโอบอ้อมอารี เอื้อเฟื้อเผื่อแผ่ มีเมตตา มีความซื่อสัตย์ กตัญญู กตเวทีต่อบุพการี และผู้มีพระคุณ - ช่วยเหลือประเทศชาติได้ (Responsible for our nation)- หมายถึง การปลูกฝังให้นักเรียนมีจิตที่ยึดมั่นในชาติ ศาสนา พระมหากษัตริย์ โดยทำหน้าที่เป็นพลเมืองที่ดี มีความรับผิดชอบในกฎระเบียบของสังคม พร้อมเคารพและปฏิบัติตามกฎหมายของบ้านเมืองได้อย่างดี</doc>
