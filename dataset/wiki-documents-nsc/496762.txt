<doc id="496762" url="https://th.wikipedia.org/wiki?curid=496762" title="อลิซ อินเกลย์">อลิซ อินเกลย์ อลิซ อินเกลย์ () เป็นนักยิงธนูชาวออสเตรเลียจากรัฐเวสเทิร์นออสเตรเลีย เธอเข้าแข่งขันให้แก่สโมสรยิงธนูโยไคน์ และเธอได้ทำการเปิดตัวในระดับชาติใน ค.ศ. 2007 ในรายการออสเตรเลียนจูเนียร์เนชันแนลแชมเปี้ยนชิพ เธอเข้าแข่งขันในระดับนานาชาติใน ค.ศ. 2009 ที่รายการเวิลด์คัพครั้งที่ 2 ณ ประเทศตุรกีชีวิตส่วนตัว ชีวิตส่วนตัว. อินเกลย์มาจากรัฐเวสเทิร์นออสเตรเลีย และได้อาศัยอยู่ในออสเตรเลียนแคพิทอลเทร์ริทอรี บรรพบุรุษชาวอังกฤษของเธออาศัยอยู่ในพื้นที่เดียวกันกับโรบินฮูดในประวัติศาสตร์ เธอเป็นคนถนัดขวา นอกเหนือจากการยิงธนู เธอได้เล่นเน็ตบอล, คาราเต้, ว่ายน้ำ, ยิมนาสติก, เทนนิส, กรีฑา และฟุตบอล อินเกลย์เข้าศึกษาที่วิทยาลัยเลคกินนินเดอร์รา และมหาวิทยาลัยอีดิธ โคแวน ที่ซึ่งเธอกำลังศึกษาระดับปริญญาอักษรศาสตรบัณฑิตการยิงธนู การยิงธนู. อินเกลย์เริ่มต้นการยิงธนูเมื่อเธออายุได้ 12 ปี โดยพี่ชายและพ่อของเธอได้มีส่วนเกี่ยวข้องกับกีฬาดังกล่าวในขณะนั้น เมื่อเธอมีอายุได้ 15 ปี เธอก็ได้รับทุนการศึกษาที่สถาบันกีฬาออสเตรเลีย ที่ซึ่งเธอได้ตั้งหลักปักฐานเป็นระยะเวลาสองปีครึ่ง เธอเข้าแข่งขันในการแข่งขันสโมสรให้แก่สโมสรยิงธนูโยไคน์ เธอได้ร่วมฝึกกับน้องชายของเธอที่มีชื่อว่าคอลลัม อินเกลย์ โดยเธอได้รับการฝึกสอนจากไซมอน แฟร์เวเธอร์ ผู้ซึ่งทำการฝึกสอนเธอตั้งแต่ ค.ศ. 2009 ออสเตรเลียนจูเนียร์เนชันแนลแชมเปี้ยนชิพ 2007 เป็นรายการระดับชาติรายการแรกที่เธอเข้าแข่งขัน ช่วง ค.ศ. 2009 เป็นปีที่เธอมีผลงานเป็นจำนวนมาก โดยอินเกลย์ได้ประสบความสำเร็จทางกีฬาหลายรายการ เธอเข้าแข่งขันรายการนานาชาติครั้งแรกในเวิลด์คัพ 2009 ที่ประเทศตุรกี ในปีเดียวกันนี้ เธอได้เข้าแข่งขันออสเตรเลียนยูธโอลิมปิกสามรายการ และเธอได้อันดับสองจากการแข่งขันรายการออสเตรเลียนเนชันแนลซีเนียร์แชมเปี้ยนชิพ 2009 ค.ศ. 2010 เป็นอีกปีที่เธอมีผลงานเป็นจำนวนมาก ซึ่งรวมถึงการเป็นที่หนึ่งของรายการออสเตรเลียนจูเนียร์เนชันแนลแชมปี้ยนชิพ 2010 ที่ซึ่งเธอเป็นผู้นำของสนามด้วยคะแนน 155 คะแนน เธอได้เข้าแข่งขันในโอลิมปิกเยาวชนที่ประเทศสิงคโปร์ โดยเป็นนักยิงธนูหญิงเพียงคนเดียวของออสเตรเลียที่เข้าแข่งขัน เธอเป็นฝ่ายแพ้ในรอบควอเตอร์ไฟนอลของประเภทบุคคลหญิง และอยู่ในลำดับที่ 9 ของอันดับรวม ส่วนในประเภททีมผสม เธอกับเพื่อนร่วมทีมชื่อเบน น็อตต์ ได้อยู่ในลำดับที่ห้า หลังจากนั้น เธอได้เข้าร่วมทีมยิงธนูออสเตรเลียเข้าแข่งขันรายการกีฬาเครือจักรภพ 2010 อินเกลย์เข้าแข่งขันหลายรายการใน ค.ศ. 2011 รวมถึงกีฬามหาวิทยาลัยโลกที่ประเทศจีนเป็นเจ้าภาพ และยิงธนูชิงแชมป์โลกเยาวชนที่ประเทศโปแลนด์ ในเดือนกันยายน ค.ศ. 2011 เธอได้รับการขนานนามให้เป็นนักยิงธนูเงาประจำทีมโอลิมปิก และได้เข้าร่วมค่ายฝึกทีมชาติในแคนเบอร์ราในเดือนกันยายน ค.ศ. 2011 หลังจากนั้นเธอได้เดินทางสู่กรุงลอนดอนในเดือนตุลาคม ค.ศ. 2011 เพื่อร่วมรายการทดสอบในโอลิมปิก ณ ลอร์ดคริกเกตกราวน์ และเธอยังได้ขึ้นแท่นในการแข่งขันกีฬาโอลิมปิกรอบคัดเลือกโซนโอเชียเนียในมกราคม ค.ศ. 2012 จากนั้น เธอได้เข้าร่วมค่ายฝึกทีมชาติในแคนเบอร์ราใน ค.ศ. 2012 ในรายการชิงแชมป์แห่งชาติ 2012 ของประเภททีมคันธนูโค้งกลับ เธอได้เป็นส่วนหนึ่งของทีมยิงธนูออสเตรเลียตะวันตก ในส่วนเป้าหมายของทีม เธอมีคะแนนที่ 2,548 คะแนน ในรายการยิงธนูเป้าหมายชิงแชมป์แห่งชาติ 2012 เธอได้อันดับสองในฐานะสมาชิกของเอดับบลิวเอ ในเดือนมีนาคม ในการสรรหานักยิงธนูร่วมแข่งโอลิมปิก 2012 เธอได้เป็นที่สองด้วยคะแนน 2,548 คะแนน</doc>
