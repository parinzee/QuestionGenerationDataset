<doc id="410836" url="https://th.wikipedia.org/wiki?curid=410836" title="เทศบาลตำบลไพรบึง">เทศบาลตำบลไพรบึง เทศบาลตำบลไพรบึง เป็นองค์กรปกครองส่วนท้องถิ่นประเภทเทศบาลตำบล อยู่ในเขตพื้นที่อำเภอไพรบึง จังหวัดศรีสะเกษโดยเป็น 1 ในบรรดาเทศบาลตำบลจำนวน 23 แห่งในปัจจุบันของจังหวัดศรีสะเกษ มีสำนักงานตั้งอยู่หมู่ที่ 20 ถนนเทศบาล 30 ตำบลไพรบึง อำเภอไพรบึง จังหวัดศรีสะเกษ เขตเทศบาลตั้งอยู่ในบริเวณตอนกลางของจังหวัดศรีสะเกษ ห่างจากตัวเมืองจังหวัดศรีสะเกษมาทางทิศใต้ประมาณ 42 กิโลเมตร มีพื้นที่ครอบคลุมบางส่วนของตำบลไพรบึงและตำบลสำโรงพลัน ของอำเภอไพรบึง โดยเป็นที่ตั้งของที่ว่าการอำเภอและหน่วยงานส่วนราชการระดับภูมิภาคต่างๆ รวมทั้งศูนย์กลางทางเศรษฐกิจ บริการและการคมนาคมของอำเภออาณาเขตอาณาเขต. - ทิศเหนือ ติดต่อกับบ้านตราด ตำบลไพรบึง - ทิศใต้ ติดต่อกับบ้านทุ่มและบ้านสำโรงธรรม ตำบลสำโรงพลัน - ทิศตะวันออก ติดต่อกับบ้านพราน ตำบลไพรบึง - ทิศตะวันตก ติดต่อกับบ้านคอก ตำบลไพรบึงประวัติ ประวัติ. เทศบาลตำบลไพรบึง มีรากฐานจากการจัดตั้งเป็น สุขาภิบาลไพรบึง ตามประกาศกระทรวงมหาดไทย เมื่อ พ.ศ. 2528 และพระราชบัญญัติสุขาภิบาล (ฉบับที่ 3) พ.ศ. 2528 ต่อมาได้รับการยกฐานะเป็นเทศบาลตำบล เมื่อวันที่ 25 พฤษภาคม พ.ศ. 2542 ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542โครงสร้างการบริหารและการปฏิบัติราชการโครงสร้างการบริหารและการปฏิบัติราชการ. - ฝ่ายบริหาร ได้แก่ คณะเทศมนตรี ประกอบด้วยนายกเทศมนตรี(ปัจจุบันคือนายศักดิ์ชาย ปัญญาทรงรุจิ), รองนายกเทศมนตรี 2 คน - ฝ่ายนิติบัญญัติ ได้แก่ สภาเทศบาลซึ่งทำหน้าที่ควบคุมฝ่ายบริหาร ภายในสภาเทศบาลประกอบด้วยสมาชิกสภาเทศบาล จำนวน 12 คน ที่มาจากการเลือกตั้งอีกจำนวน 10 คน ดำรงตำแหน่งคราวละ 4 ปี ประธานสภาเทศบาลคนปัจจุบันคือนายวันนา อินเตสะ รองประธานสภาเทศบาลคนปัจจุบันคือนางอรสา สุภาพ รวมกับสมาชิกสภาเทศบาลที่ - โครงสร้างการปฏิบัติราชการ มีปลัดเทศบาล เป็นผู้บังคับบัญชาพนักงานเทศบาลและพนักงานจ้างเทศบาล มีหน้าที่และความรับผิดชอบในการควบคุมดูแลราชการประจำของเทศบาลให้เป็นไปตานโยบาย ประกอบด้วยส่วนการปฏิบัติราชการคือ สำนักปลัดเทศบาล กองการศึกษา กองคลัง กองช่าง กองสาธารณสุข กองประปา และหน่วยงานตรวจสอบภายในตราสัญลักษณ์ ตราสัญลักษณ์. ป่าไม้ หมายถึง ไพรหรือผืนป่าอันอุดมสมบูรณ์ ซึ่งเป็นคำหนึ่งที่ประกอบในชื่อเทศบาล สื่อถึงความเขียวขจีของพืชพรรณ ธัญญาหารและป่าไม้ น้ำ หมายถึง บึงหรือแหล่งน้ำจืดตามธรรมชาติขนาดใหญ่ อันได้แก่บึงนกเป็ดน้ำไพรบึง(หนองใหญ่)ซึ่งเป็นบึงดั้งเดิมที่ตั้งอยู่ระหว่างชุมชนบ้านไพรบึงกับบ้านสวายทางตอนเหนือของเทศบาล บึงแห่งนี้เป็นที่มาของคำอีกหนึ่งคำที่ประกอบเป็นชื่อเทศบาล บ่งบอกถึงความชุ่มชื้นตามธรรมชาติ และความมีน้ำใจของชาวเทศบาลไพรบึง ฝูงนกเป็ดน้ำกำลังโผบิน หมายถึง นกเป็ดน้ำซึ่งเป็นสัตว์ป่าอนุรักษ์และได้รับความคุ้มครอง มีแหล่งพักอาศัยชุกชุมในบึงนกเป็ดน้ำไพรบึง อันเป็นแหล่งสันทนาการและท่องเที่ยวสำคัญอีกแห่งหนึ่งในเขตเทศบาลและของจังหวัดศรีสะเกษข้อมูลทั่วไปสภาพภูมิประเทศ ข้อมูลทั่วไป. สภาพภูมิประเทศ. เทศบาลตำบลไพรบึงตั้งอยู่ในพื้นที่ตอนกลางของจังหวัดศรีสะเกษ สภาพภูมิประเทศโดยทั่วไปเป็นที่ราบลุ่ม สลับกับลูกคลื่นลอนลาด มีแหล่งน้ำธรรมชาติที่สำคัญได้แก่หนองใหญ่หรือบึงนกเป็ดน้ำไพรบึง และบางส่วนของลำห้วยชลัง ซึ่งไหลผ่านทางด้านทิศตะวันออกของเขตเทศบาล สภาพดินเหมาะสมสำหรับการเกษตรกรรมทั้งการเพาะปลูกและเลี้ยงสัตว์ประชากรและกลุ่มชาติพันธุ์ ประชากรและกลุ่มชาติพันธุ์. ในเขตเทศบาลประกอบด้วยประชากร จำนวนทั้งสิ้น 10,705 คน จำแนกเป็นเพศชาย จำนวน 5,351 คน, เพศหญิง จำนวน 5,354 คน มีจำนวนผู้มีสิทธิ์เลือกตั้งทั้งสิ้น 7,593 คน มีบ้านเรือนทั้งหมดจำนวน 2,376 หลังคาเรือน กลุ่มชาติพันธุ์ในเขตเทศบาลประกอบด้วยกลุ่มชาติพันธุ์ที่หลากหลาย ซึ่งมีทั้งชาวไทยเชื้อสายลาวซึ่งพูดภาษาลาว ชาวไทยเชื้อสายเขมรซึ่งพูดภาษาเขมรสูงหรือขแมร์เลอ ชาวไทยเชื้อสายกูย (หรือกวยหรือส่วย) ชาวไทยเชื้อสายเยอซึ่งพูดภาษากูยเยอ กลุ่มชาติพันธุ์เหล่านี้ถือเป็นประชากรกลุ่มใหญ่ มักประกอบอาชีพหลักด้านการเกษตร นอกจากนั้น ยังมีชาวไทยเชื้อสายจีน ซึ่งพูดทั้งภาษาจีน ภาษาไทยลาวหรือไทยอีสานและเขมรสูงหรือขแมร์เลอ จัดเป็นประชากรส่วนรองซึ่งเป็นกลุ่มหลักที่เป็นนักลงทุนและเจ้าของธุรกิจค้าปลีกและการบริการเขตการปกครอง เขตการปกครอง. ภายในพื้นที่เทศบาลจำแนกเป็น 11 ชุมชน ได้แก่ชุมชนหมู่ต่างๆในบางส่วนของตำบลไพรบึงและตำบลสำโรงพลัน ซึ่งไม่นับรวมเป็นเขตองค์การบริหารส่วนตำบลไพรบึงและเขตองค์การบริหารส่วนตำบลสำโรงพลันโครงสร้างพื้นฐานและสาธารณูปโภค โครงสร้างพื้นฐานและสาธารณูปโภค. พื้นที่เขตเทศบาลตำบลไพรบึงเป็นที่ตั้งของหน่วยงานและศูนย์บริการสาธารณูปโภคด้านต่างๆ ดังนี้การคมนาคมและขนส่งการคมนาคมและขนส่ง. - ที่ทำการหมวดการทางไพรบึง (กรมทางหลวง) - เส้นทางหลักในการคมนาคมทางบกคือ ทางหลวงแผ่นดินหมายเลข 2111 (พยุห์-ขุนหาญ)ซึ่งผ่านเขตเทศบาลตำบลไพรบึง ถือเป็นศูนย์กลางการเดินทางและการคมนาคมขนส่งของอำเภอ โดยป็นเส้นทางสำคัญที่เชื่อมโยงการเดินทางไปยังจุดสำคัญในทิศทางต่างๆ ดังนี้- ทางทิศเหนือ เชื่อมโยงการเดินทางสู่อำเภอพยุห์ ด้วยระยะทาง 20 กิโลเมตร และจากอำเภอพยุห์เชื่อมต่อไปยังอำเภอเมืองศรีสะเกษ ด้วยทางหลวงแผ่นดินหมายเลข 221 อีก 20 กิโลเมตร รวมเป็นระยะทางจากเขตเทศบาลไพรบึงถึงตัวเมืองจังหวัดศรีสะเกษทั้งสิ้น 42 กิโลเมตร(รถโดยสารประจำทางสายขุนหาญ-ไพรบึง-ศรีสะเกษ) - ทางทิศใต้ เชื่อมโยงการเดินทางสู่อำเภอขุนหาญ (ตามทางหลวงแผ่นดินหมายเลข 2111) ด้วยระยะทาง 20 กิโลเมตร (รถโดยสารประจำทางสายขุนหาญ-ไพรบึง-ศรีสะเกษ) นอกจากนั้น บริเวณสี่แยกหัวช้าง ในเขตบ้านหัวช้าง ตำบลสำโรงพลัน ของอำเภอไพรบึง ซึ่งห่างจากเขตเทศบาลไพรบึงไปทางทิศใต้ (ตามทางหลวงแผ่นดินหมายเลข 2111) ประมาณ 3 กิโลเมตร ถือเป็นชุมทางการคมนาคมและการขนส่งขนาดใหญ่อีกจุดหนึ่ง เนื่องจากเป็นจุดตัดกับทางหลวงแผ่นดินหมายเลข 24 (ถนนโชคชัย-เดชอุดม) ชุมทางแห่งนี้มีสิ่งอำนวยความสะดวกเพื่อการพักรถและพักผ่อนสำหรับผู้เดินทาง ซึ่งประกอบด้วยสถานีบริการน้ำมันเชื้อเพลิงขนาดใหญ่จำนวน 3 แห่ง ร้านอาหารและร้านสะดวกซื้อ ตลอดจนป้อมตำรวจหน่วยบริการประชาชนของสถานีตำรวจภูธรไพรบึง- ทางทิศตะวันออก เชื่อมโยงการเดินทางสู่อำเภอศรีรัตนะ โดยทางหลวงชนบท หมายเลข ศก 4014 และ 3014 ระยะทาง 30 กิโลเมตร - ทางทิศตะวันตก เชื่อมโยงการเดินทางสู่อำเภอขุขันธ์ โดยทางหลวงชนบท ระยะทาง 36 กิโลเมตร - ถนนในความรับผิดชอบของเทศบาล 64 สาย- ถนนลาดยาง จำนวน 2 สาย ระยะทางรวม 5 กิโลเมตร - ถนนคอนกรีตเสริมเหล็ก (ค.ส.ล.) จำนวน 61 สาย ระยะทางรวม 37.75 กิโลเมตร - ถนนทางหลวงแผ่นดิน ที่โอนให้เทศบาลดูแล พื้นผิวลาดยางแบบ 6 ช่องจราจร จำนวน 1 สาย ระยะทางรวม 2 กิโลเมตร - ถนนทางหลวงแผ่นดิน ที่โอนให้เทศบาลดูแล พื้นผิวลาดยางแบบ 2 ช่องจราจร จำนวน 1 สาย ระยะทางรวม 5 กิโลเมตร - ถนนทางหลวงชนบท ที่โอนให้เทศบาลดูแล จำนวน 3 สาย ระยะทางรวม 4 กิโลเมตรระบบโทรคมนาคมและการสื่อสารระบบโทรคมนาคมและการสื่อสาร. - ที่ทำการไปรษณีย์โทรเลขไพรบึง (33180) - ชุมสายโทรศัพท์และโทรคมนาคมไพรบึง (บริษัท ทีโอที จำกัด และการสื่อสารแห่งประเทศไทย) - ผู้ใช้บริการเช่าเลขหมายโทรศัพท์พื้นฐานในเขตเทศบาล 400 เลขหมาย - ตู้โทรศัพท์สาธารณะ 22 แห่ง - เสาส่งสัญญาณโทรศัพท์เคลื่อนที่ ความถี่ 800/900/1800 (AIS, CAT, DTAC, TRUE) - ศูนย์วิทยุสื่อสารเทศบาลตำบลไพรบึง - สถานที่ให้บริการเครือข่ายอินเทอร์เน็ตทั้งของรัฐและเอกชน 7 แห่ง - ระบบเครือข่ายกระจายเสียงเพื่อการประชาสัมพันธ์ในเขตชุมชน ครอบคลุมพื้นที่ร้อยละ 100พลังงานไฟฟ้าพลังงานไฟฟ้า. - สำนักงานการไฟฟ้าส่วนภูมิภาคอำเภอไพรบึง - ครัวเรือนที่มีไฟฟ้าใช้ในเขตเทศบาล ร้อยละ 100 - ระบบไฟฟ้าส่องสว่างในพื้นที่สาธารณะการประปาและแหล่งน้ำการประปาและแหล่งน้ำ. - สำนักงานการประปาเทศบาลตำบลไพรบึง- สถานีสูบน้ำ - โรงกรองน้ำ - ระบบจ่ายน้ำ - แหล่งน้ำดิบเพื่อการผลิตน้ำประปา 1 แห่ง - แหล่งน้ำธรรมชาติ- หนอง/บึง 6 แห่ง - ลำห้วย 1 สาย - อ่างเก็บน้ำ/ฝายทดน้ำ 3 แห่งโครงสร้างทางสังคมการศึกษา โครงสร้างทางสังคม. การศึกษา. สถานศึกษาซึ่งตั้งอยู่ในเขตเทศบาลตำบลไพรบึงได้แก่- ศูนย์อนุบาลและพัฒนาเด็กก่อนวัยเรียน - โรงเรียนประถมศึกษา- โรงเรียนอนุบาลไพรบึง โรงเรียนประถมศึกษาประจำอำเภอไพรบึง - โรงเรียนบ้านสวาย-สนวน - โรงเรียนบ้านสำโรงพลัน- โรงเรียนมัธยมศึกษา- โรงเรียนไพรบึงวิทยาคม โรงเรียนมัธยมศึกษาประจำอำเภอไพรบึง - โรงเรียนวัดไพรบึงวิทยา - โรงเรียนพระปริยัติธรรมวัดไพรบึง- ศูนย์การศึกษานอกระบบและการเรียนรู้ตามอัธยาศัย- ห้องสมุดประชาชนอำเภอไพรบึง - ศูนย์บริการคอมพิวเตอร์และเครือข่ายอินเทอร์เน็ตการศาสนาและวัฒนธรรมท้องถิ่นการศาสนาและวัฒนธรรมท้องถิ่น. - วัดในพุทธศาสนา อันเป็นศาสนสถานและฌาปนสถานสำหรับการประกอบศาสนพิธี 4 แห่ง- วัดไพรบึง (วัดจำปาสุรภี) - วัดจังกระดาน - วัดสำโรงพลัน - วัดสวาย - สำนักสงฆ์ 1 แห่ง - ศาลเจ้าปู่ตาซึ่งเป็นศาลผีประจำชุมชนตั้งอยู่ตามชุมชนต่างๆ เช่น ศาลผีอารักษ์หนองปิด - เทศกาลและงานประเพณีท้องถิ่นที่สำคัญ- ประเพณีสักการะพระพุทธเจดีย์ไพรบึงและพระบรมสารีริกธาตุ ในช่วงเดือนกุมภาพันธ์ของทุกปี คาบเกี่ยวกับวันมาฆบูชา ณ วัดไพรบึง - ประเพณีสงกรานต์ ช่วงวันที่ 13-15 เมษายน ของทุกปี - ประเพณีบุญบ้องไฟ ในช่วงเดือน 6 ของทุกปี - ประเพณีเข้าพรรษา ใน แรม 1 ค่ำ เดือน 8 ของทุกปี - ประเพณีแซนโฎนตา หรือประเพณีการทำบุญวันสารทของกลุ่มชาติพันธุ์ชาวเขมร จัดในวัน ขึ้น 14 ค่ำ เดือน 10 ของทุกปี - ประเพณีลอยกระทง ในวัน ขึ้น 15 ค่ำ เดือน 12 ของทุกปี ณ สวนสาธารณะบึงนกเป็ดน้ำไพรบึง(หนองใหญ่) และสวนสาธารณะเฉลิมพระเกียรติ(หนองปิด)การแพทย์ พยาบาลและสาธารณสุขการแพทย์ พยาบาลและสาธารณสุข. - โรงพยาบาล 1 แห่ง คือโรงพยาบาลไพรบึง (โรงพยาบาลชุมชน ขนาด 30 เตียง)- แพทย์ 4 คน - ทันตแพทย์ 2 คน - เภษัชกร 3 คน - พยาบาลวิชาชีพ - พยาบาลเทคนิค - เจ้าพนักงานสาธารณสุข - หอผู้ป่วย 3 หลัง - ตึกสงฆ์อาพาธ 1 หลัง - หอพักญาติผู้ป่วย 1 หลัง - ศูนย์บริการแพทย์แผนไทย - สำนักงานสาธารณสุขอำเภอไพรบึง - คลินิกการแพทย์แผนปัจจุบัน 4 แห่งความปลอดภัยในชีวิตและทรัพย์สินความปลอดภัยในชีวิตและทรัพย์สิน. - สถานีตำรวจภูธรไพรบึง - สถานีดับเพลิงและบรรเทาสาธารณภัยเทศบาลตำบลไพรบึง- รถยนต์ดับเพลิงขนาดความจุ 4,000 ลิตร 1 คัน - กระเช้าดับเพลิง - เครื่องดับเพลิงชนิดหาบหาม ติดตั้งตามสถานที่ชุมชน - รถบรรทุกน้ำขนาดความจุ 10,000 ลิตร 1 คัน - พนักงานขับรถดับเพลิง 2 คน - พนักงานดับเพลิง 3 คน - เจ้าพนักงานป้องกันและบรรเทาสาธารณภัย 2 คน - กองร้อย อส.จังหวัดศรีสะเกษ ที่ 10 (อำเภอไพรบึง)การดูแลสิ่งแวดล้อมและสุขอนามัยชุมชนการดูแลสิ่งแวดล้อมและสุขอนามัยชุมชน. - รถเก็บขยะ - พนักงานขับรถเก็บขยะ - พนักงานประจำรถเก็บขยะ - ถังขยะสาธารณะในที่ชุมชน - พื้นที่ทิ้งและกำจัดขยะมูลฝอยการกีฬาและสันทนาการการกีฬาและสันทนาการ. - สวนสาธารณะ 2 แห่ง1. สวนสาธารณะเฉลิมพระเกียรติหนองปิด 2. สวนสาธารณะหนองใหญ่หรือบึงนกเป็ดน้ำไพรบึง- สนามกีฬาและสถานที่ออกกำลังกาย1. สนามกีฬาเทศบาลตำบลไพรบึง (สนามฟุตบอล, สนามวอลเลย์บอล, สนามแบดมินตัน, สนามบาสเก็ตบอล, สนามเซปักตะกร้อ และลู่วิ่ง) 2. ศูนย์บริการฟิตเนสเทศบาลตำบลไพรบึง 3. ลานกีฬากลางแจ้งบริการอุปกรณ์บริหารร่างกายเทศบาลตำบลไพรบึง 4. สนามฟุตบอลหน้าที่ว่าการอำเภอไพรบึง 5. สนามกีฬาโรงเรียนอนุบาลไพรบึง (สนามฟุตบอล, สนามวอลเลย์บอล, สนามเซปักตะกร้อ) 6. สนามกีฬาโรงเรียนไพรบึงวิทยาคม (สนามฟุตบอล, สนามวอลเลย์บอล, สนามแบดมินตัน, สนามบาสเก็ตบอล, สนามเซปักตะกร้อ และลู่วิ่ง) 7. ลานกีฬาที่ทำการองค์การบริหารส่วนตำบลไพรบึง (สนามบาสเก็ตบอล, สนามวอลเลย์บอล, สนามเซปักตะกร้อ, สนามเปตอง) นอกจากนี้ ประชากรในเขตเทศบาลยังนิยมวิ่งออกกำลังกายรอบสวนสาธารณะเฉลิมพระเกียรติ(หนองปิด)และสวนสาธารณะหนองใหญ่หรือบึงนกเป็ดน้ำไพรบึงโครงสร้างทางเศรษฐกิจสภาพพื้นฐานหลักทางเศรษฐกิจ โครงสร้างทางเศรษฐกิจ. สภาพพื้นฐานหลักทางเศรษฐกิจ. สภาพทั่วไปทางเศรษฐกิจของอำเภอไพรบึง มีพื้นฐานหลักจากการเกษตรกรรม การพาณิชยกรรมด้านการค้าปลีก และการบริการประเภทต่างๆ โดยด้านการเกษตรกรรมนั้นเป็นผลมาจากสภาพภูมิประเทศมีความอุดมสมบูรณ์ จึงมีผลผลิตทางการเกษตรออกสู่ตลาดทั้งพืชและสัตว์ในรูปแบบต่างๆไม่ว่าจะเป็นผลิตผลที่ยังไม่ผ่านการแปรรูปและที่ผ่านการแปรรูปแล้ว ผลิตภัณฑ์ทางการเกษตรที่สำคัญได้แก่ ข้าว พืชสวนและพืชไร่ สัตว์เลี้ยง ขณะที่ธุรกิจค้าปลีกและบริการประเภทต่างๆ ผู้ประกอบการจำหน่ายอาหาร สินค้าอุปโภค บริโภค อุปกรณ์ก่อสร้าง และอุตสาหกรรม บริการต่างๆ ด้วยเหตุที่เขตเทศบาลตำบลไพรบึงเป็นที่ตั้งของศูนย์ราชการและธุรกิจดังกล่าวของอำเภอ จึงส่งผลให้เขตเทศบาลเป็นศูนย์กลางด้านเศรษฐกิจของอำเภอด้วยเช่นกัน นอกเหนือจากตลาดสดเทศบาลตำบลไพรบึงและย่านศูนย์รวมกิจการค้าปลีกและการบริการแล้ว ในเขตเทศบาลยังเป็นที่ตั้งของสหกรณ์การเกษตรและตลาดกลางรับซื้อข้าวเปลือก ตลอดจนผลิตผลทางการเกษตรของอำเภอไพรบึงด้วยหน่วยธุรกิจในเขตเทศบาลหน่วยธุรกิจในเขตเทศบาล. - สถานประกอบการประเภทพาณิชยกรรม- ตลาดสดเทศบาลตำบลไพรบึง 1 แห่ง - ศูนย์จำหน่ายผลิตภัณฑ์ชุมชน เทศบาลตำบลไพรบึง 1 แห่ง - สาขาของธุรกิจห้างสรรพสินค้าและซุปเปอร์มาร์เก็ต - สถานบริการทางการแพทย์ พยาบาลและผดุงครรภ์แผนปัจจุบัน 4 แห่ง - ร้านขายยาแผนปัจจุบันและผลิตภัณฑ์ทางเภษัชกรรม - ร้านตัดเย็บเสื้อผ้า - ร้านเสริมสวยและแต่งผม - ร้านบริการนวดและสปาบำบัด - ร้านจำหน่ายและซ่อมอุปกรณ์เครื่องเหล็กเครื่องยนต์ - ร้านจำหน่ายและซ่อมอุปกรณ์โทรศัพท์มือถือ - ร้านจำหน่าย รับซ่อมอุปกรณ์คอมพิวเตอร์และบริการอินเทอร์เน็ต - ร้านจำหน่ายและรับซ่อมอุปกรณ์ไฟฟ้าและอิเล็กทรอนิกส์ - ร้านจำหน่ายอุปกรณ์และวัสดุก่อสร้าง - ผู้ประกอบการรับเหมาก่อสร้าง - ร้านรับซื้อวัสดุและของเก่า - ร้านขายสินค้าปลีก-ส่ง - ร้านจำหน่ายอาหารและเครื่องดื่ม ตาม พ.ร.บ.สาธารณสุข - ตลาดรับซื้อข้าวเปลือก 3 แห่ง - สถานีบริการน้ำมันเชื้อเพลิง 3 แห่ง และจุดบริการน้ำมันเชื้อเพลิงขนาดเล็ก 5 แห่ง - ร้านจำหน่ายยานพาหนะและชิ้นส่วนอะหลั่ยยานพาหนะ - ร้านจำหน่ายเฟอร์นิเจอร์และอุปกรณ์ตกแต่งบ้าน - ร้านจำหน่ายพืชพรรณ ปุ๋ย เมล็ดพันธุ์ ผลิตภัณฑ์เคมี และเครื่องมือทางการเกษตร - สถานประกอบการประเภทอุตสาหกรรม- โรงซ่อมสร้างเครื่องยนต์ - โรงสีข้าว - สถานประกอบการประเภทบริการธุรกรรมทางการเงิน- ธนาคารพาณิชย์ของรัฐบาล 1 แห่ง(ธนาคารเพื่อการเกษตรและสหกรณ์การเกษตร สาขาไพรบึง) - ธนาคารพาณิชย์ของเอกชน ที่กำลังสำรวจตลาด คือ ธนาคารกสิกรไทย - เครื่องบริการธุรกรรมทางการเงินอัตโนมัติของธนาคารพาณิชย์ (ตู้ ATM) 3 เครื่องสถานที่น่าสนใจสถานที่น่าสนใจ. 1. วัดไพรบึง (วัดจำปาสุรภี) เป็นวัดประจำอำเภอ ภายในวัดมี พระพุทธเจดีย์ไพรบึง หรือ พระธาตุไพรบึงซึ่งเป็นพระธาตุเจดีย์ขนาดใหญ่ สร้างตามแบบศิลปะอินเดียแบบเจดีย์พุทธคยา สูงประมาณ 60 เมตร ยอดฉัตรด้านบนสุดเป็นที่ประดิษฐานพระบรมสารีริกธาตุ ถือเป็นปูชนียสถานที่สำคัญและได้รับการเคารพสักการะของพุทธศาสนิกชนชาวจังหวัดศรีสะเกษและชาวไทยอีกแห่งหนึ่ง ในเดือนกุมภาพันธ์ของแต่ละปีในช่วงคาบเกี่ยวกับวันมาฆบูชา ทางวัดกำหนดให้มีงานประเพณีสักการะพระธาตุและพระบรมสารีริกธาตุ 2. บึงนกเป็ดน้ำไพรบึง (หนองใหญ่) เป็นบึงธรรมชาติขนาดใหญ่ มีฝูงนกเป็ดน้ำซึ่งเป็นสัตว์อนุรักษ์อาศัยอยู่หนาแน่นโดยเฉพาะในฤดูหนาว จึงเป็นแหล่งดูนกเป็ดน้ำที่สำคัญของจังหวัดศรีสะเกษ</doc>
