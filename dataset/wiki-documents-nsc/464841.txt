<doc id="464841" url="https://th.wikipedia.org/wiki?curid=464841" title="วงศ์ย่อยปลากระดี่">วงศ์ย่อยปลากระดี่ วงศ์ย่อยปลากระดี่ เป็นวงศ์ย่อยของปลาน้ำจืดในวงศ์ใหญ่ Osphronemidae ใช้ชื่อวิทยาศาสตร์ว่า Luciocephalinae สมาชิกในวงศ์ย่อยนี้ ประกอบไปด้วยสกุลต่าง ๆ ได้แก่- Colisa - Ctenops - Luciocephalus - Parasphaerichthys - Sphaerichthys - Trichogaster แต่ในปัจจุบัน ได้มีการยกเลิกสกุล Colisa โดยให้ไปใช้สกุล Trichogaster แทน และปลาที่อยู่ในสกุล Trichogaster เดิม ก็หันกลับไปใช้สกุล Trichopodus ซึ่งเดิมเคยเป็นชื่อพ้องมาก่อนแทน จัดเป็นปลาขนาดเล็ก ขนาดโตเต็มที่ไม่เกินฝ่ามือของมนุษย์ พบกระจายพันธุ์อยู่ทั่วไปในแหล่งน้ำจืดหลายประเภทของภูมิภาคเอเชียใต้, เอเชียอาคเนย์ และบางส่วนในเอเชียตะวันออก</doc>
