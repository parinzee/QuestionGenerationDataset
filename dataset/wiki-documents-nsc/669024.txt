<doc id="669024" url="https://th.wikipedia.org/wiki?curid=669024" title="ไอลล์บีกอน">ไอลล์บีกอน "ไอลล์บีกอน" () (ชื่อเดิม "Primo") เป็นเพลงของวงดนตรีร็อกชาวอเมริกัน ลิงคินพาร์ก เป็นเพลงลำดับที่ 5 ในสตูดิโออัลบั้มชุดที่ 5 ของวง ลีฟวิงทิงส์ เพลงนี้ประพันธ์โดยลิงคินพาร์ก และมีโปรดิวเซอร์คือ ไมค์ ชิโนะดะ นักร้องนำร่วมของวง และ ริก รูบิน เพลงนี้มีเสียงเครื่องสายที่เล่นโดย อาร์เคด ไฟร์ เตรียมการโดย โอเวน แพลเลตต์ เพลงนี้ได้เข้าสู่ชาร์ตซิงเกิลเพลงร็อกแห่งสหราชอาณาจักรในอันดับที่ 26 และได้รวมอยู่ในรายการเพลงของสถานีวิทยุโมเดิร์นร็อกแห่งลอสแอนเจลิส เคอาร์โอคิว ในวันที่ 5 ธันวาคม พ.ศ. 2555 ในวันที่ 14 พฤศจิกายน พ.ศ. 2556 ลิงคินพาร์กได้ออกเดโมเก่าของเพลง "ไอลล์บีกอน" มีชื่อว่า "พรีโม (ไอลล์บีกอน - ลองฟอร์ม 2010 เดโม)" ในหน้า Tumblr อย่างเป็นทางการของลิงคินพาร์ก ซึ่งเป็นการโปรโมตอัลบั้มของลิงคินพาร์กอันเดอร์กราวด์ที่ได้ออกจำหน่ายในเวลาต่อมา โดยเดโมนี้ได้รวมอยู่ในอัลบั้ม ลิงคินพาร์กอันเดอร์กราวด์ XIII เป็นแทร็กลำดับที่ 3 ในอัลบั้มชาร์ตไวซ์รีมิกซ์ ไวซ์รีมิกซ์. "ไอลล์บีกอน (ไวซ์รีมิกซ์)" () เป็นเพลงรีมิกซ์ของวงดนตรีร็อกชาวอเมริกัน ลิงคินพาร์ก รีมิกซ์มาจากเพลง "ไอลล์บีกอน" จากสตูดิโออัลบั้มชุดที่ 5 ของวง ลิฟวิงทิงส์ ซึ่งออกในปี พ.ศ. 2555 รีมิกซ์โดย ดีเจไวซ์ โดยไวซ์ยังได้ทำผลงานร่วมกับ ไมค์ ชิโนะดะ ในเพลงเดโมที่ชื่อว่า "ฟรีสไตล์" และมี พุชชาที ได้มาเป็นศิลปินรับเชิญในรีมิกซ์นี้ด้วย "ไอลล์บีกอน (ไวซ์รีมิกซ์)" ได้ออกเผยแพร่ใน Tumblr ในวันที่ 24 ตุลาคม พ.ศ. 2556 เพลงนี้รวมเป็นเพลงลำดับที่ 5 ในอัลบั้มรีมิกซ์ชุดที่ 2 ของลิงคินพาร์ก รีชาจด์</doc>
