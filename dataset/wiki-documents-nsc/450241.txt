<doc id="450241" url="https://th.wikipedia.org/wiki?curid=450241" title="แผ่นดินไหวที่แคว้นเอมีเลีย-โรมัญญา พ.ศ. 2555">แผ่นดินไหวที่แคว้นเอมีเลีย-โรมัญญา พ.ศ. 2555 แผ่นดินไหวที่แคว้นเอมีลีอา โรมัญญา ประเทศอิตาลี พ.ศ. 2555 เกิดขึ้นในวันที่ 20 พฤษภาคม พ.ศ. 2555 4.04 น. ศูนย์กลางแผ่นดินไหวลึกลงไปเพียง 10 กิโลเมตร วัดขนาดได้ 6.0 ส่งผลให้มีผู้เสียชีวิต 7 ราย ถูกอาคารทับเสียชีวิต 6 รายและหัวใจวายเสียชีวิต 1 รายมีจุดศูนย์กลางการเกิดแผ่นดินไหวครั้งนี้ อยู่บริเวณ ฟินาเล่ เอมิเลีย , ซาน เฟลิซ ซัล ปานาโร่ และเซอร์ไมด์ห่างไปทางตอนเหนือของเมืองโบโลญญาปนะมาณ 35 กิโลเมตร แต่แรงสะเทือนสามารถรับรู้ถึงความรู้สึกได้ไกลถึงแคว้นทัสคานี่ และอัลโต อาดิเจ เมืองเวนิซและมิลาน โดยเหตุแผ่นดินไหวซ้ำวัดขนาดได้ขนาด 5.1 ในช่วงบ่าย ส่งผลให้ให้อาคารหลายแห่งที่ได้รับความเสียหายอยู่แล้วพังทลายลงมา โดยเฉพาะอย่างยิ่ง สิ่งก่อสร้างในยุคโบราณ ที่ได้รับการขึ้นทะเบียนเป็นโบราณสถานหลายแห่งเหตุการณ์นี้นับว่าเป็นเหตุการณ์แผ่นดินไหวที่รุนแรงที่สุดในรอบ 3 ปี ของประเทศอิตาลีและคาดว่าแผ่นดินไหวจะทำให้มีคนไร้ที่อยู่อาศัยประมาณ 3,000 คน ด้านความเสียหายทางทรัพย์สินตรวจพบ รอยแยกขนาดใหญ่ในซาน คาร์โล ใกล้กับเซนต์ อากอสติโน่ หรือ โบสถ์ เซนต์ออกัสติน ซึ่งเป็นหนึ่งในหมู่บ้านที่ได้รับความเสียหายหนักที่สุดจากแผ่นดินไหวครั้งนี้ ที่พบว่า ผนังของบ้านหลายหลังมีรอยแยกเป็นทาง ทำให้ไม่มั่นคงแข็งแรงอีกต่อไป เจ้าหน้าที่ดับเพลิง เปิดเผยว่า บ้านบางหลังมีอายุเก่าแก่มากแล้ว จากการตรวจสอบพบว่า กำแพงสร้างด้วยอิฐ และฉาบด้วยปูน ทำให้ไม่อาจต้านทานแรงสั่นสะเทือนได้ ทำให้บริเวณนี้ได้รับความเสียหายหนักที่สุด หอระฆังและอาคารอายุเก่าแก่หลายร้อยปีพังถล่ม สร้างความเสียหายหลายล้านดอลลาร์ ทั้งนี้พบว่า ชีสพาเมซาน ได้รับความเสียหายไม่สามารถส่งออกทำอาหารได้ แรงสั่นสะเทือนยังความเสียหายให้กับการผลิตชีส เป็นมูลค่าราว 65 ล้านดอลลาร์ เนื่องจากหลังคาโรงงานพังถล่ม ทำให้สุกรและวัวนมติดอยู่ภายในจำนวนนับไม่ถ้วน เจ้าหน้าที่ของสำนักงานป้องกันภัยพลเรือน ระบุว่า แผ่นดินไหวครั้งนี้เลวร้ายที่สุดที่เกิดขึ้นในภูมิภาคนี้ นับตั้งแต่ทศวรรษที่ 1300 เป็นต้นมา ผู้เสียชีวิตเป็นคนงานกะดึกของโรงงานในพื้นที่ 3 แห่ง ที่อาคารโรงงานของพวกเขาพังถล่ม และมีผู้หญิง 2 คน เสียชีวิตด้วยโรคหัวใจ ที่อาจเกิดจากความหวาดกลัวสุดขีด สถานีโทรทัศน์ สกาย ทีจี24 รายงานว่า หนึ่งในจำนวนนี้ เป็นหญิงชราวัยประมาณ 100 ปี ส่วนผู้บาดเจ็บมีหลายสิบคน ต่อมา วันที่ 29 พฤษภาคม พ.ศ. 2555 เกิดเหตุแผ่นดินไหวขนาด 5.8 เวลา 7.00 น.ซึ่งมีจุดศูนย์กลางห่างไปทางตอนเหนือของเมืองโบโลญญาราว 40 กิโลเมตร ในระดับความลึกประมาณ 9.6 กิโลเมตร ที่แคว้นเอมิเลีย โรมัญญา มีรายงานผู้เสียชีวิตทั้งหมด 17 รายบาดเจ็บอย่างน้อย 350 ราย และไร้ที่อยู่อาศัยรวม 14,000 รายต่อมา เวลา 10.56 น.ได้เกิดแผ่นดินไหวอีกครั้ง ขนาด 5.1 ถึง 5.3 โดยจุดศูนย์กลางอยู่ห่างจากทางตะวันออกเฉียงเหนือของเมืองปาร์ม่า 49 ก.ม. ซึ่งวัดความลึกจากระดับพื้นดินได้ 10 ก.ม.</doc>
