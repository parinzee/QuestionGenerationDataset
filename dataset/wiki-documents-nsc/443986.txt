<doc id="443986" url="https://th.wikipedia.org/wiki?curid=443986" title="อัดนัน บาราคัท">อัดนัน บาราคัท อัดนัน บารอกัต () เกิดเมื่อวันที่ 3 กันยายน พ.ศ. 2525 เป็นนักฟุตบอลตำแหน่งกองกลางชาวโมร็อคโก-ดัตช์ ปัจจุบันได้ลงเล่นให้กับสโมสรเพื่อนตำรวจ ในไทยลีก ดิวิชัน 1 บารอกัตเป็นนักฟุตบอลที่ถนัดเท้าซ้าย มีจุดเด่นในการยิงฟรีคิกที่ยอดเยี่ยมและเต็มไปด้วยเทคนิค โดยเขาผ่านการเล่นฟุตบอลที่ประเทศเนเธอร์แลนด์ในระดับเอเรอดีวีซีหรือลีกสูงสุดกับสโมสรเอ็นอาซี เบรดา และย้ายมาเล่นในระดับเอร์สเตอ ดีวีซี (Eerste Divisie) หรือลีกระดับรองให้กับสโมสรเอฟเซ ไอนด์โฮเฟิน,แคมบูร์ และเอฟเซ เดน บอช รวมถึงเคยเล่นฟุตบอลในพรีเมียร์ลีกของประเทศอาเซอร์ไบจานกับสโมสรเอฟเค บาคู ปี 2012 อัดนาน บารอกัต ย้ายมาเล่นฟุตบอลในประเทศไทยกับสโมสรเมืองทอง ยูไนเต็ด และสามารถคว้าแชมป์ไทยพรีเมียร์ลีกได้ 1 สมัย</doc>
