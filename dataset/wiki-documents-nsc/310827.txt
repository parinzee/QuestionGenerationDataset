<doc id="310827" url="https://th.wikipedia.org/wiki?curid=310827" title="ไทเดียซูรอน">ไทเดียซูรอน ไทเดียซูรอน (Thidiazuron; TDZ) มีชื่อเต็มว่า N-phenyl-N’-1,2,3-thidiazol-5-yl urea) เป็นสารสังเคราะห์ที่ออกฤทธิ์ต่อการเจริญเติบโตของพืชได้ใกล้เคียงกับไซโตไคนิน และนำมาใช้ในการเพาะเลี้ยงเนื้อเยื่อพืชอย่างกว้างขวาง TDZ เป็นสารที่ละลายน้ำได้น้อย แต่ละลายได้ดีในเอทานอล TDZ กระตุ้นให้พืชหลายชนิดเกิดการเปลี่ยนแปลงทางสรีรวิทยาได้ดี แม้ว่าจะใช้ในปริมาณต่ำหรือพืชชนิดนั้นจะตอบสนองต่อสารควบคุมการเจริญเติบโตอื่นๆได้น้อย เช่นในกลุ่มของไม้เนื้อแข็ง ตัวอย่างการออกฤทธิ์ของ TDZ ได้แก่- TDZ ชักนำการร่วงของใบฝ้าย - กระตุ้นการงอกของเมล็ดผักกาดหอม - กระตุ้นการเจริญของตาในแอปเปิล และการเจริญของใบเลี้ยงฟักทอง - ใช้ในการเพาะเลี้ยงเนื้อเยื่อพืช โดยกระตุ้นให้เกิดพืชต้นใหม่ได้ทั้งผ่านการเกิดแคลลัส โซมาติกเอ็มบริโอ และยอดจำนวนมาก</doc>
