<doc id="384206" url="https://th.wikipedia.org/wiki?curid=384206" title="สามก๊ก เทพเจ้ากวนอู">สามก๊ก เทพเจ้ากวนอู สามก๊ก เทพเจ้ากวนอู (; ) เป็นภาพยนตร์ฮ่องกงอิงประวัติศาสตร์ ดัดแปลงจากวรรณกรรมเรื่อง สามก๊ก ในตอนที่กวนอูพาภรรยาของเล่าปี่ฝ่าด่าน 5 ด่านและสังหารขุนพลของโจโฉ 6 นาย นำแสดงโดย ดอนนี่ เยน ซึ่งรับหน้าที่เป็นผู้กำกับคิวแอ๊คชั่นของภาพยนตร์ด้วย กำกับโดยอลัน มัก และเฟลิกซ์ ชอง ออกฉายเมื่อวันที่ 28 เมษายน พ.ศ. 2554 และฉายในประเทศไทยเมื่อวันที่ 14 กรกฎาคม ปีเดียวกัน ในครั้งนั้น กวนอูติดอยู่กับโจโฉ ที่นครลกเอี๋ยง พร้อมฮูหยินของเล่าปี่ทั้ง 2 รวมทั้ง ฉีหลาน นางสนมคนใหม่ของเล่าปี่ด้วย ฉีหลานกับกวนอูในอดีตเคยมีความสัมพันธ์ทางใจกันมาก่อน โจโฉพยายามเกลี้ยกล่อมให้กวนอูมาอยู่กับตน ด้วยการเสนอให้กวนอูสังหารงันเหลียง ทหารเอกของอ้วนเสี้ยว เพื่อหวังให้เล่าปี่กับอ้วนเสี้ยวแตกกัน แม้กวนอูจะสังหารงันเหลียงได้แล้วก็จริง กวนอูก็ไม่ยอมเปลี่ยนใจ แม้โจโฉจะวางยาปลุกกำหนัดให้กวนอูพยายามข่มขืนฉีหลานก็ไม่สำเร็จ โจโฉจำต้องยอมปล่อยตัวฮูหยินทั้ง 2 รวมทั้งกวนอูและฉีหลานไปหาเล่าปี่แต่โดยดี แต่ทว่าบรรดาเหล่าที่ปรึกษาและขุนพลของโจโฉกลับเห็นต่างออกไป รวมทั้งพระเจ้าเหี้ยนเต้ด้วย กวนอูจึงต้องเผชิญกับนายหน้าแต่ละด่านของโจโฉ ซึ่งต้องสังหารไปแต่ละราย ๆ กวนอู ถูกสั่งประหารชีวิตด้วยการตัดหัว โดย ซุนกวน และส่งศีรษะมาให้แก่ โจโฉ ขงเบ้งรำลึกถึงวีรกรรมและความกล้าหาญของกวนอูที่เคยประสบมาเมื่อ 20 ปีก่อน ด้วยการจัดตั้งศาลและงานพิธีศพอย่างยิ่งใหญ่ โดยรู้เสมอว่า กวนอู คือ หมาป่าในร่างลูกแกะการออกฉายและคำวิจารณ์ การออกฉายและคำวิจารณ์. The Lost Bladesman เมื่อเปิดตัวสามารถทำรายได้ 40 ล้านดอลลาร์สหรัฐ ในการฉายที่จีนแผ่นดินใหญ่ โดยทิ้งห่างภาพยนตร์ที่ได้อันดับสองขาดลอย ขณะที่ในการเปิดฉายที่ฮ่องกง ก็เปิดตัวเป็นอันดับ 2 ด้วยรายได้ 781,250 ดอลลาร์สหรัฐ โดยแพ้ให้กับภาพยนตร์จากฮอลลีวูดเรื่อง Thor เท่านั้น และต้องสู้กับกระแสภาพยนตร์อีโรติกแบบสามมิติเรื่อง 3D Sex and Zen ที่มาแรงด้วย ดอนนี่ เยน หรือ เจิ้น จื่อตัน นักแสดงนำในบทกวนอู ได้รับเสียงวิจารณ์ว่า ตัวเตี้ยเกินไปที่จะรับบทนี้ แต่ว่าเจ้าตัวก็ไม่สน โดยกล่าวว่า ประเด็นที่แท้จริงอยู่ที่ฝีมือการแสดง หาใช่ส่วนสูงไม่นักแสดงนักแสดง. - ดอนนี่ เยน เป็น กวนอู(關羽) - เจียงเหวิน เป็น โจโฉ(曹操) - ซุนลี่ เป็น ฉี่หลาน (綺蘭) - หวัง ปัวเจีย เป็น พระเจ้าเหี้ยนเต้ (漢獻帝) - อัน จื้อเจี๋ย เป็น ขงสิ้ว (孔秀) - Nie Yuan เป็น ฮันฮก (韓福) - Heizi เป็น เบงทัน (孟坦) - Yu Ailei as เปี๋ยนฮี (卞喜) - Wang Xuebing เป็น อองเซ็ก (王植) - Calvin Li เป็น จินกี๋ (秦琪) - Shao Bing เป็น เตียวเลี้ยว (張遼) - อเล๊กซ์ ฟง เป็น เล่าปี่ (劉備) - Chin Siu-ho เป็น งันเหลียง (顏良) - Chen Hong เป็น กำฮูหยิน (甘夫人) - Zhao Ke เป็น บิฮูหยิน (糜夫人) - Dong Yong เป็น ซุนฮิว (荀攸) - Sang Ping as เคาทู (許褚) - Zhou Bo as เภาเจ๋ง (普淨)</doc>
