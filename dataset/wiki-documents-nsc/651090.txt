<doc id="651090" url="https://th.wikipedia.org/wiki?curid=651090" title="วัดโพธิ์เผือก">วัดโพธิ์เผือก วัดโพธิ์เผือก ตั้งอยู่ ณ เลขที่ ๖๐ หมู่ ๖ ต.บางกรวย อ.บางกรวย จ.นนทบุรี เป็นวัดดั้งเดิมของชาวสวนบางกรวย ตามประวัติบอกเล่าสร้างขึ้นแต่ครั้งปลายกรุงศรีอยุธยา ประมาณปี ๒๓๐๒ ได้วิสุงคามสีมาครั้งแรกเมื่อ พ.ศ. ๒๓๐๙ บนเนื้อที่ ๙ ไร่เศษ ยังมีโบสถ์(ปัจจุบันใช้เป็นวิหาร)และพระประธานศิลปะยุครัตนโกสินทร์ตอนต้นให้เห็น ปูชนียสถาน/วัตถุที่สำคัญ อุโบสถ สร้างเสร็จในปี พ.ศ. ๒๕๓๕ พระประธานมารวิชัยหน้าตัก ๖๐ นิ้ว ใต้โบสถ์ใช้เป็นที่ปฏิบัติธรรม รวมทั้งให้ผู้ที่ศรัทธามาลอดโบสถ์สะเดาะเคราะห์ ลูกนิมิตหยก ลูกนิมิตของอุโบสถ์ทั้งหมดเป็นหยกโดย ๘ ลูกฝังไว้ในตำแหน่งเสมาทั้ง ๘ ทิศ ตามพุทธบัญญัติ ลูกที่ ๙ อยู่กลางโบสถ์ ปัจจุบันได้เจาะช่องให้ชมและอธิษฐานสัมผัสรับพลังจากลูกนิมิตได้ วิหาร ใช้เป็นโบสถ์มาจนถึงปี ๒๕๔๐ ภายในมีพระประธานศักดิ์สิทธิ์งดงามมากอายุกว่า ๓๐๐ ปี แกะจากหินทรายแดงลงรักปิดทอง ปัจจุบันใช้เป็นที่ทำวัตรและปฏิบัติธรรม วิหารหลวงพ่อโสธร ประดิษฐานหลวงพ่อโสธรที่เคารพศรัทธาของผู้คนทั่วสารทิศ ในวิหารยังมีพระสังกัจจายน์ เจ้าแม่กวนอิม เสด็จพ่อร.๕ และท้าวจตุคามรามเทพด้วย พระสังกัจจายน์ พระสีวลี และเจ้าแม่กวนอิม พระอรหันตสาวก/พระโพธิสัตว์ ที่มีฤทธานุภาพในด้านเสริมโชคชะตา สร้างความสำเร็จในอาชีพ การงาน การศึกษา และครอบครัว ประดิษฐานอยู่ใต้ต้นพระศรีมหาโพธิ์ที่นำหน่อมาจากพุทธคยาโดยตรง เจ้าอาวาส หลวงพ่อเฉื่อย ปภสฺสโร ( - ๒๕๓๕ ) พระครูสถิตสมณวัตร (มานิตย์ อินฺทโชโต) ดำรงตำแหน่ง ๒๕๓๕ - ๒๕๕๙ พระปลัดนนท์ กิตฺติปญฺโญ (บุญแพ) ดำรงตำแหน่ง ๒๕๕๙ - ปัจจุบัน ผู้ช่วยเจ้าอาวาส พระอาณัต กนฺตสีโร</doc>
