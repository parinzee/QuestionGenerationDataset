<doc id="19653" url="https://th.wikipedia.org/wiki?curid=19653" title="เขตสายไหม">เขตสายไหม เขตสายไหม เป็น 1 ใน 50 เขตการปกครองของกรุงเทพมหานคร อยู่ในกลุ่มเขตกรุงเทพเหนือ และเป็นเขตที่มีจำนวนประชากรมากที่สุดในกรุงเทพมหานครตั้งแต่ปี พ.ศ. 2557ที่ตั้งและอาณาเขต ที่ตั้งและอาณาเขต. ตั้งอยู่บริเวณทางฝั่งตะวันออกของแม่น้ำเจ้าพระยาหรือฝั่งพระนคร มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกาดังนี้- ทิศเหนือ ติดต่อกับอำเภอลำลูกกา (จังหวัดปทุมธานี) มีถนนพหลโยธิน แนวรั้วหมู่บ้านการ์เด้นโฮมวิลเลจ คลองสอง และคลองหกวาสายล่างเป็นเส้นแบ่งเขต - ทิศตะวันออก ติดต่อกับอำเภอลำลูกกา (จังหวัดปทุมธานี) และเขตคลองสามวา มีคลองพระยาสุเรนทร์เป็นเส้นแบ่งเขต - ทิศใต้ ติดต่อกับเขตบางเขน มีคลองบึงพระยาสุเรนทร์ (ออเป้ง) คลองหนองบัวมน คลองหนองตะแคง คลองหนองจอก และคลองลำผักชีเป็นเส้นแบ่งเขต - ทิศตะวันตก ติดต่อกับเขตดอนเมือง มีถนนพหลโยธินเป็นเส้นแบ่งเขตประวัติ ประวัติ. "สายไหม" เดิมเป็นชื่อของหมู่บ้านหนึ่งในตำบลคูคต อำเภอลำลูกกา จังหวัดปทุมธานี ต่อมาได้รับการยกฐานะขึ้นเป็น ตำบลสายไหม จนกระทั่งในปี พ.ศ. 2484 ทางการได้โอนตำบลสายไหมมาอยู่ในเขตการปกครองของอำเภอบางเขน จังหวัดพระนคร เพื่อประโยชน์แก่การปกครองและราชการทหาร ต่อมากระทรวงมหาดไทยได้มีประกาศแบ่งพื้นที่บางหมู่บ้านทางด้านตะวันออกเฉียงใต้ของตำบลสายไหมไปตั้งเป็นตำบลออเงินเมื่อปี พ.ศ. 2490 และขยายเขตสุขาภิบาลอนุสาวรีย์ให้ครอบคลุมมาถึงสองตำบลนี้เมื่อปี พ.ศ. 2506 ครั้นในปี พ.ศ. 2514 จังหวัดพระนครถูกยุบรวมกับจังหวัดธนบุรีและเปลี่ยนฐานะเป็นนครหลวงกรุงเทพธนบุรี ต่อมาในปี พ.ศ. 2515 จึงเปลี่ยนแปลงฐานะเป็นกรุงเทพมหานคร ซึ่งได้เปลี่ยนการเรียกเขตการปกครองใหม่ด้วย ตำบลสายไหมเปลี่ยนแปลงฐานะเป็น แขวงสายไหม อยู่ในการปกครองของเขตบางเขน ภายหลังในพื้นที่เขตบางเขนมีความเจริญมากขึ้นทั้งทางด้านเศรษฐกิจ การคมนาคม สาธารณูปโภค รวมทั้งมีประชากรหนาแน่นขึ้น เพื่อประโยชน์แก่การปกครอง การให้บริการของรัฐ และความสะดวกของประชาชน กระทรวงมหาดไทยจึงประกาศเปลี่ยนแปลงพื้นที่เขตบางเขน แยกพื้นที่ 3 แขวงทางตอนเหนือของเขตมาจัดตั้งเป็น เขตสายไหม ในวันที่ 14 ตุลาคม พ.ศ. 2540 และกรุงเทพมหานครได้ประกาศเปลี่ยนแปลงพื้นที่แขวงคลองถนนเพื่อความชัดเจนในการปกครองเมื่อวันที่ 7 พฤศจิกายน ปีเดียวกัน โดยประกาศทั้งสองฉบับให้มีผลบังคับตั้งแต่วันที่ 21 พฤศจิกายนเป็นต้นไปการแบ่งเขตการปกครอง การแบ่งเขตการปกครอง. เขตสายไหมแบ่งเขตการปกครองย่อยออกเป็น 3 แขวง (khwaeng) ได้แก่ประชากรการคมนาคมการคมนาคม. - ทางสายหลัก - ถนนพหลโยธิน - ถนนกาญจนาภิเษก - ถนนสายไหม (สุขาภิบาล 5) - ถนนสุขาภิบาล 5 (ออเงิน) - ถนนเทพรักษ์ (พหลโยธิน-รัตนโกสินทร์สมโภช) - ทางพิเศษฉลองรัช- ทางสายรอง - ถนนวัชรพล - ถนนเฉลิมพงษ์ (สายไหม-ลำลูกกา) - ถนนจตุโชติ - ถนนจันทรุเบกษา - ถนนเพิ่มสิน - ถนนเลียบคลองสอง (พหลโยธิน 54/1) - ซอยพหลโยธิน 52 (ทหารอากาศ) - ซอยพหลโยธิน 54/1 แยก 4 (วัดเกาะ) - ซอยพหลโยธิน 54/4 (กู้เกียรติ)สถานศึกษาสถานศึกษา. - โรงเรียนนายเรืออากาศ - วิทยาลัยพยาบาลทหารอากาศ - โรงเรียนอนุบาลฤทธิยะวรรณาลัย - โรงเรียนฤทธิยะวรรณาลัย - โรงเรียนฤทธิยะวรรณาลัย ๒ - โรงเรียนฤทธิยะวรรณาลัย ประถม - โรงเรียนกุลมาฒน์ศึกษา - โรงเรียนผ่องสุวรรณวิทยา สายไหม - โรงเรียนสายไหม (ทัศนารมย์อนุสรณ์) - โรงเรียนซอยแอนเน็กซ์ (กาญจนาภิเษก 2) - โรงเรียนสรการฤทธิรณ - โรงเรียนประชานุกูล (ขำสนิทอนุเคราะห์) - โรงเรียนวรนาทวิทยา- โรงเรียนวัดเกาะสุวรรณาราม - โรงเรียนระเบียบศึกษา - โรงเรียนประเทืองทิพย์วิทยา - โรงเรียนประเทืองทิพย์วิทยา 2 - โรงเรียนศิริวัฒน์วิทยา - โรงเรียนไทยรัฐวิทยา 75 - โรงเรียนราษฎร์นิยมธรรม - โรงเรียนวัดหนองใหญ่ - โรงเรียนออเงิน (อ่อน-เหม อนุสรณ์) - โรงเรียนวัดพรพระร่วงประสิทธิ์ - โรงเรียนเอกวิทยา - โรงเรียนสารสาสน์วิเทศสายไหม (เอกตรา 2)โรงพยาบาลโรงพยาบาล. - โรงพยาบาลภูมิพลอดุลยเดช - โรงพยาบาล บี.แคร์ เมดิคอลเซ็นเตอร์ - โรงพยาบาลสายไหม (ในเครือโรงพยาบาลเซ็นทรัลเยนเนอรัล) - ศูนย์บริการสาธารณสุข 61</doc>
