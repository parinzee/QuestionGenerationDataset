<doc id="304295" url="https://th.wikipedia.org/wiki?curid=304295" title="เฟย์ อัศเวศน์">เฟย์ อัศเวศน์ เฟย์ อัศเวศน์ นักแสดงหญิงชาวไทยเชื้อสายเยอรมัน มีผลงานแสดงเพียงเรื่องเดียว คือเรื่อง ฝัน บ้า คาราโอเกะ (2540) เป็นผลงานกำกับภาพยนตร์เรื่องแรกของเป็นเอก รัตนเรือง ซึ่งเป็นเพื่อนชายของเธอในขณะนั้น จากการแสดงเรื่องนี้ ทำให้เธอได้รับรางวัลนักแสดงนำหญิงยอดเยี่ยม รางวัลภาพยนตร์แห่งชาติ สุพรรณหงส์ ครั้งที่ 7, รางวัลชมรมวิจารณ์บันเทิงครั้งที่ 6 และเข้าชิงรางวัลนักแสดงนำหญิงยอดเยี่ยม รางวัลพระราชทานพระสุรัสวดี ครั้งที่ 29 ประจำปี 2540 เฟย์ อัศเวศน์ เป็นบุตรคนสุดท้องในจำนวนสามคนของนายสุทัศน์ อัศเวศน์ กับนางเอวา อัศเวศน์ เจ้าหน้าที่สถาบันเกอเธ่ประจำประเทศไทย ปัจจุบันเฟย์สมรสแล้ว มีบุตรสามคน และพำนักอยู่ในจังหวัดเชียงใหม่</doc>
