<doc id="66929" url="https://th.wikipedia.org/wiki?curid=66929" title="เมืองมนต์ สมบัติเจริญ">เมืองมนต์ สมบัติเจริญ เมืองมนต์ สมบัติเจริญ เป็นอดีตนักร้องลูกทุ่งชื่อดัง ที่มีผลงานเพลงติดหูผู้ฟังจำนวนมาก อย่างเช่น " กลับเถิดเรียมจ๋า" และได้รับเกียรติ สุรพล สมบัติเจริญ ราชาลูกทุ่งเมืองไทย ให้ใช้นามสกุล "สมบัติเจริญ" ในการแสดง ร่องเสียงของเมืองมนต์ ถูกนักร้องรุ่นหลังนำมาเป็นต้นแบบหลายคน อาทิเช่น ศรเพชร ศรสุพรรณ และ นพพร เมืองสุพรรณแต่บางคนบอกว่าร่องเสียงของเมืองมนต์ เหมือนกับของ คำรณ สัมบุณณานนท์ ประวัติ ประวัติ. เมืองมนต์ สมบัติเจริญ มีชื่อจริงว่าจรูญ สุขรักษ์ เป็นบุตร นายมี นางเล็ก สุขรักษ์ เกิดเมื่อ พ.ศ. 2481 ที่บ้านลาดตาล ตำบลดอนมะสังข์ อำเภอเมือง จังหวัดสุพรรณบุรี การศึกษาจบนักธรรมเอก มีความศรัทธาและนิยมชมชอบ สุรพล สมบัติเจริญ อย่างมาก จึงเข้าไปขอเป็นลูกศิษย์ โดยมีจินดา สมบัติเจริญ น้องชายของสุรพล สมบัติเจริญ พาเข้ามาฝาก และถือได้ว่าเป็นนักร้องรุ่นแรก ๆ ของวงสุรพล สมบัติเจริญ ต่อมาได้รับอนุญาตให้ใช้นามสกุลสมบัติเจริญตามหัวหน้าวงในการร้องเพลง สุรพล ได้แต่งเพลงให้เขาร้องหลายเพลง ต่อมา เมืองมนต์ สมบัติเจริญ ได้ออกมาตั้งวงดนตรีเองด้วย เพลงแรกที่บันทึกเสียงชื่อ " กลับเถิดเรียมจ๋า " ส่วนเพลงสุดท้ายคือ " หนาวเหลือเกิน" ไม่ทันฟังผลงานก็ต้องมาเสียชีวิตก่อน เมืองมนต์ มีผลงานเพลงดังมากมาย อย่างเช่นเพลง "กลับเถิดเรียมจ๋า", "อุ้มลูกตามเมีย", "คอยน้องทั้งคืน" และ " เก็บเงินแต่งงาน " ปัจจุบัน นพพร เมืองสุพรรณ ทำหน้าที่เป็นเงาเสียง สืบทอดผลงานเพลงของเมืองมนต์ ต่อไป โดยนพพร เมืองสุพรรณ นั้นเป็นญาติของ เมืองมนต์ สมบัติเจริญ == ผลงาน ผลงานเพลงที่เป็นที่รู้จัก- กลับเถิดเรียมจ๋า (สุรพล สมบัติเจริญ) - รักแฟนคนเดียว - อุ้มลูกตามเมีย - เก็บเงินแต่งงาน - ชมสาวชาวนา - หนุ่มเกี่ยวข้าว - ลืมพี่แล้วหรือ - หนาวเหลือเกิน - คอยน้องทั้งคืน - หนุ่มสุพรรณ - หัวใจดื้อ - รักริมโขง - พี่จนลาลับ ลาลับ. เมืองมนต์ สมบัติเจริญ เสียชีวิต เมื่อวันที่ 22 พ.ย. 2513 โดยก่อนเสียชีวิตมีอาการอาเจียนเป็นเลือด ได้ตั้งบำเพ็ญกุศลฌาปณกิจศพที่วัดมงคลวนาราม (มะเกลือ) ย่านดาวคะนอง ซึ่งเป็นที่ตั้งสำนักงานวงดนตรีที่อยู่บริเวณหลังวัดนี้</doc>
