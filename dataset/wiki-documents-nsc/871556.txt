<doc id="871556" url="https://th.wikipedia.org/wiki?curid=871556" title="Club Friday Celeb's Stories">Club Friday Celeb's Stories Club Friday Celeb's Stories เป็นละครชุดโทรทัศน์ของทางช่องจีเอ็มเอ็ม 25 ช่อง 25 เค้าโครงเรื่องที่สร้างมาจากนำเรื่องราวจากชีวิตจริงของคนดัง นำมาเป็นแรงบันดาลใจในการสร้างเป็น Series ผ่าน 3 ตอนที่นำมาทำเป็นซีรีส์ ได้แก่ ความสุข , การกลับมา , แย่งชิงความสุขเรื่องย่อ ความสุข. เรื่องย่อ. ธีร์ (แดน-วรเวช) นักร้องซุปเปอร์สตาร์ชื่อดังที่ชนะการประกวดร้องเพลงจากเวที ‘ดิ เทรนนิ่ง’ โดยมีพาย (เชียร์-ทิฆัมพร) เพื่อนสาวคนสนิทให้ความสนับสนุนอยู่เบื้องหลัง และคอยดูแลแม่ (หน่อย-ณัฐนี) ของธีร์ ด้านธีร์เบื่อหน่ายกับชีวิตที่ต้องใส่หน้ากากแสดงออกว่ามีความสุขอยู่ตลอดเวลา จนหาทางออกด้วยการแอบเสพยาระหว่างรอขึ้นโชว์ร้องเพลงในงานแถลงข่าวเปิดตัวซีรีส์ความรักของแซมมี่ (วีเจจ๋า-ณัฐฐาวีรนุช) นักเขียนบทชื่อดัง จนเป็นลมหน้ามืด เมื่อตั้ว (ดีเจอ๋อง-เขมรัชต์) ผู้จัดการส่วนตัวเห็นเข้าก็ต่อว่าธีร์ที่ทำตัวเละเทะ ด้านมะนาว (แอปเปิ้ล-ลาภิสรา) นักแสดงเบอร์หนึ่งและแม่ (หมวย-สุภาภรณ์) จอมเรื่องเยอะ ไม่พอใจชุดที่มะนาวต้องใส่ขึ้นโชว์ตัวในงาน เพราะรู้สึกว่าโป๊เกินไป ทำให้มีปากเสียงทะเลาะกับแซมมี่ เมื่อแซมมี่เห็นว่ามะนาวมีท่าทีจะยกเลิกไม่ยอมทำงาน แซมมี่กลัวงานจะล่ม จึงตัดสินใจก้มลงกราบสองแม่ลูกเพื่อให้งานดำเนินไปได้ ส่วนลูกจ๋า (ก้อย-อรัชพร) พีอาร์ส่วนตัวที่พาฮัตโตะ (ปังปอนด์-อัครวุฒิ) มาร่วมงานในฐานะพระเอกน้องใหม่ ลูกจ๋าคอยดูแลและให้กำลังใจฮัตโตะ เพราะถูกมะนาวและแม่คอยกันท่าแย่งซีนต่อหน้าสื่อ โดยไม่มีใครรู้เลยว่าฮัตโตะและลูกจ๋าแอบคบกัน สิ่งที่พวกเขาและพวกเธอต้องพบเจอ จะเรียกว่าความสุขที่แท้จริงได้หรือไม่?รายชื่อนักแสดงและการสร้างการตอบรับความสุขการกลับมาเรื่องย่อ การกลับมา. เรื่องย่อ. นิจ นิรันดร์ (วิลลี่ แมคอินทอช) อดีตดาราดังยุค 90 ที่ในยุคนั้นไม่มีใครไม่รู้จักเขา เข้าวงการตั้งแต่อายุ 18 เล่นหนังเรื่องแรกก็ดัง ตั้งแต่นั้นไม่ว่าเขาจะเป็นพิธีกร แสดงละคร เรตติ้งก็พุ่ง และละครของเขายังเป็นตำนานละครที่ทำเรตติ้งได้สูงสุดในประวัติศาสตร์ละครไทยด้วย แม้จะออกอัลบั้มก็ขายได้ล้านตลับ เรียกว่าโตมากับการเป็นที่รัก ที่สนใจของคนทั้งประเทศ และด้วยความที่ช่วงนั้นเขายังเด็ก จึงใช้ชีวิตด้วยความคึกคะนอง ไม่ว่าจะมาสาย หรือบางทีก็ไม่มา กลับก่อน เรื่องเยอะสารพัด จนเป็นที่ร่ำลือในวงการว่าทำงานยาก ไม่ว่าจะผู้จัด ผู้กำกับ ไม่ค่อยอยากจะทำงานด้วย แต่ด้วยความที่เขาดัง ก็เลยต้องจำใจ แต่เขาก็โดนหมายหัวจากทุกคนว่า ถ้าตกเมื่อไหร่ก็พร้อมจะเหยียบซ้ำทันที ไม่ใช่แค่เรื่องงานเท่านั้น ที่ใครๆ พากันพูดถึงเขา เรื่องผู้หญิงก็เป็นที่กล่าวขานเช่นกัน เพราะเขาเรียกว่าเป็นคาสโนว่าตัวพ่อ คบหลายคนพร้อมกันแถมยังจัดงานเลี้ยงนัดทุกคนมาเจอกันอีก จนสาวๆ มากมายต้องเจ็บปวดเสียใจเพราะเขา ไม่ว่าจะเป็นระดับนางเอกหรือนางแบบ นางงาม จะมีก็แค่ ชาลี (เอมี่ กลิ่นประทุม) ดาราระดับกลางๆ ที่ไม่ได้เด่นดังอะไรในวงการ แต่อยู่มาด้วยเพราะนิสัยดี มีวินัย ซึ่งแทบจะเป็นคนที่ต่างกับนิจแทบทุกอย่าง แต่เธอก็ยอมคบกับนิจมาแบบลับๆ คอยดูแลเขามาตลอดหลายปีด้วยกัน สำหรับนิจ ชาลีเป็นเพียงผู้หญิงน่ารำคาญที่สลัดไม่หลุด แต่หลังจากอุบัติเหตุครั้งใหญ่เพราะความเมา นิจต้องใช้เวลาพักรักษาตัวนานหลายปี โดยมีชาลีคอยช่วยดูแล เงินที่นิจมี หมดไปกับการรักษาตัวเองให้กลับมาเป็นปกติ รวมถึงหน้าตาก็ต้องรักษาให้กลับมาดูดีเหมือนเก่า พอชีวิตตกอับ คนในชีวิตก็หายไปเรื่อยๆ บวกกับเป็นยุคที่อินเทอร์เน็ตเฟื่องฟู โลกที่เขาเคยรู้จักก็เปลี่ยนไป และเขาก็กลายเป็นคนที่ถูกลืม นิจพยายามทำทุกอย่างให้ตัวเองกลับมาดังอีกครั้ง เขารับไม่ได้ที่เขาจะเป็นแค่คนในโปสเตอร์ร้านตัดผมชายเก่าๆ เขาเลยพยายามสร้างข่าวเพื่อไปออกงานต่างๆ เช่น น้ำท่วมก็เกาะกระแสออกไปช่วยกับเขา ไปตามงานแต่งงานต่างๆ เพื่อให้ไมค์มาจ่อ และไปนำเสนอละครและหนังต่างๆ กับผู้จัด ที่เขาเคยแสดงแล้วดัง ให้มารีเมคใหม่ พร้อมใจจะไม่เอาเขาไปใหญ่ แต่ก็มีเจ้าของค่ายหนังอย่างฤทัย (เพ็ญพักตร์ ศิริกุล) ที่ตัดสินใจเอาหนังเขามารีเมคใหม่ เพราะเธอเองก็อยากได้ชื่อเสียงการเป็นผู้กำกับดังในอดีตของเธอกลับมาเช่นกัน แต่ข้อแม้คือนิจต้องเล่นเป็นบทรอง เพราะพระเอกที่จะเอาเล่นแทนเขา ก็คือ ว่าน วิรัชต์ (จิรายุ ละอองมณี) ดาราหนุ่มที่ดังที่สุดในยุคนี้ ว่านมีชื่อขึ้นมาจากการเป็นดาราประกอบที่ไม่มีใครสนใจ ว่านทำมาทุกอย่างให้ตัวเองดังได้อย่างวันนี้ หน้าที่เห็นคือหน้าที่ผ่านมีดหมอเกาหลี อดีตเขาเคยปลื้มนิจมาก แล้วได้มาแสดงเป็นตัวประกอบเรื่องที่นิจเป็นพระเอก พยายามจะเข้าไปคุยด้วย แต่นิจก็ไม่เคยเห็นหัวเขาเลย การที่นิจและว่านได้มาแสดงร่วมกันอีกครั้งในหนังเรื่องนี้ จึงเป็นโอกาสที่ว่านจะได้เอาคืนนิจบ้าง ทั้งเรื่องงาน หรือแม้กระทั่งเรื่องชาลี ที่ว่านพยายามพูดทุกอย่างให้ชาลีเลิกกับนิจ นิจพยายามดิ้นรนทุกทาง เพื่อให้ใครก็ได้กลับมาสนใจเขาเหมือนเดิม ทั้งไปขอให้คนเขียนบทเพิ่มบทให้ตัวเองเด่นเท่าว่าน พยายามจะโชว์ทักษะความสามารถของตัวเองทุกอย่างในบท หรือกระทั่งเข้าไปพยายามเกาะกระแสกับ นานา (ณัฏฐธิดา ดำรงวิเศษพาณิชย์) คู่จิ้นของว่าน ที่เป็นนางเอกที่กำลังดังอยู่ด้วยเช่นกัน ในที่สุดดูเหมือนว่าการพยายามจะกลับมาของนิจ ทำให้เขาต้องสูญเสียคนรอบตัวที่รักเขาไป แม้แต่คนที่รักเขามากที่สุดอย่างชาลี ซึ่งว่านก็ไม่ต่างกัน แต่สุดท้ายเมื่อหนังเรื่องนั้นฉาย กลายเป็นว่าพังไม่เป็นท่า และคนก็หันไปสนใจดาราคนอื่นที่มีอีกมากมายทั้งในวงการบันเทิง นิจจะทำอย่างไร เพราะการกลับมาอีกครั้งมีความหมายที่สุดสำหรับชีวิตเขา ว่านถ้าเขาไม่ได้ไปต่อ ก็หมายถึงการจบสิ้นโอกาสในวงการบันเทิงเช่นกันรายชื่อนักแสดงและการสร้างการตอบรับการกลับมาแย่งชิงเรื่องย่อ แย่งชิง. เรื่องย่อ. “ไม่ว่าจะบนโลกไหน ความรักและการแย่งชิงเป็นเรื่องธรรมดา แต่บนโลกมายา เหนือชั้นกว่าที่คนธรรมดาจะเข้าใจ” พริมา (นุ่น-วรนุช) นางเอกสาวสวย หน้าหวาน เป็นนักแสดงที่มีวินัย มีนิสัยอ่อนน้อม ไม่เคยมีข่าวเสียหาย ทำให้เธอได้รับความเอ็นดูจากผู้ใหญ่ตลอดเวลาที่เธอทำงานในวงการบันเทิง แต่แล้ววันหนึ่ง พริมาเผยถึงความรักและประกาศข่าววิวาห์กับพุก (อั้ม-อธิชาติ) ไฮโซหนุ่มจอมเจ้าชู้ นั่นทำให้แฟนละครของพริมาไม่ชอบพุก เพราะกลัวว่าพุกจะทำให้พริมาเสียใจ พุกตัดสินใจพิสูจน์ความจริงใจของเขา ด้วยการทุ่มเงินสินสอดกว่าร้อยล้าน และจัดงานแต่งงานใหญ่โต และสัญญากับพริมาว่า จะดูแลพริมาให้ดีที่สุดต่อหน้าแฟนละครของเธอ ชีวิตคู่ของพริมากับพุกเหมือนจะไปด้วยดี ภายใต้ภาพสวยหรูหน้ากล้อง แต่เบื้องหลังพุกต้องคอยแย่งชิงเพื่อให้ตนเองเป็นลูกรักของพร้อม (อุ้ย-เกรียงไกร) ผู้เป็นพ่อด้วยการมีทายาทให้ครอบครัว เพื่อเอาชนะพก (เพชร-กรุณพล) พี่ชายที่มักได้รับคำชมจากครอบครัวเสมอ มีเพียงศรัณยา (จุ๋ม-อุทุมพร) แม่ของพุกคอยสนับสนุนและให้ท้ายพุกตลอดเวลา แต่เรื่องวุ่นวายก็เกิดขึ้น เมื่อพริมาไม่สามารถมีลูกให้พุกได้ สัญชาตญาณความเจ้าชู้ของพุกก็เริ่มออกลาย พุกแอบไปคบหากับโบวี่ (ฝน-ศนันธฉัตร) นางเอกดาวรุ่งของวงการบันเทิง นอบน้อม จนผู้ใหญ่รักและเอ็นดู ซึ่งโบวี่ถอดแบบพริมาเมื่อสมัยเข้าวงการใหม่ๆ แต่ความดังของโบวี่ต้องสะดุดลง เมื่อมีข่าวว่าโบวี่ไปยุ่งกับพุกสามีของพริมา ทำให้ปุ้ม (น้ำฝน-สรวงสุดา) แม่ของโบวี่ต้องสร้างภาพให้ข่าวกับสื่อว่าโบวี่เป็นเด็กเรียบร้อย ไม่เคยยุ่งกับสามีของใคร แต่โบวี่ก็ผ่านเหตุการณ์เลวร้ายไปได้เพราะได้พอล (เล็ก-ไอศูรย์) นักธุรกิจหนุ่มเจ้าของสำนักข่าวสามีของเมียว (ไอซ์-อภิษฎา) ดารานางร้ายอดีตเพื่อนร่วมแก๊งค์เดียวกับพริมา ที่โกรธและตัดเพื่อนกับพริมา เพราะเธอรักพุก แต่พุกกลับเลือกพริมาไม่เลือกเธอ ด้านพอลให้โอกาสโบวี่ด้วยการปั่นกระแสให้โบวี่มีงานในวงการอีกครั้ง ซึ่งเมียวเองก็ใช้กระแสของโบวี่ เพื่อล้มความเป็นนางเอกจอมปลอมของพริมาเช่นกัน โดยมีมะยม (รัศมีแข) เลขาส่วนตัวคอยส่งข่าววงในที่เกี่ยวกับพริมาให้เมียวคอยรับรู้ ด้านพริมาให้แพม (ญี่ปุ่น-ณภัทร) น้องสาวคนเดียวของพริมาไปฝึกงานด้านทนายความกับพุก เพื่อหวังให้แพมคอยจับตาดูพุกแทนตน ในขณะที่พริมามีจูลี่ (ออร์แกน-ราศี) ผู้จัดการส่วนตัวที่กว้างขวางในวงการ ยุ่น (บุ๋ม-ปนัดดา) เพื่อนรุ่นพี่ของพริมาเป็นบรรณาธิการข่าวหน้าบันเทิง คอยช่วยเหลือพริมาสืบเรื่องผู้หญิงของพุกอีกแรง ศึกแย่งชิงครั้งนี้ จะซ่อนอยู่ภายใต้ความแอ๊บแบ๊วได้นานแค่ไหน?รายชื่อนักแสดงและการสร้างการตอบรับแย่งชิงการออกอากาศการออกอากาศ. - ตั้งแต่วันที่ 17 - 24 ตุลาคม พ.ศ. 2560 ละครชุด Club Friday Celeb's Stories จะงดออกอากาศชั่วคราวเพื่อให้เป็นไปตามแนวทางปฏิบัติของสื่อโทรทัศน์ในช่วงพระราชพิธีถวายพระเพลิงพระบรมศพ พระบาทสมเด็จพระปรมินทรมหาภูมิพลอดุลยเดช</doc>
