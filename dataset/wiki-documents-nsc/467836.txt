<doc id="467836" url="https://th.wikipedia.org/wiki?curid=467836" title="โดซา">โดซา โดซา หรือ โดไซ (; ) เป็นอาหารอินเดียประเภทหนึ่ง ได้รับความนิยมโดยเฉพาะทางตอนใต้ของอินเดีย ทำจากแป้งแผ่นใหญ่คล้ายโรตีหรือแพนเค้ก ปรุงโดยปิ้ง, ย่าง หรือทอด ด้วยน้ำมันชุ่ม ข้างในห่อด้วยเครื่องเทศประเภทต่าง ๆ เมื่อรับประทานใช้มือบิหรือฉีก จิ้มกับเครื่องแกงรสต่าง ๆ เน้นเผ็ด ทั้งเผ็ดมาก เผ็ดน้อย โดยที่ไม่มีเนื้อสัตว์เลย โดซาได้รับความนิยมอย่างมาก โดยเฉพาะทางตอนใต้ของอินเดีย เช่น รัฐเกรละ, รัฐทมิฬนาฑู เป็นต้น นิยมรับประทานเป็นอาหารเช้า เสิร์ฟใส่จานด้วยแผ่นแป้งชิ้นใหญ่ เป็นอาหารที่มีคุณค่า จนกล่าวกันว่า ชาวอินเดียรอดพ้นจากความทุกข์ยากจากการปกครองโดยจักรวรรดิ์อังกฤษมาได้ ก็ด้วยการรับประทานโดซา เพราะเป็นอาหารที่ทำจากวัตถุดิบราคาถูก เพราะมีในท้องถิ่น และไม่มีเนื้อสัตว์เลย อีกทั้งยังเป็นอาหารที่รับประทานได้กับทุกความเชื่อ ทุกศาสนา</doc>
