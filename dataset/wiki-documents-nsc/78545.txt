<doc id="78545" url="https://th.wikipedia.org/wiki?curid=78545" title="บิลลี่ โอแกน">บิลลี่ โอแกน บิลลี่ โอแกน มีชื่อจริงว่า บิณฑ์ลี่ฎ์ มิตตกริน โอแกน เป็นนักร้อง นักแสดง นักแต่งเพลง นักเขียน พิธีกร ชาวไทยประวัติ ประวัติ. บิลลี่ โอแกน (29 กรกฎาคม พ.ศ. 2509 -) เป็นบุตรของ นายวิลเลี่ยม โอแกน (ชาวฟิลิปปินส์) และ นางดวงใจ มิตตกริน โอแกน (ถึงแก่กรรม) มีพี่น้อง 3 คน ด้านชีวิตส่วนตัวแต่งงานครั้งที่ 1 กับ สิเรียม ภักดีดำรงฤทธิ์ แต่ปัจจุบันแยกทางกันแล้ว มีบุตรสาว 1 คือ นนลนีย์ มิตตกริน โอแกน ปัจจุบัน แต่งงานครั้งที่ 2 กับนันนภัส ไทยประเสริฐ เมื่อวันที่ 14 มกราคม 2554 บิลลี่จบการศึกษาระดับประถมจาก โรงเรียนสมถวิล ราชดำริ ระดับมัธยมต้นจาก โรงเรียนอัสสัมชัญ บางรัก และ โรงเรียนสารสิทธิ์พิทยาลัย ระดับมัธยมปลายจาก โรงเรียนเซนต์ดอมินิก และเคยศึกษาระดับประถมปลายที่โรงเรียนศรีวิกรม์ช่วงหนึ่ง บิลลี่ โอแกน เข้าสู่วงการบันเทิงโดยใช้ชื่อในการแสดงว่า จิตต์ จิตนุกูล เริ่มต้นจากการเป็นนายแบบ ถ่ายโฆษณา และตัวประกอบในภาพยนตร์ไทยหลายเรื่องในปี พ.ศ. 2528 บิลลี่ได้รับบทนำในภาพยนตร์ของค่าย ไท เอ็นเตอร์เทนเมนต์  เรื่อง “ซึมน้อยหน่อย...กะล่อนมากหน่อย” ในปี พ.ศ. 2528 และเรื่อง “ปลื้ม” ในปี พ.ศ. 2529 คู่กับ เพ็ญพิสุทธิ์ คงสมุทร ทั้ง 2 เรื่องประสบความสำเร็จอย่างสูง หลังจากนั้น บิลลี่ก็มีงานภาพยนตร์ออกมาต่อเนื่อง บิลลี่เข้าร่วมงานกับ แกรมมี่ เอ็นเตอร์เทนเม้นต์ ในฐานะพิธีกรรายการโทรทัศน์ และออกผลงานเพลงแรก “บิลลี่ บิลลี่” ในแนวป๊อป ในปี พ.ศ. 2530 และชุดที่ 2 “บิลลี่เข้ม” ในแนวร็อก ในปีต่อมา บิลลี่ได้มีผลงานอัลบั้มออกมาแล้วจนถึงปัจจุบัน 10 อัลบั้ม บิลลี่ โอแกน เริ่มแต่งเพลงให้กับอัลบั้มของตนเองหลังจากหมดสัญญากับ บ.แกรมมี่ เอนเตอร์เทนเมนต์ โดยทำงานเป็นผู้บริหาร บริษัท โรงบ่มดนตรี จำกัด มีห้องบันทึกเสียงเป็นของตนเอง และมีธุรกิจผลิตงานเพลงและภาพเคลื่อนไหว สำหรับงานธุรกิจโฆษณาและภาพยนตร์ ในนาม บ.ดาราฤกษ์ จำกัด ในปี พ.ศ. 2544 บิลลี่เปิดกิจการร้านอาหาร ร้านบ้านเรา ที่ชั้น 2 โรงภาพยนตร์ลิโด้ สยามสแควร์ ซอย 3 ในปี พ.ศ. 2549 บิลลี่เคยลงสมัคร สมาชิกสภากรุงเทพมหานคร เขตพระโขนง สังกัดอิสระ แต่ไม่ได้รับเลือก นอกจากผลิตงานเพลงแล้ว บิลลี่ โอแกน เคยทำกิจการส่วนตัวคือการทำหมูแดดเดียว เนื้อแดดเดียว ยี่ห้อ "บิลลี่ บิลลี่" ซึ่งธุรกิจอาหาร เป็นอาชีพเสริมจากงานเพลง งานคอนเสิร์ต ปลายปี พ.ศ. 2551 บิลลี่ โอแกน ทำเพลงอัลบั้มที่ 10 ชื่ออัลบั้ม บิลลี่ เอ็กซ์โอเอ็กซ์โอ (Billy XOXO) ซึ่ง XOXO มีความหมายในภาษาอังกฤษคือ Kiss & Hug โดยทำในนามของค่าย ติดดินอินดี้ งานชุดนี้เป็นอัลบั้มเพลงในสไตล์ Rock ที่ผสมผสานกลิ่นอายแบบ Retro ของดนตรีในทศวรรษ 90 ที่มีความหนักแน่นและนุ่มนวล บทเพลงทั้งสิบเพลงในอัลบั้มนี้ เป็นเพลงใหม่ทั้งหมด ที่แต่งโดย บิลลี่ โอแกน อัลบั้มชุดนี้เป็นการทำงานในระบบอินดี้ หรือ Independence คือ ทำงานโดยศิลปินทั้งกระบวนการตั้งแต่การแต่งเพลง บันทึกเสียง และ ดูแลการผลิตจนเสร็จเป็นอัลบั้ม พ.ศ. 2552 ทั่วโลกประสบปัญหาไข้หวัดใหญ่สายพันธุ์ใหม่ 2009 ซึ่งช่วงแรกใช้ชื่อว่า "ไข้หวัดหมู" ทำให้ธุรกิจหมูแดดเดียวของ บิลลี่ โอแกน ได้รับผลกระทบ บิลลี่ โอแกน จึงปรับเปลี่ยนรูปแบบธุรกิจอาหารที่ได้ทำอยู่หันไปทำพิซซ่าโดยใช้ชื่อว่า "Billy's Q Pizza" โดยตัว Q ย่อมาจากคำว่า "Quality" เป็นพิซซ่าสไตล์อิตตาเลียน โดยมีสโลแกนว่า "Billy's Q Pizza : Italian Style Lite Pizza" โดย บิลลี่ โอแกน ได้ลงมือทำเองและขายเองอีกด้วย ปี พ.ศ. 2553 บิลลี่เริ่มจัดรายการวิทยุร่วมกับทูน หิรัญทรัพย์ ที่คลื่น 93.5 HD1 Yes Radio ช่วง Star Palace ทุกวันศุกร์ เวลา 13.00 - 15.00 น. ปี พ.ศ. 2554 บิลลี่ โอแกน กับมารับเล่นภาพยนตร์อีกครั้งหลังจากห่างหายจากการแสดงภาพยนตร์ไปเป็นเวลาหลายปี กับบทบาทในภาพยนตร์เรื่อง "รัก" เดิมมีกำหนดฉายปลายปี พ.ศ. 2553 แต่มีการเลื่อนกำหนดฉายเป็นต้นปี พ.ศ. 2554 นอกจากจะกลับมารับงานแสดงแล้ว บิลลี่ โอแกน มีกำหนดการแต่งงานรอบ 2 กับสาวนอกวงการในเดือน มกราคม พ.ศ. 2554 ตุลาคม พ.ศ. 2554 บิลลี่ โอแกน ออกซิงเกิลใหม่ ชื่อเพลง "เธอมีชู้" โดยอัลบั้มใหม่จะไม่ผลิตเป็นซีดี แต่จะให้จำหน่ายผ่านการดาวน์โหลด กุมภาพันธ์ พ.ศ. 2556 บิลลี่ โอแกน ได้ออกซิงเกิลเพลง "วันแห่งความรัก" โดยมีศิลปินรับเชิญร่วมร้องด้วยคือ วิยะดา โกมารกุล ณ นคร และปล่อยให้ดาวน์โหลดฟรี เนื่องในโอกาสวันแห่งความรัก 14 กุมภาพันธ์ ปี พ.ศ. 2557 บิลลี่ โอแกน กลับมารับงานพิธีกรอีกครั้ง ในรายการ "ณ. จุดนี้" ทาง "ไบรท์ทีวี" ของบริษัท ไบรท์ ทีวี จำกัด ดิจิตอลทีวี ช่อง 20 รายการเจาะประเด็นดังของสังคม ทุกคืนวันจันทร์-ศุกร์ เวลา 20:20 น. ออกอากาศครั้งแรกเมื่อวันที่ 26 สิงหาคม 2557 จนถึงเมื่อวันที่ 11 กันยายน 2557 เป็นวันที่ บิลลี่ โอแกน ทำหน้าที่พิธีกรรายการ ณ. จุดนี้เป็นวันสุดท้ายก่อนมีการเปลี่ยนพิธีกรดำเนินรายการ ในวันที่ 7 กรกฎาคม พ.ศ. 2557 ศาลล้มละลายกลางได้มีคำพิพากษาให้บิลลี่ โอแกน เป็นบุคคลล้มละลาย เนื่องจากการดำเนินธุรกรรมด้านอสังหาริมทรัพย์ ซึ่งประสบกับภาวะขาดทุนต่อเนื่องโดยที่ไม่สามารถผ่อนชำระหนี้ส่วนต่างอันเกิดจากดอกเบี้ยธนาคารได้ตามที่ได้ประมาณการไว้ โดยมีประกาศลงในราชกิจจานุเบกษาในวันที่ 23 ตุลาคม ปีเดียวกัน แต่เจ้าตัวก็ประกาศว่าไม่ท้อ และจะได้ออกซิงเกิลใหม่ ชื่อ "ล้มละลาย" บอกเล่าชีวิตช่วงนี้ของตนเองด้วย ปี 2558 ได้จัดรายการวิทยุแบบออนไลน์ ในรายการชื่อ "รอบจักรวาล" ช่อง "บิลลี่ เรดิโอ" ทาง 10GB Radio ออกอากาศทุกวันจันทร์ พุธ ศุกร์ เวลา 21.00 น. ถึง 22.00 น. เนื้อหารายการเป็นการพูดคุยถึงเหตุการณ์ทั่วไปในปัจจุบันอัลบั้มเพลงอัลบั้มเพลง. - ปี 2530 อัลบั้ม บิลลี่ บิลลี่ (สังกัดแกรมมี่ เอ็นเตอร์เทนเม้นท์) - ปี 2532 อัลบั้ม บิลลี่ เข้ม (สังกัดแกรมมี่ เอ็นเตอร์เทนเม้นท์) - ปี 2533 อัลบั้ม บิลลี่ เข้มตลอด (สังกัดแกรมมี่ เอ็นเตอร์เทนเม้นท์) - ปี 2535 อัลบั้ม บิลลี่ ทรงเครื่อง (สังกัดแกรมมี่ เอ็นเตอร์เทนเม้นท์) - ปี 2537 อัลบั้ม บิลลี่ บันลือโลก (สังกัดคีตาเอ็น เตอร์เทนเม้นท์) - ปี 2539 อัลบั้ม บิลลี่ อาสา (สังกัดโรงบ่มดนตรี) - ปี 2544 อัลบั้ม บิลลิโอ พิงก์ (สังกัดไวท์เลเบล) - ปี 2547 อัลบั้ม บิลลี่ เสี่ยว (สังกัดอากูเรคคอร์ด ในเครือ มอร์มิวสิก และ จีเอ็มเอ็ม แกรมมี่) - ปี 2548 อัลบั้ม บิลลี่ เข้มเหมือนเดิม (สังกัดมอร์มิวสิก ในเครือ จีเอ็มเอ็ม แกรมมี่) - ปี 2551 อัลบั้ม บิลลี่ เอ็กซ์โอเอ็กซ์โอ (สังกัดติดดินอินดี้)อัลบั้มรวมเพลงอัลบั้มรวมเพลง. - ปี 2533 - บิลลี่ รวมเพลงฮิต : จัดจำหน่ายในรูปแบบเทปคลาสเซ็ท และ ซีดี - ปี 2537 - บิลลี่ รวมเข้มครบเครื่อง (ปกดำ) : จัดจำหน่ายในรูปแบบเทปคลาสเซ็ท และ ซีดี - ปี 2542 - แกรมมี่ ซุปเปอร์สตาร์ โปรเจกต์ - บิลลี่ โอแกน : จัดจำหน่ายในรูปแบบ เทปคลาสเซ็ท และ ซีดี จำนวน 3 ชุด - ปี 2542 - The Very Best Of บิลลี่ โอแกน : จัดจำหน่ายในรูปแบบ เทปคลาสเซ็ท , ซีดี , วีซีดี คาราโอเกะ , ม้วนวิดีโอ และในรูปแบบ ซีดี + วีซีดีแพ็คคู่ - ปี 2548 - The Best Hits Of Billy : จัดจำหน่ายในรูปแบบ เทปคลาสเซ็ท , ซีดี , วีซีดี คาราโอเกะ - ปี 2550 - บิลลี่ โอแกน Written By นิติพงษ์ ห่อนาค : จัดจำหน่ายในรูปแบบ ซีดี , วีซีดี คาราโอเกะ - ปี 2553 - Forever Love Hits By Billy : จัดจำหน่ายในรูปแบบ ซีดี , วีซีดี คาราโอเกะ และ ดีวีดี คาราโอเกะผลงานคาราโอเกะผลงานคาราโอเกะ. - ปี 2536 - เทปคาราโอเกะ บิลลี่ โอแกน (สังกัดแกรมมี่ บิ๊ก) จัดจำหน่ายเฉพาะเทปคลาสเซ็ท - ปี 2536 - รวมมิวสิกวิดีโอคาราโอเกะ บิลลี่ โอแกน (สังกัดแกรมมี่ บิ๊ก) จัดจำหน่ายทั้งม้วนวิดีโอและแผ่นเลเซอร์ดิสก์ - ปี 2540 - รวมมิวสิกวิดีโอคาราโอเกะ บิลลี่ โอแกน (สังกัดแกรมมี่ บิ๊ก) จัดจำหน่ายทั้งม้วนวิดีโอและวิดีโอ ซีดี - ปี 2542 - The Very Best Of บิลลี่ โอแกน (สังกัดแกรมมี่ บิ๊ก) จัดจำหน่ายทั้งม้วนวิดีโอและวิดีโอ ซีดี - ปี 2547 - อัลบั้ม บิลลี่ เสี่ยว (สังกัดอากูเรคคอร์ด) จัดจำหน่ายเฉพาะวิดีโอ ซีดี - ปี 2548 - The Best Hits Of Billy (สังกัดแกรมมี่ บิ๊ก) จัดจำหน่ายเฉพาะวิดีโอ ซีดี - ปี 2548 - อัลบั้ม บิลลี่ เข้มเหมือนเดิม (สังกัดมอร์มิวสิก) จัดจำหน่ายเฉพาะวิดีโอ ซีดี - ปี 2550 - บิลลี่ โอแกน Written By นิติพงษ์ ห่อนาค (สังกัดแกรมมี่ บิ๊ก) จัดจำหน่ายเฉพาะวิดีโอ ซีดี - ปี 2553 - Forever Love Hits By Billy (สังกัดแกรมมี่ บิ๊ก) จัดจำหน่ายวิดีโอ ซีดี และ ดีวีดีซิงเกิลซิงเกิล. - พ.ศ. 2537 เพลง ทวิภพ เพลงประกอบละคร ทวิภพ - ตุลาคม พ.ศ. 2554 เธอมีชู้ , on the rock - กุมภาพันธ์ 2556 วันแห่งความรัก (บิลลี่ โอแกน ร้องร่วมกับ วิยะดา โกมารกุล ณ นคร) - พ.ศ. 2557 ล้มละลาย และเพลงคนไทยไม่เอาทักษิณร่วมกับวง ฆราวาส ในเวทีกปสส. - พ.ศ. 2558 Chicken Pad Thai, บทเพลง มาร์ชราชภักดิ์ (บทเพลงเพื่อ อุทยานราชภักดิ์)อัลบั้มพิเศษอัลบั้มพิเศษ. - ปี 2537 อัลบั้ม บิลลี่ ชุดพิเศษ เพลงฮิตละครดังผลงานภาพยนตร์ไทยผลงานภาพยนตร์ไทย. - 2528 ซึมน้อยหน่อยกะล่อนมากหน่อย - 2529 ปลื้ม - 2530 รักซึมลึก - 2531 ฉลุย - 2533 ทหารเกณฑ์กิ้บก๊าบ - 2533 สองอันตราย - 2534 อยากบอกให้รู้ว่ารัก - 2535 ครั้งนี้โลกฉุดไม่อยู่ - 2535 ยุ่งดะมะด๊อง - 2535 วิ่งหน้าตั้งก้อยังรักเธอ - 2535 บนถนนคนนอนเปล - 2536 ชะแว้บแอบปิ๊ง - 2536 กองร้อย 501 ริมแดง - 2540 คนป่วนสายฟ้า - 2541 โก๊ะตี๋ วีรบุรุษอารามบอย - 2546 อินเดียน่า โจ๋ย ตอน สุสานช้าง เทลเลมูมวี่ - 2554 รัก - 2556 เมนูของพ่อผลงานพิธีกรผลงานพิธีกร. - รายการโทรทัศน์รายการ ป.ล.ฉันรักเพลง ช่อง 9 (2528) - คอนเสิร์ตลืมโลก ช่อง 9 (2529-2531) - นาทีทอง - แชมป์ชิงแชมป์ ช่อง 7 (2540) (2532) - วัยเด็ด ช่อง 7 (2534) คู่กับ สุภาภรณ์ คำนวณศิลป์ (หมวย) - 7416 ช่อง 7 (2535) - เสาร์ยู้ฮู ช่อง 5 (2536) - บิลลี่ สเปเชี่ยล ช่อง 5 (2537) - ซี้ย่ำปึ๊ก ช่อง 5 (2541) - สตูดิโอ แอคชั่น ช่อง 3 (2542) - สิงห์นักสืบ ช่อง 5 - Sattellite Cowboy ช่องดาวเทียม star channel (2551) - มังดีอยู่แล้ว ช่องดาวเทียม Bangkok channel (2554) - ณ. จุดนี้ ไบรท์ทีวี ดิจิตอลทีวี ช่อง 20ผลงานละครโทรทัศน์ผลงานละครโทรทัศน์. - 2532 แต่งกับงาน ช่อง 7 - 2532 มินิซีรีส์ ชุด แดนสนธยา (ไม่ทราบชื่อเรื่อง) คู่กับ สินจัย เปล่งพานิช ช่อง 9 - 2533 คนค้นคน ช่อง 7 - 2534 ริษยา ช่อง 7 - 2535 ละครเทิดพระเกียรติ นางเสือง ช่อง 7 - 2535 ปากกาทอง ตอน รู้ตัวเมื่อจะตาย ช่อง 7 - 2536 ศีรษะมาร ช่อง 7 - 2538 โอ้มาดา ช่อง 7 - 2539 นางเสือดาว ช่อง 3 - 2539 เข็มซ่อนปลาย ช่อง 3 - 2539 111 ช่อง 7 - 2540 ทองเนื้อเก้า ช่อง 7 - 2541 ความรักกับเงินตรา ช่อง 3 - 2543 ผู้ชายก็ท้องได้ ช่อง 7 - 2544 ผู้พิชิตมัจจุราช ช่อง ไอทีวี - 2544 ทองประกายแสด ช่อง 5 - 2545 สุสานคนเป็น ช่อง 7 - 2558 ตะวันตัดบูรพา ช่องวัน - 2559 เพลิงนรี ช่อง 3 - 2559 หมอผี ช่อง PPTV - 2561 ลูกไม้ลายสนธยา ช่อง 7รางวัลรางวัล. - ปี 2535 รางวัลพระราชทานพระสุรัสวดี พระราชทาน “ ผู้แสดงนำ ฝ่ายชาย” จากเรื่อง “ ยุ่งดะมะด๊อง” - ปี 2536 รางวัลพระราชทานพระสุรัสวดี พระราชทาน “ เพลงนำ ภาพยนตร์ยอดเยี่ยม” จากเรื่อง “ กองร้อย 501 ริมแดง” - ปี 2540 รางวัลสมาพันธ์ภาพยนตร์แห่งชาติ “ ผู้แสดงสมทบ ฝ่ายชายยอดเยี่ยม” จากเรื่อง “ คนป่วนสายฟ้า” - ปี 2540 รางวัล Cinemag Spirit Awards ครั้งที่ 2 “ ผู้แสดง สมทบฝ่ายชายยอดเยี่ยม” จากเรื่อง “ คนป่วนสายฟ้า” - ปี 2537 ศิลปินชายเดี่ยวยอดเยี่ยม อัลบั้ม บิลลี่บันลือโลก - ปี 2537 มิวสิกวิดิโอยอดเยี่ยม อัลบั้ม บิลลี่บันลือโลก - ปี 2537 รางวัล สำนักงานคณะกรรมการวัฒนธรรมแห่งชาติ เพลงเพื่อเยาวชนดีเด่น อัลบั้ม บิลลี่บันลือโลก - ปี 2539 ศิลปินชายเดี่ยวยอดเยี่ยมสีสันอวอร์ด อัลบั้ม บิลลี่อาสา - ปี 2544 ศิลปินชายเดี่ยวยอดเยี่ยมสีสันอวอร์ด อัลบั้ม บิลลี่โอพิงค์ - ปี 2548 ศิลปินชายยอดเยี่ยม ประจำปี 2005 นิตยสารแฮมเบอเกอร์</doc>
