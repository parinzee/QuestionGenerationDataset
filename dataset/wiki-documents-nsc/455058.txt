<doc id="455058" url="https://th.wikipedia.org/wiki?curid=455058" title="นกจมูกหลอดลาย">นกจมูกหลอดลาย นกจมูกหลอดลาย (Streaked Shearwater) เป็นนกทะเลชนิดหนึ่ง ลำตัวยาวประมาณ 48 ซม. ช่วงปีกกว้าง 122 ซม. ลำตัวด้านบนสีน้ำตาล ด้านล่างและใต้ปีกสีขาวหรือขาวปนเทา ปีกแคบยาว กินปลาและหมึกเป็นอาหาร มักพบมันบินติดตามเรือประมงเพื่อกินปลา ส่วนมากพบในมหาสมุทร แต่บางครั้งพบเลียบฝั่ง นกที่พบในมหาสมุทรแปซิฟิก จะทำรังวางไข่ในประเทศญี่ปุ่นและเกาะต่างๆนอกชายฝั่ง หลังฤดูผสมพันธุ์จะอพยพไปตอนใต้ของออสเตรเลีย มีรายงานว่าพบที่ชายฝั่งด้านตะวันตกของสหรัฐอเมริกา </doc>
