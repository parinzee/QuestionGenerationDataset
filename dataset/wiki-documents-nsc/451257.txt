<doc id="451257" url="https://th.wikipedia.org/wiki?curid=451257" title="กันต์ดนย์ อะคาซาน">กันต์ดนย์ อะคาซาน กันต์ดนย์ อะคาซาน (เกิด 7 ธันวาคม พ.ศ. 2533) ชื่อเล่น แฟร์ เป็นนักแสดงลูกครึ่งไทย-โมร็อกโก มีผลงานการแสดงละครเรื่องแรก เมียไม่ใช่เมีย ออกอากาศทางช่อง 5 รับบทเป็น หมอสกนธ์ ต่อมาเขาหมดสัญญากับสังกัดเอ็กแซ็กท์จึงผันตัวเป็นนักแสดงอิสระ จนในปี 2558 เขาเซ็นสัญญาเป็นนักแสดงในสังกัดของช่อง 3 และรับบทเป็นพระเอกครั้งแรกในละครเรื่อง ปะการังสีดำประวัติ ประวัติ. กันต์ดนย์ อะคาซาน เกิดที่ประเทศอังกฤษ บิดาเป็นชาวโมร็อกโก ส่วนมารดาเป็นชาวไทยชื่อดารุณี อะคาซาน เมื่ออายุได้ 11 ปี เขาย้ายจากอังกฤษไปอยู่ที่สหรัฐอเมริกา ในรัฐฟลอริด้า เพราะได้รับทุนเกี่ยวกับเรื่องเทนนิส เขาจบการศึกษาที่โรงเรียนสอนเทนนิสบอลเลทเทอรี และเคยเข้าร่วมการแข่งขันรุ่นอายุไม่เกิน 13 และ 15 ปี จนสามารถติดท็อป 5 ของประเทศอังกฤษได้ พออายุได้ 17 ปี เขาตัดสินใจไปเรียนต่อที่สหรัฐอเมริกา โดยได้มีโอกาสรับทุนในโควต้านักกีฬาจากมหาวิทยาลัยแคลิฟอร์เนีย เบิร์กลีย์ และ มหาวิทยาลัยนอร์ทเวสเทิร์น โดยวางเป้าหมายจะศึกษาต่อในคณะแพทยศาสตร์หรือจิตวิทยา แต่ระหว่างนั้นเขาได้เจอกับนักเทนนิสทีมชาติไทย ดนัย อุดมโชค ที่ได้ชักชวนเขาไปฝึกซ้อมเพื่อเป็นนักเทนนิสมืออาชีพ กันต์ดนย์จึงกลับมาประเทศไทย มาศึกษาต่อในระดับอุดมศึกษาที่คณะเศรษฐศาสตร์ วิทยาลัยนานาชาติ มหาวิทยาลัยมหิดล เพื่อเข้าร่วมทีมชาติและเป็นนักเทนนิสมืออาชีพตามที่ใฝ่ฝัน แต่เขาเปลี่ยนใจอย่างกะทันหันอยากจะลองเข้าสู่วงการบันเทิง โดยมีผลงานครั้งแรกเป็นการเล่นมิวสิกวีดีโอ เพลง ตุ๊กตาบลายธ์ ของพรรณวรท ด้วยเศียรเกล้า ในปี 2553 และแสดงละครเรื่องแรก เมียไม่ใช่เมีย อากาศทางช่อง 5 ในปี 2554 หลังจากนั้นเขาจึงลองไปแคสติ้งที่เอ็กแซ็กท์และช่อง 3 จนได้เซ็นสัญญาเป็นดาราในสังกัดของเอ็กแซ็กท์ และแสดงละครเรื่อง ดอกโศก ในบท เอ็ดดี และ เจ้าแม่จำเป็น ในบทของจักกาย หลังจากหมดสัญญากับค่ายเอ็กแซ็กท์เขาผันตัวเป็นนักแสดงอิสระ และมีผลงานละครหลายเรื่อง เช่น หนึ่งในทรวง, คุณชายรักเร่ เป็นต้น และเริ่มมีชื่อเสียงจากบท โยธา สิทธิ์พิทักษ์ ในละครเรื่อง หัวใจมีเงา จนในปี 2558 เขาเซ็นสัญญากับทางช่อง 3 และรับบทเป็นพระเอกครั้งแรกในละครเรื่อง ปะการังสีดำผลงานละครโทรทัศน์ซิทคอมมิวสิควีดิโอ</doc>
