<doc id="848503" url="https://th.wikipedia.org/wiki?curid=848503" title="เจนนี คิม">เจนนี คิม เจนนี คิม (; เกิด 16 มกราคม ค.ศ. 1996) เป็นที่รู้จักในชื่อ เจนนี เป็นนักร้องชาวเกาหลีใต้ เกิดในกรุงโซล ประเทศเกาหลีใต้และเติบโตในออกแลนด์ ประเทศนิวซีแลนด์ รู้จักกันในฐานะสมาชิกวงดนตรีเคป็อปจากเกาหลีใต้ แบล็กพิงก์ประวัติชีวิตช่วงแรก ประวัติ. ชีวิตช่วงแรก. เจนนี คิม เกิดเมื่อวันที่ 16 มกราคม ค.ศ. 1996 ที่กรุงโซล ประเทศเกาหลีใต้ เธอย้ายไปศึกษาต่อที่วิทยาลัยเอซีจีพาร์เนลล์ (ACG Parnell College) ในฐานะนักเรียนแลกเปลี่ยนที่เมืองออกแลนด์ 5 ปี ก่อนจะย้ายกลับมาที่ประเทศเกาหลีใต้เมื่ออายุ 15 ปี เพื่อทำตามความฝันที่จะเป็นนักร้อง เจนนีผ่านการออดิชันกับวายจีเอนเตอร์เทนเมนต์ในเดือนสิงหาคม ค.ศ. 2010 โดยส่งคลิปวิดีโอการร้องและเต้นในเพลง "เทกอะบาว" ของรีแอนนา ในปี ค.ศ. 2012 เจนนีได้รับความสนใจต่อสาธารณชนเมื่อวายจีอัปโหลดคลิปของเธอลงบนยูทูปขณะทำการแร็ปในปี ค.ศ. 2012 ในวันที่ 31 สิงหาคม ค.ศ. 2012 เจนนียังได้แสดงมิวสิกวิดีโอเพลง "แดตเซงกี" (That XX) ของจี-ดรากอน ปีถัดมา เธอได้ร้องเพลง "แบล็ก" (Black) ร่วมกับจี-ดรากอน, "จีจีบี" (GG Be) ร่วมกับซึงรี และ "สเปเชียล" (Special) ร่วมกับอี ฮา-อีแบล็กพิงก์ แบล็กพิงก์. หลังจากได้รับการฝึกฝนเป็นระยะเวลา 6 ปี เจนนีเป็นสมาชิกของวงแบล็กพิงก์คนแรกที่ถูกเปิดเผยโดยวายจีในเดือนมิถุนายน ค.ศ. 2016 และถูกคาดการณ์ว่าเธอจะรับหน้าที่เป็นหัวหน้าของวง แต่ท้ายที่สุด ทางวายจีได้เปิดเผยว่าแบล็กพิงก์จะไม่มีหัวหน้าวงเพราะอยากให้สมาชิกทั้งสี่ช่วยเหลือซึ่งกันและกัน แบล็กพิงก์เปิดตัวครั้งแรกด้วยอัลบั้ม สแควร์วัน เมื่อวันที่ 8 สิงหาคม ค.ศ. 2016 และขึ้นแสดงดนตรีครั้งแรกด้วยเพลง "บูมบายาห์" และ "วิสเซิล" ในรายการ อินกีกาโย ทางช่องเอสบีเอส เมื่อวันที่ 14 สิงหาคม ค.ศ. 2016ผลงานดนตรีซิงเกิลในฐานะนักร้องรับเชิญ</doc>
