<doc id="420485" url="https://th.wikipedia.org/wiki?curid=420485" title="มาดากัสการ์ 3 ข้ามป่าไปซ่าส์ยุโรป">มาดากัสการ์ 3 ข้ามป่าไปซ่าส์ยุโรป มาดากัสการ์ 3 ข้ามป่าไปซ่าส์ยุโรป () เป็นภาพยนตร์คอมพิวเตอร์กราฟิกแนวตลก และเป็นภาคสามของภาพยนตร์ชุดมาดากัสการ์ นอกจากนี้ยังเป็นภาพยนตร์ระบบ 3 มิติเรื่องแรกของซีรีส์นี้ ที่ผลิตขึ้นโดยดรีมเวิร์กสแอนิเมชัน จัดจำหน่ายโดยพาราเมาต์พิกเจอส์ และกำกับโดย เอริค ดาเนล กับ คอนราด เวอร์นอน และเป็นภาพยนตร์ภาคต่อของ มาดากัสการ์ และ มาดากัสการ์ 2 ป่วนป่าแอฟริกา ภาพยนตร์ชุดนี้กำหนดเปิดตัว ณ วันที่ 8 มิถุนายน ค.ศ. 2012เนื้อเรื่องย่อ เนื้อเรื่องย่อ. สิงโตอเล็กซ์, ม้าลายมาร์ตี้, ยีราฟเมลแมน และฮิปโปโปเตมัสกลอเรียต่างต้องการที่จะกลับไปยังนิวยอร์กภายหลังจากที่หลบหนีไปยังทวีปแอฟริกา โดยต้องอาศัยความรู้ถึงการเดินทางของเหล่าลิงชิมแปนซีกับนกเพนกวิน พวกเขาต่างไม่ต้องการผิดไปจากแผนการนี้แต่ก็พบว่าพวกตนต้องมาติดอยู่ที่มอนติคาร์โล ที่ซึ่งพวกเขาพยายามที่จะหลบหนีการจับกุมสัตว์ป่า โดยการเข้าร่วมกับคณะละครสัตว์เพื่อหาโอกาสร่วมเดินทางไปกับคณะ ซึ่งนำโดยเสือไซบีเรียวิตาลี และคณะละครสัตว์เองก็เห็นดีด้วย ระหว่างการเดินทางได้สิ้นสุดลง ณ ใจกลางนครลอนดอน อเล็กซ์, มาร์ตี้, เมลแมน และกลอเรีย ได้ช่วยวิลาตี, เกียเสือจากัวร์ และสเตฟาโนสิงโตทะเล ได้กลับมาค้นพบความหลงใหลในธุรกิจการแสดง รวมถึงการทำงานที่ละครสัตว์อีกครั้งตัวละครหลักตัวละครหลัก. - สิงโตอเล็กซ์ พากย์เสียงอังกฤษโดย เบน สติลเลอร์ พากย์ไทยโดย อัษฎาวุธ เหลืองสุนทร - ม้าลายมาร์ตี้ พากย์เสียงอังกฤษโดย คริส ร็อค พากย์ไทยโดย ธนากร ชินกูล - ยีราฟเมลแมน พากย์เสียงอังกฤษโดย เดวิด ชวิมเมอร์ พากย์ไทยโดย เชษฐวุฒิ วัชรคุณ - ฮิปโปสาวกลอเรีย พากย์เสียงอังกฤษโดย เจดา พิงเกธ สมิธ พากย์ไทยโดย ปนัดดา วงศ์ผู้ดี - กาปิแตนดูบัวร์ พากย์เสียงอังกฤษโดย ฟรานเซส แมคดอร์แมน พากย์ไทยโดย พุทธชาด พงศ์สุชาติการสร้าง การสร้าง. ซีอีโอของดรีมเวิร์กส์ เจฟฟรีย์ แคตเซนเบิร์ก ได้ให้การยืนยันใน ค.ศ. 2008 ว่าจะมีภาคต่อจาก มาดากัสการ์ 2 ป่วนป่าแอฟริกา แคตเซนเบิร์กกล่าวว่า "ภาพยนตร์นี้มีมากกว่าหนึ่งภาค เพราะเราต้องการเห็นตัวละครกลับไปที่นิวยอร์กในที่สุด" ที่สมาคมนักวิจารณ์โทรทัศน์ออกทัวร์ ในเดือนมกราคม ค.ศ. 2009 แคตเซนเบิร์กได้ถูกถามถึงว่าจะมีภาพยนตร์ภาคสามของซีรีส์นี้หรือไม่ เขาก็ได้ตอบว่า "ใช่ เรากำลังทำ มาดากัสการ์ 3 อยู่ในตอนนี้ และมันจะได้รับการเปิดตัวในช่วงฤดูร้อน ค.ศ. 2012"วิดีโอเกม วิดีโอเกม. วิดีโอเกมที่อิงจากภาพยนตร์ มาดากัสการ์ 3: เดอะวิดีโอเกม ได้รับการเปิดตัว ณ วันที่ 5 มิถุนายน ค.ศ. 2012 ผู้เล่นสามารถเล่นเป็น อเล็กซ์, มาร์ตี้, เมลแมน และกลอเรีย ในการพยายามหลบหนีกาปิแตนดูบัวร์ และกลับคืนสู่บ้านที่นครนิวยอร์ก เกมนี้ได้รับการเปิดตัวในระบบ วี, นินเทนโด ทรีดีเอส, นินเทนโด ดีเอส, เอ็กซ์บ็อกซ์ 360 และเพลย์สเตชัน 3 จัดทำโดย ดี 3 พับลิชเชอร์ สำหรับรุ่น วี, เอ็กซ์บ็อกซ์ 360 และเพลย์สเตชัน 3 ได้รับการพัฒนาโดยมังกี้บาร์เกมส์ และในระบบทรีดีเอส กับดีเอสได้รับการพัฒนาโดยทอรัสเกมส์หนังสือการ์ตูน หนังสือการ์ตูน. หนังสือการ์ตูนอิงจากภาพยนตร์ซึ่งมีชื่อเรื่องว่า Madagascar Digest Prequel: Long Live The King! จะทำการเปิดตัว ณ วันที่ 12 มิถุนายน ค.ศ. 2012 โดยเอปเอนเตอร์เทนเมนท์</doc>
