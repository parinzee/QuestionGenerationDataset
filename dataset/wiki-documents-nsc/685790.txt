<doc id="685790" url="https://th.wikipedia.org/wiki?curid=685790" title="คำวิเศษ">คำวิเศษ "คำวิเศษ" เป็นซิงเกิลของวงดนตรีเครสเชนโด้ ประพันธ์เนื้อร้องและแต่งทำนองโดย อุทัย บุนทรีรัตน์ และเรียบเรียงโดย นรเทพ มาแสง (นอ), ชินพัฒน์ หงส์อัมพร (แชมป์) เพลงนี้ยังรวมในอัลบั้ม Continue เนื้อหาของเพลงพูดถึงคำบางคำจากคนทั่ว ๆ ไป ได้ยินแล้วบางครั้งก็ลอยผ่านหายลับไปในอาก­าศ แต่คำบางคำจากคนบางคนถึงแม้จะเป็นเพียงคำส­ั้น ๆ คำธรรมดาแต่ทว่ามันช่างมีความหมายมากมายเห­ลือเกิน ทำให้โลกนี้น่าอยู่ ทำให้ท้องฟ้ากลับมาสดใส ทำให้พลังใจกลับมา ทำให้พลังกายกลับฟื้นคืน คำเหล่านั้นจากคนพิเศษมันคือคำที่สุดแสนวิ­เศษผู้มีส่วนร่วมทำเพลงผู้มีส่วนร่วมทำเพลง. - เครสเชนโด้ - นรเทพ มาแสง (นอ) – เบสกีตาร์ - ธีรพงษ์ ธนานิกกุล (จั๋ง) – เพอร์คัสชั่น - ชินพัฒน์ หงส์อัมพร (แชมป์) – กีตาร์ - ชาติชาย มานิตยกุล (นัท) – ร้องนำ ร้องประสาน - สุทธิพจน์ หวังวัฒนานุกุล (เลี้ยง) – กลองมิวสิกวีดิโอ มิวสิกวีดิโอ. มิวสิกวีดิโอเพลง "คำวิเศษ" ในเวอร์ชันแรกเผยแพร่ครั้งแรกในวันที่ 29 พฤษภาคม พ.ศ. 2555 กำกับโดย ทีม Eyedropper Fill เป็นเรื่องราวของความรักความห่วงใย ระหว่าง แม่และลูกสาว ความเป็นตัวตนของลูกสาวและช่องว่างระหว่างวัยทำให้เกิดระยะห่าง ระหว่างกันและกัน ระยะห่างนี้ส่งผลให้ทั้งคู่ส่งความห่วงใยให้กันผ่านการ เขียนลงกระดาษโน้ต ข้อความในโทรศัพท์มือถือ แทนคำพูดจากปาก การให้กำลังใจ คำเตือน คำบ่น สิ่งเหล่านี้เหมือนคำธรรมดาที่ลูกสาวของเธอฟังจนคุ้นชิน จน ณ วันหนึ่ง คำที่คุ้นชินเหล่านั้นช่างเป็นสิ่งวิเศษสำหรับเธอ ส่วนมิวสิกวีดิโอเพลงในเวอร์ชันที่สอง เผยแพร่ครั้งแรกในวันที่ 20 มิถุนายน พ.ศ. 2555 กำกับโดย ทีม Eyedropper Fill ถ่ายทอดเรื่องราวจากชีวิตจริงของ เด็กหญิงณิชชารีย์ เป็นเอกชนะศักดิ์ หรือ น้องธันย์ ที่ประสบอุบัติเหตุตกรางรถไฟฟ้า ที่สิงคโปร์ จนต้องตัดขาทั้งสองข้าง ในเอ็มวีไม่ได้มุ่งเน้นที่เรื่องราวของขาทั้งสองข้างที่ขาดไป หรือความรู้สึกดราม่าที่เรียกน้ำตาที่เคยเกิดขึ้นตามสื่อต่าง ๆ แต่ประเด็นหลักคือเบื้องหลังของกำลังใจที่มาจากคุณพ่อและบุคคลรอบตัว ที่เด็กผู้หญิงคนหนึ่งผ่านเรื่องราวมาได้อย่างเข้มแข็ง และส่งต่อกำลังใจให้คนอื่น ๆ ที่อาจจะพบเจอเรื่องราวเช่นเดียวกับเธอ ด้วยวิธีคิด positive thinkingการตอบรับ การตอบรับ. เพลง "คำวิเศษ" ได้อันดับสูงสุดที่ 22 จากการจัดอันดับของ FAT RADIO ในชาร์ตของ FAT RADIO - THE FAT 40 ประจำวันที่ 3 มิถุนายน พ.ศ. 2555 โดยวัดจากการออกอากาศของคลื่นวิทยุในกรุงเทพมหานครและปริมณฑล จำนาน 40 สถานีชาร์ต</doc>
