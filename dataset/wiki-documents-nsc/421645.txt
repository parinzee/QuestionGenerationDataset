<doc id="421645" url="https://th.wikipedia.org/wiki?curid=421645" title="ศักดา คงเพชร">ศักดา คงเพชร นายศักดา คงเพชร อดีตรัฐมนตรีช่วยว่าการกระทรวงศึกษาธิการ ในรัฐบาลของนางสาวยิ่งลักษณ์ ชินวัตร และสมาชิกสภาผู้แทนราษฎรจังหวัดร้อยเอ็ด สังกัดพรรคเพื่อไทย แกนนำกลุ่มอีสานพัฒนาประวัติ ประวัติ. ศักดา คงเพชร เกิดเมื่อวันที่ 3 มีนาคม พ.ศ. 2504 เป็นบุตรของนายประวิทย์ คงเพชร กับนางบัวเรียน คงเพชร จบการศึกษาชั้นมัธยมปลายจากโรงเรียนโยธินบูรณะ และปริญญาตรีทางด้านศิลปศาสตรบัณฑิต สาขาการจัดการ จากมหาวิทยาลัยราชภัฏร้อยเอ็ด ศักดา คงเพชร สมรรสกับนางจิตรา คงเพชร (สกุลเดิม อินทร์โสม) สมาชิกสภาองค์การบริหารส่วนจังหวัดร้อยเอ็ดการทำงาน การทำงาน. ศักดา คงเพชร เริ่มเข้าสู่งานการเมืองในการเลือกตั้ง พ.ศ. 2538 ได้รับเลือกตั้งเป็นสมาชิกสภาผู้แทนราษฎร จังหวัดร้อยเอ็ด สังกัดพรรคชาติไทย ต่อมาในการเลือกตั้ง พ.ศ. 2539 จึงย้ายมาสังกัดพรรคความหวังใหม่ กระทั่งในการเลือกตั้ง พ.ศ. 2544 ได้ย้ายมาสังกัดพรรคไทยรักไทย และได้รับเลือกตั้งเรื่อยมา ในนามของพรรคพลังประชาชน และพรรคเพื่อไทย ศักดา คงเพชร เคยได้รับการแต่งตั้งเป็นเลขานุการรัฐมนตรีประจำสำนักนายกรัฐมนตรี (พลเอกธรรมรักษ์ อิศรางกูร ณ อยุธยา) และได้รับตำแหน่งรัฐมนตรีช่วยว่าการกระทรวงศึกษาธิการ ในรัฐบาลนางสาวยิ่งลักษณ์ ชินวัตร (2) แต่จากการสำรวจความพึงพอใจของประชาชน โดยสำนักเอแบคโพล เมื่อเดือนพฤษภาคม พ.ศ. 2555 เขาเป็นรัฐมนตรีที่ประชาชนไม่รู้จัก เป็นลำดับที่ 8 จนกระทั่งในเดือนตุลาคมของปีเดียวกัน เขาถูกปรับออกจากตำแหน่งดังกล่าวรัฐมนตรีช่วยว่าการกระทรวงศึกษาธิการ รัฐมนตรีช่วยว่าการกระทรวงศึกษาธิการ. ศักดา คงเพชร ได้รับแต่งตั้งเป็นรัฐมนตรีช่วยว่าการกระทรวงศึกษาธิการ และได้รับมอบหมายให้กำกับดูแลงานของสำนักงานคณะกรรมการการอาชีวศึกษา โดยผลงานที่สำคัญคือ การจัดตั้งสถาบันอาชีวศึกษาเกษตร จำนวน 4 แห่ง เพื่อขยายโอกาสให้วิทยาลัยเกษตรและเทคโนโลยี สามารถเปิดสอนในระดับปริญญาตรีได้ รวมทั้งการสานต่อการสืบสวนกรณีการทุจริตจัดซื้อครุภัณฑ์อาชีวศึกษา ในช่วงรัฐบาลที่ผ่านมา ซึ่งมีนางสาวนริศรา ชวาลตันพิพัทธ์ เป็นรัฐมนตรีเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาประมาภรณ์ช้างเผือก (ม.ป.ช.)</doc>
