<doc id="152546" url="https://th.wikipedia.org/wiki?curid=152546" title="นีโน ซูอีโล">นีโน ซูอีโล นีโน ซูอีโล () นักมวยสากลชาวฟิลิปปินส์ เกิดเมื่อ 17 มกราคม พ.ศ. 2525 ที่เมืองตูลูนัน จังหวัดโกตาบาโตเหนือ ประเทศฟิลิปปินส์ สถิติการชก 41 ครั้ง ชนะ 23 (น็อค 14) เสมอ 2 แพ้ 16ประวัติ ประวัติ. ซูอีโลขึ้นชกมวยสากลอาชีพครั้งแรกเมื่อ 29 กรกฎาคม พ.ศ. 2544 ชนะน็อค เฟอร์ดินาน ทารอย ยก 3 จากนั้น ขึ้นชกชนะรวดเป็นส่วนใหญ่ มีแพ้เพียงสองครั้ง และได้ชิงแชมป์ฟิลิปปินส์รุ่นมินิมัมเวทที่ว่างเมื่อ 3 สิงหาคม พ.ศ. 2545 ซึ่งเป็นฝ่ายแพ้คะแนน โรเดล มายอล ไม่ได้แชมป์ จากนั้น ซูอีโลได้ชิงแชมป์เยาวชนรุ่นมินิมัมเวท WBC และแชมป์ ABCO รุ่นมินิมัมเวทเมื่อ 31 มกราคม พ.ศ. 2546 แต่เป็นฝ่ายแพ้คะแนนโอเล่ห์ดง ศิษย์เสมอชัย ไม่ได้แชมป์อีก หลังจากนั้น ซูอีโลได้มาชกในประเทศไทยหลายครั้ง ในช่วง พ.ศ. 2547 – 2548 โดยมาชกแพ้คะแนน โอเล่ห์ดง ศักดิ์เสมอชัย แพ้น็อค ยอดแสนเก่ง พ.ชุมโชค ยก 4 แพ้คะแนน เนตร ศศิประภายิม และแพ้คะแนน แสงเพชร ส.สกุลภัณฑ์ จากนั้น ได้ชิงแชมป์ PABA รุ่นมินิมัมเวทก็เป็นฝ่ายแพ้คะแนนพรสวรรค์ ป.ประมุขไปเมื่อ 17 พฤษภาคม พ.ศ. 2548 ต่อมา ซูอีโลเลื่อนมาชกในรุ่นใหญ่ขึ้น และได้มาชิงแชมป์ PABA รุ่นฟลายเวทเมื่อ 31 สิงหาคม พ.ศ. 2549 แต่ก็แพ้คะแนน เด่นเก้าแสน เก้าวิชิต ต่อมา ซูอีโลประสบความสำเร็จได้ครองแชมป์ฟิลิปปินส์รุ่นฟลายเวท เมื่อ 21 เมษายน พ.ศ. 2550 เมื่อเป็นฝ่ายชนะคะแนน เชอร์วิน มานาทัด และต่อมาได้เลื่อนรุ่นมาชิงแชมป์ฟิลิปปินส์รุ่นซูเปอร์ฟลายเวทที่ว่างเมื่อ 13 กุมภาพันธ์ พ.ศ. 2551 ซูอีโลเป็นฝ่ายชนะน็อค ดาเนียล ดิโอลัน ยก 6 ได้แชมป์มาครอง และมาชกนอกรอบในไทย แพ้คะแนนวันดี สิงห์วังชาเมื่อ พ.ศ. 2551 ซูอีโลได้ชิงแชมป์ PABA เฉพาะกาลรุ่นฟลายเวทเมื่อ 25 ธันวาคม พ.ศ. 2552 แพ้คะแนน เทพฤทธิ์ ศิษย์หมอเส็ง หลังจากนั้น ซูอีโลก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นฟลายเวท (2550 - 2551) - แชมป์ฟิลิปปินส์รุ่นซูเปอร์ฟลายเวท (2551 - 2552) - เคยชิงแชมป์ต่อไปนี้แต่ไม่สำเร็จ- ชิงแชมป์โลกเยาวชนรุ่นมินิมัมเวท WBC เมื่อ 31 มกราคม 2546 แพ้คะแนน โอเล่ห์ดง ศักดิ์เสมอชัย ที่ กทม. - ชิงแชมป์ PABA รุ่นมินิมัมเวทเมื่อ 17 พฤษภาคม 2548 แพ้คะแนน พรสวรรค์ ป. ประมุข ที่ ศรีสะเกษ - ชิงแชมป์ PABA รุ่นฟลายเวทเมื่อ 31 สิงหาคม 2549 แพ้คะแนน เด่นเก้าแสน เก้าวิชิต ที่ กทม. - ชิงแชมป์ PABA รุ่นฟลายเวทเมื่อ 25 ธันวาคม 2552 แพ้คะแนน เทพฤทธิ์ สิงห์วังชา ที่ สุพรรณบุรี</doc>
