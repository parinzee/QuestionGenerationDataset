<doc id="833515" url="https://th.wikipedia.org/wiki?curid=833515" title="ชะนีคิ้วขาวสกายวอล์คเกอร์">ชะนีคิ้วขาวสกายวอล์คเกอร์ ชะนีคิ้วขาวสกายวอล์คเกอร์ หรือ ชะนีฮูล็อกสกายวอล์คเกอร์ (; ) เป็นวานรจำพวกชะนีชนิดหนึ่ง จัดอยู่ในประเภทฮูล็อกหรือชะนีคิ้วขาว เป็นชนิดที่เพิ่งถูกค้นพบเมื่อต้นปี ค.ศ. 2017 โดยชะนีคิ้วขาวสกายวอล์คเกอร์ได้ถูกจำแนกออกเป็นชนิดใหม่โดยคณะนักวิจัยแห่งมหาวิทยาลัยซุนยัตเซนของจีน โดยทำการเปรียบเทียบลักษณะทางกายภาพและพันธุกรรม พบว่ามีความแตกต่างไปจากชะนีคิ้วขาว 2 ชนิดที่เป็นที่รู้จักกันดีอยู่แล้ว จึงได้จำแนกออกเป็นชนิดใหม่ และให้ชื่อทั้งชื่อวิทยาศาสตร์และชื่อสามัญสอดคล้องกัน โดยชื่อสามัญตั้งตามชื่อของลุค สกายวอล์คเกอร์ ตัวละครเอกจากภาพยนตร์ไซไฟชุด Star Wars มีความหมายที่แปลได้ว่า "การเคลื่อนไหวของสรวงสวรรค์" คาดว่ามีจำนวนประชากรประมาณ 200 ตัวอาศัยอยู่ในป่าดิบทึบของจีนและบางส่วนในพม่า แต่ในส่วนพฤติกรรมแล้วยังไม่เป็นที่ทราบแน่ชัด</doc>
