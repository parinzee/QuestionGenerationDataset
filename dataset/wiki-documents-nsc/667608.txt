<doc id="667608" url="https://th.wikipedia.org/wiki?curid=667608" title="สยม รามสูต">สยม รามสูต นายสยม รามสูต อดีตสมาชิกสภาผู้แทนราษฎรจังหวัดเชียงใหม่ 2 สมัย ได้รับเลือกตั้งครั้งแรก ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 สังกัดพรรคกิจสังคม เขตเลือกตั้งที่ 3 จังหวัดเชียงใหม่ โดยลงสมัครคู่กับนายอำนวย ยศสุข ต่อมาได้ย้ายไปร่วมงานกับพรรครวมไทย พร้อมกับเจริญ เชาว์ประยูร สมพงษ์ อมรวิวัฒน์ และมานะ แพรสกุล และได้รับเลือกตั้งเป็นสมัยที่ 2 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 ในปี พ.ศ. 2535 ได้เข้าร่วมงานกับพรรคสามัคคีธรรม ซึ่งนำโดย ณรงค์ วงศ์วรรณ และต่อมาเขาได้รับแต่งตั้งให้ดำรงตำแหน่งกรรมการบริหารพรรคเทิดไท ในปีเดียวกันซึ่งเป็นพรรคการเมืองที่เปลี่ยนชื่อมาจากพรรคสามัคคีธรรม สยม รามสูต ได้รับแต่งตั้งเป็นผู้ช่วยเลขานุการรัฐมนตรีว่าการกระทรวงอุตสาหกรรม ในรัฐบาลพลเอก สุจินดา คราประยูร ในเดือนเมษายน พ.ศ. 2535 สยม รามสูต สมรสกับนางทองมาก ระวิวรรณ อดีต ส.ส.หนองคาย (บุตรสาวนายชื่น ระวิวรรณ อดีต ส.ส.หนองคาย 6 สมัย) มีบุตรคนหนึ่งคือ ทรงยศ รามสูต อดีต ส.ส.หนองคาย (สมรสกับนางสิรินทร รามสูต อดีตสมาชิกสภาผู้แทนราษฎรจังหวัดน่าน สังกัดพรรคเพื่อไทย) รามสูต เป็นสกุลพระราชทาน รัชกาลที่ 6 ลำดับที่ 0693 พระราชทานให้แก่ขุนวรพัศดุ์บรรหาร (เลี่ยน) กรมศุลการกร กระทรวงพระคลังมหาสมบัติ บิดา ปู่และทวด เป็นพระยารามรณรงค์สงครามฯ บิดาคือพระยารามฯ (อ้น) ปู่คือพระยารามฯ (เกิด) ทวดคือพระยารามฯ (นาค) เขียนเป็นอักษรโรมันว่า "Ra^masuta"เครื่องราชอิสริยาภรณ์</doc>
