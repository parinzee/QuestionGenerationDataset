<doc id="228632" url="https://th.wikipedia.org/wiki?curid=228632" title="บิลบอร์ดฮอต 100">บิลบอร์ดฮอต 100 บิลบอร์ดฮอต 100 () เป็นชาร์ตอันดับซิงเกิลในวงการดนตรี ในสหรัฐที่วัดความนิยม ออกเป็นรายสัปดาห์โดยนิตยสารบิลบอร์ด โดยในการจัดอันดับวัดจากยอดการเปิดออกอากาศและยอดขาย โดยยอดขายประจำสัปดาห์นับยอดจากวันศุกร์ถึงวันพฤหัสบดี ขณะที่ยอดการออกอากาศนับจากวันจันทร์ถึงวันอาทิตย์ โดยชาร์ตอย่างเป็นทางการจะออกสู่สาธารณะทุกวันอังคาร ซึ่งหัวตารางของชาร์ตจะเป็นชาร์ตประจำสุดสัปดาห์ของวันเสาร์ถัดไป ตัวอย่างเช่น- วันศุกร์, 1 มกราคม - เริ่มนับยอดขาย - วันจันทร์, 4 มกราคม - เริ่มนัดยอดออกอากาศ - วันพฤหัสบดี, 7 มกราคม - สิ้นสุดการนับยอดขาย - วันอาทิตย์, 10 มกราคม - สิ้นสุดการนับยอดออกอากาศ - วันอังคาร, 12 มกราคม - ชาร์ตออกเผยแพร่ ประจำสัปดาห์เสาร์ที่ 23 มกราคม อันดับ 1 เพลงแรกของชาร์ตบิลบอร์ดฮอต 100 คือเพลง "พัวร์ลิตเทิลฟูล" ของริกกี เนลสัน เมื่อ 11 สิงหาคม ค.ศ. 1958 นับจนถึงฉบับลงวันที่ 16 มิถุนายน ค.ศ. 2018 ชาร์ตบิลบอร์ดฮอต 100 มีเพลงที่ขึ้นอันดับ 1 แล้วทั้งหมด 1,074 เพลง โดยเพลงล่าสุดที่ขึ้นอันดับ 1 ในชาร์ตนี้ได้แก่เพลง "ไซโค" โดย โพสต์มาโลน ร้องรับเชิญโดยไท ดอลลาร์ ซายน์ประวัติ ประวัติ. ชาร์ตฮอต 100 นั้นมีมาเกือบ ก่อนหน้านั้นในช่วงทศวรรษ 1940 และ 1950 ซิงเกิลเพลงนิยมได้จัดอันดับจาก 3 ชาร์ตหลักคือ- ยอดขายดีที่สุดในร้านค้า (Best Sellers In Stores) - โดยจัดอันดับจากยอดขายซิงเกิลขายดีในร้านขาย ซึ่งมีการรายงานโดยร้านค้าทั่วสหรัฐ (20-50 อันดับ) - เพลงที่เล่นบ่อยที่สุดโดยดีเจ (Most Played By Jockeys) - จัดอันดับจากยอดหมุนเวียนออกอากาศทางสถานีวิทยุที่ถูกเปิดบ่อยที่สุดในสถานีวิทยุในสหรัฐ รายงานโดยดีเจและสถานีวิทยุ (20-50 อันดับ) - เพลงที่เปิดบ่อยที่สุดในเครื่องจู๊กบอกซ์ (Most Played In Jukeboxes) - จัดอันดับจากเพลงที่เล่นบ่อยที่สุดในเครื่องจู๊กบอกซ์ (20 อันดับ) ซึ่งถือเป็นการวัดระดับเพลงที่นิยมที่สุดกับคนรุ่นใหม่ของกลุ่มนักฟังเพลง ที่มีหลายสถานีวิทยุเพิ่มเพลงในเพลย์ลิสต์พวกเขามาหลายปี บิลบอร์ดก็มีชาร์ตซิงเกิลยอดนิยม ที่รวมความสำคัญดังกล่าว (ยอดขาย, ยอดการออกอากาศ และบนจู๊กบอกซ์) โดยยึดจากคะแนนในระบบโดยให้กับยอดขายมากกว่ายอดออกอากาศทางวิทยุ และเมื่อสุดสัปดาห์ของ สัปดาห์ 12 พฤศจิกายน ค.ศ. 1955 บิลบอร์ดได้ตีพิมพ์ชาร์ตแรกเป็นครั้งแรก ในชื่อ The Top 100 ซึ่งก็ยังคงตีพิมพ์ 3 ชาร์ตที่เป็นคะแนนยอดขาย การออกอากาศและจู๊กบอกซ์เช่นกันควบคู่กับ Top 100 chart เมื่อวันที่ 17 มิถุนายน ค.ศ. 1957 บิลบอร์ดยกเลิกชาร์ตที่เล่นมากที่สุดบนจู๊กบอกซ์ ที่ความนิยมในจู๊กบอกซ์ลดลงและสถานีวิทยุได้รวมเพลงร็อกเพิ่มขึ้นในเพลย์ลิสต์ โดยในสุดสัปดาห์ของสัปดาห์ 28 กรกฎาคม ค.ศ. 1958 เป็นฉบับสุดท้ายที่พิมพ์ชาร์ตเพลงที่เล่นที่สุดโดยดีเจและ Top 100 charts โดยทั้งสองชาร์ตมีเพลง "Patricia" ของเปเรซ ปราโด ขึ้นอันดับ 1 บิลบอร์ดตีพิมพ์ชาร์ตในวันที่ 4 สิงหาคม ค.ศ. 1958 โดยได้รวมชาร์ตซิงเกิลทุกแนวเพลงเป็นครั้งแรกในชื่อ ฮอต 100 และถึงแม้จะมีความคล้ายคลึงกับ ท็อป 100 แต่ก็ถือว่าชาร์ตฮอต 100 เป็นการเริ่มต้นชาร์ตใหม่เป็นครั้งที่ 1 ซึ่งชาร์ตฮอต 100 ก็ได้กลายเป็นมาตรฐานให้กับวงการเพลงอย่างรวดเร็ว ในเวลาต่อมาบิลบอร์ดได้ยุติชาร์ตยอดขายในร้านค้าเมื่อ 13 ตุลาคม ค.ศ. 1958 บิลบอร์ดฮอต 100 ในปัจจุบันก็ยังคงเป็นมาตรฐานที่วัดระดับเพลงนิยมในสหรัฐ โดยชาร์ตฮอต 100 ได้นับคะแนนจากเพลงที่ออกอากาศและคะแนนจากยอดขาย (ทั้งในร้านค้าและยอดดิจิตอล)</doc>
