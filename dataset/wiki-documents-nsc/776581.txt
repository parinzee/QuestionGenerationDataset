<doc id="776581" url="https://th.wikipedia.org/wiki?curid=776581" title="โซลาร์เซล">โซลาร์เซล โซลาร์เซล (, ท. ใบเรือดวงอาทิตย์) บ้างเรียก ไลท์เซล (, ท. ใบเรือแสง) หรือโฟตอนเซล (, ท. ใบเรือโฟตอน) เป็นการขับเคลื่อนยานอวกาศแบบหนึ่งที่ใช้ความดันการแผ่รังสี (หรือเรียก แรงดันดวงอาทิตย์) จากดาวฤกษ์เพื่อผลักกระจกที่บางมากขนาดใหญ่ให้มีความเร็วสูง โซลาร์เซลยังสามารถขับเคลื่อนด้วยลำพลังงานเพื่อขยายพิสัยปฏิบัติการ ยานโซลาร์เซลทำให้ปฏิบัติการกับระยะปฏิบัติการนานเป็นไปได้ เนื่องจากมีส่วนเคลื่อนที่น้อยและไม่มีสารขับเคลื่อน จึงมีศักยภาพใช้ได้หลายครั้งสำหรับส่งสินค้าบรรทุก โซลาร์เซลใช้ปรากฏารณ์ซึ่งมีผลลัพธ์ที่พิสูจน์และวัดแล้วต่อยานอวกาศ ความดันดวงอาทิตย์มีผลต่อยานอวกาศทุกลำ ไม่ว่าอวกาศระหว่างดาวเคราะห์หรือในวงโคจรรอบดาวเคราะห์หรือเทห์ขนาดเล็ก แรงรวมที่กระทำต่อโซลาร์เซล 800×800 เมตร มีประมาณ 5 นิวตัน ณ ระยะห่างระหว่างโลกถึงดวงอาทิตย์ ทำให้มันเป็นระบบขับเคลื่อนแรงผลักดันต่ำ คล้ายกับยานอวกาศที่ขับเคลื่อนด้วยเครื่องยนต์ไฟฟ้า</doc>
