<doc id="224763" url="https://th.wikipedia.org/wiki?curid=224763" title="วีบีลองทูเกเตอร์">วีบีลองทูเกเตอร์ "วีบีลองทูเกเตอร์" () เป็นเพลงของมารายห์ แครี ในผลงานสตูดิโออัลบั้มชุดที่ 10 ของเธอในชุด ดิอีแมนซิเพชันออฟมิมิ และเป็นซิงเกิลที่ 2 ของอัลบั้มนี้ในปี 2005 เขียนเพลงและควบคุมการผลิตโดย แครี, เจอร์เมน ดูปรี, มานูเอล ซีล และจอห์นทา ออสติน เพลงนี้ได้รับอิทธิพลมาจากเพลงโซลและอาร์แอนด์บีในทศวรรษ 1980 โดยมีองค์ประกอบของคอร์ดเปียโนง่าย ๆ และแบ็กบีตบางส่วน เนื้อเพลงเล่าเรื่องเกี่ยวกับความสิ้นหวังของหญิงสาวที่เสียคนรักไป หลังจากที่อาชีพการงานของแครีอยู่ในขาลงในระหว่างปี 2001 และ 2003 แครีก็กลับมาประสบความสำเร็จทั่วโลกอีกครั้งกับซิงเกิล "วีบีลองทูเกเตอร์" นี้โดยขึ้นชาร์ตอันดับ 1 ในหลายประเทศอย่างเช่น ออสเตรเลีย, โครเอเชีย, อิสราเอล, แอฟริกาใต้ และในสหรัฐอเมริกาที่ขึ้นอันดับ 1 บนชาร์ตซิงเกิลบิลบอร์ดนาน 14 สัปดาห์ ไม่ติดต่อกัน ในสหรัฐอเมริกาเพลงนี้ได้รับการเล่นออกอากาศซ้ำแล้วซ้ำเล่าจนทำลายสถิติจากการสำรวจของนีลเส็น และยังได้รับคำวิจารณ์ที่ดี ทั้งยังแครีได้รับรางวัลมากมาย อย่างเช่น 2 รางวัลแกรมมี่ ในปี 2006 และนิตยสารบิลบอร์ดยังจัดอันดับเพลง "วีบีลองทูเกเตอร์" ที่อันดับ 9 ของเพลงใน 100 อันดับเพลงตลอดกาล</doc>
