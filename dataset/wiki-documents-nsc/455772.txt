<doc id="455772" url="https://th.wikipedia.org/wiki?curid=455772" title="ตำรวจดี/ตำรวจเลว">ตำรวจดี/ตำรวจเลว ตำรวจดี/ตำรวจเลว เป็นกลวิธีทางจิตวิทยาอย่างหนึ่งใช้สำหรับการสอบสวนผู้ต้องหา เกี่ยวกับกลุ่มผู้ดำเนินการสอบสวนสองกลุ่ม โดยจัดฉากให้กลุ่มแรกประพฤติตัวตรงข้ามกับกลุ่มที่สอง "ตำรวจเลว" จะประพฤติตัวอย่างก้าวร้าว แสดงท่าทีไปในทางลบเกี่ยวกับผู้ต้องหา กล่าวหาอย่างรุนแรง ตำหนิผู้ต้องหาไปในทางเสื่อมเสีย และโดยทั่วไปมักจะสร้างความชังระหว่างผู้ต้องหากับตัวเขาเอง เพื่อจัดฉากให้กับ "ตำรวจดี" ที่จะประพฤติตัวอย่างสุภาพ เป็นกำลังใจ เข้าใจ และแสดงความเห็นอกเห็นใจผู้ต้องหา ตำรวจดีก็จะปกป้องผู้ต้องหาจากตำรวจเลวด้วย สิ่งนี้จะทำให้ผู้ต้องหารู้สึกว่าเขาสามารถร่วมมือกับตำรวจดีหรือเกรงกลัวตำรวจเลว ผู้ต้องหาก็จะต้องการความคุ้มครองและเชื่อใจตำรวจดี จากนั้นจึงเปิดเผยข้อมูลตามที่ผู้สอบสวนต้องการ ถึงแม้กลวิธีนี้มักใช้ได้ผลโดยเฉพาะกับผู้ต้องหาที่เป็นเยาวชน ตื่นตระหนก หรือไร้เดียงสา แต่ก็อาจทำให้เกิดการโต้ตอบโดยสัญชาตญาณในกลุ่มที่มีพฤติกรรมคล้ายกันนี้ อย่างไรก็ตามถ้าผู้ต้องหารู้ตัวว่ากำลังถูกชักใย เขาอาจปิดกั้นอย่างสิ้นเชิงหรือพยายามขัดขวางกระบวนการสอบสวน</doc>
