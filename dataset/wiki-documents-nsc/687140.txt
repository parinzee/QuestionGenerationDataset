<doc id="687140" url="https://th.wikipedia.org/wiki?curid=687140" title="ธงชาติโมซัมบิก">ธงชาติโมซัมบิก ธงชาติโมซัมบิก ประกาศใช้เมื่อวันที่ 1 พฤษภาคม ค.ศ. 1983 โดยมีพื้นฐานมาจากธงของแนวร่วมปลดปล่อยโมซัมบิก (Mozambican Liberation Front; ย่อว่า FRELIMO) ซึ่งเป็นพรรครัฐบาล ธงชาติโมซัมบิกประกอบด้วยแถบสีเขียว สีดำ สีเหลือง เรียงจากบนลงล่าง โดยแถบสีดำนั้นมีแถบสีขาวขนาดเล็กขนาบที่ตอนบนและตอนล่าง ด้านคันธงมีสามเหลี่ยมสีแดง ในสามเหลี่ยมประกอบด้วยดาวสีเหลือง หนังสือสีขาว และปืนยาวติดดาบปลายปืนกับจอบไขว้กัน โมซัมบิกเป็นชาติเดียวในโลกที่มีปืนเอเค 47 ประดับบนธงชาติ สีเขียวแทนความอุดมสมบูรณ์ สีขาวแทนสันติภาพ สีดำแทนทวีปแอฟริกา สีเหลืองแทนอัญมณี สีแดงแทนการต่อสู้เพื่อเอกราช ปืนเอเค 47 แทนการปกป้องประเทศ หนังสือแทนการศึกษา จอบแทนเกษตรกรรม และดาวแทนลัทธิมากซ์และแนวคิดสากลนิยมธงในอดีต</doc>
