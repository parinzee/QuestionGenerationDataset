<doc id="115844" url="https://th.wikipedia.org/wiki?curid=115844" title="เคลลี โรว์แลนด์">เคลลี โรว์แลนด์ เคเลนเดรีย ทรีน โรว์แลนด์ () เกิดเมื่อวันที่ 11 กุมภาพันธ์ ค.ศ. 1981 เป็นนักร้องแนวอาร์แอนด์บีชาวอเมริกัน นักเขียนเพลง นักเต้น และนักแสดง เป็นสมาชิกวงอาร์แอนด์บีที่มีชื่อเสียง วงเดสทินีส์ไชลด์ เธอได้มีผลงานเดี่ยวชุดแรก “Simply Deep” ที่มียอดขายกว่า 2.5 ล้านก๊อปปี้ และมีเพลงดังอย่าง “Dilemma” ที่เธอร้องคู่กับ Nelly จนกลายเป็นเพลงฮิตอันดับ 1 ในชาร์ทบิลบอร์ด 10 สัปดาห์ซ้อน และยังคว้ารางวัลแกรมมีมาครองได้อีกด้วย นอกจากนี้เคลลี ยังเคยเดินทางมาเป็นพิธีกรในงานประกาศรางวัลเอ็มทีวี เอเชีย อวอร์ดส 2006 ที่กรุงเทพ คู่กับหวังลี่หง นักร้องจากไต้หวันอีกด้วย ผลงานเดี่ยวชุดที่ 2 “Ms. Kelly” (มิส เคลลี่)ในอัลบั้มนี้เคลลีได้ร่วมงานกับศิลปิน, ทีมงานนักแต่งเพลงและโปรดิวเซอร์ระดับซุปเปอร์สตาร์มากมาย อาทิเช่น Polow Da Don (ผู้อยู่เบื้องหลังความสำเร็จของเพลง “London Bridge” ของ เฟอร์กี้), Sean Garrett (จากซิงเกิ้ลฮิต “Ring The Alarm” ของ บียอนเซ่ และ “Yeah” ของอัชเชอร์), Scott Storch (ที่เคยร่วมงานกับ บียอนเซ่, คริสติน่า อากีเลร่า และ 50 เซ็นต์), Rockwilder (ที่เคยร่วมงานกับเดสทินีส์ไชลด์, เจย์-ซี, มิสซี เอลเลียต) และ Billy Mann (ที่เคยร่วมงานกับสติง, เซลีน ดิออน , ริคกี้ มาร์ติน) โดยซิงเกิ้ลแรกในอัลบั้มนี้ได้แก่ “Like This” ที่ได้แขกรับเชิญอย่าง Eve ร่วมเติมสีสันให้กับเพลงนี้อีกด้วย และในปี 2010 ได้ร่วมงานกับ David Guetta ดีเจและโปรดิวเซอร์ชื่อดัง ผลิตเพลง When Love Take Over ออกมายอดดาวโหลดมากกว่า 10 ล้านดาวโหลด และต่อมาในปี 2011 ได้ปล่อยอัลบั้มใหม่ชุดที่ 3 "Here I Am" ด้วยเพลงเปิดตัว "Motivation" ซึ่งได้ แรบเปอร์ชื่อดังอย่าง Lil Wayne มาสร้างสีสันในเพลงนี้ด้วย และผลงานชุดนี้ เป็นการร่วมงานกันกับ ต้นสังกัดใหม่ UMG Record ภายใต้ Universal Music America และได้ร่วมงานกับโปรดิวเซอร์ชื่อดัง อาทิ Rodney Jerkins, Guetta, Jim Jonsin, Hit-boy, RedOne และ The Runners ซึ่งเพลง Motivation นั้นได้ไต่อันดับใน Billboard Top 100 ด้วย มิถุนายน 2014 บียอนเซ่และเคลลี โรว์แลนด์ ได้ร่วมงานกับ มิเชลล์ วิลเลียมส์ เพื่อนร่วมวงเดสทินีส์ไชลด์อีกครั้ง ในซิงเกิ้ล Say Yes เป็นซิงเกิลของมิเชลล์ ภายใต้ค่ายเพลงอิสระ เอ็นเตอร์เทนเมนต์วัน (อีวัน)</doc>
