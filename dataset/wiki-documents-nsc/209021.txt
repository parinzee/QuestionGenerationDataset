<doc id="209021" url="https://th.wikipedia.org/wiki?curid=209021" title="ลำดับเวลาในแฮร์รี่ พอตเตอร์">ลำดับเวลาในแฮร์รี่ พอตเตอร์ ลำดับเวลาในแฮร์รี่ พอตเตอร์ เป็นลำดับเวลาของเหตุการณ์ที่เกิดขึ้นในวรรณกรรมเยาวชนชุด แฮร์รี่ พอตเตอร์ โดย เจ. เค. โรว์ลิ่ง โดยลำดับเวลาดังกล่าวจะครอบคลุมถึงเหตุการณ์ที่ปรากฏในงานเขียนด้วย โดยเพิ่มเติมจากที่โรวลิ่งโพสต์ในเว็บไซต์ของเธอ จากการให้สัมภาษณ์หลายครั้งและจากสื่อสิ่งพิมพ์อื่น โดยประเด็นหลักของเรื่องอยู่ที่ชุมชนผู้วิเศษ ซึ่งมีอยู่ในโลกเดียวกับมักเกิ้ล ซึ่งชุมชนคู่ขนานเหล่านี้ก็มีสภาพทางภูมิศาสตร์และลำดับเหตุการณ์ในประวัติศาสตร์เช่นเดียวกับชุมชนมักเกิ้ล แต่เหตุการณ์ที่เกิดขึ้นในโลกเวทมนตร์อาจเกิดขึ้นโดยอยู่นอกเหนือบันทึกประวัติศาสตร์ของโลก ลำดับเวลาได้ปรากฏถึงข้อบกพร่อง ซึ่งโรวลิ่งเองก็ได้ยอมรับความผิดพลาดที่เกิดขึ้นเป็นบางครั้งนี้ เนื่องจากบางครั้งเหตุการณ์ในลำดับเวลาก็มีความขัดแย้งกันเอง หรือไม่เข้ากันได้กับวันที่ปรากฏในปฏิทินกับวันที่เหตุการณ์ระบุไว้ว่าเกิดขึ้น กระนั้น ลำดับเวลานี้ก็ได้รับการยอมรับให้เป็นลำดับเวลาที่ใช้ในเนื้อเรื่อง Warner Bros. ผู้ผลิตภาพยนตร์ชุดแฮร์รี่ พอตเตอร์ และเป็นผู้ถือเครื่องหมายการค้าและลิขสิทธิ์ที่เกี่ยวข้องกับสื่อแฮร์รี่ พอตเตอร์ รูปแบบดีวีดีของภาพยนตร์แฮร์รี่ พอตเตอร์ในตอน ห้องแห่งความลับ นักโทษแห่งอัซคาบัน และ ถ้วยอัคนี ก็ปรากฏลำดับเวลาด้วยเช่นกัน Warner Bros. ซึ่งเดิมพัฒนาลำดับเวลาดังกล่าวโดยเป็นส่วนหนึ่งของภาพยนตร์ แฮร์รี่ พอตเตอร์กับห้องแห่งความลับ ในปี ค.ศ. 2002 โรวลิ่งได้ทบทวนและปรับปรุงแก้ไขหลายครั้งจนกระทั่งเธอเห็นควรให้ใช้เป็นลำดับเวลา "อย่างเป็นทางการ"หลักสำคัญของลำดับเวลา หลักสำคัญของลำดับเวลา. เหตุการ์ณที่เกิดขึ้นในแฮร์รี่ พอตเตอร์จะนับปีเหมือนกับการนับปีของมักเกิ้ลทุกประการ เพราะพ่อมดกับมักเกิ้ลใช้การนับปีเหมือนกันทำให้การนับปีของทั้งคู่ตรงกันตารางเวลาตารางเวลา. - 382 ปีก่อนคริสตกาล - พ่อมดรู้จักประดิษฐ์ไม้กายสิทธิ์ ตระกูลโอลิแวนเดอร์เป็นตระกูลแรกที่เริ่มกิจการประดิษฐ์ไม้กายสิทธิ์นับแต่นั้นมา - ค.ศ. 962 - พ่อมดเริ่มประดิษฐ์ไม้กวาดในการเดินทางได้อย่างแม่นยำ - ค.ศ. 971 - ฮอกวอตส์ได้รับการก่อตั้งขึ้นโดยพ่อมดแม่มดผู้ยิ่งใหญ่สี่คน ได้มีการคัดสรรนักเรียนเข้าโรงเรียน ซัลลาซาร์ สลิธีรินเสนอให้การศึกษาของฮอกวอตส์จำกัดแต่พวกเลือดบริสุทธิ์แต่ไม่สำเร็จ เขาจึงถอนตัวออกจากคณะผู้ก่อตั้ง แต่แอบสร้างห้องแห่งความลับและเลี้ยงบาซิลิสก์เอาไว้ในโรงเรียนด้วย - ค.ศ. 980 - เซอร์ นิโคลัส เดอ มิมซี พอร์พิงตัน เกิด - ค.ศ 981 - บาทหลวงอ้วน เกิด - ค.ศ. 982- บารอนเลือด สุภาพสตรีสีเทา เกิด - ค.ศ. 991 - เซอร์ นิโคลัส เดอ มิมซี พอร์พิงตัน เข้าศึกษาฮอกวอตส์ - ค.ศ. 992 - บาทหลวงอ้วน เข้าศึกษาฮอกวอตส์ - ค.ศ. 993 - บารอนเลือด สุภาพสตรีสีเทา เข้าศึกษาฮอกวอตส์ - ค.ศ. 1015 - บารอนเลือด สุภาพสตรีสีเทา เสียชีวิต - ค.ศ. 1025 - ผู้ก่อตั้งฮอกวอตส์ทั้งสี่เสียชีวิต - ค.ศ. 1163 - ควิดดิชเริ่มแพร่หลาย ทีมพัดเดิล ยูไนเต็ตได้รับการก่อตั้ง - ค.ศ. 1203 - ทีมโฮลีเฮด ฮาร์ปีส์ก่อตั้ง - ค.ศ. 1296 - พบสัตว์ร้ายมันติคอร์ ภายหลังกระทรวงเวทมนตร์จัดให้เป็นสัตว์อันตราย - ค.ศ. 1300 - เริ่มมีการประลองเวทไตรภาคี - ค.ศ. 1325 - นิโคลัส แฟลมเมล นักเล่นแร่แปรธาตุชื่อดังและผู้ประดิษฐ์ศิลาอาถรรพ์เกิด - ค.ศ. 1362 - พ่อมดเริ่มเล่นควิดดิชในพื้นที่ที่มีมักเกิ้ลอาศัย สภาพ่อมดจึงสั่งห้ามการเล่นควิดดิชในบริเวณ 50 ไมล์จากชุมชนมักเกิ้ลใด ๆ - ค.ศ. 1368 - สภาพ่อมดเพิ่มการสั่งห้ามการเล่นควิดดิชในบริเวณโดยรอบชุมชนมักเกิ้ลใด ๆ เพิ่มขึ้นเป็น 100 ไมล์ - ค.ศ. 1400 - บีเดิลยอดกวีแต่งนิทานเรื่องนิทานของบีเดิลยอดกวี - ค.ศ. 1473 - มีการแข่งขันควิดดิชเวิร์ลคัพครั้งแรกในโลก - ค.ศ. 1492 - เซอร์ นิโคลัส เดอมิมซี พอร์พิงตัน ถูกประหารชีวิต ในวันที่ 31 ตุลาคม - ค.ศ. 1692 - สหพันธ์พ่อมดนานาชาติจัดการประชุมขึ้นในปีนี้ และทำการตัดสินใจครั้งสำคัญในหลายประเด็น รวมไปถึงการให้สิทธิ์พ่อมดถือไม้กายสิทธิ์ได้ตลอดเวลา และตัดสินใจซ่อนวัตถุเวทมนตร์จากพวกมักเกิ้ล และเป็นปีที่โลกผู้วิเศษแยกตัวออกมาจากโลกของมักเกิ้ลอย่างสมบูรณ์ - ค.ศ. 1717 - กระทรวงเวทมนตร์ออกกฎหมายห้ามพ่อมดเสกคาถาโทษผิดสถานเดียว ประกอบด้วย อะวาดา เคดาฟ-รา ครูซิโอ และอิมเปริโอ โดยมีบทลงโทษอย่างเข้มงวดอย่างยิ่ง - ค.ศ. 1881 - อัลบัส ดัมเบิลดอร์เกิด - ค.ศ. 1883 - เกลเลิร์ต กรินเดลวัลด์เกิด - ค.ศ. 1884 - อาเบอร์ฟอร์ธ น้องชายดัมเบิลดอร์เกิด - ค.ศ. 1885 - แอรีอานนา น้องสาวดัมเบิลดอร์เกิด - ค.ศ. 1897 - นิวต์ สคามันเดอร์ เกิด - ค.ศ. 1899 - เคนดรา แม่ดัมเบิลดอร์ และแอรีอานนาเสียชีวิต - ค.ศ. 1907 - เมโรเพ ก๊อนต์เกิด - ค.ศ. 1908 - นิวต์ สคามันเดอร์เข้าเรียนที่ฮอตวอตส์ อยู่บ้านฮัฟเฟิลพัฟ - ค.ศ. 1925 - มาร์โวโล่และมอร์ฟิน ก๊อนต์ ทำร้ายทอม ริดเดิ้ล ซีเนียร์ นำไปสู่การถูกจับกุมและการคุมขัง เมโรเพใช้ยาเสน่ห์กับทอม ริดเดิ้ลในระหว่างที่สมาชิกในครอบครัวคนอื่นถูกจำขังอยู่ ทั้งสองแต่งงานกันหนึ่งปีก่อนที่ลูกชายจะเกิด; ฟินิแอส ไนเจลลัสเสียชีวิต - ค.ศ. 1926 - 31 ธันวาคม: ทอม มาร์โวโล่ ริดเดิ้ล เกิด เมโรเพ ก๊อนต์เสียชีวิต - ค.ศ. 1927 - นิวต์ สคามันเดอร์แต่งหนังสือสัตว์มหัศจรรย์และถิ่นที่อยู่ - ค.ศ. 1928 - 6 ธันวาคม: รูเบอัส แฮกริด เกิด - ค.ศ. 1929 - เมอร์เทิล เอลิซาเบธ วอร์เรน เกิด - ค.ศ. 1935 - 4 ตุลาคม: มิเนอร์ว่า มักกอนนากัล เกิด - ค.ศ. 1938 - อัลบัส ดัมเบิลดอร์ไปพบทอม ริดเดิ้ลในโรงเลี้ยงเด็กกำพร้า และบอกเขาว่าตัวเขานั้นเป็นพ่อมด - ค.ศ. 1940 - เมอร์เทิล เอลิซาเบธ วอร์เรน เข้าศึกษาฮอตวอตส์ - ค.ศ. 1942 - ทอม ริดเดิ้ลฆ่าครอบครัวฝ่ายพ่อของตน และขโมยแหวนตระกูลก๊อนต์จากมอร์ฟีน ลุงของตน เพื่อทำฮอร์ครักซ์ ภายหลังมอร์ฟีนถูกจับและเสียชีวิตลงในคุกอัซคาบัน - ค.ศ. 1943 - ห้องแห่งความลับถูกเปิดออกโดยทอม ริดเดิ้ล และปลดปล่อยบาซิลิสก์ที่เป็นสัตว์ร้ายที่ถูกขังอยู่ในนั้น เมอร์เทิลเสียชีวิต เขาป้ายความผิดให้แฮกริด ซึ่งทำให้แฮกริดถูกไล่ออกจากโรงเรียนและถูกหักไม้กายสิทธิ์ แต่ทอม ริดเดิ้ลกลับได้รับรางวัลเป็นการตอบแทน เมอร์เทิล เอลิซาเบธ วอร์เรน เสียชีวิต - ค.ศ. 1945 - ดัมเบิลดอร์สามารถเอาชนะจอมมารกรินเดลวัลต์ได้ในปีนั้น และเป็นเจ้าของไม้กายสิทธิ์เอลเดอร์ - ค.ศ. 1947 - ริดเดิ้ลฆ่าเฮปซิบาห์ สมิธและขโมยล็อกเก็ตของสลิธีรินและจอกของฮัฟเฟิลพัฟเพื่อทำฮอร์ครักซ์ - ค.ศ. 1949 - มอลลี่ วีสลีย์ เกิด - ค.ศ. 1950 - อาเธอร์ วีสลีย์ เกิด - ค.ศ. 1951 - เบลลาทริกซ์ เลสแตรงจ์ เกิด - ค.ศ. 1954 - ลูเซียส มัลฟอย เกิด - ค.ศ. 1955 - นาร์ซิสซา มัลฟอย เกิด - ค.ศ. 1956 - โวลเดอมอร์แต่งตั้งตนเป็นลอร์ดโวลเดอมอร์และครอบงำโลกผู้วิเศษ - ค.ศ. 1960 - เจมส์ พอตเตอร์ ลิลี่ พอตเตอร์ รีมัส ลูปิน ซีเรียส แบล็ก ปีเตอร์ เพ็ตติกรูว์ และเซเวอรัส สเนป เกิด - ค.ศ. 1961 - เรกูลัส แบล็ก เกิด - ค.ศ. 1962 - บาร์ทีเมียส เคร้าช์ จูเนียร์ เกิด - ค.ศ. 1966 - กระทรวงเวทมนตร์เริ่มต่อต้านลอร์ดโวลเดอมอร์ - ค.ศ. 1970 - บิล วีสลีย์ เกิด - ค.ศ. 1971 - เจมส์ พอตเตอร์ ลิลี่ พอตเตอร์ รีมัส ลูปิน ซีเรียส แบล็ก ปีเตอร์ เพ็ตติกรูว์ และเซเวอรัส สเนป เข้าศึกษาฮอกวอตส์ โดยเจมส์ ลิลี่ รีมัส ซีเรียส ปีเตอร์อยู่บ้านกริฟฟินดอร์ และเซเวอร์รัส สเนปอยู่บ้านสลิธิริน - ค.ศ. 1972 - ชาลี วีสลีย์ เกิด - ค.ศ. 1973 - นิมฟาดอร่า ท็องส์ เกิด - ค.ศ. 1975 - สแตน ชันไพก์ เกิด - ค.ศ. 1976 - วิกเตอร์ ครัม และ โอลิเวอร์ วู้ด เกิด - 22 สิงหาคม ค.ศ. 1976 - เพอร์ซี่ วีสลีย์ เกิด - 1 เมษายน ค.ศ. 1978 - เฟร็ดและจอร์จ วีสลีย์ เกิด - ค.ศ. 1979 - เรกูรัส แบล็กเสียชีวิตในถ้ำมรณะด้วยอินเฟอไร ที่เป็นกับดักของโวลเดอมอร์และสลับเปลี่ยนล็อกเก็ตของสลิธิริน โดยของจริงเอาเก็บไว้กับครีเชอร์ ของปลอมถูกทิ้งไว้ที่ถ้ำมรณะ - ค.ศ. 1979 - โวลเดอมอร์เรืองอำนาจอย่างยิ่งใหญ่และฆ่าพ่อมดแม่มดจำนวนมาก, เฮอร์ไมโอนี่ เกรนเจอร์เกิด. ซีบิลล์ ทรีลอว์นีย์ทำนายผู้ที่จะปราบลอร์ดโวลเดอมอร์ - ค.ศ.1980 - ค.ศ. 1981 - โวลเดอมอร์เรืองอำนาจและกำลังจะยึดครองโลกผู้วิเศษ โวลเดอมอร์หวาดระแวงคำทำนายของทรีลอว์นีย์และบุกไปบ้านของพวกพอตเตอร์ในวันที่ 31 ตุลาคม หลังจากฆ่าเจมส์และลิลี่ โวลเดอมอร์สูญเสียพลังอำนาจและสลายไป แฮร์รี่กลายเป็นฮอร์ครักซ์อีกชิ้น ดัมเบิลดอร์ฝากแฮร์รี่ไว้กับครอบครัวเดอร์สลีย์ จินนี่ วีสลีย์ เกิด ซิเรียส แบล็กถูกจับกุม เจมส์ พอตเตอร์และลิลลี่ พอตเตอร์ เสียชีวิต - ค.ศ. 1991 - แฮร์รี่เข้าเรียนที่ฮอกวอตส์ บาทหลวงอ้วน เสียชีวิต - ค.ศ. 1992 - แฮร์รี่เผชิญหน้ากับโวลเดอมอร์ และป้องกันศิลาอาถรรพ์ไว้ได้ ควีเรลล์และนิโคลัส แฟลมเมลเสียชีวิต - ค.ศ. 1993 - แฮร์รี่ปราบบาซิลิสก์สัตว์ร้ายในห้องแห่งความลับได้ด้วยดาบของก็อดดริก กริฟฟินดอร์ และทำลายสมุดบันทึกของริดเดิ้ลด้วยเขี้ยวของบาซิลิสก์ ซิเรียส แบล็กหนีออกมาจากคุกอัซคาบัน - ค.ศ. 1994 - ค.ศ. 1995 - ค.ศ. 1996 - ค.ศ. 1997 - ค.ศ. 1998 - ค.ศ. 2007 - แฮร์รี่เป็นหัวหน้าสำนักงานมือปราบมารความขัดแย้งกันของลำดับเวลา</doc>
