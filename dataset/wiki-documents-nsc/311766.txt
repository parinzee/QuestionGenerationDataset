<doc id="311766" url="https://th.wikipedia.org/wiki?curid=311766" title="นาคปรก (ภาพยนตร์)">นาคปรก (ภาพยนตร์) นาคปรก (อังกฤษ: In the Shadow of the Naga) เป็นภาพยนตร์ไทย แนวแอ็กชั่น-ดราม่า ผลงานกำกับการแสดงโดย ภวัต พนังคศิริ ผลิตโดย สหมงคลฟิล์ม ออกฉายเมื่อ 18 มีนาคม พ.ศ. 2553 (2010) ได้รับการจัดเรตติ้งภาพยนตร์ประเภท น 18+ (ภาพยนตร์ที่เหมาะสมกับผู้มีอายุตั้งแต่ 18 ปีขึ้นไป) เขียนบทโดย ภวัต พนังคศิริ, ณัฐ นวลแพง, โกเศส ชฤทธิ์พร, พีระภัทร ชูตระกูล, โยธิน สวัสดิ์เรือง นำแสดงโดย สมชาย เข็มกลัด, เรย์ แมคโดนัลด์, ปิติศักดิ์ เยาวนานนท์, พศิน เรืองวุฒิ, ทราย เจริญปุระ, สะอาด เปี่ยมพงษ์สานต์, ธีรยุทธ ปรัชญาบำรุง, อรรคพันธ์ นะมาตร์ และ รัชนู บุญชูดวง ภาพยนตร์ทำรายได้ 35 ล้านบาทเนื้อเรื่องย่อ เนื้อเรื่องย่อ. เรื่องราวของสามโจร ป่าน (สมชาย เข็มกลัด), ปอ (ปิติศักดิ์ เยาวนานนท์), สิงห์ (เรย์ แมคโดนัลด์) ที่ร่วมกันวางแผนปล้นรถขนเงิน แต่เคราะห์กรรมทำให้ถูกไล่ตามจับ โดยร้อยตำรวจเอก (พศิน เรืองวุฒิ) และร้อยตำรวจตรี อรรคพันธ์ นะมาตร์ เมื่อจนมุมตัดสินใจนำเงินที่ปล้นมาได้แอบซ่อนไว้ใต้ดินบริเวณวัด เมื่อเวลาผ่านไปอีกหลายปีย้อนกลับมาขุดหาเงิน จึงรู้ว่าที่ซ่อนเงินอยู่ใต้โบสถ์ ทั้ง 3 จึงตัดสินใจปลอมตัวแฝงเข้ามาในวัดด้วยการบังคับให้หลวงตา (สะอาด เปี่ยมพงษ์สานต์) บวชให้ เหล่าบรรดาพระทั้งหลายต่างสงสัยในพฤติกรรมของกลุ่มพระใหม่ที่มักลอบเข้าไปขุดพื้นโบสถ์เวลากลางคืน ในขณะเดียวกันทางด้านมัคนายกของวัดวางแผนขโมยพระในโบสถ์เดียวกับที่พระปลอมพยายามขุดหาเงินที่ซ่อนไว้ ทั้งสามที่ปลอมตัวเข้ามาจับได้โดยบังเอิญ จนกลายเป็นโจรจับโจร ทำให้พระในวัดต่างเลิกคลางแคลงใจเหล่าบรรดาพระใหม่ และนี่คือจุดเริ่มต้นของเหตุการณ์พลิกผันที่ยากเกินคาดเดาเมื่อ กิเลส ความเลว และความโลภ เข้าครอบงำถึงส่วนลึกในจิตใมนุษย์ คิดดีทำดี สิ่งนี้จะยังคงสถิตย์อยู่บนโลกใบนี้จริงหรือนักแสดงนักแสดง. - สมชาย เข็มกลัด รับบท "ป่าน" - เรย์ แมคโดนัลด์ รับบท "สิงห์" - ปิติศักดิ์ เยาวนานนท์ รับบท "ปอ" - เอราวัต เรืองวุฒิ รับบท "ร้อยตำรวจเอก" - อินทิรา เจริญปุระ รับบท "น้ำผึ้ง" - สะอาด เปี่ยมพงศ์สานต์ รับบท "หลวงตาชื่น" - รัชนู บุญชูดวง รับบท "แม่ของป่านและปอ" - ธีรยุทธ ปรัชญาบำรุง รับบท "เจ้าอาวาส" - อรรคพันธ์ นะมาตร์ รับบท "ร้อยตำรวจตรี" - ต่อสํญญาภาค2. พชร มณีโชติ รับบท "กองบังคับคดี."เบื้องหลังและคำวิจารณ์ เบื้องหลังและคำวิจารณ์. นาคปรก เป็นภาพยนตร์ที่ทาง ภวัต พนังคศิริ ผู้กำกับและผู้เขียนบทได้เวลาขัดเกลาบทภาพยนตร์นานถึง 3 ปี เพื่อไม่ให้เกิดข้อครหาเมื่อเข้าฉาย แต่เมื่อเข้าฉายแล้วได้สร้างกระแสฮือฮาในสังคม เนื่องจากนำเสนอประเด็นในทางพุทธศาสนาซึ่งเป็นเรื่องละเอียดอ่อน ในทางที่รุนแรง โดยทางสมาคมพุทธศาสน์สัมพันธ์พร้อมกับองค์กรอาสาสมัครเพื่อสันติภาพโลก ได้ยื่นหนังสือต่อทางกระทรวงวัฒนธรรมให้ห้ามการฉายภาพยนตร์เรื่องนี้ เนื่องจากอ้างว่าทำให้ภาพลักษณ์ของพระสงฆ์เสื่อมเสียแต่ทว่าภาพยนตร์ก็ยังได้รับการฉาย ในส่วนของเสียงวิจารณ์ได้รับการวิจารณ์ว่านักแสดง แสดงได้ดี บทภาพยนตร์ทำออกมาได้อย่างเข้มข้น แต่การตัดต่อยังทำได้ขาด ๆ เกิน ๆ และในตอนจบที่สรุปห้วนสั้นเกินไป</doc>
