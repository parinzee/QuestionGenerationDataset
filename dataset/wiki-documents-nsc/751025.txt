<doc id="751025" url="https://th.wikipedia.org/wiki?curid=751025" title="ออ-อี">ออ-อี ออ-อี (; ฮันกึล: 어이) ซิงเกิลอัลบั้มชุดที่สี่ และซิงเกิลที่หกของเครยอนป๊อป เกิร์ลกรุปสัญชาติเกาหลีใต้ ในสังกัดโครมเอนเตอร์เทนเมนต์และโซนีมิวสิก เผยแพร่ในวันแรก คือ 1 เมษายน ค.ศ. 2014ที่มาและการเผยแพร่ ที่มาและการเผยแพร่. ออ-อี เป็นซิงเกิลสนุกสนานในแบบเฮาส์ผสมกับทร็อต ซึ่งเป็นเพลงพื้นบ้านหรือเพลงแบบลูกทุ่งของเกาหลี เจฟฟ์ เบนจามิน แห่งนิตยสารบิลบอร์ดวิจารณ์ว่าเป็น "ไฮเปอร์เทคโนแดนซ์บีท" ที่จะปรับตัวให้เข้ากับแดนซ์แดนซ์เรโวลูชัน ในขณะที่โจนาธาน เฉิง ของเดอะวอลล์สตรีทเจอร์นัลตั้งข้อสังเกตว่าเป็นซิงเกิลที่มีดนตรีหนักและเต้นยาก ออ-อี ถูกนำมาแสดงครั้งแรกในวันที่ 28 มีนาคม ค.ศ. 2014 ที่ออลเลห์สแควร์ในกรุงโซล ก่อนที่จะเปิดตัวด้วยภาพของเหล่าสมาชิกในทวิตเตอร์ของวง ที่แต่งกายด้วยชุดที่ดัดแปลงมาจากชุดฮันบก ชุดแต่งกายประจำชาติของเกาหลี ด้วยเสื้อและกางเกงที่ทำมาจากผ้าป่านสีขาวกับรองเท้ายางสีขาวแบบพื้นบ้าน และสวมถุงเท้ากับผ้าคลุมผมสีแดง ขณะที่ลากกระเป๋าเดินทางและแว่นตาดำโดยมีภาพเมืองที่หรูหราเป็นฉาก ซึ่งคงความสวยงามตามวัฒนธรรมพื้นบ้านพร้อมทั้งเผยแฟชั่นสนามบินไปในขณะเดียวกัน และได้นำแสดงอย่างเป็นทางการในรายการเอ็ม!เคาต์ดาวน์ ในวันที่ 3 เมษายน ปีเดียวกัน โดยมีท่าเต้นที่สนุกสนาน คือ ท่าขาไก่ ด้วยการจับขาข้างขวาแล้วกระโดดโยกตัวด้วยขาซ้ายเพียงข้างเดียว มิวสิกวิดีโอ ได้มีบุคคลในวงการเค-ป๊อปและวงการบันเทิงร่วมแสดงด้วยมากมาย ทั้ง เค-มัช, ดีเจด็อก, สมาชิกวงบ๊อบเกิร์ลส์ และนักแสดงตลก ยุน ซัง-โฮ โดยมียอดผู้ชมมากถึงล้านวิวภายในวันแรกที่เปิดตัว และจนถึงเดือนมกราคม ค.ศ. 2015 มิวสิกวิดีโอก็ยังคงติดอันดับมิวสิกวิดีโอที่มีผู้ชมมากถึง 7.2 ล้านครั้ง จากหลายประเทศทั่วโลก จนเป็นอันดับ 8 ของวงการเค-ป๊อป และในสหรัฐอเมริกาติดอันดับ 4 จากบรรดามิวสิกวิดีโอทั้งหมดทั่วโลก แต่หลังจากที่เผยแพร่ได้ไม่นาน ทางสถานีโทรทัศน์เคบีเอส ซึ่งเป็นหนึ่งในสถานีโทรทัศน์ยักษ์ใหญ่แห่งหนึ่งของเกาหลีใต้ได้แบนเพลงและมิวสิกวิดีโอดังกล่าว เนื่องจากให้เหตุผลว่าเนื้อเพลงบางท่อนตรงกับสำนวนภาษาญี่ปุ่น นั่นคือคำว่า "ppikka" ซึ่งตรงกับในภาษาเกาหลีคือ "bbunjjuck" ซึ่งหมายถึงการส่องประกายและความงดงาม ทำให้ทางสถานี ซึ่งถือเป็นสื่อมวลชนหลักของประเทศมองว่าไม่สมควรอย่างยิ่งที่จะนำซิงเกิลดังกล่าวมาเผยแพร่ผ่าน ซึ่งทางต้นสังกัดต้องนำเนื้อเพลงท่อนนี้กลับไปแก้ไขใหม่เป็น "bbunjjuck" เพื่อให้สอดคคล้องกับภาษาเกาหลีในที่สุด เนื่องจากความสัมพันธ์ระหว่างสองประเทศนี้เป็นเรื่องละเอียดอ่อน แต่กับสถานีโทรทัศน์แห่งอื่น ๆ กลับไม่มีปัญหาดังกล่าว และจากออ-อี นี้เอง ที่ทำให้เครยอนป๊อปได้รับเลือกจากเลดี้กาก้า ศิลปินป๊อปชื่อดังระดับโลกชาวอเมริกัน ให้เป็นวงเปิดแสดงคอนเสิร์ต ซึ่งเป็นทัวร์คอนเสิร์ตที่ทวีปอเมริกาอเมริกาเหนือ ตั้งแต่วันที่ 26 มิถุนายน–22 กรกฎาคม ในปีเดียวกัน แต่เครยอนป๊อปสามารถร่วมงานได้เพียงเดือนเดียว เนื่องจากมีตารางงานแน่นขนัดที่เกาหลีใต้ ซึ่งเลดี้กาก้าก็ยอมรับเงื่อนไขนี้และยังให้เวลาเครยอนป๊อปแสดงนานถึง 30 นาที ในแต่ละครั้งรายชื่อเพลงเครดิตและบุคคลเบื้องหลังเครดิตและบุคคลเบื้องหลัง. - ฮวาง ฮยุน-จาง – โปรดิวเซอร์พิเศษ - ลี เซือง-ยอน – โปรดิวเซอร์ร่วม - คัง จิน-วู – โปรดิวเซอร์เพลง, เขียนเพลง, ผู้กำกับเสียงร้อง, ช่างเสียง - โชอา – คอรัส - ฮง เซือง-จุน ที่ ฮงซาวด์มิกซ์แลบ – ช่างมิกซ์ - คิม กวาง-มิน ที่ี ฮงซาวด์มิกซ์แลบ – ผู้ช่วยมิกซ์ - ชอย ฮโย-เยือง ที่ ซูโอโนเรียบเรียง – ช่างเรียบเรียง - จู จาง-อิล, ลี ยุน-ซโอ – กำกับศิลป์และออกแบบ - จาง วอน-โซก – ถ่ายภาพ - ลี ซูล-จี, ริว ซอง-ฮวา, คิม อูล-จิ, ลี โก-อูล – ทีมงานฝ่ายศิลป์ - ลี แจ-โซก (ออลจัง) – วาดรูป รายชื่อจากด้านในปกอัลบั้มชาร์ตซิงเกิลชาร์ตอัลบั้มชาร์ตยอดขายและการรับรองประวัติการเผยแพร่</doc>
