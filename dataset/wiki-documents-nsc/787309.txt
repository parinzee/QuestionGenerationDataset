<doc id="787309" url="https://th.wikipedia.org/wiki?curid=787309" title="ลูอิส เจราร์โด มาซีอัส">ลูอิส เจราร์โด มาซีอัส ลูอิส เจราร์โด มาซีอัส (; 2 มีนาคม ค.ศ. 1971 — ) เป็นผู้ตัดสินวอลเลย์บอลชาวเม็กซิโก ซึ่งได้รับการกล่าวถึงอย่างกว้างขวางประวัติ ประวัติ. ลูอิส เจราร์โด มาซีอัส เป็นผู้ตัดสินกีฬาวอลเลย์บอลระดับนานาชาติตั้งแต่ปี ค.ศ. 2005 ซึ่งเคยทำหน้าที่ผู้ตัดสินวอลเลย์บอลชายชิงแชมป์โลก และวอลเลย์บอลเวิลด์กรังด์ปรีซ์ 2011 ในปี ค.ศ. 2016 เมื่อครั้งที่วอลเลย์บอลหญิงทีมชาติไทย พบวอลเลย์บอลหญิงทีมชาติญี่ปุ่น ในการแข่งขันวอลเลย์บอลหญิงในโอลิมปิกรอบคัดเลือกระดับโลก 2016 ที่ประเทศญี่ปุ่นเป็นเจ้าภาพ ลูอิส เจราร์โด มาซีอัส ได้มอบใบแดงให้แก่เกียรติพงษ์ รัชตเกรียงไกร หัวหน้าผู้ฝึกสอนทีมชาติไทย นับเป็นใบแดงใบแรกที่เขาได้รับในชีวิต ของการทำหน้าที่ผู้ฝึกสอน ทั้งนี้ ยังมีชื่อของลูอิส เจราร์โด มาซีอัส ในการทำหน้าที่ผู้ตัดสินการแข่งกีฬาวอลเลย์บอลในโอลิมปิกฤดูร้อน 2016 ที่ประเทศบราซิลกระแสตอบรับ กระแสตอบรับ. จากการที่ลูอิส เจราร์โด มาซีอัส เคยทำหน้าที่ผู้ตัดสินในรายการวอลเลย์บอลเวิลด์กรังด์ปรีซ์ 2011 และวอลเลย์บอลชายชิงแชมป์โลก รุ่นอายุไม่เกิน 23 ปี 2015 ส่งผลให้เขาได้รับการยกย่องว่าเป็นผู้ตัดสินฝีมือดีคนหนึ่งของวงการวอลเลย์บอล อย่างไรก็ตาม จากกรณีที่วอลเลย์บอลหญิงทีมชาติไทย พบวอลเลย์บอลหญิงทีมชาติญี่ปุ่น ในการแข่งขันวอลเลย์บอลหญิงในโอลิมปิกรอบคัดเลือกระดับโลก 2016 ที่ประเทศญี่ปุ่นเป็นเจ้าภาพ ผู้ชมหลายประเทศวิจารณ์ถึงเขาว่าเข้าข้างประเทศเจ้าภาพอย่างชัดเจน รวมถึงมีการตั้งประเด็นอย่างกว้างขวางในสังคมออนไลน์ อาทิ เฟซบุ๊ก, อินสตาแกรม และพันทิป.คอม จากการที่ทางทีมชาติไทยได้มีการเรียกร้องให้ทำการตรวจสอบนั้น ทางสหพันธ์วอลเลย์บอลระหว่างประเทศไม่ได้ให้การยอมรับ โดยอ้างว่าไม่ได้ทำการอุธรณ์หรือประท้วงการตัดสินภายใน 1 ชั่วโมง หลังจากการแข่งขันเสร็จสิ้น</doc>
