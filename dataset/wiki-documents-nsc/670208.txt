<doc id="670208" url="https://th.wikipedia.org/wiki?curid=670208" title="เดอะสเมิฟส์ 2">เดอะสเมิฟส์ 2 เดอะสเมิฟส์ 2 () เป็นภาพยนตร์ 3 มิติแนวตลกครอบครัว และเป็นภาคต่อของภาพยนตร์เรื่อง เดอะสเมิฟส์ (2011) อิงจากหนังสือการ์ตูนชุดเรื่อง เดอะสเมิฟส์ และรายการโทรทัศน์แอนิเมชันยุค 1980 อย่างหลวม ๆ ที่สร้างโดยนักวาดการ์ตูนชาวเบลเยียมชื่อ เปโย เป็นภาพยนตร์ลำดับที่สองของโครงการไตรภาคผลิตโดยโซนีพิกเจอส์แอนิเมชันและจัดจำหน่ายโดยโคลัมเบียพิกเจอส์ ภาพยนตร์กำกับโดย ราจา กอสเนลล์ เช่นเดียวกันภาคแรก และมีนักแสดงหลักคนเดิมจากภาคที่แล้วกลับมาแสดงด้วย มีนักแสดงคนใหม่คือคริสตินา ริชชี และเจ. บี. สมูฟ เป็นสมาชิกของกลุ่ม The Naughties และเบรนแดน กลีสัน แสดงเป็นพ่อเลี้ยงของแพตทริก วินสโลว์ ภาพยนตร์ออกฉายในวันที่ 31 กรกฎาคม ค.ศ. 2013 และเป็นที่ระลึกแด่โจนาธาน วินเทอส์ ที่พากย์เสียงปาปา สเมิร์ฟ และเสียชีวิตเมื่อวันที่ 11 เมษายน ค.ศ. 2013 ภาพยนตร์ได้รับการตอบรับที่ไม่ดี โดยนักวิจารณ์จากร็อตเท็นโทแมโทส์ ให้คะแนนน้อยกว่าภาพยนตร์ภาคก่อนหน้าที่ก็ได้รับคะแนนไม่ดีเช่นกัน แม้ว่าจะทำรายได้ได้มากกว่างบประมาณถึงสามเท่า เดอะสเมิฟส์ 2 ทำรายได้ได้น้อยกว่าภาคแรกกว่า 200 ล้านดอลลาร์สหรัฐฯ ทำรายได้รวม 347 ล้านดอลลาร์สหรัฐ ซึ่งโซนีมองว่าน่าผิดหวัง บอกซ์ออฟฟิศโมโจ เรียกว่าเป็น "การตกลงอย่างคาดไม่ถึงสำหรับภาพยนตร์ครอบครัวภาคต่อ" และคาดว่ามาจากการตอบรับในภาคแรกที่ไม่ดีเช่นกัน และการแข่งขันกับภาพยนตร์ครอบครัวอีกเรื่องหนึ่งคือ มิสเตอร์แสบร้ายเกินพิกัด 2 ภาพยนตร์กำลังจะเริ่มเนื้อเรื่องใหม่ (reboot) และมีกำหนดออกฉายในวันที่ 5 สิงหาคม ค.ศ. 2016</doc>
