<doc id="9861" url="https://th.wikipedia.org/wiki?curid=9861" title="รถไฟฟ้าบีทีเอส สายสีลม">รถไฟฟ้าบีทีเอส สายสีลม รถไฟฟ้าเฉลิมพระเกียรติ 6 รอบพระชนมพรรษา สาย 2 หรือ รถไฟฟ้าบีทีเอส สายสีลม หรือ รถไฟฟ้าสายสีเขียวเข้ม เป็นส่วนหนึ่งของแผนแม่บทระบบขนส่งมวลชนทางราง ในกรุงเทพมหานครและปริมณฑล โดยจะครอบคลุมพื้นที่ทั้งฝั่งพระนคร และฝั่งธนบุรี กรุงเทพมหานคร เปิดให้บริการครั้งแรกในปี พ.ศ. 2542 ระยะทาง 6.5 กิโลเมตร ต่อมาในปี พ.ศ. 2552 ได้เปิดใช้งานส่วนต่อขยาย สะพานตากสิน-วงเวียนใหญ่ นับเป็นเส้นทางรถไฟฟ้าข้ามแม่น้ำเจ้าพระยาสายแรกในประเทศไทย และปี พ.ศ. 2556 ได้เปิดใช้งานส่วนต่อขยายไปจนถึงบางหว้า สามารถเชื่อมต่กับสายสุขุมวิท ที่สถานีสยามภาพรวม ภาพรวม. รถไฟฟ้าบีทีเอส สายสีลม เป็นระบบรถไฟฟ้าที่มีโครงสร้างเป็นทางยกระดับเหนือพื้นดินตลอดโครงการ และเป็นเส้นทางที่ข้ามแม่น้ำเจ้าพระยาเข้าสู่ฝั่งธนบุรีได้เป็นสายแรกของประเทศไทย ดำเนินการโดย บริษัท ระบบขนส่งมวลชนกรุงเทพ จำกัด (มหาชน) ซึ่งเป็นบริษัทลูกของกลุ่มบริษัท บีทีเอส กรุ๊ป โฮลดิ้งส์ ที่ได้รับสัมปทานโครงการภายในกรอบระยะเวลา 30 ปีจากกรุงเทพมหานคร และ บริษัท กรุงเทพธนาคม จำกัด ซึ่งเป็นรัฐวิสาหกิจของกรุงเทพมหานคร ซึ่งได้รับสัมปทานโครงการจากกรุงเทพมหานครเช่นเดียวกัน มีแนวเส้นทางเป็นแนวตะวันตก-ใต้ พาดผ่านพื้นที่กรุงเทพมหานครชั้นใน ไปจนถึงฝั่งธนบุรี เริ่มต้นเส้นทางจากบริเวณด้านหน้าโรงพยาบาลหัวเฉียว วิ่งผ่าน กรีฑาสถานแห่งชาติ และจุฬาลงกรณ์มหาวิทยาลัย เมื่อถึงแยกราชประสงค์แนวเส้นทางจะหักขวาเข้าถนนราชดำริ วิ่งผ่านสวนลุมพินี ราชกรีฑาสโมสร โรงพยาบาลจุฬาลงกรณ์ และคณะแพทยศาสตร์ จุฬาลงกรณ์มหาวิทยาลัย มุ่งตรงเข้าสู่ถนนสีลม จากนั้นหักซ้ายเข้าถนนนราธิวาสราชนครินทร์ และหักขวาเข้าสู่ถนนสาทรเพื่อมุ่งหน้าข้ามแม่น้ำเจ้าพระยาและข้ามไปยังฝั่งธนบุรี แนวเส้นทางจะมุ่งหน้าเข้าสู่ถนนราชพฤกษ์และสิ้นสุดเส้นทางทั้งโครงการที่บริเวณทางแยกต่างระดับเพชรเกษม (แยกบางหว้า) รวมระยะทางทั้งสิ้น 14.67 กิโลเมตร แนวเส้นทางจะเน้นขนส่งผู้โดยสารจากบริเวณใจกลางฝั่งธนบุรีให้เข้าสู่พื้นที่ใจกลางกรุงเทพมหานครได้อย่างรวดเร็วพื้นที่เส้นทางผ่านพื้นที่เส้นทางผ่าน. - กรุงเทพมหานคร- เขตปทุมวัน - เขตบางรัก - เขตสาทร - เขตคลองสาน - เขตธนบุรี - เขตจอมทอง - เขตภาษีเจริญแนวเส้นทาง แนวเส้นทาง. แนวเส้นทางเป็นเส้นทางยกระดับทั้งโครงการ มีจุดเริ่มต้นจากสถานีสนามกีฬาแห่งชาติ มุ่งตรงเข้าสถานีสยาม เพื่อเชื่อมต่อกับรถไฟฟ้าบีทีเอส สายสุขุมวิท จากนั้นหักขวาเข้าถนนราชดำริ ถนนสีลม ผ่านจุดเชื่อมต่อรถไฟฟ้ามหานคร สายเฉลิมรัชมงคล ที่สถานีศาลาแดง หักซ้ายเข้าถนนนราธิวาสราชนครินทร์ และหักขวาเข้าสู่ถนนสาทร มุ่งหน้าข้ามแม่น้ำเจ้าพระยาที่สถานีสะพานตากสิน ผ่านจุดเชื่อมต่อรถไฟฟ้าสายสีทอง ที่สถานีกรุงธนบุรี จุดเชื่อมต่อรถไฟฟ้ามหานคร สายฉลองรัชธรรม ที่สถานีวงเวียนใหญ่ สิ้นสุดเส้นทางทั้งโครงการที่สถานีบางหว้า บริเวณทางแยกต่างระดับเพชรเกษม ซึ่งเป็นจุดเชื่อมต่อกับรถไฟฟ้ามหานคร สายเฉลิมรัชมงคลอีกหนึ่งจุด รวมระยะทางทั้งสิ้น 14.67 กิโลเมตร ในอนาคตแนวเส้นทางจะขยายจากปลายสายทางที่สถานีสนามกีฬาแห่งชาติ เข้าสู่จุดเชื่อมต่อรถไฟชานเมืองสายสีแดงที่สถานียศเส และมีการศึกษาแนวเส้นทางต่อขยายเพิ่มเติมจากปลายสายทางสถานีบางหว้า มุ่งไปตามถนนราชพฤกษ์ ข้ามทางยกระดับบรมราชชนนี และสิ้นสุดเส้นทางทั้งโครงการที่สถานีตลิ่งชัน ซึ่งเป็นจุดเชื่อมต่อกับรถไฟชานเมืองสายสีแดงอ่อน และรถไฟฟ้ามหานคร สายสีส้มสถานีที่ให้บริการในปัจจุบันการเชื่อมต่อรถไฟฟ้าบีทีเอส และ ระบบขนส่งมวลชนกรุงเทพมหานคร การเชื่อมต่อ. รถไฟฟ้าบีทีเอส และ ระบบขนส่งมวลชนกรุงเทพมหานคร. ผู้โดยสารสามารถเปลี่ยนเส้นทางไปยังเส้นทางอื่นๆ ในระบบขนส่งมวลชนกรุงเทพมหานคร ได้ที่สถานีดังต่อไปนี้- สถานีสยาม : รถไฟฟ้าบีทีเอส สายสุขุมวิท - สถานีช่องนนทรี : รถไฟฟ้าสายสีเทา (โครงการ) - สถานีกรุงธนบุรี : รถไฟฟ้าสายสีทอง (โครงการ) - สถานีตลาดพลู : รถไฟฟ้าสายสีเทา (โครงการ)รถไฟฟ้ามหานคร รถไฟฟ้ามหานคร. ผู้โดยสารสามารถเปลี่ยนเส้นทางไปยังรถไฟฟ้ามหานครได้ที่สถานี ดังต่อไปนี้- สถานีศาลาแดง เชื่อมต่อกับ สถานีสีลม ของ รถไฟฟ้ามหานคร สายเฉลิมรัชมงคล โดยมีสะพานเชื่อม - สถานีวงเวียนใหญ่ เชื่อมต่อกับ สถานีวงเวียนใหญ่ ของ รถไฟฟ้ามหานคร สายฉลองรัชธรรม (โครงการ) - สถานีบางหว้า เชื่อมต่อโดยตรงกับ สถานีบางหว้า ของ รถไฟฟ้ามหานคร สายเฉลิมรัชมงคล (กำลังดำเนินงานก่อสร้าง) - สถานีตลิ่งชัน เชื่อมต่อกับ สถานีตลิ่งชัน ของ รถไฟฟ้ามหานคร สายสีส้ม (โครงการ)รถไฟฟ้าชานเมือง รถไฟฟ้าชานเมือง. ผู้โดยสารสามารถเปลี่ยนเส้นทางไปยังรถไฟฟ้าชานเมืองได้ที่สถานี ดังต่อไปนี้- สถานียศเส เชื่อมต่อกับ สถานียศเส ของ สายสีแดงเข้ม ช่วงบางซื่อ-มหาชัย (โครงการ) - สถานีวงเวียนใหญ่ เชื่อมต่อกับ สถานีวงเวียนใหญ่ ของ สายสีแดงเข้ม ช่วงบางซื่อ-มหาชัย (โครงการ) - สถานีวุฒากาศ เชื่อมต่อกับสถานีตากสินของ สายสีแดงเข้ม ช่วงบางซื่อ-มหาชัย (โครงการ) - สถานีตลิ่งชัน เชื่อมต่อกับ สถานีตลิ่งชัน ของ สายสีแดงอ่อน ช่วงบางซื่อ-ตลิ่งชัน (โครงการ)ทางเดินเข้าอาคาร ทางเดินเข้าอาคาร. ในบางสถานีผู้โดยสารสามารถเดินจากสถานีไปยังอาคารต่างๆ ในบริเวณใกล้เคียงได้ ดังนี้- สถานีสนามกีฬาแห่งชาติ : สยามดิสคัฟเวอรี่, หอศิลป์วัฒนธรรมกรุงเทพมหานคร, เอ็มบีเค เซ็นเตอร์ - สถานีสยาม : เซ็นทรัลเวิลด์, สยามสแควร์วัน, สยามเซ็นเตอร์, สยามพารากอน, เอราวัณบางกอก, อัมรินทร์, เกษรพลาซา - สถานีศาลาแดง : ศูนย์การค้าสีลมคอมเพล็กซ์, ตึกธนิยะ, โรงพยาบาลจุฬาลงกรณ์, คณะแพทยศาสตร์ จุฬาลงกรณ์มหาวิทยาลัย - สถานีช่องนนทรี : ตึกสาธรธานี, ตึกสาธรสแควร์, ตึกเอ็มไพร์ ทาวเวอร์, ตึกมหานคร - สถานีสุรศักดิ์ : โรงแรมอีสติน แกรนด์ สาธรบริการรถรับส่ง บริการรถรับส่ง. ในบางสถานีผู้โดยสารสามารถเดินทางจากสถานีไปยังอาคารต่างๆ ด้วยบริการรถรับส่งจากสถานี ดังต่อไปนี้- สถานีวงเวียนใหญ่ ไปยังศูนย์การค้าแพลตฟอร์ม วงเวียนใหญ่- สถานีบางหว้า ไปยังศูนย์การค้า ซีคอนบางแครูปแบบของโครงการรูปแบบของโครงการ. - เป็นระบบรถไฟฟ้าขนาดหนัก (heavy rail transit) - ทางวิ่ง ยกระดับที่ความสูง 12 เมตรตลอดทั้งโครงการ ส่วนช่วงข้ามทางพิเศษเฉลิมมหานครมีความสูง 17 เมตร และช่วงข้ามถนนบรมราชชนนีมีความสูงโดยประมาณที่ 24 เมตร และมีสะพานข้ามแม่น้ำเจ้าพระยา 1 แห่ง โดยเป็นสะพานเดิมที่เตรียมไว้สำหรับโครงการรถไฟฟ้าลาวาลิน - ขนาดราง 1.435 เมตร (European standard guage) โดยมีรางที่ 3 ขนานไปกับรางวิ่งสำหรับจ่ายกระแสไฟฟ้าให้กับตัวรถ - ตัวรถใช้ระบบเดียวกันกับขบวนรถเดิม (Siemens Transport Modular Metro) เป็นรถปรับอากาศขนาดกว้าง 3.2 เมตร ยาว 20-24 เมตร สูงประมาณ 3.7 เมตร ความจุ 320 คนต่อคัน เดินรถ 3-6 คันต่อขบวน ใช้ไฟฟ้ากระแสตรง 750 โวลท์ ป้อนระบบขับเคลื่อนรถ สามารถรองรับผู้โดยสารได้ 50,000 คนต่อชั่วโมงต่อทิศทาง - ใช้ระบบอาณัติสัญญาณเดินรถด้วยระบบอัตโนมัติจากศูนย์ควบคุมการเดินรถ และใช้ระบบเก็บค่าโดยสารอัตโนมัติศูนย์ซ่อมบำรุงและศูนย์ควบคุมการเดินรถ ศูนย์ซ่อมบำรุงและศูนย์ควบคุมการเดินรถ. เส้นทางช่วงยศเส-ตลิ่งชัน จะใช้ศูนย์ซ่อมบำรุงใหญ่หมอชิต (ที่ทำการ บริษัท ระบบขนส่งมวลชนกรุงเทพ จำกัด (มหาชน) ในปัจจุบัน) ร่วมกับสายสีเขียวอ่อน โดยใช้วิธีการป้อนขบวนรถจากสายสีเขียวอ่อนในช่วงก่อนเข้าสถานีสยาม และมีศูนย์ซ่อมบำรุงย่อยบางหว้าที่เป็นศูนย์ซ่อมบำรุงขนาดย่อยที่ใช้โครงสร้างร่วมกับทางวิ่งในช่วงบางหว้า-บางแวก ระบบเดินรถทั้งระบบมีศูนย์ควบคุมการเดินรถกลางอยู่ที่ศูนย์ซ่อมบำรุงใหญ่หมอชิตสิ่งอำนวยความสะดวก สิ่งอำนวยความสะดวก. มีจุดจอดแล้วจร (park and ride) ที่สถานีตลาดพลู และสถานีช่องนนทรี โดยใช้พื้นที่ร่วมกับโครงการรถโดยสารด่วนพิเศษบีอาร์ทีสถานี สถานี. มี 20 สถานี เป็นสถานียกระดับทั้งหมด- รูปแบบสถานี สถานีทั่วไปมีความยาวประมาณ 150 เมตร ยกเว้นสถานีสะพานตากสินมีความยาวเพียง 115 เมตร (รองรับขบวนรถต่อพ่วงได้สูงสุด 5 ตู้ต่อ 1 ขบวน) มีประตูชานชาลา (platform screen door) ความสูงแบบ Half-Height ในบางสถานี ออกแบบให้หลบเลี่ยงสาธารณูปโภคใต้ดินและบนดิน และรักษาสภาพผิวจราจรบนถนนมากที่สุด และมีเสายึดสถานีอยู่บริเวณเกาะกลางถนนขบวนรถโดยสาร ขบวนรถโดยสาร. บอมบาร์ดิเออร์ (ซีเอ็นอาร์ CNR) ความยาว 4 ตู้ต่อ 1 ขบวน • จำนวน 17 ขบวน • สายที่ให้บริการ สายสีลม รถรุ่น Bombardier Movia ที่ประกอบขึ้นเป็นรถ 1 ขบวนมีทั้งหมด 2 แบบคือ ในระบบรถไฟฟ้าบีทีเอสที่ให้บริการในสายสีลมปัจจุบัน จะประกอบไปด้วย Tc-Car และ M-Car โดย Tc-Car จะอยู่ด้านหัวและท้ายขบวน 2 ตู้ และ M-Car จะอยู่กลางขบวน 2 ตู้ สามารถต่อพ่วงได้สูงสุด 6 ตู้ต่อ 1 ขบวน (แต่ด้วยความสามารถของสถานีสะพานตากสิน ที่ยาวเพียง 115 เมตรนั้น ทำให้รถสามารถพ่วงต่อได้แค่ 5 ตู้ต่อ 1 ขบวนเท่านั้น) มีความยาวอยู่ที่ 87.25 เมตรและมีความกว้าง 3.12 เมตร มีประตูเลื่อนกว้าง 1.40 เมตร จำนวน 32 บานต่อ 1 ขบวน ตัวถังของขบวนรถทำเหล็กปลอดสนิมและอะลูมิเนียม ติดตั้งระบบปรับอากาศทั้งหมด 8 ยูนิต พร้อมหน้าต่างชนิดกันแสง และมีระบบแผนที่นำทางหรือ Dynamic Route Map ซึ่งทำงานพร้อมกับระบบอาณัติสัญญาณ ติดตั้งอยู่เหนือประตูทุกบาน รถไฟฟ้าสามารถขับเคลื่อนได้โดยใช้แรงดันไฟฟ้า 750 Vdc โดยรับจากรางส่งที่ 3 ความจุผู้โดยสารต่อรถไฟฟ้า 1 ขบวนส่วนต่อขยายส่วนต่อขยายบางหว้า - ตลิ่งชันส่วนต่อขยาย. ส่วนต่อขยายบางหว้า - ตลิ่งชัน. - หน่วยงานที่รับผิดชอบ : กรุงเทพมหานคร - ชื่อโครงการอย่างเป็นทางการ : เขตภาษีเจริญ และเขตตลิ่งชัน - พื้นที่ที่เส้นทางผ่าน : กรุงเทพมหานคร - เส้นทาง : หลังจากผ่านสถานีบางหว้าไปแล้วนั้น รถไฟฟ้าจะวิ่งบนถนนราชพฤกษ์ไปสิ้นสุดที่สถานีรถไฟชุมทางตลิ่งชัน ในอนาคตจะวิ่งตามแนวถนนราชพฤกษ์เพื่อไปเชื่อมกับรถไฟฟ้าสายสีม่วง(ฉลองรัชธรรม) - สถานี : สถานี 6 สถานี ระยะทาง 7 กิโลเมตร - เปิดให้บริการ : ภายในปี 2572 - สถานะปัจจุบัน : อยู่ในระหว่างการยื่นขออนุมัติผลการวิเคราะห์ผลกระทบทางสิ่งแวดล้อม (EIA) เนื่องจากผลการยื่นขอครั้งล่าสุดมีข้อกังขาเรื่องตำแหน่งที่ตั้งของสถานีจ่ายไฟ ซึ่งกรุงเทพมหานครอยู่ในระหว่างการปรึกษาร่วมกับการไฟฟ้านครหลวง เพื่อดำเนินก่อสร้างสถานีไฟฟ้าบริเวณถนนราชพฤกษ์ และก่อสร้างสถานีจ่ายไฟให้แก่โครงการส่วนต่อขยายสนามกีฬาแห่งชาติ - ยศเสส่วนต่อขยายสนามกีฬาแห่งชาติ - ยศเส. - หน่วยงานที่รับผิดชอบ : กรุงเทพมหานคร - พื้นที่ที่เส้นทางผ่าน : เขตปทุมวัน และเขตป้อมปราบศัตรูพ่าย กรุงเทพมหานคร - เส้นทาง : หลังจากผ่านสถานีสนามกีฬาแห่งชาติแล้วนั้น รถไฟฟ้าจะวิ่งเข้าสู่สถานียศเสซึ่งเป็นสถานีปลายทาง และกลายเป็นสถานีเดียวของส่วนต่อขยายฝั่งตะวันตก จากเดิมที่จะลดระดับลงไปเป็นรถไฟฟ้าใต้ดิน โดยมีจุดหมายเพื่อเชื่อมต่อรถไฟฟ้าชานเมืองสายสีแดงเข้มที่สถานียศเสเท่านั้น ทั้งนี้เป็นการปรับปรุงจากแผน BMT ของกรุงเทพมหานครจากใต้ดินเป็นยกระดับ เนื่องจากแนวเส้นทางส่วนใหญ่ทับซ้อนกับสายสีส้มของรถไฟฟ้ามหานคร - สถานี : สถานียกระดับ 1 สถานี - เปิดให้บริการ : ยังไม่มีกำหนด - สถานะปัจจุบันรายชื่อสถานีสถานีและส่วนต่อขยายของโครงการที่ถูกยกเลิกส่วนต่อขยายสนามกีฬาแห่งชาติ - พรานนกสถานีและส่วนต่อขยายของโครงการที่ถูกยกเลิก. ส่วนต่อขยายสนามกีฬาแห่งชาติ - พรานนก. - หน่วยงานที่รับผิดชอบ : กรุงเทพมหานคร - พื้นที่ที่เส้นทางผ่าน : เขตปทุมวัน, เขตป้อมปราบศัตรูพ่าย,เขตพระนคร,และ เขตบางกอกน้อย กรุงเทพมหานคร - เส้นทาง : แนวเส้นทางจะต่อขยายจากสถานีสนามกีฬาแห่งชาติ ไปตามแนวกลางของถนนพระรามที่ 1 ต่อเนื่องไปถนนบำรุงเมือง ซึ่งแนวโครงการจะลดระดับลงจากลักษณะของทางยกระดับไปเป็นอุโมงค์ เมื่อถึงถนนจักรพรรดิพงษ์แนวเส้นทางจะเลี้ยวขวาขึ้นไปทางทิศเหนือ และเลี้ยวกลับตามทางทิศตะวันตกตามแนวถนนหลานหลวง ตรงเข้าถนนราชดำเนินกลางด้านทิศเหนือ ผ่านอนุสาวรีย์ประชาธิปไตย ถึงบริเวณด้านหน้าสำนักงานสลากกินแบ่งรัฐบาลแล้วแนวเส้นทางจะเลี้ยวไปตามแนวถนนราชินี ลอดใต้แม่น้ำเจ้าพระยาไปยังบริเวณสถานีรถไฟบางกอกน้อยไปตามแนวทางรถไฟสายตะวันตกแล้วจึงเลี้ยวซ้ายไปด้านทิศใต้ตามแนวถนนอิสรภาพ จนถึงถนนพรานนกจึงเลี้ยวซ้ายไปตามแนวถนนพรานนก ลอดใต้ถนนจรัญสนิทวงศ์ไปตามแนวถนนพรานนก-พุทธมณฑลสาย 4 ที่อยู่ระหว่างการเวนคืนไปสิ้นสุดห่างจากทางแยกประมาณ 600 ม. โดยโครงการดังกล่าวได้ถูกยกเลิกลง เนื่องมาจากแนวเส้นทางส่วนใหญ่ทับซ้อนกับสายสีส้มของรถไฟฟ้ามหานคร มีค่าใช้ในการดำเนินการสูง และจำเป็นต้องเสียพื้นที่จราจรบนถนนพระรามที่ 1 จำนวน 1 ช่องจราจรทั้งขาเข้าและขาออก เป็นระยะทาง 1 กิโลเมตรเพื่อสร้างเป็นอุโมงค์ลดระดับ สนข. จึงยกเลิกโครงการนี้ไป และคงไว้เพียงสถานียศเสหนึ่งสถานี - สถานี : สถานีใต้ดิน 5 สถานี</doc>
