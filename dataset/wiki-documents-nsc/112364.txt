<doc id="112364" url="https://th.wikipedia.org/wiki?curid=112364" title="ฌอน คิงสตัน">ฌอน คิงสตัน คีฌอน แอนเดอร์สัน (; เกิด 3 กุมภาพันธ์ ค.ศ. 1990) เป็นที่รู้จักในชื่อ ฌอน คิงสตัน (Sean Kingston) เป็นนักร้อง นักแต่งเพลง และนักแสดงชาวอเมริกัน-จาเมกาที่เกิดในคิงสตันแต่เติบโตในไมอามี่ เขาประสบความสำเร็จในการสร้างแนวเพลงใหม่ซึ่งรวมเอาทั้งป็อป, เร้กเก้, ฮิปฮอป, และดูว็อปเข้าด้วยกัน มีอัลบั้มชุดแรกในชื่อ ฌอน คิงสตัน ออกจำหน่ายในปี ค.ศ. 2007 เปิดตัวครั้งแรกในซิงเกิล "บิวตีฟูลเกิลส์" สามารถขึ้นถึงอันดับหนึ่งบนบิลบอร์ดฮอต 100 และอันดับหนึ่งบนชาร์ตซิงเกิลแห่งสหราชอาณาจักร นอกจากนี้ยังสามารถขึ้นถึงอันดับหนึ่งบนบิลบอร์ดชาร์ตดาวน์โหลด มียอดดิจิตอลดาวน์โหลดในสัปดาห์แรกมากถึง 260,000 โหลด ซึ่งเป็นการเปิดตัวที่ดีเยี่ยมเป็นอันดับ 2 รองจากเพลง "อัมเบรลลา" ของรีแอนนา ซึ่งมียอดอยู่ที่ 277,000 โหลด และในมายสเปซไอทูนส์ , เอโอแอลมิวสิก, ยาฮูมิวสิก เขาคือศิลปินอันดับ 1 ที่มีผู้เข้าชมผลงานมากกว่า 1 ล้านคน คิงสตันยังได้รับการเสนอชื่อเข้าชิงรางวัลทีนชอยส์อวอร์ดในสาขาศิลปินอาร์แอนด์บียอดนิยม</doc>
