<doc id="253046" url="https://th.wikipedia.org/wiki?curid=253046" title="บรั่นดี (วงดนตรี)">บรั่นดี (วงดนตรี) บรั่นดี เป็นวงดนตรียุคแรก ๆ ของ อาร์เอส ที่ออกมาในแนวสตริงคอมโบเมื่อปี พ.ศ. 2526 โดยมีสมาชิกแกนหลักได้แก่ อ๊อด โอภาส ทศพร (คีย์บอร์ด,ร้องนำ) และรับหน้าที่แต่งเพลงเกือบทั้งหมดของวงประวัติวง ประวัติวง. บรั่นดีเกิดจากการรวมตัวกันของเด็กหนุ่ม 8 คนได้แก่ โอภาส,มนตรี,สายยนต์,ชาตรี,สุธี,จาตุรงค์,ประเสริฐ และ อนันต์ ซึ่งรวมตัวกันเพื่อออกแสดงตามผับตามบาร์และลีลาการแสดงของพวกเขาก็ได้ไปสะดุดตาแมวมองของ อาร์เอส ซาวด์ หรือ อาร์เอส ในปัจจุบันซึ่งแมวมองได้ชักชวนให้ทางวง เข้าไปเซ็นสัญญากับอาร์เอสโดยชื่อบรั่นดีนี้ มนตรี พันธุรักษ์ มือกลองของวงซึ่งเป็นน้องชายของ วินัย พันธุรักษ์ (อดีตสมาชิกของวง ดิ อิมพอสซิเบิล) เป็นคนตั้ง วงบรั่นดีมีผลงานกับทางอาร์เอสทั้งสิ้น 4 ชุดซึ่งผลงานชุดแรกของทางวงคืออัลบั้ม ดั่งนกเจ็บ ที่ออกวางแผงเมื่อ พ.ศ. 2526 มีเพลงดั่งนกเจ็บจากปลายปากกาของ อีส อารีย์ เป็นเพลงเอกในอัลบั้มต่อมาใน พ.ศ. 2527 ทางวงบรั่นดีออกอัลบั้มชุดที่ 2 ในชื่ออัลบั้มว่า หายใจเป็นเธอ จากนั้นทางวงออกอัลบั้มชุดที่ 3 คือ รอเธอ ใน พ.ศ. 2528 มีเพลงรอเธอจากปลายปากกาของอ๊อด โอภาสที่ได้นำทำนองเพลงของพม่ามาดัดแปลงและเพลง หวงรัก เพลงเก่าของ สุนทราภรณ์ เป็นเพลงเอกในอัลบั้ม ใน พ.ศ. 2529 ทางวงได้ออกอัลบั้มชุดที่ 4 และเป็นชุดสุดท้ายคืออัลบั้ม เส้นทางรัก หลังจากนั้นทางวงก็หมดสัญญาและไม่ต่อสัญญากับทางค่ายอาร์เอสยกเว้นอ๊อด โอภาสที่ทางค่ายแยกออกมาให้ทำอัลบั้มเดี่ยวคืออัลบั้ม วันใหม่ ใน พ.ศ. 2530อัลบั้ม อัลบั้ม. (2526) – ดั่งนกเจ็บ1. ดั่งนกเจ็บ 2. อย่าเห็นแก่เงิน 3. อกพี่ยังคอย 4. กระซิบรัก 5. ผิดหรือเปล่า 6. นับหนึ่งถึงสิบ 7. ผิดนัด 8. เหมือนเดือนรักดาว 9. ตุ๊ดตู่ ดักแด้ 10. รักที่ยิ่งใหญ่ (2527) – หายใจเป็นเธอ1. ฉันกับเธอ 2. น้ำตา น้ำตก 3. หลอกกันทำไม 4. ทะเลเหงา 5. หายใจเป็นเธอ 6. แม่จ๋า 7. เพ้อฝากลม 8. เพราะรักเธอ 9. รักเอยอยู่ไหน 10. สิ้นสุดกัน (2528) – รอเธอ1. รอเธอ 2. เจอะรัก 3. จะเก็บรัก 4. รักชั่วคราว 5. ชีวิตลำเค็ญ 6. หัวใจไร้จุดยืน 7. หวงรัก 8. ใจรักเธอ 9. ภาพความหลัง 10. แรงแห่งรัก 11. เธอเปลี่ยนไป 12. รักฉัน (2529) – เส้นทางรัก1. เส้นทางรัก 2. อนุรักษ์ไทย 3. ใจคนรอ 4. คืนนี้ไม่มีเธอ 5. ฟ้าลำเอียง 6. แก้ไข (นะ) 7. อยากรู้ใจเธอ 8. ฝันร้าย 9. กระจกเงา 10. ในฝัน 11. กลัวใจ 12. ลมหนาว 13. ตี๋ตาหยี</doc>
