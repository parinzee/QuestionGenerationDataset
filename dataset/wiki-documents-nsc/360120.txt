<doc id="360120" url="https://th.wikipedia.org/wiki?curid=360120" title="คณะวิศวกรรมศาสตร์ มหาวิทยาลัยศรีนครินทรวิโรฒ">คณะวิศวกรรมศาสตร์ มหาวิทยาลัยศรีนครินทรวิโรฒ คณะวิศวกรรมศาสตร์ มหาวิทยาลัยศรีนครินทรวิโรฒ เป็นหน่วยงานระดับคณะ ในสังกัดมหาวิทยาลัยศรีครินทรวิโรฒ ก่อตั้งขึ้นเมื่อวันที่ 14 ธันวาคม พ.ศ. 2535 ทำหน้าที่ผลิตบัณฑิตด้านวิศวกรรมศาสตร์ ในสาขาวิชาต่างๆ อาทิ วิศวกรรมเคมี วิศวกรรมเครื่องกล วิศวกรรมไฟฟ้า วิศวกรรมคอมพิวเตอร์ วิศวกรรมอุตสาหการ วิศวกรรมโยธา วิศวกรรมชีวการแพทย์วิศวกรรมคอมพิวเตอร์ และ วิศวกรรมโลจิสติกส์ประวัติ ประวัติ. คณะวิศวกรรมศาสตร์ มหาวิทยาลัยศรีนครินทรวิโรฒ ก่อตั้งขึ้นเพื่อผลิตบัณฑิตสาขาวิศวกรรมศาสตร์ อันเนื่องมาจากปัญหาการขาดแคลนวิศวกรของประเทศไทย ทำให้มหาวิทยาลัยศรีนครินทรวิโรฒ ได้ดำเนินโครงการจัดตั้งคณะวิศวกรรมศาสตร์ขึ้น โดยมีเป้าหมายผลิตบัณฑิตสาขาวิชาวิศวกรรมศาสตร์ เทคโนโลยีและสิ่งแวดล้อม เริ่มตั้งแต่ พ.ศ. 2535 จนถึงปี พ.ศ. 2544 ใช้งบประมาณดำเนินการ 2,300 ล้านบาท และมหาวิทยาลัยได้เปิดรับนิสิตคณะวิศวกรรมศาสตร์รุ่นแรกในเดือนกรกฎาคม พ.ศ. 2535 ใน 3 สาขาวิชา คือ วิศวกรรมเคมี วิศวกรรมเครื่องกล วิศวกรรมไฟฟ้า สาขาละ 50 คน รวม 150 คน คณะวิศวกรรมศาสตร์ ได้รับการสถาปนาอย่างเป็นทางการ ตามประกาศในราชกิจจานุเบกษา เล่มที่ 109 ตอน 119 ในวันที่ 14 ธันวาคม 2535 และ สภามหาวิทยาลัยแต่งตั้ง รองศาสตราจารย์ ดร.สมบัติ ทีฆทรัพย์ เป็นคณบดีคนแรกของคณะวิศวกรรมศาสตร์ มหาวิทยาลัยศรีนครินทรวิโรฒ เมื่อวันที่ 25 ธันวาคม 2535 ในภาคการศึกษาที่ 2 ปีการศึกษา2535 คณะวิศวกรรมศาสตร์เปิดรับนิสิตในหลักสูตรอุตสาหกรรมศาสตรบัณฑิต (หลักสูตรต่อเนื่อง2 ปี) ใน 2 สาขาวิชา คือ สาขาวิชาวิศวกรรมเครื่องกล จำนวน 100 คน และสาขาวิชาวิศวกรรม ไฟฟ้า จำนวน100 คน โดยนักศึกษากลุ่มนี้เป็น นักศึกษาภาคสมทบ ปีการศึกษา 2536 คณะวิศวกรรมศาสตร์ เปิดรับนักศึกษาภาคปกติเพิ่มเติม ในหลักสูตรวิศวกรรมศาสตรบัณฑิต 2 สาขา คือสาขาวิชา วิศวกรรมโยธา จำนวน 50 คน และสาขาวิชาวิศวกรรมอุตสาหการ จำนวน 50 คน ในภาคการศึกษาที่ 1 ปีการศึกษา 2543 คณะวิศวกรรมศาสตร ์เปิดรับสมัครนิสิต ภาคสมทบ (แผนการศึกษาที่ 3) เพิ่ม ในหลักสูตรวิศวกรรมศาสตรบัณฑิต 3 สาขา คือ สาขาวิศวกรรมเคมี จำนวน 60 คน สาขาวิศวกรรมโยธา จำนวน60 คน สาขาวิศวกรรมอุตสาหการ จำนวน 50 คน ในปีการศึกษา 2544 คณะวิศวกรรมศาสตร์ เปิดรับนิสิตภาคสมทบ (แผนการศึกษาที่ 3) เพิ่มเติมในหลักสูตรวิศวกรรม ศาสตรบัณฑิต 2 สาขา คือ สาขาวิศวกรรมไฟฟ้า จำนวน 60 คน และสาขาวิศวกรรมเครื่องกล จำนวน 60 คน และในปัจจุบันคณะวิศวกรรมศาสตร์เร่งให้มีการพัฒนาระบบด้านเทคโนโลยีวิศวกรรมเพื่อพัฒนาศักยภาพของ นิสิตคณะวิศวกรรมศาสตร์ เพื่อให้มีคุณภาพและการพัฒนาศักยภาพ เมื่อนิสิตจบออกไปได้ใช้ความรู้ความสามารถตามศาสตร์วิชาทางด้านวิศวกรรมพัฒนาความก้าวหน้าให้กับประเทศชาติต่อไปภาควิชา ภาควิชา. คณะวิศวกรรมศาสตร์ มหาวิทยาลัยศรีนครินทรวิโรฒ ประกอบด้วย 8 สาขาภาควิชา ได้แก่1. ภาควิชาวิศวกรรมเคมี 2. ภาควิชาวิศวกรรมไฟฟ้า 3. ภาควิชาวิศวกรรมเครื่องกล 4. ภาควิชาวิศวกรรมอุตสาหการ 5. ภาควิชาวิศวกรรมโยธา 6. ภาควิชาวิศวกรรมชีวการแพทย์ ซึ่งก่อตั้งเป็นสาขาทางวิศวกรรมศาสตร์ ระดับปริญญาตรี ซึ่งเป็นสถาบันการศึกษาที่ 2 ของประเทศไทยในการจัดตั้งให้มีสาขาวิศวกรรมชีวการแพทย์ รองจาก มหาวิทยาลัยมหิดล 7. ภาควิชาวิศวกรรมคอมพิวเตอร์ แยกจากภาควิชาวิศวกรรมไฟฟ้า ในปีการศึกษา 2556 8. ภาควิชาวิศวกรรมโลจิสติกส์ (หลักสูตร2ภาษา) 9. ภาควิชาวิศวกรรมปิโตรเคมี (ในอนาคต) 10. ภาควิชาวิศวกรรมมัลติมีเดีย (ในอนาคต)รายนามคณบดีหลักสูตรที่ตั้งที่ตั้ง. - คณะวิศวกรรมศาสตร์ มหาวิทยาลัยศรีนครินทรวิโรฒ องครักษ์ โทรศัพท์..0-3732-2625-35 หรือ 0-2649-5000 ต่อ 2020 โทรสาร 0-3732-2601</doc>
