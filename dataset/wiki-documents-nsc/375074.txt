<doc id="375074" url="https://th.wikipedia.org/wiki?curid=375074" title="กว้าง รอบคอบ">กว้าง รอบคอบ กว้าง รอบคอบ อดีตรักษาการหัวหน้าพรรคเพื่อแผ่นดิน อดีตสมาชิกสภาผู้แทนราษฎร แบบสัดส่วน กลุ่มจังหวัดที่ 3 และอดีตอธิบดีกรมสามัญศึกษาประวัติ ประวัติ. กว้าง รอบคอบ เกิดเมื่อวันที่ 1 มกราคม พ.ศ. 2481 ที่จังหวัดมุกดาหาร เป็นบุตรของนายโจม รอบคอบ กับนางเพ็ง รอบคอบ ด้านครอบครัวสมรสกับนางสมสมัย รอบคอบ (สกุลเดิม กลิ่นเนียม) มีบุตร 3 คน ปัจจุบันอาศัยอยู่ที่จังหวัดนนทบุรี กว้าง รอบคอบ จบการศึกษาชั้นมัธยมศึกษาตอนปลายจากโรงเรียนปิยะมหาราชาลัย จังหวัดนครพนม เมื่อปี พ.ศ. 2498 จบการศึกษาระดับอนุปริญญา (ป.กศ.) จากโรงเรียนฝึกหัดครูอุดรธานี ในปี พ.ศ. 2500 ต่อจากนั้นได้ศึกษาจนสำเร็จการศึกษาระดับปริญญาตรี ด้านการศึกษา จากวิทยาลัยวิชาการศึกษาประสานมิตร ในปี พ.ศ. 2504 และประกาศนียบัตรบัณฑิต ด้านการบริหารการศึกษา จากมหาวิทยาลัยอัลเบอร์ตา ประเทศแคนาดา ในปี พ.ศ. 2510 นอกจากนั้นยังผ่านการศึกษาอบรมหลักสูตรป้องกันราชอาณาจักร จากวิทยาลัยป้องกันราชอาณาจักร และหลักสูตรประกาศนียบัตรนักบริหารระดับสูง (นบส.1) รุ่นที่ 9 ในปี พ.ศ. 2534การทำงาน การทำงาน. กว้าง รอบคอบ เริ่มรับราชการครู เมื่อปี พ.ศ. 2504 ในตำแหน่งครูตรี โรงเรียนบำรุงวิทยา (สุนทรวิจิตร) จังหวัดนครพนม ต่อมาในปี พ.ศ. 2513 ได้ย้ายเข้ามาทำหน้าที่หัวหน้าโครงการพัฒนาโรงเรียนมัธยมศึกษาในชนบท (คมช.) ที่โรงเรียนบวรนิเวศ และเป็นอาจารย์ใหญ่โรงเรียนปากเกร็ด จังหวัดนนทบุรี ในปี พ.ศ. 2518 กระทั่งในปี พ.ศ. 2532 ได้รับตำแหน่งผู้อำนวยการกองมัธยมศึกษา กรมสามัญศึกษา และเป็นรองอธิบดีกรมสามัญศึกษาในปีถัดมา กว้าง รอบคอบ ได้รับการแต่งตั้งเป็นข้าราชการระดับ 10 ในปี พ.ศ. 2535 ดำรงตำแหน่งผู้ตรวจราชการกระทรวงศึกษาธิการ อธิบดีกรมพลศึกษา เลขาธิการคณะกรรมการบริหารลูกเสือแห่งชาติ และอธิบดีกรมสามัญศึกษาเป็นตำแหน่งสุดท้ายในอาชีพข้าราชการงานการเมือง งานการเมือง. ในการเลือกตั้ง พ.ศ. 2544 ได้สมัครรับเลือกตั้งในระบบบัญชีรายชื่อ สังกัดพรรคเสรีธรรม แต่ไม่ได้รับเลือกตั้ง ต่อมาในปี พ.ศ. 2545 ได้รับแต่งตั้งเป็นที่ปรึกษารัฐมนตรีว่าการกระทรวงวิทยาศาสตร์และเทคโนโลยี เป็นผู้ช่วยรัฐมนตรีประจำกระทรวงวิทยาศาสตร์และเทคโนโลยี ผู้ช่วยรัฐมนตรีประจำสำนักนายกรัฐมนตรี และเป็นผู้ช่วยรัฐมนตรีประจำกระทรวงศึกษาธิการ ในการเลือกตั้ง พ.ศ. 2550 ได้สมัครรับเลือกตั้ง ส.ส. ในระบบสัดส่วน กลุ่มจังหวัดที่ 3 ลำดับที่ 2 แต่ไม่ได้รับเลือกตั้ง ต่อมาภายหลังได้รับเลื่อนขึ้นแทนพล.ต.อ.ประชา พรหมนอก ที่ลาออก ในช่วงเดือนเมษายน พ.ศ. 2554 จากนั้นในช่วงเดือนพฤษภาคม พ.ศ. 2554 หลังการประกาศยุบสภาผู้แทนราษฎร และหัวหน้าพรรคเพื่อแผ่นดิน ได้ขอลาออกจากพรรคเพื่อแผ่นดิน เพื่อไปร่วมงานการเมืองกับพรรคอื่น ส่งผลให้นายกว้าง รอบคอบ ได้ทำหน้าที่รักษาการหัวหน้าพรรคเพื่อแผ่นดิน ตามระเบียบข้อบังคับของพรรค และประกาศไม่ส่งผู้สมัคร ส.ส. ในการเลือกตั้ง พ.ศ. 2554 แต่ยังคงรักษาพรรคไว้ต่อไปเครื่องราชย์อิสริยาภรณ์เครื่องราชย์อิสริยาภรณ์. - พ.ศ. 2530 - เหรียญจักรพรรดิมาลา (ร.จ.พ.) - พ.ศ. 2538 - เครื่องราชอิสริยาภรณ์อันเป็นสิริยิ่งรามกีรติ ลูกเสือสดุดีชั้นพิเศษ</doc>
