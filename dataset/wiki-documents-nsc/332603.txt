<doc id="332603" url="https://th.wikipedia.org/wiki?curid=332603" title="สำนักเลขาธิการคณะรัฐมนตรี">สำนักเลขาธิการคณะรัฐมนตรี สำนักเลขาธิการคณะรัฐมนตรี เป็นส่วนราชการระดับกรม สังกัดสำนักนายกรัฐมนตรี มีภารกิจรับผิดชอบเกี่ยวกับการประชุมและการให้บริการคณะรัฐมนตรีทั้งคณะ เช่น การดำเนินการประชุมคณะรัฐมนตรี การแจ้งมติคณะรัฐมนตรี การติดต่อกับรัฐสภาในเรื่องอันไม่อยู่ในอำนาจหน้าที่ของกระทรวงใดไปปฏิบัติ อาทิ การขอพระราชทานเครื่องราชอิสริยาภรณ์ การตราพระราชกฤษฎีกายุบสภาผู้แทนราษฎร การเปิดและปิดสมัยประชุมของรัฐสภาประวัติ ประวัติ. สำนักเลขาธิการคณะรัฐมนตรี จัดตั้งขึ้นอย่างเป็นทางการตามพระราชบัญญัติปรับปรุงกระทรวง ทะบวง กรม พุทธศักราช 2476 เมื่อวันที่ 9 ธันวาคม พ.ศ. 2476 มีฐานะเป็นกรมภายในสำนักนายกรัฐมนตรี มีชื่อว่า "กรมเลขาธิการคณะรัฐมนตรี"เลขาธิการคณะรัฐมนตรีหน่วยงานในสังกัดหน่วยงานในสังกัด. - สำนักงานเลขาธิการ - กองการประชุมคณะรัฐมนตรี - สำนักงานบริหารนโยบายของนายกรัฐมนตรี - กองนิติธรรม - กองบริหารงานสารสนเทศ - กองพัฒนายุทธศาสตร์และติดตามนโยบายพิเศษ - กองวิเคราะห์เรื่องเสนอคณะรัฐมนตรี - กองส่งเสริมและประสานงานคณะรัฐมนตรี - กองอาลักษณ์และเครื่องราชอิสริยาภรณ์ นอกจากนั้นแล้วยังมีหน่วยงานที่จัดตั้งในรูปแบบของหน่วยบริการรูปแบบพิเศษ คือ สำนักพิมพ์คณะรัฐมนตรีและราชกิจจานุเบกษา</doc>
