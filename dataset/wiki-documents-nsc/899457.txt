<doc id="899457" url="https://th.wikipedia.org/wiki?curid=899457" title="โกลด์โคสต์ (รัฐควีนส์แลนด์)">โกลด์โคสต์ (รัฐควีนส์แลนด์) โกลด์โคสต์ () เป็นนครในรัฐควีนส์แลนด์ ประเทศออสเตรเลีย อยู่ห่างจากเมืองหลวงของรัฐ บริสเบนทางทิศใต้-ตะวันออกเฉียงใต้ ราว มีประชากร 638,090 คน ในปี ค.ศ. 2016 โกลด์โคสต์เป็นเมืองใหญ่เป็นอันดับ 6 ของออสเตรเลีย เป็นเมืองที่ไม่ใช่เมืองหลวงรัฐที่ใหญ่ที่สุด และใหญ่เป็นอันดับ 2 ของรัฐควีนส์แลนด์ ที่ตั้งถิ่นฐานแห่งแรก ปัจจุบันเรียกว่า เซาท์อีสต์ควีนส์แลนด์ เป็นคุกอาณานิคมในเรดคลิฟฟ์ บริเวณโกลด์โคสต์ตอนนั้นยังไม่มีชาวยุโรปมาอยู่อาศัย จนกระทั่งปี ค.ศ. 1823 เมื่อนักสำรวจ จอห์น ออกซ์ลีย์ เทียบเรือที่ชายหาดเมอร์เมด บริเวณผืนแผ่นดินหลังชายฝั่งทะเลมีต้นเรดซีดาร์ดึงดูดผู้คนให้มายังบริเวณนี้ในช่วงกลางศตวรรษที่ 19 ต่อมาในปี ค.ศ. 1875 เมืองเซาท์พอร์ตได้รับการสำรวจและก่อตั้งขึ้นมา จนมีชื่อเสียงในการเป็นจุดหมายปลายทางในวันหยุดของผู้มีฐานะในบริสเบน บริเวณโกลด์โคสต์เติบโตขึ้นอย่างมากหลังจากโรงแรมเซอเฟอส์พาราไดส์สร้างขึ้นในปลายคริสต์ทศวรรษ 1920 จนมาโด่งดังใน คริสต์ทศวรรษ 1980 เป็นจุดหมายปลายทางของนักท่องเที่ยว</doc>
