<doc id="157381" url="https://th.wikipedia.org/wiki?curid=157381" title="3 หนุ่ม 3 มุม วาไรตี้">3 หนุ่ม 3 มุม วาไรตี้ 3 หนุ่ม 3 มุม วาไรตี้ เป็นรายการวาไรตี้และทอล์คโชว์ของบริษัท เอ็กแซ็กท์ และ ซีเนริโอ ที่เริ่มออกอากาศเมื่อเดือนเมษายน พ.ศ. 2550 ทางช่อง 9 อสมท. โดยมีพิธีกร คือ กบ-ทรงสิทธิ์ รุ่งนพคุณศรี, แท่ง-ศักดิ์สิทธิ์ แท่งทอง และ มอส-ปฏิภาณ ปฐวีกานต์ "3 หนุ่ม 3 มุม วาไรตี้" มีต้นกำเนิดจากละครซิทคอมสุดฮิตของบริษัท เอ็กแซ็กท์ ที่ออกฉายในปี 2534-2541 เรื่อง "3 หนุ่ม 3 มุม" โดยมีทั้ง 3 พิธีกรนำแสดง เนื่องจากความโด่งดังของซิทคอมที่ครองใจผู้ชมหน้าจอโทรทัศน์เป็นเวลา 8 ปี ทำให้เกิดการสร้างเป็นแบรนด์ที่แข็งแรงของ 3 หนุ่ม 3 มุม และ กบ-แท่ง-มอส ที่ผู้ชมยังคงคิดถึงเสมอ ในปีที่ครบรอบ 15 ปีของซิทคอม จึงได้มีความคิดในการกลับมาของ 3 หนุ่ม 3 มุม เกิดขึ้น ในที่สุดการกลับมาอีกครั้งของ 3 หนุ่ม 3 มุม และ กบ แท่ง มอส ก็เกิดขึ้นในปี 2550 ในรูปแบบรายการวาไรตี้และทอล์คโชว์ ชื่อ 3 หนุ่ม 3 มุม วาไรตี้ โดยมี กบ แท่ง มอส เป็นพิธีกรนั่นเองพิธีกรพิธีกร. - ทรงสิทธิ์ รุ่งนพคุณศรี - ศักดิ์สิทธิ์ แท่งทอง - ปฏิภาณ ปฐวีกานต์รูปแบบรายการ รูปแบบรายการ. รายการ 3 หนุ่ม 3 มุม วาไรตี้มีการจัดเป็น 4 ฟอร์แมต ส่วนแรกของรายการจะเป็นการพูดคุยของ 3 หนุ่ม กบ แท่ง มอส โดยจะกล้าวถึงเหตุการณ์ปัจจุบัน เรื่องราวอัพเดท และบางครั้งก็จะมีการปล่อยมุกตลกสั้นๆด้วย ส่วนนี้จะแตกต่างจากรายการวาไรตี้และทอร์คโชว์อื่น เพราะจะเน้นความสำคัญของส่วนนี้ไม่น้อย เนื่องจากทั้ง 3 พิธีกร เป็นทั้งพระเอก นักร้อง รวมทั้งนักแสดงซิทคอม อยู่แล้ว การพูดคุยและปล่อยมุกตลกนี้จึงกินเวลาไม่ต่ำกว่า 6 นาทีในช่วงเปิดรายการ ส่วนที่สองจะมีลักษณะหลากหลาย แตกต่างกันไปแต่ละสัปดาห์ อาจจะเป็น การสัมภาษณ์แขกรับเชิญกลุ่มแรก, การทำรายการนอกสตูดิโอ, หรือ ตลกสถานการณ์จำลอง ซึ่งมักจะเป็นสถานการณ์สมมติที่ให้คำสอน หรือเตือนสติ นำแสดงโดย 3 พิธีกร ในบางสัปดาห์จะมีการแทรกธรรมะโดยพระมหาสมปองไว้ด้วย เมื่อเข้าส่วนที่ 3 จะเป็นการสัมภาษณ์แขกรับเชิญหลัก และส่วนที่ 4 มักจะเป็นการร้องเพลงของแขกรับเชิญหลัก หรือ ศิลปินรับเชิญอื่นข้อมูลการออกอากาศ ข้อมูลการออกอากาศ. แรกเริ่มออกอากาศทุกวันเสาร์ ทางช่อง 9 อสมท. เวลา 12.00-12.50 น. (เทปที่ 1-13) ต่อมาเปลี่ยนเวลาเป็น 13.10-14.00 น. (เทปที่ 14-39)ตอนที่น่าจดจำตอนที่น่าจดจำ. - 7 เมษายน - มาช่า วัฒนพานิช เป็นแขกรับเชิญประเดิมรายการเป็นท่านแรก โดยมาให้สัมภาษณ์ถึงภาพยนตร์ที่นำแสดง คือเรื่อง แฝด - 7 กรกฎาคม - รายการ 3 หนุ่ม 3 มุมเลื่อนเวลาออกอากาศใหม่เป็น 13.00น. และยังมีการปรับโฉมรายการใหม่ โดยเพิ่มช่วง "สถานการณ์จำลอง" เป็น comedy sketch เรียกเสียงฮา - 14 กรกฎาคม - มีสถานการณ์จำลองตอน "โรคร้อนรน" ให้ แท่ง และ มอส ได้ใส่ชุดนักเรียน ม.ปลายกันอีกครั้งหลังจากไม่ได้ใส่มานานเป็นสิบปี เรียกได้ว่าเป็นการหวนรำลึกถึงอดีตสมัยทั้งคู่เป็นเจ้าพ่อหนังวัยรุ่นกันเลยทีเดียว - ภูธเนศ หงษ์มานพ มาเป็นพิธีกรรับเชิญพิเศษเพื่อทำหน้าที่แทน ปฏิภาณ ปฐวีกานต์ จำนวน 2 เทป เนื่องจากมอสติดภารกิจการแสดงละครเวทีของ เอ็กแซ็กท์-ซีเนริโอ เรื่อง ฟ้าจรดทราย เดอะมิวสิคัล</doc>
