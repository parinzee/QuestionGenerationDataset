<doc id="372650" url="https://th.wikipedia.org/wiki?curid=372650" title="แผ่นดินไหวในลอร์กา พ.ศ. 2554">แผ่นดินไหวในลอร์กา พ.ศ. 2554 แผ่นดินไหวในลอร์กา พ.ศ. 2554 เป็นแผ่นดินไหวขนาดปานกลาง 5.1 โมเมนต์แมกนิจูด ซึ่งสร้างความเสียหายใหญ่หลวงแก่ท้องถิ่นแคว้นมูร์เซีย ประเทศสเปน เกิดขึ้นเมื่อเวลา 18.47 น. ตามเวลาออมแสงยุโรปกลาง (16:47 UTC) ของวันที่ 11 พฤษภาคม พ.ศ. 2554 โดยมีจุดศูนย์กลางแผ่นดินไหวลึกลงไปเพียง 1 กิโลเมตร ใกล้กับเมืองลอร์กา ทำให้เกิดความตื่นตระหนกแก่ชาวเมืองและทำให้ต้องอพยพออกจากบ้านเรือนเป็นจำนวนมาก แผ่นดินไหวดังกล่าวเกิดขึ้นหลังจากแผ่นดินไหวนำขนาด 4.4 โมเมนต์แมกนิจูด เมื่อเวลา 17.05 น. (15:05 UTC) ซึ่งสร้างความเสียหายใหญ่หลวงแก่อาคารเก่าแก่ของเมือง อย่างเช่น หอคอยเอสโปลองแห่งปราสาทลอร์กา ซึ่งได้รับความเสียหาย มีผู้เสียชีวิตสามคนจากบัวคอร์นิซ (cornice) ที่ถล่มลงมา ส่วนผู้เสียชีวิตที่ได้รับการยืนยันแล้วมีจำนวนเก้าศพ ขณะที่อีกหลายร้อยคนได้รับบาดเจ็บ แผ่นดินไหวครั้งดังกล่าวนับว่าเป็นแผ่นดินไหวครั้งรุนแรงที่สุดในสเปนนับตั้งแต่ พ.ศ. 2499</doc>
