<doc id="443909" url="https://th.wikipedia.org/wiki?curid=443909" title="ไอมิ เองูจิ">ไอมิ เองูจิ ไอมิ เอะงุชิ () เป็นตัวละครไอดอลญี่ปุ่น สร้างขึ้นด้วยวิธีก่อจินตภาพด้วยคอมพิวเตอร์ (computer-generated imagery) หรือซีจีไอ (CGI) โดยนำอวัยวะของสมาชิกหกคนของกลุ่ม AKB48 มาประกอบกัน คือ ตาจากอะสึโกะ มะเอะดะ (Atsuko Maeda), จมูกจากโทะโมะมิ อิตะโนะ (Tomomi Itano), ปากจากมะริโกะ ชิโนะดะ (Mariko Shinoda), ผมกับร่างกายจากยูโกะ โอชิมะ (Yūko Ōshima), เค้าโครงจากมินะมิ ทะกะฮะชิ (Minami Takahashi) และคิ้วจากมะยุ วะตะนะเบะ (Mayu Watanabe) ตามลำดับ และยุกะริ ซะซะกิ (Yukari Sasaki) พากย์เสียง ไอมิปรากฏตัวครั้งแรกเมื่อเดือนมิถุนายน 2554 โดยขึ้นปกนิตยสาร วีกลีเพลย์บอย (Weekly Playboy) และแสดงโฆษณาทางโทรทัศน์ให้แก่บริษัทผลิตขนมกูลิโกะ (Glico) ขณะนั้น มีการประกาศว่า เธอเป็นสมาชิกคนใหม่ของกลุ่มดังกล่าว และให้ประวัติอย่างเป็นทางการว่า เธออายุสิบหกปี และเป็นชาวเมืองไซตะมะทางเหนือของกรุงโตเกียว อย่างไรก็ดี บรรดาผู้ชื่นชอบกลุ่ม AKB48 เริ่มตั้งข้อสงสัยเกี่ยวกับเธอในเวลาไม่ช้า บริษัทกูลิโกะจึงแถลงเมื่อวันที่ 19 มิถุนายน 2554 ว่า เธอไม่ได้มีตัวตนจริง แต่เป็นเพียงกราฟิกส์ที่บริษัทสร้างขึ้นมาเพื่อใช้ประชาสัมพันธ์สินค้าเท่านั้น ยังให้ผู้ชื่นชอบเธอผิดหวังเป็นอันมาก</doc>
