<doc id="27638" url="https://th.wikipedia.org/wiki?curid=27638" title="หลิง เสี่ยวหยู">หลิง เสี่ยวหยู หลิง เสี่ยวหยู (; ; ) ตัวละครนักสู้จากเกมซีรีส์เทคเคน ซึ่งเป็นนักเรียนมัธยมปลายของโรงเรียนมิชิม่า โดยเป็นเพื่อนร่วมรุ่นกับ จิน คาซามะ และ มิฮารุ ฮิราโนะ เธอเป็นผู้ใช้วิชากังฟูผสมฝ่ามือปากัวในการต่อสู้ และมีความใฝ่ฝันที่จะสร้างสวนสนุกขนาดใหญ่ในประเทศจีน นอกจากนี้ ฉากจบของเทคเคนภาค 3 และ 5 ของเสี่ยวหยู เป็นฉากจบของเทคเคนที่สร้างโดยภาพสองมิติผสมกับสามมิติ ซึ่งแตกต่างกับฉากจบของคนอื่นที่เป็นสามมิติล้วน ผู้ให้เสียงพากย์หลิง เสี่ยวหยู คือยูมิ โทอูมะ ตั้งแต่ภาค 3 เป็นต้นมาโดยเป็นภาษาญี่ปุ่นล้วนแม้เธอจะเป็นชาวจีนก็ตาม หลิง เสี่ยวหยู ยังปรากฏตัวนอกเหนือจากซีรีส์หลัก โดยเธอได้ปรากฏตัวในเทคเคน ภาคการ์ดแชลเลนจ์, แท็กทัวร์นาเมนท์ และแอดวานซ์ นอกจากนี้ เธอยังปรากฏตัวในสแมชคอร์ท เทนนิสโปร ทัวร์นาเมนท์ 2 ในฐานะตัวละครพิเศษด้วยเช่นกันประวัติตามท้องเรื่องประวัติตามท้องเรื่อง. - เทคเคนภาค 3 - 4 ขณะที่หลิง เสี่ยวหยู มีอายุได้ 16 ปี เธอได้มีความฝันที่จะสร้างสวนสนุก แต่ไม่รู้จะทำเช่นไรจึงไปปรึกษากับคุณตาของเธอซึ่งมีชื่อว่าหวัง จินเร โดยหวังเองก็เป็นอาจารย์ของเธอด้วยเช่นกัน เขาบอกว่ามีเศรษฐีผู้หนึ่งในตระกูลมิชิม่าที่อาจทำให้ความฝันของเธอเป็นจริงได้ แล้วเธอก็ทราบว่าเฮย์ฮาจิ มิชิม่าเดินทางไปฮ่องกงโดยทางเรือ เพื่อเชิญให้หวัง จินเร เข้าร่วมการแข่งขัน โดยที่เฮย์ฮาจิ ไม่ทราบว่า หลิง เสี่ยวหยูเองได้แอบตามไปด้วย เมื่อเฮย์ฮาจิได้ยินเสียงบนเรือก็พบว่าเธอได้ต่อสู้กับการ์ดบนเรือ แล้วหลิงก็เล่าถึงความฝันที่จะสร้างสวนสนุกให้แก่เฮย์ฮาจิได้รับรู้ เฮย์ฮาจิจึงเสนอเงื่อนไขว่าหากเธอชนะการแข่งขันศึกราชันย์กำปั้นเหล็กครั้งที่ 3 จะสร้างสวนสนุกให้ หลิง เสี่ยวหยู จึงเข้าร่วมการแข่งขันดังกล่าวด้วยหวังว่าเฮย์ฮาจิจะสร้างสวนสนุกให้แก่เธอการตอบรับ การตอบรับ. เว็บไซต์เกมเดลีได้ตั้งข้อสังเกตว่า "เป็นไปไม่ได้ที่จะไม่ชอบเสี่ยวหยู" โดยได้อธิบายว่าเธอมีทั้งเสน่ห์และบุคลิกที่เข้มแข็ง ในบทความต่อมาพวกเขาได้ยกให้เธอเป็นหนึ่งในตัวละครหญิงชาวเอเชียที่ได้รับความนิยม โดยกล่าวถึงเธอว่า "ความสุขยังคงมีอยู่ให้เห็น"</doc>
