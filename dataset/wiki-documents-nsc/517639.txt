<doc id="517639" url="https://th.wikipedia.org/wiki?curid=517639" title="เลอ เมอริเดียน">เลอ เมอริเดียน เลอ เมอริเดียน (Le Méridien) เป็นเครือโรงแรมระดับบน ซึ่งเป็นเจ้าของโดยกลุ่มบริษัทสตาร์วูด โฮเท็ล แอนด์ รีสอร์ท ประกอบไปด้วยโรงแรมในเครือกว่า 120 แห่ง ใน 50 ประเทศทั่วโลกประวัติ ประวัติ. เลอ เมอริเดียน ถูกสร้างขึ้นในปี ค.ศ.1972 โดยสายการบินแอร์ฟร้านซ์ โรงแรมแห่งแรก คือ โรงแรมเลอ เมอริเดียน เอตวลล์ (Le Méridien Étoile) ประกอบด้วยห้องพักจำนวน 1,000 ห้อง ภายในเวลา 2 ปีของการดำเนินงาน ได้มีโรงแรมในเครือเพิ่มขึ้นเป็น 10 แห่งในยุโรป และแอฟริกา และเติบโตเรื่อยมา จนกระทั่งในปี ค.ศ.1991 มีจำนวนโรงแรมในเครือถึง 58 โรงแรมทั่วโลก ในปี ค.ศ. 1994 เลอ เมอริเดียน ได้ถูกซื้อโดยกลุ่มบริษัทโรงแรมในเครือ ฟอร์เต้ แห่งสหราชอาณาจักร ซึ่งในภายหลังได้ถือซื้อโดยบริษัทกรานาดา ในปี ค.ศ. 1996 ในปี ค.ศ. 2000 ได้มีการร่วมทุนระหว่างกลุ่มกรานาดา กับกลุ่มคอมพาส จนกระทั่งทั้งสองบริษัทได้ประกาศแยกตัวกันในปีค.ศ. 2001 ซึ่งได้กลายมาเป็นโรงแรมในกลุ่มคอมพาส จนได้ถูกซื้ออีกครั้งหนึ่งโดยกลุ่มโนมุระ ในเดือนพฤษภาคม ปี ค.ศ. 2001 และในปี ค.ศ. 2003 เลแมน บราเธอร์ โฮลดิ้งส์ ได้ซื้อหนี้ส่วนใหญ่ของกลุ่มเลอ เมอริเดียน และในปี ค.ศ. 2005 กลุ่มสตาร์วูด โฮเท็ล แอนด์ รีสอร์ท ได้มาเป็นเจ้าของเต็มตัวของแบรนด์เลอ เมอริเดียน รวมถึงลิขสิทธิ์ในการบริหารจัดการทั้งหมด</doc>
