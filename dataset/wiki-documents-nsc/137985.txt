<doc id="137985" url="https://th.wikipedia.org/wiki?curid=137985" title="สงครามเขตหลัง">สงครามเขตหลัง สงครามเขตหลัง หรือ บินกลางคืน เป็นภาพยนตร์ที่จัดสร้างโดยกองภาพยนตร์ทหารอากาศ กองทัพอากาศไทย เมื่อปี พ.ศ. 2486 โดยคำสั่งของจอมพล ป. พิบูลสงคราม เพื่อปลอบขวัญ และปลุกใจคนไทยให้รักชาติ ในระหว่างสงครามโลกครั้งที่ 2 ถ่ายทำด้วยฟิล์ม 35 ม.ม. ขาวดำ เสียงในฟิล์ม เป็นเรื่องเกี่ยวกับฝูงบินรบของไทยที่มีหน้าที่บินสกัดกั้นเครื่องบินทิ้งระเบิดของสัมพันธมิตร ที่มาทิ้งระเบิดกรุงเทพ และธนบุรี การถ่ายทำภาพยนตร์เป็นไปอยางยากลำบาก เพราะขาดแคลนฟิล์ม กองภาพยนตร์ทหารอากาศต้องสั่งซื้อฟิล์มจากญี่ปุ่น และการทำถ่ายทำต้องหยุดชะงักลง เมื่อไม่มีฟิล์มจะใช้ ภาพยนตร์เรื่องนี้ไม่มีโอกาสได้ออกฉาย เนื่องจากฟิล์มต้นฉบับเสียหายไปทั้งหมดเมื่อโรงเก็บฟิล์มภาพยนตร์ ของกองภาพยนตร์ทหารอากาศ ทุ่งมหาเมฆ ถูกระเบิดไฟไหม้ก่อนสิ้นสุดสงครามไม่นาน พร้อมกับฟิล์มภาพยนตร์เรื่อง บ้านไร่นาเรา และพระเจ้าช้างเผือก</doc>
