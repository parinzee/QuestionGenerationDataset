<doc id="251131" url="https://th.wikipedia.org/wiki?curid=251131" title="พิพิธภัณฑ์ชาวบางกอก">พิพิธภัณฑ์ชาวบางกอก พิพิธภัณฑ์ชาวบางกอก หรือ พิพิธภัณฑ์ท้องถิ่นกรุงเทพมหานคร เขตบางรัก กรุงเทพมหานคร เป็นหนึ่งใน 27 พิพิธภัณฑ์กรุงเทพมหานคร ตั้งอยู่ที่บ้านเลขที่ 273 ซอยเจริญกรุง 43 ถนนเจริญกรุง เขตบางรัก กรุงเทพมหานคร 10500 เป็นพิพิธภัณฑ์ท้องถิ่นที่ก่อตั้งโดยเอกชน โดยเจ้าของบ้านมีวัตถุประสงค์ที่จะมอบบ้านของตนให้เป็นพิพิธภัณฑ์เพื่อให้เยาวชนได้ศึกษา และต่อมาได้โอนกรรมสิทธิ์ให้กรุงเทพมหานครดูแล เมื่อ 1 ตุลาคม พ.ศ. 2547 ทำเลที่ตั้งเป็นย่านพักอาศัยของชุมชนชาวบางรัก ซึ่งในอดีตเป็นย่านตากอากาศ ชุมชนนานาชาติ และทำเลธุรกิจที่สำคัญมาตั้งแต่ปลายสมัยอยุธยา เนื้อหาในการจัดแสดงจึงแสดงให้เห็นถึงประวัติความเป็นมาของชีวิตชาวบางกอก (กรุงเทพฯ ในยุคก่อน) และความเป็นมาของเขตบางรักที่มีการผสมผสานวัฒนธรรมหลายชนชาติ ทั้งไทย จีน ฝรั่ง และแขก มีวิวัฒนาการและอิทธิพลจากตะวันตกต่อการปฏิรูปประเทศ สถานที่ต่างๆซึ่งเกี่ยวกับภูมิหลังของชุมชน เช่น กุศลสถาน อาสนวิหารอัสสัมชัญ โบสถ์สืบสัมพันธวงศ์ โรงพยาบาลเลิดสิน วัดมหาพฤฒารามวรวิหาร วัดพระศรีมหาอุมาเทวี โรงเรียนกรุงเทพคริสเตียน แฟลตแห่งแรกของไทย และสโมสรแห่งแรกในไทย ในสมัยรัชกาลที่ 5 เป็นย่านที่พำนักของบุคคลสำคัญ เช่น หลวงประดิษฐ์มนูธรรม ดร.ป๋วย อึ้งภากรณ์ อ.สุลักษณ์ ศิวรักษ์ เป็นต้นประวัติ ประวัติ. พิพิธภัณฑ์ชาวบางกอก มีลักษณะเป็นบ้านพักอาศัยที่เล่าเรื่องราวเกี่ยวกับสภาพความเป็นอยู่ ของชาวบางกอกที่มีฐานะปานกลางในช่วงก่อนและหลังสงครามโลกครั้งที่ 2 (พ.ศ. 2480-2500) เจ้าของบ้านเดิมคือรองศาตราจารย์วราพร สุรวดี ที่ได้รับบ้านและทรัพย์สินตกทอดมาจากมารดา คือ คุณสอาง สุรวดี (ตันบุณเต็ก) รองศาสตราจารย์วราพร สุรวดี เกิดเมื่อวันที่ 8 ธันวาคม 2478 มีพี่น้องทั้งหมด 5 คน คือ- นางสาวสมถวิล สุรวดี พี่สาวคนโต ปัจจุบัน อายุ 95 ปี - นางอมรา มาลากร (สกุลเดิม สุรวดี) พี่สาวคนที่สอง (เสียชีวิต) - นางสาววนิดา สุรวดี พี่สาวคนที่สาม (รองประธานมูลนิธิอินสาท-สอาง) - นางสาววราพร สุรวดี น้องคนที่ 4 ของครอบครัว - นางเรณู สุดสัตย์ (สกุลเดิม สุรวดี) น้องสุดท้องคนที่ห้า รองศาตราจารย์วราพร สุรวดี เสียชีวิตในวันที่ 25 มกราคม พ.ศ. 2560 เวลา 13.45 น. ณ โรงพยาบาลประสาท สาเหตุจากการพลัดตกจากที่สูง และมีพิธีพระราชทานเพลิงศพ ในวันอังคารที่ 31 มกราคม 2560 ณ เมรุวัดหัวลำโพง นอกจากนี้รองศาสตราจารย์วราพร สุรวดี ยังเป็นผู้ก่อตั้งมูลนิธิอินสาท-สอาง และมูลนิธิหมอฟรานซีส คริสเตียน อีกด้วยการจัดแสดง การจัดแสดง. แบ่งออกเป็นอาคาร 4 หลัง และห้องต่างๆดังนี้1. อาคารหลังที่ 1 เป็นบ้านไม้หลังคาปั้นหยา 2. ห้องรับแขก 3. ห้องอาหาร 4. ห้องหนังสือ 5. โถงกลางล่าง 6. ที่พักบันได 7. ห้องนอนคุณยาย 8. ห้องแต่งตัวแบบยุโรป 9. ห้องบรรพบุรุษ 10. ห้องนอนใหญ่ 11. อาคารหลังที่ 2 เป็นอาคารไม้ซึ่งได้รื้อย้ายมาจากบ้านหมอฟรานซิส คริสเตียน ที่ทุ่งมหาเมฆมาจัดสร้างที่นี่ 12. อาคารหลังที่ 3 ใช้เป็นที่จัดแสดงนิทรรศการภาพรวมของกรุงเทพมหานคร 13. อาคารหลังที่ 4 เป็นบ้านไม้ชั้นเดียวใต้ถุนสูง ใช้เป็นห้องสมุดในปัจจุบัน 14. ส่วนสวนและภูมิทัศน์ ภายในมีเนื้อหาการจัดแสดงดังนี้- ภาพรวมของกรุงเทพมหานคร - ลักษณะทางกายภาพเขตบางรัก - สายสัมพันธ์ไทย-ตะวันตก - อิทธิพลชาติตะวันตกต่อประเทศไทย - ชุมชนนานาชาติ - บทบาทของชุมชนตะวันตกที่มีต่อการปฏิรูปประเทศ - สถานที่สำคัญของบางรัก - แรกมีในสยาม แรกมีในบางรัก - คนเด่นบางรักรายละเอียดอื่น ๆ รายละเอียดอื่น ๆ. พิพิธภัณฑ์เปิดให้เข้าชมได้ฟรี 10.00 - 16.00 น. วันพุธถึงวันอาทิตย์ (หยุดจันทร์และอังคาร)</doc>
