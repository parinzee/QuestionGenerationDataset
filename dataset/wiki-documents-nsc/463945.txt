<doc id="463945" url="https://th.wikipedia.org/wiki?curid=463945" title="ทวีศักดิ์ สุภาศรี">ทวีศักดิ์ สุภาศรี นายทวีศักดิ์ สุภาศรี เป็นอดีตสมาชิกสภาผู้แทนราษฎรจังหวัดเชียงใหม่ 2 สมัย ได้รับเลือกตั้งครั้งแรกในการเลือกตั้ง พ.ศ. 2538 สังกัดพรรคชาติพัฒนาประวัติ ประวัติ. ทวีศักดิ์ สุภาศรี เกิดเมื่อวันที่ 21 ธันวาคม พ.ศ. 2484 ที่อำเภอบ้านธิ จังหวัดลำพูน เป็นบุตรของนายมา กับนางเตียม สุภาศรี สำเร็จการศึกษาระดับปริญญาตรี จากมหาวิทยาลัยราชภัฏเชียงใหม่ เมื่อปี พ.ศ. 2539การทำงาน การทำงาน. ทวีศักดิ์ สุภาศรี ประกอบอาชีพค้าขาย อาศัยอยู่ที่อำเภอไชยปราการ จังหวัดเชียงใหม่ ต่อมาได้เริ่มเข้าสู่งานการเมืองท้องถิ่น และได้รับเลือกเป็นสมาชิกสภาจังหวัด กระทั่งในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 ได้ลงสมัครรับเลือกตั้งในสังกัดพรรคชาติพัฒนา ในพื้นที่เขตเลือกตั้งที่ 4 จังหวัดเชียงใหม่ และได้รับเลือกตั้งในปีนั้นเป็นครั้งแรก และต่อมาในปี พ.ศ. 2539 ได้รับเลือกตั้งเป็นสมัยที่ 2 ในสังกัดพรรคการเมืองเดิม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 ได้ย้ายมาสังกัดพรรคไทยรักไทย ซึ่งเป็นพรรคการเมืองที่มีกระแสตอบรับดีมากในพื้นที่จังหวัดเชียงใหม่ โดยลงสมัครรับเลือกตั้งในเขตเลือกตั้งที่ 9 แข่งขันกับนายยงยุทธ สุวภาพ ผู้สมัครหน้าใหม่จากพรรคประชาธิปัตย์ แต่ผลการเลือกตั้งในครั้งนั้น นายทวีศักดิ์ เป็นผู้สมัครเพียงคนเดียวของพรรคไทยรักไทย ที่ไม่ได้รับเลือกตั้งในจังหวัดเชียงใหม่ ต่อมาภายหลังพรรคจึงได้จัดสรรให้นายจุลพันธ์ อมรวิวัฒน์ บุตรชายของนายสมพงษ์ อมรวิวัฒน์ ลงสมัครแทน</doc>
