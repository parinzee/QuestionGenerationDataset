<doc id="146645" url="https://th.wikipedia.org/wiki?curid=146645" title="คันดะ ยู">คันดะ ยู คันดะ ยู () เป็นตัวละครในหนังสือการ์ตูนและแอนิเมชั่นเรื่อง ดี.เกรย์แมน ของ คาสึระ โฮชิโนะ ให้เสียงพากย์ภาษาญี่ปุ่นโดย ทากาฮิโระ ซากุระอิ ให้เสียงพากย์ภาษาไทยโดย กริน อักษรดี (TIGA) และ สัจจะ กาญจน์นิรันดร์ (ทรูวิชั่นส์)ข้อมูลส่วนตัวข้อมูลส่วนตัว. - ชื่อ : คันดะ ยู - สัญชาติ : ญี่ปุ่น - สีผม : ดำ (ในอะนิเมจะมีสีน้ำเงินเข้ม) - สีตา : ดำ - อายุ : 18 ปี - ส่วนสูง : 175 ซม. - น้ำหนัก : 61 กก. - กรุ๊ปเลือด : AB - ราศี : เมถุน (คนคู่) - วันเกิด : 6 มิถุนายน - ศาตราปราบอาคุม่า : ประเภทดาบ มีชื่อว่ามุเก็น(หกมายา) ไซยาคุโชไร(นำพาซึ่งภัยพิบัติ) - งานอดิเรก : ทำเส้นโซบะ , ปลูกต้นไม้ - สังกัด : หน่วยทีเอดอล - ภาพลักษณ์ : เจ้าอารมณ์ เย็นชาและปากไม่ดีประวัติ ประวัติ. คันดะ ยู อายุ 18 ปี เป็นลูกศิษย์ของเสนาธิการทีเอดอล เป็นอีกหนึ่งเอ็กโซซิสท์ที่มีความสามารถมาก และมีหน้าตาสะสวยกว่าคนอื่นๆ ศาตราวุธกำราบอาคุม่าคือดาบ"มุเก็น"(หกมายา) คันดะมีพลังประหลาด เมื่อเขาบาดเจ็บบาดแผลจะหายอย่างรวดเร็ว และมีรอยสักปริศนาที่บริเวณหัวใจด้วย ซึ่งมีความเกี่ยวข้องกับนาฬิกาทรายที่มีสัญลักษณ์ดอกบัวที่อยู่ในห้องของคันดะ คันดะมีภาพลักษณ์เหมือนเป็นคนขี้หงุดหงิด เย็นชาและปากเสีย มักเรียก อเลน วอคเกอร์ ว่าเจ้าถั่วงอก หลังจากต่อสู้กับสกิน โบริค หนึ่งในโนอาบนเรืออาร์ค คันดะ ยูซึ่งเกือบถูกลบหายไปภายในมิติที่กำลังพังทลายถูกช่วยเหลือไว้ได้ทันโดนอเลน วอล์คเกอร์ที่ใช้ความสามารถของนักดนตรีควบคุมเรืออาร์คไว้ และถูกนำมารักษาตัวที่กองบัญชาการศาสนจักรแห่งความมืด แต่มุเก็นได้รับความเสียหายอย่างหนัก ซึ่งในภายหลังก็ได้รับการซ่อมแซมให้ใหม่โดยรีเวอร์ รองหัวหน้าแผนกวิทยาศาสตร์ แต่มุเก็นที่ได้รับการซ่อมใหม่นี้จะมีด้ามดาบที่แตกต่างไปจากแบบเดิม คันดะมักถูกราวี่เรียกว่า "ยู" ซึ่งเป็นชื่อต้นของเขา แต่เจ้าตัวไม่ชอบให้ใครเรียกชื่อนี้ แท้จริงแล้ว คันดะเป็นเด็กที่เข้าร่วมโครงการเอ็กโซซิสท์รุ่นที่สอง ซึ่งทางศาสนจักรเป็นคนจัดการเรื่องนี้ทั้งหมดอย่างลับๆ เขาได้ฟื้นขึ้นมาเป็นคนที่สองในห้องอนุบาลครรภ์ โดยมีอัลม่า คัลม่าซึ่งเป็นเพื่อนคนแรกของเขาคอยเฝ้าดูอยู่ตลอด และที่นั่น เขาได้รับชื่อเรียกว่า"ยู" ยูและอัลม่าถูกทดลองด้วยวิธีใดบ้างนั้นไม่มีใครรู้ แต่ที่ทั้งสองคนรู้คือตนเองมีพลังในการฟื้นคืนชีพทั่วร่างด้วยยันต์แห่งการคืนชีพ ด้วยความที่ไม่เคยเห็นโลกภายนอก ทั้งสองคนจึงไม่เคยรู้จักสิ่งใดนอกเหนือไปจากนักทดลองที่อยู่ในสถานที่นั้น และได้รับการสอนสั่งให้ทานของแปลกประหลาดเช่นยาเม็ดเป็นชามกับน้ำและมายองเนส แต่แล้วคันดะที่เริ่มมีอาการเห็นภาพมายา ได้ถูกสั่งให้ระงับการทดลองและนำไปกำจัดด้วยการแช่แข็งให้หลับ อัลม่าที่ไปได้ยินเข้าจึงวางแผนพาคันดะหลบหนี แต่ไม่สำเร็จ หลังจากที่ยูฟื้นขึ้นมา ได้พบกับความจริงที่ว่าตนเอง อัลม่าและทุกคนในห้องอนุบาลครรภ์นั้นถูกโยกย้ายสมองมาจากร่างของเอ็กโซซิสท์ที่เสียชีวิตแล้วเพื่อการทดลองว่าร่างที่ถูกย้ายสมองมาจะยังใช้อินโนเซนส์ได้อีกหรือไม่ เป็นสาเหตุให้ยูเกิดอาการเห็นภาพอดีตเกิดขึ้นมาเป็นระยะๆเนื่องจากความทรงจำในสมองของเอ็กโซซิสท์คนเก่ายังตกค้างอยู่ และทางศาสนจักรรู้ว่าถ้าร่างทดลองเกิดมีอาการเช่นยูเข้า อาจถูกร่างทดลองก่อปัญหาได้ถึงได้มีการสั่งระงับและกำจัดเสีย ดังนั้นเมื่อเขาได้สติจึงถูกตระกูลจางลงมือสะกดทันที ขณะเดียวกันอัลม่าก็หลบหนีจากการกักขัง ไปที่ห้องประดิษฐานอินโนเซนส์เพื่อทดลองเชื่อมต่อ และประสบความสำเร็จ ทว่าด้วยฤทธิ์อันรุนแรงของอินโนเซนส์ที่อัลม่าครอบครอง จึงเผยให้เห็นความจริงเช่นเดียวกับที่ยูรู้ อัลม่าจึงโกรธแค้นและเริ่มต้นฆ่าล้างสถานทดลอง ฝ่ายยู ได้ถูกความทรงจำของหญิงสาวกระตุ้นให้กลับมามีสติ และสามารถเรียกอินโนเซนส์กลับเข้ามือได้สำเร็จ ยูได้ทำลายยันต์สะกดและหนีออกมา เขาพบกับมาริ ซึ่งขณะนั้นใกล้สิ้นใจเต็มที จึงช่วยชีวิตมาริไว้โดยบังเอิญ และพามาริหลบหนีไปด้วยกัน ทว่าเมื่อยูเข้าสู่ห้องอนุบาลครรภ์ ก็พบกับอัลม่าที่ฆ่านักทดลองไปหมดทุกคนยืนอยู่ อัลม่าแจ้งความประสงค์ว่าต้องการจะฆ่ายูเพื่อไม่ให้สาวกอย่างพวกเขาถูกนำไปใช้อย่างผิดๆอีก แต่เมื่อูกยูเปรียบเทียบการกระทำว่าราวกับอาคุม่า อัลม่าจึงแทงตัวเองและจู่โจมทำร้ายมาริเพื่อแสดงให้เห็นว่าหยุดอินโนเซนส์ไม่ได้ อัลม่าขอร้องให้ยูตายไปพร้อมกับตน แต่ยูที่ได้รับการเตือนสติเป็นระยะด้วยความทรงจำตกค้างไม่ยินยอมและลงมือฆ่าอัลม่า จากนั้นจึงหลบหนีออกจากสถานทดลอง หลังจากนั้นยูได้ออกเดินทางไปที่ญี่ปุ่นและเพิ่มเติมชื่อตนว่าคันดะ ในที่สุดจึงพบกับซู เม จาง ช่างอาวุธที่ช่วยสร้างมุเก็นขึ้นจากดาบอินโนเซนส์ และรับตัวคันดะเข้าสู่ศาสนจักรในฐานะเอ็กโซซิสท์อย่างเป็นทางการ สิ่งที่คันดะเกลียดมีเป็นจำนวนมากจนบรรยายได้ไม่หมด แต่สิ่งเขาชอบคือโซบะและเท็มปุระ- เกร็ด- จากข้อมูลในภาคนิยาย คันดะยังมีความสามารถพิเศษคือ รับประทานอาหารได้โดยไม่สนใจเรื่องปริมาณและรสชาติ สามารถรับประทานชูครีมใส่ซอสได้โดยไม่แสดงสีหน้า- สามารถอยู่ในที่ซึ่งมีอุณหภูมิติดลบกว่าสามสิบองศาเซลเซียสได้โดยไม่รู้สึกอะไร จนอเลนคิดว่าคันดะอาจเป็นไซบอร์ก- เล่นโป๊กเกอร์ไม่เป็น และไม่เข้าใจกติกา- ชอบทานทั้งโซบะเย็นและโซบะร้อน เป็นอาหารที่แทบจะรับประทานอยู่แค่ชนิดเดียวตลอดทั้งเรื่อง- ไม่ใช่คนญี่ปุ่นแท้เพราะไม่มีข้อมูลว่าเจ้าของความทรงจำเดิมเป็นคนชาติใดนอกจากการแต่งตัวแบบยุโรปของหญิงคนรัก- พูดและใช้ภาษาอังกฤษได้อย่างคล่องแคล่วอาวุธดาบ มุเก็น (ดาบเงาหกมายา)อาวุธ. ดาบ มุเก็น (ดาบเงาหกมายา). - ไคจู อิจิเก็น (อาณาหนอนแมลง หนึ่งมายา) ปลดปล่อยแมลงมายาสีเงินตาสีแดงออกมาเป็นจำนวนมาก - นิเก็นโท (ดาบสองมายา) เปลี่ยนสิ่งของที่สัมผัสเป็นเงาของดาบ และเพิ่มพลังให้ดาบมี 2 เล่ม - นิเก็น ฮักกะโทโร (ตั๊กแตนสะบั้นแปดบุปผา) เพิ่มความเร็วในการใช้ดาบที่สองทำให้สามารถใช้ท่าพัด 8 แขนได้ ซึ่งรอยแผลจะเป็นรูปคล้ายดอกไม้แปดกลีบ - นิเก็น โชกะ (ระเหิด) ทำการลดอายุขัยของตนเองเพื่อบูชาดาบทำให้มีพลังในการโจมตีมากขึ้น โดยใช้คำว่า อง ในการเริ่มบูชา - คินกิ ซันเก็นชิกิ (พิธีสามมายาต้องห้าม) ทำให้ดาบมีพลังมากขึ้นจากคำสาปอง บูชาด้วยวิญญาณและอายุขัยของตนเอง ทุกครั้งที่คันดะใช้จะถูกลดอายุขัยไปเรื่อยๆ เพราะพิธีนี้คือการสูบชีวิตเพื่อแลกกับพลังมหาศาล ดังนั้นแม้ดาบจะแตกก็สามารถเรียกให้กลับมารวมกันใหม่ได้</doc>
