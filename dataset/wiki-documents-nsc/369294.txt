<doc id="369294" url="https://th.wikipedia.org/wiki?curid=369294" title="เรียว อิชิคะวะ">เรียว อิชิคะวะ เรียว อิชิคะวะ () เป็นนักกอล์ฟอาชีพชาวญี่ปุ่น เจ้าของฉายา ฮะนิคะมิ โอจิ (Hanikami Ōji แปลว่า เจ้าชายขี้อาย) อิชิคะวะเป็นชาวเมืองมัตซึบิชิ จังหวัดไซตะมะ เริ่มมีชื่อเสียงตั้งแต่ปี 2007 ขณะนั้นเขาอายุ 15 ปี 8 เดือน ได้เป็นนักกีฬาอายุน้อยที่สุดที่ชนะเลิศในรายการกอล์ฟปกติของญี่ปุ่น ในรายการมันชิงแวร์โอเพน หลังสิ้นสุดรายการนั้น อิชิคะวะได้รับการจัดอันดับโลกอยู่ที่อันดับที่ 86 โดยยังไม่ได้ลงเล่นในระดับอาชีพ เขาเริ่มเล่นอาชีพในปีถัดมา และเล่นในพีจีเอทัวร์ ในปี 2009 เมื่อวันที่ 30 มีนาคม ค.ศ. 2011 หลังเหตุแผ่นดินไหวและคลื่นสึนามิในญี่ปุ่น อิชิคะวะในวัย 19 ปี ประกาศว่าจะบริจาคเงินรายได้ทั้งหมดจากการแข่งขันกอล์ฟในปีนั้น เพื่อช่วยเหลือผู้ประสบภัย และจะบริจาคเงินส่วนตัวเพิ่ม 100,000 เยน (ประมาณ 35,000 บาท) ให้กับทุกหลุมที่เขาตีเบอร์ดีได้ เขาตั้งเป้าหมายว่าจะทำเงินรางวัลในปี 2011 เพื่อบริจาคทั้งหมดทั้งสิ้น 200 ล้านเยน</doc>
