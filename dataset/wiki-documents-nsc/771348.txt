<doc id="771348" url="https://th.wikipedia.org/wiki?curid=771348" title="จักรพรรดิเกี๊ยน ฟุก">จักรพรรดิเกี๊ยน ฟุก สมเด็จพระจักรพรรดิเกี๊ยน ฟุก (; 12 กุมภาพันธ์ ค.ศ. 1869 – 31 กรกฎาคม ค.ศ. 1884) เป็นยุวจักรพรรดิแห่งเวียดนาม ทรงครองราชย์เป็นเวลา 7 เดือนเศษ ระหว่างปี ค.ศ. 1883 - ค.ศ 1884 เป็นพระจักรพรรดิพระองค์ที่ 7 แห่งราชวงศ์เหงียนพระราชประวัติ พระราชประวัติ. สมเด็จพระจักรพรรดิเกี๊ยน ฟุก ประสูติในปี ค.ศ. 1869 มีพระนามเดิมว่า เจ้าชายเหงียน ฟุก อึง ดัง () พระองค์เป็นพระราชภาติยะและพระราชโอรสบุญธรรมของสมเด็จพระจักรพรรดิตึ ดึ๊ก พระองค์ทรงครองราชย์เกือบ 8 เดือน (2 ธันวาคม ค.ศ. 1883 – 31 กรกฎาคม ค.ศ 1884) สมเด็จพระจักรพรรดิตึ ดึ๊กได้ทรงเลี้ยงดูพระองค์ร่วมกับสมเด็จพระจักรพรรดิสุก ดึ๊ก พระภราดร และสมเด็จพระจักรพรรดิด่ง คั้ญ พระเชษฐา เนื่องจากสมเด็จพระจักรพรรดิตึ ดึ๊กทรงไม่สามารถให้กำเนิดพระราชบุตรได้ หลังจากการลอบปลงพระชนม์สมเด็จพระจักรพรรดิเหียป ฮหว่าแล้ว ผู้สำเร็จราชการเหงียน วัน เตื่อง () และโตน เทิ้ต เทวี้ยต () ได้รีบนำเอาเจ้าชายเหงียน ฟุก อึง ดัง ผู้มีพระชนมายุ 15 พรรษา ขึ้นครองราชย์เป็นพระจักรพรรดิพระองค์ใหม่ในเวลาประมาณ 5 นาฬิกาเช้าของวันที่ 1 ธันวาคม ค.ศ. 1883 สมเด็จพระจักรพรรดิเกี๊ยน ฟุก มักมีพระพลานามัยไม่แข็งแรงและเสด็จสวรรคตในพระราชวังเกี๊ยนถั่ญเมื่อวันที่ 31 กรกฎาคม ค.ศ. 1884 เป็นเวลาเกือบ 8 เดือนที่ทรงครองบัลลังก์ การเสด็จสวรรคตอย่างกะทันหันของพระองค์ก่อให้เกิดข่าวลือว่า พระมารดาบุญธรรมห็อก ฟี () กับเหงียน วัน เตื่อง ร่วมกันวางยาพิษเพื่อลอบปลงพระชนม์เพราะพระองค์ทรงล่วงรู้ความสัมพันธ์ลับระหว่างพระมารดาบุญธรรมกับผู้สำเร็จราชการ</doc>
