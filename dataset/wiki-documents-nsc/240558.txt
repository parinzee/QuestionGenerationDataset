<doc id="240558" url="https://th.wikipedia.org/wiki?curid=240558" title="วิทยาศาสตร์โอลิมปิกระหว่างประเทศ ระดับมัธยมศึกษาตอนต้น">วิทยาศาสตร์โอลิมปิกระหว่างประเทศ ระดับมัธยมศึกษาตอนต้น การแข่งขันวิทยาศาสตร์โอลิมปิกระหว่างประเทศ ระดับมัธยมศึกษาตอนต้น (: IJSO) เป็นสาขาหนึ่งในสาขาของโอลิมปิกวิชาการประเภทเดียวที่ผู้เข้าแข่งขันต้องเป็นนักเรียนระดับมัธยมศึกษาตอนต้น เนื่องจากการแข่งขันมีข้อกำหนดว่าผู้เข้าแข่งขันต้องมีอายุน้อยกว่า 15 ปีในวันแข่งขัน โดยมีการเริ่มแข่งขันครั้งแรกในปี พ.ศ. 2547 ที่เมืองจาการ์ตา ประเทศอินโดนีเซีย โดยประเทศที่เข้าร่วมการแข่งขันจะหมุนเวียนในการเป็นเจ้าภาพจัดการแข่งขัน และมีการจัดการแข่งขันทุกๆ ปี โดยแต่ละประเทศสามารถส่งผู้เข้าร่วมการแข่งขันได้ 6 คน และสามารถส่งอาจารย์ผู้คุมทีมได้อีก 3 คนข้อสอบในการแข่งขัน ข้อสอบในการแข่งขัน. ข้อสอบแบ่งออกเป็น 3 ส่วนซึ่งจะแข่งในแต่ละวัน ตามกำหนดการที่เจ้าภาพจัดไว้ ซึ่งข้อสอบจะวัดความรู้ผู้เข้าสอบในรายวิชา ฟิสิกส์ เคมี ชีววิทยา โดยมีคะแนนรวมทั้งหมด 100 คะแนนข้อสอบภาคทฤษฎีแบบปรนัย (Test Examination) ข้อสอบภาคทฤษฎีแบบปรนัย (Test Examination). ข้อสอบภาคทฤษฎีแบบปรนัยจะเป็นข้อสอบแบบเลือกตอบทั้งหมด 30 ข้อ โดย 10 ข้อเป็นวิชาฟิสิกส์ 10 ข้อเป็นวิชาเคมี และอีก 10 ข้อเป็นวิชาชีววิทยา ซึ่งแต่ละข้อจะมีคำตอบให้เลือกทั้งหมด 4 ตัวเลือก ถ้าผู้เข้าแข่งขันตอบถูกจะได้รับ 1 คะแนน ไม่ได้คะแนนหากไม่ตอบคำตอบ และจะโดนหักลบ 0.25 คะแนนสำหรับข้อที่ตอบผิด ซึ่งในส่วนนี้มีคะแนนเต็ม 30 คะแนนข้อสอบภาคทฤษฎีแบบอัตนัย (Theoretical Examination) ข้อสอบภาคทฤษฎีแบบอัตนัย (Theoretical Examination). ข้อสอบภาคทฤษฎีแบบอัตนัยจะแบ่งเป็น 3 วิชาเช่นเดียวกัน โดยต้องแสดงวิธีทำในการหาคำตอบ ในส่วนนี้จะมีคะแนนเต็มทั้งหมด 30 คะแนนข้อสอบภาคปฏิบัติการ (Experiment Examination) ข้อสอบภาคปฏิบัติการ (Experiment Examination). การสอบภาคปฏิบัติการจะสอบเป็นทีม ทีมละ 3 คน โดยสมาชิกแต่ละคนต้องเป็นผู้แทนประเทศจากประเทศเดียวกันเดียวกัน แต่ละประเทศจะมีทีมแข่งขันมากที่สุดทั้งหมด 2 ทีม โดยแต่ละทีมจะต้องทำตามคำสั่งและตอบคำถามตามที่ข้อสอบถาม สมาชิกทุกคนในทีมจะได้รับคะแนนเท่ากัน โดยในส่วนนี้จะมีคะแนนเต็มทั้งหมด 40 คะแนนรางวัลในการแข่งขัน รางวัลในการแข่งขัน. หลังจากตรวจข้อสอบเสร็จเรียบร้อยแล้ว ผู้เข้าแข่งขันจะถูกเรียงตามลำดับของคะแนน ร้อยละ 10 ของผู้เข้าแข่งขันทั้งหมดที่ได้คะแนนสูงสุด จะได้รับเหรียญทอง ร้อยละ 20 ถัดมาจะได้รับเหรียญเงิน ส่วนร้อยละ 30 ถัดมาจะได้รับเหรียญทองแดง และยังมีรางวัลสำหรับทีมที่ได้คะแนนในการสอบภาคปฏิบัติการสูงสุด รางวัลสำหรับประเทศที่ได้คะแนนรวมดีที่สุดในการแข่งขัน ยังมีรางวัลให้แก่ผู้เข้าแข่งขันที่ได้คะแนนภาคทฤษฎีสูงสุด และคะแนนรวมสูงสุดอีกด้วย โดย Local Organizing Committee (LOC) จะเป็นผู้มอบเกียรติบัตรเข้าร่วมการแข่งขันให้แก่ผู้เข้าร่วมการแข่งขัน และอาจารย์ผู้คุมทีมของทุกประเทศที่เข้าร่วมการแข่งขันสถานที่จัดการแข่งขันการจัดส่งผู้แทนฯ ของประเทศไทย การจัดส่งผู้แทนฯ ของประเทศไทย. ประเทศไทยเริ่มจัดส่งผู้แทนประเทศไทยไปเข้าร่วมการแข่งขันตั้งแต่การแข่งขันครั้งที่ 1 ณ เมืองจาการ์ตา ประเทศอินโดนีเซีย โดยเริ่มคัดเลือกรอบแรกประมาณเดือนมกราคมของทุกปี ซึ่งจัดโดยมูลนิธิ สอวน. และสำนักงานคณะกรรมการการศึกษาขั้นพื้นฐาน กระทรวงศึกษาธิการ หลังจากนั้นจะคัดไว้ประมาณ 300 คน ซึ่งจะมาสอบแข่งขันรอบที่ 2 ณ โรงเรียนสตรีวิทยา กรุงเทพมหานคร แล้วคัดเหลือประมาณ 40 คน เพื่อนำไปเข้าค่ายอบรมเข้มเตรียมตัวไปแข่งขันฯ โดยมีศูนย์มหาวิทยาลัยพี่เลี้ยงทั้งหมด 3 ศูนย์ได้แก่ จุฬาลงกรณ์มหาวิทยาลัย มหาวิทยาลัยมหิดล และมหาวิทยาลัยศรีนครินทรวิโรฒ ทำหน้าที่อบรมประมาณ 1 เดือน แล้วจะสอบอีกรอบหนึ่ง โดยจะคัดผู้แทนประเทศไทยไว้ทั้งหมด 6 คน กับตัวสำรองอีก 4 คน แล้วจะนำทั้ง 10 คน ไปเข้าค่ายอบรมเข้มอีกครั้งช่วงเดือนตุลาคม หลังจากนั้นจะเดินทางไปแข่งขันยังประเทศเจ้าภาพในช่วงเดือนธันวาคม โดยประเทศไทยมี ผศ.ดร. ปิยพงษ์ สิทธิคงเป็นสมาชิกของคณะกรรมการนานาชาติ (International Board Member)ผลการแข่งขันของผู้แทนประเทศไทย ผลการแข่งขันของผู้แทนประเทศไทย. ผู้แทนประเทศไทยทำผลงานแข่งขันได้ดีทุกๆ ปี ได้เหรียญรางวัลรวม 72 เหรียญ รวมถึงรางวัลทีมปฏิบัติการยอดเยี่ยมอีกถึง 3 ครั้ง</doc>
