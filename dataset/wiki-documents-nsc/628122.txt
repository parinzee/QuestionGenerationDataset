<doc id="628122" url="https://th.wikipedia.org/wiki?curid=628122" title="นีนา ทาวเวอร์">นีนา ทาวเวอร์ นีนา ทาวเวอร์ (, ) คือตึกระฟ้าคู่แฝด 80 ชั้น และ 42 ชั้น ตั้งอยู่ที่ถนนเยียน อุก (Yeung Uk Road) ในเขตเทียนวาน (Tsuen Wan) นิวแทริทอรี่ส์ (New Territories) ฮ่องกง อาคารถูกออกแบบให้เป็นตึกที่สูงที่สุดในโลกที่ความสูง 518 เมตร (1,699 ฟุต) อย่างไรก็ตาม เนื่องจากที่ตั้งของอาคารอยู่ใกล้สนามบินนานาชาติฮ่องกง ความสูงจึงถูกจำกัดในปัจจุบันที่ 319.8 เมตร (1,049 ฟุต) เจ้าของโครงการกลุ่มไชน่าเช้มเปลี่ยนแผนการก่อสร้างโดยการแบ่งตึกเป็น 2 ตึก ตึกที่เตี้ยกว่าเป็นที่รู้จักในชื่อ "นีนา ทาวเวอร์" ซึ่งเป็นสัญลักษณ์ของนางนีน่า หวาง (Nina Wang) หรือกุง ยู ซัม (Kung Yu Sum) ในชื่อท้องถิ่น ผู้เป็นเจ้าของกลุ่มไชน่าเช้ม ตึกที่สูงกว่าคือ "เทดดี้ ทาวเวอร์" ซึ่งเป็นสัญลักษณ์ของสามีของเธอ ผู้ซึ่งถูกลักพาตัวและหายตัวไป แม้ว่าชื่อของตึกทั้งสองจะแตกต่าง แต่โครงการพัฒนาทั้งหมดถูกเรียกว่า "นีนา ทาวเวอร์" ที่ชั้น 40 ขึ้นไปเป็นที่ตั้งของโรงแรม 5 ดาว จำนวน 800 ห้อง ในขณะที่ชั้น 10-39 เป็นพื้นที่ว่างสำหรับสำนักงานให้เช่า ปัจจุบันเป็นตึกที่สูงที่สุดอันดับ 6 ในฮ่องกง อันดับที่ 51 ของโลก</doc>
