<doc id="71246" url="https://th.wikipedia.org/wiki?curid=71246" title="กรีวัส">กรีวัส กรีวัส () หรือ นายพลกรีวัส () คือตัวละครตัวหนึ่งในเรื่องแต่งชุดสตาร์ วอร์ส ปรากฏตัวครั้งแรกในจักรวาลขยาย หลังจากนั้นจึงปรากฏตัวในภาพยนตร์ ถึงแม้ว่าในการปรากฏตัวครั้งแรกในภาพยนตร์การ์ตูนชุด ในตอนที่ 20 กรีวัสจะถูกให้เสียงโดยจอห์น ดิ มัจจิโอ แต่ในตอนต่อๆ มาในซีรีส์นั้น กรีวัสถูกให้เสียงโดยริชาร์ด แมคกอนาเกิล และเมื่อมาปรากฏตัวในภาพยนตร์ ผู้ที่ให้เสียงกรีวัสก็เปลี่ยนมาเป็นแมธธิว วู้ด สำนักพิมพ์ Dark Horse Comics เริ่มตีพิมพ์หนังสือการ์ตูนสี่เล่มจบเกี่ยวกับกรีวัสในเดือนมีนาคม พ.ศ. 2548ประวัติ ประวัติ. ชื่อกำเนิดของกรีวัสคือ ไคมาเอน ไจ ชีลาล (Qymaen jai Sheelal) เขาเป็นผู้บัญชาการทหารสูงสุดของกองทัพหุ่นยนต์แห่งสหภาพพิภพอิสระในสงครามโคลน ร่างกายของเขาเป็นไซบอร์กที่เกิดจากการรวมสมอง ระบบประสาท และอวัยวะรับสัมผัสจากสิ่งมีชีวิต เข้ากับกับร่างหุ่นยนต์ที่ทรงพลัง สิ่งที่เห็นหลงเหลืออยู่จากการเป็นจ้าวนักรบแห่งคาลีชนั้นมีเพียงดวงตาสีทองที่มีรูม่านตาสีดำแบบสัตว์เลื้อยคลานกับผิวหนังสีแดงที่มองเห็นจากช่องตาเท่านั้น กรีวัสเป็นนายพลที่เยือกเย็นและมีความสามารถในการวางแผน เป็นนักวางแผนในกองทัพที่มีความสามารถมาก เขาเป็นนักล่าเจไดและเก็บสะสมกระบี่แสงที่เก่งกาจที่สุดในประวัติศาสตร์คนหนึ่ง เป็นที่ทราบว่าเขาได้ฆ่าเจไดไปไม่น้อยกว่าห้าสิบคน นายพลกรีวัสใช้ความคล่องแคล่วทรงพลังของแขนเหล็กทำให้ตนเองได้เปรียบในการต่อสู้ด้วยกระบี่แสง เขาสามารถแตกแขนที่มีหกนิ้วทั้งสองแขนออกจนสามารถถือกระบี่แสงได้พร้อมกันถึงสี่เล่ม นอกจากนี้ยังสามารถใช้เท้าทั้งสองจับกระบี่แสงเข้าต่อสู้ได้อีก เมื่อติดอุปกรณ์ลอยตัวเข้าช่วย ความเร็วปกติในการโจมตีของกรีวัสอยู่ที่สามครั้งต่อวินาทีในหนึ่งแขน และสามารถเพิ่มความเร็วได้สูงสุดถึงอย่างน้อยยี่สิบการโจมตีในหนึ่งวินาที ทำให้เขาสามารถเอาชนะศัตรูได้แทบจะในพริบตา กรีวัสไปไหนมาไหนพร้อมกับองครักษ์หุ่นยนต์รู้จักกันในชื่อ ไอจี-10 แม็กน่าการ์ด ซึ่งมีอาวุธเป็นกระบองไฟฟ้าสร้างจากฟริคอัลลอยที่มีคุณสมบัติต้านทานลำกระบี่แสงได้ เดิมทีกรีวัสมีความต้องการที่จะเป็นเจไดมาตลอด แต่ด้วยการที่ขาดสัมผัสแห่งพลังจึงไม่สามารถที่จะเข้ารับการฝึกฝนแบบเจไดได้ ด้วยความโกรธแค้น เขาจีงสาบานที่จะทำลายนิกายเจได โดยการเปลี่ยนตัวของเขาให้กลายเป็นไซบอร์กซึ่งได้ให้พลังกายที่แข็งแรงกว่ามนุษย์ธรรมดาและความว่องไวกว่าปกติกับเขา</doc>
