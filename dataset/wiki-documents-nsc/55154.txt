<doc id="55154" url="https://th.wikipedia.org/wiki?curid=55154" title="คณะเทคนิคการสัตวแพทย์ มหาวิทยาลัยเกษตรศาสตร์">คณะเทคนิคการสัตวแพทย์ มหาวิทยาลัยเกษตรศาสตร์ คณะเทคนิคการสัตวแพทย์ มหาวิทยาลัยเกษตรศาสตร์ จัดตั้งขึ้นเพื่อพัฒนากำลังคน ให้สอดคล้องกับนโยบายของรัฐในด้าน ารส่งเสริมและพัฒนาด้านการเกษตร และการลงทุนทางด้านเกษตรอุตสาหกรรมอย่างมีประสิทธิภาพมากขึ้น โดยเปิดสอนในหลักสูตรระดับปริญญาตรี สาขาเทคนิคการสัตวแพทย์ประวัติประวัติ. - 26 มิถุนายน 2527 คณะรัฐมนตรีมีมติให้กระทรวงศึกษาธิการและทบวงมหาวิทยาลัยร่วมกันพิจารณาเสนอความเห็นต่อคณะรัฐมนตรีในส่วนที่เกี่ยวกับการจะนำหลักสูตรและบุคลากรผู้เชี่ยวชาญของโรงเรียนในสังกัดกระทรวง ทบวง กรมต่าง ๆ มาเรียนและสอนเพิ่มเติมในโรงเรียนและมหาวิทยาลัยในสังกัดกระทรวงศึกษาธิการและทบวงมหาวิทยาลัย- 18 พฤศจิกายน 2528 ฯพณฯ รัฐมนตรีว่าการกระทรวงศึกษาธิการ (นายชวน หลีกภัย) ได้ทำหนังสือถึง เลขาธิการคณะรัฐมนตรี (นายอนันต์ อนันตกูล) เรื่องการพิจารณายุบเลิกโรงเรียนที่สอนนักเรียนเพื่อออกมาปฏิบัติงานของ กระทรวง ทบวง กรมใด ๆ โดยเฉพาะ ซึ่งในหนังสือดังกล่าว ได้ระบุถึงมติที่ประชุมกระทรวงศึกษาธิการ และหน่วยงานที่สังกัดกระทรวงศึกษาธิการว่าที่ประชุมมีมติรับหลักการให้กระทรวงศึกษาธิการพิจารณาสถานศึกษาจำนวน 4 แห่ง ที่สามารถจัดการเรียนการสอนขึ้นทดแทนได้ดังนี้- 24 ธันวาคม 2528 ฯพณฯ รัฐมนตรีว่าการทบวงมหาวิทยาลัย (นายปรีดา พัฒนถาบุตร) ได้ทำหนังสือถึงเลขาธิการคณะรัฐมนตรี (นายอนันต์ อนันตกูล) เรื่อง การพิจารณายุบเลิกสถานศึกษานอกสังกัดกระทรวงศึกษาธิการและทบวงมหาวิทยาลัยโดยเนื้อหาของหนังสือสรุปได้ว่า ทบวงมหาวิทยาลัยได้เสนอคณะรัฐมนตรีเพื่อพิจารณาคือ- 3 มกราคม 2529 คณะรัฐมนตรีมีมติเห็นชอบในหลักการตามที่กระทรวงศึกษาธิการและทบวงมหาวิทยาลัยเสนอว่าให้พิจารณายุบโอนสถาบันการศึกษาที่สังกัดหน่วยงานนอกกระทรวงศึกษาธิการและทบวงมหาวิทยาลัย ส่วนรายละเอียดและขั้นตอนการดำเนินงานให้กระทรวง ทบวง กรม ที่เกี่ยวข้องทำความตกลงกับกระทรวงศึกษาธิการหรือทบวงมหาวิทยาลัยต่อไป โดยให้ถือเอาความต้องการของกระทรวง ทบวง กรม ซึ่งเป็นผู้รับผิดชอบในโรงเรียนหรือสถาบันการศึกษานั้น ๆ เป็นหลัก ส่วนหลักสูตรขั้นพื้นฐานที่จำเป็นสำหรับแขนงวิชาต่าง ๆ ให้ขอรับความเห็นชอบจากกระทรวงศึกษาธิการหรือทบวงมหาวิทยาลัยแล้วแต่กรณีและหากหน่วยงานใดต้องการจะเป็นสถาบันสมทบในสังกัดทบวงมหาวิทยาลัยก็อาจพิจารณาต่อไปได้- 17 สิงหาคม 2534 ฯพณฯ รัฐมนตรีช่วยว่าการกระทรวงเกษตรฯ (ดร.อาชว์ เตาลานนท์) ได้ให้ นโยบายกับกรมปศุสัตว์ในการพัฒนาหลักสูตรของโรงเรียนสัตวแพทย์ โดยให้ยกระดับการศึกษาจากประกาศนียบัตรวิชาสัตวแพทย์ (2 ปี) เป็นระดับ ปริญญาตรี (4 ปี) โดยเข้าเป็นสถาบันสมทบกับมหาวิทยาลัยเกษตรศาสตร์- 16 ธันวาคม 2534 สภามหาวิทยาลัยเกษตรศาสตร์มีมติให้รับโรงเรียนสัตวแพทย์ กรมปศุสัตว์ เข้าเป็นสถาบันสมทบของมหาวิทยาลัยเกษตรศาสตร์ (ในการประชุมสภาฯ ครั้งที่ 12/2534) โดยให้ดำเนินการปรับปรุงหลักสูตรให้เป็นระดับปริญญาตรี สาขาเทคนิคการสัตวแพทย์หรือวิทยาศาสตร์การสัตวแพทย์ตามความเหมาะสม โดยจัดหาหลักสูตรร่วมกันระหว่างกรมปศุสัตว์และมหาวิทยาลัยเกษตรศาสตร์ (คณะจึงถือว่าวันนี้เป็นวันสถาปนาคณะเทคนิคการสัตวแพทย์)- 15 มีนาคม 2536 สภามหาวิทยาลัยเกษตรศาสตร์มีมติให้รับรองหลักสูตรวิทยาศาสตรบัณฑิต สาขาวิชาเทคนิคการสัตวแพทย์ ของสถาบันสมทบโรงเรียนสัตวแพทย์และให้เปิดสอนนิสิตรุ่นแรกได้ในปีการศึกษา 2536- 17 กันยายน 2536 กรมปศุสัตว์ได้จัดพิธีลงนามข้อตกลงการจัดตั้งโรงเรียนสัตวแพทย์เข้าเป็นสถาบันสมทบของมหาวิทยาลัยเกษตรศาสตร์ {ระหว่างอธิบดีกรมปศุสัตว์ (นายทวีศักดิ์ เสสะเวช) กับอธิการบดีมหาวิทยาลัยเกษตรศาสตร์ (นายกำพล อดุลยวิทย์)} ที่โรงแรมเมอริเดียน เพรสซิเด้นท์- 14 กุมภาพันธ์ 2537 ทบวงมหาวิทยาลัยเห็นชอบหลักสูตรวิทยาศาสตรบัณฑิต สาขาเทคนิคการสัตวแพทย์ (หลักสูตร พ.ศ. 2536)- 10 มีนาคม 2537 ได้มีประกาศทบวงมหาวิทยาลัย เรื่อง การรับโรงเรียนสัตวแพทย์ กรมปศุสัตว์ เข้าเป็นสถาบันสมทบในมหาวิทยาลัยเกษตรศาสตร์ พ.ศ. 2537 โดยประกาศในหนังสือราชกิจจานุเบกษา ฉบับประกาศทั่วไป เล่ม 111 ตอนพิเศษ 16 ง. วันที่ 23 มีนาคม 2537- 8 พฤษภาคม 2538 กรมปศุสัตว์ได้เปลี่ยนชื่อโรงเรียนสัตวแพทย์เป็นวิทยาลัยเทคนิคการสัตวแพทย์ เนื่องจากเป็นการเปลี่ยนชื่อตามแผนพัฒนากำลัง ปี 2537-2539- 18 มีนาคม 2540 ได้มีประกาศทบวงมหาวิทยาลัย เรื่อง การรับวิทยาลัยเทคนิคการสัตวแพทย์ กรมปศุสัตว์ เข้าเป็นสมทบในมหาวิทยาลัยเกษตรศาสตร์ พ.ศ. 2540 โดยประกาศในหนังสือราชกิจจานุเบกษา เล่ม 114 ตอนพิเศษ 22 ง. วันที่ 12 มีนาคม 2540- 30 มิถุนายน 2542 กรมปศุสัตว์และมหาวิทยาลัยเกษตรศาสตร์ได้ลงนาม “ข้อตกลงการโอน การบริหารงานของวิทยาลัยเทคนิคการสัตวแพทย์ กรมปศุสัตว์ ให้ มหาวิทยาลัยเกษตรศาสตร์” โดยมีสาระสำคัญคือ- 13 มกราคม 2543 มหาวิทยาลัยเกษตรศาสตร์มีคำสั่งมอบอำนาจให้คณบดีคณะสัตวแพทยศาสตร์ ปฏิบัติราชการแทนอธิการบดีในการบริการหลักสูตร บุคลากร งบประมาณ และพัสดุ ที่เกี่ยวกับวิทยาลัยเทคนิคการสัตวแพทย์- 28 พฤศจิกายน 2543 กรมปศุสัตว์มีหนังสือถึงมหาวิทยาลัยเกษตรศาสตร์ เรื่อง ขอตัวข้าราชการ 4 อัตราของวิทยาลัยเทคนิคการสัตวแพทย์ กลับไปปฏิบัติหน้าที่ราชการที่กรมปศุสัตว์- 26 กรกฎาคม 2544 มหาวิทยาลัยเกษตรศาสตร์มีหนังสือถึงกรมปศุสัตว์ เรื่อง ให้ข้าราชการไปปฏิบัติหน้าที่ราชการที่กรมปศุสัตว์และส่งตัวข้าราชการ 4 อัตราของวิทยาลัยเทคนิคการสัตวแพทย์กลับไปปฏิบัติหน้าที่ราชการที่กรมปศุสัตว์ตามความประสงค์ของกรมปศุสัตว์ โดยขอให้อยู่ปฏิบัติหน้าที่ราชการที่วิทยาลัยเทคนิคการสัตวแพทย์ จนสิ้นสุดการเรียนการสอนภาคการศึกษาที่ 1/2544 (เดือนตุลาคม 2544)- 20 สิงหาคม 2545 ทบวงมหาวิทยาลัยเห็นชอบหลักสูตรวิทยาศาสตรบัณฑิต สาขาเทคนิคการสัตวแพทย์ (หลักสูตรปรับปรุง พ.ศ. 2545)- 14 กุมภาพันธ์ 2546 คณะสัตวแพทยศาสตร์กับวิทยาลัยเทคนิคการสัตวแพทย์ทำข้อตกลงความร่วมมือกันทางด้านวิชาการและการบริการ- 12 มิถุนายน 2546 มหาวิทยาลัยเกษตรศาสตร์กับกรมปศุสัตว์ทำข้อตกลงความร่วมมือในการพัฒนาบัณฑิตเทคนิคการสัตวแพทย์ สนับสนุนวิชาการ และการสนับสนุนรับเข้าไปปฏิบัติงานในตำแหน่งและสายงานที่เกี่ยวข้องและยกเลิกการจัดตั้งโรงเรียนสัตวแพทย์ที่เป็นสถาบันสมทบของมหาวิทยาลัยเกษตรศาสตร์ ฉบับลงวันที่ 17 กันยายน 2536 เพื่อมหาวิทยาลัยเกษตรศาสตร์พัฒนาจัดตั้งวิทยาลัยเทคนิคการสัตวแพทย์เป็นคณะเทคนิคการสัตวแพทย์ต่อไป- 6 กุมภาพันธ์ 2549 ได้ผ่านความเห็นชอบจากที่ประชุมคณบดี ในการประชุมครั้งที่ 2/2549 เรื่อง ขออนุมัติยกฐานะจากวิทยาลัยเทคนิคการสัตวแพทย์ขึ้นเป็นคณะเทคนิคการสัตวแพทย์และให้นำเสนอสภามหาวิทยาลัยฯ เพื่อพิจารณา- 20 กุมภาพันธ์ 2549 ที่ประชุมสภามหาวิทยาลัยฯ มีมติอนุมัติยกฐานะวิทยาลัยเทคนิคการสัตวแพทย์ขึ้นเป็น คณะเทคนิคการสัตวแพทย์ ในการประชุมครั้งที่ 2/2549- 26 เมษายน 2549 ได้มีประกาศสภามหาวิทยาลัย เรื่อง จัดตั้งคณะเทคนิคการสัตวแพทย์ขึ้นเป็นหน่วยงานในสังกัดมหาวิทยาลัยเกษตรศาสตร์- 31 ตุลาคม 2549 ได้มีประกาศสภามหาวิทยาลัย เรื่อง การแบ่งส่วนราชการภายในคณะเทคนิคการสัตวแพทย์หน่วยงาน หน่วยงาน. ภาควิชา สำนัก สถาบัน และศูนย์ ภายในคณะเทคนิคการสัตวแพทย์- สำนักงานเลขานุการ - ภาควิชาเทคนิคการสัตวแพทย์หลักสูตรทำเนียบคณบดีทำเนียบคณบดี. - ทำเนียบผู้บริหารนับตั้งแต่เป็นสถาบันสมทบโรงเรียนสัตวแพทย์ จนมาเป็นคณะเทคนิตการสัตวแพทย์ มหาวิทยาลัยเกษตรศาสตร์ ในปัจจุบัน หมายเหตุ คำนำหน้านามของผู้ดำรงตำแหน่งคณบดี เป็นคำนำหน้านามตามตำแหน่งทางวิชาการในขณะนั้น</doc>
