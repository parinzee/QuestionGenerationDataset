<doc id="385010" url="https://th.wikipedia.org/wiki?curid=385010" title="ซอสศรีราชา">ซอสศรีราชา ศรีราชา เป็นซอสพริกแบบหนึ่งของไทย ตั้งชื่อตามอำเภอศรีราชา จังหวัดชลบุรี โดยผลิตขึ้นครั้งแรกเพื่อรับประทานกับอาหารที่ร้านอาหารทะเลท้องถิ่น ทำจากพริกหวาน น้ำส้มสายชูกลั่น กระเทียม น้ำตาลและเกลือ ศรีราชาเป็นเครื่องปรุงรสที่พบได้ทั่วไปในร้านอาหารเอเชียหลายแห่ง และพบว่ามีในบ้านของชาวอเมริกันและชาวยุโรปเพิ่มขึ้น ซอสศรีราชาเดิมของไทยดูจะมีรสเปรี้ยวกว่า หวานกว่า และหนืดกว่าซอสที่ไม่ใช่ของไทย ซอสที่ผลิตในสหรัฐอเมริกา ส่วนใหญ่โดย หูยฟงฟูดส์ แตกต่างจากซอสแบบไทยทั้งรสชาติ สีสันและเนื้อซอส ในประเทศไทย ศรีราชามักรับประทานเป็นน้ำจิ้ม โดยเฉพาะอย่างยิ่งกับอาหารทะเล ส่วนนอกประเทศ ศรีราชาเป็นซอสพริกที่รับประทานได้กับอาหารหลากหลายประเภท โดยพบใช้เป็นเครื่องปรุงรสของอาหารเวียดนาม เฝอ ท็อปปิงของม้วนซูชิ และใช้เคลือบปีกไก่บัฟฟาโล ซอสศรีราชาที่ไทยผลิตเจ้าแรกที่มีการตลาดรวม เป็นของศรีราชาพานิช ศรีราชาพานิชถูกควบกิจการโดย บริษัท ไทยเทพรส จำกัด (มหาชน) ซึ่งขายสินค้าต่อไปโดยเปลี่ยนไปใช้ชื่อ "ภูเขาทองศรีราชาพานิช" มีชื่อภาษาอังกฤษว่า "Sriraja Panich Chilli Sauce" ศรีราชาได้รับความนิยมในสหรัฐอเมริกาโดยหูยฟงฟูดส์ ซอสนี้เดิมมีกลุ่มเป้าหมายคือ ชาวเอเชีย-อเมริกัน ซอสนี้ยังรู้จักกันในชื่อ ซอสไก่ตัวผู้ เพราะบนฉลากของซอสเป็นรูปไก่ตัวผู้ ซอสนี้ได้รับความนิยมเพิ่มขึ้นอย่างมากจนกระทั่งมีตำราอาหารบางเล่มนำเสนอวิธีทำอาหารที่ต้องใช้ศรีราชาเป็นเครื่องปรุงรสหลัก บองอะเปะดีสต์ระบุว่า มันเป็นหนึ่งในเครื่องปรุงหลักของพวกเขาใน พ.ศ. 2553</doc>
