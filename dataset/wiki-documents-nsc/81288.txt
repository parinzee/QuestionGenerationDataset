<doc id="81288" url="https://th.wikipedia.org/wiki?curid=81288" title="กรวยบ้าน">กรวยบ้าน กรวยบ้าน (หรือเรียกเพียง กรวย) มีชื่อวิทยาศาสตร์ว่า Horsfieldia irya (Gaertn .) Warb. เป็นไม้ต้นชนิดหนึ่ง ใบ เรียงเวียนสลับ เป็นมัน ใบเดี่ยว คล้ายใบจำปีแต่เรียวและนิ่มกว่า ดอกช่อ ออกเป็นช่อแยกแขนงตามง่ามใบ ออกชิดกันแน่นเป็นกลุ่มๆตามแขนงช่อดอก แยกเพศ อยู่ร่วมต้น มีขน ช่อดอกเพศผู้แตกแขนงแผ่กว้างกว่าดอกเพศเมีย วงกลีบรวมส่วนบนแยกเป็น 2 กลีบ ดอกเพศผู้มีเกสรเพศผู้ 6-10 อัน ดอกเพศเมียใหญ่กว่าเพศผู้ ดอกมีจำนวนมากและขนาดเล็ก สีเหลือง กลิ่นหอม ผล รูปทรงกลม มีเนื้อเป็นพวงคล้ายมะไฟ พวงละ 2 - 5 ผล ผนังผลหนา สุกสีส้ม เมล็ดแข็ง ใหญ่ สีน้ำตาลเข้ม เนื้อหุ้มเมล็ด สีแดงอมส้ม ขยายพันธุ์โดยเพาะเมล็ด ประโยชน์ของกรวยบ้านมีมากมาย เนื้อไม้ใช้ก่อสร้างภายใน ผล เป็นอาหารสัตว์ป่า น้ำจากยางเปลือกต้มกลั้วคอ แก้เจ็บคอ ถิ่นกำเนิด พบที่ศรีลังกา หมู่เกาะอันดามัน พม่า ภูมิภาคอินโดจีน และภูมิภาคมาเลเซีย มักขึ้นตามฝั่งน้ำลำคลอง</doc>
