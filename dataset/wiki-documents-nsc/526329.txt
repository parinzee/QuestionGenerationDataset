<doc id="526329" url="https://th.wikipedia.org/wiki?curid=526329" title="แดวู นิวบีรา">แดวู นิวบีรา แดวู นิวบีรา () เป็นรถยนต์นั่งขนาดเล็ก (Compact Car) รุ่นแรกที่ผลิตโดย แดวู เริ่มผลิตในปี พ.ศ. 2540 ใช้รหัสว่า J100 ภายหลังได้เปลี่ยนไปใช้รหัส J150 หลังจากไมเนอร์เชนจ์แล้ว ใช้ระบบขับเคลื่อนล้อหน้า มีฐานการประกอบที่ประเทศเกาหลีใต้ ,โรมาเนีย ,อียิปต์ ,ยูเครน ,โปแลนด์และเวียดนาม มีตัวถัง 3 แบบคือ ซีดาน 4 ประตู แฮทช์แบค 5 ประตูและสเตชันวากอน 5 ประตู เครื่องยนต์จะมีแบบเดียวคือ 2.0 ลิตร ระบบเกียร์เป็นเกียร์ธรรมดา 5 สปีดและเกียร์อัตโนมัติ 4 สปีด ไมเนอร์เชนจ์ในปี พ.ศ. 2543 ก่อนยุติการผลิตในปี พ.ศ. 2545 ในประเทศไทย แดวู นิวบีรา ถือว่าเป็น 1 ใน 3 ของรถยนต์ที่บริษัท ไทยแดวูมอเตอร์เซลส์ จำกัด ซึ่งก็คือแดวู ลาโนส และแดวู เลกันซามีแผนจะเข้ามาเปิดตัวในประเทศไทย แต่ด้วยสภาพเศรษฐกิจในขณะนั้น ทำให้ยังไม่ทันได้เปิดตัวก็ต้องพับแผนไปก่อน ทำให้สามารถเปิดตัวได้เพียงรุ่นเดียว คือแดวู ลาโนส นั่นเอง</doc>
