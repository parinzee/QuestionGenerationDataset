<doc id="616083" url="https://th.wikipedia.org/wiki?curid=616083" title="มิเชลเล เจนเนเค">มิเชลเล เจนเนเค มิเชลเล "เชลลี" เจนเนเค (; 23 มิถุนายน ค.ศ. 1993 — ) เป็นนักวิ่งข้ามรั้วและนางแบบชาวออสเตรเลีย ผู้ชนะรางวัลเหรียญเงินวิ่งข้ามรั้ว 100 เมตรในการแข่งขันโอลิมปิกเยาวชนฤดูร้อน 2010 เธอได้รับความสนใจจากสื่อทั่วโลกใน ค.ศ. 2012 ต่อการวอร์มอัพก่อนการแข่ง ซึ่งมีลักษณะเหมือนกับการเต้นรำประวัติ ประวัติ. เจนเนเค เกิดที่เคนเธิร์สท์ รัฐนิวเซาท์เวลส์ ประเทศออสเตรเลีย เธอได้เข้าศึกษาที่โรงเรียนเดอะฮิลส์แกรมมาร์ ในการสัมภาษณ์ครั้งหนึ่ง เธอได้เคยกล่าวว่างานอดิเรกของเธอคือฟุตบอลกติกาออสเตรเลีย, ฟุตบอล และแฮนด์บอลผลงานด้านกรีฑา ผลงานด้านกรีฑา. เจเนเคได้รับการฝึกสอนโดยโค้ช มิก ซิสตี ในฐานะนักวิ่งข้ามรั้วตั้งแต่อายุ 10 ขวบที่สโมสรกรีฑาเชอร์รีบรูค เธอเข้าแข่งขันเมื่อครั้งที่เมืองแคนเบอร์ราเป็นเจ้าภาพแปซิฟิกสคูลเกมส์ 2008 ในการแข่งวิ่งข้ามรั้ว 90 และ 200 เมตร ในเดือนมีนาคม ค.ศ. 2010 เจเนเคได้เข้าสู่เส้นชัยเป็นอันดับ 1 ในการแข่งวิ่งข้ามรั้ว 100 ม. และทำลายสถิติของออสเตรเลียในการแข่งวิ่งผลัดแบบผสมหญิงของการแข่งขันชิงแชมป์เยาวชนออสเตรเลีย 2010 รวมถึงเธอได้เข้าแข่งขันในรายการเพอร์เทกแอธเลติกออลสตาร์ส 2011 ส่วนในเดือนกรกฎาคม ค.ศ. 2010 เจเนเคได้เป็นส่วนหนึ่งของทีมชาติออสเตรเลียของการแข่งขันโอลิมปิกเยาวชนฤดูร้อน 2010 ในการวิ่งข้ามรั้ว 100 ม. และการวิ่งผลัดแบบผสมหญิง โดยในการวิ่งข้ามรั้ว เธอได้เข้าสู่เส้นชัยเป็นอันดับสองด้วยเวลา 13.56 วินาที และได้รับการจัดเป็นนักวิ่งที่ดีที่สุดหลังจากชนะในฮีตของเธอ รวมถึงในการวิ่งผลัดแบบผสมเธอได้อันดับสี่ เธอได้รับเหรียญรางวัลเป็นอันดับหนึ่งสำหรับทีมชาติออสเตรเลียจากการแข่งกรีฑาของมหกรรมกีฬาดังกล่าว ใน ค.ศ. 2011 เธอได้เข้าแข่งขันที่ประเทศนิวซีแลนด์ซึ่งเป็นเจ้าภาพรายการคุกส์คลาสสิก และในการแข่งขันชิงแชมป์เยาวชนออสเตรเลีย 2011 เธอได้เข้าสู่เส้นชัยเป็นอันดับหนึ่งของกลุ่มรุ่นอายุไม่เกิน 20 ปี รวมถึงในเดือนเมษายน ค.ศ. 2011 เธอได้เข้าแข่งขันกรีฑาชิงแชมป์ออสเตรเลีย ครั้งที่ 89 และเข้าสู่เส้นชัยเป็นอันดับสามในการวิ่งข้ามรั้วตามหลังนักกรีฑาแชมป์โลกที่มีชื่อว่าแซลลี เพียร์สัน เมื่อวันที่ 15 กรกฎาคม ค.ศ. 2012 เจเนเคได้อันดับห้าเมื่อสิ้นสุดการแข่งขันวิ่งข้ามรั้ว 100 ม. ชิงแชมป์เยาวชนโลก 2012 ของสมาคมกรีฑานานาชาติ หลังจากการแข่งขัน วิดีโอที่บันทึกการแข่งวิ่งข้ามรั้ว 100 ม. ในฮีตที่เธอแข่ง ได้มีการโพสต์แบ่งปันผ่านทางเว็บไซต์ ซึ่งเป็นโปรไฟล์ที่ได้รับการเผยแผ่ไปทั่วโลกผลงานในระดับอาชีพที่สำคัญผลงานในระดับอาชีพที่สำคัญ. - อันดับ 1 (วิ่งข้ามรั้ว 100 ม.) – ชิงแชมป์เยาวชนออสเตรเลีย 2010 - อันดับ 1 (วิ่งผลัด 4x100 ม.) – ชิงแชมป์เยาวชนออสเตรเลีย 2010 (เจ้าของสถิติออสเตรเลีย) - อันดับ 2 (วิ่งข้ามรั้ว 100 ม.) – โอลิมปิกเยาวชนฤดูร้อน 2010 ที่ประเทศสิงคโปร์ - อันดับ 4 (วิ่งผลัดสวีเดน) – โอลิมปิกเยาวชนฤดูร้อน 2010 ที่ประเทศสิงคโปร์ - อันดับ 3 (วิ่งข้ามรั้ว 100 ม.) – ชิงแชมป์ออสเตรเลีย 2011 - อันดับ 5 (วิ่งข้ามรั้ว 100 ม.) – กรีฑาเยาวชนชิงแชมป์โลก 2012 บาร์เซโลนา ประเทศสเปนการออกผ่านสื่อ การออกผ่านสื่อ. ในเดือนกรกฎาคม ค.ศ. 2012 วิดีโอการเต้นของเจเนเคขณะทำการวอร์มอัพก่อนการแข่งขันวิ่งข้ามรั้ว 100 ม. ในกรีฑาเยาวชนชิงแชมป์โลก 2012 ที่บาร์เซโลนาได้รับการแบ่งปันผ่านทางเว็บไซต์ยูทูบ โดยมีคลิปหนึ่งที่มียอดผู้ชมถึง 19 ล้านครั้งในสัปดาห์ต่อมาและได้รับการออกผ่านรายการทอล์กโชว์ยามดึกของอเมริกาในรายการเดอะทูไนท์โชว์ เจเนเคได้แสดงในวิดีโอตลกสั้น ๆ ที่ผลิตโดยเว็บไซต์เดอะชีพ ในชื่อฟอร์เอฟเวอร์ อะโลน มีตส์ มิเชลเล เจนเนเค โดยรับบทเป็นตัวเธอเองจากการอิงถึงวิดีโอการแข่งขันที่ได้รับการเผยแพร่ ซึ่งวิดีโอฟอร์เอฟเวอร์ อะโลน ได้มียอดผู้ชมที่กว่าสิบล้านครั้งในปี ค.ศ. 2014 ในเดือนมกราคม ค.ศ. 2013 เจเนเคได้รับการจัดให้อยู่ในอันดับสิบของผู้หญิง 99 คนที่พึงปรารถนามากที่สุด ประจำปี 2013 ของเว็บไซต์อาส์กเม็น.คอม และเธอยังเป็นหนึ่งในนักกีฬาที่โดดเด่นในนิตยสารสปอร์ตอิลลัสเตรเต็ดฉบับชุดว่ายน้ำ 2013ความสำเร็จทางกรีฑา</doc>
