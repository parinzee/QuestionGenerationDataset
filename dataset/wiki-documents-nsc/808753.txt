<doc id="808753" url="https://th.wikipedia.org/wiki?curid=808753" title="ฮูโก ชิฟฟ์">ฮูโก ชิฟฟ์ ฮูโก ชิฟฟ์ (; 26 เมษายน ค.ศ. 1834 – 8 กันยายน ค.ศ. 1915) หรือ อูโก ชิฟฟ์ (Ugo Schiff) เป็นนักเคมีชาวเยอรมัน/อิตาลี เกิดที่เมืองแฟรงก์เฟิร์ต เรียนที่มหาวิทยาลัยเกิททิงเงินภายใต้การสอนของฟรีดริช เวอเลอร์ หลังจากนั้นชิฟฟ์ย้ายไปอยู่สวิตเซอร์แลนด์เพื่อทำงานที่มหาวิทยาลัยเบิร์น ชิฟฟ์เป็นผู้หนึ่งที่สนับสนุนแนวคิดสังคมนิยมและเคยติดต่อทางจดหมายกับคาร์ล มากซ์และฟรีดริช เองเงิลส์ และเป็นผู้ร่วมก่อตั้งหนังสือพิมพ์สังคมนิยม Avanti! ในปี ค.ศ. 1894 ในปี ค.ศ. 1863 ชิฟฟ์ย้ายไปอยู่ที่ประเทศอิตาลี ทำงานที่มหาวิทยาลัยปิซาและพิพิธภัณฑ์ประวัติศาสตร์ธรรมชาติฟลอเรนซ์ ต่อมาในปี ค.ศ. 1877 ชิฟฟ์ดำรงตำแหน่งศาสตราจารย์ด้านเคมีที่มหาวิทยาลัยตูรินและกลับไปอยู่ที่เมืองฟลอเรนซ์ในอีก 2 ปีต่อมาเพื่อดำรงตำแหน่งศาสตราจารย์ด้านเคมีที่มหาวิทยาลัยฟลอเรนซ์ ชิฟฟ์เสียชีวิตที่ฟลอเรนซ์ในปี ค.ศ. 1915 ชิฟฟ์มีผลงานการค้นพบเบสชิฟฟ์ ซึ่งเป็นสารกลุ่มอิมีนที่มีประโยชน์ทางเคมีหลายอย่าง และพัฒนาการทดสอบชิฟฟ์ ซึ่งเป็นการทดสอบหาสารกลุ่มแอลดีไฮด์</doc>
