<doc id="948722" url="https://th.wikipedia.org/wiki?curid=948722" title="อนุสาวรีย์สิงโต">อนุสาวรีย์สิงโต อนุสาวรีย์สิงโตตั้งอยู่ใจกลางเมืองลูเซิร์น   รูปปั้นสิงโตที่ใกล้ตายถูกสร้างขึ้นมาเพื่อเป็นสัญลักษณ์ให้ผู้คนระลึกถึงองครักษ์สวิสที่เสียชีวิตจากเหตุการณ์ จากการลุกฮือที่พระราชวังทุยเลอเรียงที่กรุงปารีส ประเทศฝรั่งเศส     วันที่ 10 สิงหาคม ปี ค.ศ. 1792 อนุสาวรีย์นี้เป็นหนึ่งในอนุสาวรีย์ที่มีชื่อเสียงเป็นที่รู้จักกันมากที่สุดในประเทศสวิสเซอร์แลนด์   ในแต่ละปีจะมีผู้มาเยี่ยมชมอนุสาวรีย์แห่งนี้ประมาณ 1.4 ล้านคนและในปี ค.ศ. 2006 (1) อนุสาวรีย์แห่งนี้ได้รับการคุ้มครองเป็นให้เป็นมรดกแห่งชาติ (2) ขณะที่ประเทศสวิสเซอร์แลนด์ตกอยู่ภายใต้การนำของประเทศฝรั่งเศส  ราชองครักษ์สวิสราว1,200 นายได้ทำหน้าที่ปกป้องพระเจ้าหลุยส์ที่ 16      ต่อมาในช่วงที่เกิดการปฏิวัติในฝรั่งเศส   กลุ่มผู้ปฏิวัติที่โกรธแค้นได้บุกและยึดพระราชวังทุยเลอเรียง ซึ่งสมาชิกของราชวงศ์ได้ออกจากวังไปแล้วก่อนที่ผู้ปฏิวัติจะมาถึง  อย่างไรก็ตามทหารสวิสราว 1,000 พันนายได้ต่อสู้กับผู้ปฏิวัติเพื่อปกป้องพระราชวังที่ไร้ผู้คน  ในการต่อสู้ครั้งนี้มีทหารมีเสียชีวิตประมาณ 760 นาย     องครักษ์ทั้งหมด200นาย ซึ่งทำหน้าที่ติดตามพระราชาไปที่สภาสมัชชาแห่งชาติได้เสียชีวิตจากเหตุการณ์นี้ประวัติ ประวัติ. การสร้างอนุสาวรีย์นี้เป็นความคิดริเริ่มของทหารนายหนึ่งคาร์ล  ไฟเฟอร์ ฟอน อัลติสโฮเฟน   ซึ่งขณะนั้นประจำการที่กรุงปารีสและได้เดินทางมาพักผ่อนในฤดูร้อนที่เมืองลูเซิร์นในปี ค.ศ.1792 ชื่อ เขาต้องการสร้างอนุสาวรีย์ขึ้นเพื่อเป็นการเชิดชูเกียรติและระลึกถึงเพื่อนทหาร  เขาจึงเริ่มเรี่ยไรเงินในปี ค.ศ. 1818 ชาวสวิสทั้งในและนอกประเทศต่างพากันบริจาคเงินสมทบทุนรวมทั้งสมเด็จพระจักรพรรดิของรัสเซีย   พระราชาแห่งปรัสเซีย  สมาชิกราชวงศ์แห่งฝรั่งเศสเช่นเดียวกับ เจ้าชายคริสเตียน  เฟเดอริคแห่งเดนมาร์ก (ต่อมาเป็นพระราชาคริสเตียนที่ 8) ในส่วนของที่ตั้งอนุสาวรีย์ไฟเฟอร์ได้เสนอให้มีการสร้างอนุสาวรีย์ไว้ที่กำแพงหินนอกเมืองลูเซิร์น  อย่างไรก็ตามได้มีการออกแบบอนุสาวรีย์หลายครั้งแต่ไม่เป็นตามความต้องการ ไฟเฟอร์จึงได้ขอความช่วยเหลือจากเพื่อนของเขา วินเซนต์  รึททิมันซึ่งตอนนั้นเป็นช่วงเวลาที่วินเซนต์พำนักอยู่ที่กรุงโรมและเขาได้ขอให้ช่างปั้นชื่อดังชาวเดนมาร์กอย่าง  เบอร์เทล ธอร์วาเซ่นมาออกแบบอนุสาวรีย์    ในปีค.ศ. 1818 เขาได้นำเสนอแบบร่าง   ต่อมาในฤดูใบไม้ผลิปี ค.ศ. 1819 เขาได้จัดแสดงแบบของอนุสาวรีย์ 2 แบบที่ห้องทำงานของเขา แบบแรกมีสิงโตอย่างเดียว และแบบที่สองมีสิงโตอยู่ในถ้ำ ไฮน์ริช  เคลเลอร์ยืนกรานว่าจะต้องมีการสร้างอนุสาวรีย์ตามแผนเดิมของไฟเฟอร์ และธอร์วาลเซ่นก็เห็นด้วยกับแผนที่ว่านั่นคือควรจะสร้างสิงโตอย่างเดียวโดยไม่มีถ้ำ   อย่างไรก็ตามธอร์วาเซ่นไม่เห็นด้วยกับความคิดของไฟเฟอร์ที่จะให้มีการสร้างรูปปั้นสิงโตที่ตายขึ้นเพื่อระลึกถึงเหตุการณ์ที่เศร้าสลดที่เกิดขึ้นที่ปารีส  แต่เขาคิดว่าควรจะสร้างรูปปั้นสิงโตที่กำลังจะตายดีกว่า เพื่อแสดงให้เห็นว่า “สิงโตไม่ได้ตาย แต่สิงโตจากไปอย่างสงบ” ในที่สุดได้มีการสร้างอนุสาวรีย์ขึ้นตามแบบของธอร์วาลเซ่นและในตอนแรกภายใต้การควบคุมของช่างปั้นที่ชื่อ อัว พานคราซ  เอกเกนชวิลเลอร์ (ซึ่งต่อมาไม่นาน ก็ประสบอุบัติเหตุ)และสุดท้าย ชาวคอนสตานที่ชื่อ  ลูคัส  อาฮอร์นเป็นผู้สร้างเสร็จที่บ่อทรายเก่าเมืองลูเซิร์น   วันที่ 10 สิงหาคม ค.ศ. 1821 ซึ่งครบรอบ 29ปีพอดีหลังจากเหตุการณ์ลุกฮือที่พระราชวังวังทุยเลอเรียน  ได้มีพิธีเปิดอนุสาวรีย์อย่างเป็นทางการ มีการสลักคติพจน์ภาษาละตินไว้เหนือรูปปั้นสิงโต “HELVETIORUM FIDEI AC VIRTUTI”, ซึ่งหมายถึงความจงรักภักดีและความกล้าหาญของชาวสวิส นอกจากนี้มีการสลักรายชื่อของทหารที่เสียชีวิต 26 นาย และรายชื่อทหาร 16 นายที่ได้รับการช่วยเหลือหรือรอดชีวิต   จำนวนการเสียชีวิตของทหารรักษาการสวิสในแต่ละเหตุการณ์ มีทหารเสียชีวิตประมาณ750 นายและรอดชีวิต 350 นาย งานปั้นที่เป็นงานเลียนแบบอนุสาวรีย์สิงโต   ซึ่งในตอนนั้นศิลปินได้อ้างว่าเป็นผลงานของตนเองที่ไม่ได้ลอกเลียนแบบใคร  ก็คืออนุสาวรีย์สิงโตสมาพันธรัฐอเมริกา ที่สุสานโอ๊คแลนด์เมืองแอตแลนตา   รัฐจอร์เจียบรรณานุกรมบรรณานุกรม. - Andreas Bürgi: Eine touristische Bilderfabrik. Kommerz, Vergnügen und Belehrung am Luzerner Löwenplatz, 1850–1914. Chronos Verlag, Zürich 2016, ISBN 978-3-0340-1296-6. - Michael Riedler: Idyllisches Luzern. Reuss, Luzern 1987, ISBN 3-907596-01-3. - Wolfgang Friedrich von Mülinen: . 1. Auflage. Salzwasser, Paderborn 2012, ISBN 978-3-86382-868-4, S. 65–67 etc. (eingeschränkte Vorschau in der Google-Buchsuche).</doc>
