<doc id="366313" url="https://th.wikipedia.org/wiki?curid=366313" title="มินดาเนา">มินดาเนา มินดาเนา () เป็นเกาะที่ใหญ่ที่สุดอันดับ 2 และตั้งอยู่ทางตะวันออกสุดของประเทศฟิลิปปินส์ มีลักษณะภูมิประเทศที่มีรูปร่างคล้ายสามเหลี่ยม ชายฝั่งเว้าแหว่ง มีอ่าวขนาดใหญ่และเล็กจำนวนมาก มีเทือกเขาซึ่งมียอดเขาหลายแห่งที่มีความสูงมากกว่า 1,500 เมตร ยอดสูงสุดชื่อ อาโป สูง 2,954 เมตร มีระบบแม่น้ำหลัก 2 ระบบ คือ ระบบแม่น้ำอากูซันทางตะวันออก และระบบแม่น้ำมินดาเนาทางใต้และกลาง ผลิตผลสำคัญ ได้แก่ ข้าวโพด ข้าวเจ้า มะพร้าว ไม้ซุง กาแฟ ป่านอะบากา ศาสนาอิสลามได้เผยแผ่เข้าไปในเกาะ ในคริสต์ศตวรรษที่ 16 เฟอร์ดินานด์ มาเจลลัน ซึ่งเดินเรือให้แก่กษัตริย์สเปนได้เดินทางมาถึงเกาะนี้ ใน ค.ศ. 1521 ถึงแม้ว่าสเปนจะอ้างกรรมสิทธิ์ครอบครอง แต่ก็ยังคงเป็นอิสระต่อการปกครองของสเปน เนื่องจากการต่อต้านจากประชาชนที่นับถือศาสนาอิสลาม (โดยเฉพาะชนเผ่าโมโรส) ต่อมาได้รวมเข้าอยู่กับรัฐบาลของพลเรือนภายใต้การปกครองของสหรัฐอเมริกา</doc>
