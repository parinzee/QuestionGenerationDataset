<doc id="64620" url="https://th.wikipedia.org/wiki?curid=64620" title="อะโลนอินเดอะดาร์ก 2">อะโลนอินเดอะดาร์ก 2 อะโลนอินเดอะดาร์ก 2 เป็นเกมภาคต่อของ อะโลนอินเดอะดาร์ก พัฒนาโดยบริษัท Infogrames (ปัจจุบันชื่อ Atari) ซึ่งเป็นเกมชุดที่สองในเกมชุดอะโลนอินเดอะดาร์กเนื้อเรื่อง เนื้อเรื่อง. เอ็ดเวิร์ด คาร์นบี้ หลังจากที่ผ่านเหตุการณ์ในคฤหาส์นเดอเซโต้ เขาได้รับสมญา "นักสืบเรื่องเหนือธรรมชาติ" ได้ทราบเรื่องการลักพาตัวของเด็กหญิงเกรซ ซอนเดอร์ ซึ่งหายตัวไปในวันคริตส์มาส ในปี 1924 โดยที่เพื่อนของเอ็ดเวิร์ดชื่อ เท็ด สไตรเกอร์ ได้เดินทางไปยัง Hell's Kitchen ซึ่งเป็นแมนชั่นร้าง ที่ที่ได้ข่าวว่าเกรซถูกลักพาตัวมาที่นี่ แต่เท็ดก็ไม่ได้กลับมาอีกเลย เอ็ดเวิร์ดซึ่งสงสัยกับการหายตัวไปของเพื่อนจึงออกเดินทางไปยัง Hell's Kitchen เพื่อหาสาเหตุของเรื่องทั้งหมด และได้ค้นพบเรื่องราวของโจรสลัดผีดิบ แจ๊คตาเดียวและเหล่าลูกเรือตัวเกม ตัวเกม. ตัวเกมนั้นยังคงสืบทอดรูปแบบการเล่นจากเกมภาคแรกมาทั้งหมด โดยในคราวนี้เกมได้ตัดทอนรูปแบบที่น่ากลัวให้ลดลง และเน้นเพิ่มการต่อสู้กับเหล่าโจรสลัดผีดิบซึ่งมีปืนกลทอมป์สันกัน ซึ่งทำให้การต่อสู้ยากขึ้นมาก นอกจากนั้นโลกในเกมนั้นกว้างขึ้นกว่าภาคแรกมาก แต่กลับถูกลดอิสระในการสำรวจลง เพราะการเข้าห้องต่างๆนั้นผู้เล่นต้องไขปริศนาไปตามลำดับถึงจะก้าวหน้าต่อไปได้ นอกจากนั้นเกมภาคนี้ยังให้ผู้เล่นสลับตัวไปเล่นเป็น เกรซ ซอนเดอร์ได้ และเพราะเธอเป็นเด็ก เธอถึงไม่สามารถต่อสู้ได้ แต่ต้องสร้างกับดักในการเอาชนะศัตรู Alone in the Dark 2 ได้ถูกพอร์ตลงเครื่องเซก้า แซทเทิร์น และ เพลย์สเตชัน ในชื่อ Alone in the Dark: Jack is Back และในอเมริกาชื่อ Alone in the Dark: One-Eyed Jack's Revenge ส่วนเวอร์ชันญี่ปุ่นของเครื่องเซก้า แซทเทิร์น ใช้ชื่อ Alone in the Dark 2 ตามเกมต้นฉบับภาคต่อภาคต่อ. - อะโลนอินเดอะดาร์ก 3</doc>
