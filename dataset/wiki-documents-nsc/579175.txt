<doc id="579175" url="https://th.wikipedia.org/wiki?curid=579175" title="รักสุดใจ">รักสุดใจ รักสุดใจ (; , โพโกชิบดา) เป็นละครโทรทัศน์แนวประโลมโลกย์ (melodrama) เขียนบทโทรทัศน์โดยมุน ฮี-จ็อง ซึ่งโด่งดังจากผลงานหลายเรื่อง เช่น Smile, you และ Can You Hear My Heart กำกับโดยอี แจ-ดง และพัก แจ-บ็อม ผู้กำกับจาก Can’t Lose และ Thank You โดยออกอากาศทางสถานีโทรทัศน์เอ็มบีซี ทุกวันพุธและพฤหัสบดี เวลา 21.55 น. ตั้งแต่วันพุธที่ 7 พฤศจิกายน ถึงวันพฤหัสบดีที่ 10 มกราคม พ.ศ. 2556 ความยาว 21 ตอน ส่วนในประเทศไทย ออกอากาศทางสถานีโทรทัศน์เวิร์คพอยท์ทีวี ทุกวันพุธถึงวันศุกร์ เวลา 22.30-24.00 น. เริ่มตั้งแต่วันที่ 8 ตุลาคม พ.ศ. 2557เนื้อเรื่องย่อ เนื้อเรื่องย่อ. อี ซูย็อน เด็กสาววัย 15 ปีถูกพ่อทุบตีอย่างทารุณอยู่เสมอ หลังจากที่พ่อของเธอถูกจับในฐานะฆาตกร ซูย็อนก็กลายเป็นที่รังเกียจของเพื่อน ๆ ที่โรงเรียน ทั้งยังถูกรังแกทุกวัน ทางด้านฮัน จ็องวู ใช้ชีวิตอยู่เมืองนอกแอบกลับมาเกาหลีเพื่อมาหาพ่อ แต่พ่อของเขาไม่สนใจไยดีเลยแม้แต่น้อย เขาได้พบกับซูย็อน ด้วยบุคลิกที่แปลกของซูย็อนทำให้เขารู้สึกประทับใจ ทั้งจ็องวูและซูย็อนต่างหลงรักกันในแบบเด็ก ๆ ภายหลังแม่ของซูย็อนทราบว่าตำรวจจับฆาตกรผิดคนและไม่สามารถแก้ไขได้ เธอจึงตัดสินใจย้ายไปอยู่กับนักสืบที่เป็นตำรวจชื่อว่า คิม ซ็องโฮ ซึ่งมีลูกสาวอายุเท่ากันกับซูย็อนชื่อว่า คิม อึนจู เพื่อจะเริ่มต้นชีวิตใหม่ที่นั่น ในเวลาเดียวกันคัง ฮย็องจุน ลูกพี่ลูกน้องของจ็องวูถูกพ่อของจ็องวู (แทจุน) ทรมานเพราะต้องการเงินที่แม่ของฮย็องจุน (ฮย็อนจู) เอาไป ฮย็องจุนหลบหนีออกมาได้และได้รับความช่วยเหลือจากพยาบาลช็อง ฮเยมี ที่เคยอยู่กับแม่ของเขา ฮเยมีนำตัวฮย็องจุนไปซ่อนใกล้บ้านเก่าของซูย็อน ตลอดเวลาซูย็อนได้เห็นฮย็องจุนอยู่ที่นั่น และเมื่อเกิดไฟไหม้ จ็องวูและซูย็อนก็เป็นคนช่วยฮย็องจุนออกมา ระหว่างนั้นแม่ของฮย็องจุนก็ถูกแทจุนจับไปขังไว้ เธอจึงวางแผนให้ฮเยมีจับตัวจ็องวูเพื่อต่อรอง วันที่โจรลงมือซูย็อนเห็นจ็องวูถูกจับตัวไป เธอจึงตามไปด้วยแต่ก็ถูกจับได้ หญิงสาวถูกโจรทำร้ายและย่ำยี จ็องวูเห็นเหตุการณ์ทั้งหมดแต่ด้วยความกลัวจึงหนีออกไปเพียงคนเดียว หลังจากเขาตั้งสติได้แล้ว เขาได้ขอให้พ่อของเขาช่วยตามหาซูย็อน แต่ก็สายเกินไปเพราะโจรถูกตำรวจจับและสารภาพว่าเขาฆ่าซูย็อนและทิ้งศพลงแม่น้ำไปแล้ว แต่ทั้งซ็องโฮและจ็องวูไม่เชื่อในข่าวนั้น สุดท้ายซ็องโฮพยายามตามหาซูย็อนจนขับรถตกเขาตายอย่างมีเงื่อนงำ 14 ปีต่อมาจ็องวูเติบโตขึ้นกลายเป็นนักสืบฉายากระต่ายบ้าที่ทำงานรวดเร็ว ส่วนซูย็อนกลับมาอีกครั้งในฐานะซูอี นักออกแบบแฟชั่นชื่อดังที่ได้รับการสนับสนุนจากแฮร์รี บอร์ริสัน ผู้พิการขา ซึ่งก็คือฮย็องจุนนั่นเอง ถึงแม้ว่าซูอีจะเป็นคนที่ร่าเริงสดใส แต่เธอก็ยังคงมีบาดแผลในใจที่เธอหวาดกลัวเสมอมา เมื่อทั้งสองพบกัน ซูอีทำเหมือนไม่เคยรู้จักเขามาก่อนแต่เขากลับจำเธอได้อย่างแม่นยำ แม้เธอจะพยายามลบลืมความทรงจำในอดีตแต่เหมือนยิ่งถูกหลอกหลอน โจร 2 คนที่เคยทำร้ายซูย็อนได้รับการปล่อยตัว แต่ก็ถูกฆ่าตายทีละคน ส่วนฮย็องจุนก็รู้ว่าแม่ของเขายังไม่ตาย แต่กลายเป็นหญิงเสียสติที่ถูกแทจุนขังไว้จนบัดนี้ ซูย็อนได้เจอแม่และอึนจู และเห็นว่าจ็องวูยังจดจำเรื่องของเธอได้ทุกเรื่อง เรื่องในอดีตที่เธอฝังกลบไว้กลับปะทุขึ้นมาอีกครั้ง และฆาตกรที่แท้จริงก็ปรากฏตัวออกมานักแสดงนักแสดง. - พัก ยูช็อน แสดงเป็น ฮัน จ็องวู - ยุน อึน-ฮเย แสดงเป็น อี ซูย็อน - ยู ซึง-โฮ แสดงเป็น คัง ฮย็องจุน (แฮร์รี) - ยอ จิน-กู แสดงเป็น ฮัน จ็องวู (เด็ก) - คิม โซ-ฮย็อน แสดงเป็น อี ซูย็อน (เด็ก) - ชัง มี-อินแอ แสดงเป็น คิม อึนจู - ฮัน จิน-ฮี แสดงเป็น ฮัน แทจุน - ซง อก-ซุก แสดงเป็น คิม มย็องฮี - โท จี-ว็อน แสดงเป็น ฮวัง มีรัน - ชา ฮวา-ย็อน แสดงเป็น คัง ฮย็อนจู - ช็อน กวังรย็อล แสดงเป็น คิม ซ็องโฮเพลงประกอบเพลงประกอบ. - Tears are falling (떨어진다 눈물이) - WAX - Just look at you (바라보나봐) - ช็อง ดง-ฮา - Reminds Me Of You - Shorry J feat Byul - Melody Day (멜로디데이) - Magic Castle - Don't love me (사랑하면 안돼요) - อี ซ็อก-ฮุน</doc>
