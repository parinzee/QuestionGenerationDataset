<doc id="7984" url="https://th.wikipedia.org/wiki?curid=7984" title="อินเทล">อินเทล อินเทล (Intel) เป็นบริษัทผลิตชิพสารกึ่งตัวนำที่ใหญ่ที่สุดในโลกเมื่อวัดจากรายได้ บริษัทอินเทลเป็นผู้คิดค้นไมโครโพรเซสเซอร์ตระกูลx86 ออกมาวางจำหน่าย ซึ่งเป็นไมโครโปรเซสเซอร์ที่ใช้กันมากที่สุดในเครื่องคอมพิวเตอร์ส่วนบุคคล อินเทลก่อตั้งขึ้นเมื่อวันที่ 18 กรกฎาคม ค.ศ. 1968 ในชื่อ Integrated Electronics Corporation โดยมีสำนักงานอยู่ที่ซานตาคลารา รัฐแคลิฟอร์เนีย สหรัฐอเมริกา อินเทลยังเป็นผู้ผลิตชิพเซตของเมนบอร์ด, เน็ตเวิร์คการ์ดและแผงวงจรรวม, แฟลชเมโมรี, ชิพกราฟิค, โปรเซสเซอร์ของระบบฝังตัว ตลอดจนอุปกรณ์อื่นๆที่เกี่ยวข้องกับคอมพิวเตอร์และการสื่อสาร อินเทลก่อตั้งขึ้นโดย กอร์ดอน มัวร์ (Gordon Moore) และโรเบิร์ต นอยซ์ (Robert Noyce) ผู้เชี่ยวชาญด้านสารกึ่งตัวนำ โดยเป็นอดีตพนักงานของ Fairchild Semiconductor พนักงานยุคแรกเริ่มที่สำคัญอีกคนของอินเทลคือ แอนดรูว์ โกรฟ ซึ่งในภายหลังเป็นผู้บริหารคนสำคัญ ที่ทำให้อินเทลก้าวขึ้นมาเป็นบริษัทระดับโลกในปัจจุบัน แต่เดิมนั้น ชื่อของอินเทลจะเป็นที่รู้จักเฉพาะในหมู่วิศวกรและนักเทคโนโลยีเท่านั้น แต่หลังจากที่โฆษณา อินเทล อินไซด์ ประสบผลสำเร็จอย่างกว้างขวางในช่วงทศวรรษ 1990 ชื่อของอินเทลก็กลายเป็นที่รู้จักของคนทั่วไปในทันที โดยมีผลิตภัณฑ์ที่เป็นที่รู้จักคือ หน่วยประมวลผลกลางตระกูลเพนเทียม (Pentium)ผลิตภัณฑ์โพรเซสเซอร์ผลิตภัณฑ์. โพรเซสเซอร์. - โพรเซสเซอร์ (รุ่นปัจจุบัน) - EP80579 - อินเทล ซีอี (Intel CE) - อะตอม (Atom) - เซเลรอน (Celeron) - เพนเทียม (Pentium) และ ดูอัล-คอร์ (Dual-Core) - คอร์ (Core) (i3 · i5 · i7 · i9) - ซีออน (Xeon) - ไอโอพี (IOP) - ไอทาเนียม (Itanium)- โพรเซสเซอร์ (รุ่นก่อนหน้า) - 80386 - 80486 - เพนเทียม (เพนเทียม (รุ่นแรก), โอเวอร์ไดรฟ์, โปร, เพนเทียม II, เพนเทียม III, เพนเทียม 4, เพนเทียม M, เพนเทียม D) - เซเลรอน M, เซเรลอน D - อินเทล คอร์ 2แพลตฟอร์มแพลตฟอร์ม. - เซนตรีโน (Centrino) - วีโปร (vPro) - ไวฟ์ (Viiv) - เอ็มไอดี (MID) - สกัลเทรล (Skulltrail) - อินเทล เซิฟเวอร์ (Intel Serveredge) - สำหรับโมบายล์ (Intel® Core™ M Processors)</doc>
