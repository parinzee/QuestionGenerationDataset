<doc id="24268" url="https://th.wikipedia.org/wiki?curid=24268" title="แอสซิสต์ (บาสเกตบอล)">แอสซิสต์ (บาสเกตบอล) ในบาสเกตบอล แอสซิสต์ () เป็นสถิติที่นับให้กับผู้เล่นที่ส่งลูกให้เพื่อนร่วมทีมทำคะแนนได้สำเร็จ โดยที่การส่งนี้มีส่วนสำคัญมากในการทำคะแนนครั้งนั้น อาจจะส่งลูกไปให้ผู้เล่นอื่นที่ยืนอยู่ในตำแหน่งที่ได้เปรียบอยู่แล้ว หรือช่วยให้ผู้เล่นคนนั้นได้เปรียบในการทำแต้ม ดังนั้นการนับแอสซิสต์อยู่ที่วิจารณญาณของกรรมการให้คะแนนด้วย คนที่แอสซิสต์เก่ง ต้องยอมที่จะจ่ายลูกในขณะใดก็ตาม ไม่ใช้เพียงเพราะไม่สามารถเลี้ยงลูกต่อได้ หรือมีผู้เล่นฝ่ายตรงข้ามมาบีบหลายคน ตัวอย่างหนึ่ง คือ สเตฟอน มาร์เบอร์รี (Stephon Marbury) ซึ่งทำเฉลี่ยได้ 8 แอสซิสต์ต่อเกม แต่ทั้งเพี่อนร่วมทีมและทีมตรงข้ามต่างเห็นพ้องต้องกันว่า มาร์เบอร์รี เห็นแก่ตัวจะส่งลูกก็ต่อเมื่อโดนสถานการณ์บังคับเท่านั้น ผู้เล่นที่ได้รับการกล่าวขานว่าเป็นผู้ที่แอสซิสต์ดีสุดคือ จอห์น สต็อกตัน (John Stockton) ด้วยสถิติสูงสุดตลอดกาลสูงถึง 15,806 แอสซิสต์และเป็นที่คาดว่าสถิติจะคงอยู่อีกนาน มาร์ค แจ็กสัน (Mark Jackson) ผู้เล่นสถิติอันดับรองลงมามีแอสซิสต์เพียง 10,334 เท่านั้น ผู้เล่นตำแหน่งพอยท์การ์ดมักมีแอสซิสต์สูงสุด ในขณะที่ตำแหน่งเซ็นเตอร์มักมีแอสซิสต์สูงสุด จะมีข้อยกเว้นเช่น วิลท์ แชมเบอร์เลน (Wilt Chamberlain) เซ็นเตอร์ที่เคยทำสถิติแอสซิลต์สูงสุดในฤดูกาลครั้งหนึ่ง แอสซิสต์นิยมวัดเป็นค่าเฉลี่ยต่อเกม (assist per game, APG) อีกค่าหนึ่งที่นิยมใช้วัดคือจำนวนแอสซิสต์ต่อเทอร์นโอเวอร์ (assist to turnover ratio) ซึ่งสามารถบอกได้ว่าส่งลูกพลาดมากน้อยแค่ไหน ผู้เล่นที่มีชื่อเสียงเรื่องแอสซิสต์ เช่น จอห์น สต็อกตัน, แมจิก จอห์นสัน, มาร์ค แจ็กสัน, บ็อบ คอสสี (Bob Causy) , แกรี เพย์ตัน (Gary Payton) , เจสัน คิดด์ (Jason Kidd) , สตีฟ แนช (Steve Nash) , อัลเลน ไอเวอร์สัน (Allen Iverson) , สเตฟอน มาร์เบอร์รี, ออสการ์ รอเบิร์ตสัน (Oscar Robertson) , เควิน จอห์นสัน (Kevin Johnson) , บารอน เดวิส (Baron Davis) สเตฟอน มาร์เบอร์รี และ ออสการ์ รอเบิร์ตสัน เป็นผู้เล่นเพียงสองคนในเอ็นบีเอที่ทำสถิติเฉลี่ยตลอดอาชีพการเล่นที่ 20 แต้ม 8 แอสซิสต์สถิติเกี่ยวกับรีบาวด์ในลีกเอ็นบีเอสถิติสูงสุดตลอดอาชีพการเล่นจำนวนแอสซิสต์สถิติเกี่ยวกับรีบาวด์ในลีกเอ็นบีเอ. สถิติสูงสุดตลอดอาชีพการเล่น. จำนวนแอสซิสต์. 1. จอห์น สต็อกตัน (John Stockton) - 15806 แอสซิสต์ (19 ฤดูกาล) 2. มาร์ค แจ็กสัน (Mark Jackson) - 10334 แอสซิสต์ (17 ฤดูกาล) 3. แมจิก จอห์นสัน (Magic Johnson) - 10141 แอสซิสต์ (13 ฤดูกาล)จำนวนแอสซิสต์เฉลี่ยต่อเกมจำนวนแอสซิสต์เฉลี่ยต่อเกม. 1. แมจิก จอห์นสัน (Magic Johnson) - 11.2 APG (13 ฤดูกาล) 2. จอห์น สต็อกตัน (John Stockton) - 10.5 APG (19 ฤดูกาล) 3. ออสการ์ รอเบิร์ตสัน (Oscar Robertson) - 9.5 APG (14 ฤดูกาล)สถิติสูงสุดในฤดูกาลเดียวจำนวนแอสซิสต์สถิติสูงสุดในฤดูกาลเดียว. จำนวนแอสซิสต์. 1. จอห์น สต็อกตัน (John Stockton) - 1164 แอสซิสต์ (ฤดูกาล 1990-91 กับทีมยูทาห์ แจ๊ส) 2. จอห์น สต็อกตัน (John Stockton) - 1134 แอสซิสต์ (ฤดูกาล 1989-90 กับทีมยูทาห์ แจ๊ส) 3. จอห์น สต็อกตัน (John Stockton) - 1128 แอสซิสต์ (ฤดูกาล 1987-88 กับทีมยูทาห์ แจ๊ส)จำนวนแอสซิสต์เฉลี่ยต่อเกมจำนวนแอสซิสต์เฉลี่ยต่อเกม. 1. จอห์น สต็อกตัน (John Stockton) - 14.5 APG (ฤดูกาล 1989-90 กับทีมยูทาห์ แจ๊ส) 2. จอห์น สต็อกตัน (John Stockton) - 14.2 APG (ฤดูกาล 1990-91 กับทีมยูทาห์ แจ๊ส) 3. ไอเซยา ทอมัส (Isiah Thomas) - 13.9 APG (ฤดูกาล 1984-85 กับทีมดีทรอยต์ พิสตันส์)</doc>
