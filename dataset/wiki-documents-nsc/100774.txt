<doc id="100774" url="https://th.wikipedia.org/wiki?curid=100774" title="รัก-ออกแบบไม่ได้">รัก-ออกแบบไม่ได้ รัก-ออกแบบไม่ได้ หรือ O-Negative เป็นภาพยนตร์ไทยที่ออกฉายในปี พ.ศ. 2541 กำกับการแสดงโดยภิญโญ รู้ธรรม จากบทภาพยนตร์ของวาณิช จรุงกิจอนันต์ และยุทธนา มุกดาสนิท เป็นเรื่องราวเกี่ยวกับ นักศึกษาคณะมัณฑนศิลป์ มหาวิทยาลัยศิลปากร เดิมบทภาพยนตร์ฉบับร่าง ชื่อ O-Negative เขียนโดยยุทธเลิศ สิปปภาค ซึ่งนำไปเสนอและขายลิขสิทธิ์ให้แกรมมีฟิล์ม แต่ยุทธเลิศ สิปปภาคกลับไม่ได้เขียนบทและสร้างภาพยนตร์เรื่องนี้ จึงไม่ได้รับเครดิต นิตยสารมูวี่ไทม์ วิจารณ์ไว้ว่า "รัก-ออกแบบไม่ได้ ถือเป็นหนังไทยที่ทำออกมาดี ไม่ได้มีเรื่องราวแปลกใหม่อะไร แต่หนังนำเสนอออกมาได้อย่างน่าสนใจ ดึงความสนใจได้ตั้งแต่ต้นจนจบ" ต่อมาทางช่อง จีเอ็มเอ็ม 25 ได้นำกลับมาสร้างในรูปแบบของละครโทรทัศน์ในปี พ.ศ. 2559 โดยได้มีการปรับเนื้อหาให้ร่วมสมัยพร้อมกับเพิ่มตัวละครเข้ามา นำแสดงโดย จิรายุ ละอองมณี , วิโอเลต วอเทียร์ , สุภัสสรา ธนชาต , ธนภพ ลีรัตนขจร, อรัชพร โภคินภากร ออกอากาศทุกวันพุธ-พฤหัสบดี เวลา 20.00 น. เริ่มตอนแรกวันพุธที่ 30 พฤศจิกายน พ.ศ. 2559-วันพฤหัสบดีที่ 23 กุมภาพันธ์ พ.ศ. 2560เรื่องย่อ เรื่องย่อ. ภาพยนตร์เรื่องนี้เล่าเกี่ยวกับความรักระหว่างเพื่อนในกลุ่ม ทั้งแบบความรักแบบเพื่อน และความรักแบบหนุ่มสาว การพัฒนาความสัมพันธ์จากเพื่อน ไปเป็นคนรัก ปริม (ทาทา ยัง), อาร์ท (เรย์ แม็คโดนัลด์), ปืน (ชาคริต แย้มนาม), ฝุ่น (มนัสวี กฤตานุกูลย์) และ ชมพู่ (ศรีพรรณ ชื่นชมบูรณ์) เป็นเพื่อนสนิทที่อยู่ในกลุ่มที่เรียกชื่อว่า โอเนกาทีฟ เนื่องจากสมาชิกในกลุ่มทั้งห้าคน ต่างมีหมู่เลือดกรุ๊ป O เหมือนกัน แต่ ปริม กับ ฝุ่นเท่านั้นที่มี Rh ลบ .เรื่องย่อละคร เรื่องย่อละคร. O-Negative (โอเนกาทีฟ) รักออกแบบไม่ได้ เป็นเรื่องราวความสัมพันธ์ของเพื่อนรักในรั้วมหาวิทยาลัยที่มีกรุ๊ปเลือดเดียวกัน นั่นก็คือกรุ๊ปเลือดโอ ซึ่งในกลุ่มจะมี อาร์ท (เก้า-จิรายุ ละอองมณี), ปริม (วี-วิโอเลต วอเทียร์), ฝุ่น (เก้า-สุภัสสรา ธนชาต), ปืน (ต่อ-ธนภพ ลีรัตนขจร) และ ชมพู่ (ก้อย-อรัชพร โภคินภากร) ซึ่งชมพู่เป็นคนตั้งชื่อกลุ่มที่มีเพื่อนทั้ง 5 คนว่า เพื่อนกลุ่มโอ เด็กทั้ง 5 คนต่างคนก็ต่างนิสัย ต่างฐานะ และต่างที่มา แต่ทั้ง 5 คนเริ่มต้นออกแบบความสัมพันธ์ ด้วยความตั้งใจและความรู้สึกที่ดีต่อกัน โดยเฉพาะนิสัยความรักเพื่อนที่ทั้ง 5 คนที่เหมือนกันนักแสดงเพลงประกอบภาพยนตร์ เพลงประกอบภาพยนตร์. พ.ศ. 2540- รักโลกาภิวัฒน์ ขับร้องโดย ภิญโญ รู้ธรรม - รักโลกาภิวัฒน์ ขับร้องโดย ชาคริต แย้มนาม - แค่เธอรักฉัน ขับร้องโดย ทาทา ยัง - เพ้อ - คงสักวัน - ไม่กลัวอยู่แล้วเพลงประกอบละคร เพลงประกอบละคร. พ.ศ. 2559- รักโลกาภิวัฒน์ ขับร้องโดย SLEEP RUNWAY - เพ้อ feat. ธนภพ ลีรัตนขจร ขับร้องโดย วิโอเลต วอเทียร์ - คงสักวัน - ไม่กลัวอยู่แล้ว - แค่เธอรักฉัน ขับร้องโดย แบมแบม นิวิรินทร์รางวัลรางวัล. - รางวัลพระราชทานพระสุรัสวดี ประจำปี พ.ศ. 2541- บทภาพยนตร์ดัดแปลงยอดเยี่ยม - กำกับภาพยอดเยี่ยม - รางวัลภาพยนตร์แห่งชาติ สุพรรณหงส์ ครั้งที่ 8 ประจำปี พ.ศ. 2541- ภาพยนตร์ยอดเยี่ยม - ผู้กำกับยอดเยี่ยม - ภิญโญ รู้ธรรม - นักแสดงนำชายยอดเยี่ยม - เรย์ แมคโดนัลด์ (ชาคริต แย้มนาม ก็เข้าชิงในสาขาเดียวกัน) - นักแสดงนำหญิงยอดเยี่ยม - ทาทา ยัง (มนัสวี กฤตานุกูลย์ เข้าชิงในสาขาเดียวกัน) - นักแสดงประกอบชายยอดเยี่ยม- คมสัน นันทจิต - นักแสดงประกอบหญิงยอดเยี่ยม - เพ็ญพักตร์ ศิริกุล (เข้าชิง), ศรีพรรณ ชื่นชมบูรณ์ (เข้าชิง) - บทภาพยนตร์ยอดเยี่ยม - รางวัลชมรมวิจารณ์บันเทิง ครั้งที่ 7 ประจำปี พ.ศ. 2541- ภาพยนตร์ยอดเยี่ยม - นักแสดงนำชายยอดเยี่ยม - เรย์ แมคโดนัลด์ - นักแสดงนำหญิงยอดเยี่ยม - ทาทา ยัง - นักแสดงประกอบหญิงยอดเยี่ยม - ศรีพรรณ ชื่นชมบูรณ์</doc>
