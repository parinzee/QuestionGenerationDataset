<doc id="185349" url="https://th.wikipedia.org/wiki?curid=185349" title="เนตรสยบมาร">เนตรสยบมาร เนตรสยบมาร (; ) เป็นการ์ตูนญี่ปุ่นที่มีทั้งในรูปแบบมังงะและอะนิเมะ ฉบับมังงะเขียนโดยมาซากิ เซงาวะ ตีพิมพ์ในญี่ปุ่นช่วงปีพ.ศ. 2546 และปีพ.ศ. 2547 โดยอ้างอิงจากนวนิยายของฟุทะโระ ยะมะดะ เรื่อง The Kouga Ninja Scrolls (甲賀忍法帖 Kōga Ninpōchō) ซึ่งตีพิมพ์ในปี พ.ศ. 2501 ฉบับมังงะนี้ได้รางวัลโคดันฉะมังงะในปีพ.ศ. 2547 ในสาขาการ์ตูนทั่วไป ส่วนฉบับอะนิเมะที่สร้างสรรค์โดยกอนโซออกฉาย ในปีพ.ศ. 2548 เรื่องราวเกิดขึ้นในปี พ.ศ. 2157 ตระกูลนินจาสองตระกูลอันได้แก่ สึบะงาคุเระแห่งอิงะ และมันจิดานิแห่งโคงะ ต้องต่อสู้กันเพื่อตัดสินว่าหลานคนใดของโทะกุงะวะ อิเอะยะซุจะขึ้นเป็นโชกุนคนต่อไป ทั้งสองฝ่ายต้องส่งนินจาฝ่ายละสิบคนเพื่อต่อสู้กันโดยแบกรับความแค้นเก่าเก็บระหว่างตระกูลทั้งสองไว้แม้ว่าในขณะนั้นทั้งสองฝ่ายกำลังพยายามรักษาสันติภาพก็ตามเรื่องย่อ เรื่องย่อ. ตระกูลนินจาสองตระกูลแห่งอิงะและโคงะต่างเป็นศัตรูกันมายาวนานกว่าสี่ร้อยปี จนกระทั่งฮัตโตริ ฮันโซรุ่นที่หนึ่ง ได้ทำให้ทั้งสองฝ่ายสงบศึกด้วยการร่างสัญญาสงบศึกและยอมอยู่ใต้อาณัติของโชกุนโทะกุงะวะ อิเอะยะซุ ในปี พ.ศ. 2157 หรือปีเคโชที่ 19 โทะกุงะวะ อิเอะยะซุในวัย 73 ปีออกจากตำแหน่งโชกุนและมอบอำนาจให้กับฮิเดะทาดะผู้เป็นบุตรชาย หลังจากนั้นย่อมต้องมีการเลือกทายาทคนต่อไปว่าใครจะได้เป็นโชกุนต่อจากฮิเดะทาดะ ระหว่างทาเคะจิโยะ พี่ชายผู้โง่เขลา หรือคุนิจิโยะ น้องชายผู้ชาญฉลาด เพื่อไม่ให้เหล่าขุนนางเกิดการแบ่งพรรคแบ่งพวก อิเอะยะซุที่จำเป็นต้องตัดสินใจเลือกโดยเร็วจึงสั่งให้ยกเลิกสัญญาสงบศึกระหว่างตระกูลนินจาสองตระกูล และให้ทั้งสองฝ่ายส่งยอดฝีมือ 10 คนเข้าห้ำหั่นกันในการตัดสินว่าใครจะเป็นผู้สืบทอดตำแหน่งโชกุน รายชื่อของนินจาของทั้งสองฝ่ายจะถูกเขียนลงในกระดาษสองแผ่น แต่ละฝ่ายจะครอบครองไว้คนละแผ่น ชื่อของผู้เสียชีวิตจะต้องถูกขีดฆ่าด้วยเลือด ถ้าหากฝ่ายโคงะมันจิดานิชนะ คุนิจิโยะจะได้รับตำแหน่งโชกุน ในขณะที่ทาเคะจิโยะจะได้ตำแหน่งเมื่ออิงะสึบะงาคุเระเป็นฝ่ายชนะ ทั้งสองตระกูลที่สงบศึกกันมานานต่างเก็บงำความแค้นไว้ในใจ เมื่อสัญญาสงบศึกถูกยกเลิกจึงต่อสู้กันโดยไม่ลังเล เว้นแต่ทายาทของหัวหน้าทั้งสองตระกูลคือโคงะ เก็นโนสุเกะ และอิงะ โอโบโระที่ในตอนแรกหวังจะรักษาสันติภาพด้วยการแต่งงานของทั้งคู่ แต่เมื่อต้องมาต่อสู้กันจึงไม่สามารถอยู่ร่วมกันได้อีกต่อไป ในตอนจบของเรื่องทั้งสองที่ต่างเหลือรอดมาเป็นคนสุดท้ายของฝ่ายตนเองต้องมาต่อสู้ห้ำหั่นกัน โอโบโระที่ไม่อยากทำเช่นนั้นจึงเลือกที่จะปลิดชีพตนเอง โดยมีเกนโนสุเกะตัดสินใจว่าจะตายตามไปในที่สุดตัวละครนินจาแห่งโคงะตัวละคร. นินจาแห่งโคงะ. - โคงะ เก็นโนสุเกะ: - โคงะ ดันโจ: - มุโรงะ เฮียวมะ: - คาเงโร: - คิซารางิ ซาเอม่อน: - คาซึมิ เงียวบุ: - โอโคอิ: - อุโดโนะ โจสึเกะ: - จิมุชิ จูเบ: - คาซามาจิ โชเง็น:นินจาแห่งอิงะนินจาแห่งอิงะ. - โอโบโระ: - โอเง็น - ยาคุชิจิ เท็นเซ็น - อาเคงินุ - จิคุมะ โคชิโร่ - อามาโยะ จิงโกโร่ - มิโนะ เน็นคิ - โฮตารุบิ - ยาชามารุ - อาซึคิ โรไซตัวละครอื่น ๆเหตุการณ์ทางประวัติศาสตร์ที่เกี่ยวข้องเหตุการณ์ทางประวัติศาสตร์ที่เกี่ยวข้อง. - พ.ศ. 2122: โอะดะ โนะบุกะสึ บุตรชายของโอะดะ โนะบุนะงะ โจมตีจังหวัดอิงะและพ่ายแพ้ - พ.ศ. 2124: โอะดะ โนะบุนะงะโจมตีและทำลายจังหวัดอิงะ - พ.ศ. 2125: เหตุการณ์ที่วันฮนโนจิ โอะดะ โนะบุนะงะเสียชีวิต - พ.ศ. 2146: เริ่มยุคเอะโดะ โทะกุงะวะ อิเอะยะซุรื้อฟื้นระบบโชกุนและเป็นโชกุนคนแรกของโทะกุงะวะ - พ.ศ. 2148: โทะกุงะวะ ฮิเดะตะดะ ขึ้นเป็นโชกุนคนที่สอง - พ.ศ. 2157: โทะกุงะวะโจมตีโทะโยะโทะมิ ฮิเดะโยะริที่ โอซะกะ - พ.ศ. 2158: ตระกูลโทะโยะโทะมิล่มสลาย - พ.ศ. 2159: โทะกุงะวะ อิเอะยะซุเสียชีวิต - พ.ศ. 2166: โทะกุงะวะ อิเอะมิสึ ขึ้นเป็นโชกุนคนที่สามรายชื่อตอนอะนิเมะเพลงประกอบอะนิเมะ. เพลงประกอบ. - เพลงเปิด - Kouga Ninpouchou (โคงะนินโปโจ) โดย องเมียวสะ- เพลงปิด - Hime Murasaki (ฮิเมะ มุราซากิ) โดย นานะ มิซุกิ (ตอนที่ 1, 9, 11-12, 15-16, 24) - WILD EYES (ไวลด์ อายส์) โดย นานะ มิซุกิ (ตอนที่ 2-8, 10, 13-14, 17-23)ออกอากาศ ออกอากาศ. อะนิเมะเรื่องนี้ออกฉายครั้งแรกที่ญี่ปุ่นทางช่อง ทีวีไซตามะ, แอนิแมกซ์, ทีวีคานางาวะ, จิบะทีวี, มิเอะทีวี, เคบีเอส, เอที-เอกซ์, จิไดเงคิ เซมมง และช่องอื่น ๆ ระหว่างเดือนเมษายนถึงกันยายน พ.ศ. 2548 นอกจากนี้ยังได้ฉายในต่างประเทศอีกมากมายเช่น ในมาเลเซียทางช่อง Ntv7 แคนาดาทางช่องเรเซอร์ สหรัฐอเมริกาทางช่อง IFC รัสเซียทางช่อง 2x2</doc>
