<doc id="808625" url="https://th.wikipedia.org/wiki?curid=808625" title="โปรดิวซ์ 101">โปรดิวซ์ 101 โปรดิวซ์ 101 () เป็นรายการเรียลลิตีค้นหากลุ่มศิลปินหญิง (เกิร์ลกรุ๊ป) ของประเทศเกาหลีใต้ ออกอากาศในปี พ.ศ. 2559 ทางสถานีโทรทัศน์เอ็มเน็ต ซึ่งรายการนี้เป็นรายการที่ใช้งบประมาณในการสร้างสูงที่สุดเป็นอันดับ 2 ของสถานีโทรทัศน์เอ็มเน็ตตั้งแต่ผลิตรายการมา โดยใช้งบประมาณในการผลิตไปประมาณ 4,000 ล้านวอน (หรือประมาณ 3.4 ล้านดอลลาร์) ในปี พ.ศ. 2560 โปรดิวซ์ 101 ได้ออกอากาศในซีซันที่ 2 โดยเป็นการแข่งขันค้นหากลุ่มศิลปินชาย (บอยแบนด์)รูปแบบของรายการ รูปแบบของรายการ. โปรดิวซ์ 101 เป็นโปรเจกต์ในการค้นหาศิลปินเกิร์ลกรุ๊ปจากเด็กฝึกหัดหญิงทั้งหมด 101 คน จาก 46 สังกัดทั่วประเทศเกาหลีใต้ เพื่อเดบิวต์เป็น "เกิร์ลกรุ๊ปแห่งชาติ" ซึ่งมาจากคัดเลือกของผู้ชมที่ทำหน้าที่เป็น "โปรดิวเซอร์" โดยเด็กฝึกหัดทั้งหมดจะได้รับโจทย์สำหรับการแข่งขันในแต่ละภารกิจ และจะมีเด็กฝึกหัดเพียง 11 คน ที่จะได้เดบิวต์เป็นเกิร์ลกรุ๊ปแห่งชาติ ผ่านการตัดสินจากคะแนนโหวตของผู้ชมที่โหวตผ่านทางเว็บไซต์ของรายการ และโหวตผ่านทางระบบ SMS ระหว่างการถ่ายทอดสดในรอบตัดสิน ในระหว่างการแข่งขันในภารกิจต่างๆ เด็กฝึกหัดจะได้รับการฝึกซ้อมและคำแนะนำจากผู้เชี่ยวชาญทางด้านต่างๆ ได้แก่ เจอา สมาชิกของเกิร์ลกรุ๊ปวงบราวน์อายด์เกิลส์ เป็นผู้ฝึกซ้อมด้านการร้อง, คิม ซองอึน เป็นผู้ฝึกซ้อมด้านการร้อง, กาฮี อดีตสมาชิกของเกิร์ลกรุ๊ปวงอาฟเตอร์สคูล เป็นผู้ฝึกซ้อมด้านการเต้น, แบ ยุนจอง เป็นผู้ฝึกซ้อมด้านการเต้น และ ชีตาห์ เป็นผู้ฝึกซ้อมด้านการแร็ป โปรดิวซ์ 101 เปิดตัวเป็นครั้งแรกในรายการ เอ็ม! เคาน์ดาวน์ ซึ่งเป็นรายการเพลงของสถานีโทรทัศน์เอ็มเน็ต เมื่อวันที่ 17 ธันวาคม พ.ศ. 2558 โดยเป็นการแสดงเพลงเปิดตัวของรายการที่มีชื่อว่า "Pick Me" ในวันที่ 18 ธันวาคม พ.ศ. 2558 ได้มีการเปิดเผยข้อมูลของเด็กฝึกหัดที่เข้าร่วมรายการทั้ง 101 คน ผ่านทางเว็บไซต์, เฟซบุค, อินสตาแกรม และ Naver TV Cast ซึ่งมีทั้งข้อมูลส่วนตัว, รูปภาพ และวิดีโอแนะนำตัวเองของเด็กฝึกหัดแต่ละคน ในวันที่ 21 มกราคม พ.ศ. 2559 ซึ่งเป็นวันแถลงข่าวเปิดตัวรายการ ได้มีการเปิดเผยข้อมูลว่า เด็กฝึกหัดที่จะได้รับการคัดเลือกทั้ง 11 คนนั้นจะได้เดบิวต์เป็นเกิร์ลกรุ๊ปภายใต้สังกัด วายเอ็มซีเอนเตอร์เทนเมนต์ผู้เข้าแข่งขัน ผู้เข้าแข่งขัน. คำอธิบายจำนวนผู้เข้าแข่งขันแยกตามสังกัดรายละเอียดตอนตอนที่ 1 (22 มกราคม 2559) รายละเอียดตอน. ตอนที่ 1 (22 มกราคม 2559). ในตอนแรกของรายการ เด็กฝึกหัดทั้งหมดได้เข้าสู่สตูดิโอถ่ายทำ ซึ่งได้มีการเตรียมที่นั่งไว้ทั้งหมด 101 ที่นั่ง จัดเรียงในรูปแบบของพีระมิด เรียงตั้งแต่ที่นั่งหมายเลข 1 (ยอดพีระมิด) ไปจนถึงที่นั่งหมายเลข 101 โดยเด็กฝึกหัดสามารถเลือกที่นั่งได้เองตามความต้องการ จากนั้นเด็กฝึกหัดทั้งหมดก็ได้พบกับตัวแทนโปรดิวเซอร์แห่งชาติ จาง กึนซอก รวมถึงกลุ่มเทรนเนอร์ที่เป็นผู้ฝึกสอนในด้านการร้อง, การเต้น และการแร็ป โดยในการประเมินครั้งแรกเด็กฝึกหัดทุกคนจะต้องทำการแสดงที่ได้เตรียมมาต่อหน้าเทรนเนอร์ ซึ่งเด็กฝึกหัดจะแสดงแบ่งตามสังกัด แต่เทรนเนอร์จะประเมินผลเป็นรายบุคคล ลักษณะการประเมินจะแบ่งเป็นระดับ ตั้งแต่ระดับ A (ดีที่สุด), B, C, D และ F (แย่ที่สุด)ตอนที่ 2 (29 มกราคม 2559) ตอนที่ 2 (29 มกราคม 2559). หลังจากการประเมินรอบแรกเสร็จสิ้น พิธีกร จาง กึนซอก ก็ได้ประกาศให้เด็กฝึกหัดทุกคนทราบว่า ทุกคนจะต้องรับการประเมินครั้งที่ 2 โดยในครั้งนี้จะประเมินจากการร้องและเต้นเพลงประจำรายการที่มีชื่อว่า "Pick Me" เป็นรายบุคคล ซึ่งเด็กฝึกหัดทุกคนจะได้ขึ้นแสดงในรายการเพลง เอ็ม! เคาท์ดาวน์ แต่ท่อนร้องนั้นจะถูกแบ่งตามระดับ โดยเด็กฝึกหัดที่อยู่ในระดับ A จะได้ท่อนร้องมากที่สุดและได้ยืนอยู่กลางเวที ในขณะที่เด็กฝึกหัดที่อยู่ในระดับ F จะไม่มีท่อนร้องและได้ยืนอยู่ล่างเวทีเท่านั้น เด็กฝึกหัดทุกคนมีเวลาทั้งหมด 3 วันในการฝึกซ้อม โดยทั้งหมดได้เข้าสู่หอพักของรายการและฝึกซ้อมแยกตามระดับของตนเองตอนที่ 3 (5 กุมภาพันธ์ 2559) ตอนที่ 3 (5 กุมภาพันธ์ 2559). หลังจากได้รับผลการประเมินครั้งใหม่แล้ว เด็กฝึกหัดทุกคนได้มารวมตัวกันเพื่อทำการบันทึกเทปการแสดงเพลง "Pick Me" โดยเด็กฝึกหัดทั้งหมดได้ทำการเลือกผู้ที่จะเป็นเซนเตอร์ ซึ่งมาจากการโหวตให้กับเด็กฝึกหัดที่อยู่ในระดับ A ซึ่งผู้ที่ได้รับคะแนนโหวตมากที่สุดและได้เป็นเซนเตอร์ คือ เด็กฝึกหัด ชเว ยูจอง จากสังกัด แฟนตาจิโอ หลังจากนั้น เด็กฝึกหัดทุกคนได้พบกับพิธีกร จาง กึนซอก เพื่อรับทราบถึงการแข่งขันในภารกิจต่อไป นั่นก็คือ การแข่งขันแบบกลุ่ม (Group Battle) โดยที่เด็กฝึกหัดทุกคนจะถูกแบ่งออกเป็นทีม 4-5 คน ทั้งหมด 20 ทีม จากนั้นแต่ละทีมจะเลือกเพลงที่ต้องการจะใช้ในการแข่งขัน ซึ่งมีทั้งหมด 10 เพลง ทีมที่เลือกเพลงเดียวกันจะต้องทำการแข่งขันกัน การตัดสินจะวัดจากคะแนนโหวตของผู้ชมที่ได้เข้ามาชมการแสดงสด ทีมที่ได้รับคะแนนโหวตมากกว่าจะเป็นผู้ชนะ และสมาชิกทุกคนในทีมที่ชนะจะได้รับคะแนนพิเศษเพิ่มอีก 1,000 คะแนน เด็กฝึกหัดที่อยู่ในระดับ A จะได้รับสิทธิ์ในการเลือกเพลงและสมาชิกในทีม หลังจากการแข่งขันในรอบนี้ คะแนนโหวตจากผู้ชมจะถูกนำมารวมกับคะแนนโหวตออนไลน์ เด็กฝึกหัดที่มีคะแนนรวมทั้งหมดอยู่ในลำดับที่ 1-61 จะได้ผ่านเข้ารอบต่อไป และเด็กฝึกหัดที่มีคะแนนรวมทั้งหมดตั้งแต่ลำดับที่ 62 ลงไป จะถูกคัดออกจากการแข่งขันตอนที่ 4 (12 กุมภาพันธ์ 2559) ตอนที่ 4 (12 กุมภาพันธ์ 2559). ต่อเนื่องจากตอนที่แล้ว การแข่งขันแบบกลุ่มยังคงดำเนินต่อไปกับทีมที่เหลือ โดยเมื่อการแข่งขันจบลง พิธีกรได้ประกาศลำดับคะแนนรวมของเด็กฝึกทั้งหมด ซึ่งเด็กฝึกหัดที่ได้รับคะแนนโหวตสูงสุดคือ เด็กฝึกหัด คิม เซจอง จากสังกัด เจลลีฟิชเอนเตอร์เทนเมนต์ตอนที่ 5 (19 กุมภาพันธ์ 2559) ตอนที่ 5 (19 กุมภาพันธ์ 2559). ประมวลภาพกิจกรรมต่างๆของเด็กฝึกหัด เช่น การตรวจสุขภาพและฉีดยาป้องกันไข้หวัด, การออกกำลังกายและดูแลเรื่องการรับประทานอาหารจากเทรนเนอร์มืออาชีพ, การซ่อนกล้องในสถานการณ์ต่างๆ, การโหวตเลือกวิชวลเซนเตอร์ (ภาพลักษณ์) จากเด็กฝึกหัด และการประกาศอันดับครั้งแรก ซึ่งเด็กฝึกหัดที่ได้ลำดับที่ 1-61 จะได้ผ่านเข้ารอบต่อไป และเด็กฝึกหัดที่ได้ลำดับที่ 62 ลงไป จะถูกคัดออกจากการแข่งขันตอนที่ 6 (26 กุมภาพันธ์ 2559) ตอนที่ 6 (26 กุมภาพันธ์ 2559). ประเมินครั้งที่ 3 ตามตำแหน่งตอนที่ 7 (4 มีนาคม 2559) ตอนที่ 7 (4 มีนาคม 2559). ต่อเนื่องจากตอนที่แล้วตอนที่ 8 (11 มีนาคม 2559) ตอนที่ 8 (11 มีนาคม 2559). ประกาศลำดับ 1-35 โดยเด็กฝึกหัดที่ได้ลำดับที่ 36 ลงไป จะถูกคัดออกจากการแข่งขันตอนที่ 9 (18 มีนาคม 2559)ตอนที่ 10 (25 มีนาคม 2559) ตอนที่ 10 (25 มีนาคม 2559). ประกาศลำดับ 1-22 โดยเด็กฝึกหัดที่ได้ลำดับที่ 23 ลงไป จะถูกคัดออกจากการแข่งขันตอนที่ 11 (1 เมษายน 2559) ตอนที่ 11 (1 เมษายน 2559). กำเนิดเกิรล์กรุ๊ปแห่งชาติ ioi เทรนเนอร์ที่เหลือ 22 คน ได้ยืนอยู่บนเวที่แห่งนี้เป็นครั้งสุดท้ายโดยได้แสดงโชว์พิเศษ เพลง crush pick me when the cherry blossom fade ก่อนที่ จากกึนซอก จะเริ่มประกาศผู้ที่ได้เดบิวต์เป็น ioi ตามผลโหวตจากโปรดิวเซอร์แห่งชาติ และผู้ซึ่งได้ที่ 1 ในการแข่งขันครั้งนี้และได้เป็นเซ็นเตอร์ของวง ioi คือ จอนโซมี จากค่ายเจวายพี ซึ่งเมมเบอร์ทั้ง 11 คนจะต้องทำการโปรโมตเป็นเวลาร่วมกัน 1 ปี</doc>
