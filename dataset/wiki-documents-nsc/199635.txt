<doc id="199635" url="https://th.wikipedia.org/wiki?curid=199635" title="หม่อมเจ้าวงศ์ทิพย์สุดา เทวกุล">หม่อมเจ้าวงศ์ทิพย์สุดา เทวกุล หม่อมเจ้าหญิงวงศ์ทิพย์สุดา เทวกุล (12 พฤศจิกายน พ.ศ. 2437 - 6 เมษายน พ.ศ. 2512) เป็นพระธิดาในสมเด็จพระเจ้าบรมวงศ์เธอ กรมพระยาเทวะวงศ์วโรปการ และหม่อมพุก เทวกุล ณ อยุธยา ประสูติวันที่ 12 พฤศจิกายน พ.ศ. 2437 ทรงเป็นอดีตอาจารย์ใหญ่โรงเรียนราชินีบน มีเจ้าพี่น้องร่วมพระบิดาพระมารดา คือ- หม่อมเจ้าปรีดิเทพย์พงษ์ เทวกุล (พ.ศ. 2436-2513) เสกสมรสกับ หม่อมเจ้าลีลาศหงษ์ กฤดากร หม่อมราชวงศ์สอางค์ ปราโมช และหม่อมแตงไทย เดชผล - หม่อมเจ้าหญิงวงศ์ทิพย์สุดา เทวกุล (พ.ศ. 2437-2512) - หม่อมเจ้านิกรเทวัญ เทวกุล (พ.ศ. 2440-2519) เสกสมรสกับ หม่อมเจ้าสมทรง เกษมศรี - หม่อมเจ้าวิไลกัญญา เทวกุล (พ.ศ. 2442 - 2509)เสกสมรสกับ กรมหมื่นภาณุพงศ์พิริยเดช - หม่อมเจ้าหญิงสมรศรีโสภา เทวกุล (พ.ศ. 2444-2539) - หม่อมเจ้าอาทิตย์อุทัย เทวกุล (พ.ศ. 2446-2487) เสกสมรสกับ หม่อมมี ภมรสุต และหม่อมประสงค์ เพชรรัตน์ - หม่อมเจ้าหญิงพวงรัตนประไพ เทวกุล (พ.ศ. 2447-2542) เสกสมรสกับ หม่อมเจ้าอุปลีสาณ ชุมพล - หม่อมเจ้าหญิงแขไขจรัสศรี เทวกุล (พ.ศ. 2448-2539) เสกสมรสกับ หม่อมเจ้าสโมสรเกษม เกษมศรี - หม่อมเจ้าอัศนีฟ่องฟ้า เทวกุล (พ.ศ. 2450-2520) เสกสมรสกับ หม่อมเฉลย คุณชวลี หม่อมเจ้าวงศ์ทิพย์สุดา เทวกุล สิ้นชีพิตักษัยในวันที่ 6 เมษายน พ.ศ. 2512 สิริรวมพระชนมายุได้ 74 ปี 4 เดือน 24 วัน ซึ่งโรงเรียนราชินีบนถือว่าวันที่ 12 พฤศจิกายนของทุกปี เป็นวันสำคัญประจำปีของโรงเรียนวันหนึ่งเรียกว่า "วันวงศ์ทิพย์สุดา"</doc>
