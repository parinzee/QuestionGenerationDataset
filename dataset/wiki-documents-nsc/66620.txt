<doc id="66620" url="https://th.wikipedia.org/wiki?curid=66620" title="รางวัลตุ๊กตาทอง ครั้งที่ 2 ประจำปี พ.ศ. 2501">รางวัลตุ๊กตาทอง ครั้งที่ 2 ประจำปี พ.ศ. 2501 การประกวดภาพยนตร์ รางวัลตุ๊กตาทอง ครั้งที่ 2 ประจำปี พ.ศ. 2501 จัดขึ้นโดยสมาคมนักเรียนเก่าอัสสัมชัญ ร่วมกับสงบ สวนสิริ สมาคมโรงภาพยนตร์แห่งประเทศไทย (ประหลาท อิศรางกูร ณ อยุธยา นายกสมาคม) และสมาคมผู้ส่งเสริมการสร้างภาพยนตร์แห่งประเทศไทย (พระเจ้าวรวงศ์เธอ พระองค์เจ้าภาณุพันธ์ยุคล นายกสมาคม) พิธีประกาศผลอย่างเป็นทางการ จัด ณ เวทีลีลาศ สวนลุมพินี เมื่อวันที่ 9 ธันวาคม พ.ศ. 2501 โดยพระวรวงศ์เธอ พระองค์เจ้าเปรมบุรฉัตร เป็นผู้ประกาศผล รางวัลที่มอบเป็นรางวัลที่ออกแบบขึ้นใหม่เป็นรูป พระสุรัสวดี เทพีแห่งความรู้ และภาษา ของอินเดีย ออกแบบโดยนายจิตร บัวบุศย์ อาจารย์ใหญ่โรงเรียนเพาะช่าง และถ้วยเกียรติยศของพลเอกถนอม กิตติขจร (ยศขณะนั้น) สำหรับรางวัลภาพยนตร์ยอดเยี่ยม การประกวดครั้งนี้ มีภาพยนตร์เข้าประกวดจำนวน 21 เรื่อง คณะผู้จัดงานได้เริ่มฉายภาพยนตร์ที่ส่งเข้าประกวดให้คณะกรรมการตัดสินชม ตั้งแต่วันที่ 3 พฤศจิกายน 2501 และปิดรับภาพยนตร์เข้าประกวดในวันที่ 15 เดือนเดียวกัน คณะกรรมการตัดสินภาพยนตร์ประกอบด้วย พระวรวงศ์เธอ พระองค์เจ้าเปรมบุรฉัตร เป็นประธานกรรมการ, ธนิต อยู่โพธิ์ (อธิบดีกรมศิลปากร), สนั่น ปัทมะทิน, จิตร บัวบุศย์, บุญยง นิโครธานนท์, เขียน ยิ้มศิริ, เกสรี บูลสุข, ลัดดา ถนัดหัตถกรรม และ ระบิล บุนนาค เป็นคณะกรรมการ โดยมี สงบ สวนสิริ เป็นเลขานุการผู้ได้รับรางวัลรางวัลพิเศษ</doc>
