<doc id="427205" url="https://th.wikipedia.org/wiki?curid=427205" title="ชุดดำสัญญาณสยอง">ชุดดำสัญญาณสยอง ชุดดำสัญญาณสยอง () เป็นภาพยนตร์สยองขวัญ-ทริลเลอร์ กำกับโดย เจมส์ วัตคินส์ เขียนบทโดย เจน โกลด์แมน และอิงจากนวนิยายในชื่อเรื่องเดียวกันนี้ ของ ซูซาน ฮิลล์ ภาพยนตร์ชุดนี้สร้างโดย แฮมเมอร์ฟิล์มโปรดักชันส์ นำแสดงโดย แดเนียล แรดคลิฟฟ์, คิเอเรน ไฮด์ส, เจเน็ท แมคเทียร์, โซฟี สทัคกี้ และ ลิซ ไวท์ ภาพยนตร์ได้รับการเปิดตัวในสหรัฐฯและแคนาดา ณ วันที่ 3 กุมภาพันธ์ ค.ศ. 2012 ซึ่งได้รับการตอบรับโดยทั่วไปในเชิงบวก และได้รับการเปิดตัวในสหราชอาณาจักรวันที่ 10 กุมภาพันธ์ ค.ศ. 2012เนื้อเรื่องย่อ เนื้อเรื่องย่อ. เป็นเรื่องราวของทนายความหนุ่มที่มีชื่อว่า อาเธอร์ คิปส์ ซึ่งได้เดินทางมาทำงานเพียงคนเดียวในหมู่บ้านเล็กๆแห่งหนึ่ง โดยเขาได้อาศัยอยู่ในบ้านพักร้างในเกาะที่มีบรรยากาศวังเวง แล้วเขาก็พบกับเหตุการณ์ที่น่าสยดสยองอันเกี่ยวเนื่องกับวิญญาณของสตรีในชุดดำลึกลับนางหนึ่ง ซึ่งมีปริศนาต่างๆที่ชวนให้เกิดอาการผวาอย่างสุดเกินบรรยายนักแสดงนำนักแสดงนำ. - แดเนียล แรดคลิฟฟ์ รับบทเป็น อาเธอร์ คิปส์ ทนายความหนุ่ม - คิเอเรน ไฮด์ส รับบทเป็น แซม เดลี่ เจ้าของที่ดินชานเมือง - เจเน็ท แมคเทียร์ รับบทเป็น นางเดลี่ ภรรยาของเดลี่ - โซฟี สทัคกี้ รับบทเป็น สเตลลา คิปส์การสร้าง การสร้าง. ภาพยนตร์ได้รับการประกาศขึ้นใน ค.ศ. 2009 โดยมี เจน โกลด์แมน เป็นนักเขียนบท และมี เจมส์ วัตคินส์ เป็นผู้กำกับ ส่วนแดเนียล แรดคลิฟฟ์ ได้รับการประกาศว่าจะมารับบทเป็น อาเธอร์ คิปส์ เมื่อวันที่ 19 กรกฎาคม ค.ศ. 2010การถ่ายทำ การถ่ายทำ. ได้มีการวางแผนถ่ายทำภาพยนตร์เรื่องนี้ในระบบ 3 มิติ แต่ก็ได้ละแผนการดังกล่าวในภายหลัง การถ่ายทำอย่างเป็นทางการเริ่มขึ้นในวันที่ 26 กันยายน ค.ศ. 2010การตอบรับคำวิจารณ์ การตอบรับ. คำวิจารณ์. ภาพยนตร์ชุดนี้ได้รับการประเมินที่ 62/100 คะแนนจากเว็บไซต์เมต้าคริทิค โดยมีการแสดงให้เห็นถึงความเห็นว่าเป็นที่โปรดปรานโดยทั่วไปบ็อกซ์ออฟฟิศ บ็อกซ์ออฟฟิศ. ในช่วงสุดสัปดาห์เปิดตัว ชุดดำสัญญาณสยอง ทำรายรับไว้ที่ 20 ล้านเหรียญ ซึ่งเป็นการเปิดตัวที่สำเร็จมากที่สุดเท่าที่เคยมีมาของแฮมเมอร์ฟิล์ม และได้รับการจัดอยู่ในบ็อกซ์ออฟฟิศเป็นลำดับที่สองถัดจากภาพยนตร์ Chronicle ซึ่งทำรายรับมากกว่าราว 1 ล้านดอลลาร์สหรัฐ รายรับรวมทั้งหมดของภาพยนตร์ที่จัดฉายในอเมริกาถึงวันที่ 12 กุมภาพันธ์ ค.ศ. 2012 อยู่ที่ 35,456,000 ดอลลาร์สหรัฐ</doc>
