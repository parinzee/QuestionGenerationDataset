<doc id="404050" url="https://th.wikipedia.org/wiki?curid=404050" title="ซีเครตไทม์ (มินิอัลบั้ม)">ซีเครตไทม์ (มินิอัลบั้ม) ซีเครตไทม์ () เป็นมินิอัลบั้มแรกของวง Secret มีเพลงไตเติ้ลคือ Magic โดยเพลง Magic ขึ้นชาร์ตสูงสุดอยู่ที่ 3 ใน Gaon Chart และยังถือว่าเป็นเพลงเปิดตัวแท้จริงของวง Secret เนื่องจากเมื่อสมัยเดบิวต์ด้วยเพลง I Want You Back ไม่สามารถตีตลาดได้ประวัติ ประวัติ. 24 มีนาคม 2553 พวกเธอเปิดภาพอัลบั้มแจ็คเก็ตเป็นครั้งแรกให้สัมผัสในแบบชวนทึ่ง ซึ่งนอกจากภาพลักษณ์ที่ดูสบายๆของพวกเธอแล้ว Secret ก็ยังแฝงไปด้วยสไตล์ที่เต็มเปี่ยมด้วยเช่นกัน โดยเฉพาะกับการนำชื่อวงอย่าง SECRET ผสมกับชื่อเพลงไตเติ้ลอย่าง MAGIC ผ่านการใช้เซ็ตดวงไฟ ก็ยิ่งเพิ่มความอลังการให้กับรูปภาพนี้ได้เป็นอย่างมากสำหรับรูปภาพชุดนี้ได้ถ่ายทำกันเมื่อวันที่ 18 มีนาคมที่ผ่านมา ณ Nac's & Nam-A Artcenter นัมยังจู ภายใต้ฝีมือการกำกับภาพของช่างภาพชื่อดัง อีแจยุน ที่เคยฝากผลงานไว้กับศิลปินระดับท็อปไม่ว่าจะเป็น เรน (Rain), Ivy, พัคฮโยชิน (Park Hyo Shin), แบกจียอง (Baek Ji Young) และ WAX ก่อนหน้านี้ 29 มีนาคม 2553 ในเว็บไซต์ GomTV และพอร์ทัลวีดีโอต่างๆ ได้มีการเปิดตัวทีเซอร์ใหม่ของ ซีเคร็ท ความยาว 40 วินาที ที่มาพร้อมกับแบ็คกราวน์ป้ายแสงสีทองเป็นชื่อคำว่า SECRET พร้อมกับเผยโชว์แดนซ์อันแข็งแกร่งและลึกลับชวนให้แฟนๆทุกคนต่างให้การจับตามองผลงานมินิอัลบั้มชุดแรกของพวกเธอในครั้งนี้ นับเป็นการกลับมาอีกครั้งในรอบ 6 เดือน หลังจากที่เปิดตัวเข้าสู่วงการในเพลง 'I Want You Back' จากดิจิตอลซิงเกิ้ล 'Secret Time' ไปก่อนหน้านี้ ในขณะเดียวกันพวกเธอยังได้ร่วมงานกับนักแต่งเพลงชื่อดังอย่าง ชินซงดงโฮแรงงี, คังจีวอน และ คิมคิบอม ในเพลงไตเติ้ล 'MAGIC' อีกด้วย Secret (ซีเคร็ท) เผยรายชื่อทีมนักแต่งเพลงที่ได้เข้าร่วมในผลงานมินิอัลบั้มชุดใหม่ Secret คว้านักแต่งเพลงชื่อดังเข้าร่วมงานประกอบไปด้วย คังจีวอน, ชินซาดง โฮแรงงี, คิมคิบอม, Loptimist ภายใต้การจับตามองของแฟนๆสำหรับเพลงไตเติ้ล 'MAGIC' เป็นฝีมือการร่วมประพันธ์ของทีมนักแต่งเพลง ประกอบไปด้วย ชินซาดงโฮแรงงี ซึ่งเคยฝากฝีมือเอาไว้กับเพลง 'Hot Issue', 'Muzik' (4minute), 'Bad Girl' (BEAST), 'Bo Peep Bo Peep' (T-ARA) ฯลฯ, คังจีวอน (Kang Ji Won) เจ้าของเพลง 'Love You' (อีซึลชอล), 'Live in Heart' (Untouchable), 'Mystery' (BEAST) ฯลฯ รวมถึง คิมคิบอม (Kim Ki Bum) เจ้าของเพลง 'Can't Forget' (คิมจงกุก), 'Love Letter' (FT.Triple) ฯลฯ ในขณะเดียวกัน Secret ก็เตรียมนำเพลง '3 Years 6 Months' จากซิงเกิ้ลชุดแรกมาเรียบเรียงในสไตล์ใหม่อีกด้วยเช่นกัน สำหรับเพลงนี้ได้รับการเรียบเรียงใหม่โดยสุดยอดโปรดิวเซอร์แห่งเกาหลีอย่าง Loptimist นั่นเอง Loptimist เป็นโปรดิวเซอร์ที่เคยเข้าร่วมในผลงานอัลบั้มแนวเพลงฮิพฮอพของศิลปินอย่าง Drunken Tiger, Epik High, Untouchable ฯลฯ มาอย่างถ้วนหน้าแล้ว ไม่เพียงเท่านั้นเขายังเคยร่วมเป็นโปรดิวเซอร์ให้กับศิลปินฮิพฮอพจากสหรัฐอเมริกาอย่าง K-OTIX, Army Of The Pharaohs, Underclassmen ฯลฯ จนแฟนๆได้ให้ความสนใจกันเป็นจำนวนมาก 'Secret' ประสบปัญหาในระหว่างการผลิตซีดี ส่งผลให้ต้องเลื่อนวางจำหน่ายมินิอัลบั้มจากวันที่ 1 เมษายนไปเป็นวันที่ 6 เมษายน 2553 เดิมที 'Secret' มีแผนการวางจำหน่ายผลงานอัลบั้มมินิอัลบั้มชุดใหม่ 'Secret Time' ในวันที่ 1 เมษายน ผ่านทั้งช่องทางออน-ออฟไลน์ อย่างไรก็ตามจากความผิดพลาดที่เกิดขึ้นในระหว่างกระบวนการผลิตแผ่นซีดี ส่งผลให้ต้นสังกัดตัดสินใจสั่งผลิตงานเพลงใหม่ทั้งหมดในล็อตแรกรวมกว่า 5,000 ชุด เมื่อวันที่ 1 เมษายน 2553 'Secret' (ซงจีอึน จอนฮโยซอง ฮันซอนฮวา ซิงเกอร์) เปิดตัวมิวสิกวีดีโอและเพลง 'Magic' โดยการคัมแบ็คของพวกเธอในครั้งนี้ พวกเธอจะต้องร่วมศึกเดียวกับการคัมแบ็คของท็อปสตาร์อย่าง เรน (Rain) และ อีฮโยริ (Lee Hyori) ในเดือนเมษายนนี้ ในมิวสิกวีดีโอ Secret มาพร้อมกับภาพลักษณ์ที่เปลี่ยนไปโดยสิ้นเชิง ในเพลงเดบิวอย่าง 'I Want You Back' พวกเธอมาพร้อมกับภาพลักษณ์ในแบบน่ารักสดใส แต่การกลับมาในครั้งนี้พวกเธอกลายเป็นสาวเต็มตัวที่มาพร้อมกับโชว์อันทรงพลังและแข็งแกร่งรายชื่อเพลง</doc>
