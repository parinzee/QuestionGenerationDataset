<doc id="451878" url="https://th.wikipedia.org/wiki?curid=451878" title="ชาดา ไทยเศรษฐ์">ชาดา ไทยเศรษฐ์ ชาดา ไทยเศรษฐ์ สมาชิกสภาผู้แทนราษฎร จังหวัดอุทัยธานี สังกัดพรรคชาติไทยพัฒนา และเป็นประธานคณะกรรมาธิการเกษตรและสหกรณ์ สภาผู้แทนราษฎรไทย ชุดที่ 24ประวัติ ประวัติ. ชาดา เกิดเมื่อวันที่ 7 มิถุนายน พ.ศ. 2504 เป็นบุตรของเดชา กับปาลี้ ไทยเศรษฐ์ มีพี่ชายชื่อ ชัยยศ ไทยเศรษฐ์ (เสียชีวิต) และน้องสาวชื่อ มนัญญา ไระพบพยพยพรพนพยทยเศรษฐ์ จบการศึกษาชั้นมัธยมศึกษาจากศูนย์การศึกษานอกโรงเรียนอำเภอทัพทัน จังหวัดอุทัยธานี และสำเร็จการศึกษาระดับปริญญาตรี สาขารัฐศาสตร์ จากมหาวิทยาลัยรามคำแหง และระดับปริญญาโท สาขารัฐศาสตร์ มหาวิทยาลัยรามคำแหง ชาดา มีบุตรชายและบุตรสาวทั้งหมด 7 คน เป็นบุตรในสมรส 4 คน และเป็นบุตรนอกสมรสที่รับรองแล้วอีก 3 คน ชาดา เคยถูกจับกุมในข้อหาจ้างวานฆ่าสมเกียรติ จันทร์หิรัญ เลขานุการของประแสง มงคลศิริ ส.ส.พรรคไทยรักไทย เหตุเกิดเมื่อปี พ.ศ. 2546 สุดท้ายศาลพิพากษายกฟ้องในปี พ.ศ. 2548 ชาดาถูกลอบยิงเมื่อวันที่ 20 สิงหาคม พ.ศ. 2555 ที่ตำบลหมูสี อำเภอปากช่อง จังหวัดนครราชสีมา แต่ไปถูกฟารุต ไทยเศรษฐ์ ผู้เป็นบุตรถูกยิงเสียชีวิตบนรถของชาดา ซึ่งในขณะนั้นชาดานั่งอยู่บนรถของเพื่อน ในวันที่ 23 มีนาคม พ.ศ. 2560 เจ้าหน้าที่ตำรวจทหารเข้าค้นบ้านและแจ้งข้อหาพกอาวุธสงครามไว้ในครอบครองการทำงาน การทำงาน. ชาดา ไทยเศรษฐ์ เป็นนักการเมืองท้องถิ่น เคยดำรงตำแหน่งนายกเทศมนตรีเมืองอุทัยธานี ต่อมาในการเลือกตั้ง พ.ศ. 2550 ได้รับเลือกตั้งเป็นสมาชิกสภาผู้แทนราษฎร จังหวัดอุทัยธานี สังกัดพรรคชาติไทย และได้รับเลือกตั้งอีกสมัยในการเลือกตั้ง พ.ศ. 2554 สังกัดพรรคชาติไทยพัฒนา ในระหว่างดำรงค์ตำแหน่งสภาผู้แทนราษฎร ชาดาไทยเศรษฐ์ ได้ดำรงตำแหน่ง ประธานกรรมาธิการการเกษตรและสหกรณ์สภาผู้แทนราษฎร และ กรรมาธิการงบประมาณเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
