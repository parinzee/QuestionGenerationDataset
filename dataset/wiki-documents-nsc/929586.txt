<doc id="929586" url="https://th.wikipedia.org/wiki?curid=929586" title="จังหวัดคาบีเต">จังหวัดคาบีเต จังหวัดคาบีเต (; ชาบากาโน: Provincia de Cavite) เป็นจังหวัดในประเทศฟิลิปปินส์ ตั้งอยู่ทางชายฝั่งตอนใต้ของอ่าวมะนิลาในเขตคาลาบาร์โซน เกาะลูซอน อยู่ห่างจากมะนิลาไปทางทิศใต้ และเป็นหนึ่งในจังหวัดที่มีการพัฒนาอุตสาหกรรมอย่างก้าวกระโดด เนื่องจากอยู่ใกล้กับเมโทรมะนิลา ในปี ค.ศ. 2015 มีประชากร 3,678,301 คน จึงเป็นจังหวัดที่มีประชากรมากที่สุดของประเทศภูมิศาสตร์ ภูมิศาสตร์. จังหวัดคาบีเต ล้อมรอบด้วยจังหวัดลากูนาทางทิศตะวันออก, เมโทรมะนิลาทางทิศตะวันออกเฉียงเหนือ และจังหวัดบาตังกัสทางทิศใต้ ส่วนทิศตะวันตกติดกับทะเลฟิลิปปิน ส่วนหนึ่งของทะเลจีนใต้ คาบีเตเป็นจังหวัดที่มีพื้นที่น้อยเป็นอันดับที่สองในเขตคาลาบาร์โซน รองจากจังหวัดรีซัล โดยจังหวัดคาบีเตมีพื้นที่ คิดเป็นร้อยละ 8.72 ของพื้นที่เขตคาลาบาร์โซน และคิดเป็นร้อยละ 0.48 ของพื้นที่ทั้งประเทศ เทศบาลที่มีพื้นที่มากที่สุด คือ มารากอนดอน () และซีลัง () ส่วนเทศบาลที่เล็กที่สุดคือ โนเบเลตา ( คิดเป็นร้อยละ 0.38 ของพื้นที่ทั้งจังหวัด)ภูมิอากาศ ภูมิอากาศ. จังหวัดคาบีเต มีลักษณะภูมิอากาศแบบที่ 1 อ้างอิงตามแผนที่ภูมิอากาศฟิลิปปินส์ ฤดูกาลแบ่งออกเป็น 2 ฤดู ได้แก่ ฤดูแล้ง (พฤศจิกายน-เมษายน) และฤดูฝน (พฤษภาคม-ตุลาคม) ถ้าอ้างอิงตามแบบเคิปเปน จังหวัดคาบีเตจะมีภูมิอากาศแบบมรสุมเขตร้อน (Am)</doc>
