<doc id="9054" url="https://th.wikipedia.org/wiki?curid=9054" title="รถยนต์">รถยนต์ รถยนต์หมายถึง ยานพาหนะทางบกที่ขับเคลื่อนที่ด้วยพลังงานอย่างใดอย่างหนึ่งและถ่ายทอดลงสู่ล้อ เพื่อพาผู้ขับ ผู้โดยสาร หรือสิ่งของ ไปยังจุดหมายปลายทาง ปัจจุบัน รถยนต์โดยส่วนมากได้รับการออกแบบอย่างซับซ้อนในทางวิศวกรรม และหลากหลายประเภท ตามความเหมาะสมของการใช้งาน หรือใช้สำหรับงานเฉพาะกิจ ทั้งนี้เว้นแต่รถไฟประวัติ ประวัติ. ก่อนช่วงปฏิวัติอุตสาหกรรม ยานพาหนะของผู้คนในสมัยนั้น ยังคงอาศัยแรงของสัตว์ เช่น รถม้า หลังจากมีการปฏิวัติอุตสาหกรรม ได้มีการประยุกต์ใช้แรงดันไอน้ำมาขับเคลื่อนเป็นยานพาหนะแบบใหม่ที่ไม่ต้องอาศัยแรงของสัตว์ ในปี ค.ศ. 1886 คาร์ล เบนซ์ (Karl Benz) วิศวกรชาวเยอรมันได้สร้างรถยนต์ที่ใช้เครื่องยนต์เพลิงเผาไหม้คันแรกของโลกได้สำเร็จ (Benz Patent Motorwagen) โดยใช้โครงสร้างแบบลูกสูบเหมือนของเครื่องจักรไอน้ำ เพียงแต่ได้เพิ่มอุปกรณ์ที่จะเปลี่ยนเชื้อเพลิงในรูปของเหลวให้กลายเป็นก๊าซ และเพิ่มวาล์วไอดีไอเสีย ในรูปแบบของเครื่องยนต์ 4 จังหวะ (ปัจจุบันรถยนต์ใช้ระบบเครื่องยนต์แบบสันดาปภายใน) เครื่องยนต์ที่ใช้พลังงานเชื้อเพลิงในยุคแรกๆ นั้น ใช้น้ำมันเบนซินเป็นเชื้อเพลิง ต่อมา ปี 1897 รูดอล์ฟ ดีเซล พยายามคิดค้นพลังงานอื่นมาใช้กับเครื่องยนต์ จนสำเร็จเป็นเครื่องยนต์ดีเซล ประเทศไทยเริ่มมีรถยนต์ใช้ในช่วงปี พ.ศ. 2446 (ค.ศ. 1903) ในรัชสมัยพระบาทสมเด็จพระจุลจอมเกล้าเจ้าอยู่หัว รัชกาลที่ 5 โดยชาวต่างชาติเป็นคนนำเข้ามาภายในประเทศซึ่งได้รับความสนใจเป็นอย่างมาก หลังจากนั้นไทยได้เริ่มมีอุตสาหกรรมรถยนต์โดยใช้ชื่อบริษัทว่า ไทยรุ่ง ยูเนี่ยนคาร์รายชื่อยี่ห้อรถยนต์ในไทยรายชื่อยี่ห้อรถยนต์ในไทย. - ญี่ปุ่น: โตโยต้า, เล็กซัส, มาสด้า, ฮอนด้า, มิตซูบิชิ, นิสสัน, ซูบารุ, ซูซูกิ, อีซูซุ, ฮีโน่, มิตซูโอกะ - เกาหลีใต้: ฮุนได มอเตอร์ส, เกีย, ซันยอง - มาเลเซีย: โปรตอน - อินเดีย: ทาทา - จีน: เฌอรี่, ตงฟง, โฟตอน, แม็คซัส - สหรัฐอเมริกา: เชฟโรเลต, ฟอร์ด, เทสลา, จี๊ป - อังกฤษ: มินิ, เอ็มจี, แอสตันมาร์ติน, เบนท์เลย์, แลนด์โรเวอร์, โลตัส, แมคลาเรน, โรลส์-รอยซ์, จากัวร์ - เยอรมนี: เมอร์เซเดส-เบนซ์, บีเอ็มดับเบิลยู, โฟล์กสวาเกน, ปอร์เช่, ออดี้, โอเปิล - สวีเดน: วอลโว่ - ฝรั่งเศส: เปอโยต์, ซีตรอง - อิตาลี: มาเซราตี, เฟอร์รารี่, ลัมโบร์กีนี, อัลฟ่า โรมิโอ - เช็กเกีย: สโกด้า - ไทย: ไทยรุ่ง ยูเนี่ยนคาร์, เดวา ออโต้, วีรา ออโตโมทีฟ, ไมน์ โมบิลิตี้</doc>
