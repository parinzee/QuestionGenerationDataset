<doc id="365336" url="https://th.wikipedia.org/wiki?curid=365336" title="หลวงพ่อฟู อติภทฺโท">หลวงพ่อฟู อติภทฺโท หลวงพ่อฟู ท่านมีนามเดิมว่า “ฟู” นามสกุล “ดวงดารา” เกิดเมื่อวันที่ 3 ธันวาคม พ.ศ. 2465 ตรงกับวันอาทิตย์ ขึ้น 15 ค่ำ เดือนอ้าย ปีจอ ณ บ้านบางสมัคร โยมบิดา มารดา ชื่อ “นายนุ่ม-นางเปี่ยม ดวงดารา” ด้วยความที่มีจิตใจเลื่อมใสในพระพุทธศาสนา ดังนั้นเมื่ออายุครบ 20 ปีบริบูรณ์ท่านจึงได้อุปสมบทเป็นพระภิกษุสงฆ์เมื่อวันพฤหัสบดีที่ 1 พฤษภาคม พ.ศ. 2485 ณ วัดบางสมัคร โดยมี “พระครูพิบูลย์คณารักษ์” (หลวงพ่อดิ่ง) วัดบางวัวเป็นพระอุปัชฌาย์ “พระครูธรรมกิจนุรักษ์” (หลวงพ่อชื้อ) วัดทองนพคุณ เขตคลองสาน กรุงเทพฯ เป็นพระกรรมวาจาจารย์ “พระครูเมธีธรรมโฆสิต” (หลวงพ่อจอม) อดีตเจ้าอาวาสวัดบางสมัคร เป็นพระอนุสาวนาจารย์ โดยหลวงพ่อฟูท่านได้รับฉายาว่า “อติภทโท” และรูปร่างของท่านจะค่อนข้างเล็ก หลวงพ่อฟู เป็นพระที่มีจิตใจเมตตา แต่ความเมตตาของท่านมีมาก เพราะระหว่างที่พวกเรานั่งสนทนากับท่าน พบว่าการจราจรในกุฏิของท่านค่อนข้างหนาแน่น บางคนก็มาติดต่อเรื่องบวช บางคนก็มาขอความช่วยเหลือ บางคนก็มาขอฤกษ์ ฯลฯ ซึ่งศาสนิกชนทั้งหลายต่างไม่เห็นหลวงพ่อปฏิเสธคำขอเลย มีแต่จะครองปัญหาและแนะนำวิธีแก้ไขหรือไม่ก็สงเคราะห์กันไปตามความเหมาะสม</doc>
