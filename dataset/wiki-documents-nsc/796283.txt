<doc id="796283" url="https://th.wikipedia.org/wiki?curid=796283" title="เจสซี ลินการ์ด">เจสซี ลินการ์ด เจสซี อีลิส ลินการ์ด () เกิดวันที่ 15 ธันวาคม ค.ศ. 1992 ที่วอร์ริงตัน/อังกฤษ เป็นนักฟุตบอลชาวอังกฤษ เล่นตำแหน่งกองกลางตัวรุกให้กับแมนเชสเตอร์ยูไนเต็ดในพรีเมียร์ลีก ประเทศอังกฤษประวัติการค้าแข้ง ประวัติการค้าแข้ง. เจสซี ลินการ์ดเป็นแข้งจากทีมเยาวชนแมนเชสเตอร์ยูไนเต็ด ความรวดเร็วและความชาญฉลาดในการเคลื่อนไหวถือเป็นคุณสมบัติล้ำค่าในขุมกำลังของโชเซ มูรีนโย ก่อนหน้านั้น ดาวเตะผู้เกิดในเมืองวอร์ริงตันรายนี้ลงสนามให้กับปีศาจแดงเพียงหนึ่งนัด และได้โอกาสลงเป็นตัวสำรองในครึ่งหลังสำหรับการแข่งขันกับเอฟเวอร์ตันช่วงกลางเดือนตุลาคม แต่ผลงานที่ยอดเยี่ยมที่กูดิสันพาร์ก ก็ทำให้เขากลายเป็นตัวจริงอย่างสม่ำเสมอ เจสซีกลับไปลงสนามที่เวมบลีย์อีกสองครั้ง และก็ยิงได้อีกสองประตู ลูกแรกในศึกเอฟเอคอมมิวนิตีชีลด์ จากนั้นเป็นฟุตบอลลีกคัพ รอบชิงชนะเลิศ สิ่งดังกล่าวทำให้เขาได้รับการขนานนามว่าเป็นผู้เล่นในเกมสำคัญ เช่นเดียวกับคนที่มักจะทำประตูสุดสวย ลินการ์ดคงมิได้เฝ้าฝันถึงฤดูกาลที่ยอดเยี่ยมอย่างปี 2015/2016 โดยฤดูกาลดังกล่าวปิดฉากลงด้วยลูกวอลเลย์ในช่วงต่อเวลาพิเศษของเขาช่วยให้ต้นสังกัดคว้าแชมป์เอฟเอคัพ นัดถัดมากับซีเอสเคเอ มอสโก เขาได้เริ่มต้นศึกยูฟ่าแชมเปียนส์ลีก โดยยิงประตูแรกหนึ่งเดือนหลังจากนั้น สำหรับเกมในบ้านที่พบกับเวสต์บรอมมิชอัลเบียน ก่อนตามด้วยประตูสุดงามในนัดที่เสมอกับเชลซี 1-1 ต้องบอกว่าผลงานของนักเตะที่เคยสวมเสื้อหมายเลข 35 ยอดเยี่ยมมาก - ฟอร์มที่ดีที่สุดเกิดขึ้นกับตำแหน่งตัวรุกที่คอยปั่นป่วนอยู่ด้านหลังแรชฟอร์ดในชัยชนะศึกแมนเชสเตอร์ดาร์บี นัดที่เอติฮัดเมื่อเดือนมีนาคม และเจสซียิงประตูช่วยให้ปีศาจแดงที่เหลือ 10 คนคว้าแชมป์เอฟเอคัพ ในฤดูกาลแรกที่แจ้งเกิดกับทีม พร้อมมีชื่อเข้าไปเป็นส่วนหนึ่งในประวัติศาสตร์ของสโมสร มีความรู้สึกว่าดาวเตะวัย 23 ปี สามารถมอบผลงานที่ดีกว่านี้ในฤดูกาล 2016/2017 กองกลางตัวรุกของแมนเชสเตอร์ยูไนเต็ดพัฒนาขึ้นมาตามระดับชั้นหลังได้รับการดูแลอย่างดีจากสตาฟโค้ช เจสซีประเดิมสนามนัดแรกในเกมเปิดหัวฤดูกาล 2014/2015 พบสวอนซีซิตี แม้จะเคยมีชื่อติดขุมกำลังในวันแข่งขันภายใต้การนำของเดวิด มอยส์ แต่เป็นลูวี ฟัน คาล ที่มอบโอกาสการลงสนามในทีมชุดใหญ่เป็นครั้งแรกให้กับเขา อย่างไรก็ตาม เรื่องดังกล่าวต้องจบลงอย่างน่าผิดหวังเพราะอาการบาดเจ็บที่เขาได้รับหลังการแข่งขันผ่านไปเพียง 24 นาทีกับบทบาทที่เขาไม่ถนัดอย่างตำแหน่งฟุลแบ็ก เจสซีมิได้ย่อท้อจากเหตุการณ์ดังกล่าวและฟื้นตัวกลับมาจากอาการบาดเจ็บก่อนเซ็นสัญญาไปเล่นให้กับสโมสรฟุตบอลดาร์บีเคาน์ตีแบบยืมตัวในช่วงเดือนกุมภาพันธ์ ค.ศ. 2015 ดาวรุ่งรายนี้ลงสนาม 15 นัดให้ "แกะเขาเหล็ก" โดยยิงสองประตูช่วยให้ทีมของสตีฟ แม็คคลาเรน ขยับไปนำเป็นจ่าฝูงช่วงต้นเดือนมีนาคม อย่างไรก็ตาม ผลงานที่ตกลงไปช่วงท้ายฤดูกาลทำให้ดาร์บีเคาน์ตีพลาดโอกาสผ่านไปเล่นรอบเพลย์ออฟโดยขาดไปแค่แต้มเดียว หลังผ่านช่วงเวลาการค้าแข้งในถิ่นไพรด์พาร์ก ลินการ์ดแสดงเจตจำนงในการก้าวขึ้นสู่ทีมชุดใหญ่ของปีศาจแดงอีกครั้ง โดยเป็นหนึ่งในผู้เล่นที่โชว์ผลงานโดดเด่นที่สุดให้กับทีมชาติอังกฤษรุ่นอายุไม่เกิน 21 ปีในศึกชิงแชมป์ยุโรป รอบสุดท้าย และยิงประตูในเกมที่พบกับทีมชาติสวีเดน เขาพิสูจน์ให้เห็นว่าสามารถรับมือกับการเลื่อนชั้นในระดับเยาวชนหลังจากการคว้าแชมป์เอฟเอยูธคัพ ตัวรุกรายนี้สามารถลงเล่นในตำแหน่งปีกทั้งสองข้าง หรือบทบาทตัวกลางที่ถนัดด้านหลังกองหน้า ลินการ์ดเป็นนักเตะที่จบสกอร์ได้อย่างยอดเยี่ยม มีส่วนผสมทั้งลูกยิงสวย ๆ และการทำประตูที่เฉียบคม เขาสร้างปัญหาให้กับแนวรับของคู่แข่งด้วยความรวดเร็วในการวิ่ง และคอยลงมาเล่นเกมรับช่วยทีมอยู่เสมอ ดาวเตะรายนี้โชว์ฟอร์มน่าประทับใจระหว่างการทัวร์ 2012 กับดีเอชเอล และมีชื่อบนม้านั่งสำรองในการแข่งขันอีเอฟแอลคัพกับนิวคาสเซิลและเชลซี ปลายปีดังกล่าว เจสซีย้ายไปเล่นให้กับเลสเตอร์ซิตีด้วยสัญญายืมตัวเพื่อหาประสบการณ์กับฟุตบอลชุดใหญ่ แต่กลับมาอยู่กับแมนเชสเตอร์ยูไนเต็ดทันเวลา ช่วยให้ขุมกำลังของวอร์เรน จอยซ์คว้าแชมป์ได้มากขึ้น เจสซี ทำสถิติเป็นผู้เล่นของแมนเชสเตอร์ยูไนเต็ดที่ลงสนามให้กับทีมเกิน 100 ครั้งเมื่อวันที่ 28 พฤศจิกายน ค.ศ. 2017 โดยแมนเชสเตอร์ยูไนเต็ดเอาชนะวอตฟอร์ดไปด้วยจำนวนประตู 4-2 (โดยเจสซียิงได้ 1 ประตูในนัดนี้)สถิติเกียรติประวัติ เกียรติประวัติ. แมนเชสเตอร์ ยูไนเต็ด- เอฟเอยูธคัพ: 2010–11 - เอฟเอคัพ: 2015–16 - เอฟเอคอมมิวนิตีชีลด์: 2016 - อีเอฟแอลคัพ: 2016–17 - ยูฟ่ายูโรปาลีก: 2016–17</doc>
