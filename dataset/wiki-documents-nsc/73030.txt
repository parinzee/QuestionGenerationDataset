<doc id="73030" url="https://th.wikipedia.org/wiki?curid=73030" title="แมงปอ ชลธิชา">แมงปอ ชลธิชา แมงปอ ชลธิชา เป็นนักร้องและนักแสดงหญิงชาวไทย ที่ประสบความสำเร็จจนมีชื่อเสียงจากผลงานเพลงลูกทุ่งในค่ายนพพร ซิลเวอร์โกลด์และอาร์สยาม โดยเพลงที่มีชื่อเสียงโด่งดังเป็นจำนวนมาก อาทิ สาวนครชัยศรี , หนูกลัวตุ๊กแก , ตามหาสมชาย , คอยรักหนุ่มตังเก , คำเตือนของแม่ ,นางสาวแนนซี่ ,หนูอยากโดนอุ้ม , สมชายเปลี่ยนไป , รักเก้อเพราะก้อนอิฐ , แม่ครัวหัวไข่ , รอรักหนุ่ม อ.บ.ต. , สาวลูกทุ่ง , ท้ารัก , ชอบคนมีตังค์ , จอนห์นี่ที่รัก , โอ้โฮ้บางกอก , นักรบนิรนาม , เซ็นใบหย่า และ เปิดใจ เป็นต้น ทุกครั้งบนเวทีคอนเสิร์ต การแสดงสดแมงปอ ชลธิชา ถือว่าเป็นการแสดงสดที่ สนุก และอลังการเต็มเวทีไปหมด จนแฟนๆเรียกเธอว่า ราชินีเพลงโชว์ประวัติ ประวัติ. แมงปอ ชลธิชา มีชื่อจริงว่า พิมพ์พัชชา ทองแดง เกิดเมื่อวันพฤหัสบดีที่ 12 พฤษภาคม พ.ศ. 2526 ที่จังหวัดขอนแก่น เป็นบุตรคนโตของนายขวัญชัย ทองแดง และนางพิศมัย ทองแดง และมีน้องชายอีก 1 คน และจบการศึกษาระดับอนุปริญญาจาก คณะนิเทศศาสตร์ มหาวิทยาลัยกรุงเทพ แมงปอ ชลธิชา เข้าสู่วงการบันเทิง โดยการแสดงละครโทรทัศน์เรื่อง "นางเอกหลังบ้าน" ทางช่อง 7ในปีพ.ศ. 2542 ใช้ชื่อในการแสดงว่า ชลธิชา เสงี่ยมลักษณ์ จนเธอได้พบกับ น้อย โพธิ์งาม จึงถูกชักชวนเข้าสู่วงการเพลงลูกทุ่งในค่าย นพพร ซิลเวอร์โกลด์วงการเพลงวงการเพลง. - พ.ศ. 2543 อัลบั้มชุดที่ 1 สาว 16 นพพร ซิลเวอร์โกลด์ อัลบั้มนี้เพลงส่วนมาก เป็นการนำเพลงเก่ามาร้องและทำดนตรีใหม่ ประกอบกับแนวเพลงยังไม่ชัดเจน จึงทำให้ยังไม่เป็นที่รู้จักในวงการเพลงลูกทุ่งมากนัก ในอัลบั้มนี้มีเพลงที่เป็นที่รู้จักได้แก่ ส่งแฟนขึ้นรถไฟ , สาว 16 ,หลานรักน้าไม่ลง เป็นต้น- พ.ศ. 2545 อัลบั้มชุดที่2 หนูกลัวตุ๊กแก มีเพลงฮิตอย่าง หนูกลัวตุ๊กแก , สาวนครชัยศรี , รักน้องไม่ต้องกลัวไฟแนนซ์ , หมายขันหมาก , ขอบคุณความสบาย เป็นต้น ซึ่งในอัลบั้มชุดนี้ก็ประสบความสำเร็จมากกว่าชุดแรก- พ.ศ. 2546 อัลบั้มชุดที่3 ตามหาสมชาย มีเพลงฮิตเกือบทั้งอัลบั้มอย่าง ตามหาสมชาย , คอยรักหนุ่มตังเก , คำเตือนของแม่ , ทำดีปีเดียว , ไม่ชัวร์อย่าโชว์ , อย่าเล่นของ , ดูใจกันก่อน เป็นต้น แมงปอโด่งดังสุดขีดในอัลบั้มชุดนี้ มียอดจำหน่ายเทปมากถึง1,000,000 ตลับ สร้างปรากฏการณ์ที่มียอดจำหน่ายสูงที่สุด ของค่ายนพพร ซิลเวอร์โกลด์และยังไม่มีศิลปินท่านไหนในค่ายนพพรมาลบล้างสถิตินี้ได้ ส่งผลให้เธอเป็นเบอร์1ของค่ายนพพร ตั้งแต่บัดนั้นเป็นต้นมา- พ.ศ. 2547 อัลบั้มชุดที่4 นางสาวแนนซี่ มีเพลงฮิตอย่าง นางสาวแนนซี่ , สมชายเปลี่ยนไป , หนูอยากโดนอุ้ม , รักเก้อเพราะก้อนอิฐ , สาบานก่อนบวช , อย่าหลอกกันนะ เป็นต้น แมงปอกลับมาโด่งดังอีกครั้ง เพราะแนวเพลงเป็นเพลงลูกทุ่ง เพลงเต้น ที่เป็นเอกลักษณ์ของแมงปอ แถมเนื้อหาเพลงยังฟังได้ถูกเพศทุกวัย และเพิ่มสีสันกับเพลงที่แซวคดีโด่งดังอย่างคดีอุ้มทนาย สมชาย นีละไพจิตร กับเพลง หนูอยากโดนอุ้ม กับ สมชายเปลี่ยนไป ที่โดนใจแฟนเพลงเป็นอย่างมาก อัลบั้มนี้ประสบความสำเร็จสูงสุด มียอดขายล้านตลับเช่นเคย ส่งผลให้เธอเป็นเสาหลักหารายได้ให้กับค่าย เป็นต้นมา- พ.ศ. 2549 อัลบั้มชุดที่ 5 แม่ครัวหัวไข่ อัลบั้มชุดนี้เปิดตัวกับภาพลักษณ์ ที่ดูสนุกสนานน่ารัก มีเพลงฮิตอย่าง แม่ครัวหัวไข่ , รอรักหนุ่มอ.บ.ต. , พี่หลวงอย่างวงน้อง , ตามล่าชายลวง เป็นต้น- พ.ศ. 2550 อัลบั้มชุดที่ 6 แมงปอล้อรัก มีเพลงฮิตอย่าง สาวลูกทุ่ง ,แมงปอล้อรัก , สาวใต้ใจดี , ได้ข่าวว่าแฟนทิ้ง เป็นต้น อัลบั้มชุดนี้ได้รับความนิยมพอสมควร- พ.ศ. 2551 อัลบั้มชุดที่ 7 ท้ารัก แมงปอกลับมาโด่งดังอีกครั้งในอัลบั้มชุดนี้ มีเพลงฮิตอย่าง ท้ารัก , ชอบคนมีตังค์ ฯลฯเป็นต้น ปรับเปลี่ยนแนวเพลงให้มีกลิ่นอายของเพลงแดนซ์และซาวด์เพลงเกาหลีมาผสมอยู่ด้วยโดยเฉพาะเพลง ท้ารัก แถมเสื้อผ้าหน้าและแดนซ์เซอร์เสื้อผ้าที่อลังการ- พ.ศ. 2552 อัลบั้มชุดที่ 8 จอนห์นี่ที่รัก มีเพลงฮิตอย่าง นักรบนิรนาม โอโฮ้บางกอก จอนห์นี่ที่รัก ซึ่งเป็นการนำเพลงของบุษบา อธิษฐานมาเรียบเรียงใหม่ ซึ่งก็ประสบความสำเร็จอย่างสูง ส่งผลให้เพลง นักรบนิรนามหรือเพลงอื่นๆ ถูกนำไปประกวดอยู่บ่อยครั้ง- พ.ศ. 2554 อัลบั้มชุดที่ 9 เริ่ดค่ะ เป็นอัลบั้มชุดสุดท้ายกับค่ายนพพร ซิลเวอร์โกลด์ ซึ่งอัลบั้มนี้ไม่ประสบความสำเร็จมากนัก แถมมีเพลงใหม่ที่ออกมาเพียง 3เพลง จึงไมประสบความสำเร็จมากเท่าไหร่- จนกระทั่งหมดสัญญากับทางค่ายนพพร เมื่อปี 2555 โดยเข้ามาในสังกัดอาร์สยาม ในเวลา 8 ปี แต่ อยู่ได้เพียง6ปี จากนั้นจึงออก ซิงเกิ้ล เพียง 4เพลงในเวลา6ปีเท่านั้น แถม เพลงของแมงปอไม่ค่อยโด่ดเด่นเหมือนเมื่อก่อน บวกกับศิลปินในสังกัดเยอะจึงทำให้ไม่ประสบความสำเร็จเท่าไหร่ จนในเดือนธันวาคม พ.ศ. 2560 ค่ายเพลงอาร์เอสได้ปรับเปลี่ยนด้านเครือเพลงในค่ายครั้งใหญ่ โดยยุบค่ายเพลงสตริงหรือเพลงป๊อปเข้ารวมกับเพลงลูกทุ่ง โดยใช้ชื่ออาร์สยามต่อไป แต่เปลี่ยนโลโก้และคอนเซปของค่ายให้เป็นดนตรีไร้ขอบ พร้อมรักษาศิลปินในค่ายให้เหลือเฉพาะคนที่มีชื่อเสียงโด่งดังที่สามารถทำกำไรให้ค่ายได้ ส่วนนักร้องกลุ่มที่เหลือจะมีการคืนสัญญา ส่วนแมงปอ ชลธิชานั้นอยู่ในกลุ่มคืนสัญญา กล่าวคือตั้งแต่ พ.ศ. 2561 แมงปอ ชลธิชาเป็นนักร้องอิสระจนปัจจุบันชีวิตส่วนตัว ชีวิตส่วนตัว. แมงปอ ชลธิชา เคยสมรสกับ อนุทัศน์ ศรีสวัสดิ์ (ไอซ์) อย่างเงียบๆ ที่สตูดิโอนพพรซิลเวอร์โกลด์ เมื่อ วันที่ 10 สิงหาคม พ.ศ. 2551 ก่อนจะแยกทางกันอยู่ ในปี พ.ศ. 2553 แต่ในต้นปี พ.ศ. 2560 ได้ประกาศผ่านเฟซบุกส่วนตัวว่า ได้ทั้งครรภ์แล้วกับแฟนหนุ่มที่อยู่กินกันมา 2 ปี คือ ปิยะพงษ์ จำปาเฟื่อง (บิ๊ก) โดยไม่คิดจะจัดงานวิวาห์กันเพราะต้องการจะเก็บเงินไว้ให้ลูกภาพลักษณ์ภาพลักษณ์. - แมงปอ ชลธิชา แสดงละครโทรทัศน์มาก่อนจะมาเป็นนักร้องลูกทุ่ง โดยชื่อที่ใช้ในการแสดงคือ "ชลธิชา เสงี่ยมลักษณ์" - แมงปอ ชลธิชา ขึ้นชื่อว่าเป็นนักร้องหญิงเบอร์หนึ่งของสังกัดนพพร ซิลเวอร์โกลด์ และยังไม่มีใครทำลายสถิติของเธอได้ - แมงปอ ชลธิชา โด่งดังอย่างมากจากอัลบั้มชุดที่สาม คืออัลบั้ม "ตามหาสมชาย" และยังสร้างยอดขาย 1,000,000 ตลับ อีกด้วย - แมงปอ ชลธิชา เป็นนักร้องเจ้าของเพลงฮิตมากมาย ได้แก่เพลง สาว 16, ตามหาสมชาย, นางสาวแนนซี่, หนูกลัวตุ๊กแก, สาวนครชัยศรี, คอยรักหนุ่มตังเก, คำเตือนของแม่, ทำดีปีเดียว, หนูอยากโดนอุ้ม, รักเก้อเพราะก้อนอิฐ, สมชายเปลี่ยนไป, แม่ครัวหัวไข่,พี่หลวงอย่าลวงน้อง และเพลง ท้ารัก เป็นต้น - แมงปอ ชลธิชา เป็นนางเอกภาพยนตร์วีซีดี ของค่ายนพพร ซิลเวอร์โกลด์ เพราะไม่ว่าทางค่ายจะทำภาพยนตร์กี่เรื่อง แมงปอก็ยังแสดงในบทบาทนางเอกทุกเรื่อง เช่นภาพยนตร์เรื่อง เพลงรักแผ่นดินเพลิง, แม่ครัวหัวไข่ และ บ้านไร่อลเวง เป็นต้น - แมงปอ ชลธิชา ได้ย้ายสังกัดในปีพ.ศ. 2555 โดยย้ายไปอยู่สังกัดอาร์สยาม ในเครืออาร์เอส ออกซิงเกิ้ลเดี่ยวเพลงแรกคือเพลง "เซ็นใบอย่า" - แมงปอ ชลธิชา ในปีพ.ศ. 2561 เธออยู่ในกลุ่มนักร้องที่ทางอาร์เอสคืนสัญญา กล่าวคือเธอเป็นนักร้องอิสระหลังจากอยู่กับทางอาร์สยามมาถึง 6 ปี โดยภายใน 6 ปีเธอมีเพียง 3 ซิงเกิ้ลหลัก และ 1 ซิงเกิ้ลพิเศษเท่านั้นผลงานเพลงซิงเกิ้ลผลงานการแสดงโฆษณาผลงานการแสดง. โฆษณา. - ปลาแมกเกอเรล ตรา ทีซีบีภาพยนตร์วีซีดีภาพยนตร์วีซีดี. - เพลงรักแผ่นดินเพลิง (2546) - บ้านไร่อลเวง (2547) - แม่ครัวหัวไข่ (2548) - ยุทธการกล้วยไม้ป่า (2550)คอมเม้นเตเตอร์คอมเม้นเตเตอร์. - ชิงช้าสวรรค์ ประถมคอนเทสต์ - มาสเตอร์คีย์เวทีแจ้งเกิด ลูกทุ่งน๊อคเอาต์</doc>
