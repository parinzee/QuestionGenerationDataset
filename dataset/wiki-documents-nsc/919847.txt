<doc id="919847" url="https://th.wikipedia.org/wiki?curid=919847" title="รูดอล์ฟ เอเบล">รูดอล์ฟ เอเบล รูดอล์ฟ อีวาโนวิช เอเบล (; ) หรือชื่อจริงวิลยาม "วิลลี" เกนรีโฮวิช ฟิชเชอร์ (; ; 11 กรกฎาคม 1903 – 15 พฤศจิกายน 1971) เป็นเจ้าหน้าที่ข่าวกรองโซเวียต เขาใช้สมนามเมื่อถูกเจ้าหน้าที่เอฟบีไอจับฐานสมคบคิดเมื่อปี 1957 เขาเกิดในสหราชอาณาจักร มีบิดามารดาเป็นผู้อพยพชาวรัสเซีย ฟิชเชอร์ย้ายไปรัสเซียในคริสต์ทศวรรษ 1920 และรับราชการในกองทัพโซเวียตก่อนรับราชการต่างประเทศเป็นผู้ปฏิบัติการวิทยุในข่าวกรองโซเวียตในปลายคริสต์ศวรรษ 1920 และต้นคริสต์ทศวรรษ 1930 ต่อมาเขารับบทบาทสอนก่อนเข้าร่วมในปฏิบัติการข่าวกรองต่อเยอรมันระหว่างสงครามโลกครั้งที่สอง หลังสงคราม เขาเริ่มทำงานให้กับเคจีบี ซึ่งส่งเขาไปสหรัฐที่ซึ่งเขาทำงานเป็นส่วนหนึ่งของวงสายลับที่มีฐานในนครนิวยอร์ก ในปี 1957 ศาลกลางสหรัฐในรัฐนิวยอร์กพิพากษาลงโทษฟิชเชอร์ในความผิดฐานสมคบคิดเป็นสายลับโซเวียตสามกระทงสำหรับการเข้ามีส่วนในคดีนิกเกิลกลวง (Hollow Nickel Case) และตัดสินลงโทษจำคุก 30 ปีในทัณฑสถานกลางแอตแลนตา รัฐจอร์เจีย เขารับโทษได้ประมาณสี่ปีก่อนถูกแลกเปลี่ยนกับแฟรนซิส แกรี พาวเวอส์ นักบินยู-2 ชาวอเมริกันที่ถูกจับตัว เมื่อกลับไปสหภาพโซเวียต เขาสอนประสบการณ์ของเขา เขาเสียชีวิตในปี 1971 ขณะอายุได้ 68 ปี</doc>
