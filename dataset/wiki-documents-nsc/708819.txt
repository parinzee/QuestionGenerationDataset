<doc id="708819" url="https://th.wikipedia.org/wiki?curid=708819" title="กูดพร้าว">กูดพร้าว กูดพร้าว () หรือ กูดต้น หรือ มหาสดำ เป็นพืชในวงศ์เฟินต้น (Cyatheaceae) กระจายพันธุ์ตามไหล่เขาในป่าดิบเขา บนพื้นที่สูงจากระดับน้ำทะเลต่ำกว่า 1,000 เมตร ทางตอนใต้ของจีน ไทย กัมพูชา มาเลเซียและอินโดนีเซีย กูดพร้าวเป็นหนึ่งในพันธุ์พืชที่อยู่ในอนุสัญญาไซเตสลักษณะทางพฤกษศาสตร์ ลักษณะทางพฤกษศาสตร์. กูดพร้าวสูงได้มากกว่า 5 เมตร ก้านใบยาว 30-40 เซนติเมตร ก้านใบด้านนอกมีปุ่มหนาม ก้านสีน้ำตาลเข้มถึงดำ บริเวณโคนก้านใบมีเกล็ดสีดำ เป็นเงาแข็ง ขอบสีซีด ใบเป็นใบประกอบขนนกสองชั้น มีขนหรือเกล็ดอยู่กระจายห่าง ๆ ใบย่อยคู่ล่างลดขนาดลง ยาวราว 10 เซนติเมตร มีรูปร่างไม่แน่นอน เกิดห่างกัน ใบย่อยที่ใหญ่กว่า ยาวถึง 40 เซนติเมตร กว้าง 14 เซนติเมตร รูปขอบขนาน ปลายสอบแหลมและมีติ่งที่ปลาย ใบย่อยชั้นที่สอง มีใบย่อยได้มากกว่ายี่สิบห้าคู่ ด้านบนมีขนหรือเกล็ดประปราย รูปหอกแกมขอบขนาน ปลายสอบแหลม โคนตัด แผ่นใบบาง ไม่มีก้านใบย่อย อับสปอร์มีขนาดเล็ก จัดเรียงตัวข้างแกนกลางของหยัก มีเยื่อหุ้มอินดูเซียขนาดเล็ก มีเกล็ดที่ขอบ เห็นได้เมื่อสปอร์ยังไม่แก่การนำไปใช้ การนำไปใช้. ลำต้นของกูดพร้าวใช้เลี้ยงกล้วยไม้ได้ แพทย์ชนบทใช้เนื้อไม้ทำเป็นยาแก้ไข้ ใช้ฝนทาแก้ฝี แก้อักเสบ แก้บวม</doc>
