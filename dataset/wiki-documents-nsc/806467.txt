<doc id="806467" url="https://th.wikipedia.org/wiki?curid=806467" title="กันต์ พิมานทิพย์">กันต์ พิมานทิพย์ พลเอก พลเรือเอก พลอากาศเอก กันต์ พิมานทิพย์ แกนนำคณะรัฐบุคคล, อดีตผู้บัญชาการทหารอากาศ และรองผู้บัญชาการทหารสูงสุดประวัติ ประวัติ. พลเอก พลเรือเอกพลอากาศเอก กันต์หรือที่นักข่าวสายทหารมักจะเรียกว่า บิ๊กกันต์ เกิดเมื่อวันที่ 28 เมษายน พ.ศ. 2476 สมรสกับคุณหญิง จิตรวดี พิมานทิพย์ พล.อ.อ.กันต์จบการศึกษาจากจาก โรงเรียนนายเรืออากาศ รุ่น 1 รุ่นเดียวกับ พล.อ.อ.เกษตร โรจนนิล อดีตผู้บัญชาการทหารอากาศและอดีตผู้บัญชาการทหารสูงสุดรับราชการ รับราชการ. พล.อ.อ.กันต์ได้รับพระราชทานยศ ร.อ.ต. และเริ่มรับราชการเมื่อปี พ.ศ. 2501 จนกระทั่งวันที่ 1 ตุลาคม พ.ศ. 2525 ขณะมียศเป็น น.อ. ได้รับโปรดเกล้าให้ดำรงตำแหน่งเจ้ากรมข่าวทหารอากาศ พร้อมกับรับพระราชทานยศ พล.อ.ต. ต่อมาในวันที่ 1 ตุลาคม พ.ศ. 2530 พล.อ.อ.กันต์ขณะมียศเป็น พล.อ.ท. และดำรงตำแหน่งผู้บัญชาการกรมอากาศโยธินได้รับโปรดเกล้า ฯ ให้ดำรงตำแหน่งเสนาธิการทหารอากาศสืบต่อจาก พล.อ.อ.เกษตรที่ขยับขึ้นไปดำรงตำแหน่งรองผู้บัญชาการทหารอากาศ พร้อมกับรับพระราชทานยศ พล.อ.อ. ต่อมาในวันที่ 1 ตุลาคม พ.ศ. 2531 พล.อ.อ.กันต์ได้รับโปรดเกล้า ฯ แต่งตั้งให้ดำรงตำแหน่งรองผู้บัญชาการทหารอากาศ ในวันที่ 1 เมษายน พ.ศ. 2534 พล.อ.อ.กันต์ได้รับโปรดเกล้า ฯ ให้ดำรงตำแหน่งจเรทหารทั่วไป สืบต่อจากพลเอกสมคิด จงพยุหะที่ได้รับโปรดเกล้า ฯ ให้ประจำสำนักงานปลัดกระทรวงกลาโหม วันที่ 7 เมษายน พ.ศ. 2535 พล.อ.อ.กันต์ได้รับโปรดเกล้า ฯ ให้ดำรงตำแหน่งรองผู้บัญชาการทหารสูงสุดต่อจาก พล.อ.อ.วรนาถ อภิจารี ที่สลับไปดำรงตำแหน่งจเรทหารทั่วไป ในวันที่ 1 สิงหาคม พ.ศ. 2535 พล.อ.อ.กันต์ได้รับโปรดเกล้า ฯ ให้ดำรงตำแหน่งผู้บัญชาการทหารอากาศ ต่อจาก พล.อ.อ.เกษตรที่ขยับไปดำรงตำแหน่งจเรทหารทั่วไป ต่อมาในวันที่ 10 กุมภาพันธ์ พ.ศ. 2560 พล.อ.อ.กันต์ได้รับประกาศกระทรวงกลาโหม เรื่อง ชมเชยการช่วยเหลือราชการทหาร เนื่องจากบริจาคเงินจำนวน 1 ล้านบาทให้แก่ โรงพยาบาลภูมิพลอดุลยเดช กรมแพทย์ทหารอากาศ ในการสร้างอาคารผู้ป่วยวัณโรคและสมทบ เข้ามูลนิธิโรงพยาบาลภูมิพลอดุลยเดช เมื่อวันที่ 11 มกราคม พ.ศ. 2560เครื่องราชอิสริยาภรณ์เครื่องราชอิสริยาภรณ์. - เหรียญพิทักษ์เสรีชน (ส.ร.1) - เหรียญจักรมาลา (ร.จ.ม.)</doc>
