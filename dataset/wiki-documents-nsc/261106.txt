<doc id="261106" url="https://th.wikipedia.org/wiki?curid=261106" title="ปาร์กาลึ อีบราฮิม พาชา">ปาร์กาลึ อีบราฮิม พาชา ปาร์กาลึ อีบราฮิม พาชา ( "อีบราฮิม พาชาแห่งปาร์กา"; ค.ศ. 1493 – 15 มีนาคม ค.ศ. 1536) หรืออาจรู้จักในนาม เฟรงก์ อีบราฮิม พาชา ( "ชาวตะวันตก") หรือ มักบุล อีบราฮิม พาชา ( "ผู้เป็นที่โปรดปราน") ภายหลังเรียกว่า มักตุล อีบราฮิม พาชา ( "ผู้ถูกประหาร") เป็นมหาเสนาบดีแห่งจักรวรรดิออตโตมันคนแรกในรัชกาลสุลต่านสุลัยมานผู้สง่างาม เบื้องต้นเขาเป็นชาวกรีกที่นับถือศาสนาคริสต์จากเมืองปาร์กาแถบอีไพรัส (ปัจจุบันคือประเทศกรีซ) ซึ่งขณะนั้นที่นั่นยังเป็นส่วนหนึ่งของสาธารณรัฐเวนิส ปาร์กาลึ อีบราฮิม พาชาเป็นมหาเสนาบดี (Grand Vizier) คนแรกที่ได้รับการแต่งตั้งโดยสุลต่านสุลัยมานแห่งจักรวรรดิออตโตมัน ในปี ค.ศ. 1523 ปาร์กาลิรับตำแหน่งต่อจากพีรี เมห์เมด พาชา (Piri Mehmed Pasha) ผู้ได้รับการแต่งตั้งโดยพระราชบิดาของสุลต่านสุลัยมานสุลต่านเซลิมที่ 1 และดำรงตำแหน่งอยู่ 13 ปี ปาร์กาลิเป็นผู้ที่มีความใกล้ชิดกับสุลต่านสุลัยมานเป็นอันมากและเป็นผู้ที่มีอำนาจเท่าเทียมกับอัครเสนาบดีคนอื่นอีกเพียงคนสองคนในจักรวรรดิ แต่ในปี ค.ศ. 1536 ปาร์กาลิก็โดนไส่ร้ายป้ายสี และในที่สุดก็ถูกสังหารโดยสุลต่านทั้งที่เคยทรงให้คำมั่นสัญญาไว้ก่อนหน้านั้นว่าจะไม่ทรงยอมให้ถูกทำร้ายถึงแก่ชีวิตไม่ว่าจะด้วยกรณีใด ๆ ทั้งสิ้น</doc>
