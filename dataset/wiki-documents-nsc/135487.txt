<doc id="135487" url="https://th.wikipedia.org/wiki?curid=135487" title="มัม ลาโคนิคส์">มัม ลาโคนิคส์ มัม ลาโคนิคส์ (Mum Laconics) เป็นนักร้องสาวประเภทสอง ที่มีชื่อเสียงจากการร้องเพลงประจำ ตามโรงแรมชั้นหนึ่งในกรุงเทพ มีวงดนตรีแบคอัพชื่อวง "ลาโคนิคส์" มัมมีเอกลักษณ์เฉพาะคือ สวมสูทเรียบร้อย แต่แต่งหน้าเป็นหญิงประวัติ ประวัติ. มัม ลาโคนิคส์ มีชื่อจริงว่า วรรณา ทวาทศ (ชื่อเดิม : วัลลภ มณีคุ้ม) เกิดเมื่อวันที่ 7 สิงหาคม พ.ศ. 2501 ที่กรุงเทพมหานคร เป็นคนกลางจากจำนวนพี่น้องสามคน คุณพ่อและคุณแม่เป็นนักร้องนักดนตรีอาชีพ ตอนเรียนชั้นประถมเคยเป็นตัวแทนของโรงเรียนไปร้องเพลงออกรายการทางโทรทัศน์ จบการศึกษาระดับมัธยมจากโรงเรียนอำนวยศิลป์ และครุศาสตร์บัณฑิต เอกภาษาอังกฤษ โทภาษาไทย จากวิทยาลัยครูจันทรเกษม (มหาวิทยาลัยราชภัฏจันทรเกษม ในปัจจุบัน) เริ่มร้องเพลงกับเพื่อนหญิงคนหนึ่งโดยเล่นแนวโฟล์กซองใช้ชื่อวงว่า "Abnormal" เล่นประจำที่ ฟรีเวย์ เอเชียไอค์ ศาลาไอศกรีม ดรายฟลาย สยามสแควร์ เพื่อนหญิงของมัมทำหน้าที่เล่นกีต้าร์ ส่วนมัมทำหน้าที่ร้องนำ ซึ่งชื่อมัมตั้งโดยเพื่อนหญิงคนนั้นซึ่งเป็นทอม ส่วนชื่อวงต้องการสื่อถึงความแอ๊บของทั้งสองคน ต่อมา เพื่อนนักดนตรีอีกสองคนซึ่งเล่นประจำที่ ไฮไลท์ และ บิสกิต คาเฟ่ ได้ชวนมัมทำวง "ลาโคนิคส์" โดยเล่นประจำที่ Ocean Club และ Your Place Entertainment Complex จนกระทั่ง วิโรจน์ ควันธรรม ดีเจแห่งไนท์สปอต ได้ผลักดันและประสานงานให้ลาโคนิคส์ออกเทปกับสังกัดไนท์สปอตเป็นผลสำเร็จ สมาชิกของลาโคนิคส์ในช่วงปี 2527-2529 คือ มัม (ร้องนำ), วิชัย ไตรวินิจศรีสุข (กีต้าร์), วิจัย รัศมีจันทร์ (กีต้าร์), บุญเรือง ฤกษ์พัฒนกิจ (เบส), สุวุฑฒ์ แสงระยับ (คีย์บอร์ด), นพพร อิ่มทรัพย์ (กลอง) และ สมบัติ พรหมมา โดยได้รับอิทธิพลจากวง Culture Club ของประเทศอังกฤษซึ่งนำโดย Boy George ที่มีตัวตนเป็น "หนุ่มสวย"ผลงานในยุคลาโคนิคส์ ผลงานในยุคลาโคนิคส์. มัม และลาโคนิคส์ มีผลงานชุดแรกคือชุด "เจ็บ" ในปี2527 ซึ่งมีเพลง เจ็บ,เธอคนใจดำ อยู่ในอัลบั้มนั้น ต่อมามีผลงานบันทึกแผ่นเสียงกับ ไนท์สปอต 2 ชุด ในปี พ.ศ. 2528 และ พ.ศ. 2529 คือ- ขอเพียง..เข้าใจ- วันที่มาไม่ถึง - สุข...สุดหัวใจ - วณิพก- เหนื่อยหรือยัง (Weary)- เหนื่อยหรือยัง - อยากจะเป็นคนว้าเหว่ ? - ฝันไปก่อน - เอาไว้ไม่อยู่ - ขอเดินด้วยคน - มีแต่เสียงเพลง งานชุด "ขอเพียงเข้าใจ" และ "เหนื่อยรึยัง" ทำการบันทึกเสียงที่ประเทศอังกฤษทั้งสองชุด ชุดแรกอัดที่ Woodbine Streets Studios, Leamington Spa ชุดที่สองอัดที่ Village Recorders, Dagenham ทั้งสองชุดโปรดิวซ์โดย Simon Tittley ใช้นักดนตรีมือปืนรับจ้างประจำสตูดิโอเป็นผู้เล่น วงลาโคนิคส์ไม่ได้มีส่วนร่วมในการไปบันทึกเสียงเพียงแต่ร่วมเล่นตอนออกแสดงสดเท่านั้น โดยมี นุภาพ สวันตรัจฉ์ และ อัสนี โชติกุล แต่งเพลงในชุด ขอเพียงเข้าใจ (ยกเว้นเพลง วณิพก เป็นของ ยืนยง โอภากุล) ส่วนชุด เหนื่อยรึยัง เป็นงานของ ประชา พงศ์สุพัฒน์ (ผู้แต่งเพลงจำนวนมากให้กับ เอ็กซ์ วาย แซด) คุณภาพงานของทั้งสองชุดอยู่ในเกณฑ์มาตรฐาน ดนตรีอยู่ในเทรนด์ของนิวมิวสิกซึ่งเข้มข้นไปด้วยเสียงซินธีไซเซอร์และดรัมแมชชีน ซาวนด์ออกจะใหม่และไม่เป็นที่คุ้นหูกับแมสคนไทยขณะนั้น ยกเว้นผู้ที่ฟังเพลงสากลเป็นประจำอยู่แล้วผลงานเดี่ยว ผลงานเดี่ยว. หลังจากได้ออกอัลบั้มร่วมกับวงลาโคนิคส์ และทางค่ายไนท์สปอตต้องหยุดดำเนินธุรกิจด้านเสียงเพลง มัมได้ออกงานเดี่ยวในเวลาต่อมาเป็นงานคัฟเวอร์เสียส่วนใหญ่ แต่มาดังอีกครั้งตอนที่ได้ร้องเพลง "เติมใจให้กัน" ซึ่งเป็นเพลงนำจากภาพยนตร์เรื่อง "พริกขี้หนูกับหมูแฮม" เมื่อปีพ.ศ. 2532 และในปี พ.ศ. 2549 ได้เป็นหนึ่งในกลุ่มศิลปินเรโทร ออกอัลบั้ม "Be My Guest" จำนวน 4 ชุด และเมื่อวันที่ 21-22 พฤศจิกายน พ.ศ. 2552 ที่ CENTERPOINT PLAYHOUSE @ Central World ชั้น 8 มัมได้แสดงคอนเสิร์ตของตัวเองในชื่อ "MUM SHOW MAN COMEDY CONCERT" อีกด้วย</doc>
