<doc id="22917" url="https://th.wikipedia.org/wiki?curid=22917" title="มกราคม พ.ศ. 2549">มกราคม พ.ศ. 2549วันพุธที่ 25 มกราคม 2549วันพุธที่ 25 มกราคม 2549. - คณะแพทยศาสตร์ ศิริราชพยาบาล เตรียมการต้อนรับผู้ได้รับรางวัลสมเด็จเจ้าฟ้ามหิดล ประจำปี 2548 โดยในวันที่ 26 มกราคม พระบาทสมเด็จพระเจ้าอยู่หัวจะเสด็จฯ พระราชทานรางวัล พร้อมด้วยสมเด็จพระเทพรัตนราชสุดาฯ สยามบรมราชกุมารี ณ พระที่นั่งอนันตสมาคม (สำนักข่าวกรมประชาสัมพันธ์) - ฝ่ายค้านเผยว่าจะติดตามตรวจสอบการขายหุ้นของชิน คอร์ปอเรชั่น ให้กับบริษัทเทมาเส็กของสิงคโปร์ เนื่องจากเห็นว่าส่งผลกระทบต่อภาพรวมของระบบเศรษฐกิจ (สำนักข่าวกรมประชาสัมพันธ์)วันอังคารที่ 24 มกราคม 2549วันอังคารที่ 24 มกราคม 2549. - ผู้เชี่ยวชาญแผ่นดินไหวเตือนรอยเลื่อนศรีสวัสดิ์เคลื่อนตัวตลอดเวลา มีโอกาสทำให้เขื่อนศรีนครินทร์และเขื่อนวชิราลงกรณ์ (เขื่อนเขาแหลม) พังทลาย จนเกิดน้ำท่วม 13 จังหวัด ให้เร่งเตรียมระบบเตือนภัยและแผนอพยพ (มติชน)วันศุกร์ที่ 20 มกราคม 2549วันศุกร์ที่ 20 มกราคม 2549. - นายสนธิ ลิ้มทองกุล ประกาศในรายการเมืองไทยรายสัปดาห์สัญจร ที่สวนลุมพินี ถึงการชุมนุมขับไล่ พ.ต.ท.ทักษิณ ชินวัตร ที่ท้องสนามหลวง โดยตนจะเป็นผู้นำการชุมนุมแต่เพียงผู้เดียว และมีเหตุปาระเบิดในสถานที่จัดรายการ มีผู้ได้บาดเจ็บที่แข้งซ้าย เป็นแม่ค้าขายน้ำภายในสวน (ผู้จัดการออนไลน์)วันเสาร์ที่ 14 มกราคม 2549วันเสาร์ที่ 14 มกราคม 2549. - ตำรวจเตรียมรวบรวมพยานหลักฐาน เพื่อออกหมายจับแกนนำ และพลตำรวจเอกประทิน สันติประภพ อดีตอธิบดีกรมตำรวจ จากเหตุการณ์ชุมนุมหน้าทำเนียบรัฐบาลเมื่อคืนวันที่ 13 มกราคม (สำนักข่าวไทย)วันศุกร์ที่ 13 มกราคม 2549วันศุกร์ที่ 13 มกราคม 2549. - พ.ต.ท.ทักษิณ ชินวัตร ออกมายอมรับเป็นครั้งแรกว่ากรมสอบสวนคดีพิเศษหรือดีเอสไอ ได้ค้นพบหลักฐานสำคัญที่ระบุว่านายสมชาย นีละไพจิตร ได้เสียชีวิตแล้ว โดยมีเจ้าหน้าที่ตำรวจเกี่ยวข้องมากกว่า 4 คน โดยจะสรุปสำนวนเสร็จสิ้นไม่เกินเดือนกุมภาพันธ์ (สำนักข่าวกรมประชาสัมพันธ์) - นายเนวิน ชิดชอบ รัฐมนตรีประจำสำนักนายกรัฐมนตรี แถลงข่าวเปิดตัวเว็บไซต์ thaicybercop.com สายด่วน 1111 และสถานีวิทยุ เพื่อรับเรื่องร้องเรียนและแจ้งเบาะแสสื่อลามก (สำนักข่าวกรมประชาสัมพันธ์) - ผู้ชมรายการเมืองไทยรายสัปดาห์สัญจร โดยนายสนธิ ลิ้มทองกุลและพลตำรวจเอกประทิน สันติประภพ ได้เดินเท้าจากสวนลุมพินี ซึ่งเป็นสถานที่จัดรายการไปยังทำเนียบรัฐบาล และมีบางส่วนได้เข้าไปในทำเนียบ และถูกจับกุมตัวในยามเช้า (ผู้จัดการออนไลน์)วันพฤหัสบดีที่ 5 มกราคม 2549วันพฤหัสบดีที่ 5 มกราคม 2549. - อาเรียล ชารอน นายกรัฐมนตรีของอิสราเอลถูกนำตัวส่งโรงพยาบาลอย่างกะทันหันเมื่อคืนวันที่ 4 มกราคม หลังเส้นเลือดฝอยในสมองแตกวันพุธที่ 4 มกราคม 2549วันพุธที่ 4 มกราคม 2549. - ก๊าซพรอม รัฐวิสาหกิจยักษ์ใหญ่ด้านพลังงานของรัสเซียกับ บริษัทเนฟตาก๊าซของยูเครนตกลงราคาใหม่ในการซื้อขายก๊าซกันได้แล้ว แบบที่ต่างฝ่ายต่างอ้างว่าพอใจกับผลที่ออกมา รวมทั้งเงื่อนไขใช้ยูเครนเป็นทางผ่านส่งก๊าซไปยังยุโรป (บีบีซีไทย)วันอังคารที่ 3 มกราคม 2549วันอังคารที่ 3 มกราคม 2549. - สถานการณ์การระบาดของไข้หวัดนกในเวียดนามเริ่มคลี่คลายลงแล้ว แต่นายควาง วัน นาม รองผู้อำนวยการสำนักงานโรคระบาดสัตว์ของเวียดนามเตือนว่า เจ้าหน้าที่จะต้องเตรียมพร้อมอยู่ตลอดเวลาเพราะไข้หวัดนกอาจจะกลับมาระบาดซ้ำรุนแรงอีกได้ (สำนักข่าวกรมประชาสัมพันธ์)วันจันทร์ที่ 2 มกราคม 2549วันจันทร์ที่ 2 มกราคม 2549. - ก๊าซพรอม รัฐวิสาหกิจด้านพลังงานของรัสเซีย เริ่มยุติการส่งก๊าซธรรมชาติให้ยูเครน เพื่อตอบโต้ที่รัฐบาลยูเครนไม่ยอมจ่ายเงินค่าก๊าซเพิ่ม และส่งผลกระทบต่อประเทศอื่น ๆ แล้ว หลังจากรัสเซียหยุดส่งก๊าซให้ยูเครนซึ่งหลังจากนั้นไม่กี่ชั่วโมงก็มีรายงานในยุโรปบางประเทศว่า ได้รับก๊าซที่ส่งมาจากรัสเซียน้อยลง (บีบีซีไทย)วันอาทิตย์ที่ 1 มกราคม 2549วันอาทิตย์ที่ 1 มกราคม 2549. - ชาวอเมริกันและนักท่องเที่ยวจากทั่วโลกร่วมนับถอยหลังต้อนรับการมาถึงของ ปี 2006 ที่จัตุรัสชื่อดัง "ไทมส์ สแควร์" ในนครนิวยอร์ก เพื่อรอชมการปล่อยลูกบอลคริสตัลในนาทีสุดท้ายของปี ท่ามกลางการรักษาความปลอดภัยเข้มของเจ้าหน้าที่ตำรวจ (ผู้จัดการออนไลน์)</doc>
