<doc id="336428" url="https://th.wikipedia.org/wiki?curid=336428" title="ทางหลวงแผ่นดินหมายเลข 103">ทางหลวงแผ่นดินหมายเลข 103 ทางหลวงแผ่นดินหมายเลข 103 สายร้องกวาง–งาว หรือ ถนนวังซ้าย หรือ สายแพร่–ลำปาง (สายเก่า) เป็นทางหลวงแผ่นดินขนาด 2 ช่องจราจร ไป-กลับ และขนาด 4 ช่องจราจรในบางช่วง เริ่มต้นจากทางหลวงหมายเลข 101 (ถนนยันตรกิจโกศล) ที่บ้านร้องเข็ม อำเภอร้องกวาง จังหวัดแพร่ จากนั้นมีทางหลวงจังหวัดหมายเลข 1154 แยกขวามือไปยัง อำเภอสอง จังหวัดแพร่ และเป็นเส้นทางบนภูเขาผ่าน ตำบลแม่ตีบ อำเภองาว จังหวัดลำปาง จนบรรจบกับถนนพหลโยธิน ที่อำเภองาว จังหวัดลำปาง ระยะทาง 64.345 กิโลเมตร ทางหลวงแผ่นดินสายนี้แต่เดิม มีชื่อเรียกว่า ถนนวังซ้าย ตั้งชื่อตามนายตุ่น วังซ้าย นายช่างกรมทางหลวง มีแนวเส้นทางทับ ทางหลวงแผ่นดินหมายเลข 103 บางส่วน และ ทางหลวงแผ่นดินหมายเลข 1154 (อำเภอสอง - อำเภองาว) ในภายหลัง กรมทางหลวงได้พิจารณาตัดแนวทางใหม่แทนเส้นทางเดิมที่คับแคบ และประสบปัญหาผ่านพื้นที่อุทยานแห่งชาติแม่งาว ไม่อาจขยายเขตทางได้ ซึ่งแต่เดิมเส้นทางหลวงหมายเลข 103 นี้ เป็นเส้นทางสายเก่าที่สุดของจังหวัดแพร่ และจังหวัดลำปาง ในสมัยก่อน เมื่อประมาณ 50 กว่าปีที่แล้ว เดิมเป็นเส้นทางคมนาคมที่ต้องเดินทางขึ้นสายเหนือไปทางจังหวัดลำปาง พะเยา เชียงราย และเชียงใหม่ในอดีต แต่ปัจจุบันนี้ ได้กลายมาเป็นเส้นทางไปจังหวัดพะเยา เชียงราย และลำปาง ซึ่งรถโดยสารประทำทาง สายกรุงเทพฯ -เชียงราย (สายใหม่) สายกรุงเทพฯ - แม่สาย และรถประจำทางสายภาคตะวันออกเฉียงเหนือ (ขอนแก่น นครพนม นครราชสีมา) รถประจำทางสายตะวันออกและสายใต้ (ระยอง พัทยา ภูเก็ต) ที่ใช้เส้นทางหลวงหมายเลข 103 นี้ ไปยังจังหวัดพะเยา และเชียงราย เป็นหลักรายชื่อทางแยก</doc>
