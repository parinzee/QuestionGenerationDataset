<doc id="636782" url="https://th.wikipedia.org/wiki?curid=636782" title="เอฟบีที (บริษัท)">เอฟบีที (บริษัท) บริษัท โรงงานฟุตบอลล์ไทย สปอร์ตติ้งกู๊ดส์ จำกัด หรือที่รู้จักกันดีในชื่อย่อว่า เอฟบีที () เป็นบริษัทและตรายี่ห้อของผลิตภัณฑ์เครื่องกีฬาสัญชาติไทย บริษัทก่อตั้งขึ้นในปี พ.ศ. 2493 จากการรับเย็บลูกฟุตบอลของนายกมล โชคไพบูลย์กิจ จากนั้นในปี พ.ศ. 2495 จึงก่อตั้งโรงงานขึ้นที่ลาดกระบัง และในปี พ.ศ. 2505 ในการแข่งขันเอเชียนเกมส์ครั้งที่ 5 ที่กรุงเทพมหานครเป็นเจ้าภาพ เอฟบีทีจึงได้เข้ามาเป็นผู้สนับสนุนการแข่งขันอย่างเป็นทางการครั้งแรก และจากนั้นเอฟบีทีจึงมีบทบาทและขยายกิจการขึ้นเรื่อย ๆ รวมถึงในปี พ.ศ. 2541 ในการแข่งขันเอเชียนเกมส์ครั้งที่ 13 ที่กรุงเทพมหานครเป็นเจ้าภาพ เอฟบีทีเป็นผู้ได้ลิขสิทธิ์ให้ใช้ตราสัญลักษณ์และเป็นผู้สนับสนุนการแข่งขันอย่างเป็นทางการ ปัจจุบัน เอฟบีที ยังเป็นผู้ผลิตผลิตภัณฑ์กีฬาประเภทต่าง ๆ ในตรายี่ห้ออื่น รวมถึงเป็นผู้ส่งออกไปจำหน่ายยังต่างประเทศกว่า 40 ประเทศ นอกจากนี้แล้วยังมีกิจการห้างสรรพสินค้า เอฟบีทีสปอร์ตคอมเพล็กซ์ ที่เป็นสถานที่จัดจำหน่ายอุปกรณ์กีฬาชนิดต่าง ๆ ย่านหัวหมาก และเป็นที่ตั้งของเอฟบีทีฟิตเนสอีกด้วย บริษัทมีที่ตั้ง ณ เลขที่ 537 ถนนรามคำแหง แขวงหัวหมาก เขตบางกะปิ กรุงเทพมหานคร 10240 และมีโรงงานตั้งอยู่ ณ เลขที่ 38/2 หมู่ 6 ถนนฉลองกรุง แขวงลำผักชี เขตหนองจอก กรุงเทพมหานคร 10530สปอนเซอร์ว่าจ้างฟุตบอลสปอนเซอร์ว่าจ้าง. ฟุตบอล. - ลาว - กัมพูชา - พม่า - บีอีซีเทโรศาสน - สงขลายูไนเต็ด - จามจุรียูไนเต็ดอดีตสปอนเซอร์อดีตสปอนเซอร์. - ไทย - แบงค็อกยูไนเต็ด - ชลบุรีเอฟซี</doc>
