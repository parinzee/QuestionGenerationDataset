<doc id="185672" url="https://th.wikipedia.org/wiki?curid=185672" title="ณรงค์ หนานโฮ๊ะ นิยมไทย">ณรงค์ หนานโฮ๊ะ นิยมไทย นายณรงค์ หนานโฮ๊ะ นิยมไทย (ชื่อรอง หนานโฮ๊ะ) หรือที่รู้จักกันในนาม "หนานโฮ๊ะ" อดีตผู้ช่วยเลขานุการรัฐมนตรีว่าการกระทรวงวิทยาศาสตร์ เทคโนโลยี และสิ่งแวดล้อม ในรัฐบาลนายชวน หลีกภัย อดีตสมาชิกสภาผู้แทนราษฎร จังหวัดเชียงใหม่ หลายสมัย นักจัดรายการวิทยุ ผู้สื่อข่าวท้องถิ่นที่นำเสนอข่าวในรูปแบบที่ถูกใจชาวบ้านประวัติ ประวัติ. นายณรงค์ นิยมไทย เกิดเมื่อวันที่ 3 เมษายน พ.ศ. 2486 เป็นบุตรของนายพลอย นางสุคำ นิยมไทยงานการเมือง งานการเมือง. นายณรงค์ เข้าสู่งานการเมืองโดยลงสมัครรับเลือกตั้งในปี พ.ศ. 2529 สังกัดพรรคชาติไทย รวมทีมกับนายสุรพันธ์ ชินวัตร และนางเยาวลักษณ์ ชินวัตร แต่เขาและนางเยาวลักษณ์ไม่ได้รับเลือกตั้ง ต่อมาเขาได้รับเลือกตั้งเป็นสมาชิกสภาผู้แทนราษฎร จังหวัดเชียงใหม่ สังกัดพรรคประชาธิปัตย์ ในการเลือกตั้งในเดือนมีนาคม พ.ศ. 2535 ต่อมาได้รับเลือกสมัยที่สอง ในการเลือกตั้งในเดือนกันยายน พ.ศ. 2535 แต่ในการเลือกตั้ง พ.ศ. 2539 กลับไม่ได้รับเลือกตั้ง ต่อมาในการเลือกตั้ง พ.ศ. 2544 จึงย้ายมาสังกัดพรรคความหวังใหม่ แต่ไม่ได้รับการเลือกตั้ง โดยได้คะแนนเป็นรองนายยงยุทธ สุวภาพ จากพรรคประชาธิปัตย์ นายทวีศักดิ์ สุภาศรี จากพรรคไทยรักไทย และนายเจริญ เชาวน์ประยูร อดีต ส.ส. จากพรรคราษฎร ซึ่งต่อมาพรรคความหวังใหม่ได้ยุบรวมเข้ากับพรรคไทยรักไทย ในปี พ.ศ. 2547 แต่นายณรงค์ ก็ได้ลาออกจากพรรคไทยรักไทย ในปีเดียวกันและย้ายไปสังกัดพรรคประชาธิปัตย์ พรรคชาติไทย พรรคมหาชน และสุดท้ายจึงย้ายมาร่วมงานการเมืองกับนายชูวิทย์ กมลวิศิษฎ์ และได้รับแต่งตั้งเป็นกรรมการบริหารพรรคต้นตระกูลไทย แต่ในการเลือกตั้ง พ.ศ. 2548 นายณรงค์ ได้ลงสมัครรับเลือกตั้ง ส.ส.เชียงใหม่ เขต 4 ในนามพรรคความหวังใหม่ และได้รับมอบหมายให้เป็นผู้อำนวยการเลือกตั้งของพรรคอีกด้วย แต่ก็ไม่สามารถเอาชนะผู้สมัครจากพรรคไทยรักไทยได้ ต่อมาได้หันมาลงสมัครรับเลือกตั้งนายกองค์การบริหารส่วนจังหวัดเชียงใหม่ ในปี พ.ศ. 2548 แต่แพ้ให้กับนายธวัชวงศ์ ณ เชียงใหม่ ซึ่งพรรคไทยรักไทยให้การสนับสนุน นายณรงค์ นิยมไทย เคยได้รับแต่งตั้งเป็นผู้ช่วยเลขานุการรัฐมนตรีว่าการกระทรวงวิทยาศาสตร์ เทคโนโลยีและสิ่งแวดล้อม ในรัฐบาลนายชวน หลีกภัย (ครม.50) ปฏิบัติหน้าที่ประจำตัว นายปรีชา มุสิกุล รัฐมนตรีช่วยว่าการฯเครื่องราชอิสริยาภรณ์เครื่องราชอิสริยาภรณ์. - ประถมาภรณ์มงกุฏไทย (ป.ม.) - ประถมาภรณ์ช้างเผือก (ป.ช.)</doc>
