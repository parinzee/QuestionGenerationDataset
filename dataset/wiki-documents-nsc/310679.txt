<doc id="310679" url="https://th.wikipedia.org/wiki?curid=310679" title="มหาปัฏฐาน">มหาปัฏฐาน มหาปัฏฐาน เป็นคัมภีร์ที่ 7 ของพระอภิธรรม 7 คัมภีร์ คัมภีร์มหาปัฏฐาน เป็น 1 ใน 7 คัมภีร์ที่พระพุทธองค์ทรงพิจารณาหลังจากที่ได้ตรัสรู้แล้ว ได้แก่ 1. ธัมมสังคณี, 2. วิภังคปกรณ์ 3. ธาตุกถา 4. ปุคคลบัญญัติ 5. กถาวัตถุ 6. ยมกปกรณ์ และ 7. มหาปัฏฐาน และเป็นคัมภีร์ที่พระพุทธองค์ทรงพยากรณ์ไว้ว่า จะสูญสิ้นเป็นคัมภีร์แรก เพราะเป็นคัมภีร์ที่ละเอียดลึกซึ้ง สุขุมคัมภีร์ภาพด้วยปัจจัยแห่งปรมัตถธรรม โดยที่พระผู้มีพระภาคทรงแสดงเรื่องราวความเป็นไปของสภาพธรรมที่เป็นเหตุเป็นผลแก่กัน โดยนัยมากมายทั้งพิสดารและละเอียดสุขุมลึกซึ้งยิ่งนัก ธรรมในมหาปัฏฐานนี้ ถ้าจะนับรวมกันทั้งหมดก็มีจำนวนถึงหลายโกฏิ ด้วยเหตุนี้ท่านอรรถกถาจารย์จึงเรียกคัมภีร์นี้ว่า “มหาปัฏฐาน” ตามหลักฐานกล่าวว่า เมื่อพระผู้มีพระภาคทรงพิจารณาพระอภิธรรม 7 คัมภีร์อยู่นั้น เมื่อทรงพิจารณาคัมภีร์ที่ 1 คือ ธัมมสังคณี จนถึงคัมภีร์ที่ 6 คือ ยมก มาตามลำดับมิได้มีเหตุการณ์พิเศษเกิดขึ้น ต่อเมื่อทรงพิจารณาคัมภีร์ที่ 7 คือ ปัฏฐาน จึงได้เกิดรัศมีแผ่ซ่านออกจากพระวรกายถึง 6 สี (หรือที่เรียกว่า ฉัพพรรณรังสี)ปัจจัย 24ปัจจัย 24. 1. เหตุปัจจะโย = ธรรมที่มีเหตุเป็นปัจจัย 2. อารัมมะณะปัจจะโย = ธรรมที่มีอารมณ์เป็นปัจจัย 3. อธิปะติปัจจะโย = ธรรมที่มีอธิบดีเป็นปัจจัย 4. อนันตะระปัจจะโย = ธรรมที่มีปัจจัยหาที่สุดมิได้ 5. สะมะนันตะระปัจจะโย = ธรรมที่มีปัจจัยมีที่สุดเสมอกัน 6. สะหะชาตะปัจจะโย = ธรรมที่เกิดพร้อมเป็นปัจจัย 7. อัญญะมัญญะปัจจะโย = ธรรมแต่ละอย่างต่างต้องอาศัยกันและกันเป็นปัจจัย 8. นิสสะยะปัจจะโย = ธรรมเป็นปัจจัยโดยเป็นนิสัยที่อาศัย 9. อุปะนิสสะยะปัจจะโย = ธรรมเป็นปัจจัยโดยเป็นอุปนิสัยที่อาศัยอย่างแรงกล้า 10. ปุเรชาตะปัจจะโย = ธรรมที่เกิดก่อนเป็นปัจจัย 11. ปัจฉาชาตะปัจจะโย = ธรรมที่มีธรรมเกิดภายหลังเป็นปัจจัย 12. อาเสวะนะปัจจะโย = ธรรมที่มีการเสพเป็นปัจจัย 13. กัมมะปัจจะโย = ธรรมที่มีกรรมเป็นปัจจัย 14. วิปากาปัจจะโย = ธรรมที่มีวิบากเป็นปัจจัย 15. อาหาระปัจจะโย = ธรรมที่มีอาหารเป็นปัจจัย 16. อินทริยะปัจจะโย = ธรรมที่มีอินทรีย์เป็นปัจจัย 17. ฌานะปัจจะโย = ธรรมที่มีฌานเป็นปัจจัย 18. มัคคะปัจจะโย = ธรรมที่มีมรรคเป็นปัจจัย 19. สัมปะยุตตะปัจจะโย = ธรรมที่มีการประกอบเป็นปัจจัย 20. วิปปะยุตตะปัจจะโย = ธรรมที่มีการอยู่ไม่ปราศจากเป็นปัจจัย 21. อัตถิปัจจะโย = ธรรมที่มีเป็นปัจจัย 22. นัตถิปัจจะโย = ธรรมที่ไม่มีเป็นปัจจัย 23. วิคะตะปัจจะโย = ธรรมที่มีการอยู่ปราศจากเป็นปัจจัย 24. อะวิคะตะปัจจะโย = ธรรมที่ไม่มีการอยู่ปราศจากเป็นปัจจัย ปัจจัยมีประการต่างๆมากมาย ในการแสดงปัจจัย 24 นั้น พระพุทธองค์ทรงจำแนกปัจจัยหนึ่งๆ มีธรรมเป็น 3 หมวด คือ ปัจจัยธรรม หมายความว่า ธรรมที่เป็นเหตุ ปัจจยุปบันธรรม หมายความว่า ธรรมที่เป็นผล ปัจจนิกธรรม หมายความว่า ธรรมที่มิใช่ผล (คือธรรมที่นอกจากผล) มหาปัฏฐาน มีนัยยะกว้างขวาง มีนัยหาที่สุดมิได้ มีอรรถอันสุขุมลุ่มลึกยิ่งกว่าพระสัทธรรมทั้งปวง อันมีในพระไตรปิฏก นับเป็นปกรณ์ใหญ่ เรียกว่า "มหาปกรณ์" เป็นปกรณ์ที่เมื่อครั้งพระผู้มีพระภาคเจ้าตรัสรู้แล้วนั้น พระไตรปิฎก เล่มที่ 40 พระอภิธรรมปิฎก เล่ม 7 มหาปัฏฐานปกรณ์</doc>
