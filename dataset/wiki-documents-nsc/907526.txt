<doc id="907526" url="https://th.wikipedia.org/wiki?curid=907526" title="นางจันทะมังคะละที่ 2">นางจันทะมังคะละที่ 2 นางจันทะมังคะละที่ 2 (, ; ประมาณ ค.ศ. 1340 – 1365) หรือในเรื่อง ราชาธิราช เรียก นางมุเอียด พระอัครมเหสีใน พระยาอู่ กษัตริย์องค์ที่ 8 แห่ง อาณาจักเมาะตะมะ-หงสาวดี พระองค์เป็นพระอัครมเหสีพระองค์แรกของพระยาอู่ นางจันทะมังคะละที่ 2 เมื่อแรกประสูติมีพระนามว่า นางมุเอียด เป็นธิดาคนโตของเสนาบดีผู้ใหญ่ชื่อ Than Bon ซึ่งพระนางและพระขนิษฐาอีก 2 พระองค์คือ นางอำเตียว หรือ นางมุกอ และ นางมหาจันทาเทวี หรือ นางมุชีพ ได้เป็นพระมเหสีหลังพระยาอู่ขึ้นครองราชย์ ต่อมาพระขนิษฐาอีกพระองค์หนึ่งคือ พระนางสิริมายาเทวี หรือ นางมุเตียว ได้เข้ามาเป็นพระมเหสีของพระยาอู่ในอีก 5 ปีต่อมา เนื่องจากนางจันทะมังคะละที่ 2 ไม่มีพระโอรส-ธิดาพระนางจึงรับพระนัดดาคือ มะยีกำกอง (พระโอรสของพระนางสิริมายาเทวีกับมังลังกาพระอนุชาต่างพระมารดาของพระยาอู่) เป็นพระโอรสบุญธรรม พระนางสิ้นพระชนม์ที่ ดอนวุน ประมาณ ค.ศ. 1360 ซึ่งไม่กี่ปีหลังจากพระยาอู่หลบหนีออกจากเมืองเมาะตะมะโดยกองทัพกบฏภายใต้การนำของ สมิงพระตะบะ ซึ่งก่อนพระนางจะสิ้นพระชนม์ได้กราบทูลพระยาอู่มิให้ลงโทษมะยีกำกองจากนั้นไม่นานพระนางก็สิ้นพระชนม์</doc>
