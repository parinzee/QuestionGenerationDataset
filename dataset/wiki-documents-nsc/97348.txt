<doc id="97348" url="https://th.wikipedia.org/wiki?curid=97348" title="การเวก เสียงทอง">การเวก เสียงทอง การเวก เสียงทอง เป็นนักร้องลูกทุ่งชายยุคเก่า ที่มีน้ำเสียงไพเราะ และโด่งดังอย่างมากจากเพลง "อำนาจดวงตา"ประวัติ ประวัติ. การเวก เสียงทอง มีชื่อจริงว่า "ธงชัย แสงยุนนท์" เกิดแถววัดไผ่ล้อม จังหวัดนครปฐม แต่มาโตที่กรุงเทพฯ ก่อนเข้าสู่วงการเคยเป็นแคตดี้อยู่ที่สนามกอล์ฟดุสิตเขาเป็นคนที่ชอบร้องเพลงลูกทุ่งมากเวลาว่างๆก็จะร้องเพลงเล่นเมื่อมีการประกวดร้องเพลงที่วัดอินทร์ บางขุนพรหม เขาก็ถูกเพื่อนยุให้ลองไปประกวดร้องเพลงปรากฏว่าเขาได้รางวัลรองชนะเลิศกลับมาโดยบอกว่าแพ้เด็กของกรรมการวัดจากนั้นเขาก็ขึ้นเวทีประกวดร้องเพลงมาเรื่อยๆชนะบ้างแพ้บ้างเข้าวงการ เข้าวงการ. เมื่อประมาณ ปี พ.ศ. 2503 วงดนตรีสมานมิตร เกิดกำแพง มาเปิดการแสดงที่วัดไผ่ตันและก็จัดให้มีการประกวดร้องเพลงซึ่งการเวก เสียงทองก็ได้ขึ้นประกวดด้วยโดยที่งานนั้นมีหัวหน้าวงและชัยชนะ บุญนะโชติ เป็นกรรมการซึ่งครั้งนั้น การเวก เสียงทอง ก็สามารถคว้าชัยฃนะมาได้และได้รับการบรรจุเป็นนักร้องในวงสมานมิตร เกิดกำแพง โดยหัวหน้าวงเป็นคนตั้งชื่อให้เขาว่า การเวก เสียงทอง ปลายปีนั้น ด้วยความสามารถของตัวเอง การเวก เสียงทอง ก็ได้บันทึกเสียงเป็นครั้งแรกในเพลง “ มิตรเพลงคนจน “ และ “พ่อหม้ายเมียทิ้ง “ แต่มาดังจริงๆในเพลงที่ 3 คือ “อำนาจดวงตา “ ที่โดดเด่นด้วยท่อนลิเก ในปี 2504 และต่อมาถือกันว่าเป็นศิษย์เอกของสมานมิตร ระหว่างที่อยู่กับวงสมานมิตร เขามีโอกาสบันทึกเสียงเอาไว้ราว 40 เพลง พร้อมทั้งมีส่วนผลักดัน กาเหว่า เสียงทอง ให้มีโอกาสขึ้นมาเป็นนักร้องระดับแนวหน้าของวงรวมทั้งยังเป็นคนตั้งชื่อให้กาเหล่า เสียงทองด้วย ก่อนที่จะผูกสัมพันธ์กลายเป็นพี่น้องบุญธรรมกันจวบจนทุกวันนี้ หลังอยู่กับวงระยะหนึ่ง เขาก็ออกมาตั้งวงเองเมื่อปี 2507 รวมทั้งเริ่มรับทำขวัญนาคควบคู่ไปด้วย เขาทำวงอยู่ราว 3 – 4 ปีก็เลิก เพราะธุรกิจเพลงลูกทุ่งไม่ค่อยดี จากนั้นก็หันไปเล่นลิเกอยู่ตามตลาด และงานทั่วรวมทั้งรับทำขวัญนาค ในราวปี 2534 ตั้งคณะมวยชื่อ “ ศิษย์การเวก “ โดยมีลูกชาย 2 คนเป็นนักมวยอยู่ในคณะแต่งเพลง แต่งเพลง. นอกจากความสามารถด้านการร้องเพลง ทำขวัญนาค เล่นลิเก และ การทำมวย การเวก เสียงทอง ยังเป็นนักแต่งเพลงที่มีฝีมือด้วย โดยเจ้าตัวบอกว่าเขาแต่งเพลงเอาไว้ราว 70 เพลง และหลายเพลงก็ถูกนักร้องชื่อดังนำไปบันทึกเสียง เช่น- ยอดรัก สลักใจ /เพลงเมียหนี และ นาคลาแฟน - ไวพจน์ เพชรสุพรรณ /เพลงบางกอกโกหก , กำเนิดของคน , ดอกฟ้ากับยาจก และ กลับจากเวียดนามปัจจุบัน ปัจจุบัน. ปัจจุบัน การเวก เสียงทอง ในวัย 68 (ปี 2550) บอกว่า เขามีความสุขดี โดยพำนักอยู่กับลูกหลานแถววัดเปร็ง อ.แปดริ้ว จ. ฉะเชิงเทรา ด้วยชีวิตสมถะ พอมีพอกิน ไม่โหยหาชื่อเสียง แต่ยังคงสร้างสรรค์ผลงานเพลงประดับวงการต่อไปมุ่งมั่น โดยยังรับงานร้องเพลงบ้าง ทำขวัญนาคบ้าง รวมทั้งรับจัดดนตรีตามงานบวช การแต่ง งานเลี้ยง และวงปี่พาทย์ ร่วมกับ ยมนา เสียงทอง ซึ่งเป็นบุตรสาว และ กาเหว่า เสียงทอง ซึ่งเป็นน้องชายบุญธรรม</doc>
