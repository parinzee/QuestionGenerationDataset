<doc id="752332" url="https://th.wikipedia.org/wiki?curid=752332" title="บุศรินทร์ ภักดีกุล">บุศรินทร์ ภักดีกุล พลโท บุศรินทร์ ภักดีกุล ม.ว.ม.,ป.ช.,ท.จ. (, ย่อ: Lt.G.) เกิด วันที่ ๒๕​ ตุลาคม พ.ศ. ๒๔๔๙ ที่บ้านบางขุนพรหม กรุงเทพมหานคร เป็นบุตรชายคนที่ 3 ในจำนวนพี่น้องทั้งหมด 4 คนของพลตรีพระยาภักดีภูธร (ชื่น ภักดีกุล) กับ เอลีซาเบท (จอนสัน) ภักดีกุล (Elisabeth Johnson Bhakdikul) พี่ชายคนโตคือ ร้อยเอก หลวงชิตวีร์วสุนทรา (ชิตวีร์ ภักดีกุล) ด.ช. เมรุสวัง (ถึงแก่กรรม) และ น้องชาย ร้อยโท เอกรินทร์ ภักดีกุล พลโท บุศรินทร์ สมรสกับ ผูกพันธุ์ เทพหัสดิน ณ อยุธยา ธิดาของพระยาเทพหัสดิน (ผาด เทพหัสดิน ณ อยุธยา) กับ ไปล่ ดีมาณพ และน้องชายคนสุดท้อง ร้อยโท เอกรินทร์ สมรสกับ ผัสพร เทพหัสดิน ณ อยุธยา ธิดาของพระยาเทพหัสดิน โดยมี บุตรธิดาคือ บุศรพันธุ์ ผ.ศ. ศศันทร์พิญ ศรินทรเทพ พลตรี เกตุเสพสวัสดิ์ ภักดีกุล ผ.ศ. ไทพีศรีนิวัติ และ ทัศน์พาชื่น พลโท บุศรินทร์ สำเร็จวิชาทหารปืนใหญ่จากโรงเรียนโปลีเทคนิคของเบลเยียมผู้บุกเบิก ปตอ. พ.ศ. ๒๔๗๖ ผู้อำนวยการวิทยาการโรงเรียนเทฆนิคทหารบก กรมยุทธศึกษาทหารบก อาจารย์รุ่นก่อตั้ง พ.ศ. ๒๔๗๗ (ต่อมาคือโรงเรียนนายร้อยพระจุลจอมเกล้า) ในระหว่างที่พลโท บุศรินทร์ ภักดีกุล ได้รับราชการเป็นราชองครักษ์เวรและราชองค์รักษ์พิเศษของพระบาทสมเด็จพระเจ้าอยู่หัวเป็นเวลาร่วม ๒๐ ปีนั้น ได้มีการรับรองราชอาคันตุกะของพระองค์ท่านหลายครั้งหลายหน ครั้งที่ ๑ ประจำพระองค์พระเจ้านโรดมสีหนุแห่งกัมพูชา ครั้งที่ ๒ ประจำองค์มกุฎราชกุมารแห่งราชอาณาจักรลาว ครั้งที่ ๓ ประจำตัวประธานาธิบดีโงดิ่ญเสี่ยมแห่งประเทศญวณ ครั้งที่ ๔ ประจำพระองค์สมเด็จพระเจ้าศรีสว่างวงศ์ พระเจ้ามหาชีวิตแห่งประเทศลาว ในการเสด็จผ่านประเทศไทยไปยังเรือไปรักษาพระองค์ที่ประเทศฝรั่งเศส ครั้งที่ ๕ ราชองค์รักษ์ประจำพระองค์เจ้ามหาชีวิตแห่งประเทศลาว รับเสด็จจากเมืองสิงคโปร์กลับเวียงจันทน์ ครั้งที่ ๖ ประจำองค์พระเจ้าชาห์แห่งอิหร่านในการเสด็จผ่านประเทศไทย เป็นเวลา ๕ - ๖ ชั่วโมง ในระหว่างที่ล้นเกล้า ฯ ทั้ง ๒ พระองค์ประทับอยู่หัวหิน ครั้งที่ ๗ ประจำพระองค์พระเจ้าโบดวง และพระราชินีฟาบิโอล่า แห่งประเทศเบลเยี่ยม เป็นคณะผู้แทนฝ่ายไทยในคดีเขาพระวิหาร พ.ศ. 2505 กับกัมพูชาในศาลโลก หม่อมเจ้าวงษ์มหิป ชยางกูร เอกอัครราชทูตประจำประเทศเนเธอร์แลนด์เป็นตัวแทน หม่อมราชวงศ์เสนีย์ ปราโมช เนติบัณฑิต เป็นหัวหน้าทีมทนายความ พลโท บุศรินทร์ ภักดีกุล เจ้ากรมแผนที่กระทรวงกลาโหม เป็นที่ปรึกษาผู้เชี่ยวชาญ สมาชิกสภาผู้แทนราษฎรจังหวัดพระนคร ชุดที่ 10 พ.ศ. 2512 พรรคประชาธิปัตย์</doc>
