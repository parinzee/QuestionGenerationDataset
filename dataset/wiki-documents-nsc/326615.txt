<doc id="326615" url="https://th.wikipedia.org/wiki?curid=326615" title="วาเลนไทน์ (วงดนตรีไทย)">วาเลนไทน์ (วงดนตรีไทย) วาเลนไทน์ หรือ วาเลนไทน์ มิวสิก เป็นวงดนตรีสตริงลูกทุ่งระดับภูธรของไทย ก่อตั้งโดย สวัสดิ์ สังข์ทอง อดีตนักดนตรีไทยเดิม เมื่อปี พ.ศ. 2528 โดยระยะแรกตั้งเป็นวงดนตรีชาโดว์เล่นเพลงสากลกับเพลงไทยสากล รับงานทั่วไปตามว่าจ้างโดยเฉพาะตามงานวัดต่างๆ ต่อมาจึงเล่นเพลงทุกแนวตามกระแสนิยม จนเริ่มเป็นที่รู้จักในหมู่คนจัดงานภูธรและคนทั่วไป โดยบริษัทชื่อดัง อีวีเอส และ ท็อปไลน์ ไดมอนด์ ได้มีการผลิตเทปบันทึกการแสดงสดออกจำหน่าย ลักษณะการแสดงของวงใช้การเล่นดนตรีแบบ "ทับไลน์" มีแดนเซอร์ โคโยตี้ และนักร้องบนเวทีซึ่งสามารถร้องเพลง เต้นรำ และเล่นตลกได้อย่างครบเครื่อง ปัจจุบัน โบว์ นุ่น และ เจน อดีตนักร้องนำของวงแยกตัวออกมาตั้งวงดนตรี "ซุปเปอร์ วาเลนไทน์" โดยออกอัลบั้มเพลงในสังกัด ท็อปไลน์ ไดมอนด์ ขณะที่วงวาเลนไทน์ยังคงดำเนินแสดงต่อซึ่ง เดียร์ นักร้องนำยังได้ออกแสดงในรายการตีสิบ ช่วงดันดารา</doc>
