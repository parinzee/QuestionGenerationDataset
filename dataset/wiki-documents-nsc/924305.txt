<doc id="924305" url="https://th.wikipedia.org/wiki?curid=924305" title="จังหวัดบาตาเนส">จังหวัดบาตาเนส จังหวัดบาตาเนส (อีวาตัน: Probinsya nu Batanes; อีโลกาโน: Probinsia ti Batanes; ) เป็นจังหวัดหมู่เกาะของเขตลัมบักนางคากายัน ประเทศฟิลิปปินส์ และเป็นจังหวัดที่อยู่เหนือสุด มีพื้นที่และประชากรน้อยที่สุดของประเทศ เมืองหลักคือบัสโก ซึ่งตั้งอยู่บนเกาะบาตัน หมู่เกาะนี้ อยู่ห่างจากเกาะลูซอนไปทางทิศเหนือ และอยู่ห่างจากเกาะไต้หวันไปทางทิศใต้ จังหวัดนี้แยกจากหมู่เกาะบาบูยันของจังหวัดคากายันโดยช่องแคบบาลินตัง และแยกจากไต้หวันโดยช่องแคบบาชีภูมิศาสตร์ ภูมิศาสตร์. จังหวัดบาตาเนสมีพื้นที่ 219.01 ตารางกิโลเมตร ประกอบด้วย 10 เกาะ อยู่ระหว่างหมู่เกาะบาบูยัน (จังหวัดคากายัน) และเกาะไต้หวัน แต่ละเกาะมีประชากรเบาบาง และอยู่ภายใต้อิทธิพลของไต้ฝุ่น สามเกาะที่ใหญ่ที่สุดและมีประชากรอาศัยอยู่ ได้แก่ เกาะบาตัน, เกาะอิตบายัต และเกาะซับตัง เกาะที่อยู่เหนือสุดของจังหวัดและประเทศคือ เกาะมาวูดิส เกาะอื่น ๆ ที่อยู่ใกล้ ได้แก่ เกาะมิซังกา, เกาะซียายัน, เกาะอีวูฮอส และเกาะดีเกย โดยเกาะทั้งหมดของจังหวัดอยู่บนวงแหวนภูเขาไฟลูซอนภูมิอากาศการขนส่ง การขนส่ง. สามารถเดินทางโดยทางอากาศที่ท่าอากาศยานบัสโก และท่าอากาศยานอิตบายัต</doc>
