<doc id="78170" url="https://th.wikipedia.org/wiki?curid=78170" title="ลี เชารัน">ลี เชารัน ลี่ เชารัน () หรืออ่านตามสำเนียงภาษาจีนว่า หลี่เสี่ยวหลาง (พินอิน:Lǐ Xiǎoláng) เป็นตัวละครในเรื่อง ซากุระ มือปราบไพ่ทาโรต์ ของกลุ่มแคลมป์ นอกจากนั้นยังเป็นตัวละครในเรื่อง สึบาสะ สงครามเทพข้ามมิติ และ XXXโฮลิค ด้วย ให้เสียงพากย์โดย โมโตโกะ คุมาอิ (ในเรื่อง ซากุระ มือปราบไพ่ทาโรต์) และ มิยู อิริโนะ (ในเรื่อง สึบาสะ สงครามเทพข้ามมิติ)ความหมายของชื่อ ความหมายของชื่อ. เชาหลาง เป็นคำภาษาจีนดั้งเดิม มีความหมายที่แปลตามหลักภาษาจีนและภาษาญี่ปุ่นได้ความว่า "หมาป่าน้อย" () หรืออาจแปลได้อีกความหมายหนึ่งว่า "มังกรน้อย" () ส่วนนามสกุล ลี่ () หมายถึง ทุ่งหญ้าประวัติ ประวัติ. เชาหลาง เด็กชายผู้มีเชื้อสายของโคลว์ รีด ผู้ที่สร้างโคลว์การ์ดขั้นมา เขาเดินทางมาจากเกาะฮ่องกง พร้อมกับพกพาความเชื่อว่าคนที่สามารถรวบรวมโคลว์การ์ดได้นั้นต้องเป็นเขา ไม่ใช่ซากุระ คิโนโมโตะ ตามเนื้อเรื่องเขาปรากฏตัวครั้งแรกในฐานะของคู่แข่ง (ในอะนิเมะเขาสามารถรวบรวมโคลว์การ์ดได้เพียงเล็กน้อยเท่านั้น ถึงแม้ว่าจะไม่ปรากฏในหนังสือการ์ตูนก็ตาม) หลังจากที่ซากุระสามารถเอาชนะยูเอะและได้กลายมาเป็นเจ้าของโคลว์การ์ดแล้วนั้น เขาก็ได้เลิกล้มความคิดในการพยายามรวบรวมโคลว์การ์ดและกลายมาเป็นเพื่อนกับซากุระข้อมูลส่วนตัวเวทมนตร์ และ คาถาที่ใช้เวทมนตร์ เวทมนตร์ และ คาถาที่ใช้. เวทมนตร์. เหมือนเนื้อเรื่องจะบอกเป็นนัย ๆ เกี่ยวกับคาถาที่เชาหลางใช้ มันเป็นการผสมผสานกันระหว่างศิลปการต่อสู้ของจีน ดาบจีน และยันต์คาถา เวทมนตร์ของเขาจะออกมาในรูปแบบใช้ยันต์คาถาเรียกธาตุต่าง ๆ ที่มีอยู่รอบตัวร่ายไปพร้อมกับการใช้ดาบคาถาร่ายความสัมพันธ์กับตัวละครอื่น ๆซากุระ คิโนโมโตะ ความสัมพันธ์กับตัวละครอื่น ๆ. ซากุระ คิโนโมโตะ. เชาหลางพบกับซากุระครั้งแรกที่โรงเรียน เขาเป็นนักเรียนแลกเปลี่ยนที่เดินทางมาจากเกาะฮ่องกงและย้ายเข้ามาเรียนห้องเดียวกับซากุระ ที่นั่งของเขาอยู่หลังซากุระซึ่งเขาจะนั่งอยู่ตรงนั้นตั้งแต่ต้นจนจบเรื่อง ในอะนิเมะภาคแรก ความคิดของเชาหลางที่แสดงออกให้เห็นเด่นชัดนั้นมีเพียงแค่ต้องการค้นหาและจับโคลว์การ์ดใบใหม่ ๆ ให้ได้ก่อนซากุระ แต่ถึงกระนั้นเขาก็ไม่สามารถที่จะแปลสภาพพลังของการ์ดต่าง ๆ ให้กลับคืนสู่รูปโคลว์การ์ดได้ อย่างไรก็ตามยังคงมีโคล์วการ์ดบางใบที่เชาหลางสามารถเอาชนะและหลังจากที่ซากุระทำการเปลี่ยนสภาพของมันกลับคืนสู่การ์ดแล้วเขาก็ได้เป็นผู้ที่ครอบครองมัน การ์ดที่เขาสามารถรวบรวมได้คือ การ์ด The Time การ์ด The Storm การ์ด The Return การ์ด The Freeze การ์ด The Dream การ์ด The Sand การ์ด The Twin และ การ์ด The Bubbles ซึ่งในการจับการ์ด The Bubbles ของเขานั้นได้ถูกโทโมโยะบันทึกวิดีโอไว้ (ซึ่งจะเห็นได้ในซากุระมือปราบไพ่ทาโรต์ ตอนพิเศษ 2 - การ์ดที่ถูกผนึก)เมื่อไรก็ตามที่เชาหลางและซากุระต้องมาจับการ์ดใบเดียวกันในสถานที่เดียวกัน ถึงแม้ว่าพวกเขาจะช่วยกันจับการ์ด แต่เชาหลางก็ยังคงจะพยายามเอาชนะการ์ดให้ได้ บางครั้งบางคราวเชารันก็จะหน้าแดงเมื่อพวกเขาสบหน้ากัน และซากุระส่งยิ้มมาให้ หลังจากการตัดสินครั้งสุดท้าย ซากุระได้กลายมาเป็นเจ้าของโคลว์วการ์ดทั้งหมด และเขากลายเป็นผู้พ่ายแพ้ และภาค 2 ก็เริ่มต้นขึ้น เชาหลางมีโครงการจะเดินทางกลับเกาะฮ่องกง แต่แล้วแผนการของเขาก็ต้องเปลี่ยนไปเมื่อ เอเรียล ฮีรากิซาวา เดินทางมาถึง ดูเหมือนเอเรียลจะมีความสนใจในตัวของซากุระซึ่งในจุดนี้ความรู้สึกของเชาหลางที่มีในตัวซากุระเริ่มเปลี่ยนไป เชาหลางมองเห็นเอเรียลเป็นคู่แข่งของเขา ในอะนิเมะภาค 2 นี้นอกจากหน้าที่ในการเปลี่ยนโคล์วการ์ดให้กลายไปเป็นซากุระการ์ดของซากุระแล้ว เนื้อเรื่องส่วนใหญ่จะนำเสนอในส่วนของความสัมพันธ์ระหว่างของพวกเขาทั้งคู่ เนื้อเรื่องในแต่ละตอนในภาคนี้จะเห็นถึงความสัมพันธ์ที่ค่อยๆ มีการพัฒนาขึ้น และรวมไปถึงความสัมพันธ์ที่โทโมโยะ ไดโดจิมีให้กับเชาหลางในด้านผู้ให้คำแนะนำต่างๆ แก่เขา ท้ายที่สุดเชาหลางก็ยอมรับว่าเขาได้ชอบซากุระเข้าแล้ว หลังจากอะนิเมะตอนที่ 51 และหลังจากที่ได้รับคำแนะนำจากโทโมโยะเขาก็พยายามที่จะบอกความรู้สึกนั้นแก่ซากุระ ซึ่งความพยายามของเขาก็ถูกขัดจังหวะเสียทุกครั้ง หลังจากซากุระบอกความรู้สึกที่มีของเธอแก่ยูกิโตะ เชาหลางก็คิดจะล้มเลิกความพยายามของเขาแต่ด้วยคำแนะนำของโทโมโยะทำให้สุดท้ายเขาก็พูดมันออกมาในอะนิเมะตอนที่ 69 ในตอนจบของภาคนี้เชาหลางต้องเดินทางกลับฮ่องกงเนื่องจากว่าภารกิจของเขานั้นเสร็จสิ้นแล้ว (การ์ดทั้งหมดมีเจ้าของคนใหม่และได้กลายมาเป็นซากุระการ์ด) เขาตั้งใจว่าจะกลับไปโดยจะไม่บอกลาซากุระ ซึ่งเธอรู้ข่าวนี้ได้จากโทโมโยะ และตามเขาไปทันที่สนามบิน ในตอนจบ ตอนที่ 70 เรื่องราวของพวกเขายังไม่จบลงแบบสมบูรณ์ ซึ่งตอนจบที่แท้จริงนั้นอยู่ในตอนพิเศษ 2 – การ์ดที่ถูกผนึก ซึ่งเป็นเรื่องที่เกิดหลังจากที่เชาหลางเดินทางกลับฮ่องกงไปแล้ว 4 เดือน และเรื่องราวอยู่ในช่วงปิดเทมอฤดูร้อนของฮ่องกง ทั้งเชาหลางและเมรินเดินทางมาเที่ยวเมืองโทโมเอดะ ตามคำเชิญชวนของโทโมโยะ และในครั้งนี้ซากุระพยายามที่จะบอกความรู้สึกของเธอให้กับเชาหลาง แต่ทุกครั้งที่เธอพูดเธอจะพูดได้เพียงแค่ว่า “เชาหลางฉัน...” และจะต้องมีเหตุการณ์ขัดจังหวะเสมอไปยูกิโตะ ซึกิชิโระ ยูกิโตะ ซึกิชิโระ. ก่อนหน้าที่ความสัมพันธ์ระหว่างเชารันกับซากุระจะเปลี่ยนไปจากการเป็นคู่แข่งกันนั้นดูเหมือนว่า เชารันจะมีความสนใจในตัวของยูกิโตะ ซึกิชิโระ เมื่ออยู่ใกล้ ๆ กันกับยูกิโตะนั้นเขามักจะมีอาการหน้าแดง ตื่นเต้นและจะวิ่งหนีออกไปแทบทุกครั้ง และนอกจากนั้นเขาเองก็รู้เช่นกันว่าซากุระก็หลงใหลในตัวยูกิโตะ ดังนั้นจึงทำให้เขาพยายามแย่งความสนใจของยูกิโตะมาจากเธอ ไม่ว่าจะเป็นเรื่องอาหารที่ยูกิโตะชอบหรือทำมาให้ หรือคำชมในโอกาสต่าง ๆ ซึ่งเขามารู้เอาในตอนหลังว่าเกิดจากพลังของดวงจันทร์ที่มีอยู่ในตัวของยูกิโตะส่งผลกระทบมายังเชารัน (นั่นเพราะพลังของทั้งยูกิโตะและเชารันต่างมีพื้นมาจากพลังดวงจันทร์ด้วยกันทั้งคู่) ซึ่งในด้านของซากุระแล้วการที่เธอชอบยูกิโตะนั้นไม่ใช้ผลที่สืบเนื่องมาจากพลังของดวงจันทร์เลย</doc>
