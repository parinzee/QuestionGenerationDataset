<doc id="465797" url="https://th.wikipedia.org/wiki?curid=465797" title="เกริกฤทธิ์ ทวีกาญจน์">เกริกฤทธิ์ ทวีกาญจน์ เกริกฤทธิ์ ทวีกาญจน์ เป็นนักฟุตบอล สัญชาติไทย ปัจจุบันได้ลงเล่นให้กับสโมสรฟุตบอลชลบุรี (ชลบุรี เอฟซี) ในตำแหน่งกองกลางประวัติ ประวัติ. เกริกฤทธิ์ ทวีกาญจน์ (ชื่อเล่น: ก้อง) เกิดเมื่อวันที่  19 พฤศจิกายน พ.ศ. 2533 ที่จังหวัดสุราษฎร์ธานี เป็นนักฟุตบอลกองกลางทีมชาติไทย ปัจจุบันลงเล่นตำแหน่งกองกลางปีกซ้ายให้กับสโมสรฟุตบอลชลบุรี สวมเสื้อหมายเลข 4 เกริกฤทธิ์เริ่มเล่นฟุตบอลมีพ่อเป็นแรงบันดาลใจในการเล่นฟุตบอล ซึ่งพ่อของเขาก็เคยเป็นนักฟุตบอลมาก่อน โดยเริ่มเล่นฟุตบอลในตำแหน่งกองหน้ากับทีมโรงเรียนจุฬาภรณราชวิทยาลัย ชลบุรี ในระดับฟุตบอลนักเรียน ติดทีมชาติชุดเยาวชนตั้งแต่อายุ 14 ปี กระทั่งปี พ.ศ. 2551 ได้เล่นฟุตบอลอาชีพครั้งแรกกับสโมสรศรีราชาและเคยได้รับรางวัลนักเตะยอดเยี่ยมของดิวิชั่น 1 โดยในขณะที่เกริกฤทธิ์อยู่กับสโมสรศรีราชา เจ้าก้อง ได้รับการคัดเลือกจากไนกี้ให้ไปฝึกซ้อมกับสโมสรบาร์เซโลนา ยอดทีมแห่งลาลีกา ประเทศสเปน เพื่อเก็บเกี่ยวประสบการณ์เป็นเวลา 1 สัปดาห์ โดยเขามีโอกาสได้ฝึกซ้อมกับโรนัลดินโญ่ สุดยอดนักเตะทีมชาติบราซิลด้วย หลังจากนั้นเกริกฤทธิ์ก็ถูกดันขึ้นทีมชุดใหญ่ของสโมสรชลบุรี เอฟซี ตามด้วยถูกยืมตัวไปที่สโมสรอีสาน ยูไนเต็ด และสโมสรสิงห์ท่าเรือ เอฟซี ตามลำดับ ซึ่งเขาทำผลงานได้อย่างยอดเยี่ยม โดยการพาทีมสิงห์ท่าเรือ เอฟซี เลื่อนชั้นขึ้นมาอยู่ไทยลีกได้สำเร็จ จนกระทั่งทีมชลบุรี เอฟซี เรียกตัวกลับไปใช้งานอีกครั้ง โดยที่เกริกฤทธิ์เป็นนักฟุตบอลที่เป็นคนถนัดซ้ายที่เล่นได้ทั้งตำแหน่งกองหน้า กองกลางตัวรุกคอยสร้างสรรค์เกมให้เพื่อน ๆ และปีกซ้ายจอมเลื้อย โดยมีจุดเด่นอยู่ที่ความเร็วและความคล่องแคล่วที่มาพร้อมกับลีลาการกระชากลากเลื้อยที่โดดเด่น มีทักษะการเปิดบอลและการยิงอันยอดเยี่ยม ทำเอาตัวรับฝ่ายตรงข้ามต้องผวาไปตาม ๆ กัน ความฝันอันแน่วแน่ของเกริกฤทธิ์ตั้งแต่เด็กที่อยากเป็นนักฟุตบอลทีมชาติ คอยผลักดันให้เขาเป็นตัวเลือกอันดับต้น ๆ ในนามทีมชาติไทยชุดใหญ่เพื่อลุยศึกต่าง ๆ มากมาย เกริกฤทธิ์มีของสะสมเป็นพวกโมเดล 3 มิติ ซึ่งให้เหตุผลว่าการต่อโมเดล 3 มิติ ช่วยฝึกสมาธิได้เป็นอย่างดี ไม่เพียงเท่านี้เกริกฤทธิ์ยังชอบเที่ยวทะเลอีกด้วยผลงานในวงการฟุตบอลทีมชาติไทยผลงานในวงการฟุตบอล. ทีมชาติไทย. - พ.ศ. 2557- ชนะเลิศ เอเอฟเอฟ ซูซูกิ คัพ 2014 - อันดับที่ 4 การแข่งขันฟุตบอลในเอเชียนเกมส์ ครั้งที่ 17 ณ เมืองอินชอน ประเทศเกาหลีใต้ - พ.ศ. 2556- เหรียญทองซีเกมส์ ครั้งที่ 27 ณ ประเทศพม่าสโมสรสโมสร. - พ.ศ. 2560-ปัจจุบัน- สโมสรฟุตบอลการท่าเรือ เอฟซี - พ.ศ. 2557-2560- สโมสรฟุตบอลชลบุรี เอฟซี - พ.ศ. 2556-2557- สโมสรฟุตบอลการท่าเรือ เอฟซี - พ.ศ. 2555-2556- สโมสรฟุตบอลอีสาน ยูไนเต็ด - พ.ศ. 2555- สโมสรฟุตบอลชลบุรี เอฟซี - พ.ศ. 2551-2545- สโมสรฟุตบอลศรีราชา เอฟซี - พ.ศ. 2547-2550- สโมสรเยาวชนจุฬาภรณราชวิทยาลัย ชลบุรี</doc>
