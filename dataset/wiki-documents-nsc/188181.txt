<doc id="188181" url="https://th.wikipedia.org/wiki?curid=188181" title="วัยระเริง">วัยระเริง วัยระเริง เป็นภาพยนตร์ไทย ที่ออกฉายเมื่อปี พ.ศ. 2527 ผลงานการกำกับโดย เปี๊ยก โปสเตอร์ ซึ่งเป็นผลงานเรื่องแรกของอำพล ลำพูนและวรรษมน วัฒโรดม ก่อนที่ทั้งคู่จะแสดงคู่กันอีกในภาพยนตร์เรื่องที่สองของทั้งคู่เรื่องน้ำพุสโลแกนสโลแกน. - ภาพยนตร์เฮฮาประสาวัยรุ่น เพลงเพียบ เฉียบทุกเพลงเรื่องย่อ เรื่องย่อ. ศรีนวลเป็นครูประจำห้อง 650 แต่หลานชายของเธอ เป็นนักดนตรีที่ไม่ชอบไปโรงเรียน เธอจึงให้หลานชายฝึกทักษะดนตรีที่บ้าน แม้เธอได้ปรับปรุงบางวิชาให้เป็นเพลงก็ตาม วิธีนี้ช่วยนักเรียนของเธอพัฒนาความจำ และพวกนักเรียนก็ทำข้อสอบได้ดีมาก เพลงได้รับความนิยมและเจ้าของค่ายเพลงก็ได้เสนอที่จะผลิตผลงานเพลงออกมา แต่ศรีนวลเรียกร้องค่าลิขสิทธิ์ และในวันไหว้ครู วงดุรยางค์ร่วมกับนักเรียนจากห้อง 650 ได้เล่นเพลงเหล่านั้น ซึ่งมันทำให้ศรีนวลและคนอื่นๆเในโรงเรียนภาคภูมิใจเป็นยิ่งนัก แต่ก็มีวัยระเริงรุ่นใหม่ที่แรงและให้ความตื่นเต้นมากกว่าเดิมซึ่งกำกับภาพยนตร์โดย นพพร วาทิน ที่ทำเป็นภาค2ที่มีความรุนแรงมากขึ้น เพื่อจะได้เข้ากับปัญหาวัยรุ่นสมัยนั้นซึ่งมีอยู่มาก เช่น ติดยาเสพติด กินเหล้า ทะเลาะวิวาท ทำตัวไม่เหมาะสมต่างๆ และมีปัญหาทางด้านสังคมและครอบครัวที่เข้ากันไม่ได้ หนังเรื่องนี้จะทำให้ผู้ชมที่เป็นวัยรุ่นได้ดูแล้วสำนึก แล้วเป็นตัวอย่างครูที่ดีที่ทำให้นักเรียนเป็นคนดีและกลับใจใหม่ เป็นหนังดีรับวันครู นักแสดงนำโดย อัจฉราพรรณ ไพบูลย์สุวรรณ หลุยส์ สก๊อต คาเรน คล่องตรวจโรค ที่นำแสดงหนังเรื่องนี้ที่ทำใหม่อีกครั้งและเข้าฉายในปีพ.ศ. 2541เกร็ดข้อมูลเกร็ดข้อมูล. - เพลง ดนตรีในดวงใจ ซึ่งเป็นบทเพลงที่แต่งโดยนิติพงษ์ ห่อนาคเพลงแรกที่ได้ออกสู่สาธารณะ - เป็นภาพยนตร์ที่รวมสมาชิกวงไมโครทั้ง 6 คน (แสดงในเรื่องนาม ไมโคร 5 คน ตัวประกอบ 1 คน คือ บอย-สันธาน) ก่อนที่ไมโครจะออกอัลบั้มแรก (ร็อก เล็ก เล็ก) 2 ปีต่อมา - เสียงร้องเพลงของพระเอกกับนางเอกในเรื่องคือเสียงของ อ้อง สุรสีห์ อิทธิกุลกับแหวน ฐิติมา สุตสุนทร - บอย-สันธาน เลาหวัฒนาวิทย์ มือคีย์บอร์ดของไมโครในเวลาต่อมา ได้ปรากฏตัวในภาพยนตร์ด้วยในบทเพื่อนของวงไมโครที่มาดูการซ้อมดนตรีที่บ้านย่าของพระเอก และฉากห้องบันทึกเสียง ในขณะนั้นบอยยังเล่นให้กับอีกวงอยู่และยังไม่ได้เข้าร่วมไมโคร - เดิมทีวงดนตรีที่เป็นตัวเลือกแรกๆให้มาแสดงในเรื่องคือวงฟอร์เอฟเวอร์ โดยวาง วิรุฬ สกุลทรัพย์ไพศาล (ดำ) นักร้องนำของทางวงเป็นพระเอก</doc>
