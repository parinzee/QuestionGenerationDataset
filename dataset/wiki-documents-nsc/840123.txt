<doc id="840123" url="https://th.wikipedia.org/wiki?curid=840123" title="เดอะเฟซเมนไทยแลนด์">เดอะเฟซเมนไทยแลนด์ เดอะเฟซเมนไทยแลนด์ หรือ เดอะเฟซเมน () เป็นรายการเรียลลิตีประกวดนายแบบและนักแสดงของประเทศไทย โดยมีโจทย์ความสามารถของวงการบันเทิง อาทิ การเดินแบบ ถ่ายแบบ การแสดง กำหนดให้ผู้เข้าแข่งขันเป็นผู้ชายที่อาศัยอยู่ในประเทศไทย และนายแบบต่างประเทศ จากทั่วโลก มีอายุไม่เกิน 29 ปีบริบูรณ์ และมีส่วนสูง 175 เซนติเมตรขึ้นไป จากการประสบความสำเร็จ และกระแสตอบรับที่ดีของรายการ เดอะเฟซไทยแลนด์ มาแล้ว 3 ซีซัน ในปี 2560 จึงมีการผลิตรายการเดอะเฟซสำหรับผู้เข้าแข่งขันผู้ชายขึ้นเป็นครั้งแรก โดยใช้ชื่อว่า The Face Men Thailand หรือ The Face Men ผลิตโดยกันตนา โดยคุณเต้ ปิยะรัฐ กัลย์จาฤก Executive Producer ของรายการ เดอะเฟซไทยแลนด์ ได้มีการแถลงข่าวความร่วมมือกับนิตยสารลอปติมั่ม ประเทศไทย (L'Optimum Thailand) เปิดตัว The Face Men เป็นครั้งแรกของประเทศไทย เมื่อวันที่ 16 กุมภาพันธ์ 2560 ในงาน Mass Group Reveal 2017 ซึ่งถือว่าประเทศไทยเป็นประเทศแรกที่ผลิตรายการเดอะเฟซ ในรูปแบบที่ผู้เข้าแข่งขันเป็นผู้ชาย โดยจะรับสมัครทั้งนายแบบไทยและนายแบบจากทุกประเทศ ในวันที่ 30 เมษายน 2560 ภายในงาน F.A.C.E Internaional Festival ณ MUANGTHAI GMM Live House at Central World ในระหว่างการแข่งขัน ผู้ที่เข้ารอบทั้งหมด จะต้องเข้าร่วมฝึกฝนภายในบ้านหลังเดียวกัน เรียกว่า อาร์ทีมิส อีลิท (Artemis Elite) เป็นรายการที่จะแยกออกมาออกอากาศในไลน์ทีวี โดยจะนำหนุ่ม ๆ ผู้เข้าประกวด The Face Men Thailand มารวมตัวกันเพื่อฝึกทักษะทางด้านต่าง ๆ ให้พร้อมก้าวเข้าสู่วงการบันเทิงไทยอย่างมีคุณภาพ ทั้งในด้านการแสดง การเป็นนายแบบ การเป็นศิลปิน โดยกูรูตัวจริงในวงการ ผู้เข้าแข่งขันจะได้เรียน Personality & Charisma, performing Skills, Health & Fitness. โดยจะมีกล้องติดตามดูพวกเขาตลอด 24 ชั่วโมง. ในปี 2561 ได้มีการเปิดรับสมัครนายแบบในหลายประเทศ เพื่อมาเข้าร่วมการแข่งขันซีซัน 2 ในประเทศไทย โดยเริ่มเปิดรับสมัครที่เมืองย่างกุ้ง ประเทศพม่า เป็นที่แรก ในเดือนพฤษภาคม และรับสมัครในประเทศไทยวันที่ 11 สิงหาคมกติกา กติกา. ดูบทความหลักที่: เดอะเฟซไทยแลนด์พิธีกรและเมนเทอร์ฤดูกาล ฤดูกาล. สัญลักษณ์สีรางวัล</doc>
