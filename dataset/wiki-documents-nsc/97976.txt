<doc id="97976" url="https://th.wikipedia.org/wiki?curid=97976" title="อุทยานแห่งชาติสโลวักพาราไดซ์">อุทยานแห่งชาติสโลวักพาราไดซ์ อุทยานแห่งชาติสโลวักพาราไดซ์ (Slovak Paradise National Park) เป็น 1 ใน 9 อุทยานแห่งชาติในสโลวาเกีย ตั้งอยู่ในสโลวาเกียตะวันออก อุทยานแห่งนี้ครอบคลุมพื้นที่ของเทือกเขาสโลวักพาราไดซ์ ซึ่งตั้งอยู่ทางตอนเหนือของทิวเขา Slovenské rudohorie อุทยานแห่งนี้ครอบคลุมพื้นที่ 197.63 ตร.กม. และเขตกันชนรอบๆอุทยานอีก 130.11 ตร.กม. รวมเป็นพื้นที่ทั้งหมด 327.74 ตร.กม. อุทยานเป็นที่ตั้งของเขตอนุรักษ์ธรรมชาติระดับชาติ 11 แห่ง และเขตอนุรักษ์ธรรมชาติทั่วไปอีก 8 แห่ง ภายในอุทยานมีทางเดินสำหรับเดินชมธรรมชาติความยาวประมาณ 300 กม. ซึ่งตลอดทางเดินจะมีบันไดและสะพานอยู่มากมาย บริเวณสโลวักพาราไดซ์มีถ้ำอยู่ประมาณ 350 แห่ง แต่มีเพียงถ้ำน้ำแข็ง Dobšinská เท่านั้นที่เปิดให้คนทั่วไปเข้าชมได้ และถ้ำแห่งนี้ยังได้จดทะเบียนเป็นมรดกโลกตั้งแต่ปี พ.ศ. 2543</doc>
