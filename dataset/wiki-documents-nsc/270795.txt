<doc id="270795" url="https://th.wikipedia.org/wiki?curid=270795" title="สุบิน เมห์ธา">สุบิน เมห์ธา สุบิน เมห์ธา เป็นนักไวโอลิน นักร้องโทนเสียงเทเนอร์ และผู้อำนวยเพลงดนตรีคลาสสิกชาวอินเดีย มีชื่อเสียงในระดับโลกในฐานะผู้กำกับดนตรีและผู้อำนวยเพลงหลักของวงนิวยอร์กฟิลฮาร์โมนิก ตั้งแต่ปีค.ศ. 1978 ถึงค.ศ. 1991 เมห์ธาเกิดในครอบครัวชาวอินเดียเชื้อสายปาร์ซี บิดาเป็นนักไวโอลินและผู้อำนวยเพลงวงบอมเบย์ซิมโฟนีออเคสตรา ศึกษาวิชาดนตรีที่เวียนนา และเริ่มเป็นผู้อำนวยเพลงตั้งแต่อายุ 22 ปี โดยได้รับรางวัลชนะเลิศการแข่งขันอำนวยเพลงระดับนานาชาติที่ลิเวอร์พูล เริ่มเป็นผู้กำกับดนตรีของมอนทรีออลซิมโฟนีออเคสตรา ในปีค.ศ. 1960 ถึงค.ศ. 1967 วงลอสแอนเจลิสฟิลฮาร์โมนิกตั้งแต่ปี 1962 ถึง 1978 และวงนิวยอร์กฟิลฮาร์โมนิก ตั้งปีค.ศ. 1978 จนกระทั่งลาออกจากวงในปีค.ศ. 1991 เป็นผู้อำนวยเพลงหลักและผู้กำกับดนตรีของวงนิวยอร์กฟิลฮาร์โมนิกที่อยู่ในตำแหน่งนานที่สุด ปัจจุบันเมห์ธาเป็นผู้กำกับดนตรีของวงอิสราเอลฟิลฮาร์โมนิกออเคสตรา ตั้งแต่ปีค.ศ. 1977 หลังจากดำรงตำแหน่งที่ปรึกษาตั้งแต่ปีค.ศ. 1969</doc>
