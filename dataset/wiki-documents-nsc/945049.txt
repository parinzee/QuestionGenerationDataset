<doc id="945049" url="https://th.wikipedia.org/wiki?curid=945049" title="จอห์น แม็คโกเวิร์น (นักฟุตบอล)">จอห์น แม็คโกเวิร์น (นักฟุตบอล) จอห์น เพรสคอทท์ แม็คโกเวิร์น (; เกิด 28 ตุลาคม ค.ศ. 1949) อดีตนักฟุตบอลอาชีพในตำแหน่งกองกลางและผู้จัดการทีมชาวสกอตแลนด์แม็คโกเวิร์นเป็นที่รู้จักมากที่สุดจากการเป็น กัปตันทีม นอตทิงแฮมฟอเรสต์ คว้าแชมป์ ยูโรเปียน คัพ ถึง 2 สมัยภายใต้การคุมทีมของ ไบรอัน คลัฟ และผู้ช่วยของคลัฟ ปีเตอร์ เทย์เลอร์ แม็คโกเวิร์นเริ่มต้นเส้นทางอาชีพนักฟุตบอลกับสโมสรฟุตบอลฮาร์ทลี่พูลเมื่อ ค.ศ. 1965 ขณะอายุเพียง 16 ปีก่อนจะย้ายมาร่วมทีมแกะเขาเหล็ก ดาร์บีเคาน์ตี ซึ่งขณะนั้นคุมทีมโดย ไบรอัน คลัฟ เมื่อ ค.ศ. 1968 และมีส่วนช่วยให้ทีมแกะเขาเหล็กคว้าแชมป์ ฟุตบอลลีกดิวิชัน 1 (เดิม) ได้เป็นสมัยแรกเมื่อ ค.ศ. 1971 ก่อนที่จะย้ายตามคลัฟผู้เป็นเจ้านายเก่ามาร่วมทีมเจ้าป่า นอตทิงแฮมฟอเรสต์ เมื่อ ค.ศ. 1975 และสวมปลอกแขนกัปตันทีมคว้าแชมป์ยูโรเปียนคัพให้กับทีมเจ้าป่าได้ถึง 2 สมัยคือใน ค.ศ. 1979 และ ค.ศ. 1980 ก่อนจะย้ายออกจากทีมเจ้าป่าเมื่อ ค.ศ. 1982 และได้ย้ายมาร่วมทีม โบลตันวอนเดอเรอส์ พร้อมกับรับตำแหน่งผู้เล่นและผู้จัดการทีมก่อนจะประกาศแขวนสตั๊ดเมื่อ ค.ศ. 1985</doc>
