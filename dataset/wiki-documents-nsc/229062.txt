<doc id="229062" url="https://th.wikipedia.org/wiki?curid=229062" title="วัดดงสระแก้ว">วัดดงสระแก้ว วัดดงสระแก้ว ตั้งอยู่ที่ ตำบลไผ่ล้อม อำเภอลับแล จังหวัดอุตรดิตถ์ ปัจจุบันเป็นวัดที่จำพรรษาของเจ้าคณะตำบลไผ่ล้อม สังกัดคณะสงฆ์มหานิกาย วัดดงสระแก้ว ปัจจุบันเป็นที่รู้จักของชาวจังหวัดอุตรดิตถ์และใกล้เคียง ที่นิยมไปทำพิธีลอดอุโบสถไม้สักทองของวัด และวัดนี้ เคยเป็นที่ประดิษฐานของพระพุทธรูป หลวงพ่ออู่ทอง (ทองคำ) พระพุทธรูปทองคำโบราณองค์สำคัญของจังหวัดอุตรดิตถ์ ที่ถูกโจรกรรมไปเมื่อปี พ.ศ. 2520 (ปัจจุบันยังไม่ได้คืน)ประวัติ ประวัติ. วัดดงสระแก้ว ตั้งชื่อตามนามหมู่บ้านดงสระแก้ว หมู่ 5 ตำบลไผ่ล้อม อำเภอลับแล จังหวัดอุตรดิตถ์ วัดได้สร้างขึ้นในปี พ.ศ. 2460 โดยคณะศรัทธาของชาวบ้านดงสระแก้ว จากการนำของพ่อสุดใจ จันทา ในพื้นที่ 11 ไร่เศษ เดิมนั้นมีเพียงแค่ศาลาและกุฎิสงฆ์มุงหญ้าแฝกพอกันแดดกันฝนได้ จนในปี พ.ศ. 2482 ชาวบ้านจึงได้ร่วมใจกันสร้างศาลาการเปรียญสำหรับประกอบพิธีทางศาสนา และชาวบ้านได้ร่วมกันสร้างอุโบสถไม้สักทองทั้งหลังสำหรับประกอบสังฆกรรมของพระสงฆ์ในปี พ.ศ. 2484 และได้รับพระราชทานวิสุงคามสีมาเมื่อ พ.ศ. 2498 และมีการพัฒนาก่อสร้างเสนาสนะและอาคารถาวรวัตถุเพิ่มเติมมาตลอดถึงปัจจุบันศาสนสถานและศิลปวัตถุสำคัญศาสนสถานและศิลปวัตถุสำคัญ. - อุโบสถไม้สักทอง เป็นอาคารไม้สักทอง ยกพื้นคนลอดได้ ทรงไทยประยุกต์ หลังคาลดชั้นไล่ระดับแบบภาคกลาง มีหน้าบัน สร้างใน พ.ศ. 2484 ปัจจุบันผู้ศรัทธานิยมมาลอดใต้ถุนอุโบสถหลังนี้ เนื่องจากเชื่อว่าเป็นศิริมงคล- หลวงพ่ออู่ทอง (ทองคำ) เคยเป็นพระประธานในอุโบสถไม้สักทอง (ขนาดหน้าตักกว้าง 34 นิ้ว) มีพุทธลักษณะปางมารวิชัย เนื้อโลหะทองคำบริสุทธิ์ หนักกว่า 200 กิโลกรัม สร้างในสมัยอู่ทอง สกุลช่างอู่ทอง มีอายุกว่า 800 ปี พระธรรมกิจโกศล อดีตเจ้าอาวาสวัดดงสระแก้ว นำมาจากวัดราชบุรณราชวรวิหาร กรุงเทพมหานคร ซึ่งถูกทำลายจากระเบิดของฝ่ายสัมพันธมิตรในช่วงสงครามโลกครั้งที่ 2 เมื่อปี พ.ศ. 2485 หลวงพ่ออู่ทอง เป็นพระพุทธรูปสำคัญ 1 ใน 3 องค์ ที่ได้นำขึ้นมาจากวัดราชบุรณะในคราวเดียวกัน และ เป็นพระพุทธรูปทองคำโบราณองค์สำคัญองค์เดียวของจังหวัดอุตรดิตถ์ มาตั้งแต่นั้น แต่ปรากฏว่า ในปี พ.ศ. 2520 หลวงพ่ออู่ทองได้ถูกโจรกรรมหายไปจากวัดอย่างไร้ร่องรอย และยังคงตามคืนมาไม่ได้จนปัจจุบันนี้ ดูประวัติความเป็นมาของหลวงพ่ออู่ทอง (ทองคำ) เพิ่มได้ที่ ประวัติพระพุทธสุโขทัยไตรโลกเชษฐ์ ฯรายชื่ออดีตเจ้าอาวาสวัดดงสระแก้วรายชื่ออดีตเจ้าอาวาสวัดดงสระแก้ว. 1. พระธรรมกิจโกศล 2. พระปลัดสุนทร 3. พระครูปภากรสิทธิคุณ (เจ้าอาวาสรูปปัจจุบัน)อาณาเขตที่ตั้งวัด อาณาเขตที่ตั้งวัด. ที่ดินที่ตั้งวัดมีเนื้อที่ 11 ไร่ 2 งาน 7 ตารางวา ลักษณะพื้นที่ตั้งวัดและบริเวณโดยรอบเป็นที่ราบตั้งอยู่กลางชุมชนข้อมูลจำเพาะ ข้อมูลจำเพาะ. วัดดงสระแก้ว ได้รับพระบรมราชานุญาตให้สร้างวัดตามพระราชบัญญัติลักษณะการปกครองคณะสงฆ์ ร.ศ. 121 เมื่อปี พ.ศ. 2460 และได้รับพระราชทานวิสุงคามสีมาเมื่อปี พ.ศ. 2449</doc>
