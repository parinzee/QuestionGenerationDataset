<doc id="385729" url="https://th.wikipedia.org/wiki?curid=385729" title="วิกิพีเดียสู่มรดกโลก">วิกิพีเดียสู่มรดกโลก วิกิพีเดียสู่มรดกโลก () เป็นความพยายามเพื่อให้วิกิพีเดียได้ขึ้นทะเบียนของยูเนสโกเป็นมรดกโลก แนวคิดนี้เดิมเสนอขึ้นในการประชุมวิกิมีเดีย ประจำปี 2554 ณ กรุงเบอร์ลิน ประเทศเยอรมนี แล้วจึงเริ่มมีการเข้าชื่อกันทางออนไลน์เป็นครั้งแรกที่วิกิพีเดียเยอรมันเมื่อวันที่ 23 พฤษภาคม 2554 นับเป็นการเสนอญัตติครั้งแรกเพื่อสนับสนุนองค์กรทางดิจิทัล และคาดว่าจะเป็นที่ต่อต้านของบรรดาผู้รักษาทะเบียนมรดกโลกที่ขึ้นชื่อว่าหัวโบราณ จิมโบ เวลส์ กล่าวว่า "แนวคิดพื้นฐาน คือ เพื่อให้เป็นที่รำลึกทั่วกันว่า วิกิพีเดียเป็นปรากฏการณ์ทางวัฒนธรรมอันน่าอัศจรรย์ใจในระดับโลก ถึงขนาดที่ได้เปลี่ยนแปลงชีวิตของผู้คนนับหมื่นนับแสนชีวิตมาแล้ว" ถ้าวิกิพีเดียไม่ได้ขึ้นทะเบียนเป็นมรดก มีการพูดคุยกันว่า จะเสนอให้ขึ้นทะเบียนเป็นมรดกทางวัฒนธรรมไร้รูปร่างแห่งยูเนสโก (UNESCO Intangible Cultural Heritage) แทน</doc>
