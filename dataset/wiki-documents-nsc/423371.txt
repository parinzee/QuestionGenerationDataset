<doc id="423371" url="https://th.wikipedia.org/wiki?curid=423371" title="ตำบลหนองป่าครั่ง">ตำบลหนองป่าครั่ง ตำบลหนองป่าครั่ง เป็นตำบลหนึ่งในอำเภอเมืองเชียงใหม่ จังหวัดเชียงใหม่ ปัจจุบันพื้นที่บางส่วนอยู่ในเขตเทศบาลตำบลหนองป่าครั่ง และบางส่วนอยู่ในเขตเทศบาลนครเชียงใหม่ โดยส่วนที่เป็นเทศบาลตำบลมีพื้นที่ 2.9 ตารางกิโลเมตร มีประชากรทั้งหมด 6,886 คน สถานที่สำคัญเช่น วัดบวกครกน้อย เป็นต้นประวัติ ประวัติ. คำว่า หนองป่าครั่ง มีที่มาจาก ในอดีต พื้นที่ในบริเวณนี้เป็นหนองน้ำใหญ่ รอบหนองน้ำมีต้นก้ามปูขึ้นอยู่โดยทั่วไปเป็นจำนวนมาก ชาวบ้านในละแวกนี้มีอาชีพหลักคือ การเลี้ยงครั่ง โดยนำครั่งมาปล่อยไว้บนต้นฉำฉา จึงเป็นที่มาของชื่อตำบลหนองป่าครั่ง ตำบลหนองป่าครั่งได้รับการยกฐานะเป็นองค์การบริหารส่วนตำบลเมื่อ 2 มีนาคม พ.ศ. 2538 และต่อมายกระดับเป็น เทศบาลตำบลหนองป่าครั่ง เมื่อ 17 สิงหาคม พ.ศ. 2549 ตามพระราชบัญญัติสภาตำบลและองค์การบริหารส่วนตำบล พุทธศักราช 2537 และพระราชบัญญัติเทศบาล พุทธศักราช 2496ภูมิศาสตร์ ภูมิศาสตร์. ตำบลหนองป่าครั่งอยู่ห่างจากตัวเมืองเชียงใหม่ไปทางทิศตะวันออกประมาณ 1 กิโลเมตร มีพื้นที่ 1,842.68 ไร่ หรือประมาณ 2.9 ตารางกิโลเมตร ลักษณะทั่วไปเป็นพื้นที่ราบ เหมาะแก่การตั้งถิ่นฐาน บางส่วนเป็นที่ราบลุ่มเกิดน้ำท่วมขังได้ อาณาเขตของตำบลหนองป่าครั่ง มีดังนี้- ทิศเหนือ ติดกับ บ้านแม่คาว ตำบลสันพระเนตร อำเภอสันทราย - ทิศตะวันออก ติดกับ บ้านมอญ ตำบลสันกลาง อำเภอสันกำแพง - ทิศใต้ ติดกับ ตำบลท่าศาลา อำเภอเมืองเชียงใหม่ - ทิศตะวันตก ติดกับ เทศบาลนครเชียงใหม่ บางส่วนของตำบลหนองประทีปการแบ่งเขตการปกครอง การแบ่งเขตการปกครอง. ตำบลหนองป่าครั่งประกอบด้วย 7 หมู่บ้าน ดังนี้สถานที่สำคัญสถานที่สำคัญ. - มหาวิทยาลัยพายัพ, BigC Extra, Carrefour, คุ้มขันโตก, โรงพยาบาลเทศบาลตำบลหนองป่าครั่ง</doc>
