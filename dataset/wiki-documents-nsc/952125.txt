<doc id="952125" url="https://th.wikipedia.org/wiki?curid=952125" title="นพนนท์ คชพลายุกต์">นพนนท์ คชพลายุกต์ นพนนท์ คชพลายุกต์ () เป็นนักฟุตบอลชาวไทย ปัจจุบันลงเล่นตำแหน่งกองหลังให้กับสโมสรฟุตบอลชลบุรีในไทยลีก นพนนท์เกิดที่อำเภอนาทวี จังหวัดสงขลา เริ่มเล่นฟุตบอลตั้งแต่อายุ 4 ขวบ และติดทีมฟุตบอลนักเรียนไทยเมื่ออายุ 15 ปี ต่อมาเขาติดทีมชาติไทยหลายรุ่นอายุในการแข่งขันซีเกมส์ และยังเคยไปทดสอบฝีเท้ากับสโมสรเวกัลตะเซนไดในเจลีก เขาจบการศึกษาระดับปริญญาตรีจากมหาวิทยาลัยรามคำแหง ในปี พ.ศ. 2555 นพนนท์ได้เริ่มทำงานอาสากู้ภัยให้กับมูลนิธิธรรมรัศมีมณีรัตน์ในจังหวัดชลบุรี โดยเป็นอาชีพเสริมรองจากการเล่นฟุตบอล และในเดือนเมษายน พ.ศ. 2560 เขาได้ต่อสัญญากับชลบุรีไปอีก 3 ปี</doc>
