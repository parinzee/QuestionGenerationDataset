<doc id="119199" url="https://th.wikipedia.org/wiki?curid=119199" title="พีบีแอร์">พีบีแอร์ พีบีแอร์ () เป็นสายการบินสัญชาติไทยในอดีต ก่อตั้งขึ้นเมื่อ พ.ศ. 2533 และปิดกิจการในปี พ.ศ. 2552ประวัติ ประวัติ. ก่อตั้งขึ้นโดย ดร.ปิยะ ภิรมย์ภักดี เพื่อให้บริการการเดินทางแก่ผู้บริหาร ซึ่งต้องการความคล่องตัว สะดวกสบาย และเป็นส่วนตัวในการบินสู่สาขาต่าง ๆ ของบริษัท บุญรอด ทั้งใน และนอกประเทศ เมื่อความสะดวกที่ไร้ขีดจำกัดได้รับความนิยมเพิ่มมากขึ้น พีบีแอร์จึงได้ดำเนินการยื่นขอใบอนุญาตให้ประกอบกิจการค้าขายในการเดินอากาศต่อกรมการบินพาณิชย์ กระทรวงคมนาคม เพื่อเปิดโอกาสให้บุคคลทั่วไปได้สัมผัสกับบริการเช่าเหมาลำ และส่งเสริมธุรกิจการบินในประเทศไทยให้มีทางเลือกในการเดินทางแก่ประชาชนมากขึ้น เมื่ออากาศยานใหม่เริ่มเข้าประจำฝูงบิน ความคิดที่จะมีส่วนร่วมพัฒนาอุตสาหกรรมการบินและการท่องเที่ยวในประเทศไทยจึงบังเกิดขึ้น ส่งผลให้พีบีแอร์เริ่มเปิดเส้นทางบินสู่ชุมพรในลักษณะกึ่งประจำ และใส่ใจความร่วมมืออย่างเต็มที่กับทุกกิจกรรม การบินจนได้รับความไว้วางใจให้เป็นสายการบินที่รัฐกำหนด (Designated) ให้ทำการบินในเขตสามเหลี่ยมเศรษฐกิจตอนใต้ ร่วมกับประเทศมาเลเซีย และอินโดนีเซีย (IMT-GT) ต่อมาได้รับอนุมัติเพิ่มเติมสิทธิการประกอบธุรกิจการบินจากกระทรวงคมนาคมให้เป็นแบบประจำมีกำหนด เพื่อสอดคล้องกับแผนการดำเนินงานที่ได้เปิดเส้นทางบินสู่จังหวัดชุมพร จังหวัดร้อยเอ็ด พร้อมทั้งการเปิดตลาดกระบี่–ภูเก็ต, กระบี่–สิงคโปร์ และเชื่อมเส้นทางขอนแก่น–เชียงใหม่ ในเบื้องต้นตามที่ได้รับมอบ เพื่อยืนยันความประสงค์ที่จะเสนอบริการการบินที่แตกต่าง แต่เน้นความสะดวกและปลอดภัยสูงสุด ในอดีตมีการร่วมบินกับการบินไทยในเส้นทางการบินบางเส้นด้วย พีบีแอร์จดทะเบียนเลิกบินเมื่อวันที่ 21 ธันวาคม พ.ศ. 2552 และได้ปิดบริการแล้วเนื่องจากขาดทุน- สัญลักษณ์ของสายการบิน พีบีแอร์ใช้สัญลักษณ์เป็นรูปตัวสิงห์ (สัญลักษณ์ของเครื่องดื่มตราสิงห์)ฝูงบินในอดีตฝูงบินในอดีต. - เอทีอาร์ 72-500 2 ลำ (เช่ามาจากบางกอกแอร์เวย์) - Embraer ERJ 145 LR 2 ลำ - Dornier 328 1 ลำ - Fokker F28 3 ลำ - โบอิง 767 1 ลำเส้นทางการบินในอดีต เส้นทางการบินในอดีต. ปัจจุบัน พีบีแอร์จดทะเบียนเลิกบินเมื่อวันที่ 21 ธันวาคม พ.ศ. 2552 เดิมที่เปิดให้บริการเส้นทางบินในประเทศทั้งหมด 8 เส้นทางดังนี้- กรุงเทพมหานคร – ท่าอากาศยานสุวรรณภูมิ (ฐานการบินหลัก) - บุรีรัมย์ – ท่าอากาศยานบุรีรัมย์ - ลำปาง – ท่าอากาศยานลำปาง - นครพนม – ท่าอากาศยานนครพนม - น่าน – ท่าอากาศยานน่าน - ร้อยเอ็ด – ท่าอากาศยานร้อยเอ็ด - สกลนคร – ท่าอากาศยานสกลนคร - แม่สอด – ท่าอากาศยานแม่สอด - สุรินทร์ – ท่าอากาศยานสุรินทร์ภักดี - เที่ยวบินร่วม (Code Share) กับการบินไทย ได้แก่- เชียงราย – ท่าอากาศยานนานาชาติแม่ฟ้าหลวงเชียงราย - เชียงใหม่ – ท่าอากาศยานนานาชาติเชียงใหม่ - แม่ฮ่องสอน – ท่าอากาศยานแม่ฮ่องสอน - พิษณุโลก – ท่าอากาศยานพิษณุโลก - อุดรธานี – ท่าอากาศยานนานาชาติอุดรธานี - ขอนแก่น – ท่าอากาศยานขอนแก่น - อุบลราชธานี – ท่าอากาศยานนานาชาติอุบลราชธานี - สุราษฎร์ธานี – ท่าอากาศยานนานาชาติสุราษฎร์ธานี - เกาะสมุย – ท่าอากาศยานนานาชาติสมุย - กระบี่ – ท่าอากาศยานนานาชาติกระบี่ - ภูเก็ต – ท่าอากาศยานนานาชาติภูเก็ต - หาดใหญ่ – ท่าอากาศยานนานาชาติหาดใหญ่ - ดานัง – ท่าอากาศยานนานาชาติดานัง</doc>
