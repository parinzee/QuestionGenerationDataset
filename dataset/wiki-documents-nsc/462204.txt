<doc id="462204" url="https://th.wikipedia.org/wiki?curid=462204" title="ผีคนเป็น">ผีคนเป็น ผีคนเป็น () ภาพยนตร์ไทยในปี พ.ศ. 2549 กำกับโดย มณฑล อารยางกูรคำโปรย คำโปรย. ไม่มีคน อย่าคิดว่า...ไม่มีใครเรื่องย่อ เรื่องย่อ. เมย์ หญิงสาวที่มีอาชีพนักแสดงตัวประกอบ เธอมีความฝันว่าสักวันจะต้องเป็นนักแสดงเด่นดังมีชื่อเสียง วันหนึ่ง เมย์รับงานเป็นนักแสดงที่ได้รับบทเป็นติ่งให้กับการทำแผนประกอบคำรับสารภาพให้ตำรวจ ด้วยการแสดงที่สมจริง มีอารมณ์ร่วม และดูไม่น่าเบื่อ ทำให้เมย์เป็นที่สนใจ ชื่นชอบ ของนักข่าว และบางสิ่งที่ไม่อาจรู้ได้ว่ามันคืออะไร จนในที่สุด เมย์ได้กลายมาเป็นนักแสดงที่มีชื่อเสียงจริง ๆ และได้รับทาบทามให้แสดงนำในเรื่อง "ผีคนเป็น" ซึ่งสร้างมาจากเรื่องจริง โดย เมย์ ต้องแสดงเป็น ติ่ง หญิงสาวที่มีอาชีพนักแสดงการทำแผนประกอบคำรับสารภาพต่าง ๆ ในคดีฆาตกรรม "มีน" อดีตนางสาวไทยที่ถูกฆ่าอย่างอำมหิต จนเป็นคดีสะเทือนขวัญ โดยมี หมอจรัล ผู้เป็นสามีและ คุณไฝ ตกเป็นผู้ต้องสงสัย และเธอจะต้องถูกผีของคุณมีนเข้าสิงด้วย ซึ่งระหว่างการถ่ายทำอยู่นั้น เธอได้ประสบกับเรื่องแปลก ๆ ทั้งที่เกิดขึ้นกับตัวเมย์เองจนควบคุมตัวไม่ได้ เรื่องมีอยู่ว่าคุณมีนที่อุ๋มแสดงนั้นซึ่งมีตัวตนจริงๆ เธอเป็นสาวประเภทสองและเธอเป็นนางรำ นอกจากนี้เธอยังเป็นแฟนคลับของเมย์อีกด้วยจนเธออยากทำศัลยกรรมบนใบหน้าเพื่อให้สวยเหมือนเมย์แต่เธอเสียชีวิตไปแล้วจากการทำศัลยกรรมบนใบหน้า หลังจากนั้นวิญญาณของเธอพยายามสิงร่างของเมย์หลายครั้ง ตลอดจนคนในกองถ่ายทั้งหมดก็ค่อย ๆ ตายไปทีละคน ๆ เพราะเป็นฝีมือของวิญญาณสาวประเภทสอง จนในที่สุดวิญญาณสาวประเภทสองสิ่งร่างของเมย์โดยสมบูรณ์แบบนักแสดงนักแสดง. - พิชญ์นาฎ สาขากร...เมย์/ติ่ง - อาภาศิริ นิติพน...อุ๋ม/มีน - เพ็ญพักตร์ ศิริกุล...ต่าย/คุณไฝ - โชคชัย เจริญสุข...โชค/หมอจรัล - ราเชนทร์ ลิ้มตระกูล...พี่เชน (ผู้กำกับฯ) - สมภพ เวชชพิพัฒน์...ผู้เขียนบทฯเบื้องหลังและคำวิจารณ์ เบื้องหลังและคำวิจารณ์. ผีคนเป็น เป็นผลงานภาพยนตร์จากการกำกับของ มณฑล อารยางกูร จตากการผลิตของ อาวอง ซึ่งเป็นบริษัทในเครือของ อาร์.เอส. โปรโมชั่น โดยระหว่างการถ่ายทำนั้น ซึ่งได้ถ่ายทำในสถานที่ ๆ เคยเกิดเหตุฆาตกรรมมาจริง ๆ ได้มีภาพแปลก ๆ ที่เชื่อว่าเป็นวิญญาณจริง ๆ ปรากฏขึ้นมาในภาพถ่ายต่าง ๆ จำนวนมาก ซึ่งได้ถูกนำมาขึ้นเครดิตในตอนท้ายด้วย ภาพยนตร์ได้รับเสียงวิจารณ์ว่า น่ากลัว แต่เนื้อเรื่องค่อนข้างซับซ้อน เพราะเป็นการซ้อนเรื่อง 3 เรื่องเข้าไว้ด้วยกัน และบางเสียงก็ว่าไม่สนุก ดูไม่รู้เรื่องเลยก็มี</doc>
