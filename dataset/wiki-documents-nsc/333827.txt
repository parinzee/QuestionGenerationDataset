<doc id="333827" url="https://th.wikipedia.org/wiki?curid=333827" title="การโจมตีทางอากาศที่บารี">การโจมตีทางอากาศที่บารี การโจมตีทางอากาศที่บารี () เป็นปฏิบัติการโจมตีทางอากาศของฝูงบินทิ้งระเบิดนาซีเยอรมนีต่อกองทัพฝ่ายสัมพันธมิตรที่เมืองท่าบารี ประเทศอิตาลี เมื่อวันที่ 2 ธันวาคม ค.ศ. 1943 โดยฝ่ายเยอรมันได้ใช้เครื่องบินทิ้งระเบิด ยุงเกอร์ ยู 88 (Junkers Ju 88) 105 ลำ แห่งกองบินที่ 2 (Luftflotte 2) ทำการทิ้งระเบิดใส่เรือและกำลังคนที่ปฏิบัติการสนับสนุนฝ่ายสัมพันธมิตรในการทัพอิตาลีอย่างไม่คาดฝัน และสามารถทำลายเรือสินค้าและเรือขนส่งในท่าเรือบารีได้ 17 ลำ การโจมตีดังกล่าวซึ่งกินเวลาไม่ต่ำกว่า 1 ชั่วโมง ทำให้ท่าเรือแห่งนี้ไม่สามารถใช้การได้จนถึงเดือนกุมภาพันธ์ ค.ศ. 1944 และเหตุการณ์ครั้งนี้ก็ได้รับการขนานนามว่า "เหตุการณ์เพิร์ลฮาเบอร์น้อย" ("Little Pearl Harbor") ทั้งนี้แก๊สมัสตาร์ดที่รั่วออกมาจากเรือสินค้าที่ถูกจมลำหนึ่งเป็นตัวการสำคัญที่ทำให้มียอดผู้เสียชีวิตเพิ่มขึ้น</doc>
