<doc id="188059" url="https://th.wikipedia.org/wiki?curid=188059" title="เรดเดอร์กันดั้ม">เรดเดอร์กันดั้ม GAT-X370 เรดเดอร์กันดั้ม (ญี่ปุ่น:レイダーガンダム ;อังกฤษ:Raider Gundam)เป็นโมบิลสูทตัวร้ายซึ่งมีบทบาทสำคัญในการ์ตูนญี่ปุ่น อะนิเมะ โมบิลสูทกันดั้มซี้ด ออกแบบโดย คุนิโอะ โอคาวาระ เรดเดอร์กันดั้มเป็นหนึ่งในGAT-X ซีรีส์รุ่นที่สองที่พันธมิตรโลกพัฒนาขึ้นมา ซึ่งรุ่นที่สองนี้เปลี่ยนระบบเกราะเป็นแบบทรานส์เฟส(TransPhase มีตัวย่อว่า TP)ซึ่งพัฒนามาจากเกราะเฟสชิฟท์ของรุ่นแรก โดยเกราะทรานส์เฟสนั้นจะไม่เปลี่ยนสีและทำงานเฉพาะส่วนที่ถูกโจมตีเท่านั้น แตกต่างจากเกราะเฟสชิฟท์ซึ่งต้องเปิดใช้งานทุกส่วนอย่างต่อเนื่อง ทำให้เกราะทรานส์เฟสมีพลังป้องกันสูงกว่าและใช้พลังงานน้อยกว่าเช่นกันบทบาท บทบาท. เรดเดอร์กันดั้มสร้างขึ้นมาเป็นโมบิลสูทที่แปลงร่างได้ต่อจาก GAT-X303 อีจิสกันดั้มโดยมีร่างโมบิลอาเมอร์ที่มีความเร็วมากกว่าอีจิสกันดั้มและสามารถบินบนโลกได้ เรดเดอร์กันดั้มในร่างโมบิลอาเมอร์ยังมีกำลังมากพอที่จะเป็นฐานยืนให้ GAT-X131 คาลามิตี้กันดั้มสำหรับบินกลางอากาศได้ อาวุธหลักของเรดเดอร์กันดั้มประกอบด้วยปืนพลังงานที่ปากและปืนติดโล่สองลำกล้องซึ่งสามารถใช้งานได้ทั้งสองร่าง ในร่างโมบิลสูทนั้นจะสามารถใช้ลูกตุ้ม "มอลนิล" ซึ่งมีน้ำหนักมากจนสามารถสร้างความเสียหายกับเกราะเฟสชิฟท์ได้ สายเคเบิลโยงจากมือจับของลูกตุ้มนี้ยังฉาบบีมโค้ตไว้ เมื่อแกว่งหมุนด้วยความเร็วจึงสามารถใช้ป้องกันกระสุนบีมของศัตรูได้ ในร่างโมบิลอาเมอร์นั้นจะมีปืนกล80 มม.ที่ส่วนหัวของโมบิลอาเมอร์และปืนกล 76 มม.ที่ไหล่ทั้งสองข้าง กงเล็บซึ่งเป็นเท้าของโมบิลอาเมอร์นั้นติดตั้งปืนพลาสม่าสำหรับใช้ในระยะประชิดตัว "อาหุรมาสดา" ไว้ ซึ่งใช้งานโดยใช้กงเล็บจับศัตรูแล้วยิงหรือใช้เหมือนบีมเซเบอร์เข้าแทงศัตรู เรดเดอร์กันดั้มได้ใช้งานครั้งแรกเมื่อพันธมิตรโลกได้โจมตีอาณาจักรอ็อบ โครโท บูเออร์ซึ่งเป็นนักบินนั้นเป็นมนุษย์ดัดแปลงที่มีปฏิกิริยาเทียบได้กับโคออร์ดิเนเตอร์ จึงสามารถใช้ระบบปฏิบัติการซึ่งซับซ้อนมากได้ ในภาคโทรทัศน์ของกันดั้มซี้ดนั้น เรดเดอร์กันดั้มถูกดูเอลกันดั้มของอิซาค จูลทำลายโดยใช้ปืนของบัสเตอร์กันดั้มในการสู้รบที่ยาคินดูเอ้ แต่ในฉบับตัดต่อใหม่นั้นได้เปลี่ยนบทให้ถูกบัสเตอร์กันดั้มของดิอัคก้า เอลส์แมนยิงเองเรดเดอร์ร่างสมบูรณ์ เรดเดอร์ร่างสมบูรณ์. GAT-333 เรดเดอร์ร่างสมบูรณ์ (ญี่ปุ่น:レイダー制式仕様機 ;อังกฤษ:Raider Full Spec)เป็นโมบิลสูทจากดีไซน์ต้นฉบับ กันดั้มซี้ด โมบิลสูทวาริเอชัน และต่อมามีบทบาทสำคัญในมังงะชุดกันดั้มซี้ด แอสเทรย์ รวมถึงได้ปรากฏตัวในฉบับตัดต่อใหม่ของอะนิเมะ กันดั้มซี้ดเดสทินี เรดเดอร์ร่างสมบูรณ์เป็นรูปแบบดั้งเดิมของเรดเดอร์กันดั้ม ซึ่งจริงๆแล้วเป็นเครื่องต้นแบบที่ถูกดัดแปลงเป็นกรณีพิเศษ โดยเรดเดอร์ร่างสมบูรณ์จะเน้นการใช้งานในร่างโมบิลอาเมอร์และใช้อาวุธที่มีอานุภาพน้อยกว่า โดยไม่มีอาวุธของเรดเดอร์กันดั้มยกเว้นปืนกลติดไหล่กับกงเล็บซึ่งเปลี่ยนจากปืนพลาสม่าไปเป็นปืนกลแทน แต่เรดเดอร์ร่างสมบูรณ์จะมีปีกเสริมขนาดใหญ่ซึ่งในร่างโมบิลอาเมอร์จะใช้กงเล็บจับไว้เหมือนเครื่องบินปีกสองชั้น จึงสามารถบินกลางอากาศได้ดีกว่าเรดเดอร์กันดั้ม ปีกเสริมนี้ยังมีฮาร์ดพ้อยน์สำหรับติดตั้งอุปกรณ์ต่างๆรวมถึงมิสไซล์ ปืนกล และ ถังเชื้อเพลิงได้ จึงสามารถใช้งานได้หลากหลายกว่าเรดเดอร์กันดั้มมาก เรดเดอร์ร่างสมบูรณ์ยังใช้ระบบปฏิบัติการที่ทำให้คนธรรมดาควบคุมได้ เรดเดอร์กันดั้มเป็นโมบิลสูทรุ่นผลิตจำนวนมาก ในเนื้อเรื่องของมังงะ กันดั้มซี้ด เดสทินีแอสเทรย์ เอ็ดเวิร์ด ฮาเรลสัน ผู้มีฉายาว่า เอ็ด เดอะริปเปอร์ ซึ่งได้ไปเข้าร่วมกับสาธารณรัฐอเมริกาใต้ในการต่อสู้เพื่อแยกเป็นอิสระจากกลุ่มพันธมิตรโลก ก็ได้ใช้เรดเดอร์ร่างสมบูรณ์ในการต่อสู้กับกันบาเรลแด็กเกอร์ของมอร์แกน ชูวาเลียร์ในอวกาศ นอกจากนี้ยังมีเครื่องที่พันธมิตรโลกมอบให้รอนโด มิน่า ซาฮาคุเพื่อตอบแทนที่ร่วมมือกับกลุ่มพันธมิตรโลก</doc>
