<doc id="482019" url="https://th.wikipedia.org/wiki?curid=482019" title="เอริก โกรแฟล">เอริก โกรแฟล เอริก โกรแฟล () เป็นนักยิงเป้าแชมป์สมาพันธ์ยิงปืนรณยุทธนานาชาติ (IPSC) ห้าสมัยชาวฝรั่งเศส และเป็นผู้ฝึกสอนการใช้อาวุธปืน โกรแฟลยังเป็นที่รู้จักในฐานะผู้ครองแชมป์มากเป็นประวัติการณ์ เมื่ออายุได้ 32 ปีชาวฝรั่งเศสพื้นเมืองอย่างเขาก็ได้รับเหรียญรางวัลประธานาธิบดี 191 เหรียญ และเป็นแชมป์ห้าสมัยของสมาพันธ์ยิงปืนรณยุทธนานาชาติ (IPSC) ทั้งนี้ เขาเป็นบุตรชายของผู้ฝึกสอนทีมชาติที่มีชื่อว่า เจอร์ราร์ด โกรแฟล เอริก โกรแฟล ยังเป็นผู้ชนะการแข่งขันชิงแชมป์ปืนสั้นยุโรป ใน ค.ศ. 1998, 2001, 2004, 2007 และ 2010ประวัติ ประวัติ. เอริก โกรแฟล เกิดและเติบโตในแก็งแปร์ ประเทศฝรั่งเศส (บนชายฝั่งตะวันตก) เอริกยังคงอาศัยอยู่ที่นั่นตอนที่เขาไม่ได้เดินทางไปแข่งขันทั่วโลก เขาเริ่มยิงปืนลมเมื่ออายุได้แปดขวบ เมื่ออายุ 10 ปีก็เริ่มยิงปืนพกเป็นครั้งแรกและเอริกก็ได้เข้าร่วมการแข่งขันภายในปีเดียวกันนี้ เขาชนะการแข่งขันชิงแชมป์ประเทศฝรั่งเศสเมื่ออายุได้ 15 ปี และเข้าแข่งขันรายการระดับโลกเป็นครั้งแรกเมื่ออายุได้ 18 ปี เอริกอุทิศตนสามชั่วโมงต่อวัน ร่วมห้าวันต่อหนึ่งสัปดาห์ในการเตรียมตัวสำหรับกีฬาของเขา ในแต่ละวัน เขาต้องฝึกการยิงในค่ายทหารรวมถึงการฝึกฝนทางกายภาพ ตามแนวคิด "เทคนิคพื้นฐานของกีฬานี้ คือการมีทักษะ ที่ซึ่งคุณจำเป็นต้องมีการคิดแบบหุ่นยนต์" ซึ่งในการยิงปืนรณยุทธ ผู้เข้าแข่งขันจะต้องยิงจากตำแหน่ง, สถานที่ และมุมที่แตกต่างกัน โดยการยิงมักมาจากการเคลื่อนย้ายหรือเป้าเคลื่อนที่ นักกีฬาทุกคนล้วนมีความเชี่ยวชาญระดับสูง ในขอบเขตของผู้เข้าแข่งขันระดับท็อปจะได้รับผ่านการฝึกฝนทางกายภาพ ซึ่งเป็นสิ่งที่สำคัญมาก นอกจากการฝึกรณยุทธที่หลากหลายแล้ว เอริกยังใช้เวลาหลายชั่วโมงในการบรรจุกระสุนในแต่ละวัน โกรแฟลกล่าวว่าการบรรจุกระสุนของตนเองเป็นสิ่งที่ต้องทำให้มีประสิทธิภาพเป็นอย่างมาก และผู้เข้าแข่งขันหลายคนก็ทำเช่นนี้เพราะช่วยให้พวกเขาสามารถควบคุมทุกอย่างที่เกี่ยวกับกระสุนของพวกเขาได้การรับรอง การรับรอง. โกรแฟลได้รับการสนับสนุน, เป็นผู้แทนประจำ และเป็นนักกีฬาที่มีชื่อเสียงของ ทานโฟกลิโอ (ผู้ผลิตปืนพก), ซีมอร์ (ผู้ผลิตอุปกรณ์ช่วยเล็ง), อาร์มสกอร์, โนเบลสปอร์ท, ซีซีไอ, ฟรอนเทียร์, ดิลลอนพรีซิชัน, จีเอสไออินเตอร์เนชันแนลอิงค์, สปรินโกยูเอสเอ, โวล์ฟกันสปริงส์, อาร์เอชที (เรสคอมพ์แฮนด์กันเทคโนโลยี), ซีอาร์สปีด, ดีชอร์ท, โบลเล, อีเอชพี (อิเล็กทรอนิกส์เฮียริงโปรเทคชัน) และการถ่ายภาพอื่นบางรายการที่เกี่ยวข้อง เช่น ไซเบอร์กัน (ผู้นำระดับโลกในแอร์ซอฟท์กัน), กีเบิลส์ (นิตยสารยิงปืนฝรั่งเศส)รายการแข่งขันและรางวัล รายการแข่งขันและรางวัล. ค.ศ. 2011:- ชนะเลิศ เวิลด์ชูต XVI โอเพนดิวิชัน, โรดส์ - ประเทศกรีซ - เหรียญเงิน เวิลด์ชูต XVI ทีมชายโอเพน, โรดส์ - ประเทศกรีซ - ชนะเลิศ เฟรนช์โอเพนเนชันแนล, แม็ส - ประเทศฝรั่งเศส - ชนะเลิศ อินฟินิตีโอเพน, ฟีลิพพ์สบูร์ก - ประเทศเยอรมนี - ชนะเลิศ มาสเตอร์ฟรานซ์, เอโก - ประเทศฝรั่งเศส - ชนะเลิศ เม็ดคัพ, กาวายง - ประเทศฝรั่งเศส - ชนะเลิศ ไออาร์นอร์ดสแตนดาร์ดควอลิฟิเคชัน, อารัส - ประเทศฝรั่งเศส - ชนะเลิศ ไออาร์เวสท์โปรดักชันควอลิฟิเคชัน, ชอแล-โอบีญ - ประเทศฝรั่งเศส - ชนะเลิศ ไออาร์เซาท์โอเพนควอลิฟิเคชัน, นิส - ประเทศฝรั่งเศส</doc>
