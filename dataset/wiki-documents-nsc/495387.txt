<doc id="495387" url="https://th.wikipedia.org/wiki?curid=495387" title="กาเบรียล อักบอนลาฮอร์">กาเบรียล อักบอนลาฮอร์ กาเบรียล "แก็บบี" อีเมอตินยาน อักบอนลาฮอร์ เกิดเมื่อวันที่ 13 ตุลาคม ค.ศ. 1986 เป็นนักฟุตบอล ชาวอังกฤษเชื้อสายไนจีเรีย ปัจจุบันลงเล่นให้กับ สโมสรฟุตบอลแอสตันวิลลา ในตำแหน่งกองหน้า และเคยเป็นกัปตันทีมในฤดูกาล 2011–12 กาเบรียล อักบอนลาฮอร์เป็นนักฟุตบอลที่ถูกปั้นมาจากทีมชุดเยาวชนของสโมสรแอสตัน วิลลา และได้เลื่อนขึ้นมาเล่นให้กับทีมชุดใหญ่ในปี 2006 ภายหลังจากที่ถูกส่งไปหาประสบการณ์กับสโมสรวัตฟอร์ด และเชฟฟิลด์ เวนส์เดย์ ด้วยสัญญายืมตัว อักบอนลาฮอร์ ลงเล่นในระดับพรีเมียร์ลีกให้กับแอสตัน วิลลา มากว่า 300 นัด และยังเป็นเจ้าของสถิติผู้เล่นที่ยิงประตูในพรีเมียร์ลีกมากที่สุดของสโมสรแอสตัน วิลลา ที่ 73 ประตู โดยเขาเลือกเล่นให้กับทีมชาติอังกฤษ และติดทีมชาติ 3 ครั้งประวัติ ประวัติ. กาเบรียล อักบอนลาฮอร์ เกิดเมื่อวันที่ 13 ตุลาคม ค.ศ.1986 ที่เมืองเบอร์มิงแฮม เป็นบุตรคนที่ 3 จากจำนวน 4 คนของ ทีนา เบอร์เกสส์ สตรีชาวสก๊อตแลนด์ และ ดร.แซมสัน อักบอนลาฮอร์ นักวิทยาศาสตร์ ชาวไนจีเรีย โดยพี่ชายของเขา คาริสมา อักบอนลาฮอร์ เป็นนักฟุตบอลตำแหน่งกองหน้า ของสโมสรโบลแมร์ เซนต์ ไมเคิล ในลีกสมัครเล่นการเล่นฟุตบอล การเล่นฟุตบอล. อักบอนลาฮอร์ เข้าสู่สโมสรแอสตัน วิลลา ในฐานะนักฟุตบอลระดับเยาวชน โดยได้รับการเซ็นสัญญาเป็นนักฟุตบอลอาชีพครั้งแรกในปี 2005 หลังจากนั้นเขาถูกยืมตัวไปเล่นให้กับสโมสรวัตฟอร์ด</doc>
