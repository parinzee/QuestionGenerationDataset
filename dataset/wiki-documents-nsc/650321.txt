<doc id="650321" url="https://th.wikipedia.org/wiki?curid=650321" title="เบนนี บลังโก">เบนนี บลังโก เบนจามิน เลวิน (เกิด 9 มีนาคม ค.ศ. 1988) รู้จักในวงการในชื่อ เบนนี บลังโก เป็นนักร้องแร็ป นักดนตรี นักแต่งเพลง และโปรดิวเซอร์เพลงชาวอเมริกัน เขาเขียนเพลงและผลิตเพลงให้แก่ศิลปินมากมาย เช่น เจสซี เจ (เพลง "ธันเดอร์"), เคที เพร์รี (เพลง "แคลิฟอร์เนียเกิลส์", "ทีนเอจดรีม"), มารูนไฟฟ์ (เพลง "มูฟส์ไลก์แจกเกอร์", "เพย์โฟน"), บริตนีย์ สเปียส์ (เพลง "เซอร์คัส"), ไทโอ ครูซ (เพลง "ไดนาไมต์"), เคชา (เพลง "ทิกท็อก"), จิม คลาส ฮีโรส์ (เพลง "สเตริโอฮาตส์", "แอสแบ็กโฮม"), วิซ คาลิฟา (เพลง "เวิร์กฮาร์ด, เพลย์ฮาร์ด", "โนสลีป") และเทรย์ ซองซ์ (เพลง "ฮาร์ตแอ็ตแท็ก") ในช่วงเริ่มแรก บลังโกทำงานกับดร. ลู้ก และยังได้ร่วมงานกับเชลล์แบ็ก, ไรอัน เท็ดเดอร์, บรูโน มาร์ส, นิกกี มินาจ, แดน วิลสัน, ไมก์ พอสเนอร์, แมกซ์ มาร์ติน, ชอน พอล และพอล เอ็ปเวิร์ธ นอกจากนี้ บลังโกยังได้รับรางวัลนักแต่งเพลงแห่งปี (Songwriter of the Year Award) จากงานบีเอ็มไอป็อปอวอดส์ (BMI Pop Awards) เมื่อต้นปี ค.ศ. 2012 ด้วย</doc>
