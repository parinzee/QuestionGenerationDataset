<doc id="129183" url="https://th.wikipedia.org/wiki?curid=129183" title="บัลลังก์เมฆ เดอะมิวสิคัล">บัลลังก์เมฆ เดอะมิวสิคัล บัลลังก์เมฆ เดอะมิวสิคัล เป็นละครเวที ซึ่งสร้างจากบทประพันธ์ของ ยุทธนา มุกดาสนิท กำกับโดย ถกลเกียรติ วีรวรรณ เคยเปิดการแสดงแล้ว 3 ครั้ง คือ ในปี พ.ศ. 2544 พ.ศ. 2545 และ พ.ศ. 2550 โดยสองครั้งแรกแสดงที่ศูนย์วัฒนธรรมแห่งประเทศไทย ส่วนครั้งที่สามจัดแสดงที่โรงละคร เมืองไทยรัชดาลัย เธียเตอร์ ศูนย์การค้าดิเอสพละนาดการเปิดการแสดงทั้งสามครั้งนั้นรวมแล้วทั้งหมดเปิด 80 รอบการแสดงโครงเรื่องตัวละคร ตัวละคร. ปานรุ้ง สาวนักเรียนนอก ทายาทคนเดียวของนางคมขวัญเจ้าของบริษัทสมุทรเทวาเดินเรือ ด้วยความที่เกิดในตระกูลผู้ดีและร่ำรวยจึงค่อนข้างเอาแต่ใจตัวเอง และเย่อหยิ่งจนเกิดความผิดพลาดในชีวิตที่เลือกคนผิดมาเป็นคู่ครอง ทำให้ครอบครัวต้องล่มสลายและตกต่ำจนถึงขีดสุด เธอจึงสัญญากับตัวเองว่า เธอจะไม่มีวันยอมให้ลูกๆต้องเป็นแบบเธอ เมื่อปานรุ้งต่อสู้ชีวิตจนกลับมายิ่งใหญ่อีกครั้ง เธอจึงทำทุกอย่างเพื่อปกป้องลูกของเธอ เธอวางแผนทุกอย่างให้กับลูกทุกคน เพราะไม่อยากให้ลูกๆ ต้องผิดพลาดแบบเธอในอดีต จนบางครั้งทำให้เหมือนเธอไม่ยอมฟังใคร ความต้องการของเธอถือเป็นคำขาดของครอบครัว เพราะเธอเชื่อว่าทั้งหมดที่ทำไปนั้นเป็นไปก็ด้วยความรักทั้งสิ้น หากแต่ไม่มีใครเข้าใจเธอเลยแม้แต่คนเดียว ชูนาม สามีคนแรกของปานรุ้ง ชูนามเป็นหนุ่มเจ้าสำราญ โก้หรู มีเสน่ห์ และท้าทายผู้หญิงอย่างปานรุ้งมาก เธอจึงตัดสินใจแต่งงานกับเขา ชูนามติดการพนันงอมแงมจนต้องหาทางใช้หนี้ด้วยวิธีการผิดกฎหมาย ชูนามฆ่าคนตายและถูกจับเป็นเวลา 20 ปี เขามีลูกกับปานรุ้ง 1 คนชื่อปานเทพ ชูนามรักลูก และคอยบอกกับลูกเสมอว่าเขาโดนใส่ร้าย เรื่องผิดพลาดในอดีตเป็นเรื่องที่เขาไม่เคยตั้งใจให้เกิดขึ้น เกื้อ สามีคนที่ 2 ของปานรุ้ง เกื้อเป็นลูกชายคนขับรถประจำตระกูลสมุทธเทวาที่แสนจะซื่อสัตย์ เขาหลงรักปานรุ้ง ตั้งแต่เด็ก แต่ด้วยความที่เป็นบ่าวจึงได้แต่เฝ้าแหงนมองดอกฟ้าไปวันๆ จนถึงวันที่ปานรุ้งล้มละลายไม่เหลือใคร เกื้อเป็นคนเสนอตัวที่จะดูแลปานรุ้งและลูกให้ดีที่สุด แต่สุดท้ายด้วยความยากจนและปานรุ้งเอง ก็ไม่ชินกับ ความยากลำบาก เกื้อจำเป็นต้องปล่อยปานรุ้งไปสู่สิ่งที่ดีกว่า เมื่อวาสุเทพมารับปานรุ้งและลูกๆไปอยู่ด้วย วาสุเทพ นายทหารเรือผู้มอบหัวใจให้ปานรุ้ง และเป็นสามีคนที่ 3 ของเธอ ถึงแม้วาสุเทพจะมีกติยาหญิงที่รัก เขาหมดใจอยู่เคียงข้าง แต่วาสุเทพก็ตัดสินใจที่จะทิ้งกติยาและลูกชายคนเดียวของเขา เพื่อไปอยู่กับปานรุ้ง และลูกๆของเธอ วาสุเทพรักปานรุ้งและลูกทุกคน เขาคอยเป็นตัวกลางที่คอยประสานแม่และลูกเวลาที่มีปัญหากัน แม้บางครั้งวาสุเทพก็ไม่ค่อยเห็นด้วยกับความเจ้าระเบียบและคอยกะเกณฑ์ชีวิตลูกๆมากจนเกินไปของปานรุ้งนัก ปานเทพ ลูกชายคนโตของปานรุ้งที่เกิดกับชูนาม เขาไม่ค่อยเข้าใจเรื่องที่ปานรุ้งโกรธ และเกลียดชูนามซึ่งเป็นพ่อแท้ๆ ช่วงที่ชูนามอยู่ในคุก ปานเทพมักแอบหนีไปหาพ่ออยู่บ่อยๆ สุดท้ายปานรุ้งจึงส่งเขาไปเรียนต่อเมืองนอกเพื่อจะได้ไม่มีโอกาส ได้เจอกับพ่อ ปานเทพเป็นหนุ่มไฟแรง เมื่อกลับมาจึงเข้ามาดูแลกิจการที่บ้านแบบคนสมัยใหม่ แต่มักจะขัดกับการบริหารงานของแม่ ปานเทพรักพ่อ และไม่ค่อยชอบที่แม่คอยบังคับให้เขาทำโน่นทำนี่ เมื่อมีปากเสียงกับแม่หนักเข้า จึงขอลาออก และไปจากบ้านสมุทรเทวา เพื่อไปทำธุรกิจกับชูนาม ภายหลังเกิดการโกง เจ้าหนี้ตามฆ่า ปานเทพซมซาน กลับมาหาแม่ และเกิดพลั้งมือ ยิงปานรุ้งจนได้รับบาดเจ็บ เขาได้สำนึกว่าความรักของแม่นั้นยิ่งใหญ่นัก ปรก ลูกชายคนรองที่เกิดกับเกื้อ ปรกเป็นลูกที่เจียมเนื้อเจียมตัวและเชื่อฟังแม่เสมอ แต่สุดท้ายเขาก็ต้องฝืนใจ แม่เพราะแม่สั่งให้เขาเลิกคบหากับนิชาคู่หมั้นสาวที่ครอบครัวถูกฟ้องล้มละลาย ปรกมั่นคงในรักและดื้อดึง จนได้แต่งานกับนิชาโดยความช่วยเหลือของพ่อเกื้อ แต่ปานรุ้งก็ไม่ยอมรับนิชาอยู่ดี ปรกพยายามเข้าใจแม่ และคอยดูแลปานรุ้งในยามที่เธอไม่มีใคร ปรกรู้ตัวดีว่าแม่รักเขาน้อยกว่าพี่น้องคนอื่นๆ แต่นั่นไม่สำคัญสำหรับเขา เพราะเขารู้ว่าที่แม่ทำทุกอย่างก็เพื่อลูกๆมาตลอด ปานวาด ลูกสาวที่เกิดกับวาสุเทพ ปานวาดเป็นเด็กสาวสมัยใหม่ ถูกเลี้ยงมาอย่างตามใจ ไม่ผิดกับปานรุ้ง เมื่อโตขึ้นได้พบรักกับหนุ่มดีเจ ทำตัวเหลวไหลจนถูกไล่ออกจากมหาวิทยาลัย ปานวาดติดยา เมื่อโดนแม่ดุว่า และกักบริเวณจึงหนีออกจากบ้านไปกับหนุ่มคนรัก สุดท้ายก็จนหนทางเพราะยังเด็กด้วยกันทั้งคู่ ปานวาด ต้องหาเงินมาซื้อยา จึงกลายเป็นโสเภณี ใช้ชีวิตตกต่ำ ปานวาดสำนึกผิดเมื่อสาย เธอไม่กล้ากลับไปหาแม่ เพราะรู้ตัวว่าเป็นลูกที่ทำให้แม่ผิดหวังมาตลอด ปกรณ์ ลูกชายคนเล็กของปานรุ้งกับวาสุเทพ เป็นลูกสุดรักสุดหวงของปานรุ้ง ปกรณ์เป็นเด็กหัวอ่อน ว่านอนสอนง่ายมาตลอด จนกระทั่งเริ่มโตและมีความรักกับวิรินทร์เพื่อนที่มหาวิทยาลัย เขารู้ดีว่าแม่คงไม่ยอม ให้เขาได้สมหวัง เพราะวิรินทร์เป็นเพียงเด็กสลัมจนๆคนหนึ่ง ปกรณ์ตัดสินใจยื่นคำขาดขอแต่งงานกับวิรินทร์ ไม่เช่นนั้นเขาก็จะหนีออกจากบ้านไป ปานรุ้งจึงยอมให้ทั้งคู่แต่งงานกัน ด้วยความที่รักวิรินทร์มาก ปกรณ์จึงเกิด ความหึงหวง เมื่อวิรินทร์ติดต่อกับเพื่อนชายของเธอ ปกรณ์เข้าใจผิดว่าวิรินทร์มีชู้ เมื่อวิรินทร์หนีไป และไม่ยอมกลับ มาหาเขาอีก ปกรณ์ทำใจไม่ได้และโทษว่าเป็นความผิดของแม่ จึดตัดสินใจทำเรื่องที่บันดาล ให้ปานรุ้งต้องหัวใจสลาย คมขวัญ แม่ของปานรุ้ง เศรษฐีนีเจ้าของกิจการสมุทรเทวาเดินเรือ คมขวัญรักลูกสาวคนเดียวของเธอมาก เลี้ยงดูปานรุ้งมาอย่างดี ให้ทุกอย่างที่ปานรุ้งปรารถนา ตามใจปานรุ้งจนเสียคน เมื่อชูนามลูกเขยนักพนัน ทำกิจการล่มสลายจนถูกฟ้องล้มละลาย คมขวัญจึงตรอมใจจนล้มป่วยและเสียชีวิตด้วยโรคหัวใจในเวลาต่อมา ยายปิ่น แม่ของเกื้อ เป็นคนสู้ชีวิต ปากจัด มีอาชีพเป็นแม่ค้าขายข้าวแกงในชุมชนแออัด ไม่ชอบปานรุ้งซึ่งเป็น ลูกสะใภ้เศรษฐีจนไม่ลง มักมีปากเสียงกันจนเกื้อต้องคอยห้ามอยู่บ่อยๆ ยายปิ่นรู้สึกว่าปานรุ้ง และลูกๆเป็นภาระ ยายปิ่นรักและเป็นห่วงเกื้อตามประสาแม่ที่เห็นว่าลูกตัวเอง ต้องลำบากเพราะต้องเลี้ยงดูปานรุ้ง ที่ทำอะไรไม่เป็นแถมยังเอาแต่ใจใช้เงินฟุ่มเฟือยนักแสดงพ.ศ. 2544 และ พ.ศ. 2545นักแสดง. พ.ศ. 2544 และ พ.ศ. 2545. - สินจัย เปล่งพานิช เป็น ปานรุ้ง - ทรงสิทธิ์ รุ่งนพคุณศรี เป็น เกื้อ - ภาณุเดช วัฒนสุชาติเป็น วาสุเทพ - กลศ อัทธเสรีเป็น ชูนาม - ศุภกิจ ตังทัตสวัสดิ์ เป็น ปานเทพ - อรรถพร ธีมากร เป็น ปรก - สุธาสินี พุทธินันท์ เป็น ปานวาด - กิตติ บูลสถาพร เป็น ปกรณ์ - จีรนันทน์ เศวตนันท์ เป็น คมขวัญ - ทิพย์อาภา ชื่นประดิษฐ์ เป็น วิรินทร์ - นีรนุช ปัทมสูต เป็น ยายปิ่น - ผอูน จันทรศิริ , รัญญา ศิยานนท์ เป็น กติยา - เอมวลี จึงไพศาล เป็น นิชา - ภคชนก์ โวอ่อนศรี เป็น เข้ม - พีรชัย โปษยานนท์ เป็น โดมนักแสดงหลัก พ.ศ 2550นักแสดงหลัก พ.ศ 2550. - สินจัย เปล่งพานิช เป็น ปานรุ้ง - ทรงสิทธิ์ รุ่งนพคุณศรี เป็น เกื้อ - ภาณุเดช วัฒนสุชาติ เป็น วาสุเทพ - กลศ อัทธเสรี เป็น ชูนาม - เจสัน ยัง เป็น ปานเทพ - ปิติศักดิ์ เยาวนานนท์ เป็น ปรก - กัลยา จิรชัยศักดิ์เดชา เป็น ปานวาด - สุกฤษฎิ์ วิเศษแก้ว เป็น ปกรณ์ - โฉมฉาย ฉัตรวิไล เป็น คมขวัญ - หนึ่งธิดา โสภณ เป็น วิรินทร์ - สุดา ชื่นบาน เป็น ยายปิ่น - พิมพ์แข กุญชร ณ อยุธยา เป็น ยายปิ่น - ชลเลขา ละงู เป็น กติยา - อภิญญา บุญยะประณัย  เป็น นิชา - เลอวิทย์ สังข์สิทธิ์ เป็น เข้ม - นรินทร์ ภูวนเจริญ เป็น โดมนักแสดงแทนนักแสดงแทน. - เลอวิทย์ สังข์สิทธิ์ เป็น เกื้อ , ปรก - เทพธนะ ปาลกะวงศ์ ณ อยุธยา เป็น วาสุเทพ - ยอดนิยม นิยมสุข เป็น ปานเทพ - สุปรียา พุทธน เป็น ปานวาด , วิรินทร์ - เดชบดินทร์ ฉายทองดี เป็น ปกรณ์ - พัฒน์ชนก เอี่ยมสะอาด เป็น คมขวัญ , ยายปิ่น - ภคชนก์ โวอ่อนศรี เป็น ชูนาม , เข้ม - กันยารัตน์ นภาศัพท์ เป็น กติยา</doc>
