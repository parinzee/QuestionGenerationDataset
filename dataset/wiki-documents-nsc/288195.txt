<doc id="288195" url="https://th.wikipedia.org/wiki?curid=288195" title="โจ๊กเกอร์">โจ๊กเกอร์ โจ๊กเกอร์ () เป็นดาวร้ายตัวสำคัญในการ์ตูนเรื่องแบทแมน เป็นอาชญากรที่มีบุคลิกยิ้มและหัวเราะตลอดเวลาเสมือนตัวโจ๊กเกอร์ในเกมไพ่ แต่แฝงไปด้วยความชั่วร้ายต่าง ๆ มากมาย โจ๊กเกอร์เป็นตัวละครฝ่ายร้ายในการ์ตูนสร้างสรรค์โดย บิล ฟิงเกอร์, บ็อบ เคนและเจอร์รี โรบินสัน ปรากฏตัวครั้งแรกในสื่อสิ่งพิมพ์การ์ตูน แบทแมน (25 เมษายน ค.ศ.1940) จัดจำหน่ายโดยดีซีคอมิกส์ การปรากฏตัวของโจ๊กเกอร์ในหนังสือการ์ตูน โจ๊กเกอร์ถูกวาดภาพออกมาในลักษณะของอาชญากรผู้วางแผนการต่าง ๆ อย่างชำนาญ นำเสนอโจ๊กเกอร์ในรูปแบบผู้ที่มีอาการป่วยทางจิต, วิปริต, มีความรู้สึกมีความสุขกับการทรมานผู้อื่นเป็นเรื่องตลกขบขัน และถือว่าเป็นวายร้ายที่สร้างความเสียหายแก่แบทแมนทั้งร่างกายและจิตใจมากที่สุด จาเรด เลโท สวมบทเป็นโจ๊กเกอร์ปรากฏตัวในจักรวาลขยายดีซีในภาพยนตร์ได้แก่ทีมพลีชีพ มหาวายร้ายพลังและความสามารถ พลังและความสามารถ. มีความรู้ทางด้านศิลปะ เคมี อัจฉริยะในการวางแผนก่ออาชญากรรม ฉลาดเป็นกรด เอาตัวรอดเก่งเป็นเลิศ ทักษะการต่อสู้ด้วยมือเปล่าในระดับหนึ่ง ไร้ซึ่งความกลัวโดยสิ้นเชิงและชักจูงจิตใจคนเก่ง โจ๊กเกอร์ไม่มีความสามารถพิเศษเหนือมนุษย์แต่อย่างใด แต่มีอาวุธเช่นไพ่ที่มีปลายเป็นมีดโกน,แก๊สหัวเราะที่ทำให้คนหัวเราะจนตายอย่างน่าสยดสยอง, ลูกโม่หินอ่อน, แจ็คอินเดอะบ็อกที่ติดตั้งการจู่โจมอย่างฉับพลัน, บุหรี่ระเบิดซึ่งสามารถทำลายสิ่งก่อสร้างได้และดอกไม้บนปกคอเสื้อที่พ่นกรดออกมาได้ลักษณะนิสัย ลักษณะนิสัย. เป็นคนที่เห็นทุกอย่างเป็นเรื่องตลก สนุกสนาน โดยเฉพาะเรื่องความตาย ความกลัว ความโกลาหล และชอบสร้างความปั่นป่วนให้กับเมืองก็อตแธม สิ่งที่โจ๊กเกอร์ต้องการมีเพียงแค่เห็นโลกลุกเป็นไฟการปรากฏตัว การปรากฏตัว. โจ๊กเกอร์ เคยปรากฏตัวในรูปแบบภาพยนตร์อเมริกันมาแล้ว 2 ครั้ง นอกจากนี้ โจ๊กเกอร์ เคยปรากฏตัวทั้งในรูปแบบการ์ตูนแอนิเมชัน, ละครโทรทัศน์, ของเล่น และวิดีโอเกม ด้วยเช่นกันอาถรรพ์โจ๊กเกอร์ อาถรรพ์โจ๊กเกอร์. โจ๊กเกอร์นับว่าเป็นตัวละครที่มีการนำมาคิดว่า เหตุใดนักแสดงที่รับบทนั้นจึงมีอาการผิดปกติ ต้องเข้ารับการบำบัด โดยเฉพาะ ฮีธ เลดเจอร์ที่เสียชีวิตจากการเข้าถึงบทมากเกินไป</doc>
