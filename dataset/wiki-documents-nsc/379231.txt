<doc id="379231" url="https://th.wikipedia.org/wiki?curid=379231" title="ฐิติมา ฉายแสง">ฐิติมา ฉายแสง ฐิติมา ฉายแสง เลขานุการรัฐมนตรีว่าการกระทรวงคมนาคม อดีตรองเลขาธิการนายกรัฐมนตรีฝ่ายการเมือง อดีตโฆษกประจำสำนักนายกรัฐมนตรี อดีตสมาชิกสภาผู้แทนราษฎร จังหวัดฉะเชิงเทรา สังกัดพรรคเพื่อไทย และเป็นน้องสาวของจาตุรนต์ ฉายแสงประวัติ ประวัติ. ฐิติมา ฉายแสง มีชื่อเล่นว่า เปิ้ล เกิดเมื่อวันที่ 13 พฤศจิกายน พ.ศ. 2503 เป็นบุตรสาวของนายอนันต์ นางเฉลียว ฉายแสง เป็นน้องสาวของนายจาตุรนต์ ฉายแสง อดีตรักษาการหัวหน้าพรรคไทยรักไทย และนายวุฒิพงศ์ ฉายแสง อดีตรัฐมนตรี ปัจจุบันสมรสกับปรีชา บุณยกิดา มีบุตร 2 คน ฐิติมา ฉายแสง สำเร็จการศึกษาจากโรงเรียนเตรียมอุดมศึกษา ระดับปริญญาตรี ด้านศึกษาศาสตร์ จากมหาวิทยาลัยศิลปากร ระดับปริญญาโท ด้านบริหารธุรกิจ และด้านบริหารรัฐกิจ จากมหาวิทยาลัยเซาท์อีสเทอร์น ประเทศสหรัฐอเมริกาการทำงาน การทำงาน. ฐิติมา ฉายแสง เคยทำงานเป็นผู้เชี่ยวชาญประจำตัวนายจาตุรนต์ ฉายแสง ต่อมาได้เข้าสู่งานการเมืองโดยการสมัครรับเลือกตั้งเป็นสมาชิกสภาผู้แทนราษฎร จังหวัดฉะเชิงเทรา ในปี พ.ศ. 2548 และได้รับแต่งตั้งเป็นโฆษกคณะกรรมาธิการการพาณิชย์ สภาผู้แทนราษฎร ต่อจากนั้นในการเลือกตั้ง พ.ศ. 2550 ได้รับเลือกตั้งในพื้นที่เดิม และได้รับแต่งตั้งเป็นรองประธานคณะกรรมาธิการการต่างประเทศ รวมถึงมีบทบาทในการอภิปรายในสภา จนกระทั่งได้รับฉายาจากนายประมวล เอมเปีย ส.ส.ชลบุรี พรรคประชาธิปัตย์ ว่า "นางมารร้าย" ในวันที่ 17 กุมภาพันธุ์ พ.ศ. 2553 นางฐิติมา ฉายแสง เข้าร่วมการชุมนุม กับกลุ่ม นปช. ต่อมาในการเลือกตั้ง พ.ศ. 2554 ได้ลงสมัครรับเลือกตั้งในพื้นที่เดิม แต่ไม่ได้รับเลือกตั้ง โดยแพ้ให้กับ ดร.บุญเลิศ ไพรินทร์ จากพรรคประชาธิปัตย์ ต่อมาได้รับแต่งตั้งเป็นโฆษกประจำสำนักนายกรัฐมนตรี ในรัฐบาลของนางสาวยิ่งลักษณ์ ชินวัตร จากนั้นได้รับแต่งตั้งเป็นรองเลขาธิการนายกรัฐมนตรีฝ่ายการเมือง แต่ยังคงปฏิบัติหน้าที่ในฐานะโฆษกประจำสำนักนายกรัฐมนตรีเช่นเดิมเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
