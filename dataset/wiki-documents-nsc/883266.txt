<doc id="883266" url="https://th.wikipedia.org/wiki?curid=883266" title="แขวงคลองบางพราน">แขวงคลองบางพราน คลองบางพราน เป็นแขวงแขวงหนึ่งในเขตบางบอน กรุงเทพมหานคร สภาพพื้นที่โดยทั่วไปเป็นเขตที่อยู่อาศัยหนาแน่นน้อยและหนาแน่นปานกลาง บางส่วนเป็นเขตพาณิชยกรรมประวัติ ประวัติ. ท้องที่แขวงคลองบางพรานในอดีตเป็นส่วนหนึ่งของแขวงบางบอน เขตบางขุนเทียน ต่อมาในวันที่ 6 มีนาคม พ.ศ. 2541 กระทรวงมหาดไทยได้โอนแขวงบางบอนมาขึ้นกับเขตบางบอนที่จัดตั้งขึ้นใหม่ จนกระทั่งในวันที่ 26 กรกฎาคม พ.ศ. 2560 กรุงเทพมหานครได้ประกาศยุบเลิกแขวงบางบอนและจัดตั้งแขวงใหม่ 4 แขวงโดยใช้ถนนกาญจนาภิเษกฟากตะวันออกและถนนเอกชัยฟากเหนือเป็นแนวแบ่งเขตระหว่างกัน พื้นที่แขวงทางด้านตะวันออกเฉียงเหนือตอนบนของแขวงบางบอนเดิมได้รับการตั้งชื่อว่า แขวงคลองบางพราน ตามชื่อคลองบางพรานที่ไหลผ่านพื้นที่ในแนวทิศตะวันออกเฉียงเหนือ-ทิศตะวันตกเฉียงใต้ที่ตั้งและอาณาเขต ที่ตั้งและอาณาเขต. แขวงคลองบางพรานตั้งอยู่ทางทิศตะวันออกเฉียงเหนือของเขตบางบอน มีอาณาเขตติดต่อกับเขตการปกครองข้างเคียงดังนี้- ทิศเหนือ ติดต่อกับแขวงบางแค (เขตบางแค) และแขวงบางหว้า (เขตภาษีเจริญ) มีคลองบางโคลัดเป็นเส้นแบ่งเขต - ทิศตะวันออก ติดต่อกับแขวงบางขุนเทียน (เขตจอมทอง) มีคลองวัดสิงห์เป็นเส้นแบ่งเขต - ทิศใต้ ติดต่อกับแขวงคลองบางบอน (เขตบางบอน) มีถนนเอกชัยเป็นเส้นแบ่งเขต - ทิศตะวันตก ติดต่อกับแขวงบางบอนเหนือ (เขตบางบอน) มีถนนกาญจนาภิเษกเป็นเส้นแบ่งเขตการคมนาคม การคมนาคม. ถนนสายหลักในพื้นที่แขวงคลองบางพราน ได้แก่- ถนนบางบอน 1 - ถนนกัลปพฤกษ์ ถนนสายรองและทางลัดในพื้นที่แขวงคลองบางพราน ได้แก่- ถนนบางบอน 2 - ซอย 001 กาญจนาภิเษก 6 / ซอยเอกชัย 76 (หมู่บ้านเอสเค) - ซอยเอกชัย 46 (สังข์สิทธิ์นิเวศน์) - ซอยบางบอน 1 ซอย 20 / ซอยกำนันแม้น 13 (กำนันแม้น 3)</doc>
