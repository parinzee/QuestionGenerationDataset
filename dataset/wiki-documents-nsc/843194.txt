<doc id="843194" url="https://th.wikipedia.org/wiki?curid=843194" title="ตันหลิม">ตันหลิม ตันหลิม ( , ? — ค.ศ. 217) ชื่อรองว่า ข่งจาง () เป็นเสนาบดี นักเขียน และกวีแห่ง วุยก๊ก ในช่วง ยุคสามก๊ก ซึ่งตันหลิมเป็นหนึ่งในเจ็ดกวีที่มีชื่อเสียงที่เรียกกันว่า เจ็ดกวีแห่งยุคเจี้ยนอัน เนื่องจากมีงานเขียนที่มีชื่อเสียงเป็นที่ประจักษ์แก่ปวงชน แต่เดิมตันหลิมรับใช้ราชสำนักโดยเป็นปลัดบัญชีให้กับ โฮจิ๋น แม่ทัพใหญ่ของ ราชวงศ์ฮั่นตะวันออก ในตอนเกิดศึกปราบสิบขันทีตันหลิมได้เตือนโฮจิ๋นมิให้เรียก ตั๋งโต๊ะ เข้ามายังพระนคร ลกเอี๋ยง แต่โฮจิ๋นก็ไม่ฟังและเมื่อคราวสิบขันทีได้เขียนจดหมายลวงให้โฮจิ๋นเข้าวังตันหลิมก็ได้เตือนมิให้โฮจิ๋นเข้าวังแต่โฮจิ๋นก็ไม่เชื่อสุดท้ายโฮจิ๋นก็ถูกฆ่าตายเมื่อตั๋งโต๊ะได้ยกทัพเข้าลกเอี๋ยงตันหลิมก็ลาออกจากราชการไปรับใช้ อ้วนเสี้ยว ผู้ตรวจการแห่งกิจิ๋วขุนศึกผู้มีอำนาจทางภาคเหนือในตำแหน่งเลขาธิการทำเนียบ ใน ค.ศ. 200 เมื่อเกิด ศึกกัวต๋อ อ้วนเสี้ยวได้สั่งให้ตันหลิมเขียนจดหมายโจมตีโจโฉส่งไปให้โจโฉโดยเนื้อความในจดหมายตันหลิมได้เขียนด่าโจโฉและพาดพิงไปถึงบุพการีทำให้โจโฉที่กำลังล้มป่วยอย่างหนักโกรธเป็นฟืนเป็นไฟเหงื่อออกทั่วร่างกายหายไข้ในทันทีเมื่อเสร็จศึกกัวต๋อโจโฉจับได้ตัวตันหลิมแต่โจโฉไม่ประหารและให้ตันหลิมรับราชการในตำแหน่งอาลักษณ์จนกระทั่งได้เป็นเจ้ากรมอาลักษณ์ ตันหลิมถึงแก่กรรมเมื่อ ค.ศ. 217 เนื่องจากป่วยเป็นโรคระบาดที่กำลังระบาดไปทั่ววุยก๊กในตอนนั้นเมื่อ โจผี สถาปนาตนเองขึ้นปฐมจักรพรรดิแห่งวุยก๊กใน ค.ศ. 220 พระเจ้าโจผีได้แต่งตั้งให้ตันหลิมเป็น 1 ใน 7 กวีเอกแห่งยุคเจี้ยนอันร่วมกับกวีเอกอีก 6 คน</doc>
