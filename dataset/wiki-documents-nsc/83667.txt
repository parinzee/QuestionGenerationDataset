<doc id="83667" url="https://th.wikipedia.org/wiki?curid=83667" title="ซาแน็กซ์">ซาแน็กซ์ วง ZanaX คือ วงสไตล์ร็อคซึ่งเกิดจาการรวมตัวกันของนักดนตรีรุ่นใหม่ไฟแรงที่มีประสบการณ์ดนตรีในแนวร็อค และมีกลุ่มแฟนเพลงที่ติดตาม ZanaX และงานดนตรีต่างๆ ที่สมาชิกในวงได้เคยผลิตผลงานไว้เป็นจำนวนมาก ชื่อวง ซาแน็กซ์ มาจากชื่อการค้าของยากล่อมประสาทอัลปราฟาโซแลม (Alprazolam) หรือ ซาแน็กซ์ (XANAX) จุดเริ่มต้นของวง ZanaX เกิดจาก ต้น สยาม ชุมทอง ได้ก่อตั้งวง DezembeR ขึ้นเมื่อปี 2536 ซึ่งเป็นวงดนตรีสไตล์ DEATH METAL และมีผลงานออกมาในปี 2537 ในรูปแบบของ EP ชื่ออัลบั้ม ลัทธิซาตาน ปี 2538 ได้มีผลงานในรูปแบบของ LP ออกมาวางจำหน่าย ชื่ออัลบั้มว่า วินาศกรรม และได้เซ็นสัญญากับค่าย Sony Music มีผลงานออกมาในปี 2540 ชื่ออัลบั้มว่า บาป และอัลบั้มต่อมาชื่อว่า คลั่ง ออกมาในปี 2541 และอัลบั้มล่าสุด “NATURALISM”(เนเชอรัลลิสซึ่ม) ต่อมาต้นได้มีความคิดอยากจะทำในสิ่งที่ตัวเองชอบ ต้นจึงได้ก่อตั้งวง ZanaX ขึ้น เพื่อตอบสนองความต้องการทางด้านดนตรีที่มีอยู่ในตัว และได้มองหาสมาชิกที่จะมาร่วมกันทำจากเพื่อนหลายๆ คน ในที่สุด ตำแหน่งมือกลองก็มาลงตัวที่ โอ๋ รัชพงศ์ รักแต่ตระกูล ซึ่งในตอนนั้น โอ๋เองก็มีวงอยู่แล้วเหมือนกัน มีชื่อวงว่า พล่าน เล่นในสไตล์ DEATH METAL มีผลงานมาแล้ว 2 ชุด คือ Stop War Stop AIDS ในปี 2542 และ Third World Not Slave ในปี 2545 ต้นได้ติดต่อให้โอ๋มาร่วมงานกัน ซึ่งโอ๋ตอบตกลงโดยทันที เพราะอยากจะทำเพลงแนวที่แตกต่างจากที่ทำอยู่เดิม ต่อมาก็เริ่มหามือเบส จนได้ มาตร สมมาตร พึ่งมา มารับหน้าที่นี้ ซึ่งมาตรผ่านประสบการณ์ทางดนตรีมาแล้วมากมาย เคยเป็น Back Up ให้กับศิลปินในสังกัด RS Promotion 1992 เช่น อู๋ ธรรพ์ณธร, โฟร์ท, ทัช ณ ตะกั่วทุ่ง และอีกมากมาย ด้วยเหตุที่มาตร อยากมีผลงานของตัวเอง อยากที่จะบันทึกเสียงเอง มาตรจึงตัดสินใจออกจาก RS มาเป็นสมาชิกวง ZanaX และวง ZanaX ได้เซ็นสัญญากับ Rock Records ในปี 2543 ออกอัลบั้มชุดแรก ชื่อ ZanaX ต่อมาปลายปี 2544 ได้มีการเปลี่ยนนักร้องนำของวง ซึ่งได้ บอย พิษณุ นิ่มสกุล' มารับหน้าที่นักร้องนำคนใหม่ โดยผ่านการคัดเลือกมาจากนักร้องหลายสิบคน ซึ่งบอยเป็นเด็กหนุ่มวัยรุ่นที่มีคุณสมบัติครบถ้วน ทั้งที่บุคลิกดี และมีน้ำเสียงดีมีพลัง อีกทั้งมีประสบการณ์ในการร้องเพลงมาอย่างโชกโชน จึงเหมาะสมที่จะเป็นนักร้องนำของวง Rock ไฟแรงอย่างวง ZanaX ในปี 2546 นี้ ZanaX ได้ย้ายไปอยู่ในสังกัดใหม่ คือ วอร์เนอร์ มิวสิก (ประเทศไทย) และได้ออกอัลบั้มชุดใหม่ที่มีชื่อว่า X หมายถึง การเดินทางของเส้นคน 4 คน จากขั้วตรงข้ามมาบรรจบกันที่จุดกึ่งกลางอย่างลงตัว และยังหมายถึงการพบกันระหว่างตะวันตกและตะวันออก (East Meet West) ภายใต้แนวทางการเชื่อมโยงความสากลของโลกตะวันตกและวัฒนธรรมของโลกตะวันออกเข้าด้วยกัน เพื่อให้เกิดภสพลักษณ์ที่เป็นระดับสากล ซึ่งจะสามารถสื่อสารไปยังกลุ่มผู้ฟังที่เป็นระดับสากล ซึ่งจะสามารถสื่อสารไปยังกลุ่มผู้ฟังที่เป็นระดับสากล หรือในกลุ่มเอเชียด้วยกันอีกด้วย ส่วนในด้านแนวเพลงเป็นการพบกันคนละครึ่งทางของดนตรีที่หนัก ดิบ มันสุดขั้ว กับดนตรีร็อคนุ่มนวลที่ฟังง่ายและเป็นการพบกัน ระหว่างดนตรีร็อคแอนด์โรลต้นฉบับ กับดนตรีอิเล็กทรอนิกส์สมัยใหม่ ดนตรีของ ZanaX จึงมีแนวทางที่โดดเด่นมีเอกลักษณ์เป็นของตัวเอง ในส่วนของเนื้อหาเพลงในอัลบั้มนี้เป็นแบบง่ายๆ เข้าถึงแฟนเพลงวัยรุ่น ประกอบกับมีเนื้อหาสาระ ได้คติสอนใจแฝงปรัชญา และให้แง่คิดที่ผสมผสานกันอย่างลงตัว เพลงของวง ZanaX จึงน่าจะได้รับความนิยมทั้งกลุ่มที่ชอบฟังเพลงแนวอินดี้ที่มีความแตกต่าง และกลุ่มที่ชอบฟังเพลงป๊อปได้ Zanax จึงเป็นวงดนตรีร็อคร่วมสมัยที่จะสร้างปรากฏการณ์ใหม่ให้กับวงการเพลงไทย วง ZanaX ที่ก่อตั้งขึ้นใหม่ในสังกัด Real And Sure มีแค่มือกีต้าร์เดิมคนเดียวเอง "ต้น" สยาม ชุมทอง (กีตาร์) สมาชิกเก่าคนเดียวของ ZanaX ที่เหลืออยู่ เขารวบรวมสมาชิกใหม่อย่าง "รัตน์" รัตน์ โกบายาชิ (กลอง) "อั้น" สรศักดิ์ แก้วเรนู (เบส) "เฟิร์น" อนุชา ปักศานนท์ (ร้องนำ) มาร่วมกันทำงานเพลงอัลบั้ม "แสกหน้า" จนเสร็จสมบูรณ์สมาชิก สมาชิก. สมาชิก ประกอบด้วย"ต้น" สยาม ชุมทอง (กีตาร์)"โอ๋" รัชพงศ์ รักแต่ตระกูล (กลอง)"รัตน์" รัตน์ โกบายาชิ (กลอง)"มาตร" สมมาตร พึ่งมา (เบส) "อั้น" สรศักดิ์ แก้วเรนู (เบส)"บอย" พิษณุ นิ่มสกุล (ร้องนำ)"เฟิร์น" อนุชา ปักศานนท์ (ร้องนำ)อัลบั้ม ZanaX อัลบั้ม ZanaX. Title : ZanaX Label : Rock Records Year : 2000อัลบั้ม X อัลบั้ม X. Title : X Executive Producer : ทนงศักดิ์ อาภรณ์ศิริ Producer : สยาม ชุมทอง Co-producer : สุริยะ โอเจริญ Recording Studio : Can Do Studio Label : 'Warner Music Thailand' Year : 2003Track List : เจ็บหน่อยนะ ปล่อย สะพาน สบายใจได้เลย รักเอย ตะวันดับ พายุ ดีแล้ว...แต่ว่า ลั่นทม ตัวกินเด็กอัลบั้ม แสกหน้า อัลบั้ม แสกหน้า. Title : แสกหน้า Genres : ร็อก Label : REAL AND SURE Year : 2005Track List : 1. ดีแล้ว แต่ว่า (part 2) 2. อดคิดไม่ได้ 3. หยิกเล็บ เจ็บเนื้อ 4. ไอ้เฮ่า 5. นี่แหละชีวิต 6. พรางน้ำตา 7. รักเธอ 8. เกินเอื้อม 9. ดอกหญ้ากับหมาอัลเซเชี่ยน 10. แฟนเพื่อน</doc>
