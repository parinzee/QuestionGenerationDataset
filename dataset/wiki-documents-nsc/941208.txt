<doc id="941208" url="https://th.wikipedia.org/wiki?curid=941208" title="จีเอ็มเอ็มทีวี">จีเอ็มเอ็มทีวี จีเอ็มเอ็มทีวี () หรือชื่อเดิม แกรมมี่ เทเลวิชั่น เป็นบริษัทผลิตรายการโทรทัศน์ ละครซีรีส์ เพลง และมิวสิกวิดีโอ ในเครือของบริษัท จีเอ็มเอ็ม แชนแนล เทรดดิ้ง จำกัด ก่อตั้งขึ้นเมื่อวันที่ 3 สิงหาคม พ.ศ. 2538 ปัจจุบันมี นายสถาพร พานิชรักษาพงศ์ เป็นกรรมการผู้จัดการของบริษัทประวัติ ประวัติ. จีเอ็มเอ็มทีวี (เดิมชื่อ แกรมมี่ เทเลวิชั่น) จดทะเบียนบริษัทเมื่อวันพฤหัสบดีที่ 3 สิงหาคม พ.ศ. 2538 ด้วยทุนจดทะเบียน 20,000,000 บาท โดยมีวัตถุประสงค์การก่อตั้งบริษัทจากการที่ผู้บริหารของจีเอ็มเอ็ม แกรมมี่ เล็งเห็นศักยภาพที่จะพัฒนาให้ธุรกิจโทรทัศน์เติบโต แข็งแรง มั่นคง จึงได้แยกฝ่ายการตลาดของบริษัทออกมาเป็นบริษัทเพื่อบริหารงานทางด้านธุรกิจโทรทัศน์โดยเฉพาะ โดยมี สายทิพย์ มนตรีกุล ณ อยุธยา เป็นกรรมการผู้จัดการบริษัทในเวลานั้น และเริ่มผลิตรายการเกมโชว์และรายการเพลงต่าง ๆ ทางสถานีวิทยุโทรทัศน์ไทยทีวีสีช่อง 3, สถานีวิทยุโทรทัศน์กองทัพบก ช่อง 5, สถานีโทรทัศน์สีกองทัพบกช่อง 7, โมเดิร์นไนน์ทีวี และสถานีโทรทัศน์ไอทีวี โดยในปี พ.ศ. 2550 สายทิพย์ มนตรีกุล ณ อยุธยา ได้ถอนตัวออกจากบริษัท มีผลให้ สถาพร พานิชรักษาพงศ์ ซึ่งเดิมมีตำแหน่งเป็นรองกรรมการผู้จัดการ ได้ขึ้นเป็นกรรมการผู้จัดการแทน พร้อมทั้งเปลี่ยนชื่อของบริษัทใหม่เป็น บริษัท จีเอ็มเอ็มทีวี จำกัด ซึ่งเป็นชื่อที่คนรู้จักกันเรื่อยมาจนปัจจุบัน ต่อมาเมื่อวันที่ 2 กุมภาพันธ์ พ.ศ. 2552 บริษัทก็ได้เริ่มดำเนินกิจการสถานีโทรทัศน์ดาวเทียมและเคเบิลทีวีในชื่อ แบงแชนแนล โดยย้ายรายการบางส่วนที่เคยผลิตสำหรับออกอากาศทางสถานีวิทยุโทรทัศน์กองทัพบก ช่อง 5 มาไว้ในช่องของตนเอง และเริ่มผลิตรายการโทรทัศน์ประเภทใหม่ ๆ รวมถึงละครชุดเพิ่มมากขึ้น อย่างไรก็ตาม เมื่อวันที่ 5 ธันวาคม พ.ศ. 2558 มติที่ประชุมคณะกรรมการของจีเอ็มเอ็มทีวี มีการลงเสียงเด็ดขาดว่า จะให้บริษัทยุติบทบาทในการเป็นผู้บริหารสถานีโทรทัศน์ดาวเทียมและเคเบิลทีวีลง และจะมุ่งเน้นการผลิตรายการสำหรับ ช่องวัน และ จีเอ็มเอ็ม 25 แทน จึงมีผลทำให้ช่องแบงแชนแนลต้องยุติการออกอากาศ ตั้งแต่วันที่ 31 ธันวาคม พ.ศ. 2558 เป็นต้นไป และเมื่อวันที่ 25 สิงหาคม พ.ศ. 2560 ที่ประชุมคณะกรรมการจีเอ็มเอ็ม แกรมมี่ ได้มีมติให้สละสิทธิ์การถือหุ้นของจีเอ็มเอ็มทีวีจำนวน 100% ให้กับบริษัท จีเอ็มเอ็ม แชนเนล เทรดดิ้ง จำกัด หรือกลุ่มธุรกิจจีเอ็มเอ็ม 25 เป็นคนถือหุ้นดังกล่าวแทน ทำให้ในปัจจุบันบริษัทมีสถานะเป็นบริษัทลูกของจีเอ็มเอ็ม 25 และมีสายทิพย์ มนตรีกุล ณ อยุธยา, ปณต สิริวัฒนภักดี และฐาปน สิริวัฒนภักดี เป็นคณะกรรมการผู้มีอำนาจควบคุมทางอ้อม ปัจจุบัน จีเอ็มเอ็มทีวี ยังคงเป็นผู้ผลิตรายการบันเทิง ละคร และซีรีส์ ออกอากาศทางสถานีโทรทัศน์ ช่องวัน และ จีเอ็มเอ็ม 25 เป็นหลัก ถึงแม้ว่าบริษัทจะย้ายไปเป็นหน่วยธุรกิจของจีเอ็มเอ็ม 25 ก็ตามศิลปินศิลปินในสังกัดศิลปินที่เคยร่วมมีผลงานการแสดงผลงานรายการโทรทัศน์รายการโทรทัศน์ที่ออกอากาศในปัจจุบันผลงาน. รายการโทรทัศน์. รายการโทรทัศน์ที่ออกอากาศในปัจจุบัน. - รายการสารคดีท่องเที่ยวและสาระประโยชน์- #TEAMGIRL - ทุกวันเสาร์ 13:15 - 14:15 น. ทางช่อง GMM25 - เทยเที่ยวไทย - ทุกวันเสาร์ 23:15 - 00:15 น. ทางช่อง ONE31 - ไทยทึ่ง - ทุกวันอาทิตย์ 11:00 - 12:00 น. ทางช่อง GMM25- รายการทอล์กโชว์- ทอล์ก-กะ-เทย ONE NIGHT - ทุกวันพุธ 22:45 - 23:45 น. ช่อง ONE31 เริ่ม 18 กรกฎาคม พ.ศ. 2561 - หนูนก - ทุกวันที่ 7 และ 21 ของเดือน ทางไลน์ทีวีและยูทูบ ช่อง GMMTV - ถามตอบ กับ Admin - ทางไลน์ทีวีและยูทูบ ช่อง GMMTV- รายการปกิณกะ- รถโรงเรียน School Rangers - ทุกวันอาทิตย์ 12:00 - 13:00 น. ทางช่อง GMM25 - ต่อปาก ต่อคำ ติดไฟแดง - ทุกวันที่ 5 และ 25 ของเดือน ทางไลน์ทีวีและยูทูบ ช่อง GMMTV - ก็กูทำไม่เป็น - ทุกวันที่ 10 และ 20 ของเดือน ทางไลน์ทีวี ช่อง GMMTVรายการโทรทัศน์ที่เคยออกอากาศเพลง / มิวสิกวิดีโอ เพลง / มิวสิกวิดีโอ. รับหน้าที่เป็นผู้ดำเนินการผลิต (ในนามแบงแชนแนล/จีเอ็มเอ็มทีวี เรคคอร์ดส) โดยมีจีเอ็มเอ็ม แกรมมี่ เป็นผู้ควบคุมและอำนวยการผลิต (โดยผู้ขับร้องมีทั้งศิลปินในสังกัดของตน และในสังกัดเครือข่ายของจีเอ็มเอ็ม แกรมมี่)พ.ศ. 2538 – 2557พ.ศ. 2558 – ปัจจุบันละครโทรทัศน์ / ซีรีส์ / ภาพยนตร์สั้นคอนเสิร์ต / แฟนมีตติ้ง</doc>
