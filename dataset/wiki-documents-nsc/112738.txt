<doc id="112738" url="https://th.wikipedia.org/wiki?curid=112738" title="ดราก้อน ชิริว">ดราก้อน ชิริว ดราก้อน ชิริว () ตัวละครหลักจากการ์ตูนเรื่องเซนต์เซย่า ถูกส่งไปฝึกวิชาที่เทือกเขาโกโรโฮ ประเทศจีน โดยมี ไลบร้า โดโก หรือ ท่านผู้เฒ่า โกลด์เซนต์ประจำราศีตุลเป็นอาจารย์ เมื่อฝึกวิชาสำเร็จ ชิริวจึงได้เป็นผู้ครอบครองชุดคล็อธดราก้อนบทบาท บทบาท. ชิริวเป็น 1 ในเด็กกำพร้าที่ถูกส่งไปยังสถานที่ต่าง ๆ เพื่อฝึกฝนให้ได้เป็นเซนต์ โดยชิริวได้เดินทางไปยัง เทือกเขาโกโรโฮ ประเทศจีน โดยมี ท่านผู้เฒ่า หรือ ไลบร้า โดโก โกลด์เซนต์ราศีตุล เป็นผู้ฝึกฝนวิชาให้ โดยผู้ที่สามารถทำให้น้ำตกโรซันไหลย้อนกลับขึ้นไปเท่านั้นที่จะมีคุณสมบัติได้ครอบครองชุดคร็อธดราก้อน ชิริวใช้ระยะเวลาประมาณ 5 ปีในการฝึกฝนจนสามารถทำให้น้ำตกโรซันไหลย้อนกลับขึ้นไปและครอบครองชุดคร็อธดราก้อนสำเร็จ หลังจากนั้น ชิริวได้เดินทางกลับมายังประเทศญี่ปุ่นเพื่อเข้าร่วมในศึกกาแล็คเซียนวอร์ส คู่ต่อสู้ของชิริวในศึกครั้งนี้ คือ เปกาซัส เซย่า ในระหว่างที่จะเริ่มการต่อสู้นั้น ชุนเรย์ ซึ่งเป็นเพื่อนสนิท ที่โกโรโฮได้เดินทางมาเพื่อบอกชิริวว่าท่านผู้เฒ่าป่วยหนัก ดังนั้น ชิริวจึงต้องการล้มเซย่าให้ได้เร็วที่สุด จึงโจมตีใส่เซย่าอย่างหนัก แต่เซย่าก็สามารถลุกขึ้นกลับมาต่อสู้ได้ และโจมตีกลับ แต่การโจมตีของเซย่าไม่ได้ผล เนื่องจากชิริวใช้โล่ป้องกันหมัดของเซย่าไว้ได้ ดังนั้น เซย่าจึงคิดวิธีในการทำลายโล่และหมัดของชิริว โดยใช้แผนให้ชิริวใช้หมัดต่อยเข้าที่โล่ของตัวเอง ซึ่งวิธีนี้ทำให้หมัดและโล่ของชิริวแหลกลงไปทั้งคู่ ชิริวจึงระเบิดชุดคล็อธออก เหลือแต่ท่อนบนที่เปลือยเปล่าและคล็อธท่อนล่าง เซย่าซึ่งไม่อยากได้เปรียบชิริวจึงถอดชุดคล็อธตาม และต่อสู้กันด้วยพลังที่แข็งแกร่งกว่าหลายเท่า ในระหว่างที่ชิริวกำลังจะปล่อยหมัดนั้น เซย่าเห็นจุดอ่อนของท่าได้ จึงโจมตีใส่ชิริวตกจากเวทีพ่ายแพ้ในที่สุด รวมทั้ง หัวใจของชิริวได้หยุดเต้นลงด้วย เซย่าได้ใช้หมัดที่มีขนาดแรงเท่าเดิมปล่อยไปยังชิริว จึงทำให้ชิริวรอดชีวิตมาได้ภาคแซงทัวรี่ภาคอัศวินแห่งแอสการ์ดภาคเจ้าสมุทรโปเซดอนภาคเจ้านรกฮาเดส แชปเตอร์แซงทัวรี่ภาคเจ้านรกฮาเดส แชปเตอร์อินเฟอร์โนภาคเจ้านรกฮาเดส แชปเตอร์เอลิเชี่ยนบทบาทในภาคโอเมกา บทบาทในภาคโอเมกา. ชิริวได้แต่งงานกับชุนเรย์ โดยเขาอาศัยอยู่ที่เทือกเขาโกโรโฮ เช่นเดิม แม้จะสูญเสียดวงตาอีกครั้งจากการต่อสู้ แต่ชิริวยังคงใช้ชีวิตอันเรียบง่ายในทุกๆวัน ชิริวมีบุตรชาย 1 คน นาม ริวโฮ ซึ่งเขาได้ฝึกสอนวิชาให้กับลูกชายของเขาเช่นเดียวกับที่ โดโกเคยสั่งสอนวิชามา ในซีซั่นสอง หลังจากอัปสุถูกกำจัด ชิริวสามารถฟื้นฟูอาการบาดเจ็บกลับมาด้วยพลังของตนเอง ภายหลังจากเกนบุเสียชีวิต ชิริวก็กลับสู่ตำแหน่งไลบร้าเซนต์ชุดคล็อธดราก้อน ชุดคล็อธดราก้อน. ชุดคล็อธดราก้อนนั้นหลับใหลอยู่ใต้น้ำตกโรซัน ซึ่งกล่าวกันว่า เป็นน้ำตกที่ไหลจากสวรรค์สู่พื้นดิน ดังนั้น ชุดคล็อธดราก้อนจึงถูกสายน้ำชะล้างมาเป็นเวลานานจนทำให้ชุดคล็อธมีความแข็งแกร่งมาก และส่องประกายเหมือนเพชร โดยเฉพาะโล่ของชุดคล็อธดราก้อนนั้นได้ชื่อว่าแข็งแกร่งที่สุดในบรรดาชุดคล็อธทั้งหมด ชุดคล็อธดราก้อนได้รับความเสียหายอย่างหนักหลังจากการต่อสู่ระหว่างชิริว และเพกาซัส เซย่า ในศึกกาแล็คเซียนวอร์ส ดังนั้น ชิริวจึงได้นำชุดคล็อธดราก้อน รวมทั้งชุดคล็อธเพกาซัส ไปยังจามิล ทิเบต อันเป็นที่อยู่ของ อาริเอส มู โกลด์เซนต์ประจำราศีเมษ ซึ่งเป็นผู้เดียวที่สามารถซ่อมแซมชุดคล็อธได้ หลังจากการซ่อมแซมนั้น ชุดคล็อธดราก้อนจึงเปลี่ยนรูปร่างเป็นรูปแบบที่ 2 ภายหลังจากศึก 12 ปราสาทแห่งแซงค์ทัวรี่ ชุดคล็อธดราก้อนได้รับความเสียหายอย่างมาก ท่านผู้เฒ่าจึงได้เสียสละเลือดของตัวเองเพื่อใช้ในการซ่อมแซมชุดคล็อธดราก้อน (ในฉบับอะนิเมะ มู เป็นผู้เสียสละเลือดในการซ่อมแซมชุดคล็อธดราก้อน) ชิริวสวมชุดคล็อธดราก้อนรูปแบบที่ 3 ในการต่อสู้กับเหล่ามารีเนอร์ นักรบแห่งเจ้าสมุทรโปเซดอน โดยชุดคล็อธดราก้อนใหม่นี้ สามารถเปลี่ยนเป็นสีทองได้เมื่อชิริวระเบิดพลังคอสโมถึงระดับสูงสุด เนื่องจากเป็นชุดคล็อธที่ใช้เลือดของโกลด์เซนต์มาซ่อมแซมนั่นเอง การต่อสู้ในภาคฮาเดสนั้น อาริเอส ชิออน ได้ใช้เลือดของอาธีนาในการซ่อมแซมชุดคล็อธให้กับพวกเซย่า รวมทั้งชุดคล็อธดราก้อนด้วย ซึ่งชุดคล็อธได้เปลี่ยนรูปร่างอีกครั้งนับเป็นรูปแบบที่ 4 และจากการที่ใช้เลือดของอาธีน่าในการซ่อมแซมนี้เอง ชุดคล็อธดราก้อนจึงได้รับการคุ้มครองด้วยพลังของอาธีน่าทำให้ชิริวสามารถเดินทางผ่านไปยังอาริเชี่ยนซึ่งมีเฉพาะเทพเจ้าเท่านั้นที่เดินทางไปได้ อย่างไรก็ตาม ชุดคล็อธก็โดนทานาทอส เทพมรณะทำลายลงในที่สุด แต่เมื่อชิริวเร่งพลังคอสโมถึงขีดสุดชุดคล็อธดราก้อนซึ่งได้รับการซ่อมจากเลือดของอาธีน่าก็สามารถเปลี่ยนรูปเป็นชุดดราก้อนก็อดคล็อธ (Dragon's god cloth) ซึ่งนับเป็นชุดคล็อธที่เหนือกว่าโกลด์คล็อธท่าไม้ตายท่าไม้ตาย. - หมัดมังกรผงาดโรซัน (廬山昇龍覇, Rozan Sho Ryu Ha) - หมัดมังกรทะยานโรซัน (廬山亢龍覇, Rozan Kou Ryu Ha) - หมัดมังกรเหินโรซัน (廬山龍飛翔, Rozan Ryu Hi Sho) - หมัดร้อยมังกรสังหาร (廬山百龍覇, Rozan Hyaku Ryu Ha) - ดาบเอกซ์คาลิเบอร์ (聖剣, Excalibur)</doc>
