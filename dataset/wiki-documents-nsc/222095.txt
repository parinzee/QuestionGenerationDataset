<doc id="222095" url="https://th.wikipedia.org/wiki?curid=222095" title="แท่งทอง เกียรติทวีสุข">แท่งทอง เกียรติทวีสุข แท่งทอง เกียรติทวีสุข มีชื่อจริงว่า แท่งทอง คลองจันทร์ (เดิมชื่อ: ทองแดง คลองจันทร์; ชื่อเล่น: แดง) เกิดเมื่อวันที่ 13 สิงหาคม พ.ศ. 2521 ที่ตำบลหนองบอน อำเภอบ่อไร่ จังหวัดตราด เป็นนักมวยสากลชาวไทย และเป็นอดีตแชมป์มวยไทยหลายเวทีประวัติ ประวัติ. แท่งทอง เริ่มฝึกชกมวยครั้งแรกในแบบมวยไทยตั้งแต่ยังเด็ก ๆ อายุราว 8-9 ขวบ ในชื่อ "แดงน้อย เดชทวี" โดยฝึกมวยครั้งแรกจากอารักษ์ ภูตระกูล จากนั้นจึงได้เข้าเรียนต่อที่โรงเรียนตราษตระการคุณ จึงย้ายไปอยู่ค่ายศิษย์ตราษตระการของ สมชาย โพธิสุวรรณ เจ้าของค่ายเป็นผู้ดูแล จนสามารถพัฒนาฝีมือได้อย่างรวดเร็ว ด้วยอายุเพียง 16-17 ปี ก็ได้ขึ้นชกในสนามมวยเวทีลุมพินี ในชื่อ "ชัยชนะ เดชทวี" เคยเป็นแชมป์มวยในรุ่นมินิมั่มเวทของสนามมวยเวทีลุมพินีมาก่อน รวมถึงเป็นแชมป์มวยไทย 7 สีและเป็นนักมวยสากลสมัครเล่นในระดับทีมชาติชุด B มาก่อน ในขณะที่เกณฑ์ทหาร โดยได้เหรียญเงินการแข่งขันกีฬาซีเกมส์ 2005 ที่ประเทศฟิลิปปินส์ แต่หลังจากนั้นไม่อาจเบียดแทรกขึ้นมาเป็นทีมชาติชุดจริงได้ จึงหันมาชกมวยสากลอาชีพแทน แท่งทอง ชกมวยสากลอาชีพครั้งแรก ในปี พ.ศ. 2550 โดยชนะน็อก เอกชัย โพทองยิม ในยกที่ 2 จนกระทั่งทำฟอร์มชนะรวดอีก 5 ครั้ง โดยเป็นการชนะคะแนน 1 ครั้ง ก็ได้ชิงแชมป์แพนแปซิฟิก IBF รุ่นแบนตั้มเวท กับ คิม อี ฮอน นักมวยชาวเกาหลีเหนือ เมื่อวันที่ 23 พฤศจิกายน ปีเดียวกัน ที่สถานีขนส่งผู้โดยสารกรุงเทพ (จตุจักร) ปรากฏว่าแท่งทองสามารถเอาชนะคะแนน 12 ยกไปได้ รวมแล้วสามารถป้องกันแชมป์ในรุ่นนี้ไว้ได้ทั้งหมด 11 ครั้ง ต่อมาในปี พ.ศ. 2553 แท่งทองได้ชิงแชมป์ว่างในรุ่นแบนตั้มเวท อินเตอร์เนชั่นแนล WBC กับ นิค โอเทียโน นักมวยชาวเคนยา ปรากฏว่าเป็นฝ่ายเอาชนะคะแนนไปได้ที่จังหวัดราชบุรี และต่อมาในปี พ.ศ. 2554 ได้ชิงแชมป์ว่างในรุ่นซูเปอร์แบนตั้มเวท แพนแปซิฟิก IBF กับ ริชาร์ด ซาโมเซียร์ นักมวยชาวอินโดนีเซีย ปรากฏว่าแท่งทองเป็นฝ่ายเอาชนะน็อกไปได้ในยกที่ 3 ที่จังหวัดระยอง ในวันที่ 18 พฤษภาคม พ.ศ. 2555 แท่งทองสามารถเอาชนะทีเคโอไปได้ในยกที่ 10 ต่อ มาทูเบ ซินยาบี นักมวยชาวแอฟริกาใต้ ในไฟต์ตัดเชือกเพื่อหาผู้ชนะไปชกชิงแชมป์โลกรุ่นซูเปอร์แบนตั้มเวท IBF แต่ต่อมาในวันที่ 26 พฤษภาคม ปีเดียวกัน ในเวลาประมาณ 11.00 น. แท่งทองได้ประสบอุบัติเหตุทางรถยนต์เสียชีวิต ที่จังหวัดจันทบุรี โดยเสียชีวิตพร้อมกับนางธีรพร คลองจันทร์ ภริยา และหลานชายฝาแฝดอีก 2 คนที่แท่งทองอุปการะเป็นลูกบุญธรรม ที่นั่งมาด้วยกัน ส่วนลูกสาว 2 คนบาดเจ็บสาหัส นับเป็นความสูญเสียครั้งใหญ่ของวงการมวยสากลของไทย โดยพิธีฌาปนกิจศพของแท่งทองและครอบครัวมีขึ้นในเวลาบ่ายของวันที่ 31 พฤษภาคม ปีเดียวกัน ที่วัดหนองบอน อันเป็นบ้านเกิดชื่ออื่นชื่ออื่น. - แท่งทอง เอเวอเรดี้ยิม - แท่งทอง บิ๊กโคล่า - แท่งทอง เกษตรพัฒนา - ชัยชนะ เดชทวี - แดงน้อย เดชทวีเกียรติประวัติเกียรติประวัติ. - แชมป์ IBF แพนแปซิฟิก รุ่นแบนตั้มเวท- ชิง, 23 พฤศจิกายน 2550 ชนะคะแนน คิม อีฮอน () ที่ สถานีขนส่งผู้โดยสารกรุงเทพ (จตุจักร) เขตจตุจักร - ป้องกันแชมป์ครั้งที่ 1, 25 กรกฎาคม 2551 ชนะคะแนน โจเนล อาลิบิโอ้ () ที่ เดอะบาร์ซาร์ช็อปปี้งปาร์ค - ป้องกันแชมป์ครั้งที่ 2, 24 ตุลาคม 2551 ชนะน็อก ยก 2 เดกซ์เตอร์ เมนโดซ่า (ฟิลิปปินส์) ที่ วิทยาการจัดการเพชรเกษม - ป้องกันแชมป์ครั้งที่ 3, 20 กุมภาพันธ์ 2552 ชนะคะแนน วิโด เปซ () ที่ อ.ระโนด จ.สงขลา - ป้องกันแชมป์ครั้งที่ 4, 20 มีนาคม 2552 ชนะน็อก ยก 3 ซินโก คิราโน่ (อินโดนีเซีย) ที่ โรงเรียนเบญจมเทพอุทิศ จ.เพชรบุรี - ป้องกันแชมป์ครั้งที่ 5, 15 พฤษภาคม 2552 ชนะน็อก ยก 2 อิร์ฟาน โอกาห์ (อินโดนีเซีย) ที่ มหาวิทยาลัยกรุงเทพธนบุรี เขตทวีวัฒนา - ป้องกันแชมป์ครั้งที่ 6, 17 กรกฎาคม 2552 ชนะน็อก ยก 4 ชาร์เลส เดลาด้า (ฟิลิปปินส์) ที่ สนามกีฬาจิระนคร อ.หาดใหญ่ จ.สงขลา - ป้องกันแชมป์ครั้งที่ 7, 18 กันยายน 2552 ชนะคะแนน ริชาร์ด โอลิซ่า (ฟิลิปปินส์) ที่ วิทยาการจัดการเพชรเกษม - ป้องกันแชมป์ครั้งที่ 8, 29 ตุลาคม 2552 ชนะน็อก ยก 4 หวัง จุนฮุย () ที่ ต.ด่านทับตะโก อ.จอมบึง จ.ราชบุรี - ป้องกันแชมป์ครั้งที่ 9, 26 พฤศจิกายน 2552 ชนะคะแนน แอนโทนี่ แอสเมดินาร์ (ฟิลิปปินส์) ที่ ลานจอดรถ ไอ-คาราโอเกะ ถ.รัชดาภิเษก แขวงห้วยขวาง เขตห้วยขวาง - ป้องกันแชมป์ครั้งที่ 10, 18 ธันวาคม 2552 ชนะน็อก ยก 8 จอนเรย์ เวราโน่ (ฟิลิปปินส์) ที่ มหาวิทยาลัยเกริก - ป้องกันแชมป์ครั้งที่ 11, 16 กุมภาพันธ์ 2553 ชนะน็อก ยก 10 ริโว่ เรงกุง (อินโดนีเซีย) ที่ เวทีมวยชั่วคราว โรงเรียนทวีธาภิเศก เขตบางกอกใหญ่ - ป้องกันแชมป์ครั้งที่ 12, 19 มีนาคม 2553 ชนะน็อก ยก 4 เจย์วี่ อาลิปิโอ้ (ฟิลิปปินส์) ที่ โรงเรียนเบญจมเทพอุทิศ จ.เพชรบุรี - ป้องกันแชมป์ครั้งที่ 13, 21 พฤษภาคม 2553 ชนะน็อก ยก 2 ราฟาเอล ปันการิปวน (อินโดนีเซีย) ที่ เทศบาลเมืองกาฬสินธุ์ - ป้องกันแชมป์ครั้งที่ 14, 17 กันยายน 2553 ชนะน็อก ยก 4 เลนเด้ โอลินน์ (อินโดนีเซีย) ที่ โรงงานรองเท้ามาแชร์ - สละแชมป์ - แชมป์อินเตอร์เนชั่นแนล WBC รุ่นแบนตั้มเวท- ชิง 17 ธันวาคม 2553 ชนะคะแนน นิค โอเทียโน () ที่เวทีมวยชั่วคราว สนามหน้าที่ว่าการอำเภอจอมบึง จ.ราชบุรี - แชมป์ IBF แพนแปซิฟิก รุ่นซูเปอร์แบนตั้มเวท- ชิง, 20 พฤษภาคม 2554 ชนะน็อคยกที่ 3 ริชาร์ด ซาโมเซียร์ (อินโดนีเซีย) ที่ จังหวัดระยอง - ป้องกันแชมป์ครั้งที่ 1, 9 กันยายน 2554 ชนะน็อคยกที่ 5 ฟรานซิส มิเยยูโช () ที่ เกษตรพัฒนา จังหวัดพิษณุโลก</doc>
