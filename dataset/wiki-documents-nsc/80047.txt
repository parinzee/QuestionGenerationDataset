<doc id="80047" url="https://th.wikipedia.org/wiki?curid=80047" title="สุรีย์ สุขะ">สุรีย์ สุขะ สุรีย์ สุขะ (เกิดวันที่ 27 กรกฎาคม 2525) เป็นนักฟุตบอลทีมชาติไทยของสโมสรฟุตบอลราชบุรี มิตรผล สร้างชื่อเสียงโด่งดังจากการแข่งขันเอเชียนคัพ 2007 ทำให้ได้เป็นนักฟุตบอลชาวไทยคนแรกที่ได้เซ็นสัญญากับสโมสรระดับพรีเมียร์ลีกอังกฤษร่วมกับธีรศิลป์ แดงดาและเกียรติประวุฒิ สายแวว แต่ต่อมาถูกยกเลิกสัญญาและย้ายกลับมาเล่นให้ชลบุรี เอฟซีซึ่งเป็นสโมสรเดิมในเมืองไทยประวัติ ประวัติ. สุรีย์ สุขะ มีชื่อเล่นว่า เปรม เกิดเมื่อวันที่ 27 กรกฎาคม 2525 ที่อำเภอวานรนิวาส จังหวัดสกลนคร เป็นบุตรของ นายบัญชาและนางไพรี สุขะ มีน้องฝาแฝดคือสุรัตน์ สุขะ เริ่มเล่นฟุตบอลครั้งแรกตอนอายุ 10 ขวบ สุรีย์จบการศึกษาชั้น ป.1-ป.5 ที่โรงเรียนโคกสีจตุรภูมิพิทยา และย้ายมาเรียนชั้น ป.6 ที่โรงเรียนพังโคนวิทยาคมจังหวัดสกลนครก่อนจะเรียนชั้น ม.1 ที่โรงเรียนเดิม โดยเป็นนักกีฬาฟุตบอลของโรงเรียนด้วย เมื่ออายุได้ 15 ปีก็หันมาเล่นฟุตบอลอย่างจริงจัง โดยเข้าแข่งขันฟุตบอลฤดูร้อนของจังหวัดสกลนคร รุ่นอายุไม่เกิน 15 ปี กับทีมเขื่อนน้ำอูนซึ่งทำผลงานได้ดีโดยได้เข้าไปชิงชนะเลิศ เมื่อจบชั้น ม.2 จึงได้เดินทางไปคัดตัวกับโรงเรียนอัสสัมชัญศรีราชา จังหวัดชลบุรีจนได้เรียนต่อในชั้นม.3 พร้อมกับน้องชายฝาแฝด สุรัตน์ สุขะ และโกสินทร์ หทัยรัตนกุล ซึ่งเป็นผู้รักษาประตูทีมชาติไทยคนปัจจุบัน สุรีย์ลงเล่นตำแหน่งกองกลางให้กับโรงเรียนและทำผลงานได้ค่อนข้างดี คว้าแชมป์ฟุตบอลนักเรียน อายุไม่เกิน 18 ปี ประเภท ก. ให้สถาบันได้ อีกทั้งยังเคยติดทีมฟุตบอลเยาวชนทีมชาติไทยชุดอายุไม่เกิน 17 ปีชิงแชมป์โลก รอบสุดท้าย ที่ประเทศนิวซีแลนด์ แต่ก็ไม่ได้ลงเล่นการค้าแข้งในระดับสโมสร การค้าแข้งในระดับสโมสร. หลังจากจบชั้นมัธยมศึกษา ปีที่6 พวกเขาทั้งสามคน (สุรีย์, สุรัตน์, โกสินทร์) ก็ถูกเรียกตัวเข้าไปเล่นให้ สโมสรชลบุรี เอฟซีในปี 2543 ซึ่งเป็นการเล่นระดับสโมสรเป็นครั้งแรก โดยลงเล่นในโปรลีกจากนั้นปีพ.ศ. 2544 จึงได้เซ็นสัญญากับสโมสรบาเลสเตียร์ในเอส-ลีกสิงคโปร์ พร้อมกับครองพล ดาวเรือง แต่ด้วยอายุเพียง 18 ปีจึงได้เล่นอยู่กับทีมสำรองเป็นส่วนมาก ลงเล่นให้ทีมชุดใหญ่เพียงแค่8นัดตลอดทั้งฤดูกาล ปี2545 สุรีย์กลับมาร่วมทีมชลบุรีอีกครั้งและเป็นกำลังสำคัญให้ทีมเรื่อยมาจนพาทีมคว้าแชมป์โปรลีกได้ในปีพ.ศ. 2548 พร้อมคว้าสิทธิ์เล่นในไทยแลนด์พรีเมียร์ลีกได้เป็นครั้งแรกของสโมสร ทำให้สุรีย์เป็นที่รู้จักกันมากขึ้น ประกอบกับการโชว์ฟอร์มที่ค่อนข้างดีทั้งของเขาเอง และสโมสรที่ได้แชมป์โปรลีก ทำให้สุรีย์ สุขะ มีชื่อติดทีมชาติไทยชุดซีเกมส์ครั้งที่23ที่ประเทศฟิลิปปินส์ ในปลายปี2548 ซึ่งทีมชาติไทยสามารถคว้าแชมป์ได้เหรียญทองในที่สุด สุรีย์ สุขะติดทีมชาติอีกครั้งในการแข่งขันเอเซียนเกมส์ครั้งที่ 15 ที่การ์ตาร์ ปี 2549 ซึ่งไทยทำผลงานได้ดีแต่ตกรอบแรก จากนั้นสุรีย์ก็ได้เล่นให้กับทีมชาติชุดใหญ่ในรายการอาเซียนคัพปี 2550 ซึ่งไทยได้รองแชมป์และสุรีย์เล่นได้โดดเด่นมากจึงได้เป็นผู้เล่นตัวจริงในทีมชาติชุดใหญ่ในรายการฟุตบอลชิงแชมป์แห่งชาติเอเชีย หรือเอเชียนคัพ 2007ที่ประเทศไทยเป็นเจ้าภาพร่วมกับเวียดนาม มาเลเซีย และอินโดนีเซีย ทำให้สุรีย์แจ้งเกิดอย่างเต็มตัวในตำแหน่งกองหลังริมเส้นฝั่งขวา โดยเฉพาะนัดที่ทีมชาติไทย พบกับทีมชาติออสเตรเลีย สามารถใช้ความคล่องตัวสู้กับผู้เล่นออสเตรเลียที่สูงใหญ่และหนากว่าได้เป็นอย่างดี โดยเฉพาะการเติมเกมรุกที่จัดจ้าน จนฟอร์มการเล่นเป็นที่ประทับใจสโมสรฟุตบอลในต่างประเทศเป็นอย่างมากแม้ไทยจะตกรอบแรก วันที่ 16 พฤศจิกายน พ.ศ. 2550 เป็นวันที่ต้องจารึกไว้ในประวัติศาสตร์ของวงการฟุตบอลไทย เมื่อ สุรีย์ สุขะ ได้เซ็นสัญญาร่วมทีมแมนเชสเตอร์ ซิตี้พร้อมกับเกียรติประวุฒิ สายแวว และธีรศิลป์ แดงดา โดยทั้งสามเคยไปทดสอบฝีเท้ากับแมนเชสเตอร์ ซิตี้ มาแล้วก่อนหน้านี้ จนสเวน โกรัน อิริกสัน ประทับใจเป็นอย่างมาก จึงเดินทางมาเซ็นสัญญานักเตะทั้ง 3 คนที่เมืองไทย แต่ทั้ง3คนไม่สามารถลงเล่นให้ต้นสังกัดได้เนื่องจากไม่ได้ใบอนุญาตทำงานหรือเวิร์ค เพอร์มิต และได้ทำสัญญาให้สโมสรกราสฮอปเปอร์ซูริคยืมตัวเป็นเวลา 1 ปี โดยแมนเชสเตอร์ซิตีจ่ายเงินเดือนให้เดือนละสามแสนบาท รวม 8 เดือนก่อนยกเลิกสัญญาและชดเชยให้อีก 2 เดือน ปัจจุบัน สุรีย์ สุขะ เดินทางกลับมาเล่นและฝึกซ้อมกับต้นสังกัดเดิมในประเทศไทยผลงาน ผลงาน. ชลบุรี เอฟซี- โปรวินเชียลลีก แชมป์: ฤดูกาล 2548 - ฟุตบอลถ้วยพระราชทาน ก. แชมป์: ประจำปี 2552 ทีมชาติไทย- ซีเกมส์ 2005 แชมป์: ปี 2548 - อาเซียนฟุตบอลแชมเปียนชิพ รองแชมป์: ปี 2550 - อาเซียนฟุตบอลแชมเปียนชิพ รองแชมป์: ปี 2551ทำประตูในนามทีมชาติ</doc>
