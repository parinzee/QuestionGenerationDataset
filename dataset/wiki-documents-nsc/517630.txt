<doc id="517630" url="https://th.wikipedia.org/wiki?curid=517630" title="ซูซูกิ คัลตัส เครสเซนท์">ซูซูกิ คัลตัส เครสเซนท์ ซูซูกิ คัลตัส เครสเซนท์ () หรืออีกชื่อหนึ่งคือ ซูซูกิ เอสทีม () เป็นรถยนต์นั่งขนาดเล็กรุ่นแรกของซูซูกิ เริ่มผลิตเมื่อปี พ.ศ. 2538 ปรับโฉมไมเนอร์เชนจ์เมื่อปี พ.ศ. 2541 และสิ้นสุดการผลิตในปี พ.ศ. 2545 โดยมีซูซูกิ เอริโอเข้ามาทดแทน แต่ในประเทศอินเดียนั้นมีการผลิตจนถึงปี พ.ศ. 2550 และมีการประกอบคัลตัส เครสเซนท์ในประเทศโคลอมเบีย ,อินเดีย ,อินโดนีเซีย ,ญี่ปุ่นและปากีสถาน มีเครื่องยนต์เบนซินขนาด 1.3 ,1.5 ,1.6 และ 1.8 ลิตรและเครื่องยนต์ดีเซลขนาด 1.9 ลิตร มีเกียร์ 2 แบบให้เลือกซื้อคือเกียร์ธรรมดา 5 สปีดและเกียร์อัตโนมัติ 4 สปีด และมีตัวถังแฮทช์แบค 3 ประตู ซีดาน 4 ประตู และสเตชันวากอน 5 ประตู และมีระยะฐานล้อ 2,480 มม. มีความกว้าง 1,695 มม. มีความยาวของตัวรถหากเป็นรุ่นแฮทช์แบค 3 ประตู 3,870 มม. และรุ่นซีดานและสเตชันวากอน 4,375 มม. คัลตัส เครสเซนท์เวอร์ชันไทยเปิดตัวเมื่อประมาณปี พ.ศ. 2538 ในชื่อเอสทีม มีตัวถังแบบเดียวคือซีดาน 4 ประตู โดยในขณะนั้นมีราคาเทียบเท่าคู่แข่งในยุคนั้น แต่ไม่ประสบความสำเร็จมากนัก เนื่องจากสาเหตุหลายประการ โดยเฉพาะชื่อชั้นของซูซูกิ มอเตอร์ ประเทศไทยในยุคนั้นยังไม่แข็งแกร่งพอที่จะทำให้เอสทีมประสบความสำเร็จ อีกทั้งในสมัยนั้น Suzuki ยังไม่มีโรงงานเป็นของตัวเอง ยังต้องสั่งนำเข้าจากประเทศญี่ปุ่น ราคาก็เลยแพงกว่าชาวบ้าน แล้วต้องม้วนเสื่อกลับบ้านไป</doc>
