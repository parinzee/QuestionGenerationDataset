<doc id="734841" url="https://th.wikipedia.org/wiki?curid=734841" title="แอร์บัส เอ318">แอร์บัส เอ318 แอร์บัส เอ 318 (Airbus A318) เป็นอากาศยานในกลุ่มของแอร์บัส เอ 320 ที่มีขนาดเล็กที่สุด โดยเป็นอากาศยานไอพ่นลำตัวแคบที่มีพิสัยการบินระยะสั้นถึงปานกลาง สามารถบรรทุกผู้โดยสารได้ถึง 132 ที่นั่ง และมีพิสัยการบินสูงสุดที่ . โดยมีจุดประสงค์หลักคือขนส่งผู้โดยสารในระยะใกล้ อย่างไรก็ตาม บริติชแอร์เวย์ยังใช้เครื่องบินรุ่นนี้ทำการบินระหว่างท่าอากาศยานนานาชาติจอห์น เอฟ. เคนเนดีกับท่าอากาศยานลอนดอนซิตี แอร์บัส เอ 318 ใช้แบบเครื่องบิน (Type rating) ร่วมกันกับเครื่องในกลุ่มของแอร์บัส เอ 320 ซึ่งทำให้นักบินของเอ 320 สามารถทำการบินเครื่องรุ่นนี้ได้โดยไม่ต้องมีการฝึกอบรมเพิ่มเติม เครื่องบินรุ่นนี้เป็นเครื่องบินพาณิชย์ที่มีขนาดใหญ่ที่สุดที่ได้รับการรับรองโดย European Aviation Safety Agency ให้ทำการขึ้นและลงจอดแบบชันอันเนื่องมาจากพื้นที่จำกัด ทำให้สามารถขึ้นบินจากท่าอากาศยานลอนดอนซิตีได้ เริ่มทำการบินครั้งแรกในปีค.ศ. 2003 กับฟรอนเทียร์แอร์ไลน์ โดยเมื่อเทียบจำนวนการผลิตกับเครื่องบินในกลุ่มของแอร์บัส เอ 320 ได้มียอดขายเพียง 80 ลำเท่านั้น ซึ่งในขณะนี้ก็ได้ทำการส่งมอบครบถ้วนแล้ว</doc>
