<doc id="166350" url="https://th.wikipedia.org/wiki?curid=166350" title="วันรีพับลิก">วันรีพับลิก วันรีพับลิก () เป็นวงดนตรีแนวป็อปร็อกชาวอเมริกันมาจากโคโลราโดสปริงส์ รัฐโคโลราโด ก่อตั้งในปี ค.ศ. 2003 โดยไรอัน เท็ดเดอร์ และแซ็ก ฟิลคินส์ วงประสบความสำเร็จผ่านทางมายสเปซตั้งแต่ยังไม่เซ็นสัญญากับค่ายเพลงใด ๆ จนกระทั่งในปี ค.ศ. 2003 วงได้พบกับนักแสดงจากฮอลลีวูด เคลลี แบร์เร็ตต์ เธอโทรศัพท์ไปยังตัวแทนฝ่ายคัดสรรและพัฒนาศิลปิน เพื่อติดต่อลูกพี่ลูกน้อง จิมมี เอียนเนอร์ และดอนนี เอียนเนอร์ ซึ่งเป็นประธานบริษัทโซนีในขณะนั้น ให้มาชมการแสดงของวง พวกเขาเซ็นสัญญากับค่ายเพลงโซนี บีเอ็มจี เป็นเวลาสามปี ก่อนย้ายไปอยู่ค่ายมอสลีย์มิวสิกกรุ๊ป ในปี ค.ศ. 2007 วันรีพับลิกเผยแพร่อัลบั้มเปิดตัว "ดรีมมิงเอาต์ลาวด์" ซิงเกิลเปิดตัวคือ "อะพอโลไจซ์" ได้ทิมบาแลนด์เรียบเรียงดนตรีใหม่ให้ เพลงประสบความสำเร็จอย่างยิ่งใหญ่ ติดอันดับหนึ่งใน 16 ประเทศ และได้เข้าชิงรางวัลแกรมมี ซิงเกิลที่สอง "สต็อปแอนด์สแตร์" ก็ประสบความสำเร็จเช่นกัน อัลบั้มได้รับการรับรองจากสมาคมผู้ประกอบกิจการเพลงของสหรัฐอเมริกา (RIAA) อัลบั้มที่สอง เวกกิงอัป (ค.ศ. 2009) มีเพลงที่ประสบความสำเร็จมากมาย เช่น "ออลเดอะไรต์มูฟส์" "ซีเคร็ตส์" "มาร์ชชินออน" และ "กูดไลฟ์" เพลง "กูดไลฟ์" ติดสิบอันดับแรกบนชาร์ตบิลบอร์ดฮอต 100 อัลบั้มที่สาม เนทีฟ (ค.ศ. 2013) เป็นอัลบั้มแรกของวงที่ติดสิบอันดับแรกบนชาร์ตบิลบอร์ด 200 กลายเป็นอัลบั้มที่ติดอันดับสูงที่สุดจนถึงปัจจุบัน โดยติดที่อันดับที่ 4 ซิงเกิลเปิดตัว "อิฟไอลูสมายเซลฟ์" ติดสิบอันดับแรกในหลายประเทศ ขณะที่ซิงเกิลที่สาม "เคาน์ติงสตาส์" กลายเป็นเพลงที่ประสบความสำเร็จมากที่สุดของวง ติดห้าอันดับแรกในออสเตรเลีย แคนาดา เยอรมนี ไอร์แลนด์ นิวซีแลนด์ สหรัฐอเมริกา และสหราชอาณาจักร ขึ้นถึงอันดับ 2 บนชาร์ตบิลบอร์ดฮอต 100 เท่ากับเพลง "อะโพโลไจซ์" ในปี ค.ศ. 2007 ในปี ค.ศ. 2016 วันรีพิบลิกออกผลงานอัลบั้มที่สี่ โอมายมาย (Oh My My)ประวัติช่วงต้นของวง ประวัติ. ช่วงต้นของวง. นักเขียนเพลงและนักสร้างงานเพลง Ryan Tedder และเพื่อนร่วมโรงเรียนมัธยม Zach Filkins ได้ก่อตั้งวงดนตรีขึ้นใน Colorado Spring, โคโลราโด โดยชื่อวงในตอนนั้นคือ Republic Tedder ได้รับความสนใจจากนักสร้างงานเพลง ทิมบาแลนด์ ในระหว่างที่เขาแสดงผลงานในรายการที่มี MTV ให้การสนับสนุน ทิมบาแลนด์จึงเซ็นสัญญาให้เขาเป็นลูกศิษย์ Tedder และ Filkins แยกทางกันสองปีให้หลังภายใต้การติวจากทิมบาแลนด์ ในระหว่างนั้น Tedder ทำงานโดยใช้นามแฝง เขาได้รับชื่อเสียงจากการสร้างผลงานและเขียนเพลงให้ศิลปินหลายคน และได้รับการเสนอชื่อเข้าชิงรางวัลแกรมมีจากงานของเขาในอัลบั้ม ในปีค.ศ. 2002 Tedder พบกับ Filkins อีกครั้ง ซึ่ง Filkins ในระหว่างนั้นใช้ชีวิตอยู่ในชิคาโก รัฐอิลลินอยส์ และเป็นนายแบบกางเกงในให้กับ Covington และ Jockey Underwear ทำให้ Tedder ทาบทาม Filkins ให้ย้ายไปที่ลอสแอนเจลิส รัฐแคลิฟอร์เนีย เพื่อร่วมกันก่อตั้งวง หลังจากนั้นเก้าเดือน พวกเขาเซ็นสัญญากับค่ายเพลง Columbia Records หลังจากมีการเปลี่ยนแปลงภายในวงเล็กน้อย วงดนตรีจึงมี Tedder ร้องนำ Filkins เล่นกีตาร์และร้องเสริม Eddie Fisher เล่นกลอง Brent Kutzle เล่นเบสและเชลโล และ Drew Brown เล่นกีตาร์ พวกเขาเปลี่ยนชื่อวงเป็น OneRepublic หลังจากที่ค่ายเพลงกล่าวว่า ชื่อ Republic อาจสร้างข้อขัดแย้งกับวงอื่นได้ พวกเขาทำงานในห้องบันทึกเสียงโดยใช้เวลาสองปีครึ่ง และได้ทำอัลบั้มเต็มขึ้นมา พร้อมด้วยเพลง "Sleep" ที่จะใช้เป็นเพลงเปิดตัว แต่สองเดือนก่อนที่อัลบั้มจะออกวางขายนั้น ทางค่าย Columbia Records ยกเลิกสัญญา วง OneRepublic กลับมีชื่อเสียงใน MySpace และกลายเป็นวงดนตรีอันดับที่หนึ่งที่ยังไม่ได้เซ็นสัญญา วงดนตรีเริ่มได้รับความสนใจจากค่ายเพลงต่าง ๆ รวมถึงค่ายเพลงของทิมบาแลนด์เอง ท้ายที่สุด วง OneRepublic จึงเซ็นสัญญากับกลุ่มสังกัด Mosley Music และกลายเป็นวงดนตรีร็อกวงแรกที่ได้เซ็นสัญญากับกลุ่มสังกัดนี้เริ่มเป็นที่รู้จักด้วยอัลบั้ม Dreaming Out Loud พร้อมเพลง "Apologize": ค.ศ. 2007 – กลางปีค.ศ. 2009 เริ่มเป็นที่รู้จักด้วยอัลบั้ม Dreaming Out Loud พร้อมเพลง "Apologize": ค.ศ. 2007 – กลางปีค.ศ. 2009. เพลงของ OneRepublic ชื่อ "Apologize" ซึ่ง Ryan Tedder เขียนนั้น ใส่ไว้ในอัลบั้มเปิดตัว Dreaming Out Loud และใส่ไว้ในอัลบั้มของทิมบาแลนด์ Shock Value ในปีค.ศ. 2007 ในรูปแบบรีมิกซ์ แบบรีมิกซ์นี้มีคนซื้อมากถึงสามล้านแผ่นในสหรัฐอเมริกา และ ห้าล้านแผ่นทั่วโลก เพลงนี้ขึ้นถึงอันดับที่สามในอันดับเพลงของสหราชอาณาจักรในวันที่ 11 พฤศจิกายน ค.ศ. 2007 "Apologize" ยังเป็นเพลงที่เปิดมากที่สุดในอเมริกาเหนือ โดยเปิดมากกว่า 10,331 รอบในหนึ่งสัปดาห์ เพลงนี้อยู่ในตำแหน่งอันดับที่หนึ่งถึงห้าเดือนก่อนที่จะถูกเพลง "Bleeding Love" ทำลายสถิติ ซึ่งก็เป็นเพลงที่ Tedder ร่วมเขียนและร่วมสร้างเช่นกัน ซิงเกิ้ลที่สองของอัลบั้ม “Stop and Stare” เผยแพร่เมื่อเดือนมีนาคม 2007 อยู่อันดับ 12 ของชาร์ตHot 100 และอันดับ 9 ในชาร์ตPop 100 ถึงแม้เพลงนี้จะไม่ได้ประสบความสำเร็จมากเท่ากับ Apologize แต่ก็ทำให้วันรีพัลิกเป็นที่สนใจเช่นกัน ซิงเกิ้ลที่สาม Say (All I Need) เผยแพร่ที่ฝั่งอังกฤษและสหรัฐอเมริกาในเดือนมิถุนายน 2008 ส่วนซิงเกิ้ลที่สี่ซึ่งเป็นซิงเกิ้ลสุดท้ายของอัลบั้ม “Mercy” เผยแพร่ในเดือนกันยายน 2008 อัลบั้มวางแผงในสหรัฐอเมริกาเมื่อวันที่ 20 กันยายน 2007 และจำหน่ายทั่วโลกต้นปี 2008 อัลบั้ม Dreaming Out Loud มียอดจำหน่าย 822,458 ก๊อปปี้ในสหรัฐอเมิรกา และมากกว่าสองล้านก๊อปปี้ทั่วโลกในปี 2009 อัลบั้มแรกของพวกเขาเปิดตัวในสหรัฐอเมริกาในวันที่ 20 พฤศจิกายน ค.ศ. 2007 และต้นปีค.ศ. 2008 สำหรับประเทศต่าง ๆ ทั่วโลก อัลบั้ม Dreaming Out Loud ของพวกเขาขายได้ 822,458 แผ่นในสหรัฐอเมริกา ณ เดือนมกราคม ค.ศ. 2009 พร้อมกับยอดขายทั่วโลกถึง 1.8 ล้านแผ่นอัลบั้ม Waking Up พร้อมกับเพลง "All the Right Moves": ค.ศ. 2009–ค.ศ. 2011 อัลบั้ม Waking Up พร้อมกับเพลง "All the Right Moves": ค.ศ. 2009–ค.ศ. 2011. ในวันที่ 24 กันยายน ค.ศ. 2008 วง OneRepublic กล่าวในระหว่างการแสดงสด ณ London Forum ในสหราชอาณาจักรว่าพวกเขากำลังทำงานเพลงใหม่ในอัลบั้มที่จะวางขายในฤดูร้อน ปี ค.ศ. 2009 วงได้เล่นเพลงใหม่ของพวกเขา "All The Right Moves" วงได้ย้ายไปอยู่ในเดนเวอร์ โคโลราโดเพื่อทำงานในอัลบั้มใหม่ให้เสร็จ ชื่ออัลบั้มที่สองของพวกเขาคือ Waking Up และเริ่มวางขายในวันที่ 17 พฤศจิกายน ค.ศ. 2009 เพลงเปิดตัวของอัลบั้มคือเพลง "All The Right Moves"อัลบั้ม Native (ค.ศ. 2012–ค.ศ. 2014) และอัลบั้ม Oh My My (ค.ศ. 2015–ปัจจุบัน) อัลบั้ม Native (ค.ศ. 2012–ค.ศ. 2014) และอัลบั้ม Oh My My (ค.ศ. 2015–ปัจจุบัน). อัลบั้มที่สามของวันรีพับลิก เนทีฟ ออกจำหน่ายวันที่ 22 มีนาคม ค.ศ. 2013 ทำอันดับเปิดตัวอันดับที่ 4 ใน บิลบอร์ด 200 มีซิงเกิลที่เป็นรู้จักกันมากที่สุดคือ เคาน์ติงสตาส์ ขึ้นสู่อันดับที่หนึ่งในชาร์ตเพลงหลายประเทศ ณ เดือนตุลาคม ค.ศ. 2016 มิวสิกวิดีโอของเพลงนี้ในเว็บไซต์ยูทูบ มียอดผู้ชมกว่า 1,460 ล้านครั้ง วันที่ 7 ตุลาคม ค.ศ. 2016 วันรีพับลิกออกผลงานอัลบั้มที่ 4 โอมายมาย โดยมีซิงเกิลนำคือ แวร์เอฟเวอร์ไอโก และ คิดส์</doc>
