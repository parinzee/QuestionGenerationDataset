<doc id="110917" url="https://th.wikipedia.org/wiki?curid=110917" title="เดอะบริดจ์ออนเดอะริเวอร์แคว">เดอะบริดจ์ออนเดอะริเวอร์แคว เดอะบริดจ์ออนเดอะริเวอร์แคว () หรือ สะพานข้ามแม่น้ำแคว มีชื่อไทยว่า สะพานเดือดเลือดเชลยศึก เป็นภาพยนตร์อังกฤษ ออกฉาย ปี พ.ศ. 2500 ผลงานของเซอร์เดวิด ลีน ผู้กำกับภาพยนตร์ยิ่งใหญ่ เช่น ลอเรนซ์แห่งอาราเบีย, ดร.ชิวาโก, ลูกสาวไรอัน ฯลฯโครงเรื่อง โครงเรื่อง. สร้างจากนวนิยายภาษาฝรั่งเศสชื่อ "Le Pont de la Rivière Kwai" (หรือ The Bridge over the River Kwai) ของปิแอร์ บูเล อดีตทหารผ่านศึกชาวฝรั่งเศสที่ตกเป็นเชลยของกองทัพญี่ปุ่น และเป็นแรงงานสร้างสะพานข้ามแม่น้ำแควและทางรถไฟสายมรณะ ที่จังหวัดกาญจนบุรี ในระหว่างสงครามโลกครั้งที่สอง จุดประสงค์คือต้องการแสดงให้ผู้ชมตระหนักว่าสงครามมีแต่การสูญเสียของทุกฝ่าย โดยใช้ เหตุการณ์ในประวัติศาสตร์เป็นฉากหลังของเรื่องกับตัวละครและสถานการณ์ที่สมมติขึ้นงานสร้างและสถานที่ถ่ายทำ งานสร้างและสถานที่ถ่ายทำ. ระบบ 35 มม. ซีเนมาสโคป สีเทคนิค ถ่ายทำที่เมือง Kitulgala ทางตะวันตกของประเทศศรีลังกา ซึ่งมีทัศนยภาพเชิงศิลป์เหมาะสมสำหรับการทำภาพยนตร์ในสายตาผู้กำกับ โดยเฉพาะสะพานไม้ที่ออกแบบสร้างใหม่ให้ดูยิ่งใหญ่ ต่างจากของจริงจากภาพถ่ายในอดีตอย่างสิ้นเชิง และบางตอนถ่ายทำที่ประเทศอังกฤษเพลงประกอบ เพลงประกอบ. เพลงประกอบที่มีชื่อเสียงคือ Colonel Bogey March (ฟังเสียง)เป็นเพลงมาร์ชของกองทัพอังกฤษซึ่งแต่งขึ้นตั้งแต่ปี พ.ศ. 2457 (ในภาพยนตร์ใช้เสียงทำนองผิวปาก เท่านั้นไม่มีเครื่องดนตรีบรรเลง) โดยมาจากเพลง Hitler Has Only Got One Ball ที่เป็นเพลงล้อเลียนอดอล์ฟ ฮิตเลอร์ และผู้นำนาซีอื่นๆ ได้แก่ แฮร์มันน์ เกอริง ไฮน์ริช ฮิมม์เลอร์ โยเซฟ เกิบเบลส์ ว่ามีอัณฑะเพียงข้างเดียวรางวัล รางวัล. เข้าชิงรางวัลออสการ์ประจำปี 1957 จำนวน 8 สาขา และได้รับ 7 รางวัลได้แก่ ผู้กำกับยอดเยี่ยม นักแสดงนำชาย กำกับภาพ ตัดต่อ บทภาพยนตร์ดัดแปลง ดนตรีประกอบ และภาพยนตร์ยอดเยี่ยมอื่นๆ อื่นๆ. นักแสดงประกอบชาวไทยได้แก่ หม่อมราชวงศ์พงษพรหม จักรพันธุ์ รับบทนายพราน ร่วมด้วยนางเอกภาพยนตร์ไทย วิไลวรรณ วัฒนพานิช (สีบุญเรือง) ,งามตา ศุภพงษ์, เยาวนารถ ปัญญโชติ และกรรณิการ์ ดาวคลี่ นอกจากนี้ ยังเป็นภาพยนตร์ที่นักลงทุนระดับโลกอย่าง วอร์เรน บัฟเฟตต์ ประทับใจมากที่สุดอีกด้วย</doc>
