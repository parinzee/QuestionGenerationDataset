<doc id="122245" url="https://th.wikipedia.org/wiki?curid=122245" title="3 อหังการ์ เจ้าสุริยา">3 อหังการ์ เจ้าสุริยา 3 อหังการ์ เจ้าสุริยา (; ) เป็นภาพยนตร์จีน ที่พูดถึง ความรักและเกียรติยศ นำแสดงโดย เจ็ต ลี, หลิวเต๋อหัว, ทาเคชิ คาเนชิโร่ และ สวี่ จิงเล่ย ผลงานกำกับโดยปีเตอร์ ชานและลงทุนสร้าง 1360 ล้านบาท The Warlords เป็นผลงานรีเมกภาพยนตร์อมตะ ชอว์บราเธอร์สและผู้กำกับ จางเชอะ เรื่อง The Blood Brothers ที่ต้นฉบับนำแสดงโดย เดวิด เจียง, ตี้หลุง, เฉินกวนไท่ ซึ่ง จอห์น วู เคยนำแรงบันดาลใจไปสร้างเป็นภาพยนตร์เรื่อง Bullet in the Head (กอดคอไว้อย่าให้ใครเจาะกะโหลก) ที่กลายเป็นผลงานที่ยอดเยี่ยมเรื่องหนึ่งของ จอห์น วู ภาพยนตร์นำแสดงโดย จาง เซี๊ยะโหย่ว, เหลียง เฉาเหว่ยเนื้อเรื่อง เนื้อเรื่อง. ในปี ค.ศ. 1850 ประเทศจีนแตกแยกเป็นก๊กเป็นเผ่าต่างสู้รบเพื่อแย่งชิงความเป็นใหญ่ ประชาชนทั่วประเทศกว่า 430 ล้านคน ถูกปกครองภายใต้ฮ่องเต้แห่งราชวงศ์ชิง ท่ามกลางความยากจน กลุ่มกบฏไท่ผิงได้รวมตัวกันเพื่อต่อต้านทรราช เป็น การต่อสู้ที่ยาวนานนับ 20 ปีและได้คร่าชีวิตพลเมืองไปกว่า 50 ล้านคน ในปี ค.ศ. 1870 เบื้องหลังยุคแห่งกบฏไท่ผิง แผ่นดินจีนก้าวสู่ยุคแห่งการปลดปล่อย จอมพลหม่าซิงอี่ (เจทลี) คือ 1 ในผู้นำกองทัพชิง ที่ตั้งปณิธานอันแรงกล้าที่จะรวมประเทศจีนให้เป็นหนึ่งเดียว หม่าซิงอี่ เป็นจอมทัพที่เหล่าทหารกล้านับถือมากที่สุด เขาออกเดินทางไปทั่วประเทศจีนเพื่อรวบรวมกองทัพและมองหาขุนศึกคู่ใจ การเดินทางทำให้ หม่าซิงอี่ ได้พบกับ เฉาอี้หู (หลิวเต๋อหัว) หัวหน้าหมู่บ้านกองโจร ที่คอยดักปล้นสะดมศัตรูและดูแลหมู่บ้านให้รอดพ้นจากรุกรานของสงคราม เฉาอี้หู มีน้องชายร่วมสาบาน จังเหวินเฉียง (ทาเคชิ คาเนชิโร่) เป็นนักรบคู่ใจ จังเหวินเฉียง คือชายหนุ่มหน้าตาหมดจดที่มีหัวใจของนักฆ่าที่เลือดเย็น เขาไม่เคยปล่อยให้ศัตรูคนใดรอดชีวิตไปได้จากสมรภูมิ แต่เหนือกว่าความเลือดเย็น คือความภักดีที่เขามีต่อพี่ชายร่วมสาบาน หม่าซิงอี่ ติดใจในฝีมือการรบของ จังเหวินเฉียงและเฉาอี้หู จึงได้ชักชวนพวกเขาและทหารกองโจรเข้าร่วมกองทัพต่อต้านกบฏไท่ผิง และเพื่อรวบรวมแผ่นดินจีนให้เป็นหนึ่งเดียว ด้วยศรัทธาที่มีต่อกัน หม่าซิงอี่ , เฉาอี้หู และ จังเหวินเฉียง ได้หลั่งเลือดให้คำมั่นร่วมเป็นพี่น้องร่วมสาบานที่จะร่วมเป็นและพลีชีวิตเพื่อกันและกันตลอดไป ครั้งหนึ่งในการรบที่ชายแดน หม่าซิงอี่ ตกอยู่ในวงล้อมของพวกกบฏ เฉาอี้หู และ จังเหวินเฉียง ได้บุกฝ่าวงล้อมเข้าไปเพียงลำพังเพื่อช่วยพี่ชายร่วมสาบานของพวกเขา ในศึกครั้งนั้น เฉาอี้หู ต้องฆ่าศัตรูกว่า 4,000 คนเพื่อพาหม่าซิงอี่ ตีฝ่าวงล้อมออกมา ภายหลังชัยชนะ หม่าซิงอี่ได้กลายเป็นจอมทัพที่มีอำนาจมากที่สุดในแผ่นดินจีน แต่แทนที่จะยึดถือคำมั่นที่จะนำสันติสุขมาแก่แผ่นดิน หม่าซิงอี่ ได้วางแผนสังหาร เฉาอี้หู อย่างเลือดเย็น เพื่อแย่งชิง อาเหลียน (ซู จิง เล่ย) ภรรยาแสนสวยของเฉาอี้หูมาเป็นของเขา ด้วยหัวใจที่แหลกสลายที่เห็นพี่ชายถูกคนที่พวกเขาภักดีที่สุดฆ่าตายต่อหน้า และบาดแผลจากการลอบทำร้ายทำให้ จังเหวิน เฉียง ได้หลบหนีออกจากกองทัพและรอวันที่จะกลับมาแก้แค้นต่อ หม่าซิงอี่ พี่ชายผู้ทรยศต่อเลือดแห่งคำมั่นที่พวกเขาหลั่งร่วมกัน</doc>
