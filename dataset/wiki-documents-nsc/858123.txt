<doc id="858123" url="https://th.wikipedia.org/wiki?curid=858123" title="เจ้าหญิงคาโรลีเนอ-มาทิลเดอแห่งเดนมาร์ก">เจ้าหญิงคาโรลีเนอ-มาทิลเดอแห่งเดนมาร์กพระประวัติ พระประวัติ. เจ้าหญิงคาโรลีเนอ-มาทิลเดอ ประสูติเมื่อวันที่ 27 เมษายน พ.ศ. 2455 ณ พระราชวังเชโฟเดิน ซึ่งอยู่ทางตอนเหนือของโคเปนเฮเกน เมืองหลวงของประเทศ ทรงเป็นพระธิดาพระองค์ที่ 2 ในเจ้าชายฮารัลด์แห่งเดนมาร์ก และ เจ้าหญิงเฮเลนา อาดิเลดแห่งเดนมาร์ก ทรงเป็นพระราชนัดดาใน สมเด็จพระราชาธิบดีเฟรเดริคที่ 8 แห่งเดนมาร์ก ซึ่งพระนาม คาโรลีเนอ ถูกตั้งตามพระนามของเจ้าหญิงคลัมมา ซึ่งเป็นพระปัยยิกาฝ่ายพระมารดาเสกสมรส เสกสมรส. พระองค์เสกสมรสกับ เจ้าชายคนุด รัชทายาทแห่งเดนมาร์ก ซึ่งเป็นพระราชโอรสใน สมเด็จพระราชาธิบดีคริสเตียนที่ 10 แห่งเดนมาร์ก เมื่อวันที่ 8 กันยายน พ.ศ. 2476 โดยหลังจากสมรสแล้ว สมเด็จพระราชาธิบดีคริสเตียนที่ 10 แห่งเดนมาร์ก ทรงพระกรุณาโปรดเกล้าโปรดกระหม่อมพระราชทาน พระตำหนักโวเกินฟรี ให้เป็นที่ประทับ ทั้ง 2 มีพระบุตรร่วมกัน 3 พระองค์ คือ1. เจ้าหญิงเอลิซาเบธแห่งเดนมาร์ก 2. เคานต์อิงกอล์ฟแห่งโรเซินบอร์ก 3. เคานต์คริสเตียนแห่งโรเซินบอร์ก- อนึ่ง เจ้าหญิงคาโรลีเนอ ทรงมีศักดิ์เป็นพระราชปิตุลานี(อาสะใภ้) ใน สมเด็จพระราชินีนาถมาร์เกรเธอที่ 2 แห่งเดนมาร์กสิ้นพระชนม์ สิ้นพระชนม์. พระองค์สิ้นพระชนม์เมื่อวันที่ 12 ธันวาคม พ.ศ. 2538 ด้วยโรคพระชรา สิริพระชันษา 83 ปี โดยพระศพถูกฝัง ณ วิหารกิลด์</doc>
