<doc id="175852" url="https://th.wikipedia.org/wiki?curid=175852" title="มิเกล คันโต">มิเกล คันโต มิเกล คันโต (Miguel Canto) นักมวยสากลชาวเม็กซิโก เกิดเมื่อ 30 มกราคม พ.ศ. 2491 ที่เมริดา รัฐยูคาตัน ประเทศเม็กซิโก สถิติการชก 74 ครั้ง ชนะ 61 (น็อค 15) เสมอ 4 แพ้ 9ประวัติ ประวัติ. คันโตเริ่มชกมวยสากลอาชีพเมื่อ พ.ศ. 2512 ได้ครองแชมป์ฟลายเวทของเม็กซิโกเมื่อ พ.ศ. 2515 เป็นตำแหน่งแรก ในระหว่างนี้ได้ขึ้นชิงแชมป์โลกรุ่นฟลายเวทของสภามวยโลกแต่ไม่สำเร็จ จนอีกสองปีต่อมาคันโตจึงได้เป็นแชมป์โลกเมื่อชิงแชมป์โลกรุ่นฟลายเวทของสภามวยโลกอีกครั้ง คราวนี้ชนะคะแนน โชจิโอกูม่า เมือ พ.ศ. 2518 คันโตสามารถป้องกันแชมป์โลกได้ถึง 14 ครั้ง ซึ่งกลายเป็นสถิติโลกของรุ่นฟลายเวท ตั้งแต่ พ.ศ. 2522 – 2549 รวม 27 ปี ก่อนจะถูกทำลายลงโดยพงษ์ศักดิ์เล็ก ศิษย์คนองศักดิ์ที่ป้องกันแชมป์ได้ 17 ครั้ง คันโตเสียแชมป์ให้ปาร์ค ชานฮี นักมวยสากลชาวเกาหลีใต้เมื่อ พ.ศ. 2522 โดยเป็นฝ่ายแพ้คะแนนแบบสูสี คันโตขึ้นชิงแชมป์โลกแก้มือกับปาร์คอีกครั้ง ผลปรากฏว่าเสมอกัน ชิงแชมป์คืนไม่สำเร็จ หลังจากนั้น คันโตยังคงชกมวยต่อไป แม้ว่าจะไม่มีโอกาสได้ชิงแชมป์โลกอีกเลย จนกระทั่งในช่วง พ.ศ. 2524 – 2525 การชกของคันโตเริ่มแย่ลง แพ้น็อคติดต่อกันถึง 3 ครั้ง จึงตัดสินใจแขวนนวมไปในที่สุดเกียรติประวัติเกียรติประวัติ. - แชมป์เม็กซิโกรุ่นฟลายเวท (2515 - 2517) - แชมป์โลกรุ่นฟลายเวท WBC- ชิง 8 มกราคม 2518 ชนะคะแนน โชจิ โอกูม่า ที่ ญี่ปุ่น - ป้องกันแชมป์ครั้งที่ 1, 24 พฤษภาคม 2518 ชนะคะแนน เบตูลิโอ กอนซาเลส ที่ เม็กซิโก - ป้องกันแชมป์ครั้งที่ 2, 23 สิงหาคม 2518 ชนะน็อค จิโร ทากาดะ ยก 11 ที่ เม็กซิโก - ป้องกันแชมป์ครั้งที่ 3, 13 ธันวาคม 2518 ชนะคะแนน อิกนาซิโอ เอสปินัล ที่ เม็กซิโก - ป้องกันแชมป์ครั้งที่ 4, 15 พฤษภาคม 2519 ชนะคะแนน ซูซูมุ ฮานากาตะ ที่ เม็กซิโก - ป้องกันแชมป์ครั้งที่ 5, 3 ตุลาคม 2519 ชนะคะแนน เบตูลิโอ กอนซาเลส ที่ เวเนซุเอลา - ป้องกันแชมป์ครั้งที่ 6, 19 พฤศจิกายน 2519 ชนะคะแนน ออร์ลันโด ฮาเวียร์โต ที่ สหรัฐ - ป้องกันแชมป์ครั้งที่ 7, 24 เมษายน 2520 ชนะคะแนน หลุยส์ เรเยส อาร์นัล ที่ เวเนซุเอลา - ป้องกันแชมป์ครั้งที่ 8, 15 มิถุนายน 2520 ชนะคะแนน คิมิโอ ฟูเรซาวา ที่ ญี่ปุ่น - ป้องกันแชมป์ครั้งที่ 9, 17 กันยายน 2520 ชนะคะแนน มาร์ติน วาร์กัส ที่ เม็กซิโก - ป้องกันแชมป์ครั้งที่ 10, 30 พฤศจิกายน 2520 ชนะคะแนน มาร์ติน วาร์กัส ที่ ชิลี - ป้องกันแชมป์ครั้งที่ 11, 4 มกราคม 2521 ชนะคะแนน โชจิ โอกูม่า ที่ ญี่ปุ่น - ป้องกันแชมป์ครั้งที่ 12, 18 เมษายน 2521 ชนะคะแนน โชจิ โอกูม่า ที่ ญี่ปุ่น - ป้องกันแชมป์ครั้งที่ 13, 20 พฤศจิกายน 2521 ชนะคะแนน ฟ้าคำรณ วิบูลย์ชัย ที่ สหรัฐ - ป้องกันแชมป์ครั้งที่ 14, 10 กุมภาพันธ์ 2522 ชนะคะแนน อันโตนีโอ อวีล่า ที่ เม็กซิโก - เสียแชมป์ 18 มีนาคม 2522 แพ้คะแนน ปาร์ค ชานฮี ที่ เกาหลีใต้ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นฟลายเวท WBC เมื่อ 4 สิงหาคม 2516 แพ้คะแนน เบตูลิโอ กอนซาเลซ ที่ เวเนซุเอลา - ชิงแชมป์โลกรุ่นฟลายเวท WBC เมื่อ 9 กันยายน 2522 เสมอกับ ปาร์ค ชานฮี ที่ เกาหลีใต้</doc>
