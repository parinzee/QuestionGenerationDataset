<doc id="842675" url="https://th.wikipedia.org/wiki?curid=842675" title="ไมโล (เครื่องดื่ม)">ไมโล (เครื่องดื่ม) ไมโล () ผลิตภัณฑ์เครื่องดื่มช็อกโกแลตมอลต์ของบริษัทเนสท์เล่ จำกัด มีเอกลักษณ์ตรงที่มีบรรจุภัณฑ์สีเขียว ได้รับการพัฒนาสูตรขึ้นโดยทอมัส เมย์น ซึ่งทำการวิจัยคิดค้นสูตรอย่างหนักในโรงงานแห่งหนึ่งในเมืองสมิททาวน์ รัฐนิวเซาท์เวลส์ ประเทศออสเตรเลีย ในปี ค.ศ. 1934 โดยชื่อผลิตภัณฑ์นั้นได้มาจากชื่อของนักกีฬาชาวกรีกโบราณ คือ ไมโลแห่งโครตอน (กรีก: Μίλων, Mílōn) โดยในปี ค.ศ. 2004 บริษัทเนสท์เล่ได้ฉลองการผลิตไมโลออกขายครบรอบ 70 ปี ในประเทศไทย ไมโลเริ่มเข้ามาจำหน่ายในประเทศในต้นปี ค.ศ. 1958 สำหรับส่วนแบ่งการตลาดของเครื่องดื่มช็อกโกแลตมอลต์หรือช็อกโกแลตร้อนในปี ค.ศ. 2007 ไมโลมีส่วนแบ่งการตลาดอยู่ที่ร้อยละ 20</doc>
