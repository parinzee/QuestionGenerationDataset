<doc id="218574" url="https://th.wikipedia.org/wiki?curid=218574" title="พระเจ้ายูรีแห่งโคกูรยอ">พระเจ้ายูรีแห่งโคกูรยอ พระเจ้ายูรี (38 ปีก่อนคริสตกาล - ค.ศ. 18) เป็นกษัตริย์องค์ที่ 2 แห่งอาณาจักรโกคูรยอ เป็นพระราชโอรสพระองค์ใหญ่ในพระเจ้าทงมย็องซ็องแห่งโคกูรยอ ในรัชสมัยของพระองค์เป็นยุคสามราชอาณาจักรเกาหลี ทรงพระราชสมภพในปีสุดท้ายในรัชกาลของพระราชบิดา พระราชมารดาของพระองค์ได้พาพระองค์ออกจากพูยอ เพื่อให้ได้ทอดพระเนตรพระพักตร์ของพระราชบิดา และหลังจากพระราชบิดาสวรรคตในปีนั้น เจ้าชายยูรีซึ่งเพิ่งได้รับการแต่งตั้งเป็นรัชทายาทจึงได้ขึ้นครองราชย์เป็นกษัตริย์โกคูรยอ ทรงพระนามว่าพระเจ้ายูรี ในรัชสมัยของพระองค์ ราชวงศ์ฮั่นตะวันตกได้ถูกหวัง หมั่ง โค่นราชบัลลังก์ พระเจ้ายูรีมีพระราชโอรส 5 พระองค์ แต่ที่สำคัญคือพระองค์ใหญ่ "เจ้าชายรัชทายาทแฮมุง" และพระองค์รอง "เจ้าชายมูยุล" แต่ในภายหลังองค์รัชทายาทกลับทำผิด จึงถูกปลดและแต่งตั้งเจ้าชายมูยุลพระโอรสองค์รองขึ้นเป็นรัชทายาทแทน ในรัชสมัยของพระองค์ ทรงประสบปัญหารอบด้าน ทั้งปัญหาภายใน ที่ต้องทรงคานอำนาจกับบรรดาหัวหน้าเผ่าต่าง ๆ โดยเฉพาะกับเผ่าพีรู ที่คอยแต่จะยึดอำนาจของพระองค์ และปัญหาภายนอกที่ต้องทรงปกป้องอาณาจักรจากการรุกรานของอาณาจักรพูยอ อำนาจในการบริหารประเทศของพระองค์ถูกบั่นทอนจากบรรดาขุนนางของพระองค์เอง โดยเฉพาะขุนนางที่มาจากเผ่าพีรู เพราะบรรดาชนเผ่าทั้ง หลายนั้นต่างมองว่า พระองค์ได้ขึ้นครองราชย์ ด้วยดาบที่หักเพียงเล่มเดียว จึ่งไม่ค่อยมีความนับถือพระองค์ ในช่วงปลายรัชสมัยของพระองค์ ทรงถูกเจ้าเมืองโชบุนยึดอำนาจ และเจ้าเมืองโชบุนก็ได้สถาปนาตนเองขึ้นเป็นพระราชา แต่ครองราชย์ได้เพียง 5 วัน ก็ถูกเจ้าชายมูยุลยึดบัลลังก์คืนมาได้สำเร็จ และได้มอบบัลลังก์นี้คืนให้แก่พระเจ้ายูริดังเดิม แต่พระเจ้ายูรีก็ทรงกลับมาครองราชย์ได้เพียงวันเดียว ก็เสด็จสรรคต ครองราชย์ 37 ปี สวรรคตในปี ค.ศ. 18 (ตรงกับปี พ.ศ. 561) พระชนมายุได้ 56 พรรษา ภารกิจต่าง ๆ ของพระองค์นั้นยังคั่งค้างอยู่เป็นจำนวนมากเจ้าชายรัชทายาทมูยุลจึงเสด็จขึ้นครองราชย์แทน ทรงพระนามว่าพระเจ้าแทมูชิน พระเจ้ายูริทรงถือเป็นกษัตริย์ที่มีพระราชอำนาจไม่เด็ดขาด จึงถูกเรียกว่ากษัตริย์รักษาการเช่นเดียวกับพระเจ้าโคกุกยังพระราชบิดาในพระเจ้าควังแกโทมหาราชพระราชวงศ์พระราชวงศ์. - พระราชบิดา พระเจ้าทงมย็องซ็อง 동명성왕 - พระราชมารดา พระนางยีโซยา - พระเชษฐา เจ้าชายพีรยู เป็นพระเชษฐาที่ประสูติจากพระนางโซซอโน - พระอนุชา พระเจ้าอนโจ เป็นพระอนุชาที่ประสูติจากพระนางโซซอโน พระมเหสี- พระนางซงแยฮวา จากตระกูลซง (ธิดาของ ซงยาง กษัตริย์องค์สุดท้ายแห่งเผ่าพีรยู) - พระนางซงแจฮย็อน จากตระกูลซง พระสนม- พระสนมฮวาฮี - พระสนมชีฮี พระโอรส-พระธิดา- เจ้าชายโทจอล ประสูติจาก พระมเหสี ซงแยฮวา จากตระกูลซง - เจ้าชายแฮมยอง ประสูติจาก พระมเหสี ซงแยฮวา จากตระกูลซง - เจ้าหญิงเซยู ประสูติจาก พระมเหสี ซงแยฮวา จากตระกูลซง - เจ้าชายมูยุล ประสูติจาก พระมเหสี ซงแยฮวา จากตระกูลซง - เจ้าหญิงยอรัง ประสูติจาก พระมเหสี ซงแยฮวา จากตระกูลซง - เจ้าชายยอจิน ประสูติจาก พระมเหสี ซงแจฮย็อน จากตระกูลซง - เจ้าชายแฮซักจู ประสูติจาก พระสนมฮวาฮี - เจ้าชายแชซา ประสูติจาก พระสนมชีฮี</doc>
