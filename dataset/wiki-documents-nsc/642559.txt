<doc id="642559" url="https://th.wikipedia.org/wiki?curid=642559" title="ถนนปรินซ์ (ดะนีดิน)">ถนนปรินซ์ (ดะนีดิน) ถนนปรินซ์ ดะนีดิน (มักจะสะกดคำผิดเป็น ถนนปรินเซส) เป็นถนนหลักในเมืองดะนีดิน ซึ่งเป็นเมืองที่ใหญ่เป็นอันดับ 2 ในเกาะใต้ ประเทศนิวซีแลนด์ ถนนนี้วิ่งจากทางทิศใต้ไปยังตะวันตกเฉียงใต้ เป็นระยะทาง 2 กิโลเมตร เริ่มจาก จตุรัสแปดเหลี่ยม Octagon ซึ่งอยู่ ณ จุดศูนย์กลางของเมือง ไปยัง ศูนย์กีฬารูปวงรี Oval sports ground ซึ่งตั้งใกล้กับสุสานทางตอนใต้ของเมือง ทางตอนเหนือของจตุรัสแปดเหลี่ยมมี ถนนจอร์จ George Street ซึ่งทอดขนานกับถนนปริ้นซ์ ไปทางทิศเหนือและตะวันออกเฉียงเหนือ เป็นระยะทาง 2.5 กิโลเมตร ถนนปริ้นซ์เป็นถนนที่ทอดตรงและเป็นเสมือนเขตเมืองที่ทอดยาวไปทางตะวันตกเฉียงเหนือ เป็นเขตแดนระหว่างตัวเมืองชั้นในและชานเมืองชั้นใน City Rise ส่วนหนึ่งของถนนซึ่งอยู่ทางตอนใต้ของจตุรัสแปดเหลี่ยม เป็นส่วนที่มีความชันมากที่สุดของเมืองและทอดผ่านย่านเบลล์ฮิลล์ ถนนปริ้นซ์ถูกสร้างขึ้นในช่วงปี 1860 ซึ่งเป็นยุคทองของเมืองดะนีดิน อันเนื่องจากยุคตื่นทองของเขตเซ็นทรัลโอตาโก ซึ่งทำให้ถนนปริ้นซ์กลายเป็นถนนเส้นประวัติศาสตร์เส้นนึงของประเทศนิวซีแลนด์ ถนนเส้นนี้ประกอบด้วยอาคารกว่า 70 อาคารที่ถูกจดทะเบียนเป็นมรดกของประวัติศาสตร์ในประเทศนิวซีแลนด์ เดิมทีพื้นที่ของท่าเรือของเมือง City’s Wharf ซึ่งเป็นพื้นที่ขนาดใหญ่ทางตะวันออกของถนนเคยเป็นส่วนหนึ่งของ ท่าเรือโอตาโก ซึ่งเกิดจากการเคลื่อนตัวของผืนทวีป ได้แยกถนนปริ้นซ์ออกจากเบลล์ฮิลล์ทางตอนเหนือของเมืองดะนีดิน หลังจากยุคตื่นทองถนนปริ้นซ์ได้กลายเป็นศูนย์กลางทางการค้าของเมืองดะนีดิน ทั้งนี้พื้นทางการค้าที่ส่วนใหญ่ของเมืองได้ขยับไปทางตอนเหนือจนถึงถนนจอร์จ</doc>
