<doc id="459812" url="https://th.wikipedia.org/wiki?curid=459812" title="ปลาตะเพียนลาย">ปลาตะเพียนลาย ปลาตะเพียนลาย หรือ ปลาตะเพียนม้าลาย (; ) เป็นปลาน้ำจืดชนิดหนึ่ง ในวงศ์ปลาตะเพียน (Cyprinidae) มีรูปร่างเรียวยาว มีลายสีดำทั้งหมด 4 แถบ ยาวตามแนวนอนตามลำตัว ลายแต่ละเส้นขนานกัน ลำตัวสีเหลืองจาง ๆ เกล็ดเป็นเงามันสะท้อนแสงแวววาว เม่อยังเป็นลูกปลาวัยอ่อน ลายตามลำตัวจะเป็นแนวขวาง และค่อย ๆ กลายเป็นแนวนอนเมื่อปลาโตขึ้น ปลาตะเพียนลาย มีลักษณะคล้ายกับปลาตะเพียนลายมาเลย์ (Striuntius lineatus) แต่มีความแตกต่างกันคือ ปลาตะเพียนลายจะมีหนวดที่มุมปาก 2 คู่ ขณะที่ปลาตะเพียนลายมาเลย์ไม่มี มีขนาดความยาวเต็มที่ประมาณ 12.5 เซนติเมตร พบกระจายพันธุ์ในป่าพรุตั้งแต่ภาคใต้ของไทย และแหลมมลายู จนถึงเกาะบอร์เนียวและเกาะสุมาตรา ในอินโดนีเซีย นิยมเลี้ยงเป็นปลาสวยงาม เช่นเดียวกับปลาชนิดอื่น ๆ ในสกุลและวงศ์เดียวกันหรือใกล้เคียงกัน</doc>
