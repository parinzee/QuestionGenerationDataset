<doc id="224981" url="https://th.wikipedia.org/wiki?curid=224981" title="สุริยนันทนา สุจริตกุล">สุริยนันทนา สุจริตกุล ท่านผู้หญิงสุริยนันทนา สุจริตกุล (พระนามเดิม: หม่อมเจ้าสุริยนันทนา สุริยง; 7 สิงหาคม พ.ศ. 2456 — 4 สิงหาคม พ.ศ. 2557) เป็นพระธิดาในพระเจ้าบรมวงศ์เธอ พระองค์เจ้าสุริยงประยุรพันธุ์ กรมหมื่นไชยาศรีสุริโยภาส ประสูติแต่หม่อมเรณี สุริยง ณ อยุธยา ต่อมาได้ทรงลาออกจากฐานันดรศักดิ์เพื่อสมรสกับจิตติ สุจริตกุล ซึ่งเป็นอดีตเอกอัครราชทูต และอดีตรัฐมนตรีช่วยว่าการกระทรวงการต่างประเทศประวัติ ประวัติ. ท่านผู้หญิงสุริยนันทนา สุจริตกุล เป็นพระธิดาลำดับที่ 2 ในพระเจ้าบรมวงศ์เธอ พระองค์เจ้าสุริยงประยุรพันธุ์ กรมหมื่นไชยาศรีสุริโยภาส ลำดับที่ 1 ที่ประสูติในหม่อมเรณี สุริยง ณ อยุธยา ธิดาของร้อยเอก เอ็ม. ฟุสโก ชาวอเมริกันเชื้อสายอิตาลี ครูแตรในกรมทหารแตรมะรีน ซึ่งหม่อมเรณี (Renée Fusco) มีฝาแฝดชื่อ หม่อมเรณิ (Reni Fusco) ซึ่งเป็นหม่อมในกรมหมื่นไชยาศรีสุริโยภาสเช่นกัน ท่านผู้หญิงสุริยนันทนามีพระอนุชาร่วมพระมารดา คือ หม่อมเจ้าสุริยทัตรังสรรค์ สุริยง (พ.ศ. 2460—2514) ในวัยเยาว์ได้ประทับกับสมเด็จพระศรีสวรินทิราบรมราชเทวี พระพันวัสสาอัยยิกาเจ้า ณ วังสระปทุม และทรงเข้าศึกษาที่โรงเรียนราชินี หลังสำเร็จการศึกษาก็รับราชการเป็นครูผู้สอนในโรงเรียนราชินีบน หม่อมเจ้าสุริยนันทนา สุริยง ทรงกราบบังคมทูลลาออกจากฐานันดรศักดิ์ เมื่อวันที่ 5 กันยายน พ.ศ. 2485 เพื่อสมรสกับจิตติ สุจริตกุล มีบุตรชายเพียงคนเดียว คือ ไกรจิตต์ สุจริตกุล สมรสกับพัลลภา หงสกุล มีบุตรสองคนคือ โสภณา และศักดิ์สุริยง สุจริตกุล หลังการสมรส ท่านผู้หญิงสุริยนันทนาได้ช่วยเหลือสามีที่ปฏิบัติราชการในตำแหน่งเอกอัครราชทูตในหลายประเทศ รวมถึงอดีตปลัดกระทรวงการต่างประเทศ และอดีตรัฐมนตรีช่วยว่าการกระทรวงการต่างประเทศ รวมทั้งเคยรับใช้สมเด็จพระศรีนครินทราบรมราชชนนี เมื่อครั้งประทับอยู่ในประเทศสวิตเซอร์แลนด์ นอกจากนี้ยังได้รับพระมหากรุณาธิคุณให้เป็นผู้แทนพระองค์ในการปฏิบัติพระราชกรณียกิจต่าง ๆปัจฉิมวัยและอนิจกรรม ปัจฉิมวัยและอนิจกรรม. ท่านผู้หญิงสุริยนันทนา สุจริตกุล ในปัจฉิมวัยได้ประชวรด้วยโรคชราและสมองเสื่อม ในปี พ.ศ. 2545 ศาลเยาวชนและครอบครัวกลางจึงมีคำสั่งให้ท่านผู้หญิงเป็นบุคคลไร้ความสามารถ และให้ศักดิ์สุริยงผู้เป็นนัดดาทำการอนุบาล ท่านผู้หญิงสุริยนันทนาถึงแก่อนิจกรรมด้วยโรคปอดบวม เมื่อวันจันทร์ที่ 4 สิงหาคม พ.ศ. 2557 สิริพระชันษา 100 ปี ในการนี้ พระบาทสมเด็จพระปรมินทรมหาภูมิพลอดุลยเดช ทรงพระกรุณาโปรดเกล้าฯ พระราชทานน้ำหลวงอาบศพ และพระราชทานโกศราชวงศ์ พร้อมฉัตรเบญจาตั้งประดับเป็นเกียรติยศศพ ณ วัดมกุฏกษัตริยาราม กรุงเทพมหานคร และพระราชทานพระพิธีธรรมสวดพระอภิธรรมศพ มีกำหนด 7 คืน ตั้งแต่วันที่ 6 ถึง 11 สิงหาคม พ.ศ. 2557 และพระราชทานเพลิงศพ ณ เมรุหน้าพลับพลาพิเศษ วัดมกุฏกษัตริยาราม เมื่อวันที่ 26 ตุลาคมปีเดียวกัน โดยสมเด็จพระเทพรัตนราชสุดาฯ สยามบรมราชกุมารี เสด็จไปในการนี้เครื่องราชอิสริยาภรณ์เครื่องราชอิสริยาภรณ์. - พ.ศ. 2504 - เหรียญรัตนาภรณ์ รัชกาลที่ 9 ชั้นที่ 3 (ภ.ป.ร.3)</doc>
