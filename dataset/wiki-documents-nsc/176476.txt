<doc id="176476" url="https://th.wikipedia.org/wiki?curid=176476" title="ฮิโระกิ อิโอะกะ">ฮิโระกิ อิโอะกะ ฮิโระกิ อิโอะกะ () นักมวยสากลชาวญี่ปุ่น เกิดเมื่อ 8 มกราคม พ.ศ. 2511 ที่ โอซะกะ สถิติการชก 42 ครั้ง ชนะ 33 (น็อค 17) เสมอ 1 แพ้ 8ประวัติ ประวัติ. อิโอะกะขึ้นชกมวยสากลครั้งแรกเมื่อ 10 กุมภาพันธ์ พ.ศ. 2529 ชนะน็อค ฮิโรชิ ยูโดะ ยก 2 จากนั้น ชกชนะรวดจนได้ครองแชมป์ประเทศญี่ปุ่นเมื่อ 8 กรกฎาคม พ.ศ. 2530 ชนะคะแนน เคนจิ โอโน่ ในปีนั้นเอง ตำแหน่งแชมป์โลกรุ่นสตอเวทของสภามวยโลกว่างลง อิโอะกะจึงได้ชิงแชมป์ที่ว่างกับใหม่ ธนบุรีฟาร์ม และเป็นฝ่ายชนะคะแนน ได้แชมป์โลกมาครอง ป้องกันตำแหน่งไว้ได้ 1 ครั้งก่อนจะมาชกป้องกันตำแหน่งกับนภา เกียรติวันชัย ซึ่งผลการชกจบลงแบบเสมอกันอย่างน่ากังขา จึงชกแก้มือกันอีกครั้ง คราวนี้ อิโอะกะเป็นฝ่านแพ้คะแนนนภา เกียรติวันชัยไป เมื่ออิโอะกะขอแก้มืออีกครั้ง ปรากฏว่าเป็นฝ่ายถูกนภาไล่ชกจนเป็นฝ่ายแพ้น็อคไปในยกที่ 11 หลังจากนั้น อิโอะกะเลื่อนขึ้นไปชกในรุ่นไลท์ฟลายเวท และเป็นฝ่ายคว้าแชมป์โลกของสมาคมมวยโลกมาครองได้ เมื่อเป็นฝ่ายชนะคะแนน ยูห์ เมียงวูได้อย่างพลิกความคาดหมาย ป้องกันแชมป์ไว้ได้สองครั้ง ก่อนจะเสียแชมป์คืนให้ยูห์ไปอีก หลังจากนั้น อิอะกะหวังสร้างประวัติศาสตร์เป็นแชมป์โลก 3 รุ่นของญี่ปุ่น โดยขึ้นมาชกในรุ่นฟลายเวท และชิงแชมป์โลกรุ่นฟลายเวทของสมาคมมวยโลกถึง 3 ครั้ง แต่ก็แพ้ให้เดวิด กรีแมน แสน ส.เพลินจิตและโฮเซ โบนินญาไป จากนั้น อิโอะกะขึ้นไปชิงแชมป์โลกรุ่นซูเปอร์ฟลายเวทของสมาคมวยโลก แต่ก็แพ้คะแนนซาโตชิ อิดะอีก อิโอะกะขึ้นชกมวยครั้งสุดท้ายเมื่อ 19 ธันวาคม พ.ศ. 2541 แพ้น็อก มาซาโมริ โทกูยาม่า ยก 5 จากนั้นก็แขวนนวมไปเกียรติประวัติเกียรติประวัติ. - แชมป์ญี่ปุ่นรุ่นมินิมัมเวท (2530) - แชมป์โลกรุ่นสตรอเวท WBC- ชิง 8 กรกฎาคม 2530 ชนะคะแนน ใหม่ ธนบุรีฟาร์ม ที่ ญี่ปุ่น - ป้องกันแชมป์ครั้งที่ 1, 31 มกราคม 2531 ชนะน็อคลี คยุงยุน ยก 12 ที่ ญี่ปุ่น - ป้องกันแชมป์ครั้งที่ 2, 5 มิถุนายน 2531 เสมอกับ นภา เกียรติวันชัย ที่ ญี่ปุ่น - เสียแชมป์ 13 พฤศจิกายน 2531 แพ้คะแนน นภา เกียรติวันชัย ที่ ญี่ปุ่น - แชมป์โลกรุ่นจูเนียร์ฟลายเวท WBA- ชิง 17 ธันวาคม 2534 ชนะคะแนน ยูห์ เมียงวู ที่ ญี่ปุ่น - ป้องกันแชมป์ครั้งที่ 1, 31 มีนาคม 2535 ชนะคะแนน โนเอล ทูนาเกา ที่ ญี่ปุ่น - ป้องกันแชมป์ครั้งที่ 2, 15 มิถุนายน 2535 ชนะคะแนน คิม บองจุน ที่ ญี่ปุ่น - เสียแชมป์ 18 พฤศจิกายน 2535 แพ้คะแนน ยูห์ เมียงวู ที่ ญี่ปุ่น - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นสตรอเวท WBC เมื่อ 10 มิถุนายน 2532 แพ้น็อค นภา เกียรติวันชัย ยก 11 ที่ ญี่ปุ่น - ชิงแชมป์โลกรุ่นฟลายเวท WBA เมื่อ 21 มิถุนายน 2536 แพ้น็อค เดวิด กรีแมน ยก 8 ที่ ญี่ปุ่น - ชิงแชมป์โลกรุ่นฟลายเวท WBA เมื่อ 17 ตุลาคม 2538 แพ้น็อค แสน ส.เพลินจิต ยก 10 ที่ ญี่ปุ่น - ชิงแชมป์โลกรุ่นฟลายเวท WBA เมื่อ 25 กุมภาพันธ์ 2540 แพ้น็อค โฮเซ่ โบนิญญา ยก 7 ที่ ญี่ปุ่น - ชิงแชมป์โลกรุ่นจูเนียร์แบนตัมเวท WBA เมื่อ 29 เมษายน 2541 แพ้คะแนน ซาโตชิ อิดะ ที่ ญี่ปุ่น</doc>
