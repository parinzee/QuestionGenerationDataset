<doc id="942480" url="https://th.wikipedia.org/wiki?curid=942480" title="สุภาพสตรีหมายเลขสองสหรัฐ">สุภาพสตรีหมายเลขสองสหรัฐ สุภาพสตรีหมายเลขสองแห่งสหรัฐอเมริกา (The Second Lady of the United States (SLOTUS)) เป็นตำแหน่งที่ไม่เป็นทางการที่ดำรงตำแหน่งโดยภรรยาของรองประธานาธิบดีแห่งสหรัฐอเมริกา ซึ่งดำรงตำแหน่งพร้อมกันกับรองประธานาธิบดีที่เข้าสาบานตนแล้ว ตำแหน่งนี้พบในสื่อได้น้อยกว่าเมื่อเทียบกับตำแหน่ง สุภาพสตรีหมายเลขหนึ่งของสหรัฐอเมริกา ตำแหน่ง "สุภาพสตรีหมายเลขสอง" เป็นคำประกาศเกียรติคุณ ซึ่งตรงกันข้ามกับตำแหน่ง สุภาพสตรีหมายเลขหนึ่ง (ที่เป็นส่วนใหญ่เป็นภริยาของประธานาธิบดีสหรัฐอเมริกา) คาดว่าตำแหน่งนี้ถูกเรียกใช้ครั้งแรกโดย เจนนี่ ทัทเทิลท์ โฮบาร์ต (ซึ่ง แกเร็ท โฮบาร์ต เป็นรองประธานาธิบดีตั้งแต่ปี 1897 ถึง 1899) เพื่อกล่าวถึงตน ต่อมา การเรียกขานตำแหน่งนี้ไม่ได้รับความนิยม แต่ได้มีการรื้อฟื้นมาในปี 1980 จนกระทั่งเสื่อมความนิยมอีกครั้งช่วงปี 1990 เป็นต้นมา ภายหลังได้ฟื้นฟูการเรียกขานตำแหน่งนี้ในสมัยการบริหารของ บารัก โอบามาและยังดำเนินต่อในสมัยการบริหารของ ประธานาธิบดี ดอนัลด์ ทรัมป์แม้เขาเองจะกล่าวในระหว่างตำแหน่งประธานาธิบดีว่าเขาไม่เคยได้ยินคำนี้มาก่อนก็ตาม สุภาพสตรีหมายเลขสอง 14 คน ได้ดำรงตำแหน่งสุภาพสตรีหมายเลขหนึ่งพร้อมกับสามีที่ได้ดำรงตำแหน่งประธานาธิบดี คนแรกคือ แอบิเกล แอดัมส์ ซึ่งสมรสกับ จอห์น แอดัมส์ อดีตรองประธานาธิบดีสหรัฐอเมริกาคนแรกในปี 1789 ถึง 1797 และ ประธานาธิบดีสหรัฐอเมริกาคนที่ 2 ในปี 1797 ถึง 1801 ส่วนคนล่าสุดคือ บาร์บารา บุช ผู้ซึ่งสมรสกับ จอร์จ เอช. ดับเบิลยู. บุช อดีตรองประธานาธิบดีสหรัฐอเมริกาคนที่ 43 ในปี 1981-1989 และ ประธานาธิบดีสหรัฐอเมริกาคนที่ 41 ในปี 1989 ถึง 1993 สุภาพสตรีหมายเลขสองแห่งสหรัฐอเมริกา คนปัจจุบันคือ คาเรน เพนซ์ ผู้ซึ่งสมรสกับรองประธานาธิบดีสหรัฐอเมริกา คนที่ 48 ไมเคิล ริชาร์ด เพนซ์ ในสมัยการบริหารของประธานาธิบดี ดอนัลด์ ทรัมป์ ตั้งแต่วันที่ 20 มกราคม 2017 1.มาริลีน เควลย์ ภริยาของอดีตรองประธานาธิบดี แดน เควล 2.ทิปเปอร์ กอร์ ภริยาของอดีตรองประธานาธิบดี อัล กอร์ 3.ลินน์ เชนีย์ ภริยาของอดีตรองประธานาธิบดี ดิก ชีนีย์ 4.จิลล์ ไบเดน ภริยาของอดีตรองประธานาธิบดี โจ ไบเดน</doc>
