<doc id="555223" url="https://th.wikipedia.org/wiki?curid=555223" title="โยเอล กัมเบล">โยเอล กัมเบล โยเอล กัมเบล () มีชื่อเต็มว่า โยเอล นาตานิเอล กัมเบล ซามูเอลส์ () เกิดเมื่อวันที่ 26 มิถุนายน ค.ศ. 1992 ในกรุงซานโฮเซ เป็นนักฟุตบอลชาวคอสตาริกา ปัจจุบันได้เล่นให้กับอาร์เซนอลในพรีเมียร์ลีก และทีมชาติคอสตาริกา และได้ย้ายไปเล่นให้กับสปอร์ติงลิสบอน ในปรีไมราลีกา ของโปรตุเกส แบบยืมตัว โดยเล่นในตำแหน่งกองหน้าและปีก เมื่อยิงประตูได้ กัมเบลจะแสดงท่าดีใจด้วยการควักจุกนมขึ้นมาดูดเป็นเอกลักษณ์ กัมเบลถูกทีมอื่นยืมตัวมาตั้งแต่ปี ค.ศ. 2011 จนกระทั่งฟุตบอลโลก 2014 รอบแรก ในนัดที่คอสตาริกาพบกับอุรุกวัย กัมเบลสามารถแสดงผลงานได้ดี เมื่อเป็นฝ่ายยิงได้ 1 ประตู และส่งให้เป็นประตูอีก 1 ครั้ง ผลการแข่งขัน คอสตาริกาเป็นฝ่ายชนะไป 3-1 ทำให้อาร์แซน แวงแกร์ ผู้จัดการทีมอาร์เซนอลในฤดูกาล 2014–15 ได้เรียกตัวกัมเบลกลับคืนสู่ทีมในฐานะกองหน้า แต่ในต้นปี ค.ศ. 2015 กัมเบลได้ถูกยืมตัวไปเล่นให้กับบิยาร์เรอัลในแบบยืมตัว จนจบฤดูกาลนี้ โดยเป็นหนึ่งในแผนการซื้อตัวกาบรีเอล เปาลิสตา กองหลังชาวบราซิลจากบียาร์เรอัลมาอาร์เซนอลด้วย กัมเบล มายิงให้อาร์เซนอลได้เป็นลูกแรกในพรีเมียร์ลีก ในฤดูกาล 2015–16 ในนัดที่ 11 ที่อาร์เซนอลเป็นฝ่ายบุกไปเยือนสวอนซีซิตี ที่สนามลิเบอตีสเตเดียม โดยได้ลงเป็นตัวจริงเนื่องจากทีโอ วอลคอตต์ และอเล็กซ์ ออกซ์เลด-เชมเบอร์ลิน ได้รับบาดเจ็บจากการเล่นลงลีกคัพเมื่อกลางสัปดาห์ก่อนหน้านั้น โดยยิงได้ในนาทีที่ 73 เป็นลูกที่ 3 ทำให้อาร์เซนอลเป็นฝ่ายบุกไปชนะ 0-3 ในช่วงต้นฤดูกาล 2016–17 กัมเบลได้ย้ายไปอยู่กับสปอร์ติงลิสบอนในปรีไมราลีกาของโปรตุเกส ในแบบยืมตัวเป็นเวลาหนึ่งฤดูกาล และหลังเริ่มฤดูกาล 2017–18 ได้เพียง 3 นัด ก่อนการซื้อขายตัวผู้เล่นจะปิดลง กัมเบลก็ได้ย้ายไปเล่นยังเรอัลเบติสอีกครั้งในแบบยืมตัว</doc>
