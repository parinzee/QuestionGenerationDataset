<doc id="50772" url="https://th.wikipedia.org/wiki?curid=50772" title="อดุลย์ ศรีโสธร">อดุลย์ ศรีโสธร อดุลย์ ศรีโสธร มีชื่อจริงว่า ร้อยตำรวจเอก อดุลย์ สุขสำราญ เกิดเมื่อ 30 พฤษภาคม พ.ศ. 2483 ที่อำเภอเมือง จังหวัดฉะเชิงเทรา มีสถิติการชกทั้งหมด 26 ครั้ง ชนะ 13 (น็อก 10) เสมอ 4 แพ้ 9ประวัติ ประวัติ. อดุลย์ ศรีโสธร เป็นบุตรของนายชอบ นางสร้อย สุขสำราญ บิดาเสียชีวิตตั้งแต่อายุ 4 ขวบ อดุลย์เรียนหนังสือจนจบชั้น ป. 4 ที่โรงเรียนในตำบลลาดขวางแล้วไปเรียนต่อที่โรงเรียนเบญจมราชรังสฤษฎิ์ จากนั้นต่อที่โรงเรียนช่างกลปทุมวันรหัสประจำตัว 5552 และโรงเรียนเทคนิคกรุงเทพ ฝึกมวยครั้งแรกกับครูอุทัย ผละธัญญะ ขึ้นชกมวยครั้งแรกเมื่ออายุ 14 ปี อดุลย์เป็นที่รู้จักเมื่อได้ครองแชมป์มวยรอบรุ่นจ้าวแผ่นดิน ชนะคะแนน คีรีศักดิ์ บาร์โบส เมื่อ พ.ศ. 2501 จากนั้นได้ครองแชมป์รุ่นเฟเธอร์เวทของเวทีลุมพินี และแชมป์รุ่นไลท์เวทของเวทีราชดำเนิน และยังชกชนะอภิเดช ศิษย์หิรัญ ดาวรุ่งในขณะนั้นได้ด้วย นอกจากนั้น อดุลย์ยังเคยชกกับซิงก้า นักมวยปล้ำชาวปากีสถาน โดยอดุลย์ชกแบบมวยไทย ซิงก้าชกแบบมวยปล้ำ ผลปรากฏว่าอดุลย์ใช้หมัดต่อยซิงก้าแพ้น็อคไปอย่างง่ายดาย จนกระทั่ง พ.ศ. 2506 อดุลย์หาคู่ชกในแบบมวยไทยไม่ได้จึงหันไปชกมวยสากล ได้เป็นแชมป์รุ่นไลท์เวททั้งของเวทีลุมพินีและราชดำเนิน และมีชื่อเป็นรองแชมป์โลกด้วย มีโอกาสขึ้นชิงแชมป์ OPBF 2 ครั้งแต่ไม่สำเร็จ จึงกลับมาชกมวยไทยอีกครั้ง แต่การกลับมาคราวนี้ อดุลย์ไม่โด่งดังเหมือนเดิม ชกแพ้นักมวยที่เขาเคยชนะมาแล้วอย่าง อภิเดช ศิษย์หิรัญ เดชฤทธิ์ อิทธิอนุชิต และแพ้ วิชาญ พินิจศักดิ์ถึง 4 ครั้ง พ.ศ. 2510 อดุลย์ขึ้นชกมวยสากลครั้งสุดท้ายแพ้คะแนน สุรพรชัย เจริญเมือง จากนั้นขึ้นชกมวยไทยอย่างเดียวจนแพ้คะแนนมงคลเดช พิทักษ์ชัยเมื่อ พ.ศ. 2511 จึงแขวนนวม แล้วไปรับราชการเป็นตำรวจทางหลวง กระทั่งเสียชีวิตด้วยอุบัติเหตุรถยนต์พลิกคว่ำ ที่ทางหลวงสายเอเชียในจังหวัดชัยนาท เมื่อวันที่ 18 กุมภาพันธ์ พ.ศ. 2519 ขณะที่มีอายุเพียง 36 ปีเกียรติประวัติเกียรติประวัติ. - แชมป์ประเทศไทยรุ่นไลท์เวท- ชิง, 7 มิถุนายน 2505 ชนะน็อค แดนชัย ยนตรกิจ ยก 6 - ป้องกันครั้งที่ 1, 21 มีนาคม 2506 ชนะน็อค สมเกียรติ เกียรติเมืองยม ยก 5 - ป้องกันครั้งที่ 2, 8 พ.ค. 2506 ชนะน็อค อดิศักดิ์ อิทธิอนุชิต ยก 9 - ป้องกันครั้งที่ 3, 15 ส.ค. 2506 ชนะคะแนน อิศรศักดิ์ พันท้ายนรสิงห์ - เสียแชมป์, 23 ก.ค. 2510 แพ้คะแนน สุรพรชัย เจริญเมือง - เคยชิงแชมป์ต่อไปนี้แต่ไม่สำเร็จ- ชิงแชมป์ OPBF รุ่นไลท์เวท เมื่อ 14 ก.พ. 2506 แพ้แตก เบิร์ต โซโมดิโอ (ฟิลิปปินส์) ยก 7 ที่ เวทีราชดำเนิน - ชิงแชมป์ OPBF รุ่นไลท์เวลเตอร์เวท เมื่อ 9 พ.ย. 2506 แพ้แตก เบิร์ต โซโมดิโอ (ฟิลิปปินส์) ยก 10 ที่ ฟิลิปปินส์</doc>
