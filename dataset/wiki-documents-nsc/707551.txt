<doc id="707551" url="https://th.wikipedia.org/wiki?curid=707551" title="สโมสรฟุตบอลทวีวัฒนา">สโมสรฟุตบอลทวีวัฒนา สโมสรฟุตบอลทวีวัฒนา เป็นสโมสรฟุตบอลในประเทศไทย ตั้งอยู่ที่แขวงศาลาธรรมสพน์ เขตทวีวัฒนา กรุงเทพมหานคร ปัจจุบันลงแข่งขันในระดับไทยแลนด์ อเมเจอร์ลีก โซนภาคกลาง-ตะวันตก โดยสโมสรเคยลงแข่งขันในระดับลีกภูมิภาค ดิวิชั่น 2 ในฤดูกาล 2558 สโมสรฟุตบอลทวีวัฒนา เริ่มส่งทีมเข้าร่วมการแข่งขันในระดับฟุตบอลถ้วยพระราชทาน ประเภท ค. แต่เข้ามาในระบบลีกภูมิภาคอย่างรวดเร็วจากการรับโอนสิทธิ์ในการลงแข่งขันดิวิชัน 2 มาจากสโมสรฟุตบอลศรีราชา และได้ใช้ชื่อในการแข่งขันในลีกภูมิภาค ดิวิชัน 2 ฤดูกาล 2558 ว่า ทวีวัฒนา-ศรีราชา เอฟซี หลังจบการแข่งขันในฤดูกาล 2558 สโมสรฟุตบอลทวีวัฒนา ได้โอนสิทธิในการแข่งขันคืนให้กับสโมสรฟุตบอลศรีราชา ก่อนที่สโมสรฟุตบอลศรีราชา จะโอนสิทธิในการลงเล่นลีกภูมิภาค ดิวิชัน 2 ให้กับสโมสรฟุตบอลพัทยา ซิตี้ ในเวลาต่อมา หลังจากโอนสิทธิในการลงแข่งขันในลีกอาชีพ คืนให้กับศรีราชา สโมสรไม่ได้ส่งทีมเข้าร่วมการแข่งขันในรายการใดๆในฤดูกาล 2559 ก่อนจะกลับมาส่งทีมเข้าร่วมการแข่งขันอีกครั้งในไทยแลนด์ อเมเจอร์ลีกประวัติก่อตั้ง (โรงเรียนนักบุญเปโตร-ทวีวัฒนา) ประวัติ. ก่อตั้ง (โรงเรียนนักบุญเปโตร-ทวีวัฒนา). สโมสรฟุตบอลทวีวัฒนา ก่อตั้งขึ้นเมื่อวันที่ 10 มีนาคม พ.ศ. 2557 ภายใต้การบริหารงานของบริษัทสโมสรทวีวัฒนา เอฟซี จำกัด มีผู้ฝึกสอนคนแรกคือปิยะ แก้วงอก และได้ส่งทีมลงแข่งขันในรายการของสมาคมฟุตบอลแห่งประเทศไทยเป็นครั้งแรกเมื่อวันที่ 19 มีนาคม พ.ศ. 2557 ในการแข่งขันฟุตบอลไทยคม เอฟเอคัพ 2557 รอบแรก ภายใต้ชื่อโรงเรียนนักบุญเปโตร-ทวีวัฒนา เอฟซี โดยออกไปแพ้ให้กับสโมสรตรัง เอฟซี 3–1 ที่สนามกีฬากลางจังหวัดตรังฟุตบอลถ้วยพระราชทาน ค. ฟุตบอลถ้วยพระราชทาน ค.. ฤดูกาล 2557 สโมสรฟุตบอลทวีวัฒนา ที่เดิมจะต้องลงแข่งขันในฟุตบอลชิงถ้วยพระราชทานประเภท ง. ได้เลื่อนขึ้นมาแข่งขันในประเภท ค. แทน โดยได้เข้ามาแข่งขันแทนที่อำเภอบ้านบึง และได้เปลี่ยนผู้ฝึกสอนเป็น ศรานุวัฒน์ นุศาสตร์สังข์ สโมสรทวีวัฒนาลงแข่งขันในฟุตบอลชิงถ้วยพระราชทานประเภท ค. เป็นครั้งแรกเมื่อวันที่ 17 พฤศจิกายน พ.ศ. 2557 ในนัดที่เอาชนะ สโมสรฟุตบอลสมาคมศิษย์เก่าวัดหนองจอก 7–1 แต่สุดท้ายต้องพลาดโอกาสในการเลื่อนชั้นขึ้นไปเล่นในถ้วย ข. ด้วยการแพ้ต่อสโมสรฟุตบอลกรมชลประทาน 3–0 ตกรอบไปในที่สุดลีกภูมิภาค ดิวิชั่น 2 ลีกภูมิภาค ดิวิชั่น 2. ในปี พ.ศ. 2558 สโมสรฟุตบอลศรีราชา ในลีกภูมิภาค ดิวิชั่น 2 ได้โอนสิทธิในการลงแข่งขันในระดับดิวิชั่น 2 (กลุ่มภาคกลางตะวันออก) ให้กับสโมสรฟุตบอลทวีวัฒนา จากฟุตบอลถ้วยพระราชทาน ค. ลงแข่งขันแทน สโมสรฟุตบอลทวีวัฒนาจึงได้ก้าวเข้ามาสู่การแข่งขันในระบบลีกอาชีพอย่างรวดเร็ว จากการรับโอนสิทธิในการแข่งขันจากสโมสรฟุตบอลศรีราชา ฤดูกาล 2558 ในการแข่งขันลีกภูมิภาค ดิวิชั่น 2 ซึ่งเป็นฤดูกาลแรกของสโมสรบนลีกอาชีพ ได้ใช้ชื่อในการแข่งขันว่าทวีวัฒนา-ศรีราชา เอฟซี และได้เช่าสนามกีฬามหาวิทยาลัยราชภัฏสวนสุนันทา (วิทยาเขตศาลายา) จังหวัดนครปฐม เป็นสนามเหย้าของสโมสรในช่วงครึ่งฤดูกาลแรก โดยสโมสรฟุตบอลทวีวัฒนาลงแข่งขันในลีกอาชีพเป็นครั้งแรกในประวัติศาสตร์สโมสรเมื่อวันที่ 14 กุมภาพันธ์ พ.ศ. 2558 ในการแข่งขันดิวิชั่น 2 (กลุ่มภาคกลางตะวันออก) นัดที่เปิดบ้านเสมอกับระยอง เอฟซี 0–0 และพบกับชัยชนะในลีกเป็นนัดแรกเมื่อวันที่ 1 มีนาคม พ.ศ. 2558 โดยเป็นการชนะสโมสรนครนายก เอฟซีในบ้าน 4–3 ต่อมาในช่วงครึ่งฤดูกาลหลังสโมสรได้ย้ายสนามเหย้ามาเป็นสนามกีฬามหาวิทยาลัยกรุงเทพธนบุรี เขตทวีวัฒนา และจบฤดูกาลแรกด้วยอันดับที่ 13 ในกลุ่มภาคกลางตะวันออกผลงานในฟุตบอลถ้วย (เอฟเอคัพ และ ลีกคัพ) ผลงานในฟุตบอลถ้วย (เอฟเอคัพ และ ลีกคัพ). สโมสรฟุตบอลทวีวัฒนา ยังไม่เคยผ่านรอบแรก ในการแข่งขันฟุตบอลถ้วยของสมาคมฟุตบอลแห่งประเทศไทย ทั้งในรายการไทยเอฟเอคัพ และ โตโยต้า ลีกคัพ โดยสโมสรลงแข่งขันรายการเอฟเอคัพ เป็นครั้งแรก ในฤดูกาล 2557 และตกรอบแรกด้วยการออกไปแพ้ให้กับตรัง เอฟซี 3–1 เมื่อวันที่ 19 มีนาคม พ.ศ. 2557 ต่อมาสโมสรได้ลงแข่งขันในรายการโตโยต้า ลีกคัพ เป็นครั้งแรกเมื่อวันที่ 31 มกราคม พ.ศ. 2558 โดยแพ้ในรอบเพลย์ออฟ (ภาคกลางและตะวันออก) รอบแรกให้กับฉะเชิงเทรา เอฟซี 1–3 ที่สนามกีฬาสถาบันการพลศึกษา วิทยาเขตชลบุรีผู้เล่นชุดปัจจุบันผู้เล่นชุดปัจจุบัน. - ผู้เล่นชุดปัจจุบันของสโมสร (ไทยแลนด์ อเมเจอร์ลีก ฤดูกาล 2560)ทำเนียบผู้ฝึกสอนชุดแข่งขัน</doc>
