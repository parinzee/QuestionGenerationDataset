<doc id="40257" url="https://th.wikipedia.org/wiki?curid=40257" title="คอมิเก็ต">คอมิเก็ต คอมิเก็ต หรือ คอมิก มาร์เก็ต () เป็นงานขายตรงโดจินชิที่ใหญ่ที่สุดในโลก จัดขึ้นที่โตเกียวบิกไซต์ ในกรุงโตเกียว ประเทศญี่ปุ่น ปีละสองครั้ง งานคอมิเก็ตครั้งแรกจัดขึ้นในเดือนธันวาคม พ.ศ. 2518 โดยมีศิลปินเข้าร่วมเพียง 30 กลุ่ม และมีผู้เข้าร่วมงานประมาณ 700 คน แต่หลังจากนั้นจำนวนผู้เข้าร่วมเพิ่มขึ้นเรื่อยๆ กว่า 350,000 คนดังในปัจจุบัน งานคอมิเก็ตจัดขึ้นเพื่อให้นักเขียนโดจินชิได้จำหน่ายและแลกเปลี่ยนผลงานของตน โดยไม่ได้มีจุดมุ่งหมายหลักเพื่อทำกำไร ดังนั้นจึงไม่มีการ์ตูนจากสำนักพิมพ์ใหญ่ๆ จำหน่าย อย่างไรก็ดีนักเขียนการ์ตูนสมัครเล่นหลายรายสามารถสร้างรายได้ให้กับตัวเองอย่างเป็นกอบเป็นกำจากการจำหน่ายผลงานในคอมิเก็ต นอกจากนี้ ผลงานที่จำหน่ายในคอมิเก็ตยังถือเป็นของหายาก และมักจะถูกนำไปจำหน่ายในราคากว่า 10 เท่าของราคาขายในวันงานคณะกรรมการเตรียมงานคอมิเก็ต คณะกรรมการเตรียมงานคอมิเก็ต. คณะกรรมการเตรียมงานคอมิเก็ต () เป็นผู้จัดและดูแลงานคอมิเก็ตให้ดำเนินไปได้ด้วยความเรียบร้อย ในปัจจุบัน มีศิลปินกว่า 35,000 กลุ่ม เรียกว่า "เซอร์เคิล" จำหน่ายผลงานในงานคอมิเก็ต และมีผู้เข้าร่วมงานกว่า 350,000 คน ในเวลา 3 วัน เมื่อรวมพนักงานรักษาความปลอดภัย ตำรวจ ผู้จัดงาน สื่อมวลชน และอาสาสมัคร อาจกล่าวได้ว่ามีผู้เข้าร่วมงานกว่าครึ่งล้านคน ด้วยเหตุนี้ บริษัทโทรศัพท์มือถือจึงต้องตั้งเสากระจายสัญญาณพิเศษในบริเวณงาน นอกจากนี้ โรงแรม บริษัทรถไฟและรถบัสในบริเวณใกล้เคียง ต่างจัดบริการพิเศษเพื่อรับรองผู้เข้าร่วมงานเวลาและสถานที่จัดงาน เวลาและสถานที่จัดงาน. งานคอมิเก็ตจัดขึ้นปีละสองครั้ง ครั้งละสามวัน ครั้งหนึ่งตอนกลางเดือนสิงหาคม และอีกครั้งหนึ่งตอนปลายเดือนธันวาคม งานทั้งสองครั้งนี้ถูกเรียกว่า "คอมิเก็ตหน้าร้อน" และ "คอมิเก็ตหน้าหนาว" ตามลำดับ สถานที่จัดงานในปัจจุบันคือศูนย์ประชุม โตเกียวบิ๊กไซต์ บนเกาะโอไดบะ ในกรุงโตเกียว ผู้เข้าร่วมงานสามารถเข้าสู่บริเวณงานได้ตั้งแต่เวลา 10 นาฬิกาค่าใช้จ่าย ค่าใช้จ่าย. ผู้เข้าร่วมงานไม่ต้องจ่ายค่าบัตรเข้างาน อย่างไรก็ดี ผู้เข้าร่วมงานควรจะซื้อหนังสือ คาตาล็อกงานคอมิเก็ต เพื่อช่วยให้สามารถเลือกซื้อสินค้าที่ต้องการได้อย่างรวดเร็วคาตาล็อกงานคอมิเก็ตตัวคาตาล็อก คาตาล็อกงานคอมิเก็ต. ตัวคาตาล็อก. คาตาล็อกงานคอมิเก็ตมีข้อมูลเกี่ยวกับเซอร์เคิลที่มาออกงานและกิจกรรมต่างๆ มีจำหน่ายทั้งในรูปแบบหนังสือและซีดีรอม หนังสือคาตาล็อกนั้นมีความหนาประมาณสมุดโทรศัพท์ฺขนาดเล็ก ในคาตาล็อกทั้งสองแบบจะมีรายชื่อของเซอร์เคิล แผนที่บริเวณงาน วิธีเดินทางไปและกลับจากงาน กฎของงาน และรูปภาพตัวอย่างของแต่ละเซอร์เคิล เซอร์เคิลละหนึ่งภาพ ซึ่งภาพตัวอย่างนี้เป็นประโยชน์อย่างมากสำหรับผู้เข้าร่วมงานจากต่างชาติ นอกจากนี้ คาตาล็อกในรูปแบบซีดีรอมยังมีโปรแกรมที่มีความสามารถดังต่อไปนี้- ค้นหาเซอร์เคิลตามวัน สถานที่ตั้งร้าน ชื่อ แนวผลงาน ฯลฯ - สร้างรายการซื้อสินค้า - สร้างแผนที่และรายชื่อตามความต้องการของผู้ใช้ - แผนที่บริเวณงานที่สามารถใช้เมาส์คลิกและลากเพื่อดูรายละเอียด - บันทึกรายชื่อเซอร์เคิลเป็นไฟล์นามสกุล .csv เพื่อนำไปใช้กับโปรแกรมตารางคำนวณต่างๆ ผู้เข้าร่วมงานไม่จำเป็นต้องซื้อคาตาล็อก แต่หากไม่มีคาตาล็อกแล้วจะไม่สามารถซื้อสินค้าที่ต้องการได้โดยเร็ว เนื่องจากงานมีขนาดใหญ่มาก เว็บไซต์อย่างเป็นทางการของคอมิเก็ตมีรายชื่อของร้านค้า (เรียงตามจังหวัด) ที่จำหน่ายคาตาล็อก อย่างไรก็ดี บางร้านก็จำหน่ายแต่หนังสือ และบางร้านก็จำหน่ายแต่ซีดีรอม ร้านค้าบางร้านมีบริการให้ลูกค้าจากต่างชาติสั่งคาตาล็อกได้ คาตาล็อกงานคอมิเก็ตมักจะถูกวางจำหน่ายสองสัปดาห์ก่อนวันงาน ร้านขายการ์ตูนขนาดใหญ่เช่น โทระ โนะ อานะ, มันดาราเกะ, และอะนิเมะท มักจะยังมีคาตาล็อกเหลือจำหน่ายจนถึงวันแรกของงาน นอกจากนี้ ผู้เข้าร่วมงานยังสามารถซื้อคาตาล็อกได้ที่หน้างานอีกด้วยกฎกฎ. - ห้ามวิ่ง (เพื่อป้องกันคนเหยียบกัน) - ห้ามเข้าแถวเพื่อเข้างานก่อนเวลางานนานมากๆ เนื่องจากเสียงเอะอะของผู้รองานสร้างความรำคาญให้กับชุมชนรอบข้าง - ห้ามถ่ายภาพผู้แต่งคอสเพลย์นอกบริเวณที่จัดไว้ให้เล่นคอสเพลย์โดยเฉพาะ - ห้ามถ่ายภาพโดยไม่ได้รับอนุญาตจากผู้ถูกถ่ายภาพสิ่งที่ควรนำไปและไม่ควรนำไปสิ่งที่ควรนำไปสิ่งที่ควรนำไปและไม่ควรนำไป. สิ่งที่ควรนำไป. - แผนที่บริเวณงาน - กระเป๋าสะพายหรือกระเป๋าถือที่ใช้ได้สะดวก - สมุดสำหรับสเก็ตช์ภาพที่มีกระดาษคุณภาพดี โดยสามารถนำไปขอให้ศิลปินที่ชื่นชอบวาดภาพให้ได้ - นามบัตร (สำหรับไว้แลกเปลี่ยนกับศิลปิน) - เศษสตางค์ (เนื่องจากเซอร์เคิลบางครั้งอาจไม่มีเงินทอน) - ตารางเวลารถไฟ - ปากกาหรือดินสอ - กล้องถ่ายรูป - เสื้อที่ใส่สบายและทำให้หายใจได้สะดวก - โทรศัพท์ฺมือถือ - เพื่อน (ช่วยแบ่งกันไปซื้อของ ถ้าพูดภาษาญี่ปุ่นได้ด้วยจะยิ่งดี)สิ่งที่ไม่ควรนำไปสิ่งที่ไม่ควรนำไป. - สมุดเช็คหรือเช็คเดินทาง - อาวุธหรือของมีคม - เสื้อผ้าที่ใหญ่หรือหนัก - หนังสือคาตาล็อก</doc>
