<doc id="533923" url="https://th.wikipedia.org/wiki?curid=533923" title="วรรษมน วัฒโรดม">วรรษมน วัฒโรดม วรรษมน วัฒโรดม (มี๋) เกิดเมื่อวันที่ 23 ธันวาคม 2504 มีบิดาชื่อ สุนทร มารดาชื่อ วรรณี มีพี่น้อง 5 คน โดยเธอเป็นคนที่สอง สำเร็จการศึกษาจากโรงเรียนสตรีวิทยา ในแผนกศิลป์-ภาษาและปริญญาตรีจากคณะวิทยาศาสตร์และเทคโนโลยี สาขาวิชาวิทยาการคอมพิวเตอร์ จากมหาวิทยาลัยอัสสัมชัญ (เอแบค) เริ่มเข้าวงการด้วยการเดินแบบและโฆษณาทางทีวี อีกทั้งยังเคยประกวดร้องเพลงที่โรงแรมรามา การ์เด้นจนได้รับการชักชวนจาก เรวัติ พุทธินันท์ (เต๋อ) ให้มารับบทนำคู่กับ อำพล ลำพูน นักร้องนำจากวงไมโคร ในภาพยนตร์เรื่องแรก วัยระเริง กำกับโดย เปี๊ยก โปสเตอร์ ในปี 2527 ซึ่งประสบความสำเร็จและมีชื่อเสียง และได้แสดงคู่กันอีกเรื่องคือเรื่อง น้ำพุ มีผลงานทางภาพยนตร์ต่อมาในเรื่อง ปัญญาชนก้นครัว, คู่วุ่นวัยหวาน, รัตนาวดี, ก้อโอเคนะ, สารวัตรเถื่อน, ลุ้นอลเวง และพลิกบทบาทเป็นนางร้ายในเรื่อง ไม่สิ้นไร้ไฟสวาท ซึ่งเรื่องนี้เธอได้รับรางวัลสุพรรณหงส์ทองคำ สาขานักแสดงสมทบยอดเยี่ยม ทั้งยังได้แสดงละครโด่งดังในเรื่อง วัยซน ของค่ายกันตนา ทางช่อง 7 อีกทั้งออกผลงานเพลงเป็นอัลบั้มเดี่ยวออกมา 1 ชุดในปี พ.ศ. 2531 ในชื่อ "มี๋เองแหละ" ภายหลังเธอได้รับบทโดดเด่นในละครญี่ปุ่นที่ใช้บ้านของเธอเป็นสถานที่ถ่ายทำอีกด้วย นอกจากนั้นเธอได้รับงานพิธีกรในรายการต่างๆ รวมทั้งเคยเป็นผู้ประกาศข่าวทางช่อง 7 ต่อมาได้ทำงานอยู่เบื้องหลังรายการและคอนเสิร์ต และเคยเป็นนักจัดรายการวิทยุ ปัจจุบันเปิดธุรกิจสปาและนวดแผนไทยชื่อว่า "ราชาวดีสปา" ในเมืองโจฮันเนสเบอร์ก และเมืองเดอเบอร์น ประเทศแอฟริกาใต้ สถานภาพสมรสแล้วและมีบุตรชายคนเดียวคือ วสุ วัฒโรดม (จูเนียร์)ผลงานภาพยนตร์ผลงาน. ภาพยนตร์. - วัยระเริง (2527) คู่กับ อำพล ลำพูน - น้ำพุ (2527) คู่กับ อำพล ลำพูน - รัตนาวดี (2528) - คู่วุ่นวัยหวาน (2529) คู่กับ วัชระ ปานเอี่ยม - ชมพู่แก้มแหม่ม (2529) - ปัญญาชนก้นครัว (2529) - ไม่สิ้นไร้ไฟสวาท (2529) - ขบวนการคนใช้ (2529) - ก้อโอเคนะ (2530) - ล่าสุดโหด (2530) - สารวัตรเถื่อน (2530) - ลุ้นอลเวง (2530) - ความรักครั้งสุดท้าย (2546)ละครละคร. - วัยซน ปี 2529 ช่อง 7 - คุณปู่ซู่ซ่า ปี 2529 ช่อง 3 - ชีวิตเหมือนฝัน ปี 2539-2540 ช่อง 3 - สวัสดีคุณผู้ฟัง ปี 2543 ช่อง 7 - สุภาพบุรุษลูกผู้ชาย ปี 2546 ช่อง 7 - โสดสโมสร ปี 2548 ช่อง 9ผลงานโฆษณาผลงานโฆษณา. - ISUZU (ชุดกองเชียร์) - ลูกอมรสบ๊วย ตราเซียงไฮผลงานเพลงผลงานเพลง. - มี๋เองแหละ ปี 2531 สังกัด มิวสิค ไลน์พิธีกรทางโทรทัศน์พิธีกรทางโทรทัศน์. - เกมท่องเที่ยว - ยิ้มหน่อยน่า...ดาราจำเป็น - ดาราของเรา - รายการโทรทัศน์แนวสร้างสรรค์ทางช่อง 11 (ศูนย์เทคโนโลยีเพื่อการศึกษา กระทรวงศึกษาธิการ) - ผู้ประกาศข่าวทางช่อง 7นักจัดรายการเพลงนักจัดรายการเพลง. - สตูดิโอ 88 - คอทไลน์ เอนเตอร์เทนเมนท์ - 107 FMผลงานเบื้องหลังผลงานเบื้องหลัง. - บริษัท แปซิฟิก มิวสิค ออพ ไทยแลนด์ จำกัด - บริษัทมีเดียพลัส จำกัด (ทำหน้าที่ประสานงานและประชาสัมพันธ์ในการจัดคอนเสิร์ต เช่น คอนเสิร์ตวงโชเนนไต จากญี่ปุ่น จัดแสดงในเมืองไทย)</doc>
