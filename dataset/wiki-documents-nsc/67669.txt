<doc id="67669" url="https://th.wikipedia.org/wiki?curid=67669" title="อำเภอดอนมดแดง">อำเภอดอนมดแดง ดอนมดแดง เป็นอำเภอหนึ่งของจังหวัดอุบลราชธานี ตั้งอยู่บริเวณตอนกลางของจังหวัดอุบลราชธานี เป็นเมืองทางประวัติศาสตร์ของจังหวัดอุบลราชธานี มีสภาพพื้นที่เป็นเขตเกษตรกรรม มีลำน้ำล้อมรอบทั้งสี่ด้านของอำเภอ ดังนี้ ทิศใต้มีแม่น้ำมูลไหลผ่าน ทิศตะวันออกและทิศเหนือมีลำเซบกไหลผ่าน ทิศตะวันตกมีลำห้วยนาคำไหลผ่านที่ตั้งและอาณาเขต ที่ตั้งและอาณาเขต. อำเภอดอนมดแดงตั้งอยู่ทางตอนกลางของจังหวัด มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอตระการพืชผล - ทิศตะวันออก ติดต่อกับอำเภอตาลสุม - ทิศใต้ ติดต่อกับอำเภอสว่างวีระวงศ์ - ทิศตะวันตก ติดต่อกับอำเภอเมืองอุบลราชธานีและอำเภอเหล่าเสือโก้กประวัติ ประวัติ. พ.ศ. 2311 พระวอ พระตา ได้ตั้งเมืองนครเขื่อนขันธ์กาบแก้วบัวบาน (หนองบัวลำภู) พระเจ้าสิริบุญสารได้ยกทัพมาตีเมืองนครเขื่อนขันธ์ฯ พระวอ พระตา จึงอพยพประชาชนและครอบครัวมาที่บ้านดู่บ้านแก (เวียงดอนกอง) อาณาจักรล้านช้างจำปาศักดิ์ ต่อมาอพยพมาที่เมืองดอนมดแดง พ.ศ. 2326 ได้เกิดน้ำท่วมเมืองบริเวณเกาะดอนมดแดงซึ่งเป็นที่ตั้งเมือง พระปทุมวรราชสุริยวงส์จึงอพยพไปที่ดงอู่ผึ้ง ขอพึ่งพระบรมโพธิสมภารสมเด็จพระเจ้าตากสินมหาราช และขอตั้งดงอู่ผึ้งเป็นเมืองอุบลราชธานีศรีวนาลัยประเทศราช ท้องที่อำเภอดอนมดแดง ได้รับการจัดตั้งเป็นกิ่งอำเภอ เพื่อเตรียมความพร้อมการเป็นอำเภอ เมื่อวันที่ 27 ธันวาคม พ.ศ. 2533 โดยมีผลตั่งแต่วันที่ 1 เมษายน พ.ศ. 2534 โดยตั้งเป็น กิ่งอำเภอดอนมดแดง ขึ้นกับอำเภอเมืองอุบลราชธานี อำเภอดอนมดแดง ได้รับการประกาศจัดตั้งโดยแยกพื้นที่จากอำเภอเมืองอุบลราชธานี ขึ้นเป็นอำเภอลำดับที่ 19 ของจังหวัดอุบลราชธานี โดยมีผลตั่งแต่วันที่ 5 ธันวาคม พ.ศ. 2539ภูมิศาสตร์ ภูมิศาสตร์. อำเภอดอนมดแดงมีสภาพพื้นที่เป็นที่ราบอุดมสมบูรณ์ตลอดทั้งปี บางแห่งเป็นเนินเขาเล็ก ๆ พื้นที่ทางด้านทิศใต้มีหนองน้ำขนาดใหญ่และมีเกาะดอนมดแดงสถานที่สำคัญของอำเภอการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอดอนมดแดงประกอบไปด้วย 4 ตำบล 47 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอดอนมดแดงประกอบด้วยองค์กรปกครองส่วนท้องถิ่น 4 แห่ง ได้แก่- องค์การบริหารส่วนตำบลคำไฮใหญ่ ครอบคลุมพื้นที่ตำบลคำไฮใหญ่ทั้งตำบล - องค์การบริหารส่วนตำบลดอนมดแดง ครอบคลุมพื้นที่ตำบลดอนมดแดงทั้งตำบล - องค์การบริหารส่วนตำบลท่าเมือง ครอบคลุมพื้นที่ตำบลท่าเมืองทั้งตำบล - องค์การบริหารส่วนตำบลเหล่าแดง ครอบคลุมพื้นที่ตำบลเหล่าแดงทั้งตำบลการคมนาคม การคมนาคม. อำเภอดอนมดแดงห่างจากตัวจังหวัดอุบลราชธานี 32 กิโลเมตร- ทางถนนอุบลราชธานี-ตระการพืชผล 20 กิโลเมตร - ทางถนนแต้ใหม่-ดงบัง 6 กิโลเมตร - ทางถนนคำไฮใหญ่-ท่าศิลา 6 กิโลเมตรโรงเรียน โรงเรียน. โรงเรียนมัธยม สพฐ.- โรงเรียนดอนมดแดงวิทยาคม โรงเรียนประถม สพฐ.- โรงเรียนบ้านเหล่าแดง - โรงเรียนดอนมดแดง (บ้านดงบัง) - โรงเรียนบ้านคำไฮใหญ่ - โรงเรียนบ้านท่าเมือง - โรงเรียนบ้านวังพระวังไฮ - โรงเรียนบ้านยาง - โรงเรียนบ้านหนองแล้ง - โรงเรียนบ้านหนองหิน - โรงเรียนบ้านแคน (สมเด็จอุปถัมภ์) - โรงเรียนบ้านกุดกั่ว</doc>
