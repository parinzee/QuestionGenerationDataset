<doc id="207149" url="https://th.wikipedia.org/wiki?curid=207149" title="ซาราห์ มิเชลล์ เกลลาร์">ซาราห์ มิเชลล์ เกลลาร์ ซาราห์ มิเชลล์ เกลลาร์ พรินซ์ () เกิดเมื่อวันที่ 14 เมษายน ค.ศ. 1977 เป็นนักแสดงชาวอเมริกัน เธอเป็นที่รู้จักดีในบท บัฟฟี ซัมเมอร์ส ในซีรีส์ทางโทรทัศน์เรื่อง มือใหม่ปราบผี () ที่เธอได้รับรางวัลทีนชอยซ์อวอร์ดส ถึง 6 รางวัล และได้รับรางวัลแซทเทิร์นสาขานักแสดงหญิงประเภทรายการโทรทัศน์ยอดเยี่ยม และได้รับการเสนอชื่อเข้าชิงรางวัลลูกโลกทองคำ รายการนี้ทำให้เธอเป็นสัญลักษณ์ของอุตสาหกรรมซีรีส์ในฤดูกาลแรกที่ออกฉาย เธอยังได้รับรางวัลเดย์ไทม์เอมมีจากเรื่อง All My Children จากบทบาท เคนดัลล์ ฮาร์ต เธอเป็นที่รู้จักในฐานะนักแสดงภาพยนตร์ โดยแสดงในภาพยนตร์แนวครอบครัวเรื่อง Scooby-Doo (2002) ในบทดาฟเน เบลก และแสดงในภาพยนตร์ทำใหม่เรื่อง The Grudge (2004) และภาคต่อใน The Grudge 2 (2006) ก่อนหน้านั้นแสดงในบทวัยรุ่นเรื่อง Cruel Intentions (1999), หนังสยองขวัญ I Know What You Did Last Summer (1997) และอีกหนังสยองขวัญเรื่อง Scream 2 (1997) และยังแสดงในหนังอินดี้เรื่อง Harvard Man (2001) และยังแสดงใน Southland Tales (2007) กำกับโดยริชาร์ด เคลลี และยังมีส่วนร่วมแสดงใน The Air I Breathe (2008) จากบทบาทในหนังสยองขวัญหลายเรื่องทำให้เธอได้รับฉายาว่า "ราชินีหนังกรีดร้อง"</doc>
