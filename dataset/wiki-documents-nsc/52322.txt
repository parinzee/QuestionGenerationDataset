<doc id="52322" url="https://th.wikipedia.org/wiki?curid=52322" title="สโมสรฟุตบอลสุพรรณบุรี">สโมสรฟุตบอลสุพรรณบุรี สโมสรฟุตบอลจังหวัดสุพรรณบุรี เป็นสโมสรฟุตบอลในประเทศไทยจากจังหวัดสุพรรณบุรี ปัจจุบันแข่งขันอยู่ในไทยลีกประวัติสโมสร ประวัติสโมสร. สโมสรฟุตบอลจังหวัดสุพรรณบุรี เริ่มต้นมาจากการต่อยอดให้นักเตะเยาวชนสายเลือดสุพรรณฯ ที่สามารถคว้าแชมป์การแข่งขันกีฬาเยาวชนแห่งชาติ ครั้งที่ 12 จังหวัดกำแพงเพชร ในปี 2539 ที่ประกอบด้วยผู้เล่นมากความสามารถอีกมากมายที่ล้วนแต่เป็นชาวสุพรรณโดยกำเนิด อาทิ คำภีร์ ปิ่นฑะกูล, กฤษณะ ภูผา, สถาพร วาจาขำ (ปัจจุบันรับบทบาทผู้ช่วยโค้ชให้กับทีมสุพรรณบุรี เอฟซี) ทำให้ ฯพณฯ บรรหาร ศิลปอาชา ที่ขณะนั้นดำรงตำแหน่งนายกสมาคมกีฬาจังหวัดสุพรรณบุรี มอบหมายให้ นายเกรียง นักพาณิชย์ ต่อยอดความสำเร็จและเริ่มก่อตั้งสโมสรขึ้นในปี 2540 เพื่อให้เด็กชุดนี้มีเวทีสำหรับพัฒนาฝีเท้าและได้ลงทำการแข่งขันฟุตบอลชิงถ้วยพระราชทาน ประเภท ง โดยใช้สิทธิ์ของ สมาคมกีฬาจังหวัดสุพรรณบุรี ลงทำการแข่งขัน และใช้ชื่อทีมว่า “สโมสรฟุตบอลจังหวัดสุพรรณบุรี” มีสัญลักษณ์เป็นรูปประตูเมือง ตรงกลางเป็นรูปลูกบอลและมีแผนที่จังหวัดสุพรรณบุรี อยู่ด้านใน สีประจำทีมคือ สีส้มและสีกรม และได้รับฉายานามว่า "ทีมขุนแผนสุพรรณฯ" ซึ่งในขณะนั้นมี อาจารย์ชนะ ยอดปรางค์ เป็นผู้ฝึกสอนของทีม ต่อมาในปี 2542 สโมสรฟุตบอลจังหวัดสุพรรณบุรี ได้เข้าร่วมลีกฟุตบอลอาชีพนำร่องของสมาคมกีฬาแห่งประเทศไทยหรือที่เรียกกันว่า “โปรลีก” สำหรับผลงานในฤดูกาลแรกของการแข่งขันฟุตบอลโปรวินเชียลลีก สโมสรฟุตบอลจังหวัดสุพรรณบุรี จบฤดูกาลในฐานะรองแชมป์ แล้วกลับมาทำผลงานได้อย่างยอดเยี่ยมในฤดูกาลที่ 3 ของการจัดตั้งโปรวินเชียลลีก ด้วยการคว้าแชมป์โปรลีกในปี 2545 ในการแข่งขันโปรลีก 2546 สโมสรฟุตบอลจังหวัดสุพรรณบุรี ได้ปรับเปลี่ยนชื่อตามนโยบายของฝ่ายจัดการแข่งขันโดยใช้ชื่อทีมว่า สุพรรณบุรี วอร์ริเออร์ และจบฤดูกาลในฐานะรองแชมป์ โดยการลงเล่นภายใต้ชื่อ สุพรรณบุรี วอร์ริเออร์ นั้นสามารถ สุพรรณบุรี สามารถกลับมาคว้าแชมป์ได้อีกครั้งในปี 2547 และรองแชมป์ในปี 2548 ทำให้ได้สิทธิ์ลงเล่นในศึก ไทยแลนด์พรีเมียร์ลีก ลีกสูงสุดของประเทศ ในปี 2549 โดยสถิติในการลงเล่นในรายการโปรวินเชียลลีกของสโมสรฟุตบอลจังหวัดสุพรรณบุรีนั้น คว้าแชมป์ถึง 2 ครั้ง และรองแชมป์ 4 ครั้ง โดยการลงเล่นบนลีกสูงสุดของประเทศครั้งแรกของ สุพรรณบุรี ในฐานะทีมจากภูธรได้ปรับเปลี่ยนชื่ออย่างเป็นทางการอีกครั้ง โดยใช้ชื่อในการลงแข่งขันว่า “สุพรรณบุรี เอฟซี” และได้รับฉายานามว่า “ช้างศึกยุทธหัตถี” และตลอดช่วงเวลาที่ผ่านมานั้น สโมสรแห่งนี้เป็นทีมที่สร้างนักกีฬาฝีเท้าดีมากมาย เข้าสู่ตลาดไทยลีก หรือแม้แต่ทีมชาติ นักเตะที่โด่งดังจากทีมจังหวัดสุพรรณบุรี เช่น ประเสริฐ ช้างมูล, มานิตย์ น้อยเวช, เบคเค่นบาวน์ เสืออินทร์ ฯลฯ ในช่วงที่กำลังจะเริ่มต้นฤดูกาลใหม่ 2554 นายบรรหาร ศิลปอาชา นายกรัฐมนตรีคนที่ 21 ของประเทศไทย ได้ตอบรับเทียบเชิญจาก นายกบุญชู จันทร์สุวรรณ เข้ามาทำทีมด้วยตนเองในตำแหน่งประธานที่ปรึกษาของสโมสร และมอบหมายให้บุตรชาย "ท็อป" ส.ส. วราวุธ ศิลปอาชา เข้ามาเป็นประธานสโมสรฟุตบอลสุพรรณบุรีเอฟซี โดยมี นายกบุญชู จันทร์สุวรรณ นายก อบจ.สุพรรณบุรี เป็นประธานสโมสรกิตติมศักดิ์ และใช้สนามกีฬากลางจังหวัดสุพรรณบุรีเป็นสนามเหย้า แทนสนามเดิมคือโรงเรียนกีฬาจังหวัดสุพรรณบุรี ด้วยความพร้อมในการทำทีมอย่างจริงจัง ประกอบกับวิสัยทัศน์ที่ต้องการสร้างทีมฟุตบอลอาชีพ โดยมีเป้าหมายเพื่อผลักดันทีมให้ขึ้นสู่ไทยพรีเมียร์ลีกให้ได้ภายใน 2 ปี ของ วราวุธ ศิลปอาชา มีการทุ่มเททั้งกำลังคนและงบประมาณอย่างเต็มที่ เพื่อทวงความยิ่งใหญ่ในการเป็นสโมสรฟุตบอลที่มีผลงานอยู่ในระดับแนวหน้าของประเทศ ซึ่งถือเป็นอีกหนึ่งของความภาคภูมิใจของชาวสุพรรณบุรี กลับคืนมาผู้เล่นผู้เล่นชุดปัจจุบันผู้เล่นที่ถูกยืมตัวผลงานผลงานที่ดีที่สุดผลงาน. ผลงานที่ดีที่สุด. - ไทยพรีเมียร์ลีก - อันดับ 3 ฤดูกาล 2558 - ไทยลีกดิวิชั่น 1 - อันดับ 2 - โปรวินเชียลลีก - ชนะเลิศ 2 สมัย - 2545, 2547ผลงานตามฤดูกาลผลงานตามฤดูกาล. - 2542/43 - โปรลีก - อันดับ 2 - 2545 - โปรลีก - ชนะเลิศ - 2546 - โปรลีก - อันดับ 2 - 2547 - โปรลีก - ชนะเลิศ - 2548 - โปรลีก - อันดับ 2 - 2549 - ไทยลีก - อันดับ 12 - 2550 - ไทยลีก - อันดับ 13 (ตกชั้นไปเล่น ไทยลีก ดิวิชั่น 1) - 2551 - ไทยลีก ดิวิชั่น 1 - อันดับ 7 - 2552 - ไทยลีก ดิวิชั่น 1 - อันดับ 12 - 2553 - ไทยลีก ดีวิชั่น 1 - อันดับ 15 (จาก16ทีม) เพลย์อ๊อฟชนะสระบุรี 3-2(2-1,1-1) ได้อยู่ไทยลีก ดีวิชั่น 1 ต่อ - 2554 - ไทยลีก ดีวิชั่น 1 - อันดับ 10 (จาก18ทีม) - 2555 - ไทยลีก ดีวิชั่น 1 - อันดับ 2 (จาก18ทีม) ราชบุรีFC สุพรรณบุรีFC และแบงค็อก ยูไนเต็ด ขึ้นไทยพรีเมียร์ลีก2013 - 2556 - ไทยพรีเมียร์ลีก 2013 - อันดับ 4 - 2557 - ไทยพรีเมียร์ลีก 2014 - อันดับ 6 - 2558 - ไทยพรีเมียร์ลีก 2015 - อันดับ 3 ได้สิทธ์ไปเพลย์ออฟ AFC Champions League ฤดูกาล 2016 (สละสิทธิ์ให้สโมสรชลบุรีเอฟซีที่จบอันดับ 5 ไปเล่นแทน เนื่องจาก ไม่ได้ส่งเอกสารคลับไลเซนซึ่งได้ทันตามกำหนด ) - 2559 - ไทยลีก 2016 - อันดับ 10สโมสรพันธมิตร สโมสรพันธมิตร. โบรุสเซียดอร์ทมุนด์ โยะโกะฮะมะ เอฟ มารินอสสปอนเซอร์สปอนเซอร์. - CHANG - TRUE - WARRIX - EST COLA - BNH Hospital - SPONSOR - OISHI</doc>
