<doc id="155082" url="https://th.wikipedia.org/wiki?curid=155082" title="โรงพยาบาลอุตรดิตถ์">โรงพยาบาลอุตรดิตถ์ โรงพยาบาลอุตรดิตถ์ เป็นโรงพยาบาลศูนย์ สังกัดสำนักงานปลัดกระทรวงสาธารณสุข กระทรวงสาธารณสุข เริ่มก่อสร้างเมื่อ พ.ศ. 2483 ช่วงก่อนยุติสงครามโลกครั้งที่ 2 โดยคุณพระสมัครสโมสร ผู้ว่าราชการจังหวัดอุตรดิตถ์ในขณะนั้น ได้ประชุมคณะกรรมการ จังหวัดอุตรดิตถ์ อนุมัติเงินบำรุงท้องที่จัดซื้อที่ดิน เนื้อที่ 28 ไร่ 50 ตารางวาประวัติ ประวัติ. โรงพยาบาลอุตรดิตถ์ เปิดทำการอย่างเป็นทางการเมื่อ 12 เมษายน พ.ศ. 2494 โดยมีเนื้อที่รวมทั้งสิ้นในปัจจุบันจำนวน 46 ไร่ 1 งาน 99 ตารางวา ตั้งอยู่เขตภาคแหนือตอนล่าง ในอำเภอเมืองอุตรดิตถ์ จังหวัดอุตรดิตถ์ โรงพยาบาลอุตรดิตถ์ถือเป็นโรงพยาบาลศูนย์แห่งที่ 2 ในเขตกลุ่มจังหวัดภาคเหนือตอนล่าง และเป็นโรงพยาบาลประจำภูมิภาคที่มีขีดความสามารถระดับตติยภูมิ (Tertiary Care) ในปัจจุบันได้เปิดทำการสาขานอกโรงพยาบาล 1 แห่ง คือ โรงพยาบาลอุตรดิตถ์ สาขา 1 บริเวณทางหลวงหมายเลข 1045(ถนนย่านศิลาอาสน์) เปิดศูนย์สุขภาพชุมชนโรงพยาบาลอุตรดิตถ์ 1 แห่งที่ ถนนสำราญรื่นใกล้กับวัดท้ายตลาด และได้มีการก่อสร้างตึกอุบัติเหตุ-ฉุกเฉินขึ้นใหม่แล้วเสร็จในปีพ.ศ. 2555 มีผลทำให้โรงพยาบาลฯมีจำนวนเตียงผู้ป่วยเพิ่มจากเดิม 500 เตียงเป็น 647 เตียง นอกจากนี้โรงพยาบาลอุตรดิตถ์ได้ร่วมผลิตแพทย์กับคณะแพทยศาสตร์ มหาวิทยาลัยนเรศวร โดยจัดตั้งหน่วยงานศูนย์แพทยศาสตรศึกษาชั้นคลินิก โรงพยาบาลอุตรดิตถ์ และเป็นสถาบันร่วมผลิตแพทย์แห่งคณะแพทยศาสตร์ มหาวิทยาลัยนเรศวร โดยก่อตั้งเมื่อ พ.ศ. 2541 โดยจัดการเรียนการสอนให้แก่นิสิตแพทย์ในระดับชั้นคลินิก (ชั้นปี 4 - 6) ในหลักสูตรแพทยศาสตรบัณฑิต มหาวิทยาลัยนเรศวร รวมปีละประมาณ 30 คน ตามโครงการร่วมผลิตแพทย์เพิ่มเพื่อชาวชนบทของสำนักงานบริหารโครงการร่วมผลิตแพทย์เพิ่มเพื่อชาวชนบท กระทรวงสาธารณสุขหน่วยงานภายใน หน่วยงานภายใน. โรงพยาบาลอุตรดิตถ์ มีการแบ่งส่วนราชการ ดังต่อไปนี้- กลุ่มงานอายุรกรรม - กลุ่มงานศัลยกรรม - กลุ่มงานสูติ-นรีเวชกรรมฯ - กลุ่มงานกุมารเวชกรรม - กลุ่มงานศัลยกรรมกระดูก - กลุ่มงานจักษุวิทยา - กลุ่มงานโสต ศอ นาสิก ลาริงซ์วิทยา - กลุ่มงานวิสัญญีวิทยา - กลุ่มงานรังสีวิทยา - กลุ่มงานเวชกรรมฟื้นฟู - กลุ่มงานพยาธิวิทยา - กลุ่มงานเภสัชกรรม - กลุ่มงานทันตกรรม - กลุ่มงานการพยาบาล - กลุ่มงานออร์โธปิดิกส์- กลุ่มงานจิตเวช - กลุ่มงานเวชกรรมสังคม - กลุ่มงานอุบัติเหตุและฉุกเฉิน - กลุ่มงานผู้ป่วยนอก - กลุ่มงานฝ่ายการเจ้าหน้าที่ - กลุ่มงานพัฒนาคุณภาพบริการและวิชาการ - ศูนย์แพทยศาสตรศึกษาชั้นคลินิก - ศูนย์พัฒนาคุณภาพ - ศูนย์สิทธิประโยชน์ - ศูนย์เยี่ยมบ้านโรงพยาบาลอุตรดิตถ์ - ฝ่ายธุรการ - ฝ่ายการเงินและบัญชี - ฝ่ายพัสดุและบำรุงรักษา - ฝ่ายโภชนาการ - ฝ่ายสุขศึกษา</doc>
