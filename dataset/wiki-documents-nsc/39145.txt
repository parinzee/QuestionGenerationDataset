<doc id="39145" url="https://th.wikipedia.org/wiki?curid=39145" title="แสง จันทร์งาม">แสง จันทร์งาม ศาสตราจารย์เกียรติคุณ แสง จันทร์งาม เกิดเมื่อ 13 กุมภาพันธ์ พ.ศ. 2470 พื้นเพเป็นชาวบ้านฮ่องเดื่อ ตำบลพระลับ อำเภอเมือง จังหวัดขอนแก่น มีเชื้อสายลาว เป็นนักศึกษามหามกุฏราชวิทยาลัยรุ่นแรก และนับเป็นพระนักศึกษามหาวิทยาลัยสงฆ์รูปแรกที่มีความสามารถระดับบรรยายธรรมเป็นภาษาอังกฤษต่อหน้าชุมนุมชน โดยท่านแสดงปาฐกถาธรรมครั้งแรกตามคำแนะนำของ "พระศรีวิสุทธิญาณ" (อาจารย์สุชีพ ปุญญานุภาพ) ผู้เป็นอาจารย์ ที่หอประชุมมหามกุฏราชวิทยาลัย หน้าวัดบวรนิเวศวิหาร หลังจากสำเร็จการศึกษาจาก มหามกุฏราชวิทยาลัย อาจารย์สุชีพ ปุญญานุภาพได้สนับสนุนให้ท่านได้ทุนจาก มูลนิธิบริติช เคาน์ซิล ไปศึกษาต่อระดับประกาศนียบัตรภาษาอังกฤษระดับสูง ที่มหาวิทยาลัยลอนดอน ในประเทศอังกฤษและหลังจากสำเร็จการศึกษา ก็ได้ทุนการศึกษาจากมูลนิธิเอเซียเพื่อศึกษาต่อระดับปริญญาโทที่ มหาวิทยาลัยมิชิแกนในสหรัฐอเมริกาเกียรติคุณ เกียรติคุณ. ศาสตราจารย์ แสง จันทร์งามเป็นศิษย์ท่านอาจารย์สุชีพ ปุญญานุภาพ รุ่นแรกสุด และเป็นรุ่นพี่ของ อาจารย์วศิน อินทสระ, รศ.สุเชาวน์ พลอยชุม,ท่านเป็นนักประพันธ์ที่มีชื่อเสียงเอกอุจากนวนิยายอิงธรรมะหลายเรื่อง โดยเฉพาะลีลาวดี โดยใช้นามปากกาว่า ธรรมโฆษ เจริญรอยตามท่านอาจารย์สุชีพ ปุญญานุภาพซึ่งสร้างชื่อจากการเขียนนวนิยายอิงธรรมะไปทั่วประเทศ ศ.เกียรติคุณแสง จันทร์งามเป็นศิษย์ใกล้ชิดอาจารย์สุชีพท่านหนึ่งในระยะแรกๆ ที่มีการรื้อฟื้นมหาวิทยาลัยสงฆ์ในสมัย อาจารย์ สุชีพ ปุญญานุภาพยังเป็นพระภิกษุ โดยท่านยังเป็นพระนักศึกษา ท่านอาจารย์สุชีพ ปุญญานุภาพระหว่างนั้นยังดำรงสมณศักดิ์ที่พระศรีวิสุทธิญาณได้ให้พระมหาแสง โฆสธมฺโม ร่วมเดินทางไปปฏิบัติศาสนกิจในที่ต่างๆ เช่น ประเทศศรีลังกา ประเทศอินเดีย ประเทศพม่า และประเทศมาเลเซีย ท่านศ.แสง จันทร์งามจึงซึมซับเอาวิธีคิดและวิธีการทำงานของท่านอาจารย์สุชีพ ปุญญานุภาพไว้ไม่ใช่น้อย ความสามารถทางวิชาการด้านพระพุทธศาสนาของท่านอาจารย์แสงทำให้ท่านได้รับการยกย่องไปทั่วในหมู่พระสงฆ์และอุบาสกอุบาสิกาชาวพุทธว่าเป็น เพชรน้ำเอกทางพระพุทธศาสนาแห่งเมืองเหนือ ตามรอยอาจารย์สุชีพ ปุญญานุภาพ บ้างก็ยกย่องท่านเป็น นักวิชาการทางพระพุทธศาสนาหมายเลข 1 แห่งล้านนาไทย นับเป็นนักบรรยายธรรมทั้งภาษาไทยและภาษาอังกฤษที่ได้รับการยอมรับมากที่สุดท่านหนึ่งของประเทศไทยในปัจจุบัน • ได้รับพระราชทานเสมาทองคำ พ.ศ. 2529 ประเภทผู้บำเพ็ญประโยชน์แก่พระพุทธศาสนาดีเด่นด้วยการเขียน • ได้รับรางวัลครูบาศรีวิชัยประเภทผู้บำเพ็ญประโยชน์แก่พระพุทธศาสนาดีเด่นประจำภาคเหนือ พ.ศ. 2536 • ได้รับวุฒิบัตรเชิดชูเกียรติคุณจากมหาวิทยาลัยมหาจุฬาลงกรณราชวิทยาลัย พ.ศ. 2548 • ได้รับรางวัลบุคคลดีเด่นแห่งชาติ สาขาพัฒนาสังคม ปี พ.ศ. 2550 จากสำนักนายกรัฐมนตรี • ได้รับรางวัลศิลปินมรดกอีสาน สาขาวรรณศิลป์ จากเรื่อง ลีลาวดี ปี พ.ศ. 2551 ณ มหาวิทยาลัยขอนแก่น • ได้รับรางวัลนราธิป ของสมาคมนักเขียนแห่งประเทศไทย ประจำปี 2551 (เข้ารับรางวัลในวันที่ 31 มกราคม 2552) • ได้รับรางวัลพุทธคุณูปการ ชั้นกาญจนเกียรติคุณ ประจำปี 2552 จาก คณะกรรมการศาสนา ศิลปะและวัฒนธรรม สมาชิกสภาผู้แทนราษฎรประวัติการศึกษาประวัติการศึกษา. - ป.ธ. ๖ วัดบรมนิวาส กรุงเทพมหานคร - ศน.บ (ศาสนศาสตร์บัณฑิต) รุ่นแรก มหามกุฏราชวิทยาลัย (พ.ศ. 2495) - ประกาศนียบัตรภาษาอังกฤษระดับสูง มหาวิทยาลัยลอนดอน ประเทศอังกฤษ (British Council Scholarship) - MA in Linguistics (The University of Michigan) สหรัฐอเมริกา (ทุนมูลนิธิเอเซีย) - ศิลปศาสตร์ดุษฎีบัณฑิตกิตติมศักดิ์ มหาวิทยาลัยเชียงใหม่ - ศาสนศาสตร์ดุษฎีบัณฑิตกิตติมศักดิ์ มหามกุฏราชวิทยาลัยตำแหน่งทางวิชาการตำแหน่งทางวิชาการ. - อดีตหัวหน้าภาควิชาบูรพคดี (Oriental Studies) คณะมนุษยศาสตร์ มหาวิทยาลัยเชียงใหม่ - อดีตรองคณบดีคณะมนุษยศาสตร์ มหาวิทยาลัยเชียงใหม่ - อดีตคณบดีคณะมนุษยศาสตร์ มหาวิทยาลัยเชียงใหม่ - ศาสตราจารย์ - ศาสตราจารย์เกียรติคุณหน้าที่การงานในปัจจุบันหน้าที่การงานในปัจจุบัน. - บรรณาธิการนิตยสารธรรมจักษุ มูลนิธิมหามกุฏราชวิทยาลัย - ผู้เชี่ยวชาญด้านพระพุทธศาสนา ประจำมหามกุฏราชวิทยาลัย วิทยาเขตล้านนา วัดเจดีย์หลวง จังหวัดเชียงใหม่ - อาจารย์พิเศษ บรรยายวิชาพระพุทธศาสนา ณ มหาจุฬาลงกรณราชวิทยาลัย วิทยาเขตวัดสวนดอก จังหวัดเชียงใหม่ - รองผู้อำนวยการ (ฝ่ายพระพุทธศาสนา) สถาบันเพื่อการศึกษาศาสนาและวัฒนธรรม มหาวิทยาลัยพายัพ - ที่ปรึกษาทางด้านวิชาการพูดสโมสรฝึกการพูดแห่งลานนาไทยผลงานทางวิชาการ ผลงานทางวิชาการ. ศาสตราจารย์เกียรติคุณแสง จันทร์งามมีผลงานที่เป็นบทความทางวิชาการเป็นจำนวนไม่น้อยกว่า 100 เรื่องกระจัดกระจายอยู่ตามนิตยสารทางพระพุทธศาสนา, หนังสือพิมพ์รายวันและหนังสือที่พิมพ์ในโอกาสพิเศษต่างๆ มีผลงานตีพิมพ์ด้านพระพุทธศาสนาเป็นรูปเล่มจำนวนมาก อาทิ:- ประเภทตำรา- ศาสนศาสตร์ (ผลงานที่ทำให้ได้ตำแหน่งศาสตราจารย์) - พระไตรปิฎกสำหรับเยาวชน (พระวินัยปิฎก 3 เล่ม ทำร่วมกับ ดร.สิทธิ์ บุตรอินทร์) - พระพุทธศาสนวิทยา - พระพุทธศาสนาจากพระโอษฐ์ - ตายแล้วเกิดตามหลักพระพุทธศาสนาเถรวาท - หลักการออกเสียงภาษาอังกฤษ - วิธีสอนของพระพุทธเจ้า - Buddhism of Thailand - พระไตรปิฎกสำหรับพระนวกะและพุทธศาสนิกชนทั่วไป - คู่มือนักพูดในระบบโทสมาสเตอร์สอินเตอร์เนชั่นแนล (Toastmasters International) ของสโมสรฝึกการพูดแห่งลานนาไทย ฉบับปรับปรุงให้เหมาะสมกับวัฒนธรรมไทย ประเภทนิยายอิงหลักธรรม- ลีลาวดี ภาค 1, 2, 3 - ธรรมธารา - ตะวันออก-ตะวันตก - พบพระ - ธรรมลีลา ประเภทนิทาน- นิทานปรัชญาชีวิต - นิทานคติธรรม - เรียนภาษาอังกฤษด้วยนิทานสนุก - ธรรมหรรษา ประเภทสารคดีธรรมะ- ปรากฏการณ์ทางจิต - เกร็ดธรรม - Buddhism and Thai people - รังษีธรรม - ประทีปธรรม - สร้างอำนาจจิตวิทยา - ความเชื่อพิสดารของคน - อริยสัจ 4 - พระพุทธศาสนาในล้านนาไทย - จิตและการทำงานของจิต ประเภทปริศนาธรรม- นักโทษประหาร - โรงพยาบาลใหญ่การสมรสการสมรส. - สมรสกับคุณสะสม จันทร์งาม มีบุตร-ธิดารวม2ท่าน - ปัจจุบันอาศัยกับครอบครัวที่ จ.เชียงใหม่หน้าที่การงานในปัจจุบัน หน้าที่การงานในปัจจุบัน. ถวายความรู้ พระภิกษุที่เป็นนิสิตนักศึกษาระดับปริญญาโท ที่ภาควิชาพุทธศาสตร์ศึกษา บัณฑิตวิทยาลัยมหาวิทยาลัย มกุฏราชวิทยาลัย วิทยาเขตล้านนา (ภายในวัดเจดีย์หลวง) เป็นอาจารย์พิเศษ บรรยายวิชาพระพุทธศาสนา (ภาคภาษาอังกฤษ) แก่ นักศึกษาต่างชาติจากมหาวิทยาลัยทั่วโลกที่มาศึกษาในประเทศไทยและศึกษาในมหาวิทยาลัยเชียงใหม่ มหาวิทยาลัยพายัพ และ Institute for the study of Religion and Culture จังหวัดเชียงใหม่</doc>
