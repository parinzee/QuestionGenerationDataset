<doc id="591385" url="https://th.wikipedia.org/wiki?curid=591385" title="ซัมซุง เอสจีอาร์-เอ1">ซัมซุง เอสจีอาร์-เอ1 ซัมซุง เอสจีอาร์-เอ1 () เป็นหุ่นยนต์ทหารคุ้มกันสัญชาติเกาหลีใต้ โดยได้รับการออกแบบมาเพื่อแทนที่แรงงานมนุษย์ในเขตปลอดทหารที่ชายแดนประเทศเกาหลีใต้และเกาหลีเหนือ มันเป็นหุ่นยนต์ระบบประจำที่ฝ่ายป้องกันของบริษัทซัมซุงเทควินซึ่งเป็นบริษัทย่อยของซัมซุงประวัติ ประวัติ. ใน ค.ศ. 2006 บริษัทซัมซุงเทควินได้ประกาศตัวหุ่นยนต์ปืนกล 5.56 มม. มูลค่า 200,000 ดอลลาร์ ที่ใช้งานได้ในทุกสภาพอากาศ และสามารถเลือกติดตั้งเกรเนดลันเชอร์สำหรับการป้องกันที่เขตปลอดทหารเกาหลี มันมีความสามารถในการติดตามเป้าหมายเคลื่อนที่ได้หลายเป้าหมายโดยใช้กล้องอินฟราเรดและแสงที่ตามองเห็น ซึ่งอยู่ภายใต้การควบคุมของผู้ปฏิบัติการที่เป็นมนุษย์ ระบบการเฝ้าระวังอัจฉริยะและหุ่นยนต์รักษาความปลอดภัยสามารถระบุเป้าหมายและยิงออกไปได้ไกลกว่าสองไมล์ (3.2 กม.) โดยอัตโนมัติ ซึ่งหุ่นยนต์ได้รับการพัฒนาโดยมหาวิทยาลัยของประเทศเกาหลีใต้โดยใช้ระบบนำแสงคู่และเซ็นเซอร์อินฟราเรดสำหรับการระบุเป้าหมายตั้งแต่ 2.5 ไมล์ (4 กม.) ในเวลากลางวัน และที่ระยะทางประมาณครึ่งหนึ่งในเวลากลางคืน มันยังเป็นหุ่นยนต์ที่มีอุปกรณ์การสื่อสาร (ไมโครโฟนและลำโพง) โดยรหัสผ่านสามารถแลกเปลี่ยนกับทหารที่เป็นมนุษย์ได้ หากมีคนใช้รหัสผ่านที่ไม่ถูกต้อง หุ่นยนต์ก็สามารถส่งเสียงสัญญาณภัยหรือยิงไปที่เป้าหมายโดยใช้กระสุนยาง หรือปืนกล เค-3 แบบหมุนบนฐาน ปัจจุบันทหารของเกาหลีใต้ในประเทศอิรักต่างใช้หุ่นยนต์เฝ้าฐานนี้เพื่อป้องกันฐานที่พัก</doc>
