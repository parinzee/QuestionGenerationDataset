<doc id="588947" url="https://th.wikipedia.org/wiki?curid=588947" title="เทศบาลตำบลบ้านเพ">เทศบาลตำบลบ้านเพ เทศบาลตำบลบ้านเพ ตั้งอยู่ในเขตอำเภอเมืองระยอง จังหวัดระยอง โดยห่างจากตัวเมืองระยองประมาณ 20 กิโลเมตร และห่างจากกรุงเทพมหานครตามถนนสุขุมวิทเป็นระยะทาง 200 กิโลเมตรประวัติ ประวัติ. เทศบาลตำบล เพ ได้เปลี่ยนแปลงฐานะ จากสุขาภิบาลตำบลบ้านเพ ตั้งแต่ปี พ.ศ. 2542 เช่นเดียวกับสุขาภิบาลอื่น ๆ ตามพระราชบัญญัติเปลี่ยนแปลงฐานะสุขาภิบาลเป็นเทศบาล พ.ศ. 2542 เทศบาลตำบลบ้านเพประกอบด้วยชุมชน จำนวน 23 ชุมชน หมู่บ้านจำนวน 6 หมู่บ้าน มีเนื้อที่ 28.7 ตารางกิโลเมตรสภาพทั่วไป สภาพทั่วไป. ทิศเหนือ ตั้งแต่หลักเขตที่ 1 ซึ่งอยู่ฟากเหนือของถนนสุขุมวิท วัดในแนวตั้งฉากจากแนวกึ่งกลางของถนนสายนี้ตรง ก.ม.236.230 ระยะ 800 เมตร เป็นเส้นตรงขนานกับถนนดังกล่าวนี้ ไปทางทิศตะวันออกถึงหลักเขตที่ 2 ซึ่งตั้งหลักเขตที่ 1 ระยะ 6,440 เมตร ทิศตะวันออก จากหลักเขตที่ 2 เป็นเส้นตรงไปทางทิศตะวันตกเฉียงใต้ถึงหลักเขตที่ 3 ซึ่งตั้งอยู่ริมคลองกรูน ฝั่งตะวันตกเชิงสะพานคอนกรีตด้านใต้จากหลักเขตที่ 3 เลียบคลองกรูน ฝั่งตะวันตกไปทางทิศใต้บรรจบกับริมถนนเพ-แกลง-กร่ำ ฟากเหนือตรงสะพานคอนกรีตเป็นที่ตั้งหลักเขตที่ 4 ทิศใต้ จากหลักเขตที่ 4 เลียบริมคลองกรูน ฝั่งทะเลตะวันตกบรรจบอ่าวเพฝั่งเหนือไปทางทิศตะวันตกเฉียงใต้ ถึงหลักเขตที่ 5 ซึ่งอยู่ตรงปลายสุดของเขาแหลมหญ้าจากหลักเขตที่ 5 เลียบริมอ่าวเพฝั่งเหนือไปทางทิศ ตะวันตกเฉียงเหนือ ถึงหลักเขตที่ 6 ซึ่งตั้งอยู่ตรงหินขาวบนเส้นแบ่งเขตตำบลเพกับตำบลตะพง อำเภอเมือง จังหวัดระยอง ทิศตะวันตก จากหลักเขตที่ 6 เป็นเส้นแบ่งตรงไปทางทิศตะวันออกเฉียงเหนือบรรจบหลักเขตที่ 1 จังหวัดระยองตั้งอยู่ในพื้นที่ชายฝั่งทะเลภาคตะวันออกของประเทศไทย มีชายฝั่งทะเลยาวประมาณ 100 กิโลเมตร มีเนื้อที่ 3,552 ตารางกิโลเมตร เป็นแหล่งอาหารทะเล และผลไม้นานาชนิด เป็นเมืองอุตสาหกรรม และเป็นที่ตั้งของโครงการพัฒนาพื้นที่ชายฝั่งทะเลตะวันออก ซึ่งมีความสำคัญต่อการพัฒนาเศรษฐกิจของประเทศ รวมทั้งเป็นเมืองท่องเที่ยวชายทะเลที่สำคัญ</doc>
