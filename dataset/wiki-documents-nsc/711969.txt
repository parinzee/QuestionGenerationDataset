<doc id="711969" url="https://th.wikipedia.org/wiki?curid=711969" title="พระยาโกมารกุลมนตรี (ชื่น โกมารกุล ณ นคร)">พระยาโกมารกุลมนตรี (ชื่น โกมารกุล ณ นคร) มหาอำมาตย์เอก พระยาโกมารกุลมนตรี (ชื่น โกมารกุล ณ นคร) (16 สิงหาคม พ.ศ. 2434 - 31 มกราคม พ.ศ. 2504) เป็นอดีตเสนาบดีกระทรวงพระคลังมหาสมบัติ และอดีตรัฐมนตรีว่าการกระทรวงเศรษฐการ ในรัฐบาลพระยาพหลพลพยุหเสนา (พจน์ พหลโยธิน)ประวัติ ประวัติ. พระยาโกมารกุลมนตรี (ชื่น โกมารกุล ณ นคร) เกิดเมื่อวันที่ 16 สิงหาคม พ.ศ. 2434 เป็นบุตรของนายพลพ่าย (ชวน โกมารกุล ณ นคร) และคุณจวง บุนนาค จบการศึกษาชั้นต้นที่โรงเรียนสุขุมาลัย และที่โรงเรียนอุดมวิทยายน วัดอนงคารามรับราชการ รับราชการ. พระยาโกมารกุลมนตรี ได้เข้าฝึกราชการในกรมตรวจและกรมสารบาญชี กระทรวงพระคลังมหาสมบัติ ต่อมาใน พ.ศ. 2452 ได้เป็นเสมียนในกรมตรวจและกรมสารบาญชี พ.ศ. 2460 ได้รับราชการในตำแหน่งพนักงานอัยการ สังกัดกระทรวงยุติธรรม พ.ศ. 2462 โอนไปรับราชการในกระทรวงพระคลังมหาสมบัติ พ.ศ. 2469 ได้ดำรงตำแหน่งอธิบดีกรมบาญชีกลาง ภายหลังที่ได้ดำรงตำแหน่งอธิบดีกรมบาญชีกลางอยู่ประมาณ 3 ปี ก็ได้โปรดเกล้า ฯ ให้รั้งตำแหน่งเสนาบดีกระทรวงพระคลังมหาสมบัติ เมื่อเดือนตุลาคม พ.ศ. 2472 ต่อมา 1 เมษายน พ.ศ. 2473 ดำรงตำแหน่งเสนาบดีกระทรวงพระคลังสมบัติ ถึงเดือนเมษายน พ.ศ. 2475 จึงได้กราบถวายบังคมลาออกงานการเมือง งานการเมือง. พ.ศ. 2476 ได้มีการก่อตั้งกระทรวงเศรษฐการ พระยาโกมารกุลมนตรีจึงได้รับการแต่งตั้งเป็นรัฐมนตรีว่าการกระทรวงเศรษฐการ ในรัฐบาลพระยาพหลพลพยุหเสนา (พจน์ พหลโยธิน) จนกระทั่งพ.ศ. 2477 ได้กราบถวายบังคมลาออกจากตำแหน่ง โดยอ้างเหตุผลว่าป่วย ไม่สามารถรับราชการได้เต็มที่ครอบครัว ครอบครัว. พระยาโกมารกุลมนตรี (ชื่น โกมารกุล ณ นคร) สมรสกับคุณหญิงโสภาพรรณ โกมารกุล ณ นคร เมื่อพ.ศ. 2461 มีบุตรธิดา 10 คน พระยาโกมารกุลมนตรี (ชื่น โกมารกุล ณ นคร) ถึงแก่อนิจกรรมเมื่อ 31 มกราคม พ.ศ. 2504 พระราชทานเพลิงศพ ณ เมรุหน้าพลับพลาอิศริยาภรณ์ วัดเทพศิรินทราวาส 23 มีนาคม พ.ศ. 2504เครื่องราชอิสริยาภรณ์เครื่องราชอิสริยาภรณ์. - พ.ศ.2485- เหรียญรัตนาภรณ์ รัชกาลที่ 8 ชั้นที่ 2 (อ.ป.ร.2)</doc>
