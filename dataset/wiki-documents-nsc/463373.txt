<doc id="463373" url="https://th.wikipedia.org/wiki?curid=463373" title="ทีมรวมเฉพาะกิจในโอลิมปิก">ทีมรวมเฉพาะกิจในโอลิมปิก ทีมรวมเฉพาะกิจในโอลิมปิก () เป็นทีมเฉพาะกิจซึ่งรวมประเทศในกลุ่มเดียวกัน หรือเคยร่วมกลุ่มเดียวกันมาก่อน สำหรับเข้าร่วมการแข่งขันกีฬาโอลิมปิก ทั้งนี้ในประวัติศาสตร์โอลิมปิกสมัยใหม่ เคยปรากฏทีมรวมลักษณะนี้มาแล้วสองครั้งคือ ทีมรวมเยอรมนี (2499-2507) และ ทีมรวมเครือรัฐเอกราช (2535) ดังมีรายละเอียดต่อไปนี้ทีมรวมเยอรมนี ทีมรวมเยอรมนี. ทีมรวมเยอรมนี (; ) ร่วมแข่งขันในโอลิมปิกฤดูร้อนและฤดูหนาวในปี พ.ศ. 2499 (ค.ศ. 1956) พ.ศ. 2503 (ค.ศ. 1960) และ พ.ศ. 2507 (ค.ศ. 1964) ด้วยการเป็นทีมร่วมกันของนักกีฬาจาก สหพันธ์สาธารณรัฐเยอรมนี (Federal Republic of Germany; “เยอรมนีตะวันตก”) และ สาธารณรัฐประชาธิปไตยเยอรมนี (German Democratic Republic; “เยอรมนีตะวันออก”) ในปี พ.ศ. 2499 ทีมนี้ยังประกอบด้วย คณะกรรมการโอลิมปิกแห่งชาติชุดที่สามคือ คณะกรรมการโอลิมปิกแห่งซาร์ลันด์ (Saarland Olympic Committee) ซึ่งจัดส่งทีมเฉพาะกิจในปี พ.ศ. 2495 (ค.ศ. 1952) แต่ในปี พ.ศ. 2499 นั้นกำลังอยู่ในกระบวนการควบรวมกับ คณะกรรมการโอลิมปิกแห่งชาติเยอรมนี ซึ่งขั้นตอนดังกล่าวเสร็จสมบูรณ์ในเดือนกุมภาพันธ์ พ.ศ. 2500 (ค.ศ. 1957) โดยหลังจากซาร์ลันด์เข้ารวมแล้ว จึงใช้รหัส FRG ร่วมกับเยอรมนีตะวันตกประวัติ ประวัติ. เมื่อปี พ.ศ. 2492 (ค.ศ. 1949) เยอรมนีตะวันออกใช้โคลงภาษาเยอรมัน "Ode to Joy" (เยอรมัน: Ode an die Freude) ของฟรีดิช ชิลเลอร์ เป็นเนื้อร้องประกอบกับซิมโฟนีหมายเลข 9 ของเบโทเฟน เพื่อบรรเลงแก่นักกีฬาชาวเยอรมันผู้ชนะเลิศโดยอนุโลม ต่อมาในปี พ.ศ. 2502 เยอรมนีตะวันออกเปลี่ยนแปลงธงชาติเป็นสามสีคือ สีดำ สีแดง และสีทอง ดังนั้นจึงตกลงกันโดยอนุโลม ให้เพิ่มวงแหวนโอลิมปิกสีขาวลงบนกึ่งกลางธง เพื่อใช้เป็นธงสำหรับเข้าร่วมการแข่งขันกีฬาของเยอรมนี ธงนี้ใช้งานระหว่างปี พ.ศ. 2503 (ค.ศ. 1960) ถึงปี พ.ศ. 2511 (ค.ศ. 1968) ต่อมาเริ่มใช้ธงชาติแยกกัน ตั้งแต่การแข่งขันที่นครมิวนิกในปี พ.ศ. 2515 (ค.ศ. 1972) สำหรับชื่อย่อ EUA ไอโอซีเป็นผู้กำหนดขึ้นเมื่อปี พ.ศ. 2519 (ค.ศ. 1976) สำหรับใช้ในการอ้างอิงถึงฐานข้อมูลเหรียญรางวัล เพื่อป้องกันความซ้ำซ้อนของรหัส ที่แต่ละประเทศต่างกำหนดรหัสย่อขึ้นเอง โดยเป็นอักษรย่อของชื่อทีมรวมเยอรมนีในภาษาฝรั่งเศสคือ “Équipe Unifiée d'Allemagne” ก่อนจะเปลี่ยนมาใช้รหัส FRG สำหรับเยอรมนีตะวันตก และ GDR สำหรับเยอรมนีตะวันออก จากนั้นเมื่อปี พ.ศ. 2532 (ค.ศ. 1989) เยอรมนีตะวันตกเข้ารวมประเทศกับเยอรมนีตะวันตก โดยใช้ชื่อสหพันธ์สาธารณรัฐเยอรมนี และรหัสเดียวว่า GER ตั้งแต่ปี พ.ศ. 2533 (ค.ศ. 1990)ทีมรวมเครือรัฐเอกราช ทีมรวมเครือรัฐเอกราช. ทีมรวมเครือรัฐเอกราช (Commonwealth of Independent States Olympics Unified Team) เป็นชื่อที่ใช้สำหรับทีมกีฬาจากอดีตสหภาพโซเวียต (ยกเว้นรัฐบอลติก) ในการแข่งขันโอลิมปิกฤดูหนาวครั้งที่ 16 ที่อัลเบิร์ตวิลล์ของฝรั่งเศส และโอลิมปิกฤดูร้อนครั้งที่ 25 ที่บาร์เซโลนาของสเปนในปี พ.ศ. 2535 (ค.ศ. 1992) โดยใช้รหัสไอโอซีคือ EUN ตามชื่อภาษาฝรั่งเศสว่า “Équipe Unifiée” ซึ่งบางครั้งก็เรียกขานกันอย่างไม่เป็นทางการว่า ทีมซีไอเอส (ชื่อย่อของเครือรัฐเอกราช) โดยหลังจากนั้นในปี พ.ศ. 2536 (ค.ศ. 1993) จอร์เจียจึงเข้าร่วมกับเครือรัฐเอกราช ทีมรวมชุดนี้ ใช้ธงโอลิมปิกและเพลงสรรเสริญของโอลิมปิก (Olympic Hymn) ในระหว่างการแข่งขันทั้งสอง โดยเฉพาะในพิธีเปิดการแข่งขันและพิธีมอบเหรียญรางวัล เนื่องจากแต่ละประเทศในทีม ยังไม่ได้การรับรองจากไอโอซี แม้ว่าที่บาร์เซโลนา จะมีความพยายามขอใช้ธงและเพลงชาติของแต่ละประเทศก็ตาม จนกระทั่งในโอลิมปิกฤดูหนาวครั้งที่ 17 ที่ลิลฮัมเมอร์ของนอร์เวย์ในปี พ.ศ. 2537 (ค.ศ. 1994) และโอลิมปิกฤดูร้อนครั้งที่ 26 ที่แอตแลนตาของสหรัฐอเมริกาในปี พ.ศ. 2539 (ค.ศ. 1996) นักกีฬาแต่ละชาติแยกเป็นทีมอิสระของตน เพื่อเข้าร่วมแข่งขันโอลิมปิกทั้งสองเป็นครั้งแรก ทั้งนี้ ชาติในทีมรวมทั้งหมด 12 ประเทศลงแข่งขันในโอลิมปิกฤดูร้อน ขณะที่มีเพียง 6 ชาติที่เข้าร่วมโอลิมปิกฤดูหนาว * ชาติในทีมรวมที่เข้าร่วมโอลิมปิกฤดูหนาวข้อมูลประกอบข้อมูลประกอบ. - ทีมรวมจบการแข่งขัน ที่อันดับสองรองจากเยอรมนี ในตารางเหรียญรางวัลรวมที่อัลเบิร์ตวิลล์ ด้วย 9 เหรียญทอง 6 เหรียญเงิน และ 8 เหรียญทองแดง รวมทั้งหมด 23 เหรียญ - ทีมรวมจบการแข่งขัน เป็นอันดับหนึ่งที่บาร์เซโลนา ด้วย 45 เหรียญทอง 38 เหรียญเงิน และ 29 เหรียญทองแดง รวมทั้งหมด 23 เหรียญ (หมายเหตุ - อย่างไรก็ตาม คณะกรรมการโอลิมปิกสากลไม่ได้รับรองเหรียญรางวัลอย่างเป็นทางการแบบรวมชาติ</doc>
