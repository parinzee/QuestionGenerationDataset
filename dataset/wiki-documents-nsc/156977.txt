<doc id="156977" url="https://th.wikipedia.org/wiki?curid=156977" title="คน 2 คม">คน 2 คม คน 2 คม เป็นละครโทรทัศน์ในปี ในปี พ.ศ. 2544 ของบริษัท เอ็กแซ็กท์ จำกัด จากเค้าโครงเรื่อง ผู้ดีเถื่อน ของ เสนีย์ บุษปะเกศ บทโทรทัศน์ วาทินีย์ โอฬารกร, กษิดินทร์ แสงวงษ์, พิมพ์มาดา พัฒนอลงกรณ์ กำกับการแสดงโดย ฉัตรชัย สุรสิทธิ์ เป็นการโคจรมาพบกันครั้งแรกในละครของ 2 นักร้อง/นักแสดงชื่อดัง ปฏิภาณ ปฐวีกานต์ และ แคทรียา อิงลิช ออกอากาศทุกวันศุกร์ เสาร์ และอาทิตย์ เวลา 20.15 น. - 21.30 น. ทางสถานีวิทยุโทรทัศน์กองทัพบกช่อง 5 เริ่มออกอากาศเป็นตอนแรกเมื่อวันที่ 21 ตุลาคม 2544เนื้อเรื่องย่อ เนื้อเรื่องย่อ. เพชรเด็กหนุ่มช่างซ่อมรถที่อาศัยอยู่ในสลัมกับยายทองที่มีอาชีพขายกล้วยทอด ซึ่งถึงแม้ว่าฐานะทางครอบครัวของเพชรจะยากจน แต่เขาและยายทองก็มีความสุขกับชีวิตที่เป็นอยู่ การใช้ชีวิตอย่างสามัญชนทั่วไปของเพชร ดำเนินไปเรื่อยๆจนกระทั่งวันหนึ่ง ต้องเป็นจุดพลิกผัน เมื่อสมเดช ขับรถปาดหน้ารถมอเตอร์ไซด์ ที่เพชรยืมเหน่งเพื่อนรักของเขาเพื่อหาลำไพ่พิเศษ สมเดช ประหลาดใจมากเมื่อเห็นเพชร เพราะหน้าตาของเขาเหมือนกับใครคนหนึ่งราวกับฝาแฝด วันต่อมา เพชรกลับมาทำงานที่อู่ซ่อมรถ และเสี่ยเจ้าของอู่สั่งให้เพชรไปเช็ครถสุดหรูราคาแพงคันหนึ่ง ขณะที่เพชรหยิบกล่องขยะไปทิ้ง กลับพบธนบัตร ใบละพันอัดแน่นอยู่ในกล่องขยะ สร้างความว้าวุ่นใจให้กับเพชรเป็นอย่างยิ่ง แต่ด้วยความซื่อสัตย์และเป็นคนดีของเขา เพชรตัดสินใจเอาเงินไปคืนเจ้าของทันที โดยไม่ได้คาดหวังสิ่งตอบแทน เมื่อเพชรไปถึงบ้านเจ้าของรถ เขาก็ต้องแปลกใจมากเมื่อรู้ว่าสมเดชเป็นเจ้าของเงินกับรถคันนี้ และเพราะคุณงามความดี ที่มีอยู่ในตัวเพชร สมเดชเกิดความซาบซึ้งและได้ขอร้องให้เพชรมาร่วมทำงานด้วย แต่ไม่ยอมบอกว่างานอะไร แต่มีผลตอบแทน อย่างงามเพชร รีบปฏิเสธคำขอของสมเดชทันที เพราะกลัวเป็นงานผิดกฎหมาย แต่สมเดชก็ไม่ยอมลดละความพยายามที่จะให้เพชรมาร่วมงาน เขาวางแผนบีบเพชรด้วยแผนการชั่วร้าย โดยการวางระเบิดกะทะ กล้วยทอดของยายทอง เมื่อแผนการของสมเดชสำเร็จ เขานำตัวเพชรให้ไปรู้จักกับ ธีรัช ซึ่งเป็นเจ้าของโรงงานผลไม้กระป๋อง การเจอกันระหว่างเพชรและธีรัช ในครั้งนี้สร้างความประหลาดใจกันทั้งสองฝ่าย เพราะหน้าตาของทั้งสองเหมือนกัน ราวกับเป็นคนคนเดียวกัน ธีรัช เล่าความจริงถึงสาเหตุที่ต้องการให้เพชรมาร่วมงาน ว่าในขณะนี้ธีรัชกำลังป่วยด้วยโรคเนื้องอกในสมอง ต้องได้รับการผ่าตัดที่อเมริกา โดยด่วน แต่เขาไม่สามารถไปได้เพราะบริษัทกำลังมีปัญหาขัดแย้งกันของผู้บริหาร และยังมีปัญหา ของดนยาภรรยาสาวของเขาที่กำลังคบชู้อยู่กับอานนท์ผู้จัดการโรงงาน และเหตุนี้ธีรัช เลยต้องการให้เพชรปลอมตัวเป็นเขาในช่วงที่ไปรักษาตัวที่อเมริกา และมอบหมายให้สมเดชเป็นผู้ช่วย การปรากฏตัวของเพชรในคราบของธีรัช สร้างความประหลาดใจให้กับทุกคนเป็นอย่างมาก โดยเฉพาะดนยาและอานนท์ เนื่องจากทั้งสองไม่คิดว่าธีรัชจะสามารถมาทำงานได้ เพชร ได้มารู้จักกับนัทธมนผู้นำการประท้วงคำสั่งลดเงินเดือนของธีรัช และเธอยังเป็นลูกสาวของอดีตหุ้นส่วนใหญ่ ของโรงงานนี้แต่ถูกพ่อของธีรัชโกงจนหมดตัวและฆ่าตัวตายไป ทำให้นัทธมน ต้องตกมาอยู่ในฐานะพนักงานธรรมดาคนหนึ่ง ของโรงงานแห่งนี้ การได้เจอนัทธมนในครั้งนี้ สร้างความประหลาดใจให้เขาอย่างมาก ถึงแม้ว่าตัวนัทธมนจะไม่ชอบขี้หน้าเขาเลยก็ตาม นัทธมน มีอิทธิ ชายหนุ่มแผนกช่างกล มาติดพันอยู่และถึงแม้อิทธิจะพยายามเอาใจเธอเท่าไหร่ แต่ผลตอบแทนที่นัทธมน ให้เขาได้ก็เพียงคำว่าพี่น้องเท่านั้น สมเดชเตือนให้เพชรระวังอานนท์และดนยาให้ดี เพราะเขาเริ่มระแคะระคาย ว่าทั้งคู่ยักยอกเงินบริษัท ฝ่ายดนยาก็กลัวว่าเพชรในคราบธีรัชจะรู้ว่าเธอมีส่วนเกี่ยวข้อง เลยสั่งให้ลูกน้องของอานนท์กำจัดธีรัชทันที และในวันที่ถูกตามฆ่า เพชรไปหานันธมนที่บ้านของเธอ เพื่อเตือนสติให้เธอรู้ว่ากำลังตกเป็นเครื่องมือของอานนท์ ระหว่างทั้งสองเถียงกันอยู่ ลูกน้องของอานนท์ขับรถตามทันและลอบยิง เพชรถูกลูกหลงจนบาดเจ็บ จากเหตุการณ์ลอบยิงในครั้งนี้ ทำให้นัทธมนเริ่มเห็นใจในตัวเพชรและสงสัยในตัวอานนท์ว่าเป็นจริงอย่างที่เพชรบอก ด้านสมเดชหลังจากที่เห็นว่าอานนท์ทำเกินเหตุ เลยทำการแจ้งความให้ตำรวจดำเนินคดี ทั้งเรื่องยักยอกเงินบริษัท และเรื่องการลอบทำร้ายเพชร อานนท์หาวิธีดิ้นให้หลุดความผิด และแผนการที่ง่ายที่สุดคือการเผาทำลายสินค้าในโกดังที่เป็นหลักฐาน ในวันเกิดเหตุ นัทธมนติดอยู่ในกองเพลิงแต่เพชรมาช่วยไว้ทัน เพชรดูแลนัทธมนจนปลอดภัยทำให้เธอเริ่มมีใจให้เพชร แต่ก็ยังสับสนเพราะเพชร ( ธีรัช ) มีภรรยาอยู่แล้ว แต่เธอก็คลายกังวลไปได้ เมื่อสมเดชแจ้งว่า ธีรัช จะฟ้องหย่าดนยาเร็ว ๆ นี้ และจากหลักฐานที่มีอยู่ทั้งหมด ทำให้อานนท์ถูกจับในข้อหาวางเพลิงโรงงาน และเขายังชัดทอดไปถึงดนยาด้วย หลังจากกำจัดอานนท์ได้ เพชรและสมเดชปลดทั้งสองออกจากกรรมการบริหารของโรงงานทันที หลังจากเรื่องวุ่นวาย ทั้งหมดเสร็จสิ้น เพชรเตรียมจะสารภาพความจริงให้นัทธมนรู้ โดยเขามั่นใจว่าความรัก ที่เขามีให้กับเธอจะสามารถ ลบล้างการแสแสร้งที่เขาทำมาโดยตลอดได้ แต่เรื่องเลวร้ายก็มาบังเกิดอีกครั้ง เมื่อดนยารู้ความจริงเกี่ยวกับตัวเพชรเสียก่อน เลยรีบนำข่าวไปบอกอานนท์แล้วร่วมกันวางแผนแก้เผ็ดด้วยการชิงเปิดโปงเพชร ต่อหน้านัทธมนก่อน ในขณะที่เพชรจะสารภาพความจริง นัทธมนทนไม่ได้ที่รู้ว่าโดนหลอกลวง เธอเดินหนีออกมาด้วยจิตใจที่เจ็บซ้ำและเจ็บปวด และเมื่อข่าวการเข้าใจผิดของเพชรและนัทธมนรู้ถึงสมเดช เขาพยายามจะแก้ปัญหาโดยโทรไปหาธีรัช แต่กลับได้รับแจ้งว่า ธีรัชเสียชีวิตไปแล้ว เพชรเห็นเป็นโอกาสดีที่จะยกเลิกข้อตกลงเพื่อกลับไปใช้ชีวิตในสลัมเช่นเดิม และจากนั้นเขารีบไปขอโทษนัทธมนพร้อมคำบอกลาเธอชั่วชีวิต แต่นัทธมนไม่ยอมให้โอกาสเพชรพูด แถมยังขับไล่ให้เขา ออกจากบ้านเธอทันที ในคืนวันเดียวกันมีคนร้ายเข้าไปลอบฆ่าอานนท์และดนยา จนดนยาตายแต่อานนท์กลับรอดชีวิต และจากข้อมูลที่สาวใช้ของอานนท์ระบุว่ารูปพรรณคนร้ายมีหน้าตาคล้ายเพชร และหลักฐานที่ยิ่งทำให้ตำรวจมั่นใจว่าเพชรเป็นคนฆ่าดนยาเพราะแค้นที่เธอมีชู้ ก็คือม้วนเทปที่บันทึกภาพความสัมพันธ์ ระหว่างอานนท์กับดนยา ฝ่ายนัทธมนหลังจากทราบข่าว เธอมั่นใจว่าเพชรไม่ใช่ตัวการในการฆาตกรรม เธอรีบไปให้ปากคำกับตำรวจ เพชรได้รับการประกันตัวจากบุคคลลึกลับ และคืนวันเดียวกัน ชายลึกลับคนเดิมก็หวนจัดการกับอานนท์ใหม่ และครั้งนี้ก็สามารถ ฆ่าเขาได้สำเร็จ ฝ่ายสมเดชเมื่อเข้ามาในห้องทำงาน เขาพบว่าชายลึกลับคนนั้นคือ ธีรัช และเขาได้สั่งให้สมเดชปิดปากเรื่องนี้ให้สนิท วันรุ่งขึ้นตำรวจได้รับหลักฐานชิ้นสำคัญจากโทรทัศน์วงจรปิด เห็นว่าคนร้ายเป็นเพชร ตำรวจรีบเข้าไปจับกุมเพชรที่บ้านพักทันที เมื่อสมเดช รู้เรื่อง เขาเริ่มทนไม่ได้และหาทางช่วยเพชร โดยการเอาหลักฐานชิ้นสำคัญคือเสื้อที่ติดคราบเลือดของธีรัชไปให้ตำรวจ และโทรไปเล่าความจริงให้นัทธมนรู้ตัว ก่อนที่สมเดชจะตายเพราะน้ำมือของธีรัชที่ยืนดักฟังสมเดชพูดกับนัทธมน ธีรัชตามล่าเพชรและนัทธมนไป ที่สลัมเพื่อกำจัดทั้งสองเสีย และเมื่อเพชรกับธีรัชเจอหน้ากัน ทั้งสองต่อสู้กันอย่างชุลมุน จนแยกไม่ออกว่าใครเป็นใคร ปืนของธีรัชหลุดจากมือมาหล่นที่หน้านัทธมน ด้วยความตกใจและรู้สึกสับสนไม่รู้ว่าใครเป็นใคร นัทธมนตัดสินใจลั่นกระสุนเข้าใส่ร่างของคนที่เธอมั่นใจว่าเป็นธีรัช จนร่างเขาล้มฟุบไปนอนจมกองเลือดด้วยความเจ็บปวด จากการตัดสินใจลั่นไกปืนของนัทธมนครั้งนี้ จะเป็นการตัดสินใจที่ถูกต้องหรือไม่ เรื่องราวจะลงเอยอย่างไรนักแสดงนักแสดง. - ปฏิภาณ ปฐวีกานต์ รับบท เพชร/ธีรัช - แคทรียา อิงลิช รับบท นัทธมน - มนตรี เจนอักษร รับบท สมเดช - ภัคจีรา วรรณสุทธิ์ รับบท ดนยา - กรรชัย กำเนิดพลอย รับบท อานนท์ - เอราวัต เรืองวุฒิ รับบท อิทธิ - ศรีพรรณ ชื่นชมบูรณ์ รับบท มะลิ - พิศมัย วิไลศักดิ์ รับบท ยายทอง - โหน่ง ชะชะช่า รับบท เหน่ง - วิศิษฐ์ ยุตติยงค์ รับบท ลุงสัจจะ - นภาพร หงสกุล รับบท ป้าช้อย - พิมพ์พรรณ บูรณพิมพ์ รับบท ป้าเมี้ยน - เพทาย เกิดผล รับบท ติ๋มเพลงและดนตรีประกอบละครเพลงและดนตรีประกอบละคร. - 2 คน กับ 1 คำ ร้องโดย ปฏิภาณ ปฐวีกานต์ - ฉันสัญญา ร้องโดย ปฏิภาณ ปฐวีกานต์ - เธอคือคนไหน ร้องโดย แคทรียา อิงลิช - ดนตรีประกอบละคร โดย สราวุธ เลิศปัญญานุช</doc>
