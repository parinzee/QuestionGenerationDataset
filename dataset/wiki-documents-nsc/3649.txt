<doc id="3649" url="https://th.wikipedia.org/wiki?curid=3649" title="ประวัติศาสตร์เอเชีย">ประวัติศาสตร์เอเชีย ประวัติศาสตร์ของเอเชีย ปรากฏให้เห็น ในรูปของประวัติศาสตร์ภูมิภาคชายฝั่งรอบนอกของทวีปหลาย ๆภูมิภาคที่มีความแตกต่างกัน คือเอเชียตะวันออก เอเชียใต้ และตะวันออกกลาง ซึ่งพื้นที่ทั้ง 3 ภูมิภาคนี้ถูกเชื่อมโยงติดต่อกันโดยดินแดนแห่งทุ่งหญ้ายูเรเชียที่กว้างใหญ่ไพศาลภายในทวีป พื้นที่ชายฝั่งทวีปเอเชียคือพื้นที่ที่อารยธรรมยุคแรก ๆ ก่อกำเนิดขึ้น ทั้ง 3 ภูมิภาคพัฒนาอู่อารยธรรมของตนขึ้นมาบนพื้นที่บริเวณดินแดนลุ่มแม่น้ำที่อุดมสมบูรณ์ 3 สาย คือ- อารยธรรมลุ่มแม่น้ำเมโสโปเตเมีย ในตะวันออกกลาง - อารยธรรมลุ่มแม่น้ำสินธุ ในเอเชียใต้ และ - อารยธรรมลุ่มแม่น้ำฮวงโห ในเอเชียตะวันออก อู่อารยธรรมทั้ง 3 มีความเหมือนกันหลายประการ และคงมีการติดต่อแลกเปลี่ยนเทคโนโลยี่และแนวความคิดระหว่างกันด้วย เช่น ความรู้ด้านคณิตศาสตร์ และการประดิษฐ์ล้อวงกลม เป็นต้น ขณะที่ความคิดอื่นๆ เช่นตัวอักษรนั้นคงมีการพัฒนาแยกเป็นอิสระจากกันในแต่ละภูมิภาค แหล่งอารยธรรมลุ่มแม่น้ำทั้ง 3 ของเอเชียได้เจริญรุ่งเรื่อง พัฒนาเข้าสู่ความเป็น "รัฐ" แล้วขยายอำนาจกลายเป็นอาณาจักรใหญ่ หรือ "จักรวรรดิ" ได้ในเวลาต่อมา ภูมิภาคทุ่งหญ้าที่แห้งแล้งภายในของทวีปเอเชียนั้นเป็นที่อยู่อาศัยของชนเผ่าเร่ร่อน (nomads) ที่ขี่ม้า เลี้ยงสัตว์ อยู่ในดินแดนแห่งนี้มาเป็นเวลายาวนาน การมีม้าเป็นพาหนะทำให้พวกเขาสามารถเดินทางจากใจกลางทุ่งโล่งภายในทวีปออกไปยังดินแดนส่วนอื่นๆของทวีปได้ การเคลื่อนย้ายถิ่นฐานจากทุ่งหญ้าครั้งแรกสุดที่รู้จักกันคือกลุ่มอินโด-ยูโรเปียน ซึ่งส่งผลให้เกิดการถ่ายทอดภาษาของกลุ่มออกไปยังดินแดนในตะวันออกกลาง อินเดีย เข้าไปถึงโตชาเรียนและชายแดนจีน ส่วนพื้นที่ทางเหนือของทวีปเอเชีย ซึ่งครอบคลุมส่วนใหญ่ของไซบีเรียนั้นยังเป็นพื้นที่ที่ชนเผ่าเร่ร่อนเหล่านี้เดินทางไปไม่ถึงเนื่องจากภูมิประเทศเป็นป่าทึบและเป็นเขตทุ่งน้ำแข็งที่หนาวเย็น พื้นที่บริเวณนี้จึงมีฝูงชนอาศัยอยู่เบาบางมาก พื้นที่ใจกลางทวีปและแหล่งอารยธรรมลุ่มน้ำชายขอบทวีปถูกแยกออกจากกันโดยแนวเทือกเขาสูงและทะเลทรายที่กว้างใหญ่ เช่น เทือกเขาคอเคซัส เทือกเขาหิมาลัย ทะเลทรายคาราคูม ทะเลทรายโกบี เป็นต้น เทือกเขาและทะเลทรายเหล่านี้ได้กลายเป็นอุปสรรคขัดขวางสำคัญที่ทำให้ชนเผ่าเร่ร่อนบนหลังม้าต้องเดินทางด้วยความยากลำบากกว่าจะสามารถรุกข้ามไปยังพื้นที่ลุ่มชายฝั่งได้ ขณะที่ประชากรเมืองที่อาศัยอยู่ในแหล่งอารยธรรมเหล่านี้มีความก้าวหน้าทั้งทางด้านเทคโนโลยีและวัฒนธรรมมากกว่าชนเผ่าเร่ร่อนมาก แต่ก็ตกเป็นรองผู้รุกรานบนหลังม้ามากทางด้านการทหาร ทำให้กลายเป็นผู้พ่ายแพ้ไป อย่างไรก็ตาม เนื่องจากดินแดนในที่ลุ่มเหล่านี้ไม่มีทุ่งหญ้าที่กว้างใหญ่สำหรับเลี้ยงดูกองทัพม้าขนาดมหึมาของผู้รุกรานได้ ท้ายที่สุด ชนเผ่าเร่รอนผู้พิชิตรัฐต่างๆ ทั้งในจีน อินเดีย และตะวันออกกลาง จึงถูกบีบให้ปรับตัวเข้ากับสังคมท้องถิ่นที่ตนเป็นฝ่ายรุกรานครอบครองไปประวัติศาสตร์ประเทศต่าง ๆ ในเอเชียประวัติศาสตร์ประเทศต่าง ๆ ในเอเชีย. - ประวัติศาสตร์ประเทศในแถบลีแวนต์ (Levant) หรือดินแดนแถวฝั่งตะวันออกของทะเลเมดิเตอร์เรเนียน - ประวัติศาสตร์ยุคโบราณ- ประวัติศาสตร์บาบิโลน - ประวัติศาสตร์เมโสโปเตเมีย - ประวัติศาสตร์เปอร์เซีย - ประวัติศาสตร์ซูเมอร์ ประวัติศาสตร์ปัจจุบัน:- ประวัติศาสตร์ตะวันออกกลาง- ประวัติศาสตร์อิสราเอล - ประวัติศาสตร์จอร์แดน - ประวัติศาสตร์เลบานอน - ประวัติศาสตร์ปาเลสไตน์ - ประวัติศาสตร์ซีเรีย - ประวัติศาสตร์เอเชียใต้- ประวัติศาสตร์อัฟกานิสถาน - ประวัติศาสตร์บังกลาเทศ - ประวัติศาสตร์ภูฏาน - ประวัติศาสตร์อินเดีย - ประวัติศาสตร์อินเดียใต้ - ประวัติศาสตร์เนปาล - ประวัติศาสตร์ปากีสถาน - ประวัติศาสตร์ศรีลังกา - ประวัติศาสตร์เอเชียกลาง - ประวัติศาสตร์เอเชียตะวันออก- ประวัติศาสตร์ทิเบต - ประวัติศาสตร์สาธารณรัฐประชาชนจีน - ประวัตฺศาสตร์สาธารณรัฐจีน - ประวัติศาสตร์ญี่ปุ่น - ประวัติศาสตร์เกาหลี - ประวัติศาสตร์เกาหลีเหนือ - ประวัติศาสตร์เกาหลีใต้ - ประวัติศาสตร์มองโกเลีย - ประวัติศาสตร์เอเชียตะวันออกเฉียงใต้- ประวัติศาสตร์กัมพูชา - ประวัติศาสตร์อินโดนีเซีย - ประวัติศาสตร์ลาว - ประวัติศาสตร์มาเลเซีย - ประวัติศาสตร์พม่า - ประวัติศาสตร์ฟิลิปปินส์ - ประวัติศาสตร์สิงคโปร์ - ประวัติศาสตร์ไทย - ประวัติศาสตร์เวียดนาม - ประวัติศาสตร์บรูไน</doc>
