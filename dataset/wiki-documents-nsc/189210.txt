<doc id="189210" url="https://th.wikipedia.org/wiki?curid=189210" title="พันธ์เลิศ ใบหยก">พันธ์เลิศ ใบหยก พันธ์เลิศ ใบหยก ประธานกรรมการเครือโรงแรมใบหยก เจ้าของตึกใบหยก 2 และอดีตรองเลขาธิการพรรคไทยรักไทยคนแรก (ชุดจดทะเบียนจัดตั้งพรรคการเมือง)ประวัติ ประวัติ. พันธ์เลิศ ใบหยก เกิดเมื่อวันที่ 9 กันยายน พ.ศ. 2495 เป็นบุตรของนายเล็งเลิศ ใบหยก และ นางวันเพ็ญ ใบหยก เป็นบุตรชายคนแรกและเป็นบุตรคนที่ 4 จากบรรดาพี่น้องทั้งหมด 7 คน จบการศึกษาจากโรงเรียนสาธิตจุฬาลงกรณ์มหาวิทยาลัย และปริญญาตรีจากคณะนิเทศศาสตร์ จุฬาลงกรณ์มหาวิทยาลัย ด้านชีวิตครอบครัว สมรสกับนางปริยะดา ใบหยก มีบุตรธิดารวม 4 คน คือ นายปิยะเลิศ นางสาวสะธี นางสาวจารุจิต และนางสาวพิมพ์เลิศ ใบหยกการทำงาน การทำงาน. พันธ์เลิศ ใบหยก เป็นประธานกรรมการเครือโรงแรมใบหยก มิกิจการที่เป็นที่รู้จักคือ ตึกใบหยก 1 และ ตึกใบหยก 2 ซึ่งเป็นที่ตั้งของโรงแรมใบหยกสวีท และใบหยกสกาย นอกจากนี้ยังมีกิจการอื่นๆ ในแวดวงธุรกิจครอบครัว เช่น กิจการโรงน้ำแข็งที่จังหวัดระนอง กิจการโกดังเก็บของที่ถนนตก พันธ์เลิศ ใบหยก เคยร่วมงานการเมืองกับพรรคไทยรักไทย และดำรงตำแหน่งรองเลขาธิการพรรค แต่ได้ลาออกก่อนจะมีคำสั่งยุบพรรค จึงทำให้ไม่ถูกตัดสิทธิ์ทางการเมือง นอกจากนั้นแล้วยังเป็นอดีตรองหัวหน้าพรรคธรรมาธิปัตย์ด้วย ต่อมาในปี พ.ศ. 2554 ได้กลับเข้าสู่งานการเมืองอีกครั้ง โดยเข้าร่วมงานกับพรรครักษ์สันติ ซึ่งมีร้อยตำรวจเอก ดร.ปุระชัย เปี่ยมสมบูรณ์ เป็นที่ปรึกษาพรรค และลงสมัคร ส.ส.ในระบบบัญชีรายชื่อลำดับที่ 3เครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.)</doc>
