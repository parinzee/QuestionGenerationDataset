<doc id="142931" url="https://th.wikipedia.org/wiki?curid=142931" title="อินเตอร์เวนทริคูลาร์ ฟอรามินา">อินเตอร์เวนทริคูลาร์ ฟอรามินา ในสมอง อินเตอร์เวนทริคูลาร์ ฟอรามินา หรือ ฟอรามินา ออฟ มอนโร (interventricular foramina หรือ foramina of Monro) เป็นช่องที่เชื่อมระหว่างคู่ของโพรงสมองข้างกับโพรงสมองที่สามในแนวกลางของสมอง เป็นช่องทางที่ให้น้ำหล่อสมองไขสันหลัง หรือซีเอสเอฟ (cerebrospinal fluid, CSF) ที่ผลิตในโพรงสมองข้างไปยังโพรงสมองที่สาม และส่งต่อไปยังระบบโพรงสมองส่วนอื่นๆ ที่เหลือ ช่องดังกล่าวยังมีคอรอยด์ เพล็กซัส (choroid plexus) ซึ่งเป็นโครงสร้างพิเศษในการผลิตซีเอสเอฟ ซึ่งเชื่อมระหว่างในโพรงสมองข้างและโพรงสมองที่สามกายวิภาคศาสตร์ กายวิภาคศาสตร์. ช่องดังกล่าวมีลักษณะเหมือนพระจันทร์เสี้ยว อยู่ในแนวกลางและด้านล่างของโพรงสมองข้าง ช่องแต่ละช่องล้อมรอบด้วยฟอร์นิกซ์ (fornix) และทาลามัส (thalamus)ความเกี่ยวข้องทางคลินิค ความเกี่ยวข้องทางคลินิค. การอักเสบ, เนื้องอก และสาเหตุอื่นๆ ที่ทำให้ช่องนี้อุดตันจะทำให้เกิดภาวะโพรงสมองคั่งน้ำภายใน (internal hydrocephalus)ประวัติ ประวัติ. ช่องดังกล่าวตั้งชื่อตามแพทย์ชาวสกอตแลนด์ชื่อ อเล็กซานเดอร์ มอนโร ที่สอง (Alexander Monro) ซึ่งเป็นคนแรกที่อธิบายโครงสร้างในงานพิมพ์ของเขาในปี ค.ศ. 1783 (พ.ศ. 2326) ชื่อว่า Observations on the Structure and Functions of the Nervous System ช่องนี้เคยได้รับการระบุแล้ว โดยนักกายวิภาคศาสตร์ในคริสต์ศตวรรษที่ 17ชื่อ Raymond Vieussensภาพอื่นๆ</doc>
