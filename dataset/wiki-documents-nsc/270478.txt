<doc id="270478" url="https://th.wikipedia.org/wiki?curid=270478" title="ลอเรนซ์แห่งอาราเบีย">ลอเรนซ์แห่งอาราเบีย ลอเรนซ์แห่งอาราเบีย () เป็นภาพยนตร์มหากาพย์-สงครามที่ออกฉาย ค.ศ. 1962 ของ โคลัมเบียพิกเจอร์ส ผลงานของ เดวิด ลีน ผู้กำกับ กับ แซม สปีเกล ผู้อำนวยการสร้าง หลังจากเคยมีผลงานร่วมกันใน The Bridge on the River Kwai เมื่อ ค.ศ. 1957 บทภาพยนตร์ โดย โรเบิร์ต โบลต์ และ ไมเคิล วิลสัน ดัดแปลงจากชีวประวัติของที. อี. ลอเรนซ์เรื่องย่อ เรื่องย่อ. โทมัส เอดเวิร์ด ลอเรนซ์ ทหารชาวอังกฤษที่ใช้ชีวิตในอาหรับ เป็นผู้ช่วยเหลือเจ้าชายไฟซาล (ไฟซาล บิน อัล-ฮุสเซน บิน อาลี อัล-ฮาเชมี, ต่อมาคือ กษัตริย์ไฟซาลที่ 1 แห่งซีเรียและอิรัก) ในช่วงการปฏิวัติอาหรับ เพื่อปลดแอกจากจักรวรรดิออตโตมัน-เติร์ก ในช่วงสงครามโลกครั้งที่หนึ่ง ช่วงปี ค.ศ. 1916 - 1918งานสร้าง งานสร้าง. สถานที่ถ่ายทำใน จอร์แดน และ โมร็อกโก กับบางส่วนที่ สเปน เป็นเวลานานถีง 15 เดือนการตอบรับ การตอบรับ. ประสบความสำเร็จด้านรายได้และคำชม พร้อมกับคำวิจารณ์การนำเสนอบุคลิกภาพของที. อี. ลอเรนซ์ในด้านลบ เช่น เป็นคนมีอีโกจัด มีรสนิยมทางเพศเป็นโฮโมเซ็กชวล และเป็นซาดิสม์และมาโซคิสม์ รวมถึงการนำปีเตอร์ โอ ทูล ที่มีความสูงถึง 6 ฟุต 2 นิ้ว (1.87 ม.) มารับบทที. อี. ลอเรนซ์ ที่มีความสูงเพียง 1.64 เมตร (ต่างกัน 23 ซม.) และตัวละครที่ไม่มีตัวตนจริงในประวัติศาสตร์รางวัลรางวัล. - รางวัลออสการ์- สาขาภาพยนตร์ยอดเยี่ยม - สาขาผู้กำกับภาพยนตร์ยอดเยี่ยม - สาขาถ่ายภาพยอดเยี่ยม - สาขาลำดับภาพยอดเยี่ยม - สาขาบันทึกเสียงยอดเยี่ยม - สาขากำกับศิลป์ยอดเยี่ยม - สาขาดนตรีประกอบภาพยนตร์ยอดเยี่ยม - รางวัลลูกโลกทองคำ- สาขาภาพยนตร์ยอดเยี่ยม ประเภทภาพยนตร์ดรามา - สาขาผู้กำกับภาพยนตร์ยอดเยี่ยม - สาขานักแสดงสมทบชายยอดเยี่ยม - สาขานักแสดงหน้าใหม่ยอดเยี่ยม - สาขาถ่ายภาพยอดเยี่ยม นอกจากนี้ สถาบันภาพยนตร์อเมริกัน ได้จัดอันดับให้เป็น ภาพยนตร์ยอดเยี่ยมตลอดกาลอันดับ 7</doc>
