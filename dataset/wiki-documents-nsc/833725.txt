<doc id="833725" url="https://th.wikipedia.org/wiki?curid=833725" title="รัช (วงดนตรี)">รัช (วงดนตรี) รัช () เป็นวงดนตรีร็อกจากแคนาดา ก่อตั้งขึ้นในปี ค.ศ. 1968 ที่เมืองวิลโลว์เดล, โทรอนโต รัฐออนแทรีโอ ประเทศแคนาดา วงประกอบด้วยเกดดี ลี ที่เป็นทั้งมือเบส มือคีย์บอร์ด และร้องนำ อเล็กซ์ ไลฟ์สัน มือกีตาร์หลักและร้องประสาน และนีล เพิร์ท ผู้แต่งเพลงหลักและมือกลอง ในช่วงแรกๆ ระหว่างปี ค.ศ. 1968 ถึง 1974 มีการเปลี่ยนสมาชิกหลายคน จนเมื่อจอห์น รัตซีย์ มือกลองได้ออกจาวงแล้วถูกแทนที่ด้วย นีล เพิร์ท ในปีเกือนกรกฎาคม ค.ศ. 1974 สองสัปดาห์ก่อนทัวร์สหรัฐอเมริกาครั้งแรก สมาชิกวงก็อยู่ในสถานะคงที่จวบจนปัจจุบัน รัช เป็นที่รู้จักในฐานะสมาชิกวงที่มีความสามารถทางดนตรี ซึ่งแสดงออกมาทางผลงานดนตรีต่างๆ ไม่ว่าจะเป็น การแต่งโครงสร้างเพลงที่ซับซ้อน มีเนื้อหาเพลงที่เกี่ยวข้องกับแนวไซไฟ เรื่องแฟนตาซี และปรัชญา วงมีการเปลี่ยนแนวทางดนตรีหลายครั้งในหลายปี เริ่มต้นจากแรงบรรดาลใจแนวเพลงบลูส์ สู่จุดเริ่มต้นในแนวฮาร์ดร็อก จนกระทั่งเปลี่ยนไปเล่นแนวโพรเกรสซีฟร็อก และใช้เครื่องสังเคราะห์เสียงหนัก ๆ ในช่วงต้นทศวรรษ 1990 รัช ได้หันกลับไปเล่นแนวฮาร์ดร็อก ซึ่งเป็นแนวทางที่วงเล่นมาจนถึงทุกวันนี้ อ้างอิงจากสมาคมผู้ประกอบกิจการเพลงของสหรัฐอเมริกา (RIAA) รัช ได้จัดอยู่ในอันดับที่ 80 ด้วยยอดจำหน่ายกว่า 25 ล้านชุด แม้ว่ายอดขายทั่วโลกอย่างเป็นทางการ มีตัวเลขไปชัดเจน แต่ก็ได้มีการประมาณการณ์ไว้ราว 40 ล้านชุดจากทั่วโลก ในปี ค.ศ. 2004 วงได้รับการยืนยันยอดจำหน่ายระดับทองคำขาว 14 ครั้ง ระดับทองคำ 24 ครั้ง และทองคำขาว x3 3 ครั้งด้วยกัน รัช เคยได้รับการเสนอชื่อเข้ารับรางวัลแกรมมีถึง 7 ครั้ง และได้รับรางวัลจูโนหลายครั้ง ได้รับรางวัลระดับสากลจากองค์กรผู้ประพันธ์เพลงแคนาดา (SOCAN) ในปี ค.ศ. 2009 วงได้รับการบรรจุเข้าสู่หอเกียรติของแคนาดาในปี ค.ศ. 1994 และหอเกียรติยศร็อกแอนด์โรล ในปี ค.ศ. 2013 ตลอดเส้นทางดนตรีของรัช สมาชิกวงทั้งสามคน ได้รับการยกย่องให้เป็นนักดนตรีที่มีพรสวรรค์อย่างสูง อ้างอิงจากการชนะรางวัลและผลโพลต์หลายสำนักของแต่ละสมาชิกอัลบั้ม อัลบั้ม. อัลบั้มสตูดิโอ- Rush (1974) - Fly by Night (1975) - Caress of Steel (1975) - 2112 (1976) - A Farewell to Kings (1977) - Hemispheres (1978) - Permanent Waves (1980) - Moving Pictures (1981) - Signals (1982) - Grace Under Pressure (1984) - Power Windows (1985) - Hold Your Fire (1987) - Presto (1989) - Roll the Bones (1991) - Counterparts (1993) - Test for Echo (1996) - Vapor Trails (2002) - Feedback (2004) - Snakes & Arrows (2007) - Clockwork Angels (2012)</doc>
