<doc id="300585" url="https://th.wikipedia.org/wiki?curid=300585" title="แผ่นดินไหวในมณฑลส่านซี พ.ศ. 2099">แผ่นดินไหวในมณฑลส่านซี พ.ศ. 2099 แผ่นดินไหวที่มณฑลส่านซี พ.ศ. 2099 หรือ แผ่นดินไหวหัวเซี่ยน () หรือ แผ่นดินไหวครั้งใหญ่เจี่ยจิ้ง () เกิดขึ้นเมื่อเช้าวันที่ 23 มกราคม พ.ศ. 2099 (ค.ศ. 1556) เป็นปีที่ 35 ในรัชสมัยจักรพรรดิเจียจิ้งแห่งราชวงศ์หมิง มีจุดศูนย์กลางอยู่ที่หุบเขาแม่น้ำเว่ย ใกล้กับเมืองหัวเซี่ยนในมณฑลส่านซี และสร้างความเสียหายให้กับมากกว่า 97 เมืองโดยรอบในเขตมณฑลส่านซี มณฑลซานซี มณฑลเหอหนาน มณฑลกานซู มณฑลเหอเป่ย์ มณฑลซานตง มณฑลหูเป่ย์ มณฑลหูหนาน มณฑลเจียงซู และมณฑลอานฮุย พื้นที่ในระยะ 840 กิโลเมตร (520 ไมล์) โดยรอบถูกทำลาย และมีผู้เสียชีวิตประมาณ 830,000 คน นับได้ว่าเป็นเหตุการณ์แผ่นดินไหวที่สร้างความสูญเสียมากที่สุดเท่าที่เคยบันทึกไว้ในประวัติศาสตร์ แผ่นดินไหวครั้งนี้ประมาณการว่ามีขนาดประมาณแมกนิจูด 8.0 และเกิดอาฟเตอร์ช็อกติดตามมาหลายครั้งเป็นเวลาหกเดือน</doc>
