<doc id="289076" url="https://th.wikipedia.org/wiki?curid=289076" title="แบล็กเมซา (รัฐโอคลาโฮมา)">แบล็กเมซา (รัฐโอคลาโฮมา) แบล็กเมซา () เป็นภูเขายอดราบ (mesa) ที่ต่อจาก เมซาเดมายา ในรัฐโคโลราโดไปทางทิศตะวันออกเฉียงใต้ 45 กิโลเมตร ตามฝั่งแม่น้ำซิมาร์รอน ตัดผ่านเขตรัฐนิวเม็กซิโกทางตะวันออกเฉียงเหนือ สิ้นสุดที่บรรจบของแม่น้ำซิมาร์รอนและแม่น้ำคาร์ริโซบริเวณใกล้กับเมืองเคนทัน ในโอคลาโฮมาแพนแฮนเดิล จุดที่สูงที่สุดมีความสูง 1,737 เมตร จุดนี้ตั้งอยู่ในรัฐโคโลราโด ส่วนจุดที่สูงที่สุดในรัฐนิวเม็กซิโกสูง 1,597 เมตร และในบริเวณทิศตะวันตกเฉียงเหนือของซิมาร์รอนเคาน์ตี รัฐโอคลาโฮมา 1,516 เมตร ซึ่งเป็นจุดที่สูงที่สุดของรัฐ ภูเขายอดตัดแบล็กเมซาเป็นภูเขาหินบะซอลท์ ทอดตัวยาวกว่า 90 กิโลเมตร และยกตัวสูงขี้นจากพื้นที่รอบข้างประมาณ 180 เมตร เชื่อกันว่ายอดภูเขาได้กำเนิดขึ้นเมื่อหลายล้านปีก่อน เมื่อหินลาวาสีดำได้ปกคลุมยอดในรัฐโอคลาโฮมาพื้นที่ภูเขาแห่งนี้เป็นส่วนหนึ่งของอุทยานแห่งรัฐแบล็กเมซา และเขตสงวนธรรมชาติแบล็กเมซา</doc>
