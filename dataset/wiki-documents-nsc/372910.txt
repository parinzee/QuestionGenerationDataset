<doc id="372910" url="https://th.wikipedia.org/wiki?curid=372910" title="แฮตทริก">แฮตทริก แฮตทริก (; แปลตรงตัว: หมวกวิเศษ) ในด้านกีฬาหมายถึง การที่ผู้เล่นกีฬาคนหนึ่ง ๆ สามารถทำความสำเร็จในกีฬานั้น ๆ ได้สามครั้ง ในการเล่นครั้งหนึ่ง ๆ คำนี้ใช้ครั้งแรกในปี ค.ศ. 1858 ในกีฬาคริกเก็ต โดย เอช. เอช. สตีเฟนสัน และใช้ในสิ่งพิมพ์ครั้งแรกในปี ค.ศ. 1878 ในที่สุดคำว่าแฮตทริกก็ได้ปรับมาใช้กับกีฬาอีกหลายประเภท เช่น ฟุตบอล โปโลน้ำ แฮนด์บอล แต่ไม่ได้รับความนิยมในอเมริกาเหนือ จนกระทั่งกลางคริสต์ทศวรรษ 1940 ในการแข่งขันเนชันนอลฮอกกีลีก และจากนั้น ในเบสบอล (การตีลูกออกและการตีโดนลูก 3 ครั้ง) ในฟุตบอล สถิติผู้ทำแฮตทริกได้เร็วที่สุดในโลก คือ ทอมมี รอสส์ นักฟุตบอลชาวสกอตแลนด์ในปี ค.ศ. 1964 ด้วยเวลาเพียง 1.30 นาที หรือ 90 วินาที ในการลงเล่นให้กับรอสส์เคาน์ตี เอาชนะเนิร์นเคาน์ตี ไปได้ถึง 8-1 ประตู ในขณะที่สถิติที่เร็วที่สุดของพรีเมียร์ลีก เกิดขึ้นในฤดูกาลที่ 2014–15 โดย ซาดิโอ มาเน นักฟุตบอลชาวเซเนกัล ของเซาแทมป์ตัน ที่เอาชนะ แอสตันวิลลา ไปได้ถึง 6-1 ประตู ที่สนามเซนต์แมรีส์สเตเดียม โดยใช้เวลาไปทั้งหมดเพียง 2.56 นาที ทำลายสถิติเดิมของ ร็อบบี ฟาวเลอร์ ของลิเวอร์พูล ที่ทำไว้ 4.33 นาที ตั้งแต่ปี ค.ศ. 1994 ที่พบกับ อาร์เซนอล โดย แฮตทริกในวงการฟุตบอลนั้นสามารถแบ่งออกได้เป็น 3 ประเภทใหญ่ ๆ คือ 1. ฟลอว์เลสแฮตทริก (Flawless hat trick) หมายถึง การที่ทำแฮตทริกได้โดยไม่มีผู้ใดมายิงประตูคั่น 2. คลาสสิกแฮตทริก (Classic hat trick) หมายถึง การที่ทำแฮตทริกได้ภายใน 45 นาทีแรกของการแข่งขันครึ่งแรก 3. เพอร์เฟกต์แฮตทริก (Perfect hat trick) หมายถึง การที่ทำแฮตทริกได้ด้วยอวัยวะ 3 อย่างไม่ซ้ำกัน คือ เท้าซ้าย 1 เท้าขวา 1 และศีรษะ 1 อีกทั้งผู้ที่ทำแฮตทริกได้ จะได้สิทธิในการครอบครองลูกฟุตบอลลที่ใช้ในการแข่งขันเพื้อเป็นที่ระลึกหลังแข่งขันเสร็จแล้วด้วย</doc>
