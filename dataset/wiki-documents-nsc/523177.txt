<doc id="523177" url="https://th.wikipedia.org/wiki?curid=523177" title="การเลือกตั้งสมาชิกสภาผู้แทนราษฎรจังหวัดลพบุรี เขต 4 แทนตำแหน่งที่ว่าง พ.ศ. 2556">การเลือกตั้งสมาชิกสภาผู้แทนราษฎรจังหวัดลพบุรี เขต 4 แทนตำแหน่งที่ว่าง พ.ศ. 2556 การเลือกตั้งซ่อมสมาชิกสภาผู้แทนราษฎรเขต 4 ลพบุรี พ.ศ. 2556 เป็นการเลือกตั้งสมาชิกสภาผู้แทนราษฎรจังหวัดลพบุรี ภายหลังจากศาลฎีกาแผนกคดีเลือกตั้งมีคำสั่งให้มีการเลือกตั้งใหม่ เนื่องจากเห็นว่าการเลือกตั้งในปี พ.ศ. 2554 มิได้เป็นไปโดยสุจริตและเที่ยงธรรมที่มา ที่มา. คณะกรรมการการเลือกตั้ง (กกต.) ยื่นคำร้องต่อศาลฎีกาแผนกคดีเลือกตั้งขอให้มีคำสั่งให้มีการเลือกตั้งสมาชิกสภาผู้แทนราษฎรจังหวัดลพบุรี เขตเลือกตั้งที่ 4 ใหม่ เนื่องจากมีหลักฐานอันควรเชื่อได้ว่านายสุบรรณ จิระพันธุ์วาณิช อดีตนายกองค์การบริหารส่วนจังหวัดลพบุรี ซึ่งในขณะนั้นเป็นเจ้าหน้าที่ของรัฐ ได้อาศัยตำแหน่งหน้าที่ของตนกระทำการแจกแว่นตาแก่ประชาชนเพื่อจูงใจให้ผู้มีสิทธิเลือกตั้งลงคะแนนเสียงให้แก่นายเกียรติ เหลืองขจรวิทย์ อันเป็นการฝ่าฝืนพระราชบัญญัติประกอบรัฐธรรมนูญว่าด้วยการเลือกตั้งสมาชิกสภาผู้แทนราษฎรและการได้มาซึ่งสมาชิกวุฒิสภา พ.ศ. 2550 มาตรา 53 และ 57 มีผลให้การเลือกตั้งมิได้เป็นไปโดยสุจริตและเที่ยงธรรม ศาลฎีกาแผนกคดีเลือกตั้งพิเคราะห์แล้ว เห็นว่า นายสุบรรณ จิระพันธุ์วาณิช นายกองค์การบริหารส่วนจังหวัดลพบุรีในขณะนั้นเป็นผู้ให้การสนับสนุนนายเกียรติให้มาสมัครรับเลือกตั้งเป็น สมาชิกสภาผู้แทนราษฎรจังหวัดลพบุรี พรรคภูมิใจไทย โดยนายสุบรรณได้พูดผ่านเครื่องขยายเสียงต่อหน้าประชาชนได้ความว่า ให้ช่วยเลือกคนของนายสุบรรณแล้วจะมีงบประมาณที่ ตำบลเกาะรังและตำบลซับตะเคียน อำเภอชัยบาดาล จังหวัดลพบุรี เพื่อจะได้มีงบประมาณนำมาซื้อของแจกชาวบ้านอีก ดังนั้น ถ้อยคำของนายสุบรรณดังกล่าว ทำให้เข้าใจได้ทันทีว่า นายสุบรรณต้องการให้ประชาชนที่มารับแจกแว่นตาลงคะแนนเลือกตั้งให้แก่ นายเกียรติเพื่อให้ได้เป็นสมาชิกสภาผู้แทนราษฎรจังหวัดลพบุรี เขต 4 แม้ว่า ขณะที่มีการแจกแว่นสายตาทั้งสองตำบลนั้น นายเกียรติจะไม่อยู่ด้วยก็ตาม กรณีปรากฏหลักฐานอันควรเชื่อได้ว่าการที่นายสุบรรณพูดในโครงการแจกแว่นสายตาเพื่อจูงใจให้ผู้ที่มารับแจกแว่นสายตาไปลงคะแนนเสียงเลือกตั้งสมาชิกสภาผู้แทนราษฎรให้นายเกียรติ เป็นการฝ่าฝืนมาตรา 53 (1), 57 วรรคหนึ่ง แห่งพระราชบัญญัติประกอบรัฐธรรมนูญว่าด้วยการเลือกตั้งสมาชิกสภาผู้แทนราษฎรและการได้มาซึ่งสมาชิกวุฒิสภา พ.ศ. 2550 ทำให้การเลือกตั้งนั้มมิได้เป็นไปโดยสุจริตและเที่ยงธรรม จึงมีคำสั่งให้มีการเลือกตั้งสมาชิกสภาผู้แทนราษฎรจังหวัดลพบุรี เขตเลือกตั้งที่ 4 ใหม่ แทนนายเกียรติ เหลืองขจรวิทย์ ในวันที่ 28 ธันวาคม พ.ศ. 2555 คณะกรรมการการเลือกตั้งจึงได้กำหนดให้วันเสาร์ที่ 9 กุมภาพันธ์ พ.ศ. 2556 เป็นวันเลือกตั้ง และได้กำหนดวันรับสมัครเลือกตั้งในระหว่างวันที่ 22 มกราคม - 26 มกราคม พ.ศ. 2556  และกำหนดจัดให้มีการเลือกตั้งล่วงหน้าในวันที่ 2 กุมภาพันธ์ พ.ศ. 2556ผลการเลือกตั้ง ผลการเลือกตั้ง. ภายหลังมติการประชุมครั้งที่ 18/2556 เมื่อวันที่ 19 กุมภาพันธ์ พ.ศ. 2556 คณะกรรมการการเลือกตั้งจึงประกาศให้นายพหล วรปัญญา สังกัดพรรคเพื่อไทย เป็นสมาชิกสภาผู้แทนราษฎรจังหวัดลพบุรี เขตเลือกตั้งที่ 4</doc>
