<doc id="113120" url="https://th.wikipedia.org/wiki?curid=113120" title="ธงชาติแอฟริกาใต้">ธงชาติแอฟริกาใต้ ธงชาติแอฟริกาใต้ แบบที่ใช้ในปัจจุบัน ได้รับการคัดเลือกจากธงชาติที่ส่งเข้าประกวดมากกว่า 7,000 แบบ และได้เริ่มใช้ครั้งแรกเมื่อวันที่ 27 เมษายน พ.ศ. 2537 หลังจากได้มีการจัดให้มีการเลือกตั้งทั่วไปและได้มีการยุติการถือผิวในประเทศแอฟริกาใต้ในปีนั้น โดยออกแบบขึ้นเพื่อสื่อความหมายถึงชาวแอฟริกาใต้ทุกเชื้อชาติโดยไม่มีการแบ่งแยก ลักษณะของธงนี้เป็นธงสี่เหลี่ยมผืนผ้า กว้าง 2 ส่วน ยาว 3 ส่วน ตอนบนทางด้านปลายธงนั้น เป็นแถบแนวนอนพื้นสีแดงและสีน้ำเงิน แต่ละแถบกว้าง 1 ใน 3 ส่วนของความกว้างธง ทั้งสองสีนี้ถูกแบ่งตามแนวนอนด้วยแนวแถบสีรูปตัววายอักษรโรมัน (Y) ซึ่งเป็นแถบสีเขียวมีขอบสีขาว แถบดังกล่าวนี้ล้อมรูปสามเหลี่ยมสีดำมีขอบสีทองซึ่งอยู่ทางด้านคันธง เมื่อดูภาพโดยรวมแล้ว สัดส่วนของความกว้างแถบริ้วในธง เมื่อวัดจากทางด้านปลายธงจะเป็น 5:1:3:1:5 ธงนี้ นับได้ว่าเป็นธงชาติเพียงธงเดียวที่มีการใช้สีประกอบในธงถึง 6 สี โดยไม่มีสัญลักษณ์หรือลวดลายใดๆ ประกอบประวัติธงเรืออาณานิคม ประวัติ. ธงเรืออาณานิคม. หลังจากสิ้นสุดสงครามบัวร์ครั้งที่2 (พ.ศ. 2442 - 2445) และ เมื่อ พ.ศ. 2453 ได้รวบรวมดินแดนอาณานิคมต่างๆ เพื่อสถาปนาเป็นสหภาพแอฟริกาใต้ โดยใช้ ธงสหภาพ หรือ ธงยูเนี่ยนแจ็ค เป็นธงชาติสำหรับอาณานิคมในทางนิตินัย เช่นเดียวกับดินแดนอาณานิคมอื่นๆ ในครั้งนั้นได้มีการกำหนดธงเรือประเภทต่างๆสำหรับใช้ในดินแดนอาณานิคม, โดย ธงเรือแดง สำหรับ กองเรือพาณิชยนาวี และ ธงเรือน้ำเงิน สำหรับ เรือราชการที่สังกัดรัฐบาล, เรือช่วยรบ และ ใช้เป็นธงฉานหน้าหัวเรือรบของกองเรืออาณานิคม โดยให้มีตราอาร์มสหภาพ ที่ปลายธง ธงเรือดังกล่าวได้มีการใช้เป็นธงชาติบนแผ่นดินในทางพฤตินัยแทนธงยูเนี่ยนแจ็คพ.ศ. 2471 - 2537ธงผืนปัจจุบันระดับสีธงความหมายของสีธง ความหมายของสีธง. เมื่อมีการออกแบบธงนี้ใหม่ๆ นั้น ไม่ได้มีการระบุถึงความหมายของสีในธงไว้อย่างเป็นทางการ นอกจากว่าสีที่นำมาใช้ในธง เป็นสีที่เคยใช้ในธงชาติสมัยอดีตมาก่อนเท่านั้น ดังปรากฏว่า- ธงของสภาแห่งชาติแอฟริกา (African National Congress) ใช้ธงพื้นสีดำ-เขียว-เหลือง - ธงชาติเนเธอร์แลนด์ และ ธงชาติสหราชอาณาจักร (อดีตเจ้าอาณานิคมในแอฟริกาใต้) ใช้ธงที่มีสีแดง-ขาว-น้ำเงิน - ธงชาติสหภาพแอฟริกาใต้ยุค พ.ศ. 2471 - 2537 "Prinsevlag" ใช้ธงพื้นสีส้ม (แทนที่สีแดง)-ขาว-น้ำเงิน ภายในมีรูปธงชาติสหราชอาณาจักร และธงดินแดนอื่นๆ ที่รวมเข้ากันเป็นประเทศแอฟริกาใต้ในปัจจุบัน อย่างไรก็ตาม เฟรเดอริค จี. บราวเนล (Frederick G. Brownell) ผู้ออกแบบธงชาติแอฟริกาใต้แบบปัจจุบัน ได้กล่าวว่า สีแดงในธง หมายถึงเลือดของประชาชนที่หลังไหลออกมา ตลอดการต่อสู้และความขัดแย้งในแอฟริกาใต้ที่เกิดขึ้นหลายต่อหลายครั้ง คำอธิบายสีธงชาติแอฟริกาใต้อย่างไม่เป็นทางการแห่งหนึ่งได้ระบุไว้ว่า แนวแถบคล้ายตัว Y นั้น หมายถึงการรวมชาติให้เป็นเอกภาพ สีน้ำเงินนั้นหมายถึงผืนฟ้าและมหาสมุทรที่โอบล้อมประเทศนี้ไว้ สีเขียวหมายถึงการกสิกรรมและทรัพยากรธรรมชาติ เป็นองค์ประกอบสำคัญของแอฟริกาใต้ ซึ่งจะขาดไปมิได้ สีเหลืองหมายถึงทรัพยากรแร่ธาตุภายในประเทศและประชาชนเชื้อชาติต่างๆ ในแอฟริกาใต้ และสีขาว หมายถึงสันติภาพและชนผิวขาวในประเทศนี้ อย่างไรก็ตาม รัฐบาลได้ปฏิเสธการนิยามความหมายในเชิงสัญลักษณ์ดังกล่าว</doc>
