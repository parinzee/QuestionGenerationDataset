<doc id="640294" url="https://th.wikipedia.org/wiki?curid=640294" title="เมะงุมิ คุริฮะระ">เมะงุมิ คุริฮะระ เมะงุมิ คุริฮะระ (; ; 31 กรกฎาคม ค.ศ. 1984 — ) เป็นนักกีฬาวอลเลย์บอลหญิงชาวญี่ปุ่น ผู้ทำหน้าที่ให้แก่สังกัดโอะกะยะมะซีกัลส์ นอกจากนี้ เธอยังทำหน้าที่ร่วมกับวอลเลย์บอลหญิงทีมชาติญี่ปุ่นในการแข่งขันโอลิมปิกฤดูร้อน 2004 และ 2008 ทั้งนี้ เธอมีชื่อเล่นคือ "ปรินเซสเม็ก" (プリンセス・メグ) ทั้งนี้ เธอเคยเข้าแข่งขันในระดับอาชีพร่วมกับฮะรุกะ มิยะชิตะ ให้แก่สังกัดสโมสรโอะกะยะมะซีกัลส์ประวัติ ประวัติ. เมะงุมิ คุริฮะระ เริ่มเล่นวอลเลย์บอลตั้งแต่เป็นนักเรียนระดับชั้นเกรดสี่ เธอรู้สึกว่าการเล่นวอลเลย์บอลดีขึ้นเมื่อครั้งที่อยู่โรงเรียนมัธยมต้นโอตสึ ที่ฮิเมะจิ จังหวัดเฮียวโงะ และในเดือนมิถุนายน ค.ศ. 1998 เมื่อเธอเป็นนักเรียนระดับชั้นเกรดแปด เธอก็ได้ย้ายที่เรียนใหม่ โดยเข้าศึกษาต่อที่โรงเรียนมัธยมปลายยุวสตรีมิทะจิริ (ปัจจุบันเปลี่ยนชื่อเป็นโรงเรียนมัธยมปลายเซเอ) ที่โฮฟุ จังหวัดยะมะงุชิ และได้สามประสบการณ์ในการแข่งขันวอลเลย์บอลระดับมัธยมปลาย ซึ่งได้แก่ รายการอินเตอร์-ไฮสคูล, มหกรรมกีฬาแห่งชาติญี่ปุ่น และการแข่งขันวอลเลย์บอลในฤดูใบไม้ผลิ จากนั้น เธอได้รับเลือกให้เป็นหนึ่งในนักกีฬาวอลเลย์บอลหญิงทีมชาติญี่ปุ่นเมื่อเป็นนักเรียนชั้นที่ปีสามของโรงเรียนมัธยมปลาย ในปี ค.ศ. 2003 เธอได้เข้าร่วมทีมเอ็นอีซี เรดร็อกเก็ตส์ ในการแข่งขันวี.ลีก (วี.พรีเมียร์ลีก) เธอชนะรางวัลอินทรีสาวซึ่งเป็นธงอินทรีดำในเดือนพฤษภาคมของปีดังกล่าว ในการแข่งขันวอลเลย์บอลเวิลด์คัพเมื่อเดือนพฤศจิกายน ค.ศ. 2003 เธอซึ่งอยู่ในวัย 19 ปีได้เป็นจุดดึงดูดความสนใจร่วมกับคะนะ โอยะมะ ปีถัดมา เธอได้เข้าร่วมการแข่งขันโอลิมปิกฤดูร้อน 2004 และทีมของเธอประสบความสำเร็จโดยได้อันดับห้าจากการแข่งขันครั้งดังกล่าว เดือนตุลาคม ค.ศ. 2004 เธอถูกไล่ออกจากทีมเอ็นอีซี เรดร็อกเก็ตส์ โดยเหตุผลที่เธอได้รับคือ "รูปแบบของเธอไม่เข้ากันกับรูปแบบของทีมเอ็นอีซี" โดยมีข่าวลือว่าจะมีการโอนย้ายเธอสู่การแข่งขันลีกวอลเลย์บอลอิตาลี แต่แล้วเธอก็ได้เข้าร่วมทีมไพโอเนียร์เรดวิงส์ในเดือนพฤศจิกายน ค.ศ. 2004 เมะงุมิ คุริฮะระ ไม่สามารถเข้าร่วมการแข่งขันวี.ลีก ของฤดูกาล 2004–05 เนื่องด้วยกฎของการประชุมที่ว่า "ผู้เล่นที่เซ็นสัญญากับสโมสรหลังจากเริ่มฤดูกาลแข่งขันไปแล้ว ไม่สามารถร่วมการแข่งในลีกช่วงดังกล่าวได้" ครั้นเมื่อมีการแข่งขันชิงธงครั้งหนึ่งได้จัดขึ้นเป็นธงอินทรีดำ ซึ่งมีขึ้นในเดือนพฤษภาคม ค.ศ. 2005 เธอได้เป็นผู้มีส่วนช่วยให้ทีมสามารถคว้าแชมป์การแข่ง ภายหลังจากการประชุม เธอได้ออกจากทีมไปในช่วงระยะเวลาหนึ่ง เนื่องด้วยความขัดแย้งที่มีต่ออารี เซริงเงอร์ ซึ่งดำรงตำแหน่งผู้อำนวยการ แต่แล้วเธอก็ได้กลับมาทำหน้าที่ต่อในช่วงกลางเดือนสิงหาคม และสำหรับฤดูกาล 2005–06 เธอได้มีส่วนร่วมนับตั้งแต่นัดเปิดเกม นับว่าเธอเป็นผู้มีส่วนช่วยในการพาทีมไพโอเนียร์เรดวิงส์เข้าครองแชมป์การแข่งขันในช่วงสองฤดูกาลแรกเป็นอย่างมาก รวมถึงเธอยังได้รับรางวัลนักกีฬายอดเยี่ยมสาขาช่วยเหลือยอดเยี่ยม, เสิร์ฟยอดเยี่ยม และหนึ่งใน 6 นักกีฬายอดเยี่ยม ในปี ค.ศ. 2006 เธอได้รับเลือกในการทำหน้าที่ร่วมกับวอลเลย์บอลหญิงทีมชาติญี่ปุ่น แต่เธอได้รับบาดเจ็บระหว่างการฝึกซ้อมที่ค่ายและได้รับการส่งตัวไปฟื้นฟูสมรรถภาพในช่วงระยะเวลาประมาณครึ่งปี ในเดือนมิถุนายน ค.ศ. 2011 เธอได้ออกไปจากทีมไพโอเนียร์เรดวิงส์ เมื่อวันที่ 11 กรกฎาคม ค.ศ. 2012 ทางสโมสรวอลเลย์บอลโอะกะยะมะซีกัลส์ ได้ประกาศว่าเมะงุมิ คุริฮะระ จะย้ายจากสังกัดสโมสรไดนาโมคาซาน เพื่อร่วมทีมของตนในฤดูกาลถัดไปสังกัดสโมสรสังกัดสโมสร. - โรงเรียนมัธยมปลายยุวสตรีมิทะจิริ (ค.ศ. 2000–2003) - เอ็นอีซี เรดร็อกเก็ตส์ (ค.ศ. 2003–2004) - ไพโอเนียร์เรดวิงส์ (ค.ศ. 2004–2011) - ไดนาโมคาซาน (ค.ศ. 2011–2012) - โอะกะยะมะซีกัลส์ (ค.ศ. 2012–2014) - ฮิตะชิรีวาเล (ค.ศ. 2014–ปัจจุบัน)รางวัลที่ได้รับบุคคลรางวัลที่ได้รับ. บุคคล. - ค.ศ. 2006 - ผู้เล่นทรงคุณค่า, เสิร์ฟยอดเยี่ยม, หนึ่งใน 6 นักกีฬายอดเยี่ยม วี.ลีก ครั้งที่ 12 - ค.ศ. 2007 - เสิร์ฟยอดเยี่ยม (สถิติใหม่) วี.พรีเมียร์ลีก ฤดูกาล 2006-07 - ค.ศ. 2008 - "เสิร์ฟยอดเยี่ยม" วอลเลย์บอลเวิลด์กรังด์ปรีซ์ 2008 - ค.ศ. 2008 - "ทำคะแนนยอดเยี่ยม" วอลเลย์บอลเวิลด์กรังด์ปรีซ์ 2008 - ค.ศ. 2009 - เสิร์ฟยอดเยี่ยม วี.พรีเมียร์ลีก ฤดูกาล 2008-09สโมสรสโมสร. - ค.ศ. 2006 - วี.ลีก ครั้งที่ 12 - ชนะเลิศ, ร่วมกับไพโอเนียร์เรดวิงส์ - ค.ศ. 2008 - ชิงถ้วยพระราชทานสมเด็จพระจักรพรรดินี - รองชนะเลิศ, ร่วมกับไพโอเนียร์เรดวิงส์ทีมชาติทีมชาติ. - ค.ศ. 2003: อันดับ 5 ในการแข่งขันเวิลด์คัพ ที่ประเทศญี่ปุ่น - ค.ศ. 2004: อันดับ 5 ในการแข่งขันกีฬาโอลิมปิก ที่กรุงเอเธนส์ - ค.ศ. 2007: อันดับ 7 ในการแข่งขันเวิลด์คัพ ที่ประเทศญี่ปุ่น - ค.ศ. 2008: อันดับ 5 ในการแข่งขันกีฬาโอลิมปิก ที่กรุงปักกิ่ง - ค.ศ. 2010: เหรียญทองแดง ในการแข่งขันชิงแชมป์โลก</doc>
