<doc id="291201" url="https://th.wikipedia.org/wiki?curid=291201" title="สายธาร นิยมการณ์">สายธาร นิยมการณ์ สายธาร นิยมการณ์ (ชื่อเล่น : ต่าย) เป็นนักร้อง นักแสดงชาวไทย เกิดเมื่อวันที่ 2 มกราคม พ.ศ. 2519 เริ่มมีผลงานจากการถ่ายแบบโฆษณา และมีผลงานภาพยนตร์สร้างชื่อเสียงให้กับเธอได้แก่ อนึ่ง คิดถึงพอสังเขป, สมศรี โปรแกรมดีปีนี้มีน้อง และ ม.6/2 ห้องครูวารีประวัติ ประวัติ. สายธาร นิยมการณ์ ชื่อเล่น ต่าย เกิดเมื่อวันที่ 2 มกราคม พ.ศ. 2519 เป็นชาวเชียงราย เข้าสู่วงการด้วยการถ่ายแบบโฆษณา และแสดงภาพยนตร์เรื่องแรก โดยรับบทเป็นนักแสดงประกอบเรื่อง กลิ้งไว้ก่อนพ่อสอนไว้ เมื่อปีพ.ศ. 2534 โดยออกมาเพียงฉากเดียว หลังจากนั้นมีผลงานแสดงภาพยนตร์สร้างชื่อคือเรื่อง ม.6/2 ห้องครูวารี เมื่อปีพ.ศ. 2537 และแสดงอีกครั้งในภาค 2 เมื่อปีพ.ศ. 2539 นอกจากนั้นยังเคยออกอัลบั้มเพลง เป็นผลงานสตูดิโออัลบั้มเดี่ยวภายใต้สังกัดนีโอมิวสิก ในปี พ.ศ. 2540 กับอัลบั้ม "ต่าย สายธาร" มีเพลงดังในช่วงขณะออกอัลบั้มอย่าง "ฝนตกรถติด (ทุกที)" และเพลง "คิดอะไรกับฉันหรือเปล่า" นอกเหนือจากงานแสดงภาพยนตร์ และจากเพลงอัลบั้มชุดเดี่ยวแล้ว สายธาร นิยมการณ์ยังมีผลงานละครโทรทัศน์ที่แสดงกับทุกช่อง ได้แก่ หวานมันฉันคือเธอ, คุณหญิงพวงแข, ปีหนึ่งเพื่อนกันและวันอัศจรรย์ของผม, แม่ศรีไพร เป็นต้น ถือว่าเธอเป็นนักแสดงที่ดังมากๆในช่วงปีพ.ศ. 2536 - พ.ศ. 2543 เมื่อครั้งยังมีชื่อเสียงเคยคบหากับอภิชาติ พัวพิมล (ชื่อเล่น: อ๊อฟ) นักแสดงชื่อดัง บุตรชายของสีดา พัวพิมล ปัจจุบันได้เลิกราจากวงการบันเทิงแล้ว โดยใช้ชีวิตอยู่ที่จังหวัดเชียงใหม่ จบการศึกษาจากวิทยาลัยกรุงเทพธนบุรี และช่วยงานสาธาณะกุศลกับมูลนิธิร่วมกตัญญู ใน ปี 2554 เดือนธันวาคม ต่ายตกเป็นข่าวถูกแฟนหนุ่มไนท์ รัฐพล จุลเปมะซ้อมและต่ายได้โพสต์ภาพเธอถูกซ้อมลงในfacebook และปี 2557 เดือนมีนาคม ต่ายตกเป็นข่าวมีคลิปทะเลาะกับแท็กซี่ เพราะโดนคนขับตะคอกใส่หน้าผลงานภาพยนตร์ผลงาน. ภาพยนตร์. - เพื่อนกันเฉพาะวันหยุด - สมศรี โปรแกรมดีปีนี้มีน้อง - ก.ข.ค. โรงเรียนนอก - ตุ๊ ต๊ะ ต๋อม แต๋ม สุภาพบุรุษตัวต. - ม 6/2 ห้องครูวารี - โก๊ะจ๋าป่านะโก๊ะ ภาค 1 และ ภาค 2 - อนึ่ง คิดถึงพอสังเขป - กลิ้งไว้ก่อนพ่อสอนไว้ (ไม่มีขึ้นเครดิต)ละครละคร. - หวานมันฉันคือเธอ (2536) - หวานมันส์ วันอลวนคู่กับ (2536) - คุณหญิงพวงแข (2536) - ยอดคุณลูก (2538) - ร้อยรสบทละคร ตอน แก๊งค์โย่โซโล่รัก(แต่ขอกั๊กใจ)ให้เธอคนเดียว (2539) - ปีหนึ่งเพื่อนกันและวันอัศจรรย์ของผม (2539) - ก้านกฤษณา (2539) - แม่ศรีไพร (2539) - ไม้อ่อน (2539) - เสน่ห์ลูกทุ่ง (2541) - ตามรอยรัก (2542) - พิษน้ำผึ้ง (2542) - บุญตั้งไข่ - บัวแล้งน้ำ (2543) ช่อง 7 - บัวกลางบึง (2545) - ทับตะวัน (2546) - ยุ่งนักรักซะเลย ช่อง 3 - หลานสาวคุณหญิง ช่อง 5 - ไฟอมตะ (2553) - เซน...สื่อรักสื่อวิญญาณ (2554) ตอน รักลองของ (รับเชิญ) - ผมม้า หน้าเต่อ (2559) พีพีทีวี (รับเชิญ) - สาปดอกสร้อย (2559) ช่อง 7 - Princess Hours Thailand รักวุ่นๆเจ้าหญิงจอมจุ้น (2560) ทรูโฟร์ยู - ทหารกล้ากรุงศรีอยุธยา (2560) ช่อง 5 - I Sea U ฉันรักทะเล...ที่มีเธอ (2561) ทรูโฟร์ยู - Kiss Me Again จูบให้ได้ถ้านายแน่จริง (2561) จีเอ็มเอ็ม 25ซิทคอมซิทคอม. - โลมา กล้าท้าฝัน - นัดกับนัด รับบทเป็น ต๊อบผลงานมิวสิควิดีโอผลงานมิวสิควิดีโอ. - กว่าจะรู้ ตวงสิทธิ์ เรียมจินดา (2536) - 14 กุมภา โจ-ก้อง (2538)งานเพลงงานเพลง. - อัลบั้ม ต่าย สายธาร สังกัด นีโอ มิวสิก</doc>
