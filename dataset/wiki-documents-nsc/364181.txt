<doc id="364181" url="https://th.wikipedia.org/wiki?curid=364181" title="โรงเรียนปลายพระยาวิทยาคม">โรงเรียนปลายพระยาวิทยาคม โรงเรียนปลายพระยาวิทยาคม เป็นสถานศึกษาขนาดกลางตั้งอยู่เลขที่ 4 ถนนอ่าวลึก - พระแสง ตำบลปลายพระยา อำเภอปลายพระยา จังหวัดกระบี่ โดยคนทั่วไปส่วนใหญ่มักเรียกว่า "โรงเรียนมอ หรือ โรงเรียนปลายยา" ก่อตั้งขึ้นเมื่อเดือนมิถุนายน พุทธศักราช 2519 (วันที่ไม่ปรากฏชัด) โดยนายวิสูตร ขนอม ตำแหน่งอาจารย์ 1 โรงเรียนอ่าวลึกประชาสรรค์ มาดำรงตำแหน่งเป็นครูใหญ่อยู่ในขณะนั้น โดยได้รับงบประมาณการก่อสร้างอาคารเรียนแบบถาวร แบบ 216 ก 6 ห้องเรียน 1 หลัง บ้านพักครู 2 หลัง บ้านพักนักการภารโรง 1 หลัง ห้องน้ำนักเรียน 1 หลัง โดยใช้ที่ดินของกระทรวงศึกษาธิการ เนื้อที่ 168 ไร่ ในการก่อสร้างของสมัยนั้นประวัติ ประวัติ. โรงเรียนปลายพระยาวิทยาคม สร้างขึ้นเมื่อปีพุทธศักราช 2519 เนื่องจากก่อนหน้านั้น ได้รับการอนุมัติจาก(กระทรวงศึกษาธิการ) ให้เปิดสอนครั้งแรกในระดับมัธยมศึกษาตอนต้นเป็นครั้งแรกเมื่อปีพุทธศักราช 2519 โดยตอนแรกได้อาศัยอาคารเรียนของโรงเรียนบ้านบางเหียน เป็นสถานที่เรียนชั่วคราว ทำการรับนักเรียนแบบสหศึกษา ในปีการศึกษานั้นรับนักเรียนได้จำนวน 22 คน มีครูประจำการจำนวน 4 คน ต่อมาได้รับงบประมาณการก่อสร้างอาคารเรียนแบบถาวร แบบ 216 ก ห้องเรียน 1 หลัง บ้านพักครู 2 หลัง บ้านพักนักการภารโรง 1 หลัง ห้องน้ำนักเรียน 1 หลัง โดยใช้ที่ดินของกระทรวงศึกษาธิการ เนื้อที่ 168 ไร่ ในการก่อสร้าง และห่างจากที่เรียนชั่วคราวประมาณ 1 กิโลเมตร เมื่อทำการก่อสร้างอาคารเรียน และอาคารประกอบแล้วเสร็จ จึงได้ย้ายไปยังที่เรียนใหม่เมื่อเดือนมิถุนายน พุทธศักราช 2520 โดยในขณะนั้นมีครูประจำการจำนวน 6 คน ในครั้งนั้น ปัจจุบันเปิดรับนักเรียน ชั้นมัธยมปีที่ 1 - 6 เมื่อมีนักเรียนเพิ่มขึ้นก็สร้างอาคารเรียนขึ้นอีกหลัง โดยใช้ชื่อว่า "อาคาร 20 ปี" ซึ่งก่อสร้างขึ้นในภายหลัง ในบริเวณใกล้ๆกันของ "อาคาร 20 ปี" เป็นสระน้ำขนาดใหญ่ ไว้สำหรับใช้อุปโภคและบริโภค สำหรับครูและบุคลากรภายในโรงเรียน ปัจจุบันโรงเรียนปลายพระยาวิทยาคมเป็นสถานศึกษาระดับมัธยมขนาดกลาง มีนักเรียนกว่า 1,200 คน บุคลากรประมาณ 60 คน ครูต่างประเทศ 2 คนสัญลักษณ์ประจำโรงเรียนสัญลักษณ์ประจำโรงเรียน. - ดอกส้าน หมายถึง ดอกไม้ประจำโรงเรียน - ก้านปาล์มน้ำมัน หมายถึง อาชีพของคนในชุมชนส่วนใหญ่ - ดาบ หมายถึง สัญลักษณ์ของจังหวัดกระบี่ - รัศมี 19 แฉก หมายถึง ปีพุทธศักราชที่ก่อตั้งโรงเรียนคติพจน์ประจำโรงเรียน คติพจน์ประจำโรงเรียน. "ขนฺติ หิต สุขา วหา" แปลว่า ความอดทนนำมาซึ่งประโยชน์สุขสีประจำโรงเรียน สีประจำโรงเรียน. - สีดำ คือ ความอดทน - สีแดง คือ เลือดอันเข้มข้นคณะสีประจำโรงเรียน คณะสีประจำโรงเรียน. - เขียวมรกต - เหลืองบุษราคัม - ชมพูพลอยชมพู - ฟ้าเพทายเพลงมาร์ชประจำโรงเรียน เพลงมาร์ชประจำโรงเรียน. เพลงมาร์ชปลายพระยาวิทยาคม เหล่านักเรียนปลายพระยาวิทยาคม เทิดองค์สี่ยึดมั่นการศึกษา การเรียนดี กีฬาเด่น เป็นปรัชญา ความอดทนนำสุขมาสถาบันเรา ภูมิทัศน์โดดเด่นเป็นสง่า ดงดอกส้านตระการตามีป่าเขา ปลายพระยาแหล่งปลูกปาล์มมานานเนาว์ พัฒนาบ้านเมืองเราให้ก้าวไกล- รักสะอาด มีวินัย ตั้งใจเรียน มุ่งพากเพียรทำดีมิหวั่นไหว รู้หน้าที่และสิทธิความเป็นไทย คุณธรรมน้อมนำใจตลอดมา สีดำแดง นั่นหรือ คืออำนาจ เชิดชูชาติ ศาสน์ กษัตรา งามมารยาทปราชญ์เปรื่องเลื่องลือชา นามว่า "ปลายพระยาวิทยาคม" ฯทำเนียบผู้บริหาร ทำเนียบผู้บริหาร. ตั้งแต่ปีพุทธศักราช 2519 ถึงปัจจุบัน โรงเรียนปลายพระยาวิทยาคม มีผู้บริหารทั้งหมด 9 ท่านคณะผู้บริหารโรงเรียนปลายพระยาวิทยาคม คณะผู้บริหารโรงเรียนปลายพระยาวิทยาคม. นายธนูศักดิ์ พยัฆเนตร ผู้อำนวยการโรงเรียนปลายพระยาวิทยาคม นายกมลชัย กลางรัก รองผู้อำนวยการกลุ่มงานบริหารทั่วไป นางสารพัฒน์ รัตนบุรานินท์ รองผู้อำนวยการกลุ่มงานบริหารวิชาการ นายศักดิพันธ์ จันทร์เพชร รองผู้อำนวยการกลุ่มงานบริหารบุคลากรอาคารแและสถานที่ภายในโรงเรียน อาคารแและสถานที่ภายในโรงเรียน. โรงเรียนปลายพระยาวิทยาคมประกอบไปด้วยอาคารต่าง ๆ ดังต่อไปนี้- อาคาร 20 ปี เป็นที่ทำการของสำนักงานผู้อำนวยการ, งานการเงิน บัญชี และพัสดุ, สำนักงานวิชาการ, งานสารบรรณ, งานบุคลากร, งานแผนงาน สารสนเทศ, งานแนะแนว, งานธุรการ, งานทะเบียนนักเรียน, ห้องโสตทัศนศึกษา, ห้องศูนย์มัลติมิเดีย, กลุ่มสาระการเรียนรู้การงานอาชีพและเทคโนโลยี (คอมพิวเตอร์), กลุ่มสาระการเรียนรู้คณิตศาสตร์, กลุ่มสาระการเรียนรู้ภาษาไทย และกลุ่มสาระการเรียนรู้ภาษาต่างประเทศ - อาคาร 216 ก ประกอบไปด้วยห้องงานปกครอง และกิจการนักเรียน, ห้องประชาสัมพันธ์, ห้องสหกรณ์, กลุ่มสาระการเรียนรู้วิทยาศาสตร์, กลุ่มสาระการเรียนรู้สังคมศึกษา ศาสนา และวัฒนธรรม และกลุ่มสาระการเรียนรู้การงานอาชีพและเทคโนโลยี (คอมพิวเตอร์), กลุ่มสาระการเรียนรู้สุขศึกษาและพลศึกษา และห้องพยาบาล - อาคารช่าง ประกอบไปด้วยห้องเรียนกลุ่มสาระการเรียนรู้สังคมศึกษา ศาสนา และวัฒนธรรมจำนวน 1 ห้องเรียน, ห้องเรียนกลุ่มสาระการเรียนรู้การงานอาชีพและเทคโนโลยีจำนวน 1 ห้องเรียน, ธนาคารขยะโรงเรียน, ห้องชุมนุมอย.น้อย - อาคารตึกคหกรรม เป็นอาคารเรียนทางด้านคหกรรม (วิชางานบ้าน) ด้านล่างเป็นห้องเรียนวิชาศิลปะ และคหกรรม ส่วนด้านบนเป็นห้องเรียนวิชาดนตรีศึกษา - ห้องนาฏศิลป์ ประกอบไปด้วยห้องเรียนนาฏศิลป์ล้วนจำนวน 1 ห้องเรียน ตั้งอยู่บริเวณด้านหน้าตึกคหกรรม - อาคารเกษตรอุตสาหกรรม เป็นที่อาคารเรียนวิชาเกษตร (ปาล์มน้ำมัน) และวิชางานธุรกิจ - งานช่าง - หอประชุม ประกอบไปด้วยโรงอาหาร และหอประชุม - ห้องสมุด อยู่บริเวณด้านล่างอาคาร 20 ปี เป็นที่รวบรวมหนังสือและสื่อทางเทคโนโลยี สำหรับคณะครู และนักเรียนชีวิตในโรงเรียน ชีวิตในโรงเรียน. นักเรียนมีคุณธรรม จริยธรรม มีคุณภาพและศักยภาพในการแข่งขันทั้งทางด้านวิชาการ และการกีฬา รู้จักบริหารทรัพยากรในท้องถิ่น มีความสามารถด้านวิทยาศาสตร์เทคโนโลยี และรักความเป็นไทยเกียรติยศของโรงเรียนเกียรติยศของโรงเรียน. 1. โรงเรียนได้รับรางวัลโรงเรียนพระราชทานสถานศึกษาดีเด่น ในปี พ.ศ. 2543 2. โรงเรียนได้รับรางวัลโรงเรียนปฏิรูปการศึกษาดีเด่น ของเขตการศึกษา 4 ในปี พ.ศ. 2543 3. โรงเรียนได้รับการประเมินโรงเรียนตั้นแบบโรงเรียนในฝัน ในปี พ.ศ. 2548 4. โรงเรียนได้รับรางวัลสถานศึกษาแระแนวอาชีพดีเด่นระดับสามัญศึกษา ในปี พ.ศ. 2548 5. โรงเรียนได้รับรางวัลกระบี่เมืองสะอาด เฉลิมพระเกียรติเนื่องในโอกาสมหามงคลเฉลิมพระชนมพรรษา 80 พรรษา ในปี พ.ศ. 2550 6. โรงเรียนได้รับรางวัลการประเมินคุณภาพภายนอกจากสำนักงานรับรองมาตรฐาน และประเมินคุณภาพการศึกษาภายนอกรอบสอง อยู่ในระดับคุณภาพดีมาก 17 มาตรฐานใน 18 มาตรฐาน ในปี พ.ศ. 2551 7. โรงเรียนได้รับรางวัลโรงเรียนขนาดกลาง ดำเนินการตามนโยบายห้องสมุด 3 ดี ได้รับรางวัล ระดับดีเด่น 8. โรงเรียนได้รับรางวัลโรงเรียนขนาดกลาง ดำเนินการพัฒนายกระดับคุณภาพการจัดการศึกษาในโรงเรียนมัธยมศึกษา ได้รับรางวัลระดับดีเด่น</doc>
