<doc id="156324" url="https://th.wikipedia.org/wiki?curid=156324" title="กองบังคับการวิทยาการ ภาค 3">กองบังคับการวิทยาการ ภาค 3 กองบังคับการวิทยาการ ภาค 3 เป็นหน่วยงานภายใต้การปฏิบัติหน้าที่ของกองทะเบียนประวัติอาชญากร ซึ่งมีฐานะเป็นกองบังคับการ โดยขึ้นตรงต่อสำนักงานนิติวิทยาศาสตร์ตำรวจ มีอำนาจหน้าที่และความรับผิดชอบโดยตรงเกี่ยวกับการรับผิดชอบควบคุมเกี่ยวกับงานพิมพ์ลายพิมพ์นิ้วมือของผู้กระทำความผิด รับและแจ้งผลการตรวจสอบลายพิมพ์นิ้วมือของผู้ต้องหา ศพซึ่งเกิดจากการตายผิดธรรมชาติ จำเลย และนักโทษที่เข้าใหม่ ขอปรับชั้นนักโทษ การขอพักการลงโทษแก่ผู้กระทำความผิด การขอพระราชทานอภัยโทษ ควบคุมนักโทษหลบหนีและนักโทษประหารชีวิต บุคคลพ้นโทษ บุคคลที่เป็นที่ต้องการตัว บุคคลที่ถูกอายัดตัว บุคคลต้องห้ามเข้าราชอาณาจักร รวมทั้งการควบคุมผู้ประพฤติที่ส่งตัวมาจากสำนักงานควบคุมความประพฤติ ผู้ขออนุญาตและผู้ขอสมัครงานที่ส่วนราชการหรือภายในองค์กรอื่น ทั้งภายในและภายนอกประเทศที่จัดส่งมาให้ดำเนินการ งานจัดทำบัญชีต้องโทษ งานติดตามผลคดีและการไปคัดผลคดีจามกรมอัยการฯ และการจัดส่งเจ้าหน้าที่ไปพิมพ์ลายพิมพ์นิ้วมือตามที่หน่วยงานราชการหรือองค์กรต่าง ๆ ตามที่ได้ขอรับความร่วมมือ โดยแบ่งส่วนราชการออกเป็น 4 หน่วยงาน คือ1. งาน 1 ลายพิมพ์นิ้วมือเกี่ยวกับคดีในส่วนกลาง 2. งาน 2 ลายพิมพ์นิ้วมือเกี่ยวกับคดีในส่วนภูมิภาค 3. งาน 3 ลายพิมพ์นิ้วมือเกี่ยวกับคดีในส่วนภูมิภาค 4. งาน 4 ลายพิมพ์นิ้วมือผู้ขออนุญาตและสมัครงานทั่วราชอาณาจักร</doc>
