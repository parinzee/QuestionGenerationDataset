<doc id="33605" url="https://th.wikipedia.org/wiki?curid=33605" title="เทอร์โบเกียร์">เทอร์โบเกียร์ เทอร์โบเกียร์ () เป็นเฟรมเวิร์กขนาดใหญ่ สำหรับพัฒนาโปรแกรมประยุกต์บนเว็บที่ใช้ภาษาไพทอน สร้างขึ้นโดยการนำเอาส่วนโปรแกรมที่พัฒนาเรียบร้อยแล้ว เช่น MochiKit SQLObject CherryPy และ Kid ประกอบกับโปรแกรมที่เขียนขึ้นมาสำหรับเทอร์โบเกียร์โดยเฉพาะมารวมกัน ทำให้ส่วนโปรแกรมต่าง ๆ ทำงานร่วมกันได้โดยง่าย เทอร์โบเกียร์ออกแบบตามสถาปัตยกรรม Model-view-controller คล้ายกับ Struts และ Ruby on Rails เทอร์โบเกียร์ออกแบบมาเพื่อการสร้างโปรแกรมประยุกต์บนเว็บอย่างรวดเร็วในภาษาไพทอนส่วนประกอบส่วนประกอบ. - SQLObject ทำหน้าที่เป็น Model - SQLObject เป็นส่วนหลังที่จัดการกับข้อมูลซึ่งสามารถ สร้างฐานข้อมูล หรือติดต่อกับฐานข้อมูลที่มีอยู่แล้วบนเครื่องแม่ข่ายฐานข้อมูล - Kid ทำหน้าที่เป็น View - Kid เป็นระบบส่วนหน้าซึ่งใช้หลักการสร้างแม่แบบสำหรับไฟล์ XHTML และ XML ซึ่งสามารถแทรกคำสั่งคล้ายภาษาไพทอนเข้าไปได้ในรูปแบบ XML - CherryPy ทำหน้าที่เป็น Controller - CherryPy เป็นมิดเดิลแวร์สำหรับโปรแกรมประยุกต์บนเว็บ ซึ่งสามารถทำให้การพัฒนาโปรแกรมประยุกต์ทำได้ โดยการสร้างตัวจัดการเหตุการณ์ที่ส่งคืนข้อมูลให้กับระบบแม่แบบ (ในกรณีของเทอร์โบเกียร์) ตัวจัดการเหตุการณ์นี้สามารถรับข้อมูลในรูปแบบ JSON ซึ่งมักถูกใช้บ่อยในการใช้เทคนิค AJAX CherryPy สามารถเป็นแม่ข่ายเว็บหรือทำงานร่วมกับแม่ข่ายเว็บอื่นที่เข้ากันได้กับสิ่งแวดล้อม WSGI (รวมถึง Apache2 ด้วย) - MochiKit เป็นตัวเลือกในเทอร์โบเกียร์ - MochiKit เป็นคลังโปรแกรมภาษาจาวาสคริปต์ สำหรับเขียนโปรแกรมภาษาจาวาสคริปต์ ในรูปแบบที่คล้ายภาษาไพทอน MochiKit มักใช้เพื่อช่วยในการใช้เทคนิค AJAX เนื่องจาก MochiKit มีลักษณะเด่นซึ่งช่วยให้ใช้เทคนิค AJAX ง่ายขึ้น</doc>
