<doc id="509165" url="https://th.wikipedia.org/wiki?curid=509165" title="รุ่งรัตน์ นราตรีกุล">รุ่งรัตน์ นราตรีกุล รุ่งรัตน์ นราตรีกุล หรือ รุ่งรัตน์ ต.พิทักษ์กลการ เป็นนักมวยไทยชาวไทยระดับแถวหน้าของประเทศ ผู้ซึ่งเคยชนะในการแข่งขัน 12 ไฟต์ติดต่อกัน และเป็นหนึ่งในนักมวยไทยผู้เข้าแข่งขันรายการศึกวันสถาปนา 67 ปี เวทีราชดำเนิน ที่จัดขึ้น ณ วันที่ 24 ธันวาคม พ.ศ. 2555 โดยได้พบกับคู่ชกอย่างธนญชัย ท.แสงเทียนน้อย วันที่ 5 ธันวาคม พ.ศ. 2556 รุ่งรัตน์ได้รับการกำหนดเข้าแข่งขันคู่เอกศึกมวยไทยเทิดไท้องค์ราชันย์ ที่จัดขึ้น ณ เวทีมวยชั่วคราวหน้าที่ว่าการอำเภอตะกั่วป่า จังหวัดพังงา โดยได้พบกับราฟี สิงห์ป่าตอง ซึ่งเป็นนักมวยไทยชาวฝรั่งเศส ที่ทั้งคู่เคยเสมอกันมาแล้วครั้งหนึ่งประวัติ ประวัติ. วันที่ 25 กรกฎาคม พ.ศ. 2553 รุ่งรัตน์เข้าแข่งขันคู่เอกรายการศึกมวยไทย 7 สี โดยได้พบกับคู่ชกชื่อพยัคฆ์อีสาน ศิษย์อุ๊อุบล ซึ่งรุ่งรัตน์เป็นฝ่ายต่อน้ำหนักให้ 2 ปอนด์ และในการแข่งขันยกที่สี่นี้เอง ที่รุ่งรัตน์เกิดอาการตะคริวขึ้นที่ขาขวา รวมถึงในยกที่ห้าพยัคฆ์อีสานเป็นฝ่ายคุมเกม ส่งผลให้รุ่งรัตน์เป็นฝ่ายแพ้คะแนนจากการแข่งครั้งดังกล่าว วันที่ 13 มิถุนายน พ.ศ. 2554 รุ่งรัตน์เข้าแข่งขันคู่เอกรายการศึกมวยไทย 7 สี ซึ่งเขาเป็นฝ่ายชนะคะแนนต่อเพชรเอก ลูก บ.ก. ส่วนในวันที่ 24 มิถุนายน รุ่งรัตน์เข้าแข่งขันคู่เอกรายการศึกขุนศึกตระกูลหยาง โดยได้พบกับฤทธิจักร แก้วสัมฤทธิ์ ที่ซึ่งรุ่งรัตน์เคยเป็นฝ่ายแพ้คะแนนที่เวทีมวยอ้อมน้อยมาแล้วครั้งหนึ่ง วันที่ 15 กันยายน รุ่งรัตน์เข้าแข่งขันในรองคู่เอกรายการศึกดาวรุ่งชูเจริญที่เวทีมวยราชดำเนิน โดยพบกับคู่ชกอย่างศิริมงคล พี.เค.มวยไทยยิม โดยมีเงินเดิมพันขั้นต้นที่ 4 แสนบาท ที่ซึ่งทั้งคู่ไม่เคยชกกันมาก่อน วันที่ 10 ตุลาคม รุ่งรัตน์เข้าแข่งขันคู่เอกรายการศึกดาวรุ่งชูเจริญ โดยได้พบกับคู่ชกอย่างไข่มุกขาว ชูวัฒนะ ที่เวทีมวยราชดำเนิน ซึ่งรุ่งรัตน์เป็นฝ่ายชนะน็อกได้ในยกที่สอง และวันที่ 8 พฤศจิกายน รุ่งรัตน์เข้าแข่งขันคู่เอกศึกขุนศึกตระกูลหยางโดยได้พบกับนาคา แก้วสัมฤทธิ์ ที่เวทีมวยลุมพินี วันที่ 20 มกราคม พ.ศ. 2555 รุ่งรัตน์เข้าแข่งขันคู่เอกรายการศึกขุนศึกตระกูลหยาง โดยได้พบกับซุปเปอร์แบงค์ ศักดิ์ชัยโชติ และรุ่งรัตน์เป็นฝ่ายแพ้คะแนน ที่เวทีมวยลุมพินี จากนั้น ในวันที่ 27 กุมภาพันธ์ รุ่งรัตน์เข้าแข่งขันคู่เอกรายการศึกวันทรงชัย สัญจร ซึ่งจัดขึ้น ณ อำเภอตะกั่วป่า จังหวัดพังงา โดยได้พบกับลูกนิมิต สิงห์คลองสี่ ที่ซึ่งรุ่งรัตน์เคยเป็นฝ่ายชนะที่เวทีมวยราชดำเนิน ทว่าในการแข่งครั้งนี้ รุ่งรัตน์เป็นฝ่ายแพ้คะแนน วันที่ 20 มีนาคม รุ่งรัตน์เข้าแข่งขันคู่เอกรายการศึกขุนศึกตระกูลหยาง ที่เวทีมวยลุมพินี โดยได้พบกับคู่ปรับเก่าอย่างลูกนิมิตอีกครั้ง ภายหลังจากที่รุ่งรัตน์เคยเป็นฝ่ายชนะลูกนิมิตมา 3 ครั้ง และแพ้ 1 ครั้ง และรุ่งรัตน์เตรียมเข้าแข่งขันคู่เอกนำรายการศึกขุนศึกตระกูลหยาง ที่เวทีมวยลุมพินี ในวันที่ 29 พฤษภาคม โดยมีคู่ชกคือยอดทองไท ป.เตละกูล แต่เนื่องด้วยรุ่งรัตน์เกิดมีอาการเจ็บหลัง จึงได้มีการให้หยกวิทยา เพชรสี่หมื่น ขึ้นชกแทน จากนั้น ในวันที่ 1 พฤศจิกายน รุ่งรัตน์ได้เข้าแข่งขันคู่เอกนำรายการศึกดาวรุ่งชูเจริญ ที่เวทีมวยราชดำเนิน โดยได้พบกับศิริมงคล พี.เค.มวยไทยยิม และรุ่งรัตน์เป็นฝ่ายชนะคะแนนขาด และในวันที่ 30 พฤศจิกายน รุ่งรัตน์เข้าแข่งขันรายการศึกขุนศึกตระกูลหยาง ที่เวทีมวยลุมพินี โดยได้พบกับคู่ชกอย่างหยกวิทยา เพชรสี่หมื่นสถิติการชกผลงานระดับนานาชาติระเบียงภาพ</doc>
