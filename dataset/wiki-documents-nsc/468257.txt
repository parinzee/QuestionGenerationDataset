<doc id="468257" url="https://th.wikipedia.org/wiki?curid=468257" title="เล่ห์รตี">เล่ห์รตี เล่ห์รตี เป็นละครโทรทัศน์ สร้างจากบทประพันธ์ของ พัดชา ผลิตโดย เอ็กแซ็กท์ และ ซีเนริโอ ถูกนำไปสร้างเป็นละครโทรทัศน์ 2 ครั้ง ในปี พ.ศ. 2547 (ช่อง 5) และ พ.ศ. 2558 (ช่องวัน) และตั้งแต่ 21 ธันวาคม 2558 ละคร เล่ห์รตี ได้รีรันในวันจันทร์ - พฤหัสบดี ในเวลา 20.20 น. ในช่วงของ ละครดีที่คุณขอมา ที่ให้ผู้ชมเลือกละครที่ชอบมาออกรีรัน ระยะเวลารีรันทั้งหมด 3 สัปดาห์เรื่องย่อ เรื่องย่อ. ชีวิตที่สดใสของเคท (เอสเธอร์ สุปรีย์ลีลา) สาวน้อยผู้มีจิตใจงดงามต้องมืดมนลง เมื่อ พัทธพล (พลวัฒน์ มนูประเสริฐ) พ่อเลี้ยงของเธอ แอบยักยอกเงินของบริษัท มาริสา (จารุณี สุขสวัสดิ์) มหาเศรษฐีแห่งตระกูลสุทธกานต์ จำนวนเงินถึง 32 ล้านบาท นันทินี (พิมพ์พรรณ ชลายนคุปต์) แม่ของเคท เธอแต่งงานกับฝรั่งตั้งแต่ยังเด็ก แต่แล้วชีวิตคู่ก็ไปไม่รอด นันทินีกลายเป็นแม่ม่ายลูกติด และแต่งงานใหม่อีกครั้งกับพัทธพลชายผู้ซึ่งติดการพนันเป็นชีวิตจิตใจ มีลูกสาวกับลูกชายด้วยกันสองคนคือ แพท (อัญชสา มงคลสมัย) และ พีท (ชวิน ลิขิตเจริญพงษ์) พัทธพลสืบทราบมาว่าสิ่งที่คุณหญิงมาริสาต้องการมากที่สุดในขณะนี้ คือทายาทสืบสกุลสุทธกานต์ พัทธพลจึงเสนอตัวเคทให้แก่ เสกข์ (ฌอห์ณ จินดาโชติ) ลูกชายคนเดียวของมาริสา โดยมีข้อตกลงว่าถ้าเคทสามารถให้กำเนิดทายาทได้ หนี้ทั้งหมดเป็นอันลบล้างไป ทั้งมาริสาและ ภาคินี (คีรติ มหาพฤกษ์พงศ์) ยอมรับข้อเสนอของพัทธพล เพราะต้องการใช้เคทเป็นเครื่องมือกัน อิษยา (พิชญา เชาวลิต) ภรรยาของพี่ชายให้ออกไปให้พ้น ทว่าเสกข์กลับเข้าใจผิดคิดว่าเคทเต็มใจจะมีทายาทให้สุทธกานต์ ด้วยการยอมเข้ามาเป็นนางบำเรอ เสกข์จึงพลอยรังเกียจและดูถูกเคทไปด้วย ความเจ็บปวดที่เกิดขึ้นจากการใช้หนี้ด้วยวิธีพิสดารนี้ ไม่ได้เกิดขึ้นแค่เฉพาะครอบครัวของเคทเท่านั้น แม้แต่ ศตายุหรือปุ๊ (เจษฎ์พิพัฒ ติละพรพัฒน์) สถาปนิกหนุ่มใจร้อน แฟนหนุ่มของเคทที่รู้ว่าเคทต้องเป็นแม่อุ้มบุญให้ลูกของเสกข์ก็พลอยเจ็บปวดไปด้วย ศตายุอาศัยอยู่บ้านข้างๆ เคท เขาสนิทกับเคทมาตั้งแต่เด็ก แต่ด้วยความกตัญญูเคทจึงจำใจยอมเดินเข้าสู่บ้านสุทธกานต์ เพื่อชดใช้หนี้ให้กับพ่อเลี้ยง เธอต้องถูกกลั่นแกล้งจากคนในบ้านต่างๆ นาๆ โดยเฉพาะจากเสกข์ผู้เข็ดขยาดเรื่องความรัก เพราะเขาเคยถูกภรรยาเก่าหลอกลวงมาก่อน แต่แล้วความสดใสร่าเริงและจริงใจของเคท ทำให้คนในบ้านสุทธกานต์ยอมรับ และชื่นชมในตัวเธอมากขึ้นรวมทั้งเสกข์ด้วย ส่วนศตายุก็มีความรู้สึกดีกับภาคินีมากยิ่งขึ้น แต่แล้วทั้งเคทและเสกข์ต้องเผชิญกับสถานการณ์เลวร้าย เมื่ออิษยาซึ่งแค้นเสกข์กับมาริสาเป็นอย่างยิ่งร่วมมือกับ อรรถ (สุพจน์ จันทร์เจริญ) นักการเมืองผู้มีอิทธิพล เล่นงานเสกข์อย่างจริงจัง เคทตัดสินใจเสี่ยงชีวิตเข้าไปช่วยเสกข์ เคทจะช่วยเสกข์ได้หรือไม่ ความรักของเคทและเสกข์จะลงเอยอย่างไรตัวละครตัวละคร. - เสกข์ สุทธกานต์ (เสกข์) ผู้จัดการหนุ่มนักธุรกิจผู้เคร่งขรึมของตระกูลสุทธกานต์ เจ้าของห้างสรรพสินค้าสุดหรู The Empire เสกข์แต่งงาน และจดทะเบียนสมรสกับอิษยา ผู้เป็นภรรยามาได้ 2 ปี แต่กลับมาทราบภายหลังว่าอิษยาตั้งท้องไม่ได้ และที่ผ่านมาเธอหลอกลวงเขาเรื่องตั้งท้องแล้วแท้งจนต้องตัดมดลูกออก เมื่อเจอเรื่องผิดหวังทางความรักจากอิษยา เขาจึงกลายเป็นคนเย็นชา- พัทธรินทร์ สาครจันทร์ (เคท) เด็กสาวหน้าตาน่ารัก เป็นลูกครึ่งไทย-อเมริกา เคทเป็นคนน่ารักมองโลกในแง่ดีเสมอ จิตใจดี เสียสละความสุขตนเองเพื่อครอบครัว พ่อกับแม่แท้ๆ เลิกกันตั้งแต่ตัวเองยังเล็ก ทำให้กลายเป็นลูกรักลูกชังของแม่ เมื่อแม่แต่งงานใหม่กับคนไทย เคทจึงมีน้องสาวและน้องชายต่างพ่อ 2 คน คือ แพท กับพีท- ศตายุ พยุหะเสนา (ปุ๊) สถาปนิกหนุ่มไฟแรง แฟนหนุ่มรุ่นพี่ของเคท ศตายุเป็นคนใจร้อน ปากร้าย แต่เป็นคนจิตใจดี ศตายุสนิทกับเคทมาตั้งแต่เด็กๆ ด้วยความที่บ้านอยู่ติดกัน ทั้งสองจึงคบหากันและขยับความสัมพันธ์มาเป็นคนรัก ความสัมพันธ์ราบรื่นมาโดยตลอด และมีแพลนจะขอเคทแต่งงาน แต่ก็ดันมีเรื่องใช้หนี้ด้วยวิธีพิสดารของพัทธพลเข้ามาก่อน ทำให้ความสัมพันธ์ของทั้งคู่เปลี่ยนไป- ภาคินี สุทธกานต์ (ภา) สาวสวยเปรี้ยว ลูกสาวคุณหญิงมาริสา ภาคินีจ้างบริษัทของ ศตายุมาเป็นผู้รับเหมารีโนเวทห้างสรรพสินค้า The Empire เจอกับ ศตายุครั้งแรก ก็ไม่ชอบเพราะความปากร้ายของอีกฝ่าย แต่ด้วยความที่สงสารเห็นใจศตายุที่เคทแฟนของศตายุต้องมาเป็นแม่อุ้มบุญให้พี่ชายตนเอง จึงเข้าไปช่วยปลอบศตายุ จนความใกล้ชิด แปรเปลี่ยนเป็นความรัก- อิษยา สุทธกานต์/อิษยา แดงจำรูญ (อิษ) ภรรยาสาวสวย เซ็กซี่ ที่แต่งงานและจดทะเบียนสมรสถูกต้องตามกฎหมายของเสกข์ แต่ทว่าอิษยาไม่ได้รักเสกข์เลย เธอเพียงแค่หวังความสุขสบาย และทรัพย์สินเงินทองจำนวนมหาศาลของเสกข์เท่านั้น- ท่านอรรถ นักการเมืองหนุ่มใหญ่ เป็นผู้มีอิทธพล หน้าเนื้อใจเสือ พูดจาไพเราะอ่อนหวานแต่เชือดกันนิ่มๆ ชอบซื้อบริการพวกนางแบบตามนิตยสารโลคลาส ที่ขายทั้งหลาย เมื่อเห็นเคทลงนิตยสารโลคลาส เข้าใจผิดคิดว่าเคทขายตัวด้วย จึงทำทุกอย่างเพื่อให้ได้ตัวเคทมา- คุณหญิงมาริสา สุทธกานต์ แม่ของเสกข์และภาคินี หัวเรือใหญ่ของธุรกิจตระกูลสุทธกานต์ เป็นคนวิสัยทัศน์มองไกล สามารถมองขาดได้ว่าใครเป็นยังไง เป็นไม้เบื่อไม้เมากับอิษยา เพราะคุณหญิงมาริสาเชื่อมาตลอดว่าอิษยาไม่ใช่คนดี จึงเป็นคนวางแผนให้เคทเข้ามาอยู่ใกล้ชิดเสกข์ เพื่อกีดกันอิษยาออกจากลูกชายตนเอง- พัทธพล พ่อเลี้ยงของเคท เป็นคนทำงานฝ่ายบัญชีของห้าง The Empire พัทธพลเป็นคนมนุษยสัมพันธ์ดี สามารถเอาตัวรอดได้ทุกสถานการณ์ แต่ติดพนันงอมแงม จนเป็นหนี้สินถึงขั้นต้องโกงเงินจากบริษัทที่ตนทำงาน เพื่อไปเล่นการพนัน จนกระทั่งถูกจับได้ จึงเอาเคทไปปลดหนี้- นันทินี แม่ของเคท เป็นแม่บ้าน คอยดูแลลูกทั้ง 3 คน ในอดีตเคยแต่งงานกับฝรั่งในช่วงวัยรุ่น แต่ใช้ชีวิตคู่ได้ไม่นานก็มีอันต้องเลิกราไป แล้วได้มาแต่งงานใหม่กับพัทธพล ใช้ชีวิตครอบครัวกันอย่างอบอุ่น เธอไม่รู้เลยว่าสามีของเธอติดการพนัน จนสร้างหนี้ 32 ล้านบาทให้ครอบครัว- กรุณา แม่ของศตายุ เป็นคนอบอุ่นใจดี รักและเอ็นบ้านของเคทเหมือนครอบครัวเดียวกัน เป็นคนที่ช่วยให้ข้อคิดต่างๆ กับศตายุ ทำให้ศตายุมองเห็นวิธีแก้ปัญหาและผ่านพ้นปัญหาต่างๆ ไปได้อย่างราบรื่น- อาภรณ์ แม่ของอิษยา เป็นคนที่รักความสบายพอๆกับลูกสาว เป็นคนที่ยุยงให้อิษยาจับเสกข์ให้ได้ เห็นแก่ตัว ปากจัด คอยเป็นลูกคู่ให้อิษยา เวลาทำชั่ว- ปาลิดา (แพท) ลูกสาวคนโตของพัทธพล กับนันทินี น้องสาวต่างพ่อของเคท หน้าตาดีแต่สวยน้อยกว่าเคท เป็นนักศึกษามหาวิทยาลัยเอกชนปี 3 เป็นเด็กสาวใจแตก ทะเยอะทะยาน รักความสบาย อยากได้อยากมี แต่โง่ เข้าใจว่าพ่อรักพี่สาวมากกว่าตน เพราะพี่สาวสวยกว่า- พีรชาติ (พีท) ลูกชายคนเล็กของพัทธพล กับนันทินี น้องชายต่างพ่อของเคท หนุ่มหน้าตาดี วัย 19 ปี เรียนเภสัชที่มหาวิทยาลัยรัฐชื่อดังแห่งหนึ่ง อยู่ปี 1 เป็นคนที่ดูโตกว่าอายุ และทุกครั้งก็จะคอยสอนแพท เตือนแพทด้วยความหวังดี รักพี่สาวทั้งสองคน และครอบครัวมาก เป็นคนมองโลกในแง่ดี- เอ คนรับใช้สาวห้าว คอยดูแลเคทตั้งแต่เด็กๆ เลยรักและเป็นห่วงเหมือนน้องแท้ๆ คอยให้คำปรึกษาเคททุกเรื่อง- บี คนรับใช้ของเคท กระเทยร่างใหญ่ แต่จิตใจบอบบาง ถูกส่งให้ตามมาช่วยเอดูแลเคท และคอยเป็นหูเป็นตาส่งข่าวเรื่องในตระกูลสุทธกานต์ให้แม่ของเคท- ชาติ หัวหน้าพ่อบ้านเจ้าระเบียบ ของตระกูลสุทธกานต์ เป็นไม้เบื่อไม้เมากับเอและบี คนรับใช้ที่ติดตามเคทมาด้วย คอยตามจับผิดตลอด- เอกพล ลูกน้องคนสนิท ของนักการเมืองอรรถ เป็นคนรักนาย ทำตามทุกอย่างที่นายสั่ง- เข้ม ลูกน้องของนักการเมืองอรรถ เป็นคนหล่อ สูง ล่ำ หน้าตาดี ผิวเข้ม เหมือนนายแบบ ถูกนักการเมืองอรรถใช้ให้วางระเบิดห้าง The Empire และตามเก็บทีหลังแต่รอดชีวิต- เจี๊ยบ หนุ่มขาแว๊น วัยโจ๋ เป็นลูกพี่ลูกน้องของอิษยา เป็นลูกชายของน้องสาวอาภรณ์ เป็นนักเลง จอมอันธพาล ชอบมีเรื่องชกต่อย จนติดคุก หลังถูกพ้นโทษออกมา อิษยารู้ว่าเจี๊ยบ เป็นคนเห็นแก่เงิน จึงจ้างให้สืบเบื้องหลังของความสัมพันธ์ระหว่างเสกข์กับเคทรายชื่อนักแสดงเพลงประกอบละครเพลงประกอบละคร. - พ.ศ. 2547- เพลง ยืนยัน - ขับร้องโดย : เปปเปอร์ รัฐศาสตร์ กรสูต - เพลง ไม่ใช่ดอกไม้ริมทาง - ขับร้องโดย : พนิดา เศรษฐบุตร- พ.ศ. 2558- เพลง ก่อนจะรักไปกว่านี้ ขับร้องโดย : อรุณพงศ์ ชัยวินิตย์</doc>
