<doc id="504400" url="https://th.wikipedia.org/wiki?curid=504400" title="วาซีลี ชุยคอฟ">วาซีลี ชุยคอฟ วาซีลี อีวาโนวิช ชุยคอฟ (, 12 กุมภาพันธ์ ค.ศ. 1900 - 18 มีนาคม ค.ศ. 1982) เป็นพลโทในกองทัพแดงระหว่างสงครามโลกครั้งที่สอง ได้รับเหรียญดาวทองของวีรชนแห่งสหภาพโซเวียตสองครั้ง (ค.ศ. 1944 และ 1945) และหลังสงครามได้รับเลื่อนยศเป็นจอมพล ระหว่างสงครามโลกครั้งที่สอง ชุยคอฟมีประวัติการรบในโปแลนด์ ฟินแลนด์ และยังเคยเป็นที่ปรึกษาแก่เจียง ไคเช็กของจีน ใน ค.ศ. 1942 เขามีส่วนในยุทธการสตาลินกราด หลังจากนั้น บังคับบัญชาทหารองครักษ์ที่ 8 (8th Guards) และนำการบุกผ่านโปแลนด์ และนำการรุกของโซเวียตกระทั่งพิชิตกรุงเบอร์ลินใน ค.ศ. 1945 หลังสงคราม ชุยคอฟดำรงตำแหน่งผู้บัญชาการทหารกองกำลังภาคพื้นดินของกองทัพโซเวียต หัวหน้าการป้องกันสาธารณะ และเป็นสมาชิกคณะกรรมาธิการกลางพรรคคอมมิวนิสต์แห่งสหภาพโซเวียต</doc>
