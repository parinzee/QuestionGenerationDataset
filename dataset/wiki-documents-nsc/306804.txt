<doc id="306804" url="https://th.wikipedia.org/wiki?curid=306804" title="เทศบาลเมืองท่าบ่อ">เทศบาลเมืองท่าบ่อ เทศบาลเมืองท่าบ่อ เป็นองค์กรปกครองส่วนท้องถิ่นประเภทเทศบาลเมือง ตั้งอยู่ที่อำเภอท่าบ่อ จังหวัดหนองคาย มีพื้นที่ครอบคลุมบางส่วนของตำบลท่าบ่อและบางส่วนของตำบลน้ำโมง มีประชากรในปี พ.ศ. 2560 จำนวน 17,761 คนประวัติ ประวัติ. เทศบาลเมืองท่าบ่อเดิมเป็น สุขาภิบาลท่าบ่อ จัดตั้งขึ้นเมื่อวันที่ 31 สิงหาคม พ.ศ. 2498 มีพื้นที่ 2.80 ตารางกิโลเมตร (เฉพาะบางส่วนของตำบลท่าบ่อ) โดยในวันที่ 10 มกราคม พ.ศ. 2516 ได้ขยายพื้นที่เป็น 11.30 ตารางกิโลเมตร ครอบคลุมทั้งบางส่วนของตำบลท่าบ่อและตำบลน้ำโมง ต่อมาได้เปลี่ยนแปลงฐานะเป็น เทศบาลตำบลท่าบ่อ เมื่อวันที่ 25 พฤษภาคม พ.ศ. 2542 ตามพระราชบัญญัติการเปลี่ยนแปลงสุขาภิบาลเป็นเทศบาล พ.ศ. 2542 และได้รับการยกฐานะเป็น เทศบาลเมืองท่าบ่อ ในวันที่ 8 มีนาคม พ.ศ. 2547 พร้อมกับเทศบาลเมืองสนั่นรักษ์ จังหวัดปทุมธานี และเทศบาลเมืองกันทรลักษ์ จังหวัดศรีสะเกษที่ตั้งและอาณาเขต ที่ตั้งและอาณาเขต. เทศบาลเมืองท่าบ่อตั้งอยู่ริมฝั่งแม่น้ำโขงในเขตอำเภอท่าบ่อ จังหวัดหนองคาย มีอาณาเขตติดต่อกับเขตองค์กรปกครองส่วนท้องถิ่นข้างเคียงดังต่อไปนี้- ทิศเหนือ จรดลำห้วยโมง ตำบลกองนาง - ทิศตะวันออก จรดเขตเทศบาลตำบลโพนสา - ทิศใต้ จรดบ้านนาช้างน้ำ องค์การบริหารส่วนตำบลท่าบ่อ - ทิศตะวันตก ติดต่อจรดบ้านทุ่ม องค์การบริหารส่วนตำบลน้ำโมงการปกครอง การปกครอง. เทศบาลเมืองท่าบ่อมีเนื้อที่ 12.62 ตารางกิโลเมตร มีเขตเทศบาลครอบคลุมพื้นที่บางส่วนของ 2 ตำบล ได้แก่ ตำบลท่าบ่อ และตำบลน้ำโมง ประกอบด้วย 19 ชุมชน คือ ตำบลท่าบ่อ- ชุมชนป่างิ้ว 1 หมู่ที่ 1 - ชุมชนป่างิ้ว 2 หมู่ที่ 1 - ชุมชนนาดาว หมู่ที่ 13 - ชุมชนธรรมคุณร่วมใจพัฒนาผาสุก หมู่ที่ 4 - ชุมชนโคกน้อยพัฒนาผาสุก หมู่ที่ 4 - ชุมชนอัมพวัน หมู่ที่ 4 - ชุมชนสนามกีฬาป่าตาล หมู่ที่ 6 - ชุมชนบ่อแก้ว หมู่ที่ 6 - ชุมชนตลาดสด หมู่ที่ 6 - ชุมชนหกแยกร่วมใจพัฒนา หมู่ที่ 5 - ชุมชนท่าเสด็จ หมู่ที่ 8 - ชุมชนวัดแก้วพิจิตร หมู่ที่ 9 - ชุมชนสระแก้วร่วมใจพัฒนา หมู่ที่ 11 - ชุมชนประตูเมืองมิตรภาพ หมู่ที่ 12 - ชุมชนวัดสว่างพัฒนา หมู่ที่ 2 ตำบลน้ำโมง- ชุมชนศรีบุญเรือง หมู่ที่ 1 - ชุมชนศรีมงคล หมู่ที่ 1 - ชุมชนโรงเรียนเก่าน้ำโมง หมู่ที่ 2 - ชุมชนศรีชมภูน้ำโมง หมู่ที่ 8ทำเนียบผู้บริหารทำเนียบผู้บริหาร. 1. นายสุรศักดิ์ โสตะวงศ์ นายกเทศมนตรีตำบลท่าบ่อ (สมัยที่ 1) พ.ศ. - 2. นายสุรศักดิ์ โสตะวงศ์ นายกเทศมนตรีตำบลท่าบ่อ (สมัยที่ 2) พ.ศ. - 3. นายสุรศักดิ์ โสตะวงศ์ นายกเทศมนตรีเมืองท่าบ่อ (สมัยที่ 3) วันที่ 30 เมษายน พ.ศ. 2547 ถึง หมดวาระเมื่อ วันที่ 29 เมษายน พ.ศ. 2551 4. นายสุรศักดิ์ โสตะวงศ์ นายกเทศมนตรีเมืองท่าบ่อ (สมัยที่ 4) วันที่ 7 มิถุนายน พ.ศ. 2551 ถึง หมดวาระเมื่อ วันที่ 17 เมษายน พ.ศ. 2555 เนื่องจากลาออกก่อนครบวาระ 4 ปี 5. นายประพาส นครภักดี นายกเทศมนตรีเมืองท่าบ่อ (สมัยที่ 1) วันที่ 10 มิถุนายน พ.ศ. 2555 ถึง หมดวาระเมื่อ วันที่ 9 มิถุนายน พ.ศ. 2559 6. นายประพาส นครภักดี นายกเทศมนตรีเมืองท่าบ่อ (สมัยรักษาการ ตาม คสช.) วันที่ 10 มิถุนายน พ.ศ. 2559แหล่งท่องเที่ยว แหล่งท่องเที่ยว. สถานที่ท่องเที่ยวที่สำคัญในเขตเทศบาล ได้แก่ วัดศรีชมภูองค์ตื้อ สวนสมเด็จย่า เขื่อนห้วยโมง และยังมีทัศนียภาพริมฝั่งแม่น้ำโขง ไม้ดัดริมทางสายอำเภอท่าบ่อ-บ้านหนองสองห้อง ซึ่งนักท่องเที่ยวจะเดินทางมาเที่ยวมากในช่วง งานเทศกาลมนัสการหลวงพ่อเจ้าองค์ตื้อ วัดศรีชมภูองค์ตื้อ และเทศกาลสงกรานต์ รายได้จากการท่องเที่ยวในฤดูนี้จะมีมากเป็นพิเศษ หลวงพ่อทองแสน ณ วัดท่าคกเรือ เป็นพระพุทธรูปเก่าแก่มีอายุกว่าร้อยปี เป็นพระพุทธรูปปางมารวิชัย แบบศิลปะล้านช้างการศึกษาการศึกษา. - ศูนย์การศึกษา ระดับมหาวิทยาลัย มี 1 แหล่ง ดังนี้1. วิทยาลัยเทคโนโลยีวิชาชีพท่าบ่อ ตั้งอยู่ 409 หมู่ 6 ชุมชนสนามกีฬาป่าตาล ต.ท่าบ่อ โทรศัพท์ 087-9449827- ห้องสมุด ในเขตเทศบาลเมืองท่าบ่อ มี 1 แหล่ง ดังนี้ ห้องสมุดเพื่อประชาชน อ.ท่าบ่อ โดย กศน. อ.ท่าบ่อ อีกทั้งมีห้องเรียนคอมพิวเตอร์ สำหรับสอน นักศึกษา กศน อ.ท่าบ่อ และให้บริการกับประชาชนทั่วไป- โรงเรียนประถมในเขตเทศบาลเมืองท่าบ่อ มี 5 โรงเรียน ดังนี้1. โรงเรียนเทศบาลเมืองท่าบ่อ (ท.1) ที่ตั้ง 995 ถนนท่าเสด็จ อำเภอท่าบ่อ โทรศัพท์ 042-432627 2. โรงเรียนอนุบาลดารณีท่าบ่อ 3. โรงเรียนโกมลวิทยาคาร 4. โรงเรียนบ้านน้ำโมง 5. โรงเรียนโพธิเสนวิทยา- ศูนย์คอมพิวเตอร์ เทศบาลเมืองท่าบ่อ มี 1 แหล่ง ดังนี้1. ศูนย์คอมพิวเตอร์ เทศบาลเมืองท่าบ่อ อยู่ที่ ฝั่งตรงข้ามเทศบาลเมืองท่าบ่อ ติดกับสถานีดับเพลิงและบรรเทาสาธารณภัยเทศบาลเมืองท่าบ่อ- ศูนย์พัฒนาเด็กเล็ก เทศบาลเมืองท่าบ่อ มี 2 แหล่ง ดังนี้1. ศูนย์พัฒนาเด็กเล็ก 1 ท่าบ่อ อยู่ที่ ฝั่งตรงข้ามเทศบาลเมืองท่าบ่อ 2. ศูนย์พัฒนาเด็กเล็ก 2 น้ำโมง อยู่ที่ โรงเรียนเก่าบ้านน้ำโมง (เปิดให้บริการแล้ว ในปีการศึกษา 2554)การสาธารณสุข การสาธารณสุข. ในเขตเทศบาลเมืองท่าบ่อ มีโรงพยาบาล 1 แห่ง คือ โรงพยาบาลสมเด็จพระยุพราชท่าบ่อ และภายในเขตเทศบาลมีศูนย์บริการสาธารณสุข 1 แห่ง บริการรักษาพยาบาลเบื้องต้นแก่ประชาชนในเขตเทศบาล คือ ศูนย์บริการแพทย์ชุมชนท่าบ่อ 1 ตั้งอยู่ที่บริเวณข้างสถานีบริการน้ำมันเชลล์ ริมทางหลวงแผ่นดินหมายเลข 211เศรษฐกิจ เศรษฐกิจ. ธนาคาร ทั้งหมดมี 7 แห่ง ได้แก่ สถานธนานุบาล จำนวน 1 แห่ง ได้แก่- สถานธนานุบาลเทศบาลเมืองท่าบ่อ สถาบันการเงินชุมชน ในเขตเทศบาลเมืองท่าบ่อ จำนวน 1 แห่ง ได้แก่- สถาบันการเงินเทศบาลเมืองท่าบ่อ ตั้งอยู่ เลขที่ 888 หมู่ที่ 8 ถนนท่าเสด็จ (ติดกับสถานีดับเพลิงและบรรเทาสาธารณภัยเทศบาลเมืองท่าบ่อ หรือ สำนักงานเทศกิจเดิม) ตำบลท่าบ่อ อำเภอท่าบ่อ จังหวัดหนองคาย ที่ทำการ โทร. 0 4243 2208 สถาบันการเงินเทศบาลเมืองท่าบ่อ ได้รับการสนับสนุนจากเทศบาลเมืองท่าบ่อ โดยคณะผู้บริหาร นายสุรศักดิ์ โสตะวงศ์ เป็นผู้ก่อตั้งสถาบันการเงินเทศบาลเมืองท่าบ่อ และ ประธานชุมชนในเขตเทศบาลเมืองท่าบ่อ (บางท่าน) ร่วมเป็นคณะกรรมการบริหารสถาบันการเงินเทศบาลเมืองท่าบ่อ และร่วมสนับสนุนแหล่งเงินทุนของสถาบันการเงินฯ จาก สำนักโครงการธนาคารชุมชน ของธนาคารเพื่อการเกษตรและสหกรณ์การเกษตร หรือ ธ.ก.ส. โดยมีหน้าที่ คือให้บริหารปล่อยกู้เงินดอกเบี้ยต่ำแก่ประชาชนในชุนชนเขตเทศบาลเมืองท่าบ่อ ทั้ง 19 ชุมชน ดำเนินงานคล้ายลักษณะเดียวกับกองทุนหมู่บ้าน เพียงแต่มีพนักงานประจำอยู่เพื่อให้บริการตามวันและเวลาราชการ ปัจจุบัน มี นางวันเพ็ญ ผิวบาง รองประธานสตรีจังหวัดหนองคาย เป็น ประธานบริหารสถาบันการเงินเทศบาลเมืองท่าบ่อ และ นายเจษฎากร พรหมเทศน์ กรรมการกองทุนส่งเสริมการจัดสวัสดิการสังคมประจำจังหวัดหนองคาย/เลขานุการสถาบันการเงินเทศบาลเมืองท่าบ่อ เป็น ผู้จัดการสถาบันการเงินเทศบาลเมืองท่าบ่อ ตลาด ในเขตเทศบาลเมืองท่าบ่อ จำนวน 3 แห่ง ได้แก่- ตลาดสดเทศบาลเมืองท่าบ่อ ตั้งอยู่ ข้างสถานีตำรวจภูธรท่าบ่อ - ตลาดสดชุนชนน้ำโมง (ตลาดเอกชนแห่งแรกในตำบลน้ำโมง) ตั้งอยู่ ข้างวัดศรีบุญเรือง - ตลาดนัดวันพฤหัสบดี (มีทุกวันพฤหัสบดี) ตั้งอยู่ ตรงข้ามห้าง โลตัส ท่าบ่อสวนสาธารณะ สวนสาธารณะ. ในเขตเทศบาลเมืองท่าบ่อ มีสวนสาธารณะ 4 แหล่ง ดังนี้1. สวนสมเด็จย่า ท่าบ่อ อยู่ที่ สี่แยกไปบ้านน้ำโมง 2. สวนสาธารณะเฉลิมพระเกียรติ 80 พรรษา อยู่ที่ ด้านหลัง สำนักงานเทศบาลเมืองท่าบ่อ 3. สวนสาธารณะแห่งใหม่ อยู่ที่ ข้างเทศบาลเมืองท่าบ่อ (อยู่ในระหว่างดำเนินการก่อสร้าง) 4. สวนสาธารณะเขื่อนห้วยโมง อยู่ที่ เขื่อนห้วยโมง ใกล้เทศบาลเมืองท่าบ่อ</doc>
