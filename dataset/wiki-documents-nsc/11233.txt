<doc id="11233" url="https://th.wikipedia.org/wiki?curid=11233" title="ก๊วยเซียง">ก๊วยเซียง ก๊วยเซียง () เป็นตัวละครในนิยายกำลังภายในเรื่องมังกรหยก ภาค 2 ของ กิมย้งเรื่องราว เรื่องราว. ก๊วยเซียงคือบุตรีคนที่ 2 ของก๊วยเจ๋งกับอึ้งย้ง มีพี่น้องสองคนคือ พี่สาวก๊วยพู้ และน้องฝาแฝดชื่อ ก๊วยพั่วลู่ ก๊วยเซียงเกิดวันที่ 24 เดือนสิบ มีน้องฝาแฝดชื่อ ก๊วยพั่วลู่ ก๊วยเซียง เป็นตัวละครที่รวมเอาปมเด่นของบิดาและมารดามารวมกัน โดยได้ความใจกว้างมีคุณธรรมมาจากบิดา และความงดงามและเฉลียวฉลาดมาจากมารดา ทำให้รวมออกมาเป็นสตรีที่น่ารัก มีเสน่ห์ เป็นที่รักของผู้ที่อยู่ใกล้ ชื่อก๊วยเซียงมาจากชื่อเมือง เซียงเอี้ยง (แซ่ก๊วย + เซียงเอี้ยง) ซึ่งอึ้งย้งเป็นผู้ตั้ง ก๊วยเซียงเป็นอีกหนึ่งตัวละครสาวที่มีผู้คนชื่อชอบมากที่สุดในเรื่อง นางเป็นธิดาคนที่สอง ของก๊วยเจ๋งกับอึ้งย้ง อายุของนางห่างจากก๊วยพู้ที่เป็นผู้พี่อยู่มากทีเดียว ตอนที่อึ้งย้งตั้งครรภ์ก๊วยเซียง ตอนนั้นก๊วยพู้ก็อายุสิบหกสิบเจ็ดแล้ว ก๊วยเซียงนั้นมีลักษณะนิสัยตรงข้ามกับก๊วยพู้ในหลาย ๆ ด้าน ลักษณะของก๊วยเซียงนั้นจะเป็นการเอาในส่วนที่ดีของบิดาและมารดามารวมกัน โดยได้ถ่ายทอดความเฉลียวฉลาดมาจากมารดา และได้ความใจกว้างมีคุณธรรมมาจากบิดา ทำให้รวมออกมาเป็นสตรีที่น่ารัก เป็นที่รักของคนที่อยู่ใกล้ รวมทั้งเป็นที่รักของคนอ่านนิยายเรื่องนี้ด้วย ชื่อของก๊วยเซียงนั้นอึ้งย้งเป็นคนตั้ง โดยตั้งตามชื่อเมืองเซียงเอี้ยง เมื่องที่ก๊วยเจ๋งใช้เวลากว่าค่อนชีวิตคอยเฝ้าปกป้องอยู่ เพื่อที่นางจะได้จดจำว่า ตังเองเกิดมาท่ามกลางนครที่ถูกปิดล้อมระหว่างทำศึกสงคราม ก๊วยเซียงได้เกิดที่เมืองนั้นในขณะที่กำลังสู้รบกับกองทัพมองโกลถึงจุดวิกฤต โดยในช่วงเวลาที่นางเกิดทางฝ่ายมองโกลอาศัยช่วงที่ก๊วยเจ๋งยังรักษาบาดเจ็บอยู่ ส่งยอดฝีมือลอบเข้ามาในเมือง เพื่อหวังจะกำจัดก๊วยเจ๋งและพวกให้หมดสิ้น ก๊วยเซียงเกิดขึ้นมาในช่วงเวลาที่กำลังคับขันถึงที่สุด ราชครูกิมลุ้นกำลังตามหาก๊วยเจ๋งอยู่ เอี้ยก้วยได้ล่อให้ไปทางอื่นเพื่อให้ อึ้งย้งกับก๊วยเจ๋งมีเวลาหลบหนีได้ แต่ก๊วยเซียงก็จำเพาะจะมาเกิดในตอนนั้นพอดี หลังจากเกิดมาไม่ถึงชั่วยาม ก๊วยเซียงต้องผ่านประสบการณ์ไปอยู่ในมือของยอดฝีมือมากมายที่พยายามแย่งชิงตัวนาง ตั้งแต่เซียวเหล่งนึ่ง เอี้ยก้วย จนถูกลี้มกโช้วแย่งไป ตลอดจนไปถึงราชครูจักรทองยอดฝีมืออันดับหนึ่งของมองโกลก็เคยได้อุ้มนางมาแล้ว สุดท้ายตกไปอยู่ในมือของลี้มกโช้ว ซึ่งในเวลานั้น ลี้มกโช้ว ถือเป็นนางมารที่มีนิสัยชั่วร้ายอำมหิตที่สุด นางสามารถสังหารทารกได้โดยไม่กระพริบตา แต่ด้วยอำนาจบางอย่างที่มีอยู่ในตัวก๊วยเซียงมาตั้งแต่เกิด อำนาจที่เมื่ออยู่ใกล้ใคร ใครก็รัก ก็เอ็นดู แม้แต่นางมารร้ายผู้โหดเหี้ยมอย่างลี้มกโช้ว ยังอดที่จะรักใคร่เอ็นดูไม่ได้ ลี้มกโช้วรับเลี้ยงก๊วยเซียงไว้ด้วยความเอ็นดูอย่างที่นางไม่เคยมีมาก่อน โดยใช้นมของแม่เสือดาวเป็นอาหารให้ทารกน้อย นางเลี้ยงดูก๊วยเซียงอย่างอ่อนโยนอยู่เป็นเวลาเดือนเศษจนเกิดเป็นความผูกพัน ภายหลังมาพบกับอึ้งย้งแล้วสู้ไม่ได้ทั้งทางปัญญาและฝีมือ จึงจำต้องเสียทารกน้อยไปจากอ้อมอก จากนั้นก๊วยเซียงยังคงผ่านประสบการณ์อีกมากมายกว่าจะได้กลับสู้อ้อมอกมารดาในภายหลังที่หุบเขาสิ้นไมตรี ก๊วยเซียงได้รับการเลี้ยงดูที่ต่างจากพี่สาวของนางมาก เนื่องจากทั้งก๊วยเจ๋งและอึ้งย้งต่างก็มีวัยที่สูงขึ้น และมีประสบการณ์จากธิดาคนแรกที่เลี้ยงอย่างตามใจเกินไปจนเสียคน เมื่อมาถึงคราวก๊วยเซียงทั้งคู่จึงเลี้ยงดูนางอย่างเข้มงวดมากขึ้น แต่ก๊วยเซียงมีนิสัยที่แปลก นางมันจะคิดหรือทำอะไรต่างออกไปจากที่บิดามารดาคิดและไม่ค่อยเชื่อฟัง จนถูกเรียกว่าเป็น มารบูรพาน้อย ก๊วยเซียงมามีบทบาทอีกครั้งในช่วงหลังจากผ่านสิบหกปีมาแล้ว นับเป็นความลงตัวที่ท่านกิมย้งตั้งใจสร้างสรรขึ้น กิมย้งได้สร้างตัวละครนี้เก็บไว้ตั้งแต่เมื่อสิบหกปีก่อน และนำมาใช้อีกทีในช่วงเวลาที่เหมาะสมลงตัวที่สุด ช่วงที่นางกำลังเข้าสู่วัยสาวพอดี นี่เป็นเหตุผลว่าทำไมถึงต้องสิบหกปี ถ้าหากน้อยกว่านั้น ก๊วยเซียงก็ยังอยู่วัยเด็กคงเอามาใช้สร้างสีสันให้กับเรื่องได้น้อย หากนานกว่านั้นก็จะเป็นการรอคอยที่นานเกินไป เอี้ยก้วยก็จะมีอายุที่สูงเกินพอดี หากสร้างเป็นตัวละครใหม่ขึ้นมาก็ออกจะดูไร้ที่มา ขาดน้ำหนัก สร้างความรู้สึกร่วมไม่ได้ หรือถ้าหากไม่มีตัวละครนี้ เรื่องราวในช่วงหลังจากสิบหกปีคงจืดชืด ความจริงแล้ว ก๊วยเซียงถือว่ามีความสำคัญต่อความเป็นไปของเนื้อเรื่องมาตั้งแต่เมื่อสิบหกปีที่แล้ว กิมย้งตั้งใจให้อึ้งย้งตั้งครรภ์เพื่อที่จะลดทอนบทบาทของตัวละครเอกจากภาคแรกลง เพราะเมื่อตั้งครรภ์ร่างกายก็จะอ่อนแอทำให้ลงมือไม่สะดวก ส่วนก๊วยเจ๋งก็ให้มีหน้าที่อยู่เฝ้าเมือง ถ้าหากทั้งคู่ยังคงโลดเล่นอยู่ในยุทธภพและสามารถลงมือได้อย่างอิสระ โอกาสที่เอี้ยก้วยจะมีบทเด่นก็คงจะหายไป จึงถือได้ว่าก๊วยเซียงมีความสำคัญต่อโครงเรื่องมาตั้งแต่ก่อนที่นางจะลืมตาดูโลกซะอีก และท่านกิมย้งยังคงสามารถนำเอาตัวละครตัวเดียวกันนี้มามีบทบาทในอีกสิบหกปีต่อมาอีกด้วย ทั้งหมดถือเป็นความลงตัวพอดีที่เกิดจากการคิดคำนวณของท่าน ตั้งแต่ก๊วยเซียงกำเนิดเกิดมานอกจากเมื่อตอนที่ยังเป็นทารกแรกเกิดที่ถูกผู้คนแย่งชิงไปในที่ต่างๆแล้ว นางเติบโตเข้าสู่วัยสาวโดยที่ยังไม่เคยออกไปไหนไกลจากเมืองเซียงเอี้ยงเลย และครั้งแรกที่ได้ออกมา ก็ได้พานพบเรื่องราวมากมาย นางได้รู้จักกับยอดฝีมือหลายคน ทั้งเฒ่าทารกจิวแป๊ะธง อิตเต็งไต้ซือ รวมทั้งราชครูกิมลุ้น และด้วยเสน่ห์ที่พิเศษของนาง แม้แต่ราชครูกิมลุ้นยังคงอดที่จะชื่นชมเอ็นดูไม่ได้ กิมลุ้นมีศิษย์อยู่สามคน คนแรกเสียชีวิตไป คนที่สองมีสติปัญญาต้อยต่ำ คนที่สามจิตใจชั่วร้ายทรยศหักหลัง แต่ก๊วยเซียงนั้นทั้งเฉลียวฉลาดเรียนรู้ไว้ ทั้งใจกว้างมีคุณธรรม จิตใจงดงาม เป็นที่พึงใจของกิมลุ้นมากจนปารถนาที่จะได้มาเป็นศิษย์ จึงดูแลก๊วยเซียงอย่างดี แต่สุดท้ายความปารถนานั้นก็ไม่เป็นผล ก๊วยเซียงเป็นคนฉลาด แต่ด้วยความที่จิตใจดีและอ่อนต่อโลกจึงหลงกลกิมลุ้น กิมลุ้นหลอกนางให้คลายจุดที่ถูก อึ้งเอี๊ยะซือ กับ อิดเต็งไต้ซื้อ จี้จุดไว้ ทำให้กิมลุ้นหลุดจากการจับกุมไปได้และยังจับตัวนางไปอีก ในใจกิมลุ้นแม้จะชื่นชอบในตัวก๊วยเซียงเป็นอย่างมาก หวังจะเอามาเป็นศิษย์ แต่เมื่อทราบว่าความหวังนั้นคงเป็นไปไม่ได้ จึงต้องตัดใจใช้ตัวก๊วยเซียงมาเป็นประโยชน์ในการทำศึกสงครามตีเมืองเซียงเอี้ยง โดยสร้างหอสูงสิบกว่าวาหลังหนึ่ง นำกิ่งไม้แห้งมาสุมอยู่รอบหอ แล้วนำตัวก๊วยเซียงไปมัดไว้บนยอด เพื่อข่มขู่ก๊วยเจ๋ง ก๊วยเจ๋งถือคุณธรรมเป็นใหญ่ไม่มีทางยอมแลกชีวิติธิดากับชาวเมืองเป็นแน่ หากจะฝ่ากองทัพไปช่วยก็สุดที่จะทำได้ จึงได้แต่ตะโกนบอกไปว่า "ก๊วยเซียง เจ้าเป็นธิดาซ้องอันประเสริฐ สมควรเผชิญความตายอย่างอาจหาญ" ก๊วยเซียงตอบกลับมาว่า "บิดามารดา ผู้บุตรไม่กลัว" ฉากนี้แสดงให้เห็นถึงความกล้าหาญของก๊วยเซียง หากเป็นก๊วยพู้หรือคนอื่น คำตอบที่ได้คงต่างออกไป การออกมาท่องโลกครั้งนี้นางได้พบปะยอดคนมากมาย แต่ที่ตราตรึงใจที่สุดคงหนีไม่พ้นการได้พบกับเอี้ยก้วย นับเป็นประสบการณ์อันแสนพิเศษที่เปลี่ยนแปลงชีวิตที่เหลือของนางทั้งหมด เอี้ยก้วยเป็นชายที่เข้ามาในชีวิตของนางเพียงไม่กี่วันแต่อยู่ในหัวใจของนางไปชั่วชีวิต ในมังกรหยกสาม ภาค ดาบมังกรหยก มีการกล่าวถึงก๊วยเซียงว่า นางได้ออกมาตามหาเอี้ยก้วยชายในฝัน แต่หาอย่างไรก็ไม่พบ จนมาได้มีโอกาสได้รับรู้เคล็ดวิชาเก้าเอี้ยงบางส่วน และด้วยสติปัญญาอันล้ำเลิศ นางสามารถเอามาดัดแปลง คิดค้นบัญญัติเป็นยอดวิชาของตัวเองได้ วิชาฝีมือของนางนั้นเคยมีกล่าวไว้ว่าเป็นยอดกระบี่อันดับหนึ่งของยุทธจักร และภายหลัง หลังจากตามหาเอี้ยก้วยไม่พบ นางได้ออกบวชและได้ก่อตั้งสำนักง้อไบ๊ที่โด่งดังและมีบทบาทมากใน ดาบมังกรหยก</doc>
