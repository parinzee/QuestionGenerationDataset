<doc id="8772" url="https://th.wikipedia.org/wiki?curid=8772" title="ประดู่บ้าน">ประดู่บ้าน ประดู่บ้าน หรือ ประดู่กิ่งอ่อน () มีชื่อวิทยาศาสตร์ว่า Pterocarpus indicus เป็นไม้ผลัดใบขนาดใหญ่ชนิดหนึ่งในสกุล Pterocarpus วงศ์ Leguminosaeถิ่นที่อยู่ ถิ่นที่อยู่. ประดู่ชนิดนี้มีถิ่นกำเนิดในออสตราเลเซียตอนเหนือ, หมู่เกาะในมหาสมุทรแปซิฟิกด้านตะวันตก, ติมอร์-เลสเต, อินโดนีเซีย, มาเลเซีย, ฟิลิปปินส์, หมู่เกาะรีวกีว, หมู่เกาะโซโลมอน, เวียดนาม และภาคใต้ของไทย โดยมีการนำไปปลูกในภูมิภาคอื่น ๆ ของไทยในภายหลังลักษณะทางพฤกษศาสตร์ ลักษณะทางพฤกษศาสตร์. ประดู่บ้านเป็นพรรณไม้ยืนต้นขนาดกลางถึงขนาดใหญ่ ลักษณะทั่วไปคล้ายประดู่ แต่แตกกิ่งก้านเป็นทรงพุ่มกว้างกว่าและมีปลายกิ่งยาวห้อยระย้า มีความสูงประมาณ 10-25 เมตร ผิวเปลือกลำต้นมีสีดำหรือเทา ลำต้นเป็นพูไม่กลม แตกเป็นสะเก็ดร่องตื้น ๆ มีน้ำยางน้อยกว่าประดู่ ใบเป็นช่อแตกออกจากปลายกิ่ง มีใบย่อยประกอบอยู่ประมาณ 6-12 ใบ ลักษณะของใบเป็นรูปมนรี ปลายใบแหลม โคนใบมน ขอบใบเรียบเป็นมันสีเขียว ใบมีขนาดยาวประมาณ 2-3 นิ้ว กว้างประมาณ 1-2 นิ้ว ดอกมีขนาดเล็กสีเหลือง ออกเป็นช่อตามปลายกิ่ง โดยช่อดอกจะแตกแขนงเป็นช่อใหญ่กว่าประดู่ ผลมีขนเล็ก ๆ ปกคลุม ขนาดผลโตประมาณ 4-6 เซนติเมตรการปลูกเลี้ยง การปลูกเลี้ยง. ประดู่บ้านต้องการแสงแดดจัด หรือกลางแจ้ง ต้องการปริมาณน้ำปานกลาง ชอบดินร่วนซุย ขยายพันธุ์โดยการเพาะเมล็ด นิยมปลูกริมถนนเพราะกิ่งทอดลงห้อยย้อยสวยงามการใช้ประโยชน์การใช้ประโยชน์. - ปลูกเป็นต้นไม้ประดับริมถนน เช่น ในกรุงเทพมหานคร - ประดู่บ้านสะสมแคดเมียมได้ 470 µg/g เมื่อปลูกแบบไร้ดิน (hydroponics) - ไม้ใช้ทำสิ่งปลูกสร้าง เครื่องมือเครื่องใช้ - เปลือกให้น้ำฝาดสำหรับฟอกหนัง ให้สีน้ำตาลสำหรับย้อมผ้า แก่นให้สีแดงคล้ำสำหรับย้อมผ้าสัญลักษณ์สัญลักษณ์. - ต้นประดู่บ้านเป็นต้นไม้ประจำชาติฟิลิปปินส์ - ดอกประดู่บ้านเป็นดอกไม้ประจำจังหวัดอุตรดิตถ์ ส่วนต้นประดู่บ้านเป็นพันธุ์ไม้มงคลพระราชทานและต้นไม้ประจำจังหวัดภูเก็ต - ดอกประดู่บ้านเป็นสัญลักษณ์และต้นไม้ประจำโรงเรียนวัดป่าประดู่ - ประดู่บ้านเป็นต้นไม้ประจำ โรงเรียนรัตนโกสินทร์สมโภชบางขุนเทียน - ประดู่บ้านเป็นต้นไม้ประจำมหาวิทยาลัยวลัยลักษณ์ - ประดู่บ้านเป็นต้นไม้ประจำวิทยาลัยเทคโนโลยีภาคใต้ - ประดู่บ้านเป็นต้นไม้ประจำโรงเรียนสิงห์สมุทร - ประดู่บ้านเป็นต้นไม้ประจำโรงเรียนดรุณากาญจนบุรี - ประดู่บ้านเป็นต้นไม้ประจำมหาวิทยาลัยราชมงคลอีสาน วิทยาเขตขอนแก่น - ประดู่บ้านเป็นต้นไม้ประจำโรงเรียนสตรีประเสริฐศิลป์ - ประดู่บ้านเป็นต้นไม้ประจำโรงเรียนเซนต์ราฟาแอล - ประดู่บ้านเป็นต้นไม้ประจำโรงเรียนบดินทรเดชา(สิงห์ สิงหเสนี)สมุทรปราการ - ประดู่บ้านเป็นต้นไม้ประจำโรงเรียนสมุทรปราการชื่อเรียกตามท้องถิ่นชื่อเรียกตามท้องถิ่น. - ดู่บ้าน (ภาคเหนือ) - ประดู่บ้าน, ประดู่กิ่งอ่อน, ประดู่อังสนา, อังสนา (ภาคกลาง) - สะโน (มลายู-นราธิวาส)</doc>
