<doc id="194336" url="https://th.wikipedia.org/wiki?curid=194336" title="อเมริกาส์เน็กซต์ท็อปโมเดล ฤดูกาลที่ 2">อเมริกาส์เน็กซต์ท็อปโมเดล ฤดูกาลที่ 2 อเมริกาส์เน็กซต์ท็อปโมเดล ฤดูกาลที่ 2 ออกอากาศเมื่อวันที่ 20 พฤษภาคม พ.ศ. 2546 จัดทำโดยสุดยอดนางแบบและพิธีกรรายการโทรทัศน์ ไทร่า แบงคส์ โดยคำโฆษณาประจำฤดูนี้ก็คือ "They are all gorgeous, but only one has what it takes" สำหรับฤดูกาลนี้จะมีผู้เข้าแข่งขันทั้งหมด 12 คน และในรอบสุดท้ายผู้เข้าแข่งขันจะได้บินไปแข่งกันต่อที่ เมืองมิลาน ประเทศอิตาลี และผู้ชนะจะได้เซ็นสัญญากับบริษัท IMG Models ได้รับการสัญญาการทำงานกับบริษัทเครื่องสำอาง Sephora. และถ่ายแบบขึ้นปกนิตยสาร Jane และผู้ชนะก็คือ โยแอนนา เฮาว์ส จาก ฟลอริดา ซึ่งนับเป็นผู้ชนะที่อายุมากที่สุด และมีเชื้อสายผสมหลายเชื้อชาติมากที่สุดที่เคยมีการแข่งขันมาข้อมูลการออกอากาศThe Girl Who Overslept ข้อมูลการออกอากาศ. The Girl Who Overslept. ออกอากาศ : 13 มกราคม 2547 สาวๆ ที่ผ่านการคัดเลือกถูกรับขึ้นรถบัสที่ตระเวนไปทั่วนิวยอร์ก ซึ่งทันทีที่พบหน้ากัน การแข่งขันก็เริ่มต้นขึ้นทันทีจากนั้นไทร่าก็พาผู้เข้าแข่งขันทั้งหมดไปเดินแบบครั้งแรกบนเรือนาวิกโยธิน ซึ่งไทร่ารู้สึกว่า สาวๆ เหล่านี้ยังคงขาดทักษะในการเป็นนางแบบอย่างมากในการถ่ายภาพครั้งแรก สาวๆ จะต้องถ่ายภาพโฆษณาให้กับคอนแทคเลนส์ในหัวข้อ "สวนอีเดน" โดยผู้เข้าแข่งขันทั้งหมดจะต้องถ่ายภาพเปลือยบอดี้เพนท์และมีเพียงเครื่องประดับติดตัวเท่านั้น แอนนาปฏิเสธที่จะถ่ายรูปครั้งนี้เพราะรู้สึกว่ามันผิดต่อลูกและสามีที่บ้าน ในขณะที่เจนาสเซีย ตื่นสายและมาถ่ายรูปเกือบไม่ทันเพราะไม่มีใครยอมปลุกเธอเลย ในห้องผู้ตัดสิน ภาพของคามิลล์, เมอร์เซดีส, เอพริล, แชนดี้, เฮทเธอร์ และซาร่า สร้างความประทับใจให้กับกรรมการเป็นอย่างมาก คณะกรรมการชื่นชมใบหน้าที่สวยคลาสสิกของโยอันนา และเบธานีถูกติเรื่องที่เธอมีหน้าอกใหญ่เกินไป แอนนาและเจนาสเซียตกเป็นสองคนสุดท้าย กรรมการรู้สึกไม่พอใจที่เจนาสเซียมาสายไม่ว่าจะอ้างเหตุผลอะไรก็ตาม แต่คนที่ถูกคัดออกก็คือแอนนา สาวไซส์ใหญ่ประจำฤดูกาลนี้เนื่องจากเธอปฏิเสธที่จะถ่ายรูปซึ่งเป็นสิ่งที่อภัยไม่ได้ยิ่งกว่า- ผู้ที่ถูกเรียกชื่อคนแรก : คามิลล์ แมคโดนัลด์ - ผู้ที่ยืนเป็นสองคนสุดท้าย : แอนนา แบรดฟิลด์ และ เจนาสเซีย ชาคอส - ผู้ที่ถูกคัดออก : แอนนา แบรดฟิลด์ - ช่างถ่ายภาพ : ไนเจล บาร์คเกอร์ - แขกรับเชิญพิเศษ : เอ็ด ลิบบี้, จิม เดอ ยอนเกอร์, ไมค์ แรนดี้, เอียน โจนส์, โยฮันห์ เคเปดาThe Girl Who Has a Temper The Girl Who Has a Temper. ออกอากาศ : 20 มกราคม 2547 ผู้เข้าขันทั้ง 11 คนที่เหลือได้เรียนการเดินแบบบนรันเวย์กับ เจ.อเล็กซานเดอร์ และจากการแข่งขัน เคธี่เป็นผู้ชนะในการแข่งเดินครั้งนี้ และรางวัลของเธอก็คือ การได้ไปงานค็อกเทลของ คาร์เมน มาร์ค วอลโว่ และเธอได้เลือกให้เมอร์เซดีส และ คามิลล์ ให้ไปกับเธอด้วย ในการถ่ายภาพครั้งนี้ สาวๆ ต้องถ่ายโฆษณารองเท้าให้กับ สตีฟ แมดเดน โดยที่พวกเธอต้องเป็นคนคิดท่าโพสและเลือกรูปที่ดีที่สุดด้วยตัวเอง ในห้องผู้ตัดสินแชนดี้ตกเป็นสองคนสุดท้าย เพราะความไม่มั่นใจในตัวเองและท่าเดินบนรันเวย์ที่หายนะ แต่คนที่ถูกคัดออกคือเบธานี ที่คณะกรรมการรู้สึกว่าเธอไม่สามารถที่จะจัดการยังไงกับหน้าอกและจะโพสท่ายังไงให้ออกมาเหมาะสม- ผู้ที่ถูกเรียกชื่อคนแรก : เคธี่ แอนเดอร์สัน - ผู้ที่ยืนเป็นสองคนสุดท้าย : เบธานี ฮาริสัน และ แชนดี้ ซัลลีแวน - ผู้ที่ถูกคัดออก: เบธานี ฮาริสัน - ช่างถ่ายภาพ : ชี กราแฮม - แขกรับเชิญพิเศษ : มาร์ติน สโนว์, แม็กกี้ ไรเซอร์, คาร์เมน มาร์ค วอลโวThe Girl Who Can Cry At The Drop Of A Hat The Girl Who Can Cry At The Drop Of A Hat. ออกอากาศ : 27 มกราคม 2547 ถึงเวลาที่สาวๆ จะต้องเมคโอเวอร์ ซึ่งบางคนก็พึงพอใจในลุคใหม่ที่เปลี่ยนไป หลังจากที่เจย์ แมนูเอล ได้สอนให้สาวๆ แต่งหน้าแล้ว ก็ทำการแข่งขันการแต่งหน้ากันภายในเวลา 15 นาที โดยมีอุปกรณ์เตรียมไว้ให้เรียบร้อยแล้ว และผู้ชนะก็คือโยอันนา และรางวัลก็คือการได้ไปดินเนอร์กับเพื่อนสามคน ซึ่งเธอเลือกซาร่า, ซีโอมาร่า และเอพริล ให้ไปทานกับเธอด้วย โดยสาวๆ ที่เหลือที่แพ้การแข่งขันต้องเป็นคนบริการทำอาหารพร้อมทั้งเสริฟให้กับพวกเธอด้วย หลังจากที่แข่งขันเสร็จ แชนดี้เกิดอาการเป็นลมหมดสติไปเพราะความร้อน สร้างความตกใจให้กับผู้เข้าแข่งขันคนอื่น หลังจากที่ปฐมพยาบาลจนฟื้นแล้ว แชนดี้ก็รู้ตัวว่าเธอต้องทานอาหารและพักผ่อนให้เพียงพอ จะได้ไม่เกิดอาการเช่นนี้ขึ้นมาอีก สำหรับการถ่ายภาพในครั้งนี้ ผู้เข้าแข่งขันต้องลอยตัวอยู่ในตึกสูงเพื่อถ่ายภาพโฆษณาให้กับร้านซักรีดของ เชลลิ ซีกัล เคธี่ถึงกลัวความสูงมากแต่เธอก็ยอมอดทนถ่ายต่อไปให้เสร็จครบ 12 ภาพ ซีโอมาร่า กับ เฮทเธอร์ ตกเป็นสองคนสุดท้าย เนื่องจากพวกเธอทั้งคู่ ถ่ายภาพออกมาได้น่าผิดหวังมาก และคนที่ต้องกลับบ้านก็คือเฮทเธอร์ ซึ่งไม่มีประสบการณ์และติดขัดตลอดเวลา- ผู้ที่ถูกเรียกชื่อคนแรก : แชนดี้ ซูลลิแวน - ผู้ที่ยืนเป็นสองคนสุดท้าย : เฮทเธอร์ บลัมเบิร์ก และ ซีโอมาร่า ฟรานส์ - ผู้ที่ถูกคัดออก : เฮทเธอร์ บลัมเบิร์ก - ช่างถ่ายภาพ : ริชาร์ด ดีน - แขกรับเชิญพิเศษ : เอ็ดเวิร์ด ทรีโคมี, โจเอล วอร์เรน, คาริมา แคสเทนดา, จูลี่ เรดเฟิร์น, ไมค์ ชาริทส์, ไมค์ แรนดี้, เอริค เนียแมนด์, ฮัลลี โบว์แมนThe Girl Who Needs Six Months Of Modeling School The Girl Who Needs Six Months Of Modeling School. ออกอากาศ : 3 กุมภาพันธ์ 2547 คามิลล์เริ่มแสดงพฤติกรรมด้านลบออกมา และยิ่งเห็นเด่นชัดเมื่อเธอพยายามที่จะแข่งกับเอพริลในการออกกำลังกาย ในการแข่งขันสาวๆ ได้พบกับ เบ็ทซี่ จอห์นสัน และต้องเปลี่ยนชุดให้เข้ากับสไตล์ของตัวเอง โดยห้ามใส่ชุดของตนเองแต่ต้องเอาของผู้แข่งขันคนอื่นมาใส่เท่านั้น เคธี่ถูกวิจารณ์ว่าสไตล์การแต่งตัวของเธอเหมือนกับพวกผู้หญิงหากินซึ่งทำให้เธอไม่พอใจเป็นอย่างมาก และผู้ชนะก็คือแชนดี้ ซึ่งได้รางวัลให้ไปทานดินเนอร์กับ เอเดรี่ยน เคอร์รี่ ผู้ชนะจากฤดูกาลแรก และเธอได้เลือกให้ โยอันนา กับ ซีโอมาร่า ให้ไปกับเธอด้วย หัวข้อการถ่ายภาพในสัปดาห์นี้ สาวๆ ต้องเลียนแบบบุคคลที่มีชื่อเสียง ซีโอมาร่ารู้สึกไม่พอใจที่ต้องลงสีตามตัวให้เข้มขึ้นกว่าเดิมเพื่อให้คล้าย เกรซ โจนส์ ในขณะที่ เมอร์เซดีส ได้ใช้ความเจ็บปวดจากอาการป่วยเป็นโรคลูพัสของเธอถ่ายทอดออกมาในภาพของบิลลี่ ฮอลิเดย์ ได้อย่างงดงาม ภาพถ่ายของเมอร์เซดีสและซีโอมาร่าออกมาทรงพลังและสร้างความประทับใจให้กับกรรมการอย่างมาก และภาพของโยอันนา ออกมาเป็นแฟชั่นชั้นสูง ในขณะที่ภาพของคามิลล์ ออกมาทรงพลัง แต่ทัศนคติของเธอกลับมีปัญหา เคธี่และเจเนสเซียต้องตกเป็นสองคนสุดท้าย แต่เจเนสเซียเป็นผู้ที่ถูกคัดออกเพราะเธอไม่สามารถที่จะหาอะไรมาชดเชยความสูงที่ขาดไปของเธอได้เลย- ผู้ที่ถูกเรียกชื่อคนแรก : เมอร์เซดีส เซลบา-ชอร์เตอร์ - ผู้ที่ยืนเป็นสองคนสุดท้าย : เคธี่ แอนเดอร์สัน และ เจเนสเซีย ชาคอส - ผู้ที่ถูกคัดออก : เจเนสเซีย ชาคอส - ช่างถ่ายภาพ : แอนดรูว เอคค์เลส - แขกรับเชิญพิเศษ : ไซมอน ดูแนน, เอเดรียน์ เคอร์รี่, มาร์ติน สโนว์, เดนิโล, ไมเคิล คาร์ล, เบ็ทซี่ จอห์นสันThe Girl Who Is A Visual Orgasm The Girl Who Is A Visual Orgasm. ออกอากาศ : 10 กุมภาพันธ์ 2547 ผู้เข้าแข่งขันได้เรียนรู้เกี่ยวกับบุคลิกภาพ สาวๆ ต้องแสดงความคิดเห็นเกี่ยวกับผู้เข้าแข่งขันคนอื่น ซึ่งทุกคนต่างพากันแสดงความเห็นด้านลบเกี่ยวกับคามิลล์ แชนดี้เล่าเรื่องที่ธอเป็นเหมือนกับแกะดำของครอบครัว และไม่เคยมีใครให้ความรักกับเธอเลย การแข่งขันประจำสัปดาห์ สาวๆ ต้องเข้ารับการสัมภาษณ์แบบตัวต่อตัวกับ เจนิส ดิคคินสัน และผู้ชนะก็คือเมอร์เซดีสที่กล้าที่จะเปิดเผยเรื่องโรคลูพัสของเธอ และรางวัลก็คือการได้ออกไปช็อปปิ้งข้างนอก ซึ่งเธอได้เลือกให้ซาร่าไปกับเธอด้วย นอกจากนี้ยังมีรางวัลพิเศษอีกอย่างก็คือแม่ของเมอร์ซิดิสและซาร่า รวมถึงแม่ของไทร่าได้มาเยี่ยมพวกเธอถึงในบ้านด้วย ในการถ่ายรูปประจำสัปดาห์ สาวๆ ต้องโพสท่าถ่ายภาพใต้น้ำ กรรมการต่างลงความเห็นว่าภาพของเอพริลออกมางดงามที่สุด ท่าโพสของเคธี่ดูวิเศษและน่าเหลือเชื่อ ในขณะที่ภาพของซีโอมาร่าดูออกมาเหมือนสิงโตทะเล และเธอก็ต้องเป็นผู้ตกรอบถึงแม้ว่ากรรมการจะไม่พอใจกับท่าทีที่หยิ่งยโสและแข็งกร้าวของคามิลล์ก็ตาม- ผู้ที่ถูกเรียกชื่อคนแรก : ซาร่า เรซี่-ทาบริซี่ - ผู้ที่ยืนเป็นสองคนสุดท้าย : คามิลล์ แมคโดนัลด์ และ ซีโอมาร่า ฟรานส์ - ผู้ที่ถูกคัดออก : ซีโอมาร่า ฟารนส์ - ช่างถ่ายภาพ : จอร์จ โฮลซ์ - แขกรับเชิญพิเศษ : แซม คริสเตนเซ่น, ซูซานน่าห์ กัลแลนด์, แครอลีนน์ ลอนดอน, โนเล่ แมรินThe Girl Whose Lip Puffed Up The Girl Whose Lip Puffed Up. ออกอากาศ : 17 กุมภาพันธ์ 2547 สัปดาห์นี้สาวๆ ต้องถ่ายภาพขาวดำโฟกัสที่ใบหน้า จากนั้นพวกเธอต้องไปเรียนการแสดงกับ ทาช่า สมิธ แอร์คี คามิลล์ต้องไปหาหมอเพราะเธอเกิดอาการแพ้ทำให้ริมฝีปากบวมซึ่งทำให้เธอมาสายในการเรียน ในการแข่งขันสาวๆ ต้องแสดงคู่กับ มาร์ค คอลิเออร์ คามิลล์ถูกตำหนิเรื่องที่ไม่ยอมทำตามบทและแต่งบทพูดขึ้นเอง และผู้ชนะก็คือเอพริล ซึ่งรางวัลก็คือการได้ไปช็อปปิ้งเครื่องประดับในนิวยอร์ก และเธอเลือกให้เคธี่ได้แบ่งรางวัลกับเธอด้วย ในปลายสัปดาห์ ผู้เข้าแข่งขันต้องมาถ่ายโฆษณาผาดโผนแบบแมททริกซ์ให้กับมันฝรั่งโรลิโทส ผลงานของเอพริลทำออกมาวิเศษทั้งโฆษณาและภาพนิ่งขาวดำ ในขณะที่คามิลล์และเคธี่ผลงานตกลง คณะกรรมการรู้สึกไม่พอใจในทัศนคติของคามิลล์ แต่กลับเป็นเคธี่ที่ถูกคัดออกเพราะกรรมการรู้สึกว่าเธอยังไม่พร้อมและเข้มแข็งพอสำหรับวงการนี้- ผู้ที่ถูกเรียกชื่อคนแรก : เอพริล วิลค์เนอร์ - ผู้ที่ยืนเป็นสองคนสุดท้าย : คามิลล์ แมคโดนัลด์ และ เคธี่ แอนเดอร์สัน - ผู้ที่ถูกคัดออก : เคธี่ แอนเดอร์สัน - ช่างถ่ายภาพ : บิล ฮิวเบอเกอร์ - ผู้กำกับโฆษณา : เจมส์ เกย์ - แขกรับเชิญพิเศษ : ทาช่า สมิธ แอร์คี, มาร์ค คอริเออร์, เดอ ลา การ์ดา, เอริค เนียแมนด์, ไคล์ แฮกเลอร์The Girl Who Is Dripping With Hypocrisy The Girl Who Is Dripping With Hypocrisy. ออกอากาศ : 24 กุมภาพันธ์ 2547 สาวๆ จัดงานฉลองวันเกิดให้กับซาร่า และเธอได้บอกความรู้สึกออกมาว่าต้องการที่จะเป็นนางแบบมากแค่ไหนและเธอก็เชื่อว่าตัวเองมีความสามารถพอที่จะเป็นได้ ผู้เข้าแข่งขันได้ไปเรียนเต้นกับ โทนี่ ไมเคิล และเอพริลเป็นผู้ชนะในการแข่งขันซึ่งรางวัลก็คือได้ออกไปดินเนอร์กับ ODB โดยเธอเลือกให้แชนดี้กับซาร่าได้ไปกับเธอด้วย ในสัปดาห์นี้สาวๆ ต้องถ่ายมิวสิควีดีโอเพลงแรกของไทร่า "Shake Ya Body" ในระหว่างการถ่ายทำ เอพริลเดินผิดจังหวะจนเกือบชนกับโยอันนา เมอร์ซิดีสลืมท่าเต้น และโยอันนาจับจังหวะไม่ได้จนถึงกับหกล้มก้นคะมำกับพื้นในระหว่างถ่ายทำ โยแอนนากลายเป็นสองคนสุดท้ายเพราะความผิดพลาดในการถ่ายมิวสิควีดีโอ แต่กลับเป็นซาร่าที่ต้องตกรอบเพราะผู้ตัดสินรู้สึกว่าเธอมีลุคที่ดูเซ็กซี่เกินไปในโลกของแฟชั่น ซึ่งทำให้ไทร่าถึงกับต้องหลั่งน้ำตาในการตัดสินครั้งนี้- ผู้ที่ถูกเรียกชื่อคนแรก : แชนดี้ ซูลลิแวน - ผู้ที่ยืนเป็นสองคนสุดท้าย : ซาร่า เรซี่-ทาบริซี่ และ โยอันนา เฮาวส์ - ผู้ที่ถูกคัดออก : ซาร่า เรซี่-ทาบริซี่ - ผู้กำกับโฆษณา : เคนเนดี้ - แขกรับเชิญพิเศษ : รอดนีย์ เจอกินส์, โทนี่ ไมเคิลThe Girl with the Signature Walk The Girl with the Signature Walk. ออกอากาศ : 2 มีนาคม 2547 สาวๆ ที่เหลือได้มาทานอาหารเที่ยงที่ภัตตาคารกับไทร่า ซึ่งเธอได้บอกให้สาวๆ เก็บกระเป๋าเพื่อที่จะบินไปแข่งต่อกันที่ มิลาน ประเทศอิตาลี จากนั้นผู้เข้าแข่งขันต้องออกโชว์ตัวกับดีไซน์เนอร์ในมิลาน แชนดี้ได้รับคำชมว่าดูเป็นแฟชั่นชั้นสูงที่สุดในบรรดาผู้เข้าแข่งขันทั้งหมดแต่ขี้อายและไม่ค่อยมีความมั่นใจ เมอร์เซดีสดูธรรมดาและตลาดเกินไป เอพริลมีรูปโฉมที่เด่นที่สุดแต่อ่อนในทุกส่วนที่เหลือ โยอันนามีใบหน้าที่งดงามแต่ต้องฟิตร่างกายให้มากกว่านี้ และความมั่นใจของคามิลล์ทำให้เธอเป็นผู้ชนะในการแข่งขันโดยรางวัลก็คือเป็นแบบภาพให้ศิลปินชาวอิตาเลียน ซึ่งเธอเลือกให้โยอันน่าได้ไปเป็นแบบกับเธอด้วย ในขณะที่สถานการณ์กำลังไปได้ดีนั้น คามิลล์ได้พูดเป็นนัยกับไทร่าตอนอาหารเย็นว่าโยอันนามีความผิดปกติในการกินซึ่งไม่เป็นเรื่องจริงเลยแม้แต่น้อย ในการถ่ายภาพ สาวๆ ต้องถ่ายภาพโฆษณาให้กับแว่นกันแดดโซสติส เอพริลดูเกร็งและคิดมากเกินไป คามิลล์ดูสับสนและยังไม่เป็นที่ชื่นชอบของตากล้อง เมอร์เซดีสดูตลาดเกินไปและไม่มีความเป็นแฟชั่นชั้นสูงเลย โยอันนาสามารถซ่อนรูปร่างที่ใหญ่เกินไปของตัวเองได้เป็นอย่างดี กรรมการลงความเห็นว่าภาพของแชนดี้เป็นภาพที่ดีที่สุดในฤดูกาลนี้และความเฉลียวฉลาดในการสัมภาษณ์ตอนโชว์ตัวทำให้เธอได้รับคำชมเป็นอย่างมาก กรรมการรู้สึกไม่พอใจกับทัศนคติของคามิลล์ที่ทำตัวเหมือนกับรู้ไปหมดซะทุกอย่างและยังแสดงความยโสออกมาเมื่อถูกสัมภาษณ์เกี่ยวกับท่าเดิน ซึ่งเธอตอบว่า "นี่เป็นท่าเดินที่จะทำให้เธอโด่งดังและมีชื่อเสียง" เมอร์เซดีสกลายเป็นสองคนสุดท้ายเพราะลุคส์ที่ดูตลาดเกินไป แต่เป็นคามิลล์ที่ต้องกลับบ้านเพราะทัศนคติและความยโสในการสัมภาษณ์ตอนโชว์ตัว- ผู้ที่ถูกเรียกชื่อคนแรก : แชนดี้ ซัลลีแวน - ผู้ที่ยืนเป็นสองคนสุดท้าย : คามิลล์ แมคโดนัลด์ และ เมอร์เซดีส เซลบา-ชอร์เตอร์ - ผู้ที่ถูกคัดออก : คามิลล์ แมคโดนัลด์ - ช่างถ่ายภาพ : แมสสิโม คอสโทลิ - แขกรับเชิญพิเศษ : ไคล์ แฮ็กเลอร์, เดวิด บราวนด์, เอเลน่า ซิมารอสตี้, คาร์โล เดอ เอมิซี่, เคเซีย เอลวิน, ลิเลียน่า โรนันโด, โนเอล มาร์ติน, ไมเคิล จิอานินี่The Girl Who Is Afraid Of Snakes The Girl Who Is Afraid Of Snakes. ออกอากาศ : 9 มีนาคม 2547 ประมวลเหตุการณ์ทั้งหมดที่ผ่านมาของผู้เข้าแข่งขันจาก 12 คน เหลือ 4 คนสุดท้าย และภาพเหตุการณ์ต่างๆ ที่ไม่เคยเปิดเผยมาก่อนThe Girl Who Cheated The Girl Who Cheated. ออกอากาศ : 16 มีนาคม 2547 สาวๆ ได้เชิญนายแบบหนุ่มที่พาไปโชว์ตัวมาปาร์ตี้ในบ้าน ด้วยความเหงาที่ต้องห่างไกลกับแฟนและความเมาทำให้แชนดี้เผลอมีความสัมพันธ์ลึกซึ้งไปกับนายแบบหนุ่ม ซึ่งทำให้เธอรู้สึกผิดเป็นอย่างมาก วันต่อมาแชนดี้จึงโทรไปสารภาพกับเอริค แฟนของเธอ ซึ่งทำให้ทั้งคู่ทะเลาะกันอย่างรุนแรงมาก ในสัปดาห์นี้ผู้เข้าแข่งขันต้องเรียนรู้เกี่ยวกับการแต่งตัวสไตล์อิตาลีโดยต้องรู้จักเปิดส่วนที่ดีและปิดข้อเสียของร่างกาย โดยสาวๆ ต้องไปเลือกเสื้อผ้าจากตลาดนัดแต่ต้องทำให้เป็นแฟชั่นชั้นสูงให้ได้ และผู้ชนะการแข่งขันก็คือแชนดี้โดยรางวัลคือการได้ใช้ชีวิตในคฤหาสน์สุดหรูหนึ่งคืน และเธอเลือกโยอันนาให้ไปพักกับเธอด้วย สัปดาห์นี้ผู้เข้าแข่งขันต้องถ่ายภาพนู้ดคู่ให้ดูเย้ายวน โรแมนติค และเป็นแฟชั่นชั้นสูง ที่ห้องตัดสิน เมอร์เซดีสทำให้กรรมการประทับใจที่เธอสามารถเปลี่ยนเสื้อผ้าที่ใส่ให้เป็นแฟชั่นชั้นสูงได้ และความจู้จี้และคิดมากจนเกินไปในตอนถ่ายภาพของเอพริลทำให้เธอต้องกลับบ้าน- ผู้ที่ถูกเรียกชื่อคนแรก : โยอันนา เฮาวส์ - ผู้ที่ยืนเป็นสองคนสุดท้าย : เอพริล วิลค์เนอร์ และ เมอร์เซดีส เซลบา-ชอร์เตอร์ - ผู้ที่ถูกคัดออก: เอพริล วิลค์เนอร์ - ช่างถ่ายภาพ : อัลมิคาเร่ อินอาลซ่า, อเล็กซ์ มาร์ทิเนโก - แขกรับเชิญพิเศษ : จีน ลุค, โนเล่ แมริน, โลริส ร็อซชี่, สตีเฟน แฟร์ไชลด์The Girl Who Is America's Next Top Model The Girl Who Is America's Next Top Model. ออกอากาศ : 23 มีนาคม 2547 ในการถ่ายรูปครั้งสุดท้าย สาวๆ ต้องถ่ายภาพบิวตี้ช็อตสำหรับเครื่องสำอาง โดยแต่ละคนจะได้ถ่ายกันคนละสไตล์ ในห้องตัดสิน เมอร์เซดีสได้รับคำชมว่าเหมือนกับนางแบบมืออาชีพ ในขณะที่แชนดี้กับโยอันนาต้องตกเป็นสองคนสุดท้าย และแชนดี้เป็นผู้ที่ต้องตกรอบเพราะคณะกรรมการลงความเห็นว่า เธอยังไม่มีประสิทธิภาพและยังไม่สามารถที่จะรับความกดดันได้มากพอ- ผู้ที่ถูกเรียกชื่อคนแรก : เมอร์เซดีส เซลบา-ชอร์เตอร์ - ผู้ที่ยืนเป็นสองคนสุดท้าย : แชนดี้ ซัลลีแวน และ โยอันนา เฮาว์ส - ผู้ที่ถูกคัดออก : แชนดี้ ซัลลีแวน - ช่างถ่ายภาพ : แมซสิโอ คอสทรอย จากนั้นสองสาวที่เหลือก็ได้พบกับ ดีน และ แดน จาก ดีสแควร์ ซึ่งเป็นเจ้าของโชว์ซึ่งพวกเธอจะต้องเดินแบบให้ในไฟนอลรันเวย์ ระหว่างเดินแบบส้นรองเท้าของโยอันนาเกิดหักขึ้นมา เธอจึงต้องใส่รองเท้าของเมอร์เซดีสเดินต่อจนโชว์สำเร็จลงด้วยดี ในห้องผู้ตัดสิน คณะกรรมการรู้สึกว่าการเดินแบบของเมอร์เซดีสโดดเด่นที่สุดจนเหมือนโชว์ทั้งหมดเป็นของเธอคนเดียว ในขณะที่ใบหน้าของโยอันนามีความเป็นเอกลักษณ์ เธออยู่และหายใจเข้าออกเป็นแฟชั่นอละมีความต้องการมากกว่าเมอร์เซดีส หลังจากที่หารือกันเป็นที่เรียบร้อยกรรมการก็ตัดสินใจว่า อเมริกาส์เน็กซต์ท็อปโมเดลคนที่สองก็คือ โยอันนา เฮาว์ส- ผู้ชิงตำแหน่งสองคนสุดท้าย : เมอร์เซดีส เซลบา-ชอร์เตอร์ และ โยอันนา เฮาว์ส - อเมริกา เน็กซต์ ทอป โมเดล : โยอันนา เฮาว์ส - แขกรับเชิญพิเศษ : โนเล่ แมริน, ไจแอน ลูก้า กิวอิโทลี, ดีน คาเทน, แดน คาเทนผู้เข้าแข่งขันสรุปผลการแข่งขันลำดับที่ไทร่าเรียกชื่อสรุปผลการแข่งขัน. ลำดับที่ไทร่าเรียกชื่อ. - ผู้ชนะของรางวัลประจำสัปดาห์ - ผู้ที่ถูกคัดออกจากการแข่งขัน - ผู้ที่ชนะรางวัลประจำสัปดาห์และถูกคัดออก - ผู้ที่ชนะเลิศการแข่งขันการแปลงโฉมการแปลงโฉม. - เอพริล : ย้อมสีดำ และตัดเพิ่มหน้าม้า - คามิลล์ : แก้ผมเปียรอบๆ ออกให้หมด - เคธี่ : ตัดผมสั้น สไตล์ทวิกกี้ - เฮทเธอร์ : ย้อมสีบลอนด์ให้เพิ่มขึ้น - เจนาสเซีย : ตัดผมสั้นระดับไหล่ - เมอร์เซดีส : ต่อผมให้ยาว และฟูหนา - ซาร่า : ย้อมสีบลอนด์ - แชนดี้ : ย้อมสีแพลทตินั่มบลอนด์ และใส่คอนแทคเลนส์ - ซีโอมาร่า : ต่อผมยาวสีดำเป็นลอนหนา - โยอันนา : ตัดทรงโมฮอว์คการแข่งขันการแข่งขัน. - สัปดาห์ที่ 1 : ถ่ายภาพบอดี้ เพ้นท์ เป็นอีฟในสวนเอเดน สำหรับ เฟรช ลุคส์ คอนแทคเลนส์ - สัปดาห์ที่ 2 : ถ่ายภาพโฆษณาให้กับรองเท้า สตีฟ แมดเดน - สัปดาห์ที่ 3 : ถ่ายภาพโหนตัวจากที่สูง เพื่อโฆษณาให้กับร้านซักรีด เชลลิ ซีกัล - สัปดาห์ที่ 4 : ถ่ายภาพคล้าย ดาราผู้มีชื่อเสียง - สัปดาห์ที่ 5 : ถ่ายภาพเป็นภูติใต้น้ำให้กับ เควนช์ - สัปดาห์ที่ 6 : ถ่ายภาพบิวตี้ ช็อท ขาว-ดำ,ถ่ายโฆษณา ให้กับ มันฝรั่ง โรลิโทส - สัปดาห์ที่ 7 : ถ่ายมิวสิกวีดีโอให้กับ ไทร่า แบงส์ ในเพลง "Shake ya Body" - สัปดาห์ที่ 8 : ถ่ายภาพโฆษณาแว่นกันแดด ในสนามกีฬาโบราณของอาณาจักรโรมัน - สัปดาห์ที่ 9 : ถ่ายภาพเปลือยโดยให้ความรู้สึกเย้ายวน แบบคู่กัน - สัปดาห์ที่ 10 : ถ่ายภาพบิวตี้ ช็อท เน้นโครงหน้า ระดับสูง - รอบ 2 คนสุดท้าย: แข่งขันเดินแบบ ในระดับมืออาชีพบุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - เจนิส ดิคคินสัน - กรรมการ - อีริค นิโคลสัน - กรรมการ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
