<doc id="710903" url="https://th.wikipedia.org/wiki?curid=710903" title="ราม พหาทุร พามชาน">ราม พหาทุร พามชาน ราม พหาทุร พามชาน (; 9 เมษายน ค.ศ. 1990 — ) มีฉายาว่า ลามะปัลเดน ดอร์เจ () หรือปัจจุบันใช้ว่า ธรรมสังฆะ () จากรัตนปุรี อำเภอพารา ประเทศเนปาล ซึ่งบางส่วนของผู้สนับสนุนของเขาได้อ้างว่าเขาเป็นพระพุทธเจ้าผู้กลับชาติมาเกิด แต่ลามะปัลเดน ดอร์เจได้ปฏิเสธต่อการกล่าวอ้างนี้ และผู้ปฏิบัติธรรมจำนวนมากต่างเห็นด้วยว่าพระโคตมพุทธเจ้าได้เข้าสู่พระนิพพานแล้ว และไม่สามารถจะเกิดใหม่ได้ เขาเป็นที่ดึงดูดต่อผู้เยี่ยมเยือนนับพันรวมถึงสื่อ โดยใช้เวลานานนับเดือนในการทำสมาธิ ฉายาพระพุทธเจ้าน้อย ของเขา เริ่มมาจากการทำสมาธิในวันที่ 16 พฤษภาคม ค.ศ. 2005 มีรายงานว่าเขาได้หายไปจากโพรงต้นไม้ที่เขาทำการนั่งสมาธิเป็นเวลาหลายเดือนในวันที่ 16 มีนาคม ค.ศ. 2006 แต่ก็พบตัวโดยผู้ติดตามบางส่วนในสัปดาห์ต่อมา โดยเขาได้บอกแก่ผู้ติดตามถึงการออกจากสถานปฏิบัติสมาธิของเขา ที่ซึ่งมีฝูงชนขนาดใหญ่เฝ้าดูเขาว่า "เพราะที่แห่งนี้ไม่มีความสงบสุขเสียแล้ว" จากนั้นเขาก็ไปตามทางของตัวเอง และกลับมาปรากฏตัวในที่อื่น ๆ ในประเทศเนปาลเมื่อวันที่ 26 ธันวาคม ค.ศ. 2006 แต่แล้วก็หายจากไปอีกครั้งในวันที่ 8 มีนาคม ค.ศ. 2007 เมื่อวันที่ 26 มีนาคม ค.ศ. 2007 จากการตรวจสอบโดยสถานีตำรวจภูมิภาคนิจเกฐในรัตนปุรี ได้พบลามะปัลเดน ดอร์เจนั่งสมาธิภายในห้องใต้ดินที่มีขนาดประมาณเจ็ดตารางฟุต เมื่อวันที่ 10 พฤศจิกายน ค.ศ. 2008 ลามะปัลเดน ดอร์เจได้ปรากฏตัวอีกครั้งในรัตนปุรีและพูดคุยกับเหล่าผู้นับถือศรัทธาในป่าที่ห่างไกล</doc>
