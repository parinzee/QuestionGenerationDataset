<doc id="78911" url="https://th.wikipedia.org/wiki?curid=78911" title="แก้วเก้า กรกต">แก้วเก้า กรกต แก้วเก้า กรกต เป็น พระเอกลิเกหน้าตาดี อายุยังน้อย ต่อมาได้หันมาสู่วงการลูกทุ่งตามแนวของพระเอกลิเกชื่อดังหลายคนอย่าง ไชยา มิตรชัย และ กุ้ง สุธิราช วงศ์เทวัญ จนได้มีผลงานเพลงลูกทุ่งออกมา 1 ชุด ซึ่งก็ได้รับความสำเร็จพอสมควร แต่มาประสบอุบัติเหตุบนท้องถนน และเสียชีวิตเสียก่อนประวัติ ประวัติ. แก้วเก้า กรกต มีชื่อจริงว่า นักรบ เกาะแก้ว ชื่อเล่น "เดี่ยว" เดิมนามสกุล คำฉนวน แต่เปลี่ยนนามสกุลตามแม่บุญธรรมคือนางกาญจนา เกาะแก้ว เกิดเมื่อ 18 ต.ค. 2525 ก่อนเสียชีวิตมีถิ่นพำนัก อยู่บ้านเลขที่ 9/99 หมู่บ้านลภาวรรณ ต.ละหาร อ.บางบัวทอง จ.นนทบุรี เดิมเป็นเด็กกำพร้าอยู่ที่ จ.นครราชสีมา อาศัยอยู่กับพี่ชายชื่อ "โดด" ซึ่งเป็นเด็กกำพร้าเช่นกัน และเล่นลิเกหาเลี้ยงตัวเอง ก่อนที่จะย้ายมาอยู่ที่วัดในแถบ จ.นนทบุรี และได้พบกับนางกาญจนา เป็นครูโรงเรียนซึ่งอยู่ใกล้กับวัด จึงรับแก้วเก้าเป็นบุตรบุญธรรมพร้อมทั้งส่งเสริมเล่นลิเก "สโนไวท์" หรือ สุมาพร หงส์สิริสกุล หรือ โปรดิวเซอร์ลูกทุ่งชื่อดังเล่าว่า นางกาญจนานำแก้วเก้ามาฝากเธอไว้ในช่วงที่เธอกำลังทำอัลบั้มให้กับ "ไชยา มิตรไชย" ตอนนั้นแก้วเก้าอายุประมาณ 16 ปี เธอจึงบอกว่าให้รอน้องโตก่อน จากนั้นช่วงปี 2543 ผู้จัดการของ "รุ่ง สุริยา" นักร้องลูกทุ่งคนดัง ขอให้เธอเป็นโปรดิวเซอร์สร้างนักร้องลูกทุ่งอีกสักคน เธอจึงเลือกนำแก้วเก้ามาทำ และออกอัลบั้มแรกเมื่อต้นปี 2544 ชื่อ "ลั่นกลองรัก" มีเพลงดังสองเพลงคือ "ลั่นกลองรัก" และ "ลองเป็นแฟนดูสักที" ซึ่งถือว่าได้รับการตอบรับเป็นอย่างดี และกำลังตั้งใจทำอัลบั้มชุดที่ 2 โดยระหว่างนั้นแก้วเก้า ได้ตระเวนเล่นลิเกร่วมกับหลายคณะ เพื่อรอออกเทป แต่ต้องมาเสียชีวิตเสียก่อนในวัยแค่ 22 ปีเท่านั้นผลงานเพลงผลงานเพลง. - ลั่นกลองรัก ผลงานเพลงดัง- ลั่นกลองรัก - ลองเป็นแฟนดูสักทีเสียชีวิต เสียชีวิต. นิกร ช้างสุวรรณ หรือ "เอกชัย ราชันย์" พระเอกลิเกซึ่งเป็นเพื่อนของแก้วเก้า กรกต เล่าว่า ก่อนเกิดเหตุ แก้วเก้ามาหาเขาที่กำลังเล่นลิเกอยู่ที่วัดเทพลีลา ระหว่างที่นั่งรอ แก้วเก้าได้ดื่มเหล้าไปด้วย หลังลิเกเลิกได้คว้ากุญแจรถรถเก๋งฮอนด้าแจ๊ซสีน้ำเงิน ทะเบียน ษว 9163 กทม. ของเพื่อนหญิงคนหนึ่งไปขับ โดยมีนายสิทธิพร สังขบุตร อายุ 36 ปี นั่งไปด้วย เพื่อไปเที่ยวสถานบันเทิงแห่งหนึ่งย่านรัตนาธิเบศร์ แต่ช่วงเวลานั้นร้านได้ปิดไปแล้ว แก้วเก้าจึงขับไปส่งเพื่อน แต่ขณะนั้นเกิดเหตุฝนตก ถนนลื่น รถที่วิ่งมาด้วยความเร็วสูง ได้พยายามแซงรถคันหน้าแต่ไม่พ้น จึงเสียหลักไปชนราวเหล็กข้างทาง ก่อนอัดกับรถบรรทุกสิบล้อ บริเวณถนนพระราม 5 ใกล้วัดนครอินทร์ หมู่ 1 ต.บางขนุน อ.บางกรวย จ.นนทบุรี เป็นเหตุให้ลูกทุ่ง-ลิเกดาวรุ่ง "แก้วเก้า กรกต" ที่นั่งมาในรถเสียชีวิตคาที่ เมื่อเวลาประมาณ ตี 3 ของวันที่ 19 ก.ย.2547 ขณะที่นายสิทธิพร ได้รับบาดเจ็บ ส่วนรถสิบล้อได้หลบหนีไป แต่แม่บุญธรรมไม่เชื่อว่าลูกของเธอจะถือวิสาสะเอารถของคนอื่นมาขับ ศพของ "แก้วเก้า กรกต" ได้รับการฌาปนกิจที่วัดบางหญ้าแพรกใต้ ซ.หลังวัดเรือนจำบางขวาง อ.เมือง จ.นนทบุรี</doc>
