<doc id="217997" url="https://th.wikipedia.org/wiki?curid=217997" title="พัชรา แวงวรรณ">พัชรา แวงวรรณ พัชรา แวงวรรณ (ชื่อเล่น: เอ๋) นักร้องหญิงที่มีชื่อเสียง เคยเป็นนักร้องนำของวงโอเวชั่น วงดนตรีไทยช่วงคริสต์ทศวรรษ 1980 ซึ่งวงโอเวชั่น เคยมีผลงานในช่วง พ.ศ. 2525 - 2532 กับสังกัดนิธิทัศน์ โปรโมชั่น = ประวัติ = พัชรา แวงวรรณ เกิดเมื่อวันที่ 3 สิงหาคม พ.ศ. 2507 ที่จังหวัดนครราชสีมา เป็นบุตรสาวคนเล็กในบรรดาบุตร 4 คน ของโกศล แวงวรรณ อดีตสมาชิกสภาผู้แทนราษฎรจังหวัดร้อยเอ็ด กับศรีสุดารัตน์ กาญจนรักษ์ ก่อนครอบครัวย้ายมาอาศัยอยู่ที่จังหวัดร้อยเอ็ด พัชราเริ่มร้องเพลงตั้งแต่อายุ 9 ขวบ เมื่อเธอเรียนจบชั้นมัธยม เธอเข้าเป็นนักร้องที่โรงแรมแชงกรีล่า กรุงเทพมหานคร เป็นที่แรกในปี พ.ศ. 2524 เธอได้เข้าร่วมกับวงดนตรีชื่อ ดิ โอเวชั่น ต่อมา พัชราและวงดิโอเวชั่นก็ได้เป็นศิลปินกลุ่มสังกัดนิธิทัศน์โปรโมชั่น ในปี พ.ศ. 2525 = วงการบันเทิง =ดิ โอเวชั่น ดิ โอเวชั่น. อัลบั้มแรกของวงวางแผงเมื่อปี พ.ศ. 2525 ในชื่อว่า "รักและคิดถึง" มีเพลงดังอย่างเพลง รักและคิดถึง, ขอเป็นเพื่อนใจ ต่อมาในปี พ.ศ. 2526 ดิ โอเวชั่น ได้ออกอัลบั้มชุดที่ 2 ในชื่อว่า "ที่เก่าเวลาเดิม" มีเพลงเด่นอย่าง ที่เก่าเวลาเดิม ต่อมาในปี พ.ศ. 2527 ดิ โอเวชั่น ได้ออกอัลบั้มชุดที่ 3 ชื่อว่า "รักเธอเสมอ" มีเพลงเด่นอย่าง รักเธอเสมอ , อย่าให้เป็นเช่นนั้นเลย ต่อมาในปี พ.ศ. 2528 ทางวงก็ได้รับ "ไวยวุฒิ สกุลทรัพย์ไพศาล" (ขาว) พี่ชายแท้ๆ ของ วิรุฬ สกุลทรัพย์ไพศาล หรือ "ดำ ฟอร์เอฟเวอร์" ซึ่งได้รับการคัดเลือกให้เป็นนักร้องนำคนใหม่ของวงคู่กับ พัชรา นักร้องประจำวง เพื่อสร้างความแปลกใหม่ให้กับวง โดยในปีนั้น ทางวงได้ออกอัลบั้มชุดที่ 4 ในชื่อว่า "รักข้ามขอบฟ้า" มีเพลงเด่นคือเพลง รักข้ามขอบฟ้า , ฤทธิ์กามเทพ , พรุ่งนี้ฉันจะรักเธอจนตาย , คนไร้รัง ในปี พ.ศ. 2529 ดิ โอเวชั่น ได้ออกอัลบั้มชุดที่ 5 ในชื่อว่า "รักไม่รู้จบ" มีเพลงเด่นอย่างเช่นเพลง รักไม่รู้จบ , รักเอย , คนหลายใจ , ใจคนคอย โดยอัลบั้ม รักไม่รู้จบ ถือเป็นอัลบั้มชุดสุดท้ายของ พัชรา แวงวรรณ กับ ดิ โอเวชั่น เพราะหลังจากการโปรโมตอัลบั้มนี้ได้ซาลงไป ทางต้นสังกัด คือ นิธิทัศน์ ก็เห็นว่าเอ๋นั้นไม่เหมาะกับเพลงเร็ว เพราะแนวเสียงของเธอนั้นเหมาะกับเพลงช้ามากกว่า ทางนิธิทัศน์จึงได้ให้เธอแยกออกมาทำอัลบั้มเดี่ยว ทางวงจึงต้องหานักร้องหญิงคนใหม่มาแทน พัชรา นั่นคือ พรพิมล ธรรมสาร (ก้อย) โดยก้อยได้มาเป็นนักร้องนำของวงโอเวชั่น ในอัลบั้ม "เริ่มวัยรัก" (พ.ศ. 2530) = เดี่ยว = อัลบั้มเดี่ยวชุดแรกของ พัชรา ได้ออกวางแผงในปี พ.ศ. 2530 โดยใช้ชื่อชุดว่า "เพียงดวงตาและรอยยิ้ม" อัลบั้มชุดนี้ประสบความสำเร็จอย่างมาก อัลบั้มชุดที่ 2 จึงออกวางแผงในปี พ.ศ. 2531 โดยใช้ชื่ออัลบั้มว่า "ไม่รักไม่เจ็บ" ต่อมาในปี พ.ศ. 2533 พัชรา ได้ออกอัลบั้มเดี่ยวชุดที่สาม ชื่อว่า "เพราะเรามาทีหลัง" โดยในชุดนี้มีเพลงเด่นอย่าง "เพราะเรามาทีหลัง" หลังจากที่หายไปสองปี ในเดือนกันยายน พ.ศ. 2535 พัชรา ได้ออกอัลบั้มเดี่ยวชุดที่ 4 ในชื่อว่า "กล้ำกลืน" ต่อมาในเดือนกรกฎาคม พ.ศ. 2536 พัชรา ออกอัลบั้มเดี่ยวชื่อ "แอบช้ำ" ช่วง พ.ศ. 2537-2539 พัชราออกอัลบั้มเดี่ยวต่ออีกสองอัลบั้มในสังกัดนิธิทัศน์ ได้แก่ "ขื่นขม" และ "คลื่นซัดใจ" ใน พ.ศ. 2540 พัชราออกอัลบั้มเดี่ยวสังกัดวีเอ็มพี โดยมีชื่ออัลบั้มว่า "ไม่มีคืนนั้นอีกแล้ว" = เสียชีวิต = พัชรา แวงวรรณ เสียชีวิตในวันที่ 10 ตุลาคม พ.ศ. 2555 ที่ริเวอร์ไซด์ ลอสแอนเจลิส สหรัฐอเมริกา หลังจากไปใช้ชีวิตอยู่ที่นั่นด้วยการร้องเพลงตามร้านอาหารและเป็นผู้ดูแลผู้สูงอายุเป็นเวลา 10 กว่าปี ขณะนั้นพัชรา แวงวรรณกำลังจะศึกษาต่อระดับปริญญาด้านนี้ โดยเจ้าหน้าที่ตำรวจสหรัฐฯ พบศพในลักษณะแขวนคอในโรงจอดรถ ที่บ้านพักซึ่งเช่าอยู่ตามลำพัง ขณะที่บางสำนักข่าวรายงานเสียชีวิตเพราะอุบัติเหตุทางรถยนต์ สุดท้ายได้ข้อสรุปจากการชันสูตรศพของตำรวจเมืองริเวอร์ไซต์ว่า พัชราเสียชีวิตเพราะฆ่าตัวตาย วันที่ 3 พฤศจิกายน พ.ศ. 2555 ครอบครัวของพัชรา และนฤชา เพ่งผล ตัวแทนจากนิธิทัศน์ เดินทางมารับศพพัชราที่อาคารคลังสินค้า ท่าอากาศยานสุวรรณภูมิ เพื่อเคลื่อนขบวนศพไปตั้งบำเพ็ญกุศล และสวดพระอภิธรรม ณ วัดสายไหม ตำบลคูคต อำเภอลำลูกกา จังหวัดปทุมธานี บ่ายวันที่ 11 พฤศจิกายน พ.ศ. 2555 มีพิธีฌาปนกิจศพพัชรา โดยมีดาราหลายคนและประชาชนร่วมงานนับพันคน = ผลงานอัลบั้มเพลง = = อัลบั้มที่ทำร่วมกับวงโอเวชั่น = ทุกอัลบั้ม เป็นอัลบั้มที่ทำในสังกัดนิธิทัศน์ "รักและคิดถึง (พ.ศ. 2525) "ที่เก่าเวลาเดิม (พ.ศ. 2526) "รักเธอเสมอ (พ.ศ. 2527) "รักข้ามขอบฟ้า (พ.ศ. 2528) "รักไม่รู้จบ (พ.ศ. 2529) เป็นอัลบั้มสุดท้ายที่ พัชรา เป็นนักร้องนำของวงโอเวชั่น = ผลงานเพลงร่วมกับศิลปินคนอื่น = 18 กะรัต (พ.ศ. 2527) สังกัดนิธิทัศน์ โปรโมชั่น ชุดที่ 1-2 ร้องคู่กับ อรรถพล ประเสริฐยิ่ง จากวงแมคอินทอช (ชุดที่ 1 เพลง "จอมใจคนยาก" , "เพลงรักดอกไม้ป่า" ชุดที่ 2 เพลง "สำคัญที่ใจ" , "ม่านประเพณี" , "ลองเชื่อสักครั้ง") และ ชุดที่ 3 ร้องคู่กับ ตวงสิทธิ์ เรียมจินดา (กุ้ง) จากวงเพื่อน และเพลงที่ร้องหมู่ (เพลง "ใจประสานใจ") อู๋ - เอ๋ ซุปเปอร์คลาสสิค (กันยายน พ.ศ. 2533) (ร้องคู่กับ อู๋ อรรถพล ประเสริฐยิ่ง) สังกัดนิธิทัศน์ เพลงรักคู่โลก ร้องคู่กับ ยุรนันท์ ภมรมนตรี ( เพลง "รัก") ขับร้องหมู่ ( เพลง "ปีใหม่ชีวิตใหม่") นอกจากนี้ ใน พ.ศ. 2528 เอ๋ พัชรา แวงวรรณ :เอ๋ วง โอเวชั่น ยังมีเพลงที่ร้องในอัลบั้มการกุศล ชุด แด่เธอผู้เป็นที่รัก ไว้ 1 เพลงด้วย คือเพลง "นี่หรือชาย" ซึ่งอัลบั้มนี้ จัดทำเพื่อหารายได้ มาสมทบทุนในการสร้างอาคารอุบัติเหตุฉุกเฉิน ของโรงพยาบาลพระมงกุฎเกล้า และในอัลบั้มนี้ นอกจากเอ๋แล้ว ก็มีเพลงของนักร้องท่านอื่น ๆ รวมอยู่ด้วย เช่น เพลง "แด่เธอผู้เป็นที่รัก" (คุณธนงศักดิ์ ภักดีเทวา) "ดอกหญ้า" ก้อ- กอบกิจ ทับทิม วง ฟองสบู่ "ทาสเทวี" แจ้- ดนุพล แก้วกาญจน์ วง แกรนด์เอ็ก เป็นต้น = อัลบั้มเดี่ยว = "เพียงดวงตาและรอยยิ้ม (พ.ศ. 2530)1. ลืมเสียเถิด 2. เพรียกหารัก 3. เพียงดวงตาและรอยยิ้ม 4. นี่แหละผู้ชาย 5. ในฝัน 6. ทุยใจดำ 7. หนี้รัก 8. เก็บรัก 9. อาลัยรัก 10. เหลือเพียงฝัน 11. บ้านของพรุ่งนี้ 12. บ้านทรายทอง "ไม่รักไม่เจ็บ (พ.ศ. 2531)1. ไม่รักไม่เจ็บ 2. ใจนะใจ 3. เพียงสองเรา 4. แรงแห่งความคิดถึง 5. สองใจเรา 6. ใครกันเอย 7. ความผิดของใคร 8. ถอนใจไม่ขึ้น 9. หนาวลมขมรัก 10. สิ้นเยื่อขาดใย 11. รักร้าง 12. จากกันด้วยดี "ชุดพิเศษ อมตะตราตรึงใจ ชุดที่ 1-2 (พ.ศ. 2531-2532) "เพราะเรามาทีหลัง (พ.ศ. 2533)1. เพราะเรามาทีหลัง 2. หมั่นมาหาบ้าง 3. จนป่านนี้ 4. บทที่ต้องแสดง 5. เศร้า 6. ขอหยุดความทุกข์สักนาที 7. ขยาดรัก 8. คืนนั้น 9. ยอม 10. หัวใจที่คล้ายกัน "กล้ำกลืน (กันยายน พ.ศ. 2535)1. กล้ำกลืน 2. ใครคนหนึ่งถึงใครสักคน 3. โง่รัก 4. หัวใจที่ว่างเปล่า 5. บาดตาตำใจ 6. เข็ดแล้วพอแล้ว 7. ลืมเสียเถิด 8. สิ้นเยื่อขาดใย 9. เราจะโทษใคร 10. ไม่มีที่ว่างสำหรับเธอ 11. ลืมไม่ลงปลงไม่ได้ 12. รักหลอกลวง "แอบช้ำ (กรกฎาคม พ.ศ. 2536)1. แอบช้ำ 2. คนไม่รู้จักพอ 3. ประท้วงใจ 4. น้ำยาไม่มี 5. ฉันต้องทำใจ 6. รักแหลกลาญ 7. เจ็บช้ำ 8. ระกำใจ 9. ตรอมตรม 10. ทันตาเห็น 11. เซ็งเต็มทน 12. รักอีกหน่อย "ขื่นขม (พ.ศ. 2537)1. ขื่นขม 2. สาปแล้วคนใจดำ 3. ลืมฉันเถิด 4. รักไม่เป็นใจ 5. นึกว่าเป็นคนดี 6. ทั้งทั้งที่ยังรัก 7. หญิงก็มีหัวใจ 8. ช้ำรัก 9. ช้ำเหลือเกิน 10. เธอลวง 11. คร่ำครวญ 12. กลับไปดีกับเขา "ชุดพิเศษ รักและคิดถึง (พ.ศ. 2537)1. รักและคิดถึง 2. ขอเป็นเพื่อนใจ 3. อย่าให้เป็นเช่นนั้นเลย 4. หลงทาง 5. เพียงสองเรา 6. ร้องไห้กับตัวเอง 7. วิชามาร 8. อยากจะลืม 9. สิ้นสายสัมพันธ์ 10. ใจน้ำแข็ง 11. รักประทับรอย 12. เชือดนิ่มนิ่ม "คลื่นซัดใจ (พ.ศ. 2539) เป็นอัลบั้มสุดท้ายที่ พัชรา ทำผลงานให้กับ:นิธิทัศน์ โปรโมชั่น1. คลื่นซัดใจ 2. ปวดใจรัก 3. น้ำตาลลวง 4. เสียทีรักเธอ 5. หลอกกันทำไม 6. ปรักปรำ 7. อยากให้ได้รู้ 8. ทางใครทางมัน 9. รักคนผิด 10. ตัดหางปล่อยวัด 11. ท้าทาย 12. ไปให้พ้นสายตา "ไม่มีคืนนั้นอีกแล้ว (พ.ศ. 2540)1. ยาล้างใจ 2. ไม่มีคืนนั้นอีกแล้ว 3. รักเป็นรอง 4. เมฆดำผ่าน 5. ทำเกินไป 6. รักหลอกลวง 7. ลมรักลวง 8. ทนเจ็บ 9. เก็บใจไว้ 10. ขอให้โชคดี = ภาพยนตร์ = :18 กะรัต ภาพยนตร์ (ร่วมกับ กุ้ง :ตวงสิทธิ์ พ.ศ. 2528) = ละครโทรทัศน์ =- มนต์จันทรา (ร่วมกับ เสกสรร ชัยเจริญ : พ.ศ. 2532) = อ้างอิง =</doc>
