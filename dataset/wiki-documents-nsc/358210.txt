<doc id="358210" url="https://th.wikipedia.org/wiki?curid=358210" title="โรงเรียนมัธยมวัดใหม่กรงทอง">โรงเรียนมัธยมวัดใหม่กรงทอง โรงเรียนมัธยมวัดใหม่กรงทองในพระราชูปถัมภ์ สมเด็จพระเทพรัตนราชสุดาฯสยามบรมราชกุมารี โรงเรียนการกุศลของวัดในพระพุทธศาสนา ก่อตั้งขึ้นในปี พ.ศ. 2498 โดยคณะสงฆ์อำเภอศรีมหาโพธิ เป็นโรงเรียนเอกชน เปิดสอนตั้งแต่ระดับชั้นปฐมวัย จนถึงชั้นมัธยมศึกษาปีที่ 6 ในปัจจุบัน นายอุดม ชำนิ เป็นผู้อำนวยการ พระวิสุทธิธรรมาจารย์ เป็นผู้รับใบอนุญาต และพระพิศาลศึกษากร เป็นผู้จัดการ เมื่อวันที่ 26 พฤษภาคม 2554 สมเด็จพระเทพรัตนราชสุดาฯสยามบรมราชกุมารี ทรงรับโรงเรียนมัธยมวัดใหม่กรงทองให้อยู่ในพระราชูปถัมภ์ประวัติ ประวัติ. โรงเรียนมัธยมวัดใหม่กรงทอง ก่อตั้งโดยคณะสงฆ์จังหวัดปราจีนบุรี เมื่อวันที่ 14 พฤษภาคม พ.ศ. 2498 โดยมี พระวิสุทธิธรรมาจารย์ อดีตเจ้าอาวาสวัดใหม่กรงทอง และอดีตเจ้าคณะจังหวัดปราจีนบุรี ร่วมกับพระครูศรีมหาโพธิคณารักษ์ (สวาสดิ์ กระโยมกุล) อดีตเจ้าคณะอำเภอศรีมหาโพธิ แรกเริ่มจัดสร้างด้วยเงินงบประมาณที่รัฐบาลจัดสรรสนับสนุน จำนวน 200,000 บาท มีนายบรรจบ ทองทับ เป็นผู้รับใบอนุญาต นายสนั่น สุวรรณกล่อม เป็นครูใหญ่ และพระมหาสวาสดิ์ กระโยมกุล (พระครูศรีมหาโพธิ์คณารักษ์) เป็นผู้จัดการฝ่ายสงฆ์ ปีการศึกษา 2503 ได้รับรองวิทยฐานะจากกระทรวงศึกษาธิการ ปัจจุบันมีเนื้อที่ 31 ไร่ อาคารเรียน 6 หลัง จำนวน 137 ห้องเรียน อาคารประกอบ จำนวน 3 หลัง เปิดสอนตั้งแต่ระดับชั้นอนุบาลถึงชั้นมัธยมศึกษาตอนปลาย ปีการศึกษา 2560 มีคณะครู 235 รูป/คน นักเรียน 5,259 รูป/คนการจัดการศึกษาวิสัยทัศน์โรงเรียน การจัดการศึกษา. วิสัยทัศน์โรงเรียน. มุ่งพัฒนาผู้เรียนให้เลิศทางวิชาการ มีคุณธรรม จริยธรรม มีความรับผิดชอบ มีคุณลักษณะที่พึงประสงค์ รักษ์สิ่งแวดล้อม และสามารถดำรงชีวิต อยู่ในสังคมได้อย่างมีความสุขปรัชญาของโรงเรียน ปรัชญาของโรงเรียน. สุวิชาโน ภวํ โหติ ผู้รู้ดีเป็นผู้เจริญ ผู้รู้ดี คือ ๑. รู้จักเหตุ รู้จักผล ๒. รู้จักเหตุที่ควรละ เหตุที่ควรบำเพ็ญ ๓. รู้จักเหตุแห่งความเสื่อม เหตุแห่งความเจริญ ผู้เจริญ คือ ๑. เจริญด้วยลาภ ยศ สรรเสริญ สุข ๒. เจริญด้วยศีลธรรมประจำกาย วาจา ใจ ในทุกอริยาบถอุดมการณ์โรงเรียน อุดมการณ์โรงเรียน. จริงใจ เสียสละ สามัคคี มีความรับผิดชอบงานคุณลักษณะที่พึงประสงค์ของผู้เรียน คุณลักษณะที่พึงประสงค์ของผู้เรียน. แต่งกายดี มีวินัย ใฝ่รู้ มุ่งสู่คุณธรรมคุณธรรมที่พึงประสงค์ของผู้เรียน คุณธรรมที่พึงประสงค์ของผู้เรียน. ขยัน ซื่อสัตย์ ประหยัด อดทน และกตัญญูแหล่งข้อมูลแหล่งข้อมูล. - เว็บไซต์โรงเรียนมัธยมวัดใหม่กรงทอง - คณะกรรมการศึกษาแห่งชาติ,สำนักงาน,รูปแบบการจัดการศึกษาและการเผยแผ่ศาสนธรรมของวัดในพระพุทธศาสนา กรณีศึกษาประเภทการศึกษาสงเคราะห์ของวัดใหม่กรงทองจังหวัดปราจีนบุรี, อัดสำเนา กรุงเทพ ฯ ,2545. - พระครูสิริอาภาธร,ประวัติวัดใหม่กรงทอง, เอกสารอัดสำเนาวัดใหม่กรงทอง,จังหวัดปราจีนบุรี,2547. - โรงเรียนวัดใหม่กรงทอง,รายงานการประเมินตนเอง (Self Study Report), ปีการศึกษา 2546. เอกสารอัดสำเนา กรุงเทพ,2546. - วัดใหม่กรงทอง,กิจกรรมแสดงผลงานของวัดใหม่กรงทอง จังหวัดปราจีนบุรี, เอกสารอัดสำเนา จังหวัดปราจีนบุรี.2547.</doc>
