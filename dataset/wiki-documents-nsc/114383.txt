<doc id="114383" url="https://th.wikipedia.org/wiki?curid=114383" title="จักรพรรดินีมาเรีย เฟโอโดรอฟนาแห่งรัสเซีย (โซฟี โดโรเทอาแห่งเวือร์ทเทมแบร์ก)">จักรพรรดินีมาเรีย เฟโอโดรอฟนาแห่งรัสเซีย (โซฟี โดโรเทอาแห่งเวือร์ทเทมแบร์ก) จักรพรรดินีมาเรีย เฟโอโดรอฟนแห่งรัสเซีย () พระอิสริยยศเดิม เจ้าหญิงโซฟี โดโรเธียแห่งเวือร์ทเท็มแบร์ก (พระนามเต็ม โซฟี โดโรเธีย ออกัสตา หลุยซา; 25 ตุลาคม พ.ศ. 2302 - 5 พฤศจิกายน พ.ศ. 2371) เป็นพระมเหสีองค์ที่สองในซาร์พอลล์ที่ 1 แห่งรัสเซีย และพระราชชนนีของสมเด็จพระจักรพรรดิอเล็กซานเดอร์ที่ 1 และ สมเด็จพระจักรพรรดินิโคลาสที่ 1 แห่งรัสเซียเจ้าหญิงแห่งเวือร์ทเทมเบิร์ก เจ้าหญิงแห่งเวือร์ทเทมเบิร์ก. มาเรีย เฟโอโดรอฟนาทรงประสูติในเมืองสเตติน ปรัสเซียเมื่อวันที่ 25 ตุลาคม พ.ศ. 2302 เป็นพระธิดาของ เฟรเดอริก ยูจีนแห่งวือร์ทเทมเบิร์ก และ โซเฟีย โดโรเธียแห่งบรันเดนบูร์ก-ชเวดต์ เป็นพระธิดาองค์โตในทั้งหมดแปดพระองค์ของครอบครัว ในปี พ.ศ. 2312 ขณะที่พระองค์มีพระชนมายุ 10 ชันษา ครอบครัวได้ย้ายที่ประทับไปอยู่ที่ปราสาทมองต์เบอลิอาร์ต ซึ่งปัจจุบันเป็นส่วนหนึ่งของฟรานช์-กอมเต พระอนุชาของพระองค์ อเล็กซานเดอร์แห่งเวือร์ทเทมเบิร์กก็ประสูติที่นั่น มองต์เบอลิอาร์ดเป็นที่ประทับของเจ้านายสายเล็กแห่งเวือร์ทเทมเบิร์ก นอนจากนั้นยังเป็นศูนย์กลางของวัฒนธรรมและสัญลักษณ์ทางปัญญาและทางการเมือง ส่วนพระตำหนักฤดูร้อนของครอบครัวอยู่ที่เมืองเอทูบส์ ซึ่งปัจจุบันอยู่ในฝรั่งเศส การศึกษาของเจ้าหญิงโซฟีนั้นดีกว่าค่าเฉลี่ยของเวือร์ทเทมเบิร์ก ทรงได้รับการปลูกฝังให้รักศิลปะทุกชนิด ในขณะที่มีพระชนมายุสิบหกชันษา ตรัสภาษาเยอรมัน ฝรั่งเศส อิตาเลียนและละติน เมื่อพระชนมายุสิบเจ็ดชันษา โซฟี โดโรเธียมีพระวรการที่สูง ร่างอวบ มีพระปรางสีแดงดอกกุหลาบ ทรงเป็นคนที่แข็งแกร่ง รอบคอบ อ่อนโยนและไร้เดียงสา ทรงพระภูษาแบบฝรั่งเศสที่ถูกปรับเปลี่ยนให้เรียบง่ายแบบชนชั้นกลางเยอรมัน ซึ่งมีผลจากความมีคุณธรรมในครอบครัวพระองค์ ในปี พ.ศ. 2316 โซฟี โดโรเธียทรงเป็นหนึ่งในกลุ่มเจ้าหญิงเยอรมันที่จะเป็นพระชายาของซาร์พอลที่ 1 ในอนาคต ขณะนั้นเจ้าหญิงโซฟี โดโรเธียยังมีพระชนมายุไม่เต็มสิบสี่ชันษา และเจ้าหญิงวิลเฮลมินา หลุยซาแห่งเฮสส์-ดาร์มสตัดช์ซึ่งมีพระชนมายุสูงกว่าได้รับเลือกแทน</doc>
