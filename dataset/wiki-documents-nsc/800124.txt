<doc id="800124" url="https://th.wikipedia.org/wiki?curid=800124" title="แคว้นไคเบอร์ปัคตูนควา">แคว้นไคเบอร์ปัคตูนควา ไคเบอร์ปัคตูนควา (; ; ) เป็นแคว้นหนึ่งในสี่แห่งของประเทศปากีสถาน ตั้งอยู่ทางตะวันออกเฉียงเหนือของประเทศ มีอาณาเขตติดต่อกับเขตกิลกิต-บัลติสถาน เขตอาซาดแคชเมียร์ ดินแดนสหพันธ์ชนเผ่า อิสลามาบาดแคพิทัลเทร์ริทอรี แคว้นปัญจาบ แคว้นบาลูจิสถาน และยังติดต่อกับประเทศอัฟกานิสถานทางทิศตะวันตกเฉียงเหนือ จากการสำรวจสำมะโนประชากรครั้งล่าสุดเมื่อ พ.ศ. 2541 แคว้นไคเบอร์ปัคตูนความีประชากรราว 17.7 ล้านคน ถือว่ามากเป็นอันดับที่สามของประเทศรองจากแคว้นปัญจาบและแคว้นสินธ์ ครอบคลุมพื้นที่ราว 74,500 ตารางกิโลเมตร มีเมืองเปศวาร์ ซึ่งอยู่ตอนกลางของแคว้น เป็นเมืองหลวงและเมืองที่ใหญ่ที่สุดของแคว้น ในอดีตราว 600 ปีก่อนคริสต์ศักราช พื้นที่แห่งนี้เคยเป็นที่ตั้งของแคว้นคันธาระ มีเมืองหลักชื่อปุศกาลวตี และเมืองตัขต์ภาอี ศูนย์กลางการศึกษาในแถบหุบเขาเปศวาร์ ซึ่งปัจจุบันซากโบราณสถานได้รับการขึ้นทะเบียนเป็นมรดกโลก ช่วงปี ค.ศ. 1901–1955 เคยใช้ชื่อ แคว้นชายแดนตอนเหนือ-ตะวันตก ()</doc>
