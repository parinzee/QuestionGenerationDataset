<doc id="224112" url="https://th.wikipedia.org/wiki?curid=224112" title="โรงเรียนสตรีนครสวรรค์">โรงเรียนสตรีนครสวรรค์ โรงเรียนสตรีนครสวรรค์ เป็นโรงเรียนประจำจังหวัดนครสวรรค์ ตั้งอยู่หลังโรงพยาบาลปากน้ำโพ 2 เปิดสอนในระดับชั้น มัธยมศึกษาปีที่ 1 ถึง 6 ในระดับชั้นละ 15 ห้องเรียน โดยในอดีตได้ก่อตั้งอยู่บนที่ราชพัสดุตรงข้ามธนาคารไทยพาณิชย์สาขาตลาดปากน้ำโพในปัจจุบันประวัติโรงเรียน ประวัติโรงเรียน. โรงเรียนสตรีนครสวรรค์เป็นโรงเรียนมัธยมศึกษาขนาดใหญ่พิเศษ เริ่มก่อตั้งเมื่อ วันที่ 2 กุมภาพันธ์ 2455 บนที่ราชพัสดุตรงข้ามธนาคารไทยพาณิชย์ ตลาดปากน้ำโพในปัจจุบัน เดิมชื่อว่า ”โรงเรียนสตรีปากน้ำโพ” เป็นโรงเรียนสหศึกษา สอนในระดับชั้นประถมศึกษาปีที่ 1-3 ปี พ.ศ. 2457 พระวิมาดาเธอ พระองค์เจ้าสายสวลีภิรมย์ กรมพระสุทธาสินีนาฏ ปิยมหาราชปดิวรัดา ได้ประทานเงินจำนวน 5,000 บาทเพื่อทำการก่อสร้างอาคารเรียนใหม่ โดยรื้ออาคารเรียนหลังเก่า ปี พ.ศ. 2460 ได้เปิดสอนในระดับชั้นมัธยมศึกษาปีที่ 1-3 รับเฉพาะนักเรียนหญิง และเปลี่ยนชื่อเป็นโรงเรียนประจำมณฑลแผนกสตรี ปี พ.ศ. 2471 ได้เปิดสอนในระดับชั้นมัธยมศึกษาปีที่ 6 และรับนักเรียนหญิงที่มีสอบไล่ได้ชั้นประถมศึกษาปีที่ 4 จากอำเภอต่างๆ เข้ามาเป็นนักเรียนฝึกหัดครู รับเป็นนักเรียนประจำโดยให้ความรู้สามัญร่วมกับนักเรียนชั้นมัธยมศึกษาปีที่ 1-3 และเรียนวิชาครูควบคู่ไปด้วย เมื่อเรียนสำเร็จชั้นมัธยมศึกษาปีที่ 3 และวิชาครูแล้ว ได้รับประกาศนียบัตร “ครูประกาศนียบัตรมลฑล” ต่อมาเปลี่ยนชื่อเป็น “ครูประกาศนียบัตรจังหวัด” ปี พ.ศ. 2475 โรงเรียนได้เปลี่ยนชื่อเป็น “โรงเรียนสตรีประจำจังหวัดนครสวรรค์” เพราะมลฑลนครสวรรค์เปลี่ยนเป็นจังหวัดนครสวรรค์ ปี พ.ศ. 2482 กระทรวงศึกษาธิการได้มีคำสั้งยุบโรงเรียนสตรีฝึกหัดครูประกาศนียัตรจังหวัด ปี พ.ศ. 2491 กระทรวงศึกษาธิการได้มีคำสั่งให้ตั้งโรงเรียนอนุบาลขึ้นในโรงเรีนสตรีประจำจังหวัดนครสวรรค์ โดยให้ครูใหญ่โรงเรียนสตรีประจำจังหวัดนครสวรรค์ ดำรงตำแหน่งครูใหญ่โรงเรียนอนุบาลด้วย เปิดทำการสอนในระดับอนุบาล – ประถมปีที่ 4 ปี พ.ศ. 2494 หลังจากก่อสร้างมาประมาณ 40 ปี ได้ย้ายมาปลูกสร้างในสถานที่ปัจจุบัน เปลี่ยนชื่อเป็น “โรงเรียนสตรีนครสวรรค์” สร้างอาคารเรียนเป็นตึกชั้นเดียวบนพื้นที่ 10 ไร่ 3 งาน 77 ตารางวา ปี พ.ศ. 2505 ได้เปิดสอนชั้นมัธยมศึกษาตอนปลาย แผนกศิลป์ รับนักเรียนทั้งชาย-หญิง ปี พ.ศ. 2507 โรงเรียนอนุบาลได้แยกไปอยู่ในที่ใหม่ซึ่งตั้งอยู่บริเวณสำนักงานการประถมศึกษาจังหวัดนครสวรรค์ ปี พ.ศ. 2522 โรงเรียนได้ซื้อที่ดินเพิ่มอีก 5 ไร่ 57 ตารางวา ปี พ.ศ. 2524 ได้รับงบประมาณสร้างหอประชุมขนาดใหญ่ และรื้อทิ้งเมื่อวันที่ 20 กรกฎาคม 2536 เพื่อใช้พื้นที่ในการก่อสร้างอาคารอเนกประสงค์ 5 ชั้นในปี2536 ปี พ.ศ. 2525 โรงเรียนมีนโยบายงดรับนักเรียนชาย และ ได้รับงบประมาณ 3,120,000 บาท ต่อสร้างโรงฝึกงานแบบพิเศษ 3 ชั้น 6 หน่วย ตั้งชื่อว่า "อาคารมาลัยพิรุณ" ปี พ.ศ. 2536 โรงเรียนได้งบประมาณสร้างอาคารเอนกประสงค์ 5 ชั้น 1 หลัง ราคา 25 ล้านบาท มีห้องเรียน 40 ห้อง ชั้นบนเป็นโรงยิมเนเซียม หรือ อาคาร6 นภคุณหยาดเพชร ชั้นล่างโล่ง ปี พ.ศ. 2540 มีนโยบายรับนักเรียนชายและเป็นโรงเรียนสหศึกษา และในปีเดียวกันนี้ได้รับงบประมาณสร้างอาคารเรียนแบบพิเศษ 2 ชั้น ราคา 15 ล้านบาท ด้านหน้าโรงเรียน อาคารเฉลิมพระเกรียติ 6 รอบ พระชนม์พรรษา ปี พ.ศ. 2541 โรงเรียนได้ขอพระราชทานชื่ออาคารและขออนุญาตเชิญตราสัญลักษณ์ งานเฉลิมพระชนมพรรษา 6 รอบ 5 ธันวาคม พ.ศ. 2542 ประดิษฐานที่ป้ายชื่ออาคารและสำนักราชเลขาธิการพระบรมมหาราชวังมีหนังสือแจ้งกลับว่าสมควรให้ใช้ชื่ออาคารว่า “อาคารเฉลิมพระเกียรติ ๖ รอบพระชนมพรรษา” สมเด็จพระเทพรัตนราชสุดาฯสยามบรมราชกุมารี โปรดเกล้าฯ เสด็จพระราชดำเนินเป็นประธานเปิดอาคารเรียน “อาคารเฉลิมพระเกียรติ 6 รอบ พระชนมพรรษา” เมื่อวันที่ 14 กรกฎาคม พ.ศ. 2542 ในครั้งนั้น สมเด็จพระเทพรัตนราชสุดาฯสยามบรมราชกุมารี ทรงปลูกต้นราชพฤกษ์ ต้นไม้ประจำโรงเรียนสตรีนครสวรรค์ พระราชทานแก่โรงเรียน บริเวณอาคารเฉลิมพระเกียรติ 6 รอบ พระชนมพรรษาทำเนียบผู้บริหารโรงเรียนสตรีนครสวรรค์แผนการเรียนมัธยมศึกษาตอนต้นแผนการเรียน. มัธยมศึกษาตอนต้น. - ห้อง 1-8 แผนการเรียนวิทยาศาสตร์-คณิตศาสตร์ - ห้อง 9-12 แผนการเรียนภาษาอังกฤษมัธยมศึกษาตอนปลายมัธยมศึกษาตอนปลาย. - ห้อง 1 ห้องเรียนพิเศษ โครงการห้องเรียนพิเศษวิทยาศาสตร์-คณิตศาสตร์ เทคโนโลยีและสิ่งแวดล้อม - ห้อง 2-4 แผนการเรียนวิทยาศาสตร์-คณิตศาสตร์ - ห้อง 5-6 แผนการเรียนศิลป์-คณิตศาสตร์ - ห้อง 7 ห้องเรียนพิเศษ โครงการห้องเรียนพิเศษEnglish Program (EP) (จีน-ญี่ปุ่น-ฝรั่งเศส) - ห้อง 8-9 แผนการเรียนภาษาจีน-ญี่ปุ่น-ฝรั่งเศส-เกาหลี - ห้อง 10-11 แผนการเรียนภาษาอังกฤษ - ห้อง 12-13 แผนการเรียนทั่วไปอาคารและสถานที่ อาคารและสถานที่. อาคารเรียนของโรงเรียนสตรีนครสวรรค์มีทั้งหมด 10 อาคาร ดังนี้- อาคารอัจฉราลัย เป็นหอประชุมของโรงเรียน ชั้นล่างเป็นโรงอาหาร- อาคารไพจิตรเวหาส (ตึก 1) เป็นอาคารเรียนวิชาวิทยาศาสตร์ ปัจจุบัน ชั้นที่1 เป็นที่ตั้งของห้องสมุด resource center ห้องพักครูกลุ่มสาระการเรียนรู้วิทยาศาสตร์ (สาขาวิชาชีววิทยา) ห้องปฏิบัติการชีววิทยา1 ห้องปฏิบัติการชีววิทยา2 และห้องเรียนพิเศษวิทยาศาตร์ ระดับชั้นม.4 ชั้นที่2 เป็นที่ตั้งของห้องโครงงานวิทยาศาสตร์ ห้องพักครูกลุ่มสาระการเรียนรู้วิทยาศาสตร์ (สาขาวิชาฟิสิกส์) ห้องปฏิบัติการฟิสิกส์1 ห้องปฏิบัติการฟิสิกส์2 และห้องเรียนพิเศษวิทยาศาตร์ ระดับชั้นม.5 ชั้นที่3 เป็นที่ตั้งของห้องโครงงานวิทยาศาสตร์ ห้องพักครูกลุ่มสาระการเรียนรู้วิทยาศาสตร์ (สาขาวิชาเคมี) ห้องปฏิบัติการเคมี1 ห้องปฏิบัติการเคมี2 และห้องเรียนพิเศษวิทยาศาตร์ ระดับชั้นม.6- อาคารโอภาสรวี (ตึก 2) เป็นอาคารเรียนวิชาวิทยาศาสตร์ และศิลปะ ในอดีตอาคารนี้เคยเป็นที่ตั้งของสำนักงานผู้อำนวยการ และห้องประชุมกีรตยานุสรณ์ ปัจจุบัน ชั้นที่1 เป็นที่ตั้งของสำนักงานรองผู้อำนวยการกลุ่มบริหารบุคล สำนักงานรองผู้อำนวยการกลุ่มบริหารทั่วไป และห้องปฏิบัติการศิลปะ ชั้นที่2 เป็นที่ตั้งของสำนักงานรองผู้อำนวยการกลุ่มบริหารวิชาการ ฝ่ายทะเบียนและวัดผล และห้องเอกสารสิ่งพิมพ์ ชั้นที่3 เป็นที่ตั้งของห้องปฏิบัติการทางวิทยาศาสตร์ ชั้นที่4 เป็นที่ตั้งของหมวดพาณิชยกรรม และห้องปฏิบัติการพิมพ์ดีด- อาคารรัศมีดารา (ตึก 3) เป็นอาคารเรียนวิชาภาษาต่างประเทศ ได้แก่ ภาษาอังกฤษ จีน ญี่ปุ่น เกาหลี และฝรั่งเศส ชั้น1 เป็นที่ตั้งของห้องสภานักเรียน ศูนย์ไกล่เกลี่ยข้อพิพาทเกียรติยศ ห้องศูนย์เทคโนโลยีเพื่อการศึกษา และฝ่ายอาคารสถานที่ กลุ่มบริหารทั่วไป ชั้น2 เป็นที่ตั้งของศูนย์แนะแนวประจำโรงเรียน ศูนย์พัฒนาการเรียนการสอนภาษาฝรั่งเศสภาคเหนือตอนล่าง ห้องภาษาฝรั่งเศส และห้องภาษาญี่ปุ่น ชั้น3 เป็นที่ตั้งของห้องภาษาเกาหลี ศูนย์ERIC ห้องSEAR และห้องพักครูกลุ่มสาระการเรียนรู้ภาษาต่างประเทศ ชั้นที่4 เป็นที่ตั้งของห้องปฏิบัติการทางภาษา และห้องภาษาจีน- อาคารจันทราอำไพ (ตึก 4) เป็นอาคารเรียนคณิตศาสตร์ ห้องพยาบาล และห้องลูกเสือ - อาคารมาลัยพิรุณ (ตึก 5) เป็นอาคารเรียนวิชาคหกรรม งานช่าง อีกทั้งยังเป็นที่ตั้งของ ศูนย์AFSเขตนครสวรรค์ ศูนย์อาเซียนศึกษา ห้องกลุ่มบริหารกิจการพิเศษ และศูนย์การเรียนรู้ไร้พรมแดน เป็นห้องประชุมขนาดเล็ก (ห้องมาลัย1 และห้องมาลัย2)- อาคารนพคุณหยาดเพชร (ตึก 6) สร้างขึ้นเมื่อปี 2536 ได้รับเกียรติจาก ผ.อ.พวงเพชร ธนะแพทย์ เป็นประธานในพิธีวางศิลาฤกษ์ของอาคาร ชั้นที่1 เป็นที่ตั้งของห้องประชุมบึงบอระเพ็ด โรงอาหาร และโครงการอาหารกลางวันชั้นม.1และม.2เป็นทั้งสถานที่เรียนและสถานที่สอบของบางวิชา (ในชื่อห้องเรียน 611) ชั้นที่2 ชั้นที่3 ชั้นที่4 ชั้นที่5- อาคารเฉลิมพระเกียรติ6รอบพระชนมพรรษา (ตึก 7) สร้างขึ้นเมื่อปี 2541 เป็นอาคารเรียนโครงการ 2 ภาษา ซึ่งมีห้องสมุดและห้องปฏิบัติการคอมพิวเตอร์ และ สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินมาเปิดอาคาร เมื่อวันที่ 14 กรกฎาคม 2542 และในคราวเดียวกันทรงปลูกต้นราชพฤกษ์พระราชทานบริเวณด้านหน้าอาคาร ชั้น1 ของอาคารเป็นสำนักงานผู้อำนวยการ สำนักงานรองผู้อำนวยการกลุ่มบริหารงบประมาณ และห้องเฉลิมพระเกียรติ ชั้น2 เป็นที่ตั้งของห้องสมุดโรงเรียน ชั้น3 เป็นที่ตั้งของห้องปฏิบัติการคอมพิวเตอร์ ชั้น4 และ ชั้น5 เป็นที่ตั้งของห้องเรียนพิเศษ English Programme ชั้นมัธยมศึกษาตอนต้นและตอนปลาย- อาคารปฏิบัติการคหกรรม - อาคารประชาสัมพันธ์ - เรือนราชพฤกษ์ เรือนทรงไทยภาคกลางประยุกต์ขนาด2ชั้น ชั้นล่างเป็นห้องประชุม พิพิธภัณฑ์ธรรมชาติวิทยาบึงบอระเพ็ด พิพิธภัณฑ์สวนพฤกษศาสตร์โรงเรียน ชั้นบนเป็นโถงโล่งใช้เป็นห้องเรียน- สระบัว เป็นอ่างรูปสี่เหลี่ยมผืนผ้าที่ก่อขึ้นมาระหว่างอาคารโอภาสรวีและอาคารรัศมีดารา ในอดีตมีบัวหลากหลายสายพันธุ์ แต่หลังจากเหตุการณ์มหาอุทกภัยในปี 2554 ทำให้บัวหลายสายพันธุ์สูญหายและไม่สามารถทนต่อสภาพน้ำได้ จึงทำให้ในปัจจุบันยังคงมีแค่บัวหลวงปทุมเท่านั้นที่เหลือรอดมาจากเหตุการณ์น้ำท่วม นอกจากบัวแล้วในสระยังมีปลาและหอยหลายสายพันธุ์ เช่นหอยเชอรี่ ในช่วงหลังจากประกาศผลสอบแอดมิดชั่นหรือรับตรงเข้ามหาวิทยาลัยมักจะมีนักเรียน ม.6 ที่ประสบความสำเร็จในการสอบเข้ามหาวิทยาลัยมากระโดดสระบัว วิ่งรอบสระบัวเป็นธรรมเนียมประเพณีที่สืบต่อกันมานาน- สวนพฤกษศาสตร์โรงเรียน- โรงเรียนสตรีนครสวรรค์ในหลายมุม- หอพระ อาคารทรงปราสาทจตุรมุข มียอด1ยอด หลังคาซ้อนสองชั้น ประดับใบระกาหางหงส์ สร้างขึ้นในสมัยของผู้อำนวยการเพ็ญศรี พืชพันธุ์ เป็นที่ประดิษฐานพระพุทธศรีสวรรค์ และสมเด็จพระโพธิญาณ พระพุทธรูปประจำโรงเรียน- ลานลีลาวดี ในอดีตใช้เป็นลานฝึกสอนวิชานาฏศิลป์ ปัจจุบันได้ปรับปรุงภูมิทัศน์เป็นสวนหย่อมภายในมีต้นลีลาวดีขนาดใหญ่ และเสาอิฐของอาคารเรียนหลังแรกเป็นอนุสรณ์ พื้นที่นี้ใช้ในการเรียนการสอนวิชาภาษาอังกฤษเป็นส่วนหนึ่งในบางสาขาวิชา- สวนป่า เป็นสวนป่า มีโต๊ะนั่งสำหรับพักผ่อน ตั้งอยู่บริเวณหน้าตึกนพคุณหยาดเพชร ชื่ออาคารที่เป็นตัวเอียง เป็นชื่อที่มาจากชื่อคณะสีประจำโรงเรียน ซึ่งมีทั้งหมด 5 คณะ ซึ่งคล้องจองกัน ดังนี้ " ไพจิตรเวหาส โอภาสรวี รัศมีดารา จันทราอำไพ มาลัยพิรุณ "คณะสีคณะสี. - คณะไพจิตรเวหาส สีประจำคณะคือ สีเขียว  - คณะโอภาสรวี สีประจำคณะคือ สีแดง  - คณะรัศมีดารา สีประจำคณะคือ สีฟ้า  - คณะจันทราอำไพ สีประจำคณะคือ สีเหลือง  - คณะมาลัยพิรุณ สีประจำคณะคือ สีน้ำเงิน ศิษย์เก่าที่มีชื่อเสียงศิษย์เก่าที่มีชื่อเสียง. - คุณหญิงสมจินตนา ภัคดิ์ศรีวงค์ - อดีตอธิบดีกรมสามัญศึกษา กระทรวงศึกษาธิการ - พรนิภา ลิมปพยอม - อดีตเลขาธิการ สำนักงานคณะกรรมการการศึกษาขั้นพื้นฐาน - ฉลาด ศิริภาพ - เจ้าของโรงเรียนโพฒิสารศึกษา จังหวัดนครสวรรค์ - ผอ.ดร.สุมนา พุ่มประพาฬ - ผู้อำนวยการระดับ 9 โรงเรียนเฉลิมขวัญสตรี จังหวัดพิษณุโลก - ผอ.บุบผา เสนาวิน - อดีตผู้อำนายการระดับ 9 โรงเรียนนครสวรรค์ จังหวัดนครสวรรค์ - รศ.ดร. วิเชียร ทวีลาภ - อดีตคณบดีคณะพยาบาลศาสตร์ มหาวิทยาลัยมหิดล - ววลัยรัตน์ ศรีอรุณ - ข้าราชการระดับ 10 ข้าราชการดีเด่น กระทรวงการคลัง - ดารัตน์ ศิริวิริยกุล วิภาตะกลัศ - อธิการบดีมหาวิทยาลัยเจ้าพระยา จังหวัดนครสวรรค์ - ณฐณพ ชื่นหิรัญ - พระเอก-นักแสดงช่อง3 - นิลาวัณย์ พานิชย์รุ่งเรือง - ผู้ประกาศข่าวช่อง 7 - เมจกา สุพิชญางกูร - ผู้ประกาศข่าวช่อง3 - ประภาวดี เจริญรัตนธารากูล - นักกีฬายกน้ำหนักเหรียญทองในการแข่งขันกีฬาโอลิมปิกฤดูร้อน 2008ที่ประเทศจีนเป็นเจ้าภาพ - ดร.นิศรา การุณอุทัยศิริ - นักวิทยาศาสตร์หญิงระดับโลก ,นักวิจัยไบโอเทค - กิตติยา รัตนจิรเศรษฐ นักร้อง อัลบั้ม First Stage Project โด่งดังในเพลง คิดถึง...อีกแล้ว - พาขวัญ รื่นรวย - นักร้องของค่าย JSL - พิมพ์นิภา ปานทอง - นักกีฬากอล์ฟทีมชาติไทยสถานที่ใกล้เคียงสถานที่ใกล้เคียง. - โรงพยาบาลปากน้ำโพ - คริสตจักรนครสวรรค์ - บิ๊กซี ซูเปอร์เซ็นเตอร์ สาขานครสวรรค์</doc>
