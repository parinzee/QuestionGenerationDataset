<doc id="862811" url="https://th.wikipedia.org/wiki?curid=862811" title="มือเหนือเมฆ">มือเหนือเมฆ มือเหนือเมฆ เป็นละครโทรทัศน์แนว แอ็คชั่น,ดราม่าพีเรียด สอดแทรกแนวคิดที่ว่า อำนาจไม่เคยนำมาซึ่งความสุข เรื่องราวของสามหนุ่มเพื่อนรักที่เลือกเดินกันคนละเส้นทางโดยต่างฝ่ายต่างเข้าไปอยู่ต่างแก๊งมาเฟียเพื่อสร้างความยิ่งใหญ่ เหนือทุกแก๊ง จนกลายเป็นจุดจบของมิตรภาพที่เคยมีต่อกัน สร้างโดย บริษัทNine Bever Films Co., Ltd.จำกัด สร้างจากบทประพันธ์โดย อรชร บทโทรทัศน์โดย พิง ลำพระเพลิง ออกอากาศ ทาง สถานีโทรทัศน์สีกองทัพบกช่อง 7 กำกับการแสดงโดย โอริเวอร์ บีเวอร์ นำแสดงโดย ชนะพล สัตยา,รพีภัทร เอกพันธ์กุล,ธันญ์ ธนากร,กวิตา รอดเกิด,ณัฐชา นวลแจ่ม,ป่านทอทอง บุญทอง ออกอากาศทุกวันพุธ-พฤหัสบดี เวลา 20.20 น. ทางช่อง 7 สี เริ่มตอนแรกวันพุธที่ 7 มิถุนายน พ.ศ. 2560−27 กรกฎาคม พ.ศ. 2560 ต่อจากละครพริ้งคนเริงเมือง ละครเรื่องนี้เคยถูกสร้างเป็นภาพยนตร์มาแล้วครั้งหนึ่งในชื่อเดียวกันเมื่อ พ.ศ. 2527 จากฝีมือการกำกับของ บัณฑิต ฤทธิ์ถกล นำแสดงโดย สรพงษ์ ชาตรี ศิรินันท์ โรจนธรรม รณ ฤทธิชัย พิมพ์ใจ พรหมมาลี โกวิท วัฒนกุล และ ภูมิ พัฒนายุทธเรื่องย่อ เรื่องย่อ. จอม เชื่อว่าถ้าเขาสามารถกลบเสียงปืนได้ด้วยเสียงปืนในมือที่ดังกว่า ความสงบจะเกิดขึ้นทันทีแต่ปัญหาอยู่ที่ปืนกระบอกอื่นๆอีกมาก ก็พร้อมจะกลบเสียงปืนของเขาเช่นกัน สุดท้ายก็อยู่ที่ว่า……มือใครจะเหนือกว่ากันรายชื่อนักแสดงรายชื่อนักแสดง. - ชนะพล สัตยา รับบท จอม หนุ่ม วัย 21-24 ปี เพิ่งโดนรีไทร์จากช่างกลที่เรียนอยู่ เป็นคนฉลาดเฉลียว แต่ไม่โอ้อวดถ่อมตัว มีวาทะศิลป์ มีความคิดครอบงำผู้คนได้โดยธรรมชาติ ทั้งที่ไม่ใช่คนเจ้าเล่ห์อย่างไรจากการที่เห็นพ่อถูกรีดไถเรียกเก็บค่าคุ้มครอง เห็นเพื่อนตายจากการถูกลูกหลงของพวกนักเลงที่ตะลุมบอนกัน ทำให้เขารู้สึกว่าการจะกลบเสียงปืนได้ ต้องใช้เสียงปืนที่ดังกว่า- รพีภัทร เอกพันธ์กุล รับบท เฉียด เพื่อนรักเพื่อนแค้นของจอม วัยไล่เรี่ยกัน เป็นคนมุทะลุ ชอบใช้กำลัง แต่ถ้าคบใครเป็นเพื่อนแล้วจะไม่มีคำว่าเอาเปรียบ ไม่ชอบเป็นหนี้บุญคุณใครโดยเฉพาะเพื่อน คิดว่าตนเอง ฉลาดมีปมด้อยคือไม่สามารถเอาชนะจอมได้สักครั้ง ไม่ว่าจะเป็นการเล่นหมากรุก เป่ายิ้งฉุบ ทายปัญหา ทางเดียวที่เขาชนะจอมได้ คือจอมปล่อยให้เขาชนะเท่านั้นเอง ซึ่งเขา ไม่เคยรู้ทันเลย- ธันญ์ ธนากร รับบท บวร เพื่อนผู้อยากเหนือเพื่อน ชอบใช้เงินเป็นตัวตั้ง เห็นแก่ตัว เชื่อว่าเงินซื้อได้ทุกอย่าง เอาแต่ใจตัวเอง มีปมด้อยคิดว่าตน เป็นคนไม่ดี ไม่มีความสามารถ จึงต้องพยายามปกปิดไว้ ทำทุกอย่างเพื่อให้ได้รับการยอมรับ เข้าใจว่าตัวเองเป็นจ่าฝูงในกลุ่มเพื่อน ชี้ไม้เป็นนก ชี้นกเป็นไม้โดยที่ไม่รู้เลยว่า ทั้งไม้ทั้งนกล้วนแล้วแต่จอมเป็นคนเตรียมเอาไว้ให้เขาชี้ทั้งสิ้น- กวิตา รอดเกิด รับบท บุญตา สาวน้อยวัย20 ตะลอนตะลอนเร่ร่อนไปกับลุงบุญธรรม ค่ำไหนนอนนั่นไม่ค่อยอยู่เป็นที่ ทางเอาตัวรอดได้ตามสภาวะแวดล้อม มองโลกสดใส เป็นคนมีทัศนคติเชิงบวกแม้ในยามน้อยใจไม่รู้แม้กระทั่งว่าใครเป็นพ่อ เป็นแม่ที่แท้จริง ลักษณะนิสัยออกไปทางกะล่อน แต่ถ้าเห็นคนอื่นที่เดือดร้อนกว่า ก็สามารถแปลงความกะล่อนให้เป็นทุนไปช่วยเหลือผู้อื่นก่อนตนเองได้- ณัฐชา นวลแจ่ม รับบท พรพรรณ หญิงวัยเดียวกับบุญตา หลงใหลแสงสี อยากเด่นดังมีชีวิตที่สุขสบาย ต้องการเป็นที่ถูก สนใจเป็นคนมองโลกอย่างที่เห็นเป็นอยู่ ไม่ร้ายไม่ดี สามารถพลิกผันได้ตามสถานการณ์ต่างๆ ถ้าต้องเลือกระหว่างความรักกับความสบาย เธอยินดีเลือกความสบาย มีความเชื่อเสมอมาว่า โลกนี้มีอย่างเดียวที่เงินซื้อไม่ได้ คือเงินที่มากกว่าเท่านั้นเอง- ป่านทอทอง บุญทอง รับบท จำปา สาววัยยี่สิบ เป็นเพื่อนรักกับบุญตา และพรพรรณ ต้องทำอาชีพขายตัวด้วยความจำเป็น เพราะแม่ป่วย และมีฐานะยากจน เธอจึงไปกู้เงินและเป็นหนี้มากมาย สิ่งเดียวที่เธอมองหาคือความรัก ผู้ชายคนที่เธอรักที่สุดก็คือ เฉียด- โอลิเวอร์ บีเวอร์ รับบท สารวัตรอัศวิน นายตำรวจยศใหญ่ ที่คอยดูแลความสงบในพระนคร ถูกส่งมาเพื่อดูแลความเรียบร้อยของทั้งสามก๊กใหญ่ ซึ่งสารวัตรท่านนี้ก็กินส่วยกินสินบนแหลกราน พร้อมเอาตัวรอดตลอดเวลา- สามารถ พยัคฆ์อรุณ รับบท ลุงแบน อายุ 65 ปี เป็นคนเร่ขายยาผีบอกตามข้างถนน เป็นคนสมถะ อารมณ์ดี พูดได้น้ำไหลไฟดับเพื่อให้ขายยาได้ มีความสามารถเล่นปาหี่ตีงู ดึงคนดูข้างถนนมุงดูเขาเล่นกลได้ มีความสามารถเชิงมวย เชิงอาวุธประชิดตัว ใช้ประกอบการแสดงขายยา แต่ทั้งหมดนั่นเป็นเพียงภาพฉาบเบื้องหน้า ก่อนนั้น 20 ปีที่แล้ว เขาเคยเป็นนักเลงปล้นฆ่านามว่า เปี๊ยก ซัมมิท- ศตวรรษ ดุลยวิจิตร รับบท เจ้าสัวกิม อายุประมาณ 52 ปี เป็นคนเก่งรอบด้าน อ่านเกมส์ทุกอย่างล่วงหน้า จนลืมอ่านหมากตัวที่อยู่ใกล้ที่สุด เป็นเจ้าของสัมปทานฝิ่นยุคสุดท้าย โดยที่ตนเองไม่ยอมแตะต้องเสพย์เองเลย กลียุคที่เกิดขึ้นจากสงครามระหว่างก๊ก มาจากความกลัวที่จะหลุดจากอำนาจบารมีของ ‘สัว’ คนอย่างเขายอมที่จะฆ่าเพื่อนร้อยคน ดีกว่าปล่อยศตรูรอดไปเพียงคนเดียว- สุรวุฑ ไหมกัน รับบท เถ้าแก่บ้วน อายุประมาณ 52 ปี เป็นคนโล้งเล้ง โวยวาย ขี้คุยโอ้อวด เป็นพ่อของบวร ตนเองเป็นเจ้าของสัมปทานท่าข้าวในพระนคร อยากวางมือ แต่ติดตรงที่ลูกชายตัวเองไม่ได้เรื่องได้ราว ชมเชยลูกคนอื่นตลอดเวลา แต่ไม่เคยชื่นชมลูกตัวเองเลย เจ้าอารมณ์เบ็ดเสร็จ เด็ดขาดสุขภาพไม่ค่อยดีนัก เขารู้ดีว่าจะมีชีวิตอยู่อีกได้ไม่นานแต่ไม่ยอมบอกใคร- เฉลิมพร พุ่มพันธ์วงศ์ รับบท เสี่ยเฮง อายุ 55 ปี เยือกเย็น สุขุม แต่โหดร้าย ใจดำ จ้องจะเอาทุกอย่างที่ขวางหน้า เป็นเจ้าของธุรกิจน้ำมันที่ใหญ่ที่สุดในพระนคร ปั๊มท์เล็กปั๊มท์น้อย ธุรกิจขนส่ง ล้วนแล้วแต่อยู่ในโอวาทมันเป็นคนตลบแตลง กลับคำพูดได้ตลอดเวลา ในบรรดาก๊กที่ครองพระนครอยู่นี้ ก๊กของเสี่ยเฮงจะมีสัมพันธภาพอันดีกับทางการมากที่สุด ติดสินบนทุกอย่าง มีสายสนกลในกับตำรวจ- รัฐวิชญ์ สหยา รับบท จ้อย ตำรวจสอบบรรจุชั้นผู้น้อย ไม่มีเส้นไม่มีสายมีแต่ใจอยากผดุงความยุติธรรม อายุย่าง 28 ปีประสบการณ์ยังน้อยอยู่เกือบตายในสถานการณ์วุ่นวาย ดีแต่ว่าจอมช่วยชีวิตจ้อยเอาไว้เขาจึงรู้สึกเป็นหนี้ชีวิตจอม จ้อยเห็นพ่อที่เป็นยามโดนยิงคาตาตอนเด็ก จากเหตุการณ์ปล้นทองคำแท่ง เขาจึงอยากเป็นตำรวจเพื่อตามสืบจับคนร้ายรายนั้น แม้ว่าจะเป็นคดีที่ถูกปิดไป- ศุภกรณ์ กิจสุวรรณ รับบท ใหญ่ หัวหน้ากลุ่มจับกัง กรรมกรนิสัยซื่อ พอใจกับการขายแรง ไม่คิดแย่งเป็นใหญ่กับใครแต่ก็ไม่ชอบถูกเอาเปรียบ รักและนับถือจอม เพราะรู้สึกว่าติดดินและไม่ดูถูกพวกตน- กนิษฐรินทร์ พัชรภักดีโชติ รับบท สิชล นักฆ่ามือขวาของสัว เป็นผู้หญิงสาวสะพรั่งกระดังงาลนไฟ อายุ 28 ปี รูปร่างดี มีความสามารถในการใช่เสน่ห์เแห่งเรือนร่างเพื่อการฆ่าสูงมาก เธอหลงรักสัวมาโดยตลอด- ชาลี เลิศโภคานนท์ รับบท เต้ย นักฆ่ามือพระกาฬ อายุประมาณ 35 ปี แข็งแกร่ง เชิงบู๊ฉกาจ เป็นคนชอบความเจ็บปวด มีนิสัยชอบทารุณเหยื่อที่อ่อนแอกว่า ในเวลาที่ไม่มีใครรู้ใครเห็น เป็นฆาตกรต่อเนื่องกลายๆ- ภุชงค์ สาดนอก รับบท เตี้ย มือขวาของ เถ้าแก่บ้วน อายุประมาณ 28 ปี ตัวเล็กแต่ว่าสามารถคว่ำคู่ต่อสู้ที่รูปร่างใหญ่กว่ามานักต่อนักแล้ว มีปมด้อยว่าตัวเองเป็นคนตัวเล็ก จึงมักชอบหาเรื่องคนอื่นก่อน อวดศักดา- สุธิตา เกตานนท์ รับบท แจ่ม แม่ของจอม แม่ตัวอย่าง แม่แสนดี มีความหวังอยู่ตลอดว่าลูกจะเรียนจนจบ หางานหาการดีทำ เพื่อจะได้ไม่ต้องซอมซ่อ อยู่ในร้านตัดผม เหมือนอย่างผัวของเธอ ซึ่งก็คือพ่อของจอม- พิเชษฐ์ ศรีราชา รับบท เจิม พ่อของจอม ขี้เหล้า เป็นช่างตัดผม เวลาว่างจากการตัดผม เขาจะดื่มเหล้าตลอด จนมือสั่นทำให้ไม่ค่อยจะมีคนเข้ามาใช้บริการสักเท่าไหร่ ดีแต่ว่า มีลูกน้องที่ตัดอยู่เก้าอี้ข้างๆดูแล- หลุยส์ เชิญยิ้ม รับบท รับบท จ่าฉ่ำ นายตำรวจกองปราบอายุประมาณ 48 เป็นผู้พิทักษ์สันติราษฎร์โดยแท้ เป็นคนตลก รักสนุกเฮฮา แต่จริงจังกับการที่จะเอาเจ้าพ่อทั้งสาม เข้าคุกให้ได้ แม้ว่าจะเกินกำลังตน- กษาปณ์ จำปาดิบ รับบท เวิ้ง นาครเกษม โจรปล้นทองคำแท่งร่วมกับเปี๊ยก ซัมมิท โดนสั่งจำคุกตลอดชีวิต แต่ติดจริงเพียงแค่20ปี กำลังจะพ้นโทษออกมา ตามล่าทองคืน กับ คนที่เขารู้สึกว่าหักหลังเขาครั้งนั้น- พวง เชิญยิ้ม รับบท รับบท หลวงพี่ พระแก่พรรษา ชื่อทางธรรมว่าพักตร์ เป็นพระสายปฏิบัติ ไม่ค่อยเคร่งครัดในเรื่องกิจของสงฆ์เท่าไหร่ แต่ถ้าเป็นเรื่องกิจการของเหล่าวัยรุ่นแถววัดที่พระอยากให้เป็นคนดี ไม่มีขัด- นิธิศ วงศ์เหรียญไทย รับบท สุธรรม นักเลงในหมู่บ้าน มีพ่อเป็นข้าราชการใหญ่ ทำให้ สุธรรม ทำตัวเป็นนักเลงเก๋า เก็บค่าที่ ค่าคุ้มครองจากชาวบ้านละแวกนั้น โดยอ้างว่าเป็นที่ที่พ่อเขาบริจาคให้ ทำให้ จอม ไม่พอใจ และมีเรื่องกับ สุธรรม อยู่บ่อยครั้ง สุดท้ายก็ต้องจบชีวิตลงเพราะฝีมือของเพื่อนจอม- ธนวิทย์ วงศ์สุวรรณ รับบท ปอม สมุนคนสนิทของ เสี่ยเฮง ฝีมือการต่อสู้ดี ตอนหลังมาอยู่กับ ผู้กองอัศวิน เพราะไม่ชอบ เฉียด เพราะ เฉียด ยึดอำนาจจาก เสี่ยเฮง และตามแอบฆ่า เฉียด อยู่บ่อยๆ- นพฤทธิ์ ศรีบุตร รับบท ตอง เป็นสมุนฝีมือดีของสัวกิม เป็นเด็กที่สัวกิมเอามาเลี้ยง แต่ในความเป็นจริง สัวกิมเป็นคนฆ่าพ่อแม่ของตอง ตองแอบหลงรัก สิชล แต่สิชลกลับหลอกใช้ ตอง สุดท้าย สิชล ก็ตายด้วยน้ำมือของ ตอง- วินัย เวียงย่างกุ้ง รับบท นัท สมุนของ เถ้าแก่บ้วน สนิทกับ เตี้ย ไปไหนไปคู่กันตลอด ฝีมือการต่อสู้ยอดเยี่ยม- วาเนสซ่า บีเวอร์ รับบท กานดา เป็นแม่เล้าที่พาจำปามาทำงานใช้หนี้ เป็นตัวกลางที่ทำให้เฉียดรับรู้ความจริงเรื่องจำปานักแสดงรับเชิญนักแสดงรับเชิญ. - พัสสน ศรินทุ รับบท รับบท ผู้การคำรณ / สารวัตรคำรณ นายตำรวจมากฝีมือเป็นคนตงฉินเกลียดความชั่วเข้าไส้ เป็นคนจริงจังตรงไปตรงมา ดุแต่ในใจลึกๆเป็นคนมีน้ำใจ ซึ่งการมีน้ำใจนี่เองทำให้เขาต้องเสียชีวิตพร้อมกับหมวดประทีปลูกน้องคู่ใจจากากรลวงไปฆ่าทิ้ง ของหนึ่งในบรรดาสามเจ้าพ่อแห่งยุคนั้น- วีระชัย หัตถโกวิท รับบท รับบท จ่าประทีป สายสืบรุ่นเก่าของทางราชการ มือขวาของสารวัตรคำรณ ทำตัวกลมเกลือนกับพวกมิจฉาชีพแท้ที่จริงแล้วเขาคือมือสะกดรอยขั้นเทพ แต่สุดท้ายต้องมาจบชีวิตลงพร้อมกับสารวัตรคำรณ- ด.ญ.ชวัลรัตน์ เจนจิตรานนท์ รับบทเป็น มลตา ลูกสาวของบุญตาจิตใจดีรักผู้อื่นเป็นเด็กขี้น้อยใจมากจึงต้องการของเล่นตลอดเวลางานสร้าง งานสร้าง. ผู้จัดฯ ไฟแรง โอลิเวอร์ บีเวอร์ แห่งไนน์บีเวอร์ฟิล์ม ได้ฤกษ์จัดงานพิธีบวงสรวงเปิดกล้องละครเรื่องใหม่ล่าสุด มือเหนือเมฆ (The Last Legend) บทโทรทัศน์โดย พิง ลำพระเพลิง โดยจับเอา 3 พระเอก ออฟ-ชนะพล สัตยา, ธัญญ์ ธนากร และน้ำ-รพีภัทร เอกพันธุ์กุล ที่จะมาประชันฝีมือบู๊ระห่ำแบบย้อนยุคไปในพ.ศ. 2499 ประกบ 3 นางเอก เพลง-กวิตา รอดเกิด, แนท-ณัฐชา นวลแจ่ม และกุญแจซอล-ป่านทอทอง บุญทองการตอบรับเรตติ้ง การตอบรับ. เรตติ้ง. การตอบรับของละครเรื่องนี้ทั้งหมด 16 ตอนที่ได้ออกอากาศไป (เมื่อวันที่ 7 มิถุนายน พ.ศ. 2560 – 27 กรกฎาคม พ.ศ. 2560) Nielsen ได้วัดค่าเฉลี่ยเรตติ้งละครจากคนทั่วประเทศไทยอยู่ที่ 5.34เพลงประกอบละครเพลงประกอบละคร. - เพลง ยิ่งรักยิ่งแค้น ขับร้องโดย ไท ธนาวุฒิ (เพลงเปิดเรื่อง) - เพลง หยุดรัก ขับร้องโดย ศิริพร อรุณบุญสวัสดิ์ (เพลงปิดเรื่อง)</doc>
