<doc id="317333" url="https://th.wikipedia.org/wiki?curid=317333" title="คฤหาสน์โรมันฟิชบอร์น">คฤหาสน์โรมันฟิชบอร์น คฤหาสน์โรมันฟิชบอร์น () เป็นคฤหาสน์โรมันตั้งอยู่ที่หมู่บ้านฟิชบอร์นในมณฑลเวสต์ซัสเซ็กซ์ในอังกฤษ เป็นคฤหาสน์โรมันที่สร้างราวคริสต์ศตวรรษที่ 1 ราวสามสิบปีหลังจากโรมันพิชิตบริเตน ณ ที่ตั้งของที่มั่นกองทหารโรมันที่ก่อตั้งโดยกองรุกรานของจักรพรรดิคลอเดียสในปี ค.ศ. 43 คฤหาสน์ฟิชบอร์นเป็นสถาปัตยกรรมแบบโรมัน ลักษณะของคฤหาสน์เป็นผังสี่เหลี่ยมล้อมรอบด้วยสวนทางการ ทางตอนเหนือได้รับการสร้างตามแบบของเดิมขึ้นใหม่ คฤหาสน์ได้รับการเปลี่ยนแปลงอย่างมากมายในคริสต์ศตวรรษที่ 2 และ 3 ที่รวมทั้งการปูโมเสกที่เป็นสีสรรค์ที่หรูหรากว่าเดิมทับโมเสกเดิมที่เป็นสีขาวดำ และรวมทั้งโมเสกรูปโลมาที่ยังคงอยู่ในสภาพดีทางปีกเหนือของสิ่งก่อสร้าง ตัวสิ่งก่อสร้างยังคงอยู่ในช่วงที่ได้รับการเปลี่ยนแปลงเมื่อถูกเพลิงไหม้ในปี ราว ค.ศ. 270 หลังจากนั้นตัวสิ่งก่อสร้างก็ถูกทิ้งร้าง</doc>
