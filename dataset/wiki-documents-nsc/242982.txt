<doc id="242982" url="https://th.wikipedia.org/wiki?curid=242982" title="โซฟี มาร์โซ">โซฟี มาร์โซ โซฟี มาร์โซ () มีชื่อจริงว่า Sophie Danièle Sylvie Maupu เป็นนักแสดงสาวชาวฝรั่งเศส โซฟี มาร์โซ เกิดที่ปารีส ฝรั่งเศส เริ่มชีวิตการแสดงตั้งแต่อายุ 13 ปี เมื่อเธอและมารดาได้ไปลงชื่อในโมเดลลิ่งแห่งหนึ่ง และได้รับเลือกให้แสดงภาพยนตร์วัยรุ่น ลาบูม ออกฉายเมื่อ ค.ศ. 1980 และได้รับความนิยมเป็นอย่างสูงในฝรั่งเศส อิตาลี รวมถึงหลายประเทศในทวีปเอเชีย ทั้งญี่ปุ่น ฮ่องกง และประเทศไทย มีการสร้างภาคต่อ ลาบูม 2 ออกฉายในปี ค.ศ. 1982 โซฟี มาร์โซ ยังมีผลงานแสดงอย่างต่อเนื่อง โดยมักเป็นภาพยนตร์ภาษาฝรั่งเศส จนกระทั่งมีชื่อเสียงในระดับนานาชาติ เมื่อรับบทเด่นในภาพยนตร์ของเมล กิบสันเรื่อง Braveheart (เบรฟฮาร์ท วีรบุรุษหัวใจมหากาฬ) ในปี ค.ศ. 1995 และบทสาวบอนด์ในภาพยนตร์เจมส์ บอนด์เรื่อง The World Is Not Enough (พยัคฆ์ร้ายดับแผนครองโลก) ในปี ค.ศ. 1995 โซฟี มาร์โซเริ่มมีงานกำกับภาพยนตร์สั้นเป็นครั้งแรก เป็นภาพยนตร์สั้นความยาว 9 นาที ชื่อเรื่อง L'Aube à l'envers และได้กำกับภาพยนตร์เรื่องยาวเต็มรูปแบบเป็นครั้งแรกในปี ค.ศ. 2002 เรื่อง Speak to Me of Love ได้รับความชื่นชม และได้รับรางวัลผู้กำกับภาพยนตร์ยอดเยี่ยม ในเทศกาลภาพยนตร์โลกมอนทรีออล (Montreal World Film Festival)</doc>
