<doc id="765397" url="https://th.wikipedia.org/wiki?curid=765397" title="ระบบทางหลวงสหพันธ์มาเลเซีย">ระบบทางหลวงสหพันธ์มาเลเซีย ระบบทางหลวงสหพันธ์มาเลเซีย () เป็นโครงข่ายทางหลวงแห่งชาติโครงข่ายหลักในประเทศมาเลเซีย มีระยะทางรวม อยู่ภายใต้การกำกับดูแลของกระทรวงโยธาธิการของประเทศมาเลเซียภาพรวม ภาพรวม. ป้ายของทางหลวงสหพันธ์จะแสดงด้วยตัวเลข ตัวอย่างเช่น คือ ทางหลวงสหพันธ์หมายเลข 1 ในขณะที่ทางหลวงรัฐจะแสดงด้วยรหัสของรัฐ แล้วตามด้วยหมายเลขเส้นทาง ตัวอย่างเช่น (J32) คือ ทางหลวงรัฐยะโฮร์หมายเลข 32 (J32) อย่างไรก็ตาม หมายเลขของทางหลวงสหพันธ์ยังสามารถเพิ่มคำอุปสรรค FT- นำหน้าหมายเลข ตัวอย่างเช่น สามารถเขียนได้เป็น ทางหลวงสหพันธ์ FT1 โดยทั้งทางหลวงสหพันธ์และทางหลวงรัฐมีป้ายจราจร สีน้ำเงิน และตัวอักษร สีขาว ส่วนใหญ่แล้ว ทางหลวงสหพันธ์มาเลเซียเป็นถนนขนาด 2 ช่องจราจร มีการจราจรเป็นระบบซ้ายมือ คือขับทางด้านซ้ายของถนน อย่างไรก็ตาม ในบางสายก็ได้มีการเพิ่มช่องจราจร ในเขตเมือง ทางหลวงสหพันธ์อาจเป็นถนนขนาด 4 ช่องจราจรเพื่อเพิ่มขีดความสามารถการจราจร ถ้าอยู่ในเขตเนินเขา จะมีการเพิ่มช่องจราจรสำหรับยานพาหนะความเร็วต่ำ เช่น รถโดยสาร รถบรรทุก ทางหลวงสหพันธ์บางสายอาจมีช่องจราจรสำหรับรถจักรยานยนต์ ช่องรถจักรยานยนต์บนทางหลวงจะอยู่ทางด้านซ้ายสุดของแต่ละฝั่ง และแบ่งออกจากช่องจราจรหลักโดยแถบสีขาว-ดำ</doc>
