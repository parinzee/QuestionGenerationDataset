<doc id="148378" url="https://th.wikipedia.org/wiki?curid=148378" title="องค์การบริหารส่วนตำบลบางแก้ว (อำเภอบ้านแหลม)">องค์การบริหารส่วนตำบลบางแก้ว (อำเภอบ้านแหลม) องค์การบริหารส่วนตำบลบางแก้ว เป็นองค์กรปกครองส่วนท้องถิ่นรูปแบบหนึ่งของประเทศไทยที่ตั้งอยู่ในตำบลบางแก้ว อำเภอบ้านแหลม จังหวัดเพชรบุรีที่ได้รับการจัดตั้งขึ้นเมื่อ 23 กุมภาพันธ์ พ.ศ. 2540 โดยเริ่มแรกมีจำนวน 6 หมู่บ้าน ภายหลังได้มีการแยกหมู่ที่ 1 ออกเป็นหมู่ที่ 8 และแยกหมู่ที่ 3 ออกเป็นหมู่ที่ 7 องค์การบริหารส่วนตำบลบางแก้วดูแลพื้นที่ตำบลบางแก้ว อำเภอบ้านแหลม จังหวัดเพชรบุรี ทั้งตำบล รวม 8 หมู่บ้าน ปัจจุบันเป็นองค์การบริหารส่วนตำบลขนาดกลางตำนาน ตำนาน. จากคำบอกเล่าของบรรพบุรุษได้สรุปเนื้อเรื่องได้ว่า "ในอดีตนั้นเมื่องเพชรบุรีเคยเป็นเมืองท่าที่สำคัญของสยามประเทศมาแต่เก่าก่อน จนกระทั่งสยามประเทศได้มีการทำสนธิสัญญาเบอร์นี เพื่อให้มีเพียงแค่เมืองท่าเดียวคือท่าเรือกรุงเทพ (ท่าเรือคลองเตย) หลังจากสนธิสัญญาได้ยกเลิกไปแล้วนั้น รัฐบาลก็ไม่ได้เคยคิดฟื้นฟูเมืองท่าตามหัวเมืองอีกเลย" ในสมัยเมืองเพชรยังมีความรุ่งเรืองมีการติดต่อค้าขายกับต่างประเทศ เช่น ประเทศจีน ฮอลันดา โปรตุเกส อินเดีย เป็นต้น จึงยังความให้ชาวเมืองเพชรได้รับอารยธรรมจากที่อื่นในการประกอบอาหารคาว-หวาน จนเป็นเอกลักษณ์ของคนเมืองเพชร หามีเมืองอื่นทำได้เสมอเหมือนไม่ จากการเล่าขานเหล่านี้ก็ได้มีอยู่ว่า "ได้มีสำเภาจีนได้บรรทุกสินค้า จาน ชาม แก้ว แหวน เงินทอง มาเต็มลำเพื่อมาค้าขายยังเมืองเพชร แต่ได้ประสบกับลมมรสุมจนเรือได้อับปางลง สินค้าและทรัพย์สินมีค่าจึงได้จมลง จากตำนานดังกล่าวทำให้บรรพบุรุษเชื่อว่าที่ดินในพื้นที่ตำบลบางแก้ว ซึ่งในอดีตเป็นทะเลมีทรัพย์สินที่มีค่าอยู่ในผืนแผ่นดินแห่งนี้ ประกอบกับชายหาดของบางแก้วที่มีกระซ้าซึ่งเป็นเปลือกหอยที่มีอยู่มากที่ชายฝั่งทะเลบางแก้ว ยามเมื่อต้องแสงตะวันเป็นประกายระยิบระยับ ชาวบ้านจึงได้ออกหาสิ่งที่มีค่าที่ยังคงสภาพอยู่บริเวณชายหาด ทำให้ได้เรียกขนานนามว่า "บางแก้ว" จนมาถึงปัจจุบัน และตำนานนี้ก็ยังเป็นเรื่องเล่าสู่ลูกหลานกันต่อไปอาณาเขต อาณาเขต. องค์การบริหารส่วนตำบลบางแก้วห่างจากที่ทำการอำเภอบ้านแหลมไปทางทิศตะวันออกเฉียงใต้ ประมาณ 18 กิโลเมตร ห่างจากจังหวัดเพชรบุรี 15 กิโลเมตร มีพื้นที่ทั้งหมดประมาณ 24.760 ตารางกิโลเมตร หรือประมาณ 15,475 ไร่- อาณาเขต- ทิศเหนือ จรดตำบลปากทะเล อำเภอบ้านแหลม จังหวัดเพชรบุรี (มีคลองแหลมเป็นแนวแบ่งเขต) และตำบลบางจาน อำเภอเมืองเพชรบุรี (มีคลองใหญ่เป็นแนวแบ่งเขต) - ทิศตะวันออก จรดทะเลอ่าวไทย(ตรงข้ามจังหวัดชลบุรี แบ่งตามแนวเส้นขนาน ลองจิจูด 100 องศา -27 ลิปดา -30 พิลิปดา ตะวันออก ตามพระราชบัญญัติกำหนดเขตจังหวัดในอ่าวไทยตอนใน พ.ศ. 2502) - ทิศใต้ จรดตำบลแหลมผักเบี้ย อำเภอบ้านแหลม จังหวัดเพชรบุรี (มีคลองร่องน้อยเป็นแนวแบ่งเขต) - ทิศตะวันตกเฉียงใต้ จรดตำบลนาพันสาม อำเภอเมืองเพชรบุรี จังหวัดเพชรบุรี - ทิศตะวันตก จรดตำบลโพพระ อำเภอเมืองเพชรบุรี จังหวัดเพชรบุรี - ทิศตะวันตกเหนือ จรดตำบลช่องสะแก อำเภอเมืองเพชรบุรี จังหวัดเพชรบุรี - การใช้พื้นที่ ประกอบด้วย ที่อยู่อาศัย 582 ไร่, เกษตรและปศุสัตว์ 7,623 ไร่, ประมง 740 ไร่, สาธารณประโยชน์ 75.50 ไร่ประชากร ประชากร. จำนวนทั้งสิ้น 4,997 คน แยกเป็น ชาย 2,405 คน หญิง 2,592 คนจำนวน 1,277 ครัวเรือน ความหนาแน่น 201.82 คน/ตร.กม.ลักษณะภูมิประเทศและสภาพภูมิอากาศ ลักษณะภูมิประเทศและสภาพภูมิอากาศ. พื้นที่เป็นที่ราบมีความลาดเทเล็กน้อยไม่เกิน 1 เปอร์เซ็นต์ โดยมีความลาดเททางทิศตะวันตกไปทิศตะวันออกและเป็นพื้นที่ราบลุ่มชายฝั่งทะเล มีพื้นที่ป่าชายเลนด้านทิศตะวันออกสามารถใช้ประโยชน์กิจการด้านป่าไม้ มีทรัพยากรธรรมชาติที่สำคัญ เช่น กุ้ง หอย ปู ปลา และนาเกลือ ส่วนอากาศจะคล้ายคลึงกับตำบลอื่น ๆ ของอำเภอบ้านแหลม คือ มีลักษณะภูมิอากาศแบบมรสุม มี 3 ฤดู คือ ฤดูร้อนอากาศไม่ร้อนจัด ฤดูหนาวอากาศไม่หนาวจัด และฤดูฝนมีฝนตกค่อนข้างชุกระหว่างเดือนมิถุนายนถึงเดือนสิงหาคมโดยเฉพาะบริเวณชายฝั่งทะเลระบบสาธารณูปโภคและชีวอนามัยระบบสาธารณูปโภคและชีวอนามัย. - สถานพยาบาล- โรงพยาบาล (ไม่มีในตำบล) พื้นที่ให้บริการของโรงพยาบาลพระจอมเกล้า จังหวัดเพชรบุรี - โรงพยาบาลส่งเสริมสุขภาพตำบล จำนวน 2 แห่ง คือ โรงพยาบาลส่งเสริมสุขภาพตำบลบางแก้ว และ โรงพยาบาลส่งเสริมสุขภาพตำบลบ้านนาบัว - คลินิกเอกชลวิชาชีพ 2 แห่ง - ระบบประปา- การประปาส่วนภูมิภาค - ไฟฟ้า มีไฟฟ้าใช้เกือบครบทุกครัวเรือน คิดเป็นร้อยละ 98.23ทรัพยากรธรรมชาติและแหล่งน้ำทรัพยากรธรรมชาติและแหล่งน้ำ. - แหล่งน้ำ- คลองบางแก้ว จากคลองสี่ร้อย ลากผ่านแบ่งเขตหมู่ 6 กับหมู่ 2 แบ่งเขตหมู่ 8 กับ หมู่ 2 ผ่านหมู่ 1 และ หมู่ 4 ออกทะเลสู่อ่าวกรุงเทพ หรือ อ่าวตัว ก (Briht of Bangkok) - คลองเหมืองกลาง จากคลองบางแก้ว(โรงเรียนบ้านเหมืองกลาง เดิม)แบ่งเขตหมู่ 6 กับ หมู่ 8 จนถึงปลายคลองชลประทานหัวรถเหมืองกลาง แบ่งเขตหมู่ 6 กับ หมู่ 5 จนถึงสี่แยกคลองตีคุ (วัดราษฎร์ศรัทธา) - คลองเจ็กสี จุดเริ่มต้นจากแม่น้ำเพชรบุรีแต่จะลากผ่านตำบลท่าราบ ตำบลช่องสะแก ตำบลนาวุ้ง ตำบลโพพระ หลังจากนั้นจึงเข้าสู่พื้นที่ตำบลบางแก้ว ที่หมู่ 2 หมู่ 4 ออกสู่อ่าวกรุงเทพ (Bight of Bangkok) - คลองร่องน้อย - คลองร่องใหญ่ - คลองหนองแห้ว - คลองสี่ร้อย แบ่งเขต หมู่ 6 กับ ตำบลโพพระ - คลองนกทุง (คลองนกกระทุง) แบ่งเขตหมู่ 6 ตำบลบางแก้ว กับ หมู่ 10 ตำบลช่องสะแก - คลองพี่เลี้ยง หรือ คลองชลประทาน ดี 25 แบ่งเขตหมู่ 6 ตำบลบางแก้ว กับ หมู่ 10 ตำบลช่องสะแก - คลองใหญ่ หรือ คลองชลประทาน ดี 25 แบ่งเขตหมู่ 6 ตำบลบางแก้ว กับ หมู่ 2 ตำบลบางจาน และ หมู่ 5 ตำบลบางแก้ว กับ ตำบลบางจาน - คลองแหลม แบ่งเขตหมู่ 5 ตำบลบางแก้ว กับ ตำบลปากทะเล ออกสู่อ่าวไทย (อ่าวกรุงเทพ) - คลองนาแค - คลองนาบัว - ทะเล มีสภาพเป็นทะเลโคลนเนื่องจากสภาพอ่าวกรุงเทพมีลักษณะกว้างยาวด้านละประมาณ 100 กิโลเมตร ทำให้ตะกอนจากแม่น้ำสายต่างที่พัดพาตะกอนสู่ทะเลส่งผลให้ทะเลในพื้นที่ตำบลบางแก้วเป็นทะเลโคลน อันเป็นที่อยู่อาศัยของสัตว์หน้าดิน เช่น เคย กุ้ง กั้ง ปู ปลา หมึก แมงดา แพลงตอน อาทีเมีย และหอย เป็นต้น - ป่าชายเลน ปัจจุบันถูกบุกรุกจนไม่เหลือสภาพความเป็น และเป็นที่อยู่อาศัย พืชาป่าชายเลนที่มีปัจจุบันจึงมีการขึ้นเป็นหย่อม พืชป่าชายเลนที่พบในพื้นที่ ได้แก่ ต้นสะแม โกงกางใบใหญ่ โกงกางใบเล็ก ชะคราม ผักบุ้งทะเล ผักเบี้ย เป็นต้นระบบเศรษฐกิจการประกอบอาชีพระบบเศรษฐกิจ. การประกอบอาชีพ. - เกษตรกรรม- เพาะปลูกข้าว (มีการประกอบอาชีพมากเป็นอันดับ 1 ของตำบล)- พื้นที่การเก็บเกี่ยวข้าวนาปรัง 3,418 ไร่ ผลผลิตเฉลี่ย ปีการเพาะปลูก 2552 จำนวน 694.89 กิโลกรัมต่อไร่ - พื้นที่การเก็บเกี่ยวข้าวนาปี 3,496 ไร่ ผลผลิตเฉลี่ย ปีการเพาะปลูก 2551-52 จำนวน 646.90 กิโลกรัมต่อไร่ - ปศุสัตว์ (มีการประกอบอาชีพเป็นอันดับ 2 ด้านการเกษตร โดยเลี้ยงโค จำนวน 296 ครัวเรือน) - ประมง - เพาะเลี้ยงสัตว์น้ำ - นาเกลือ (เกลือสมุทร) - รับจ้าง และอื่น ๆการใช้ที่ดินการใช้ที่ดิน. - พื้นที่การเกษตรกรรม- พืชไร่นา-ปลูกข้าว ในหมู่ที่ 2, 3, 5, 6, 7 และ 8 โดยหมู่ที่ 6 มีการปลูกข้าวมากเป็นอันดับ 1 ของตำบล ) - โรงงานอุตสาหกรรม 2 แห่ง (โรงงานผลิตเกลือป่น) - โรงกลั่นน้ำมัน 1 แห่ง - คลังน้ำมัน 2 แห่ง - สถานีบริการน้ำมัน 2 แห่ง - โรงสีข้าว 3 แห่ง - บริษัทผู้ประกอบการธุรกิจเพาะเลี้ยงสัตว์น้ำ 2 แห่ง- ศูนย์ถ่ายทอดเทคโนโลยีการเกษตรระดับตำบล (ถ่ายโอนจาก กรมส่งเสริมการเกษตร) 1 แห่งหน่อยธุรกิจหน่อยธุรกิจ. - วิสาหกิจชุมชน- วิสาหกิจชุมชนเกษตรธรรมชาติและสิ่งแวดล้อม หมู่ที่ 6 ประเภทสินค้า/บริการ ปุ๋ยหมักธรรมชาติ น้ำฮอร์โมนผลไม้ เชื้อหมักขับไล่แมลง - วิสาหกิจชุมชนกลุ่มอาชีพเกลือทะเลกังหันทอง หมู่ที่ 7 ประเภทสินค้า/บริการ เกลือขัดผิว ขัดหน้า สบู่ดอกเกลือ สบู่เหลว ครีมบำรุงผิว - วิสาหกิจชุมชนเกษตรภูมิปัญญาบางแก้ว หมู่ที่ 1 ประเภทสินค้า/บริการ หอยตลับสามรส น้ำพริกนรกปลากุเลา น้ำพริกกุ้งเสียบ น้ำพริกนรกไข่ปูม้าสามรส น้ำพริกเผากุ้ง ฮ่อยจ๊อ ปูจ๋า ทอดมันปลาอินทรีย์ ปลากรอบ ไข่เค็มใบเตย แมงดาทะเลยำ แกงหัวตาล - วิสาหกิจชุมชนกลุ่มหัตถกรรมจักสานธูปฤๅษี หมู่ที่ 5 ประเภทสินค้า/บริการ จักสานผลิตภัณฑ์จากต้นธูปฤๅษี - วิสาหกิจชุมชนคนบางแก้ว หมู่ที่ 1 ประเภทสินค้า/บริการ จำหน่ายปุ๋ยอินทรีย์ชีวภาพ ดินชีวภาพระบบการศึกษาระบบการศึกษา. - โรงเรียนระดับประถมศึกษา 3 แห่ง คือ โรงเรียนวัดราษฎร์ศรัทธา โรงเรียนบ้านบางแก้ว(สอนถึงมัธยมศึกษาปีที่ 3) และโรงเรียนบ้านเหมืองกลาง (ปัจจุบันได้ยุติการดำเนินการเรียนการสอน) - การศึกษานอกโรงเรียน พื้นที่รับผิดชอบของ การศึกษานอกโรงเรียนอำเภอบ้านแหลม มี 2 ศูนย์ คือ โรงเรียนวัดราษฎร์ศรัทธาและ โรงเรียนบ้านบางแก้ว - ศูนย์การเรียนชุมชน 1 แห่งกฎหมายที่เกี่ยวข้องกฎหมายที่เกี่ยวข้อง. - ข้อบัญญัติองค์การบริหารส่วนตำบลบางแก้ว เรื่อง การกำจัดสิ่งปฏิกูลและมูลฝอย พ.ศ. ๒๕๔๙ - ข้อบัญญัติองค์การบริหารส่วนตำบลบางแก้ว เรื่อง การควบคุมกิจการที่เป็นอันตรายต่อสุขภาพ พ.ศ. ๒๕๕๑ศาสนสถานศาสนสถาน. - วัดทางพระพุทธศาสนา 3 แห่ง- วัดราษฎร์ศรัทธา (วัดใหม่ตีนคุ) - วัดโคมนาราม (วัดในบางแก้ว) - วัดพิกุลแก้ว (วัดนอกบางแก้ว)ความปลอดภัยความปลอดภัย. - สถานีตำรวจ (ไม่มีสถานีตำรวจตั้งในพื้นที่) เป็นพื้นที่รับผิดชอบของสถานีตำรวจภูธรบ้านแหลม - จุดพักสายตรวจ 1 แห่ง</doc>
