<doc id="587926" url="https://th.wikipedia.org/wiki?curid=587926" title="หม่อมสมพันธ์ บริพัตร ณ อยุธยา">หม่อมสมพันธ์ บริพัตร ณ อยุธยา หม่อมสมพันธ์ บริพัตร ณ อยุธยา (สกุลเดิม: ปาลกะวงศ์ ณ อยุธยา; ?—?) เป็นหม่อมในสมเด็จพระเจ้าบรมวงศ์เธอ เจ้าฟ้าบริพัตรสุขุมพันธุ์ กรมพระนครสวรรค์วรพินิตประวัติ ประวัติ. หม่อมสมพันธ์ บริพัตร ณ อยุธยา เป็นธิดาของพระยาวทัญญูวินิจฉัย (หม่อมหลวงชุ่ม ปาลกะวงศ์) กับคุณหญิงเลี่ยน วทัญญูวินิจฉัย โดยมารดาเป็นธิดาพระยาประภากรวงศ์วรวุฒิภักดี (ชาย บุนนาค) หม่อมสมพันธ์ เสกสมรสกับสมเด็จพระเจ้าบรมวงศ์เธอ เจ้าฟ้าบริพัตรสุขุมพันธ์ กรมพระนครสวรรค์วรพินิต มีพระโอรส-ธิดาสองคน เดิมทั้งหมดมีฐานันดรศักดิ์เป็น หม่อมเจ้า ครั้นในปี พ.ศ. 2470 พระบาทสมเด็จพระปกเกล้าเจ้าอยู่หัว ทรงมีพระบรมราชโองการ โปรดเกล้าฯ ให้ยกพระบุตรของสมเด็จฯ เจ้าฟ้ากรมพระนครสวรรค์วรพินิตที่ประสูติแต่หม่อมสมพันธ์เป็น พระวรวงศ์เธอ พระองค์เจ้า ทั้งสาย ได้แก่1. พระวรวงศ์เธอ พระองค์เจ้าอินทุรัตนา (2 กุมภาพันธ์ พ.ศ. 2465—ปัจจุบัน) ลาออกจากฐานันดรศักดิ์เพื่อเสกสมรสกับร้อยเอก สมหวัง สารสาส มีบุตรด้วยกันสามคน ภายหลังได้หย่ากับสามี 2. พระวรวงศ์เธอ พระองค์เจ้าสุขุมาภินันท์ (15 พฤศจิกายน พ.ศ. 2466—10 เมษายน พ.ศ. 2546) เสกสมรสกับหม่อมดุษฎี บริพัตร ณ อยุธยา (สกุลเดิม: ณ ถลาง) มีบุตรด้วยกันสองคน หนึ่งในนั้นคือ หม่อมราชวงศ์สุขุมพันธุ์ บริพัตร ผู้ว่าราชการกรุงเทพมหานคร</doc>
