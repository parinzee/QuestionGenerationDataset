<doc id="187074" url="https://th.wikipedia.org/wiki?curid=187074" title="แบรนด์นิว ซันเซท">แบรนด์นิว ซันเซท แบรนด์นิว ซันเซท () เป็นวงร็อก ประกอบด้วยสมาชิกคือ ลักษณ์ โตวัชระกุล (ตูน) ร้องนำ, กานต์ เสนีย์ตันติกุล (กานต์) กีตาร์/ร้อง, สุชาย ชูเชิด (ชาย) กีตาร์/ร้อง, กานต์ณัฐ พหลกุล (ยุทธ) เบส และวรุตม์ หุนตระกูล (เติร์ก) กลองประวัติ ประวัติ. โดยทั้ง 5 คนเป็นเพื่อนมาก่อน รวมตัวแต่งเพลงกันโดยผสมผสานความชอบของแต่ละคนเข้าไปในเพลง เช่น ร็อก, พังก์, เฮฟวีเมทัล, อีโม, โพสต์พังก์ ฯลฯ หลังจากที่ใช้เวลาในการซ้อมและแต่งเพลงกันประมาณครึ่งปีจึงเดินหน้าเข้าห้องอัดเพื่อบันทึกเสียงผลงานชุดแรก “Pick you up when you’re falling down” (2003) ซึ่งทำหน้าที่โปรดิวซ์และควบคุมการมิกซ์เสียงเองทั้งหมดด้วยตนเอง อัลบั้มชุดนี้ขายหมดในเวลาในไม่กี่เดือน จากนั้นก็ได้ตระเวนตามทัวร์คอนเสิร์ต ทำให้ชื่อเสียงของเขาเป็นที่รู้จักในวงการเพลงใต้ดิน ต่อมาในปี 2005 พวกเขากลับมากับอัลบั้มชุดที่ 2 อัลบั้ม “Realistic” ซึ่งวางขายในต่างประเทศอย่าง สิงคโปร์, มาเลเซีย และ ฟิลิปปินส์ พร้อมกับทัวร์คอนเสิร์ตสนับสนุนอัลบั้มในประเทศดังกล่าวอีกด้วย โดยใน 2 ชุดแรก ยอดขายมีเกือบ 3 หมื่นแผ่นทั้งในและต่างประเทศ ในปี 2008 พวกเขาเซ็นสัญญากับโซนีบีเอ็มจี เพื่อออกผลงานชุดที่ 3 ชื่อ “BrandNew Sunset” ที่ใช้ชื่อวงเป็นชื่ออัลบั้ม และ มีโปรดิวเซอร์อย่างสก็อตต์ มอฟฟ์แฟตต์ (อดีตสมาชิกของเดอะ มอฟฟ์แฟตส์ วงพี่น้องชื่อก้องจากแคนาดา) นอกจากนี้อัลบั้มชุดที่สามนี้ยังเป็นครั้งแรกที่แบรนด์นิว ซันเซทแต่งและร้องเพลงเป็นภาษาไทยอีกด้วย แบรนด์นิว ซันเซท ออกผลงานสตูดิโออัลบั้มชุดที่ 4 Welcome Home ช่วงปลายปี พ.ศ. 2553แนวเพลงและเสียงวิจารณ์ แนวเพลงและเสียงวิจารณ์. เว็บไซต์เอ็มทีวีเอเชียเขียนไว้ว่า "แบรนด์นิว ซันเซทนำพายุสู่การแสดงและเป็นวงหนึ่งที่น่าจับตาที่สุดหลังจากนำฮาร์ดร็อกที่หนักขึ้นสู่ท้องถิ่น" และเว็บไซต์ Purerock.org เขียนวิจารณ์อัลบั้ม “Realistic” ไว้ว่า "แบรนด์นิว ซันเซท สามารถอยู่ในทุกซีน จากร็อกสู่พังก์และอีโม" นิตยสารสตาร์พิกส์ เขียนว่า "แบรนด์นิว ซันเซท รวมโอลด์สคูลเมทัลและพังก์ร็อกในอัลบั้ม “Realistic” ของพวกเขา"ผลงานผลงาน. - Pick you up when you’re falling down (2003 - New Destiny Records / HERE) - Realistic (2005 - New Destiny Records / HERE) - BrandNew Sunset (2008 - Sony Bmg) - Yesterday Today Tomorrow (2009 - Sony Music) - Welcome Home (2010 - Sony Music) - Of Space And Time (2016 - Self Release)รางวัลรางวัล. - Voted to be one of the “DDT Magazine: 50 best things in Thailand 2006”. - Thai Headbanger Award : Best Live Band (and nominated for best guitarist)</doc>
