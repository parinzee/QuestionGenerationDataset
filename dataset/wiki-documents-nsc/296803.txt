<doc id="296803" url="https://th.wikipedia.org/wiki?curid=296803" title="สโมสรฟุตบอลเกร็กคู สายไหม ยูไนเต็ด">สโมสรฟุตบอลเกร็กคู สายไหม ยูไนเต็ด สโมสรฟุตบอลเกร็กคู สายไหม ยูไนเต็ด เป็นสโมสรฟุตบอลในประเทศไทย ตั้งอยู่ที่จังหวัดปทุมธานี ปัจจุบันลงแข่งขันในระดับ ไทยลีก 4 โซนกรุงเทพและปริมณฑล โดยสโมสรก่อตั้งขึ้นในปี พ.ศ. 2555 จากการที่กลุ่มลูกทัพฟ้าซึ่งส่วนใหญ่เป็นศิษย์เก่าโรงเรียนจ่าอากาศได้เข้ามาเทคโอเวอร์กิจการของ สโมสรฟุตบอลนิวธัญบุรี ยูไนเต็ด หรือ โรสเอเชีย ในอดีต ก่อนจะเปลี่ยนแปลงชื่อสโมสรรวมถึงเปลี่ยนโลโก้เป็นแบบใหม่ และลงแข่งขันในชื่อ สโมสรฟุตบอลเกร็คคู ลูกทัพฟ้า ปทุมธานี เป็นครั้งแรกในเลกที่ 2 ของฤดูกาล 2555 ซึ่งสโมสรนี้ใช้สนามกีฬาธูปะเตมีย์ อำเภอลำลูกกาเป็นสนามเหย้า ร่วมกับสโมสรฟุตบอลแอร์ฟอร์ซ ยูไนเต็ดประวัติโรสเอเชีย ปทุมธานี ประวัติ. โรสเอเชีย ปทุมธานี. ในเดือนสิงหาคม พ.ศ. 2551 สโมสรฟุตบอลโรสเอเชีย ได้ก่อตั้งขึ้นมาจากศูนย์ฝึกฟุตบอลระดับเยาวชนของ ศุภชัย ศรีลาชัย และเริ่มส่งทีมลงแข่งขันเป็นครั้งแรกในลีกภูมิภาค ดิวิชัน 2 ฤดูกาล 2552 โซนภาคกลางและตะวันออก ในชื่อ สโมสรฟุตบอลโรสเอเชีย ปทุมธานี ใช้สนามกีฬาเฉลิมพระเกียรติ คลอง 6 เป็นสนามเหย้า โดยศุภชัย ศรีลาชัย รับหน้าที่เป็นผู้ฝึกสอนด้วยตนเอง โรสเอเชีย ปทุมธานี มีโอกาสลงเล่นในถ้วยเอฟเอคัพ เป็นครั้งแรกเมื่อวันที่ 27 มิถุนายน 2552 ในเอฟเอคัพ 2552 รอบคัดเลือก ที่แพ้ให้กับสโมสรสมุทรปราการ เอฟซี 1-2 และจบฤดูกาลแรกด้วยอันดับสุดท้ายในดิวิชัน 2 โซนภาคกลางและตะวันออกโรสเอเชีย ยูไนเต็ด ธัญบุรี โรสเอเชีย ยูไนเต็ด ธัญบุรี. ในฤดูกาล 2553 สโมสรได้ย้ายมาแข่งขันในโซนกรุงเทพและปริมณฑล และเปลี่ยนชื่อสโมสรเป็น โรสเอเชีย ยูไนเต็ด ธัญบุรี แต่ผลงานในลีกยังคงย่ำแย่และจบฤดูกาลด้วยอันดับสุดท้ายในโซนกรุงเทพและปริมณฑลธัญบุรี อาร์เอ ยูไนเต็ด และ นิวธัญบุรี ยูไนเต็ด ธัญบุรี อาร์เอ ยูไนเต็ด และ นิวธัญบุรี ยูไนเต็ด. ในฤดูกาล 2554 สโมสรเปลี่ยนชื่ออีกครั้งเป็น ธัญบุรี อาร์เอ ยูไนเต็ด และมีผลงานดีที่สุดนับตั้งแต่ก่อตั้งสโมสรโดยจบฤดูกาลด้วยอันดับที่ 12 จาก 16 สโมสรในโซนกรุงเทพและปริมณฑล ฤดูกาล 2555 สโมสรได้ย้ายมาแข่งขันในโซนภาคกลางและตะวันออก และเปลี่ยนชื่อสโมสรอีกครั้งเป็น นิวธัญบุรี ยูไนเต็ดการเทคโอเวอร์ การเทคโอเวอร์. ในเลกที่ 2 ของฤดูกาล 2555 สโมสรได้ถูกเทคโอเวอร์โดยกลุ่มลูกทัพฟ้าซึ่งส่วนใหญ่เป็นนักเรียนโรงเรียนจ่าอากาศรุ่น 35 และได้ยื่นเรื่องต่อคณะกรรมการจัดการแข่งขันอีกครั้งเพื่อขอเปลี่ยนโลโก้และชื่อสโมสรเป็น เกร็กคู ลูกทัพฟ้า ปทุมธานี ก่อนจะได้รับอนุมัติในเดือนสิงหาคม พ.ศ. 2555 และจบฤดูกาลด้วยอันดีบที่ 14เกร็กคู ลูกทัพฟ้า ปทุมธานี เกร็กคู ลูกทัพฟ้า ปทุมธานี. ในฤดูกาล 2556 ภายหลังจากเทคโอเวอร์สโมสรนิวธัญบุรี ยูไนเต็ด พร้อมทั้งเปลี่ยนโลโก้และชื่อสโมสรไปเมื่อฤดูกาลกาลก่อนแล้ว ต่อมาสโมสรได้เปลี่ยนสนามเหย้ามาเป็นสนามกีฬาธูปะเตมีย์ อำเภอลำลูกกา และเปลี่ยนผู้ฝึกสอนมาเป็น ร.ต.วรวิทย์ ถาวรวัน โดยนับเป็นผู้ฝึกสอนรายแรกของสโมสรที่ก่อตั้งขึ้นใหม่นี้ โดยสโมสรลงแข่งขันในโซนภาคกลางและตะวันตก และจบฤดูกาลด้วยอันดับที่ 3เกร็กคู สายไหม ยูไนเต็ดเกร็กคู ลูกทัพฟ้า ปทุมธานี เกร็กคู ลูกทัพฟ้า ปทุมธานี. ใน2561 สโมสรฟุตบอลเกร็กคู ลูกทัพฟ้า ปทุมธานี ได้เปลี่ยนชื่อเป็น สโมสรฟุตบอลเกร็กคู สายไหม ยูไนเต็ด พร้อมทั้งเปลี่ยนโลโก้ใหม่แล้ว ต่อมาสโมสรได้เปลี่ยนสนามเหย้ามาอยู่ที่ เขตสายไหม กรุงเทพมหานคร</doc>
