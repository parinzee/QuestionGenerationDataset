<doc id="481517" url="https://th.wikipedia.org/wiki?curid=481517" title="สารัช อยู่เย็น">สารัช อยู่เย็น สิบตำรวจตรี สารัช อยู่เย็น เป็นนักฟุตบอล สัญชาติไทย ปัจจุบันได้ลงเล่นให้กับ สโมสรฟุตบอลเอสซีจี เมืองทอง ยูไนเต็ด ในตำแหน่งกองกลางประวัติ ประวัติ. สารัช อยู่เย็น ชื่อเล่นว่า ตังค์ เกิดวันที่ 30 พฤษภาคม พ.ศ. 2535 ที่จังหวัดสมุทรปราการ เริ่มเข้าเรียนชั้นอนุบาลที่โรงเรียนอนุบาลเจริญพงษ์ สมุทรปราการ ก่อนที่จะย้ายเข้าไปเรียนที่โรงเรียนอัสสัมชัญสมุทรปราการในระดับชั้นประถมศึกษา จากนั้นได้เข้าศึกษาต่อในระดับมัธยมศึกษาตอนต้นที่โรงเรียนอัสสัมชัญนครราชสีมา และศึกษาต่อระดับมัธยมศึกษาตอนปลายที่โรงเรียนอัสสัมชัญธนบุรี ก่อนจะศึกษาต่อในระดับปริญญาตรีที่คณะสหเวชศาสตร์ มหาวิทยาลัยธรรมศาสตร์ สารัชเริ่มเล่นฟุตบอลมาตั้งแต่อายุ 7 ปี โดยเล่นเพื่อความสนุกสนานกับพ่อและเพื่อน ๆ และได้ตามไปดูพ่อเล่นฟุตบอลบ่อยครั้งจนทำให้เขาเริ่มลงสนามฝึกซ้อมอย่างจริงจังตอนอายุ 10 ปี ขณะเรียนอยู่ชั้น ป.5 ที่โรงเรียนอัสสัมชัญสมุทรปราการ โดยมีมาสเซอร์ นฤพล มาฬมงคล เป็นผู้ฝึกสอนคนแรก เส้นทางฟุตบอลอาชีพของเขานั้นเริ่มต้นขึ้นขณะที่เรียนชั้น ม.6 ช่วงใกล้ที่จะเรียนจะจบได้มีโอกาสเข้ามาเป็นนักเตะเยาวชนของเมืองทอง ยูไนเต็ด เงินเดือนที่ได้รับครั้งแรกกับอาชีพนักฟุตบอลคือ 15,000 บาท ซึ่งในช่วงระยะเวลาที่เขาเป็นเด็กเยาวชนของสโมสรเมืองทองนั้นได้ถูกคาดหวังจากทางผู้ฝึกสอนว่าจะได้เป็นกำลังหลักของสโมสรเมืองทองในภายภาคหน้าด้วยเหตุผลนี้ทำให้ทางเมืองทอง ยูไนเต็ด ส่งตัวเขาไปเก็บประสบการณ์กับทีมต่าง ๆ อาทิเช่น ภูเก็ต และ นครราชสีมา ในที่สุดเขาก็กลับมาเป็นตัวหลักให้เมืองทอง ยูไนเต็ด ได้อย่างดีเยี่ยม ในนามทีมชาติ สารัชได้ติดทีมชาติไทยในชุดเยาวชนทุกชุด และเข้าสู่อายุ 19 ปี สารัชก็ติดทีมชาติไทยชุดซีเกมส์ ครั้งที่ 26 ที่ประเทศอินโดนีเซีย ในขณะที่ถูกยืมตัวไปเป็นผู้เล่นให้กับภูเก็ต โดยมีประพล พงษ์พานิช เป็นผู้ควบคุมทีมชาติในขณะนั้น ผลงานของสารัชในนามทีมชาติไทยมีชื่อติดเรื่อยมา จนปี พ.ศ. 2556 ก็สามารถคว้าแชมป์ฟุตบอล แม่โขง คัพ แต่สารัชไม่มีชื่อติดในทีมชาติไทยชุดซีเกมส์ 2013 ที่ประเทศเมียนมาร์ และในปีนั้นสารัชได้สร้างผลงานให้กับนครราชสีมา ได้อย่างยอดเยี่ยมจนเป็นที่รักใคร่ของแฟนบอลชาวนครราชสีมา ต่อมาในปี พ.ศ. 2557 สารัชเข้าสู่ทีมชาติไทยชุดเอเชียนเกมส์ 2014 ที่เมืองอินชอน ประเทศเกาหลีใต้ หลังจากมีผลงานที่ดีกับเมืองทอง ยูไนเต็ด จน เกียรติศักดิ์ เสนาเมือง เรียกเข้าไปติดทีมชาติและได้พาทีมชาติไทยสร้างประวัติศาสตร์เข้าสู่รอบสี่ทีมสุดท้ายอีกครั้ง ในปลายปี พ.ศ. 2557 ในการแข่งขันเอเอฟเอฟ ซูซูกิ คัพ 2014 สารัชก็ร่วมเป็นหนึ่งในทีมชาติสามารถคว้ารางวัลชนะเลิศมาได้ ในวันที่ 17 กุมภาพันธ์ พ.ศ. 2560 ในเกมไทยลีก ฤดูกาล 2560 พบกับสุโขทัย สารัชได้รับอาการบาดเจ็บที่ข้อเท้า ซึ่งกระดูกด้านนอกหัก ทำให้ต้องพักรักษาตัวเป็นเวลา 8 เดือนชีวิตในวงการฟุตบอลทีมชาติไทยชีวิตในวงการฟุตบอล. ทีมชาติไทย. - ค.ศ. 2011 ซีเกมส์ ครั้งที่ 26 ณ ประเทศอินโดนีเซีย - ค.ศ. 2013 ชนะเลิศแม่โขงคัพ ที่ประเทศกัมพูชา - ค.ศ. 2014 อันดับที่ 4 การแข่งขันฟุตบอลในเอเชียนเกมส์ ครั้งที่ 17 ณ เมืองอินชอน ประเทศเกาหลีใต้ - ค.ศ. 2014 ชนะเลิศ เอเอฟเอฟ ซูซูกิ คัพ 2014 - ค.ศ. 2015 ชนะเลิศ ซีเกมส์ ครั้งที่ 28 ณ ประเทศสิงคโปร์ - ค.ศ. 2016 รอบสุดท้าย คัดฟุตบอลโลก 2018 รอบคัดเลือก โซนเอเชียการทำประตูในกีฬาระดับนานาชาติยู-23ผลงานในวงการบันเทิงมิวสิควีดิโอผลงานในวงการบันเทิง. มิวสิควีดิโอ. - เพลง เชือกวิเศษ – ลาบานูน</doc>
