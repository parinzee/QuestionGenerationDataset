<doc id="846367" url="https://th.wikipedia.org/wiki?curid=846367" title="พระเจ้าออตโตแห่งกรีซ">พระเจ้าออตโตแห่งกรีซ พระเจ้าออตโตแห่งกรีซ , O Óthon, Vasiléfs tis Elládos; 1 มิถุนายน พ.ศ. 2358&nbsp;– 26 กรกฎาคม พ.ศ. 2410) เป็นเจ้าชายแห่งบาวาเรีย ที่ได้ครองราชย์เป็นพระมหากษัตริย์กรีซพระองค์แรก เมื่อพ.ศ. 2375 ภายใต้อนุสัญญาลอนดอน พ.ศ. 2375 พระองค์ครองราชย์จนกระทั่งถูกปลดจากราชบัลลังก์ในปี พ.ศ. 2405 พระองค์เป็นพระโอรสพระองค์ที่สองของพระเจ้าลุดวิกที่ 1 แห่งบาวาเรีย พระเจ้าอ็อตโตขึ้นครองบัลลังก์แห่งกรีซในขณะที่ยังทรงพระเยาว์ รัฐบาลของพระองค์จึงอยู่ภายใต้คณะผู้สำเร็จราชการสามคนซึ่งประกอบด้วยเจ้าหน้าที่ศาลบาวาเรีย ต่อมาพระองค์ทรงได้รับความนิยมเหนือผู้สำเร็จราชการแผ่นดิน เมื่อพระองค์ด้รับการพิสูจน์อย่างกว้างขวางกับประชาชนว่าพระองค์ทรงเป็นผู้ปกครองและเป็นกษัตริย์อย่างแท้จริง แต่ในที่สุดความต้องการรัฐธรรมนูญและแผ่ขยายเป็นวงกว้างและพระองค์ต้องเผชิญหน้ากับการจลาจลติดอาวุธ แต่ก็เกิดความสงบและสันติภาพในปีพ.ศ. 2386 หลังประชาชนได้รับรัฐธรรมนูญ ตลอดรัชสมัยของพระองค์ พระเจ้าอ็อตโตไม่สามารถแก้ไขความยากจนของกรีซและป้องกันการแทรกแซงทางเศรษฐกิจจากภายนอก การเมืองกรีซในยุคนี้ขึ้นอยู่กับความเกี่ยวพันกับสามมหาอำนาจและความสามารถในการรักษาอำนาจของพระเจ้าอ็อตโตคือกุญแจสู่อำนาจที่เหลืออยู่ของพระองค์ พระองค์ต้องมีส่วนร่วมกับกลุ่มอื่น ๆ ในขณะที่ไม่ทำให้เกิดความเสียหายกับมหาอำนาจ เมื่อกรีซถูกปิดล้อมโดยกองทัพเรืออังกฤษในปี พ.ศ. 2393 และอีกครั้งในปีพ.ศ. 2397 เพื่อหยุดยั้งกรีซจากการโจมตีจักรวรรดิออตโตมันระหว่างสงครามไครเมีย พระเจ้าอ็อตโตยืนอยู่ท่ามกลางชาวกรีซ และในที่สุดพ.ศ. 2405 พระองค์ถูกปลดในขณะที่อยู่ในชนบท และเสด็จสวรรคตในระหว่างการเนรเทศในบาวาเรียเมื่อพ.ศ. 2410</doc>
