<doc id="472359" url="https://th.wikipedia.org/wiki?curid=472359" title="ธรัช ศุภโชคไพศาล">ธรัช ศุภโชคไพศาล ธรัช ศุภโชคไพศาล (ชื่อเล่น: โจ หรือ โจ ไอยรา) เป็นผู้อำนวยการสร้างภาพยนตร์ ผู้กำกับภาพยนตร์ชาวไทย และเป็นผู้บริหารบริษัท ไอยราฟิล์ม จำกัด เกิดเมื่อวันที่ 10 ตุลาคม พ.ศ. 2521 เป็นชาวกรุงเทพมหานคร มีผลงานกำกับภาพยนตร์เรื่องแรกคือ คิวแมน เกษตรกรไทยหัวใจหล่อมาก ซึ่งออกฉายในปี พ.ศ. 2555 ปัจจุบันสมรสกับ แวว ยีรัมย์ น้องสาวของ พนม ยีรัมย์ประวัติ ประวัติ. ธรัช ศุภโชคไพศาล ชื่อเก่าชื่อ อำนวย เกิดเมื่อวันที่ 10 ตุลาคม พ.ศ. 2521 ที่โรงพยาบาลจุฬาลงกรณ์ กรุงเทพมหานคร เดิมพักอยู่ย่านสุขุมวิท ต่อมาย้ายไปอยู่สำโรง จังหวัดสมุทรปราการ จนเรียนจบมัธยมต้นที่โรงเรียนสรรพาวุธวิทยา ต่อมาได้ย้ายกลับมาอยู่ย่านสุขุมวิทจนจบมัธยมศึกษาตอนปลายสายศิลป์คำนวณจากโรงเรียนมัธยมวัดธาตุทอง ย่านเอกมัย ต่อจากนั้นได้สมัครเข้าเรียนคณะบริหารธุรกิจ มหาวิทยาลัยกรุงเทพ เมื่อ พ.ศ. 2539 และย้ายมาเรียนคณะนิเทศศาสตร์ เมื่อ พ.ศ. 2540 จนจบหลักสูตรปริญญาบัณทิต คณะนิเทศศาสตร์ ธรัช เคยประกอบกิจการ ร้านโทรศัพท์มือที่ห้าง มาบุญครอง และธุรกิจขายรถยนต์มือสอง ก่อนที่จะพบกับ แวว ยีรัมย์ น้องสาวของ พนม ยีรัมย์ หลังจากนั้นได้ดำเนินธุรกิจ บริษัทไอยราฟิล์ม จำกัด ดำรงตำแหน่งผู้บริหาร ปัจจุบันดำรงตำแหน่งผู้บริหาร บริษัท ไอยราฟิล์ม จำกัดสรุปผลงานตามลำดับเวลา สรุปผลงานตามลำดับเวลา. ร่วมก่อตั้งบริษัทไอยราฟิล์มจำกัด กับนายจาพนม ยีรัมย์และครอบครัว พ.ศ. 2548 โปรดิวเซอร์ภาพยนตร์ไทยเรื่อง องค์บาก ภาค2 และ ภาค3 พ.ศ. 2549-2553 เจ้าของและบรรณาธิการนิตยสารศิลปะการต่อสู้ I+Extreme พ.ศ. 2553-2554 (ปัจจุบันกำลังอยู่ระหว่างดำเนินการเปลี่ยนแปลงลง e-book) ผกก. ผู้ผลิตรายการ พิธีกร รายการสำหรับช่องทีวีดาวเทียว ระบบ c band ช่อง bkk tv พ.ศ. 2553 ผู้ดำเนินงานจัดกิจกรรมมวยเทิดพระเกียรติวันแม่แห่งชาติ ร่วมกับสมาคมWMF และสมาคมครูมวยไทย พ.ศ. 2554 ผู้จัดกิจกรรมการประกวด miss ringgirl Thailand 1st. ร่วมดำเนินงานกิจกรรมมวยวันพ่อแห่งชาติ กับ WMC. ณ สนามเสือป่า พ.ศ. 2554 งานกำกับภาพยนตร์ ของรัฐฯ ที่ผลิตเพื่อสังคม 3 เรื่อง รับรางวัลความร่วมมือกับภาครัฐ จากกระทรวงเกษตรฯ และกระทรวงพาณิชย์ พ.ศ. 2555-2556 ผกก.และผู้ดำเนินงานจัดงานแสดงช้างจ.สุรินทร์ พ.ศ. 2556ข่าวใหญ่เรื่องโดนทำร้าย ข่าวใหญ่เรื่องโดนทำร้าย. ครั้งที่ 1 เมื่อวันที่ 5 พฤษภาคม 2555 ตำรวจเผยความคืบหน้าคดีภรรยาจา พนม ทำร้ายน้องเขย ว่า รอผลตรวจแผล พร้อมเรียกสอบปากคำอีก 1-2 ปาก ถึงเรียกภรรยาจาสอบปากคำ ชี้คดีไม่ร้ายแรง อาจแค่เปรียบเทียบปรับหลังจากที่นายธรัช ศุภโชคไพศาล อายุ 34 ปี น้องเขยของจา-พนม ยีรัมย์ พระเอกภาพยนตร์บู๊ เข้าแจ้งความว่า ถูก บุ้งกี๋ หรือ นางสาวปิยรัตน์ โชติวัฒนานนท์ ภรรยาของจา พนาม ทำร้ายร่างกายด้วยการนำโทรศัพท์มือถือตีจนศีรษะเหนือหูข้างขวาเลือดออก ในงานแต่งงานของ บุ้งกี๋ - จา พนม เมื่อวันที่ 3 พฤษภาคมที่ผ่านมา ล่าสุดเมื่อวานนี้ (5 พฤษภาคม) พ.ต.อ.อรรถวิทย์ สายสืบ ผกก.สน.บางกอกใหญ่ เปิดเผยว่า ตอนนี้เจ้าหน้าที่ได้รับแจ้งความและสอบปากคำนายธรัชไว้เป็นหลักฐาน ก่อนส่งตัวไปตรวจร่างกายที่โรงพยาบาลศิริราช และรอผลการตรวจ ก่อนที่จะเรียกตัว บุ้งกี๋ มาให้ปากคำพ.ต.อ.อรรถวิทย์ กล่าวต่อว่า คดีนี้ไม่เป็นความผิดซึ่งหน้า ดังนั้น จะสอบปากคำผู้เห็นเหตุการณ์อีก 1-2 รายเท่านั้น แต่ถ้าดูบาดแผลนายธรัช ถือว่าไม่ได้หนักอะไร ความรุนแรงของคดีจึงอยู่ในระดับเปรียบเทียบปรับ แต่ถ้าหากนายธรัชต้องการเอาผิดหนักกว่านี้ ก็คงต้องขึ้นถึงชั้นศาล ด้าน นายปรัชญา ปิ่นแก้ว ผู้กำกับภาพยนตร์ชื่อดังหลายเรื่อง เปิดเผยว่า วันนั้นตนไม่เห็นเหตุการณ์เพราะกลับก่อน แต่ก็พอทราบว่านายธรัชและนางสาวปิยรัตน์มีปัญหากัน แต่ไม่ทราบว่าเรื่องอะไร ทั้งนี้ตนก็รู้จักน้องเขยของจา พนม แต่ไม่ค่อยสนิทกัน รู้แต่ว่าดูแลบริษัทไอยราให้กับจา พนม ส่วนภรรยาจา พนม ก็เป็นคนที่ยิ้มแย้มแจ่มใส ดังนั้น คิดไม่ออกจริง ๆ ว่าปัญหาเกิดจากอะไร แต่น่าจะเป็นเรื่องในครอบครัว ที่เขาต้องจัดการกันเอง ครั้งที่ 2 เมื่อวันที่ 27 กันยายน 2556 เมื่อช่วงค่ำที่ผ่านมา ณ สตูดิโอสตาร์แม็กซ์ ลาดพร้าว 15 ก่อนบันทึกเทปรายการ “คนดังนั่งเคลียร์” พ่อ-แม่-น้องสาว-น้องเขย จาพนม ตั้งโต๊ะแถลงข่าว กรณีถูกกล่าวหารุมทำร้ายจาและภรรยา โต้ไปขอตังค์ เผยเจตนาดีตั้งใจไปหาเพราะความคิดถึง ยันไม่ได้เป็นฝ่ายเริ่มก่อน บอกโจน้องเขยโดนบุ้งกี๋และแม่ทำร้ายหนัก เล็งเตรียมแจ้งความกลับข้อหาทำร้ายร่างกาย และเซ็นรับเงินบริษัทไอยราฟิล์มสิบกว่าล้านทั้งที่ถอนหุ้นไปแล้ว วอนกลับมาหาบ้างไม่งั้นจะแจ้งความถึงที่สุด ไม่เข้าใจทำไมบุ้งกี๋ถึงกีดกัน โดยน้องเขยเปิดเผยว่า รอยของบุ้งกี๋เกิดขึ้นจากอะไร อาจจะเป็นตอนยื้อ แต่ไม่ได้ต่อยจริงๆ พ่อคุยกะจาว่า จำพ่อได้ไหม เราไม่ได้คุยกันมานานแล้ว เราไปคุยกันที่บ้านเถอะ เขาก็บอกครับๆ กำลังจะขึ้น แต่บุ้งกี๋ก็มา เลยไม่ได้ขึ้น ต้องการอยากคุยในฐานะส่วนตัวพ่อแม่ลูก ทำไมต้องมากีดกันอะไรนักหนาก็ไม่รู้ ไม่ได้เจอ ไม่ได้ติดต่อเลย ก่อนหน้านี้ที่ตั้งใจว่าจะไม่เป็นข่าวแล้ว แต่เห็นเค้าจะไปต่างประเทศ เลยคิดว่าจะไม่เจอกัน เลยอยากมาหา คิดถึง อยากเจอ ไม่อยากได้ผลประโยชน์ ไม่เคยคิดเลย อยากเจอจาเพราะปัญหาเรื่องพิธีกรรมเกี่ยวกับช้าง ผิดทางบรรพบุรุษ ไม่เคารพ ไม่ได้ไปขอขมา แม่ยาย-เมียจะกีดกันทำไม มีความเชื่อมาโดนของ ไม่ค่อยเชื่อ แต่มาถึงจุดนี้แล้วเลยเชื่อ เพราะเขาเชื่อลูกเมียมากกว่าพ่อ ระหว่างสัมภาษณ์เป็นที่สังเกตว่าแม่ของจามีสีหน้าเหมือนจะร้องไห้ผลงาน ผลงาน. เจ้าของและบรรณาธิการนิตยสารศิลปะการต่อสู้ "I+extreme" (พ.ศ. 2553)งานอีเว้นงานอีเว้น. - ร่วมมือกับสหพันธ์มวยไทยโลก จัดงานมวยเทิดพระเกียรติวันพ่อ (ธันวาคม 2553) - ร่วมมือกับสหพันธ์มวยไทยโลก จัดงานแข่งขันชกมวย proam2012 และมวยเทิดพระเกียรติวันแม่ (สิงหาคม 2554) - จัดงานประกวด Thailand Ringgirl Contest ครั้งที่ 1 (2554) - จัดงาน"มหัศจรรย์งานช้างสุรินทร์ 2013" (2556)วงการบันเทิงวงการบันเทิง. - ผู้อำนวยการสร้างภาพยนตร์ - องค์บาก 2 (2551) - องค์บาก 3 (2553) - กำกับภาพยนตร์รางวัลที่ได้รับรางวัลที่ได้รับ. - รางวัลภาพยนตร์เพื่อเผยแพร่ตรามาตรฐานคิว กระทรวงเกษตรและสหกรณ์ 2555</doc>
