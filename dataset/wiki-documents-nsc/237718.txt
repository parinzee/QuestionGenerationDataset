<doc id="237718" url="https://th.wikipedia.org/wiki?curid=237718" title="โรงเรียนสตรีเศรษฐบุตรบำเพ็ญ">โรงเรียนสตรีเศรษฐบุตรบำเพ็ญ โรงเรียนสตรีเศรษฐบุตรบำเพ็ญ (อักษรย่อ: ส.ศ.) เป็นโรงเรียนมัธยมศึกษาขนาดใหญ่พิเศษประเภทหญิงล้วน สังกัดสำนักงานเขตพื้นที่การศึกษามัธยมศึกษา เขต 2 สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติ ประวัติ. โรงเรียนสตรีเศรษฐบุตรบำเพ็ญ เดิมเป็นโรงเรียนสหศึกษามีชื่อว่า "โรงเรียนประจำจังหวัดมีนบุรี" เริ่มทำการสอนครั้งแรกเมื่อวันที่ 30 มกราคม 2467 โดยใช้ศาลาการเปรียญวัดแสนแสบ (วัดแสนสุขในปัจจุบัน) เป็นสถานที่เรียน ต่อมา พระยาภักดีนรเศรษฐ (เลิศ เศรษฐบุตร) คหบดีเจ้าของกิจการ รถ-เรือ โดยสารในสมัยนั้น ได้เล็งเห็นความสำคัญของการศึกษา คิดสนับสนุนให้กุลบุตร กุลธิดา ลูกหลานชาวมีนบุรีได้มีโอกาสศึกษาเล่าเรียน จึงได้บริจาคทรัพย์ส่วนตนร่วมกับ กระทรวงธรรมการ สร้างอาคารบนเนื้อที่ 5 ไร่ 200 ตารางวา มีลักษณะเป็นอาคารไม้ชั้นเดียวขนาดความยาว 36 เมตร กว้าง 8 เมตร จำนวน 5 ห้องเรียน แล้วเสร็จในปี พ.ศ. 2469 โดยใช้ชื่อว่า "โรงเรียนประจำจังหวัดเศรษฐบุตรบำเพ็ญ" มีนายณรงค์ วิริยินทะ เป็นครูใหญ่คนแรก พ.ศ. 2479 มีการเปลี่ยนแปลงการปกครอง จังหวัดมีนบุรีถูกยุบให้อยู่กับจังหวัดพระนคร โรงเรียนจึงโอนไปสังกัดอยู่กรมสามัญศึกษา กระทรวงศึกษาธิการ จึงได้ตัดคำว่า "โรงเรียนประจำจังหวัด" ออก คงไว้เพียง "โรงเรียนเศรษฐบุตรบำเพ็ญ" ตามชื่อสกุลของพระยาภักดีนรเศรษฐ ผู้ก่อตั้งโรงเรียน ต่อมาปี พ.ศ. 2489 จำนวนนักเรียนเพิ่มมากขึ้น กระทรวงศึกษา ได้มีประกาศตั้งโรงเรียนสตรีขึ้น จึงได้แยกนักเรียนชายไปยังโรงเรียนที่สร้างขึ้นใหม่ ซึ่งตั้งอยู่ถนนรามอินทรา และยังใช้ชื่อว่า "โรงเรียนเศรษฐบุตรบำเพ็ญ" ซึ่งชื่อนี้ยังใช้มาถึงทุกวันนี้ ส่วนโรงเรียนที่ตั้งอยู่เดิม และเป็นนักเรียนหญิงล้วน จึงตั้งชื่อใหม่ว่า "โรงเรียนสตรีเศรษฐบุตรบำเพ็ญ" โรงเรียนสตรีเศรษฐบุตรบำเพ็ญ ได้พัฒนาอาคาร สถานที่ และการจัดการเรียนการสอนมาโดยตลอด ปัจจุบันโรงเรียนมีเนื้อที่ 7 ไร่ 96 ตารางวา (ในปี พ.ศ. 2521 โรงเรียนขอใช้ที่ดินจากกรุงเทพมหานคร จำนวน 1 ไร่ 2 งาน 96 ตารางวา) มีอาคารเรียนจำนวน 4 อาคาร อาคารอเนกประสงค์และอาคารประกอบ 3 หลัง เปิดสอนระดับชั้นมัธยมศึกษาตอนต้น และชั้นมัธยมศึกษาตอนปลาย มีจำนวนห้องเรียน 50 ห้องเรียน จำนวนนักเรียน 2,534 คน จำนวนครู-อาจารย์ 105 คน จำนวนนักการ ยาม พนักงานขับรถ 8 คนเกียรติคุณของโรงเรียน เกียรติคุณของโรงเรียน. ปีการศึกษา 2526 ได้รับรางวัลโรงเรียนมัธยมศึกษาดีเด่นขนาดกลางของกรมสามัญศึกษา กระทรวงศึกษาธิการ ปีการศึกษา 2527 ได้รับรางวัลโรงเรียนมัธยมศึกษาดีเด่นขนาดกลางของกรมสามัญศึกษา กระทรวงศึกษาธิการ ปีการศึกษา 2528 ได้รับรางวัลโรงเรียนมัธยมศึกษาดีเด่นขนาดกลางของกรมสามัญศึกษา กระทรวงศึกษาธิการ โรงเรียนแม่แบบการแนะแนว ของกรมสามัญศึกษา ปีการศึกษา 2534 ได้รับการคัดเลือกจากกระทรวงศึกษาธิการให้เป็นโรงเรียนดีเด่นรับรางวัลพระราชทาน ระดับมัธยมขนาดใหญ่ของกรมสามัญศึกษา ปีการศึกษา 2536 ได้รับรางวัลห้องสมุดดีเด่นขนาดใหญ่ของกรมสามัญศึกษา กระทรวงศึกษาธิการ ปีการศึกษา 2537 ได้รับเกียรติบัตรจากกรมสามัญศึกษาเป็นโรงเรียนปฏิบัติงานตามนโยบายกรมสามัญศึกษา ระดับดีเด่น ปีการศึกษา 2537 ได้รับใบประกาศเกียรติคุณจากกรมสามัญศึกษาในฐานะโรงเรียนที่มีสิ่งแวดล้อมดีเด่นระดับมาตรฐานเหรียญทองแผนการเรียนที่เปิดสอน แผนการเรียนที่เปิดสอน. - มัธยมต้น ห้องเรียนพิเศษ E-Classroom กับ ห้องเรียนธรรมดา - มัธยมปลาย 1.ห้องเรียนพิเศษ E-Classroom (วิทย์-คณิต) 1 ห้องเรียน  1.1 ห้องเรียนธรรมดา(วิทย์-คณิต)1ห้องเรียน 2. ภาษา-คณิต (ศิลป์คำนวณ) 1 ห้องเรียน 3. อังกฤษ-ภาษาฝรั่งเศส (ศิลป์ฝรั่งเศส) 1 ห้องเรียน 4. อังกฤษ-ภาษาจีน (ศิลป์จีน) 2 ห้องเรียน 5. อังกฤษ-ภาษาไทย-สังคม (ศิลป์อังกฤษ) 2 ห้องเรียน 6. อังกฤษ-ภาษาญี่ปุ่น (ศิลป์ญี่ปุ่น) 1 ห้องเรียนศิษย์เก่าที่มีชื่อเสียง ศิษย์เก่าที่มีชื่อเสียง. เจนสุดา ปานโต (เจน) ดารา นักแสดง อินทิรา เกตุวรสุนทร (การ์ตูน) ดารา นักแสดง ชมพูนุช ปิยะธรรมชัย (เจี๊ยบ) ดารา นักแสดง เยาวลักษณ์ ไตรสุรัตน์ (เจี๊ยบ) มิสไทยแลนด์ยูนิเวิร์ส 2546, มิสทีนไทยแลนด์ 2543 จุฑาพร ดำขำ ผู้ประกาศข่าวช่อง ThaiPBS ชมพูนุช ลออวรรณากร (น้ำผึ้ง) นักศึกษาดีเด่นรางวัลพระราชทานจากสมเด็จพระเทพรัตนราชสุดาฯ สยามบรมราชกุมารี 2551, รองอันดับสองนางสาวไทย 2550, มิสไทยแลนด์ยูนิเวอร์ซิตี้ลีก (มิสยูลีก) 2550 นิชา ปฐมเอกมงคล (จูน)หรือ จูน ร่มเกล้า นักกีฬาสนุกเกอร์ทีมชาติไทย ผลงาน - เป็นตัวแทนทีมชาติไทย ในกีฬาซีเกมส์ ครั้งที่ 24 ที่ จ.นครราชสีมา ปี 2550 - เหรียญทองแดง กีฬาเอเชี่ยนเกมส์ ที่กวางเจา ประเทศจีน ปี 2553 - เหรียญทองแดง กีฬาเอเชี่ยนอินดอร์ เกม ที่ ประเทศเวียดนาม ปี 2552 - เข้ารอบ 8 คน การแข่งขันชิงแชมป์โลกสมัครเล่นหญิง ปี 2553 ที่ ประเทศซีเรีย ภัทรวดี เหลาสา (แป้ง)(กำลังศึกษาอยู่ชั้นม.6) นักแสดงละคร น้องใหม่ร้ายบริสุทธิ์ รับบท แป้ง, เข้ารอบการประกวดตามหาแก๊งน้องใหม่ (น้องใหม่ร้ายบริสุทธิ์), Miss gossipgirls 2014 สรัณณัฏฐ์ ประดู่คู่ยามดี (วีวี่)(ศิษย์เก่า) นักแสดงละคร ลูกพี่ลูกน้อง ตอน รักแท้แพ้น้ำฝน รับบท น้ำฝน , GPA สถาบันพันธุ์แสบ รับบท แตงโม, ปริศนาอาฆาต รับบท เนเน่, Club Friday To Be Continued ตอน เพื่อนรัก เพื่อนร้าย รับบท กระต่าย, ลายหงส์ รับบท ซี, เลิฟซองส์เลิฟซีรีส์ ตอน สุขาอยู่หนใด รับบท อิงอิง, ภาพลวงตา รับบท มิ้นท์รายนามผู้บริหาร</doc>
