<doc id="209867" url="https://th.wikipedia.org/wiki?curid=209867" title="เหยี่ยวข่าวสาวแกร่ง">เหยี่ยวข่าวสาวแกร่ง เหยี่ยวข่าวสาวแกร่ง (TOP Anchor) เป็นละครที่ออกอากาศในช่วงเวลาไพร์มไทม์ของญี่ปุ่นของสถานีโทรทัศน์ฟูจิ คือ ละครวันจันทร์ เวลา 21:00 น. เรียกว่า "เกะสุคุ ดราม่า" () นำแสดงโดยยูกิ อามามิ และอากิโกะ ยาดะ ละครเรื่องนี้ได้มีการนำมาออกอากาศในประเทศไทยทางสถานีโทรทัศน์ทีวีไทย ทุกวันพุธ - พฤหัสบดี เวลา 20.20 - 21.10 น. เริ่มออกอากาศตอนแรกในวันพุธที่ 3 มิถุนายน พ.ศ. 2552เนื้อเรื่อง เนื้อเรื่อง. ฮารุกะ สึบากิ ผู้ประกาศข่าวหญิง หรือที่เรียกกันว่า NEWS Caster ที่เป็นตำนานจากความกล้าในการติดตามทำข่าวอย่างบ้าบิ่น และไม่กลัวที่จะเปิดเผยเรื่องราวต่างๆ ให้แก่ผู้ชมได้รับทราบ ถูกเรียกตัวกลับมาจากอเมริกา เพื่อมาทำรายการข่าวช่วงใหม่ที่ชื่อว่า The NEWS ให้กับสถานีโทรทัศน์ CNB ทีมงานที่รู้จักวีรกรรมของเธอดี ต่างก็ไม่มั่นใจว่ารายการนี้จะดำเนินต่อไปอย่างไร ในวันแรกที่มาถึง สึบากิตัดสินใจเลือกโนโซะมิซึ่งเป็นผู้ประกาศข่าวพยากรณ์อากาศหน้าใหม่ให้มาเป็นผู้ช่วยของเธอ โดยมีเงื่อนไขในการทำงานว่าโนโซะมิจะต้องมาอาศัยอยู่ที่บ้านของเธอ เพื่อดูแลเธอตลอดเวลา โนโซะมิไม่ต้องการทำตามที่สึบากิบอก แต่ก็ขัดไม่ได้ จึงยอมรับสภาพ ทำงานเป็นผู้ช่วยของสึบากิไปด้วย พร้อมทั้งดูแลเรื่องงานบ้านและอาหารการกินให้เมื่ออยู่ที่บ้าน การจะประสบความสำเร็จเป็นรายการข่าวอันดับ 1 ได้นั้น ไม่ได้มีเพียงแค่ความตั้งใจจริง และฝีมือเท่านั้น ยังมีประเด็นที่มีอิทธิพลต่อการตัดสินใจ การดำเนินการ และการแก้ไขปัญหาต่างๆ รอพวกเขาอยู่อีกมากมาย ช่วงเวลา 3 เดือนของการออกอากาศของ The NEWS ทั้งสึบากิ, โนโซะมิ และทีมงานคนอื่นๆ ต่างก็ได้เรียนรู้ความหมายของคำว่าการทำงานร่วมกันเป็นทีม และความสำคัญของคำว่าจิตวิญญาณของการเป็นนักข่าวร่วมกันตัวละครตัวละคร. - ฮารุกะ สึบากิ - ยูกิ อามามิ NEWS Caster (ผู้ประกาศข่าว) - โนโซะมิ อะสึกะ - อากิโกะ ยาดะ NEWS Caster (ผู้ประกาศข่าว) - เคนสุเกะ คานิฮาร่า - ฮิโรชิ ทามากิ NEWS Director (ผู้กำกับรายการ) - มาซาฮิโตะ ยูกิ - โชสุเกะ ทานิฮาร่า รองประธานกลุ่มบริษัท ผู้บริหารสถานีโทรทัศน์ CNB - เม โนฮาระ - นาโอะ มัตสึชิตะ Announcer (ผู้ประกาศ) - ชุนเป อิกะ - โชตะ มัตสึดะ NEWS Assistant Director - คัทสึโทชิ ชิบาตะ- คิโยชิ โคดามะ ผู้อำนวยการสถานีโทรทัศน์ CNBชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)</doc>
