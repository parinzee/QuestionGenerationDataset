<doc id="98320" url="https://th.wikipedia.org/wiki?curid=98320" title="ธวัชชัย ดำรงค์อ่องตระกูล">ธวัชชัย ดำรงค์อ่องตระกูล ธวัชชัย ดำรงค์อ่องตระกูล เป็นหัวหน้าผู้ฝึกสอนของสโมสรฟุตบอลประจวบ เอฟซี ในไทยลีก โดยเคยเป็นอดีตนักฟุตบอลทีมชาติไทยที่เป็นที่รู้จักจากการแข่งขันเอเชียนเกมส์ 1998 โดยการทำประตูจากการยิงฟรีคิกนอกเขตโทษ ทำให้ทีมชาติไทยสามารถเอาชนะเกาหลีใต้ได้ไป 2-1 ในรอบก่อนรองชนะเลิศประวัติ ประวัติ. ธวัชชัย ดำรงค์อ่องตระกูล มีชื่อเล่นว่า วัง เกิดเมื่อวันที่ 25 มิถุนายน พ.ศ. 2517 ที่อำเภอเกาะลันตา จังหวัดกระบี่ เริ่มเข้ารับการศึกษาในชั้นประถมที่โรงเรียนชุนชนบ้านศาลาด่าน และชั้นมัธยมศึกษาตอนต้นที่โรงเรียนอำมาตย์พานิชนุกูล จังหวัดกระบี่ โดยเริ่มเล่นฟุตบอลมาตั้งแต่เด็กๆ ติดทีมจังหวัดชุดเยาวชนโค้กคัพ พาทีมคว้าแชมป์ภาคใต้และเข้ามาแข่งรอบสุดท้ายที่กรุงเทพ ก่อนจะคว้าอันดับสี่พร้อมรางวัลโค้กสตาร์ จากนั้นธวัชชัยได้ศึกษาต่อในระดับมัธยมปลายที่โรงเรียนกรุงเทพคริสเตียนวิทยาลัย โดยเข้าร่วมทีมโรงเรียนแข่งขันฟุตบอลระดับนักเรียนรายการต่างๆ รวมทั้งคว้าแชมป์ฟุตบอลจตุรมิตรได้อีกด้วย ด้วยความสามารถที่ฉายแววมาตั้งแต่ยังเป็นวัยรุ่นทำให้ ธวัชชัย ติดทีมชาติชุดเยาวชนตั้งแต่ยังเรียนมัธยมปลาย โดยติดทีมชาติชุดคัดเลือก เอเชียนคัพ ตอนอยู่ชั้นมัธยมศึกษาปีที่ 6 ทำให้มีโอกาสเล่นร่วมกับนักฟุตบอลทีมชาติชื่อดังตั้งแต่อายุน้อยๆการเล่นระดับสโมสรและทีมชาติ การเล่นระดับสโมสรและทีมชาติ. ธวัชชัย ดำรงค์อ่องตระกูล เริ่มเล่นในระดับสโมสรกับทีมโอสถสภา เอ็ม 150 และติดทีมชาติชุดซีเกมส์หลายครั้งและพาชาติทีมคว้าแชมป์ซีเกมส์ได้หลายสมัยชีวิตส่วนตัว ชีวิตส่วนตัว. ธวัชชัย ดำรงค์อ่องตระกูล เป็นนักฟุตบอลที่มากความสามารถแต่ก็มักจะมีปัญหาเรื่องวินัยอยู่เสมอ ๆ โดยมักจะมาซ้อมสายหรือถึงกับขาดซ้อมหลายครั้ง โดยเมื่อเดือน มิถุนายน พ.ศ. 2542 ธวัชชัย กับ ดุสิต เฉลิมแสน ที่อยู่ในอาการมึนเมาได้เข้ารุมทำร้ายร่างกายนายชาตรี ผิวผ่อง พนักงานของธนบุรีคาเฟ่ ที่ถนนรัชดาภิเษก ในฝั่งธนบุรี เพราะไม่พอใจที่ถูกต่อว่า ในที่สุดศาลได้พิพากษาว่าทั้งคู่มีความผิดฐานทำร้ายร่างกายผู้อื่น โดยให้รอลงอาญา และให้บำเพ็ญประโยชน์ 20 ชั่วโมง ซึ่งทำให้ทั้งคู่ในขณะนั้นได้รับฉายาจากสื่อมวลชนว่า "คู่หูคาเฟ่" หรือ "คู่หูธนบุรีคาเฟ่"</doc>
