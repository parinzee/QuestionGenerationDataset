<doc id="252471" url="https://th.wikipedia.org/wiki?curid=252471" title="คางคกไวโอมิง">คางคกไวโอมิง คางคกไวโอมิง (; หรือ Bufo baxteri) เป็นสัตว์ครึ่งบกครึ่งน้ำหายากที่ปัจจุบันยังเหลือรอดเฉพาะในสถานที่เพาะเลี้ยง และในเขตห้ามล่าสัตว์ป่าแห่งชาติทะเลสาบมอร์เทนสัน ในรัฐไวโอมิง สหรัฐอเมริกาเท่านั้น ถูกขึ้นทะเบียนอยู่ในรายชื่อสัตว์ใกล้สูญพันธุ์เมื่อ ค.ศ. 1984ถิ่นที่อยู่ ถิ่นที่อยู่. คางคกไวโอมิงมักอาศัยอยู่ในที่ราบน้ำท่วมถึงและพงหญ้าริมบ่อน้ำและทะเลสาบ มักจะใช้โพรงของโกเฟอร์กระเป๋า และกระรอกดิน ที่ถูกทิ้งเป็นที่อยู่อาศัยประวัติการอนุรักษ์ ประวัติการอนุรักษ์. คางคกไวโอมิงเคยพบได้ทั่วไปในช่วงทศวรรษที่ 1950 จนกระทั่งลดจำนวนลงอย่างรวดเร็วในช่วงทศวรรษที่ 1970 ทำให้ถูกขึ้นทะเบียนเป็นสิ่งมีชีวิตเฉพาะถิ่น และเชื่อว่าสูญพันธุ์ไปเมื่อ ค.ศ. 1980 ต่อมาได้ถูกค้นพบอีกครั้งเมื่อ ค.ศ. 1987 ตามชายฝั่งทะเลสาบมอร์เทนสัน ซึ่งเป็นทะเลสาบสนที่อยู่สูงจากระดับน้ำทะเล 2,212 เมตร ในช่วงต้นทศวรรษที่ 1990 ได้เริ่มโครงการเพาะขยายพันธุ์ ด้วยจุดประสงค์เพื่อปกป้องคางคกชนิดนี้ไม่ให้สูญพันธุ์ ทว่าตั้งแต่ ค.ศ. 1991 ก็ไม่เคยมีรายงานว่าพบการสืบพันธุ์ในธรรมชาติอีกเลย แผนการอนุรักษ์คางคกไวโอมิงในธรรมชาติที่จะมีในอนาคตนั้นขึ้นอยู่กับการกำจัดเชื้อราสัตว์ครึ่งบกครึ่งน้ำ (Batrachochytrium dendrobatidis) ซึ่งเชื่อว่าเป็นปัจจัยสำคัญที่คุกคามต่อการอยู่รอดของคางคกชนิดนี้</doc>
