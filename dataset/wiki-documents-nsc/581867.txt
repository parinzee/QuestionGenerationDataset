<doc id="581867" url="https://th.wikipedia.org/wiki?curid=581867" title="พระเจ้าราชวรวงศ์เธอ เจ้าฟ้าอิศราพงศ์">พระเจ้าราชวรวงศ์เธอ เจ้าฟ้าอิศราพงศ์ พระเจ้าราชวรวงศ์เธอ เจ้าฟ้าอิศราพงศ์ เกวลวงษวิสุทธิ์ สุรสีหุตมศักดิ์ อภิลักษณ์ปวโรภยชาติ บริสัษยนารถนราธิบดี (23 พฤศจิกายน พ.ศ. 2363 — 29 ตุลาคม พ.ศ. 2404) เป็นพระราชโอรสในสมเด็จพระบวรราชเจ้ามหาศักดิพลเสพ กับพระเจ้าราชวรวงศ์เธอ พระองค์เจ้าดาราวดี พระองค์เป็นเจ้าฟ้าวังหน้าพระองค์ที่สองต่อจากสมเด็จพระเจ้าหลานเธอ เจ้าฟ้าพิกุลทอง กรมขุนศรีสุนทร และเป็นเจ้าฟ้าวังหน้าพระองค์สุดท้ายแห่งราชวงศ์จักรี พระราชวรวงศ์เธอ เจ้าฟ้าอิศราพงศ์ สิ้นพระชนม์เมื่อวันที่ 29 ตุลาคม พ.ศ. 2404 สิริพระชนมายุ 40 พรรษาพระประวัติ พระประวัติ. พระเจ้าราชวรวงศ์เธอ เจ้าฟ้าอิศราพงศ์ ประสูติเมื่อวันพฤหัสบดีที่ 23 พฤศจิกายน พ.ศ. 2363 เป็นพระราชโอรสพระองค์ที่ 12 ในสมเด็จพระบวรราชเจ้ามหาศักดิพลเสพ กับพระเจ้าราชวรวงศ์เธอ พระองค์เจ้าดาราวดี เมื่อแรกประสูติมีฐานันดรศักดิ์เป็น พระองค์เจ้า ครั้นในรัชกาลพระบาทสมเด็จพระจอมเกล้าเจ้าอยู่หัว ทรงสถาปนาพระองค์เจ้าอิศราพงศ์ขึ้นเป็น พระวรวงศ์เธอ เจ้าฟ้าอิศราพงษ์ เกวลวงษวิสุทธิ์ สุรสีหุตมศักดิ์ อภิลักษณ์ปวโรภยชาติ บริสัษยนารถนราธิบดี เมื่อปี พ.ศ. 2394 ถือเป็นเจ้าฟ้าวังหน้าพระองค์ที่สองต่อจากสมเด็จพระเจ้าหลานเธอ เจ้าฟ้าพิกุลทอง กรมขุนศรีสุนทร ซึ่งเจ้าฟ้าอิศราพงศ์เป็นเจ้าฟ้าวังหน้าพระองค์สุดท้ายแห่งราชวงศ์จักรี พระเจ้าราชวรวงศ์เธอ เจ้าฟ้าอิศราพงศ์ สิ้นพระชนม์เมื่อวันอังคารที่ 29 ตุลาคม พ.ศ. 2404 พระชันษา 40 ปี พระราชทานเพลิงพระศพ ณ พระเมรุผ้าขาว วัดอรุณราชวราราม วันที่ 10 กุมภาพันธ์ พ.ศ. 2404 เป็นต้นราชสกุล อิศรศักดิ์ ณ อยุธยาพระโอรสธิดา พระโอรสธิดา. มีพระโอรสธิดารวม 26 องค์ มีรายพระนามดังต่อไปนี้พระอิสริยยศพระอิสริยยศ. - พระวรวงศ์เธอ พระองค์เจ้าอิศราพงศ์ (23 พฤศจิกายน พ.ศ. 2363 — พ.ศ. 2367) - พระเจ้าวรวงศ์เธอ พระองค์เจ้าอิศราพงศ์ (พ.ศ. 2367 — พ.ศ. 2394) - พระเจ้าวรวงศ์เธอ เจ้าฟ้าอิศราพงศ์ (พ.ศ. 2394 — พ.ศ. 2404) - พระเจ้าบวรวงศ์เธอ เจ้าฟ้าอิศราพงศ์ (พระนามหลังการสิ้นพระชนม์ในสมัยรัชกาลที่ 5) - พระเจ้าราชวรวงศ์เธอ เจ้าฟ้าอิศราพงศ์ (พระนามหลังการสิ้นพระชนม์ในสมัยรัชกาลที่ 6)</doc>
