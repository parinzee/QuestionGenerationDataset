<doc id="139567" url="https://th.wikipedia.org/wiki?curid=139567" title="กวนเป๋ง">กวนเป๋ง กวนเป๋ง (เสียชีวิต ค.ศ. 220) มีชื่อในสำเนียงจีนกลางว่า กวนผิง () เป็นตัวละครในวรรณกรรมจีนอิงประวัติศาสตร์เรื่องสามก๊กที่มีตัวตนจริงในประวัติศาสตร์ในยุคสามก๊ก เป็นขุนพลผู้รับราชการกับขุนศึกเล่าปี่ในปลายยุคราชวงศ์ฮั่นตะวันออกประวัติ ประวัติ. กวนเป๋งเป็นบุตรคนโตของกวนอู ในบันทึกทางประวัติศาสตร์ได้กล่าวถึงกวนเป๋งเพียงเล็กน้อยว่ากวนเป๋งถูกจับโดยทหารของซุนกวนพร้อมกวนอูผู้บิดาในปี ค.ศ. 220 ทางตะวันออกเฉียงใต้ของเมืองเป๊กเสีย (麦城 ไป่เฉิง ปัจจุบันอยู่ทางตะวันออกเฉียงใต้ของเมืองตางหยาง มณฑลหูเป่ย์) ภายหลังถูกประหารที่เมืองหลินจฺหวี่ (臨沮 ปัจจุบันอยู่ในอำเภอหนานจาง เมืองเซียงหยาง มณฑลหูเป่ย์)ในวรรณกรรมสามก๊ก ในวรรณกรรมสามก๊ก. กวนเป๋งปรากฏเป็นตัวละครในนิยายอิงประวัติศาสตร์เรื่องสามก๊ก โดยเป็นบุตรบุญธรรมของกวนอู ต่างจากในข้อเท็จจริงทางประวัติศาสตร์ที่ระบุว่ากวนเป๋งเป็นบุตรชายแท้ๆของกวนอู เดิมกวนเป๋งเป็นบุตรชายคนเล็กของกวนเต๋ง (關定 กวานติ้ง) เป็นน้องชายของกวนเหล็ง (關寧 กวานหนิง) ต่อมากวนอูรับไว้เป็นบุตรบุญธรรม ขณะที่กวนเป๋งอายุ 18 ปี กวนเป๋งเป็นทหารหน้าหยก ใบหน้าเกลี้ยงเกลาไม่มีหนวดเครา คอยช่วยกวนอูรบเคียงไหล่เคียงบ่าเสมอมา เมื่อขงเบ้งตั้งกวนอูให้เป็นเจ้าเมืองเกงจิ๋ว กวนเป๋งก็คอยให้ความช่วยเหลือ ต่อมาลิบองได้ใช้อุบายแกล้งป่วย ทำให้กวนอูประมาทยกทหารส่วนใหญ่ไปตีอ้วนเซียพร้อมกับกวนเป๋ง ลิบองจึงเข้ายึดเกงจิ๋ว กวนอูจึงหนีไปเมืองเป๊กเสีย กวนอูและกวนเป๋งพยายามหนีไปเสฉวนแต่ถูกอุบายของลิบองถูกจับไปให้ซุนกวนตัดสินโทษ และถูกประหารทั้งสองพ่อลูก</doc>
