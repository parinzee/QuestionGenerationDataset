<doc id="630483" url="https://th.wikipedia.org/wiki?curid=630483" title="กิเยร์โม โอโชอา">กิเยร์โม โอโชอา ฟรันซิสโก กิเยร์โม "เมโม" โอโชอา มากัญญา () เกิดเมื่อวันที่ 13 กรกฎาคม ค.ศ. 1985) เป็นผู้รักษาประตูชาวเม็กซิโกซึ่งเล่นให้กับทีมชาติเม็กซิโก ปัจจุบันสังกัดสโมสรสต็องดาร์ลีแยฌในเบลเยียม ก่อนหน้านี้เล่นให้กับอาเซ อาฌักซีโยในฝรั่งเศส และสโมสรฟุตบอลมาลากาในสเปน โอโชอาลงเล่นในนัดแรกของเขากับสโมสรอาเมริกาในนัดที่พบสโมสรมอนเตร์เรย์ เมื่อปี ค.ศ. 2004 จากนั้นคว้าแชมป์ลีกสมัยแรกของตัวเองในปี ค.ศ. 2005 และได้เป็นผู้รักษาประตูมือหนึ่งของอาเมรีกาจนถึงปี ค.ศ. 2011 โดยลงเล่นให้กับสโมสรกว่า 200 นัด ในหน้าร้อนปีเดียวกัน โอโชอาได้ย้ายมาเล่นให้กับสโมสรอาฌักซีโยในฝรั่งเศส และเล่นให้กับสโมสรนี้อยู่สามฤดูกาลจนกระทั่งอาฌักซีโยตกชั้นจากลีกเอิงในปี ค.ศ. 2014 ในฐานะผู้เล่นทีมชาติชุดใหญ่ตั้งแต่ปี ค.ศ. 2005 โอโชอาได้ลงสนามเป็นครั้งแรกในนัดกระชับมิตรระหว่างเม็กซิโกกับฮังการี ซึ่งเม็กซิโกเอาชนะไป 2–0 เขามีชื่อในทีมชาติชุดที่เล่นในฟุตบอลโลก 2006 และ 2010 (แต่ไม่ได้ลงเล่น เพราะเป็นตัวสำรอง) รวมทั้งในคอนคาแคฟโกลด์คัพ 2007, 2009 และ 2011 โดยเม็กซิโกคว้าแชมป์โกลด์คัพในปี 2009 และโอโชอาได้ทำหน้าที่ผู้รักษาประตูตั้งแต่เริ่มเกม</doc>
