<doc id="909413" url="https://th.wikipedia.org/wiki?curid=909413" title="เฟียช">เฟียช เฟียช () เป็นหมู่บ้านขนาดเล็กในรัฐวาเล ประเทศสวิตเซอร์แลนด์ รายได้หลักของหมู่บ้านแห่งนี้มาจากการท่องเที่ยว เนื่องจากเป็นที่ตั้งของสถานีกระเช้าลอยฟ้าขึ้นสู่เขตคุ้มครองยุงเฟรา-อาเล็ทช์ ซึ่งเป็นแหล่งมรดกโลกโดยยูเนสโก กระเช้าลอยฟ้าจากหมู่บ้านนี้เชื่อมต่อสถานีซึ่งตั้งอยู่บนเขาเอ็กกิสฮอร์น ณ ระดับความสูง 2,870 เมตรเหนือระดับน้ำทะเล ซึ่งจากสถานีสามารถมองเห็นธารน้ำแข็งอาเล็ทช์ซึ่งใหญ่ที่สุดในเทือกเขาแอลป์</doc>
