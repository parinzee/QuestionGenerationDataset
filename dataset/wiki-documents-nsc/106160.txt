<doc id="106160" url="https://th.wikipedia.org/wiki?curid=106160" title="ขี้เปียก">ขี้เปียก ขี้เปียก () คือ เซลล์เยื่อบุที่หลุดลอก ไขมันผิวหนังและความชื้นรวมกัน เกิดขึ้นทั้งในอวัยวะสืบพันธุ์สัตว์เลี้ยงลูกด้วยนมเพศเมียและเพศผู้ คือคราบตะกรันที่เกาะตามอวัยวะเพศชาย เป็นส่วนผสมของเซลล์ที่ตายแล้วและมูกเมือกซึ่งมักจะติดอยู่บริเวณคอคอดใต้ผิวหนังองคชาต และเป็นแหล่งสะสมของเชื้อแบคทีเรีย เมื่อผสมเข้ากับสารคัดหลั่งจากต่อมต่าง ๆ เช่น ต่อม Tyson Gland และเหงื่อไคลที่อยู่บริเวณส่วนปลายของอวัยวะเพศชายแล้ว จึงทำให้ขี้ไคลบริเวณดังกล่าวมีลักษณะเปียกชื้น จึงเรียกกันว่า "ขี้เปียก" ซึ่งจะมีกลิ่นเหม็นเฉพาะตัว และเป็นแหล่งสะสมเชื้อโรคได้เป็นอย่างดี เนื่องจากส่วนปลายขององคชาตยังไม่เปิดออกมา จึงมีเศษความสกปรกหมักหมมอยู่เป็นจำนวนมาก ซึ่งเมื่อมีการอักเสบอาจทำให้ติดเชื้อได้ โดยคราบชนิดนี้จะมีในผู้หญิงเช่นกันการทำความสะอาด การทำความสะอาด. ขี้เปียกหากไม่ชำระล้างให้สะอาดก่อนลงมือปฏิบัติกิจกรรมทางเพศ จะตกลงไปภายในช่องคลอดของฝ่ายหญิงในระหว่างที่ร่วมรักกัน เมื่อตกลงไปภายในก็จะไปกองอยู่บนปากมดลูกของฝ่ายหญิง ทำให้เกิดการระคายเคืองเป็นประจำสม่ำเสมอ นานไป ๆ ก็จะทำให้เซลล์ของผิวบริเวณปากมดลูกเปลี่ยนแปลงกลายไปเป็นเซลล์มะเร็งปากมดลูกได้ และมีงานวิจัยพบว่าตัว Smegma เองก็เป็นสารก่อมะเร็งองคชาตได้ด้วย ควรทำความสะอาดด้วยการดึงปลิ้นหนังหุ้มองคชาตให้ร่นขึ้นมาจนถึงคอคอด และใช้สบู่ถูให้คราบหลุดออกและล้างออกด้วยน้ำสะอาด หรือจะทำความสะอาดไปพร้อมกับการอาบน้ำทุกครั้งก็ได้ เพราะเพียงแค่ปัสสาวะเพียงหยดหรือ 2 หยดที่เหลือไว้ เมื่อรวมกับเหงื่อไคลก็เกิดขี้เปียกได้เช่นกัน</doc>
