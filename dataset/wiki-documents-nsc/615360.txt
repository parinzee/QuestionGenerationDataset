<doc id="615360" url="https://th.wikipedia.org/wiki?curid=615360" title="พระยาภักดีนุชิต">พระยาภักดีนุชิต พระยาภักดีนุชิต (?-2091) หรือ หมื่นราชเสน่หา (นอกราชการ) ขุนนางคนสำคัญในแผ่นดิน สมเด็จพระมหาจักรพรรดิ และเป็น 1 ใน 4 ผู้ร่วมก่อการโค่นล้ม ขุนวรวงศาธิราช และ แม่อยู่หัวศรีสุดาจันทร์ หมื่นราชเสน่หาผู้นี้เป็นข้าหลวงเดิมที่รับใช้ พระเฑียรราชา ใกล้ชิดเมื่อขุนวรวงศาธิราชและแม่อยู่หัวศรีสุดาจันทร์ขึ้นครองเมืองหมื่นราชเสน่หาจึงได้ร่วมมือกับขุนนางอีก 3 ท่านคือ ขุนพิเรนทรเทพ เจ้าเมือง พิษณุโลก,ขุนอินทรเทพ อดีตราชองครักษ์ในรัชสมัย สมเด็จพระชัยราชาธิราช และ หลวงศรียศ ขุนนางคนสนิทของขุนพิเรนทรเทพโดยมี โดยวางอุบายให้ขุนวรวงศาธิราชไปคล้องช้างป่าที่ ลพบุรี และเมื่อถึงที่ซุ่มตรง คลองปลาหมอ ผู้ก่อการทั้ง 4 ก็เข้าต่อสู้พร้อมกับจับขุนวรวงศาธิราชและแม่อยู่หัวศรีสุดาจันทร์พร้อมบุตรชายประหารชีวิตส่วนพระศรีศิลป์นั้นรอดชีวิตทางด้านหมื่นราชเสน่หา (นอกราชการ) นั้นทำหน้าที่ลั่นไกสังหาร อุปราชจัน น้องชายของขุนวรวงศาธิราชตายตกคอช้าง หลังจากพระเฑียรราชาซึ่งทรงพระผนวชอยู่ ณ วัดราชประดิษฐาน ได้ลาผนวชมารับราชสมบัติพระนามว่า สมเด็จพระมหาจักรพรรดิ ก็ได้มีการปูนบำเหน็จคณะผู้ก่อการโดยเฉพาะหมื่นราชเสน่หา (นอกราชการ) ได้รับการปูนบำเหน็จเป็น พระยาภักดีนุชิต หลังจากครองราชย์ได้เพียง 6 เดือนสมเด็จพระมหาจักรพรรดิก็ต้องทำศึกป้องกันพระนครจากกองทัพพม่าของ พระเจ้าตะเบ็งชะเวตี้ ที่จะยกมาทางเมือง กาญจนบุรี พระยาภักดีนุชิตจึงอาสาเป็นทัพหน้าโดยตั้งค่ายที่ เขาชนไก่ พระยาภักดีนุชิตตายในที่รบเมื่อปี พ.ศ. 2091 ในศึกครั้งนี้โดยผู้ที่รับบทหมื่นราชเสน่หา (นอกราชการ) ในภาพยนตร์เรื่อง สุริโยไท คือ สรพงศ์ ชาตรี</doc>
