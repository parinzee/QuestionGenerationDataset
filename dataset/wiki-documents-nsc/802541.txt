<doc id="802541" url="https://th.wikipedia.org/wiki?curid=802541" title="วัคซีนป้องกันโรคไข้สมองอักเสบเจอี">วัคซีนป้องกันโรคไข้สมองอักเสบเจอี วัคซีนป้องกันโรคไข้สมองอักเสบเจอี เป็นวัคซีนป้องกันการเกิดโรคไข้สมองอักเสบจากเชื้อไวรัส Japenese Encephalitis;JE มีประสิทธิภาพสูงกว่าร้อยละ 90 อย่างไรก็ตาม ระยะเวลาในการคุ้มโรคนั้นยังไม่มีหลักฐานชัดเจน แต่พบว่าประสิทธิภาพจะลดลงเมื่อเวลาผ่านไป การให้วัคซีนสามารถให้ทางการฉีดเข้ากล้ามเนื้อ หรือฉีดเข้าใต้ผิวหนัง มีการแนะนำให้ฉีดวัคซีนในประเทศที่มีปัญหาการติดต่อของเชื้อไวรัส JE โดยอาจให้ 1-2 ครั้ง แล้วแต่รุ่นของวัคซีน โดยทั่วไปแล้วในพื้นที่ที่พบโรคได้บ่อยอาจไม่จำเป็นต้องเพิ่มจำนวนครั้งของการให้วัคซีน สำหรับผู้ป่วย HIV/AIDS หรือหญิงตั้งครรภ์นั้น แนะนำให้ให้วัคซีนชนิดเชื้อตาย นอกจากนั้น ยังแนะนำการให้วัคซีนแก่ผู้เดินทางที่กำลังจะเดินทางไปพื้นที่เสี่ยง โดยเฉพาะอย่างยิ่งถ้ามีกิจกรรมนอกสถานที่  วัคซีนป้องกันโรคไข้สมองอักเสบเจอี เป็นวัคซีนที่ค่อนข้างปลอดภัย อาจมีการการปวด หรือแดงบริเวณที่ฉีดได้บ้าง ปัจจุบันมีวัคซีน 3 ชนิด คือ วัคซีนที่ผลิดจาก recombinant DNA, วัคซีนชนิดเชื้อเป็น และวัคซีนชนิดเชื้อตาย  วัคซีนป้องกันโรคไข้สมองอักเสบเจอี เริ่มใช้เป็นครั้งแรกในช่วงปี 1930 เป็นวัคซีนที่องค์การอนามัยโลกประกาศให้เป็นยาพื้นฐานที่จำเป็นในระบบสาธารณสุข ในประเทศสหรัฐอเมริกา ค่าใช้จายของการได้รับวัคซีนต่อครั้งอยู่ที่ประมาณ 100-200 เหรียญสหรัฐฯ</doc>
