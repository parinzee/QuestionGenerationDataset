<doc id="360730" url="https://th.wikipedia.org/wiki?curid=360730" title="กูเกิล ก็อกเกิล">กูเกิล ก็อกเกิล กูเกิล ก็อกเกิล () เป็นแอปพลิเคชันของบริษัทกูเกิลในเรื่องของเป้าหมายในการทำงาน ขอบเขตของการทำงาน เทคโนโลยีที่ใช้ในการพัฒนา วิธีการใช้งานเบื้องต้นและประโยชน์ที่ได้จากการใช้แอปพลิเคชัน รวมทั้งจะมีการกล่าวถึงทิศทางในการพัฒนาแอปพลิเคชันที่ทางบริษัทกูเกิลมองไว้ และปริมาณความต้องการของผู้ใช้ในอนาคตบทนำ บทนำ. ในปัจจุบันระบบปฏิบัติการแอนดรอยด์ ของทางบริษัทกูเกิล กำลังได้รับความนิยมเป็นอย่างมาก ทั้งฝั่งผู้ใช้งานและผู้พัฒนาแอปพลิเคชัน รวมไปถึงผู้ผลิตดว้ย อาจเป็นเพราะเนื่องมาจากแอนดรอยด์เป็นโปรแกรมโอเพนซอร์ซ ซึ่งนั่นหมายความว่าบริษัทผู้ผลิตมือถือและแท็บเล็ตต่าง ๆ สามารถนำไปใช้งานกับสินค้าของบริษัทตนได้ฟรี ในส่วนของผู้พัฒนาแอปพลิเคชันก็สามารถพัฒนาแอปพลิเคชันบนแอนดรอยด์ได้ฟรี แต่ต้องเสียค่าใช้จ่ายตอนลงวางขายเท่านั้นเอง และในส่วนของผู้ใช้สามารถดาวน์โหลดแอปพลิเคชันส่วนใหญ่มาใช้งานได้ฟรีจาก Android Market และด้วยเหตุผลทั้งหมดนี้ทำให้ระบบปฏิบัติการแอนดรอยด์ เติบโตขึ้นอย่างรวดเร็ว บริษัทกูเกิล มีแนวคิดจะพัฒนาเสิร์ชเอนจิน บนมือถือ จึงมีการพัฒนาแอปพลิเคชันชื่อ กูเกิล ก็อกเกิล ขึ้นมาซึ่งเป็นแอปพลิเคชันแบบ Mobile Visual Search ที่ใช้รูปภาพในการค้นหาข้อมูล ดังคำสุภาษิตของจีนว่า “รูปภาพสามารถแทนคำได้เป็นพัน ๆ คำ” การใช้งานไม่ซับซ้อน โดยเปิดแอปพลิเคชันนี้ขึ้นมา แล้วถ่ายสิ่ง ที่เราอยากจะทราบว่าคืออะไร สักครู่จะมีเว็บไซต์ที่เกี่ยวข้องขึ้นมาให้ ไม่จำเป็นต้องพิมพ์ข้อความเพื่อค้นหาอีกแล้ว ตอนนี้ยังอยู่ในช่วงพัฒนาเพื่อให้สามารถค้นหาทุกสิ่งด้วยรูปภาพได้ ณ ตอนนี้สิ่งที่ กูเกิล ก็อกเกิล สามารถค้นหาแล้วได้ผลลัพธ์ออกมาเป็นที่น่าพอใจได้แก่ หมวดของหนังสือและปกกล่อง ดีวีดี, สถานที่, โลโก้สินค้า, ข้อมูลการติดต่อ, ชิ้นงานศิลปะ, ธุรกิจห้างร้าน, บาร์โค้ด, ขวดไวน์ และตัวอักษร โดยการค้นหาสำหรับตัวอักษรนั้นนอกจากจะค้นหาได้แล้วยังเอาไปแปลภาษาด้วยกูเกิล ทรานสเลต ได้อีกด้วย เพื่อประสิทธิภาพสูงสุดควรถ่ายภาพในแนวนอน ส่วนหมวดภาพที่กำลังพัฒนาอยู่ ได้แก่ ใบหน้าของบุคคล, ใบไม้, อาหาร, สัตว์, เฟอร์นิเจอร์, รถ, เครื่องแต่งกายและเครื่องประดับ เป็นต้น และล่าสุดตอนนี้กับกูเกิล ก็อกเกิล เวอร์ชัน 1.3 ที่สามารถค้นหารูปภาพในหมวดโฆษณาบนหน้าหนังสือพิมพ์และตามนิตยสารต่าง ๆ ไดแล้ว นอกจากนี้สามารถนำรูปที่มีอยู่ในเครื่องไปค้นหาในแอปพลิเคชันได้เช่นกัน และที่น่าสนใจมากกว่านั้นคือสามารถแก้ปัญหาเกมซูโดะกุได้ ปัจจุบันแอปพลิเคชันนี้สามารถใช้ได้กับแอนดรอยด์ทุกรุ่นที่ลง Firmware 1.6 ขึ้น และมีความละเอียดหน้าจออย่างน้อยในระดับ QVGA และมีกล้องที่มี Auto focus ส่วนในฝั่งผลิตภัณฑ์ของบริษัทแอปเปิล มี IPhone 4 และ IPhone 3GS นอกจากนี้ กูเกิล ก็อกเกิลยังมีบริการในส่วนของประวัติการสืบค้นที่ทำให้ผู้ใช้สามารถดูและจัดการกับรูปภาพที่ได้เคยถ่ายเอาไว้ได้ โดยรูปภาพเหล่านั้นและข้อมูลที่ระบุตำแหน่งของผู้ใช้ตอนที่ใช้รูปภาพนั้น ในการค้นหาข้อมูล ทางกูเกิลจะทำการเก็บไว้ให้เพื่อที่จะได้พัฒนาการบริการต่อไป ถ้ารูปภาพที่บันทึกไว้ในส่วนประวัติใกล้เต็ม จะมีการเตือนบอกจากตัวแอปพลิเคชัน หรือถ้าใน History รุปภาพเต็มแล้วแต่ user ยังคงถ่ายต่อ ทางแอปพลิเคชันจะทำการลบรูปภาพเก่าทิ้งเพื่อที่จะได้มีที่ว่างสำหรับรูปภาพใหม่โดยอัตโนมัติ และถ้าหากว่าเราไม่ต้องการที่จะบันทึก History ไว้สามารถทำการ Disable history ได้ทฤษฎีที่เกี่ยวข้องOptical Character Recognition (OCR) ทฤษฎีที่เกี่ยวข้อง. Optical Character Recognition (OCR). กระบวนการกลไกหรือวิธีการทางอิเล็กทรอนิกส์ในการอ่านข้อความที่เขียนด้วยมือ หรือที่ถูกพิมพ์มาแล้วไปเป็นข้อความที่สามารถถูกจัดการได้โดยคอมพิวเตอร์ โดยแบ่งเป็น 2 วิธี คือ - Matrices matching (Pattern matching) ตัวอักษรที่ถูกสแกนเข้ามาจะต้องเหมือนรูปแบบของตัวอักษรที่ OCR จดจำไว้ ซึ่งจะต้องเหมือนกันในระดับหนึ่ง จึงจะสามารถบอกได้ว่าเป็นตัวอักษรใด - Feature Extraction โดยจะยืดหยุ่นกว่าแบบแรกคือไม่ต้องมีรูปแบบมาตรวจสอบ (Intelligent Character Recognition, ICR) โดยจะใช้ Google Goggles ถ่ายภาพข้อความแล้วเอาไปแปลภาษา หรือเอาไปค้นหาข้อมูลต่อ เป็นต้น โดย OCR มีการจดจำรูปแบบของตัวอักษรไว้แล้วจึงสามารถแปลงข้อความหรือตัวอักษรจากภายนอกมาเป็นตัวอักษรหรือข้อความในคอมพิวเตอร์ได้ โดยจะวิเคราะห์จาก และในบางระบบสามารถแปลงตัวอักษรเหล่านั้นมาได้เหมือนตัวอักษรดั้งเดิมเลยทีเดียว (กรณีเขียนด้วยมือ)Object Recognition Object Recognition. เป็นกระบวนการหนึ่งในของ Image processing โดยทำการวิเคราะห์รูปภาพจากลักษณะจริงของรูปภาพนั้นไม่ว่าจะเป็น สี, รูปทรงทางเรขาคณิต, หาขอบ มุมของภาพ แล้วนำลักษณะที่ได้จากการวิเคราะห์ไปตรวจสอบกับฐานข้อมูลของทาง Google ที่มีอยู่แล้วว่าตรงกันหรือคล้ายคลึงกันหรือไม่อย่างไร แล้วจึงส่งข้อมูลกลับมายังฝั่งผู้ใช้ ซึ่งผลที่ได้นั้นจะให้ผลแม่นยำกว่าการค้นหาด้วยคำ และตรงตามที่ผู้ใช้ต้องการ</doc>
