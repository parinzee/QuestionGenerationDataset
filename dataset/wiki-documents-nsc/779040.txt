<doc id="779040" url="https://th.wikipedia.org/wiki?curid=779040" title="สำนักส่งเสริมและฝึกอบรม กำแพงแสน">สำนักส่งเสริมและฝึกอบรม กำแพงแสนประวัติ ประวัติ. มหาวิทยาลัยเกษตรศาสตร์ ได้รับการสถาปนาเมื่อปี พ.ศ.2486 ทำหน้าที่ในการจัดการศึกษาระดับอุดมศึกษา โดยมีการให้บริการทางวิชาการแก่สังคม เป็นภารกิจหนึ่งของมหาวิทยาลัยฯ ที่มีความสำคัญทั้งนี้เพราะมหาวิทยาลัยฯ เป็นแหล่งความรู้ที่สำคัญในการพัฒนาประเทศ สมควรที่จะเผยแพร่ความรู้เหล่านั้นสู่ประชาชนสู่สังคม ให้เกิดประโยชน์ ในการดำรงชีพในการเผยแพร่ความรู้สู่ประชาชนได้ทำกันหลายรูปแบบ ต่อเนื่องกันมาโดยตลอด แต่ก็ยังไม่มีหน่วยงาน ใดที่ทำหน้าที่รับผิดชอบโดยตรง ดังนั้นในปี พ.ศ.2502 มหาวิทยาลัยฯ จึงได้เริ่มจัดตั้งหน่วยงานภายในขึ้น เรียกว่า สำนักส่งเสริมและเผยแพร่การเกษตร มารับผิดชอบงานด้านการให้บริการวิชาการแก่สังคมวันสถาปนา วันสถาปนา. เพื่อเป็นการรำลึกถึงพระกรุณาธิคุณสมเด็จพระเจ้าลูกเธอเจ้าฟ้าจุฬาภรณวลัยลักษณ์ เสด็จฯทรงเปิดศูนย์ส่งเสริมและฝึกอบรมการเกษตรแห่งชาติ เมื่อวันที่ 16 ธันวาคม พ.ศ.2524 ดังนั้น สำนักส่งเสริมและฝึกอบรม กำแพงแสน จึงได้เสนอมหาวิทยาลัยเกษตรศาสตร์ วิทยาเขตกำแพงแสน กำหนดให้วันที่ 16 ธันวาคมของทุกปี เป็นวันสถาปนาสำนักส่งเสริมและฝึกอบรม กำแพงแสน และที่ประชุมคณบดีมหาวิทยาลัยเกษตรศาสตร์ได้ให้ความเห็นชอบ ครั้งที่ 17 /2551 ในวันที่ 15 ธันวาคม พ.ศ. 2551การสถาปนาสำนักส่งเสริมและฝึกอบรม กำแพงแสน การสถาปนาสำนักส่งเสริมและฝึกอบรม กำแพงแสน. มหาวิทยาลัยเกษตรศาสตร์ มีนโยบายให้วิทยาเขตกำแพงแสนมีโครงสร้างและระบบการบริหารที่เบ็ดเสร็จ มีการจัดการและบริหารทรัพยากรให้มีประสิทธิภาพมุ่งสู่ความเป็นเลิศทางวิชาการ ด้านการเกษตร เพื่อเป็นศูนย์กลางของภูมิภาคตะวันตกโดยเน้นพื้นที่บริเวณลุ่มน้ำแม่กลอง สภามหาวิทยาลัยเกษตรศาสตร์จึงได้อนุมัติให้จัดตั้ง สำนักส่งเสริมและฝึกอบรม กำแพงแสน เป็นหน่วยงานเทียบเท่าคณะ เมื่อวันที่ 22 เมษายน พ.ศ.2548 และได้ตัดโอนอัตรากำลังข้าราชการ จำนวน 37 อัตรา พนักงานมหาวิทยาลัย จำนวน 1 อัตรา และลูกจ้างประจำ จำนวน 25 อัตรา มาสังกัดสำนักส่งเสริมและฝึกอบรม กำแพงแสน ตั้งแต่วันที่ 1 กรกฎาคม พ.ศ. 2548 และมีการแบ่งหน่วยงานภายในเป็น 8 ฝ่าย ประกอบด้วย ปัจจุบัน สำนักส่งเสริมและฝึกอบรม กำแพงแสน ได้ขออนุมัติปรับโครงสร้างการบริหารงานจาก 8 ฝ่าย เหลือ 5 ฝ่าย โดยสภามหาวิทยาลัยเกษตรศาสตร์ได้อนุมัติตามมติที่ประชุมครั้งที่ 9/2552 เมื่อวันที่ 28 กันยายน พ.ศ.2552 โดยแบ่งเป็น 5 ฝ่าย ประกอบด้วยตัวอย่างผลงานวิจัยตัวอย่างผลงานวิจัย. - การศึกษากระบวนการพัฒนาศูนย์เรียนรู้เพื่อการพัฒนาเศรษฐกิจพอเพียง บ้านถ่อนนาลับ อ.บ้านดุง จ.อุดรธานี - สภาวการณ์ด้านเศรษฐกิจ สังคม และเทคโนโลยีของชุมชนในพื้นที่โครงการห้วยองคต อันเนื่องมาจากพระราชดำริ - การศึกษาผลการดำเนินงาน โครงการโรงเรียนบุตรเกษตรกรสู่การจัดการศึกษาตามอัธยาศัย</doc>
