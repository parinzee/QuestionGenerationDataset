<doc id="295257" url="https://th.wikipedia.org/wiki?curid=295257" title="อยู่หอ">อยู่หอ อยู่หอ เป็นสตูดิโออัลบั้มชุดที่ 4 ของวงดิ อินโนเซ้นท์ในสังกัดนิธิทัศน์ โปรโมชั่นออกวางแผงเมื่อปลายปีพ.ศ. 2525 หลังทิ้งช่วงอัลบั้ม "ขวัญใจนักเรียน" ได้ไม่นาน อัลบั้มชุดนี้มาพร้อมกับการเปลี่ยนแปลงภายในวงหลายๆด้านเช่น สมาชิกวง และแนวดนตรีโดยชุดนี้ทางวงได้มีสมาชิกเข้ามาใหม่อีก 3 คน ได้แก่ ปฏิภาณ สุขสุทธิ (กีต้าร์),เสนีย์ ฉัตรวิชัย (เบส) และ ชาตรี คงสุวรรณ (กีต้าร์) โดย ปฏิภาณ และ เสนีย์ เคยร่วมแสดงคอนเสิร์ตกับทางวงมาบ้างแล้ว ตอนช่วงอัลบั้ม "ขวัญใจนักเรียน" และชุดนี้ถือเป็นการเข้ามาร่วมวงอย่างเป็นทางการของทั้งสอง ในขณะที่ ชาตรี มือกีต้าร์คนใหม่จากวง The Four Singles และ Romantic ถูกเชิญเข้าร่วมวงจากการชักชวนของพีรสันติ หัวหน้าวงและรุ่นน้องที่โรงเรียนดรุณา จ.ราชบุรี เพราะทางวงต้องการมือกีต้าร์ที่มีฝีมือสักคนในวงยามเล่นดนตรีและบันทึกเสียง อัลบั้มนี้ถือเป็นอัลบั้มแรกที่ชาตรีเข้ามาร่วมในฐานะสมาชิกวงของ ดิ อินโนเซ้นท์ และมีส่วนร่วมในการทำเพลงของทางวงนับตั้งแต่นั้นมาจนถึงอัลบั้มชุดสุดท้าย อัลบั้มชุดนี้ถือเป็นอัลบั้มที่เกิดจุดหักเหสำหรับวงในเรื่องของแนวดนตรี จากแต่เดิมเป็นดนตรีสตริงป็อปในชุดที่แล้ว เปลี่ยนมาเป็นดนตรีร็อค โดยเฉพาะในแนว พาวเวอร์ป็อปที่กำลังเป็นที่นิยมในยุค 70's-80's เช่นในเพลง "อยู่หอ", "เจ็บ" (นำทำนองเพลง "Can't Buy Me Love" ของวง The Beatles ใส่เนื้อไทย) และเพลงไทยสากลเก่าๆ ที่ถูกนำมาเรียบเรียงในแนวนั้น เช่น "ไม่ลองไม่รู้", "ยังรักเธออยู่", "คนจะรักกัน" เรื่อยไปถึงดนตรีฮาร์ดร็อค อย่าง "ควันสีขาว" "มนต์ไทรโยค" เพลงเก่าของวง"Romantic" วงที่ชาตรีเคยเป็นสมาชิก ถูกนำมาขับร้องและเรียบเรียงใหม่โดยชาตรีเอง (ต้นฉบับเดิมผู้ขับร้องคือ สันติ ลุนเผ่) และถือเป็นเพลงฮิตของทางวงที่ได้รับความนิยมมากในช่วงเวลานั้น ความสำเร็จของอัลบั้มชุดนี้ช่วยให้ทางวงโด่งดังไปทั่วประเทศยิ่งขึ้นทั้งการออกโทรทัศน์ การทัวร์คอนเสิร์ต อัลบั้มชุดนี้ถือเป็นชุดแรกและชุดเดียวที่ปฏิภาณ สุขสุทธิ เป็นสมาชิกวงอย่างเป็นทางการ และทางวงมีมือกีต้าร์ 2 คนในยุคสตริง ร่วมกับ ชาตรี คงสุวรรณ ปฏิภาณออกจากวง ขณะที่ทางวงกำลังเริ่มทำเพลงในผลงานชุดต่อไปรายชื่อเพลงรายชื่อเพลง. 1. อยู่หอ 2. รอยรัก รอยเล็บ 3. ยังรักเธออยู่ 4. มนต์ไทรโยค 5. เจ็บ 6. ไม่ลองไม่รู้ 7. ทาสความดี 8. คนจะรักกัน 9. ควันสีขาว 10. เที่ยวทะเลสมาชิกวงสมาชิกวง. - สายชล ระดมกิจ = ร้องนำ - ชาตรี คงสุวรรณ = กีต้าร์, ร้องนำ, เบส - ปฏิภาณ สุขสุทธิ = กีต้าร์, ร้องนำ - พีรสันติ จวบสมัย = คีย์บอร์ด, ร้องนำ - เสนีย์ ฉัตรวิชัย = เบส, ร้องนำ - เกรียงศักดิ์ จงธีระธรรม = กลอง, ร้องนำ ร้องประสานโดย ดิ อินโนเซ้นท์</doc>
