<doc id="153812" url="https://th.wikipedia.org/wiki?curid=153812" title="สังข์ทอง สีใส">สังข์ทอง สีใส สังข์ทอง สีใส เป็นนักร้องเพลงลูกทุ่ง เจ้าของฉายา "เทพบุตรหน้าผี"ประวัติ ประวัติ. สังข์ทอง สีใส เป็นชาวตำบลจรเข้สามพัน อำเภออู่ทอง จังหวัดสุพรรณบุรี มีชื่อจริงว่า เปี๊ยก ศรีเหรา ตั้งแต่เด็กมีร่างกายไม่แข็งแรง ไม่สามารถทำงานหนักได้ จึงทำงานเป็นโฆษก เล่นปาหี่ และร้องเพลงขายของตามงานวัด โดยมีความชื่นชอบเพลงของชาย เมืองสิงห์ สามารถร้องเพลงของชายได้ทุกเพลงการเข้าสู่วงการ การเข้าสู่วงการ. ต่อมาได้สมัครเข้าเป็นสมาชิกวงดนตรีจุฬารัตน์ของครูมงคล อมาตยกุล และมีโอกาสได่ร่วมงาน และร้องเพลงของชาย เมืองสิงห์จริงๆ ครูมงคล เป็นผู้ตั้งชื่อให้ว่า สังข์ทอง สีใส เพราะมีหน้าตาอัปลักษณ์เหมือนตัวละคร สังข์ทอง ได้บันทึกเสียงเพลงแรก คือเพลง "อกอุ่น" เริ่มมีชื่อเสียง และมีเพลงดังต่อมา เช่น "นิ้งหน่อง" (แต่งโดย สุชาติ เทียนทอง) "หนาวลมห่มรัก" (แต่งโดย ชาย เมืองสิงห์) ในปี พ.ศ. 2513 สังข์ทอง สีใส ได้แสดงภาพยนตร์เรื่อง โทน ของเปี๊ยก โปสเตอร์ นำแสดงโดย ไชยา สุริยัน อรัญญา นามวงศ์ สายัณห์ จันทรวิบูลย์ จารุวรรณ ปัญโญภาส โดยได้ร้องเพลง "โทน" (แต่งโดย สุชาติ เทียนทอง) และมีเพลงประกอบภาพยนตร์ที่ขับร้องโดย ดิ อิมพอสซิเบิ้ล ภาพยนตร์ประสบความสำเร็จ ทำให้สังข์ทองเป็นดาราชื่อดัง และได้แสดงภาพยนตร์ต่อมาอีกหลายเรื่องจำคุก จำคุก. ต่อมา สังข์ทองต้องคดีอาญาข้อหาพยายามฆ่า เนื่องจากความพยายามควบคุมความเรียบร้อยให้ผู้ชมที่มาชมการแสดงของเขา โดยเรื่องเกิดจากการสังข์ทองและคณะมาถึงที่แสดงช้ากว่ากำหนด โดยสังข์ทองเองกล่าวกับผู้ที่มาชมการแสดงของเขาว่า เกิดจากรถของคณะสังข์ทองเองเกิดขัดข้อง และการแสดงก็ดำเนินไปอย่างต่อเนื่อง จนถึงเวลาประมาณ 23:00 น. สังข์ทองขึ้นแสดงบนเวที แต่แสดงไปได้ไม่นาน ผู้ชมกลุ่มหนึ่งเริ่มขว้างปาแก้วน้ำ ขวดน้ำ เข้าไปในเวที และมีเสียงปืนดังขึ้นมาหลายครั้ง หลังเหตุการณ์สงบ ตำรวจได้จับกุมสังข์ทองในข้อหาพยายามฆ่า ต้องติดคุกอยู่นานหลายปี ซึ่งลำดับเหตุการณ์ดังกล่าวได้มีการนำมากล่าวถึงในเพลง "สังข์ทองแถลงการณ์" ระหว่างต้องขังก็ยังรับหน้าที่ร้องเพลงภายในเรือนจำ และได้แต่งเพลงชื่อ ”รักข้ามกำแพง” จากชีวิตจริง เป็นเพลงดังหลังจากพ้นโทษแล้ว ในระหว่างติดคุกสังข์ทองได้รู้จักกับเพื่อน่ร่วมคุกอย่าง วีระกานต์ มุสิกพงศ์ ที่ย้ายมาจากคุกโรงเรียนพลตำรวจบางเขนในคดีกบฏ 26 มีนาคม 2520 วีระก็ได้เขียนหนังสือชื่อ “ เรื่องของคนขี้คุก “ ซึ่งมีอยู่ 2 เล่มโดยมีเนื้อหาพูดถึงสังข์ทอง สังข์ทองติดคุกอยู่เป็นเวลา 4 ปี 7 เดือน พ้นโทษเมื่อปี พ.ศ. 2524 และออกมารับงานร้องเพลงและแสดงภาพยนตร์อีกครั้งครอบครัว ครอบครัว. สังข์ทอง สมรสกับ ฉันทนา สีใส มีบุตรชายชื่อ "ป๊อบ" สุรัตน์ (ศรีเหรา) สีใส (เกิด พ.ศ. 2512) มีอาชีพนักดนตรี ส่วนตัวสังข์ทอง สีใส เสียชีวิตเมื่อ 25 มกราคม พ.ศ. 2527 ด้วยอุบัติเหตุทางรถยนต์ ระหว่างเดินทางไปทำการแสดงผลงานภาพยนตร์ผลงานภาพยนตร์. - จงอางผยอง (2513) - โทน (2513) - แม่นาคพระนคร (2513) - กว่าจะรักกันได้ (2514) - โกรธกันทำไม (2514) - คีรีบูน (2514) - จอมเจ้าชู้ (2514) - โฉมตรูภูธร (2514) - ดวง (2514) - นักบุญทรงกลด (2514) - มดตะนอย (2514) - แม่ศรีไพร (2514) - วิวาห์พาฝัน (2514) - เหนือพญายม (2514) - อีรวง (2514) - ไอ้หนุ่มบ้านนา (2514) - กว๊านพะเยา (2515) - มนต์รักดอกคำใต้ (2515) - เลือดแม่ (2515) - วิวาห์ลูกทุ่ง (2515) - หยาดฝน (2515) - อสูรกาย (2515) - ดอนโขมด (2516)รายชื่อผลงานเพลงรายชื่อผลงานเพลง. - นิ้งหน่อง - อกอุ่น - รักข้ามกำแพง - โทน - อย่าบอน - ชนแหลก - กลับมาทำไม - มารักกันดีกว่า - อุทยานผี - จดหมายคนจน - คิดถึงบ้านเกิด - น้ำตาสังข์ทอง - บทเรียนสังข์ทอง - หนุ่มฟ้อหล่อเฟี้ยวสังทอง - หนาวลมห่มรัก - แดนทรชนวัฒนธรรมสมัยนิยม วัฒนธรรมสมัยนิยม. หลังจากการเสียชีวิตของ "สังข์ทอง สีใส" ในปี พ.ศ. 2527 เพลง "หนุ่มฟ้อหล่อเฟี้ยว" ของสังข์ทองในปี พ.ศ. 2525 มักถูกคณะลิเกนำไปเล่น รวมทั้งคณะ "ยาว อยุธยา" มักจะนำไปเล่นเป็นเพลงเปิดวง ต่อมาในปี พ.ศ. 2558 "แจ๊ส ชวนชื่น" ร่วมกับวงสามบาทห้าสิบ ก็ได้นำเพลงนี้ไปดัดแปลงเป็นเพลงในฉบับ­ของตัวเอง ชื่อเพลง "แว้นฟ้อหล่อเฟี้ยว"</doc>
