<doc id="846040" url="https://th.wikipedia.org/wiki?curid=846040" title="โรงเรียนเวทมนตร์แม่มดน้อยฝึกหัด">โรงเรียนเวทมนตร์แม่มดน้อยฝึกหัด ลิตเทิลวิตช์แอคาดีเมีย (; ) เป็นแฟรนไชส์การ์ตูนญี่ปุ่น ที่สร้างโดย โย โยชินาริ และ อำนวยการสร้างโดยทริกเกอร์ ในฉบับภาพยนตร์สั้นดั้งเดิมกำกับโดยโยชินาริ และเขียนโดย Masahiko Otsuka ออกฉายครั้งแรกในวันที่ 2 มีนาคม 2013 ซึ่งเป็นส่วนหนึ่งของโครงการ Young Animator Training Project's Anime Mirai 2013 และต่อมาได้อับโหลดพร้อมคำบรรยายภาษาอังกฤษลงบนยูทูบตั้งแต่วันที่ 19 เมษายน 2013 ภาพยนตร์สั้นเรื่องที่สองได้รับการสนับสนุนผ่านเครือข่ายระดมทุน Kickstarter ซึ่งได้สร้างเป็นภาพยนตร์ โรงเรียนเวทมนตร์แม่มดน้อยฝึกหัด: พาเหรดแห่งเวทมนตร์ และได้ออกฉายครั้งแรกในวันที่ 9 ตุลาคม 2015 ส่วนอะนิเมะโทรทัศน์ออกอากาศครั้งแรกในญี่ปุ่นตั้งแต่วันที่ 9 มกราคม ถึงวันที่ 25 มิถุนายน 2017 โดยที่ตอนในฤดูกาลแรก 13 ตอนเข้าฉายที่เน็ตฟลิกซ์ทั่วโลกตั้งแต่วันที่ 30 มิถุนายน 2017 ส่วนที่เหลืออีก 12 ตอนในฤดูกาลสุดท้ายของอะนิเมะนี้เข้าฉายที่เน็ตฟลิกซ์ในวันที่ 15 สิงหาคม 2017 โดยใช้ชื่อในภาษาไทยว่า โรงเรียนเวทมนตร์แม่มดน้อยฝึกหัด ส่วนมังงะ 2 เล่ม ได้รับการตีพิมพ์โดยสำนักพิมพ์ชูเอชะเนื้อเรื่อง เนื้อเรื่อง. ลิตเทิลวิตช์แอคาดีเมีย ดำเนินเรื่องไปที่สถาบันเวทมนตร์ลูนาโนวา () ซึ่งเป็นโรงเรียนสำหรับหญิงสาวที่ต้องการฝึกฝนเพื่อเป็นแม่มด โดยมีหญิงสาวชื่อคาการิ อาสึโกะ หรือ อักโกะ ได้รับแรงบันดาลใจจากแม่มดชื่อ ไซน์นี ชาริออท ในการเข้าเรียนสถานบันเวทมนตร์แห่งนี้ ทว่าเธอไม่มีพลังเวทมนตร์เลยจึงต้องดิ้นรนอย่างหนัก ทุกอย่างเปลี่ยนไปเมื่อเธอค้นพบกับ ไซน์นีร็อด พลังเวทมนตร์ที่เป็นของตกทอดมาจาก ชาริออท หนึ่งในธีมหลักของแฟรนไชส์นี้คือ อักโกะ พยายามสานต่ออุดมการณ์ของ ไซน์นี ชาริออท คือเวทมนตร์เป็นสิ่งที่มหัศจรรย์บนโลกใบนี้ ขณะที่ ลูนาโนวา ต้องดิ้นรนฟันฝ่าเพื่อไม่ให้เวทมนตร์กำลังจะหายไป เพราะเวทมนตร์สำหรับโลกและสาธารณชนทั่วไปถือว่าล้าสมัยแล้ว ทั้งในภาพยนตร์สั้นและละครชุดทางโทรทัศน์ ดำเนินเรื่องกับ อักโกะ และผองเพื่อน, ลอตเต้ และ ซูซี่ ในการผจญภัยค้นหาประสบการณ์เวทมนตร์ใหม่ ๆ ร่วมกัน ความลับในการนำพลังเวทมนตร์กลับมานั้นอยู่ในป่าต้องห้ามอาร์กทูรัส และถูกผนึกอยู่ในชุมชนเวทมนตร์ที่มีชื่อว่า Grand Triskelion ซึ่งก่อตั้งโดยกลุ่มแม่มดอาวุโสทั้งเก้า กุญแจในการแก้ผนึกนั้น อยู่ที่การจัดลำดับคำแห่งเวทมนตร์ทั้งเจ็ด และคฑาแววาว ซึ่งเป็นสิ่งประดิษฐ์ที่จะตอบรับต่อผู้ใช้ที่ต้องการจะเผยแผ่ความสุขและความสนุกอย่างจริงใจเท่านั้น เมื่ออักโกะได้เป็นเจ้าของคฑา ชาริออทพยายามที่จะนำทางเพื่อให้เธอได้นำพลังเวทมนตร์กลับมาสู่โลก หากแต่ครอย ผู้เคยเป็นเพื่อนสนิทของชาริออทก็เคยอยากได้พลัง แต่กลับถูกปฏิเสธเพราะความทะเยอทะยานอันเห็นแก่ตัวของเธอตัวละครและผู้ให้เสียงพากย์ตัวละครหลักตัวละครรองสื่อมังงะ สื่อ. มังงะ. มังงะที่ได้เค้าโครงจากอะนิเมะวาดโดย Terio Teri และตีพิมพ์ลงนิตยสาร อัลตราจัมพ์ ของสำนักพิมพ์ชูเอชะ ในวันที่ 19 สิงหาคม 2013 ส่วนมังงะอีกเล่มของ Teri ซึ่งอิงจากเนื้อเรื่องเดิมได้รับการตีพิมพ์เป็นระยะ ๆ ลงในนิตยสาร อัลตราจัมพ์ ระหว่างวันที่ 19 สิงหาคม 2015 และวันที่ 20 พฤศจิกายน 2015 และถูกตีพิมพ์รวมเล่มแบบทังโกบงโดยวางจำหน่ายในวันที่ 19 มกราคม 2016 ส่วนมังงะอีกชุดหนึ่งวาดโดย Yuka Fujiwara ในชื่อ Little Witch Academia: Tsukiyo no Ōkan (リトルウィッチアカデミア 月夜の王冠, lit. "Little Witch Academia: The Midnight Crown") โดยถูกตีพิมพ์ลงนิตยสาร ริบอน ของชูเอชะ ตั้งแต่วันที่ 3 กันยายน 2015ภาพยนตร์สั้น ภาพยนตร์สั้น. ภาพยนตร์สั้น ลิตเทิลวิตช์แอคาดีเมีย ถูกสร้างโดยสตูดิโอทริกเกอร์ โดยเป็นส่วนหนึ่งของโครงการ Young Animator Training Project's Anime Mirai 2013 ซึ่งเป็นผู้ให้เงินทุนแก่นักอะนิเมเตอร์รุ่นเยาว์ ควบคู่ไปกับภาพยนตร์สั้นเรื่องอื่น ๆ ของ Madhouse, Zexcs และ Gonzo ภาพยนตร์สั้นสร้างและกำกับโดย โย โยชินาริ เขียนบทโดย Masahiko Otsuka และประพันธ์เพลงประกอบโดย Michiru Ōshima ภาพยนตร์สั้นเข้าฉายพร้อมกับภาพยนตร์สั้นเรื่องอื่น ๆ ของงาน Anime Mirai ในโรงภาพยนตร์ 14 แห่งทั่วประเทศญี่ปุ่นในวันที่ 2 มีนาคม 2013 สตูดิโอทริกเกอร์ได้นำภาพยนตร์สั้นอัปโหลดลงเว็บไซต์ Niconico และอัปโหลดภาพยนตร์สั้นพร้อมคำบรรยายภาษาอังกฤษลงเว็บไซต์ยูทูบ และ Crunchyroll ในวันที่ 19 เมษายน 2013 โดยในยูทูบมียอดผู้เข้าชมมากกว่า 850,000 ครั้งก่อนที่จะไม่สามารถเข้าดูได้ในเดือน สิงหาคม 2013 เพื่อวางจำหน่ายแผ่นบลูเรย์ หลังจากนั้นภาพยนตร์สั้นได้เปิดตัวแผ่นบลูเรย์ทั่วภูมิภาคในวันที่ 24 ตุลาคม 2013 ในวันที่ 5 กรกฎาคม 2013 สตูดิโอทริกเกอร์ประกาศในงาน Anime Expo ว่าจะสร้างภาพยนตร์สั้นเรื่องที่สองในชื่อ โรงเรียนเวทมนตร์แม่มดน้อยฝึกหัด: พาเหรดแห่งเวทมนตร์ (Little Witch Academia: The Enchanted Parade) โดยได้รับการพัฒนาเพื่อตอบสนองต่อกระแสตอบรับที่ดีของภาพยนตร์สั้นเรื่องแรก โครงการนี้เริ่มผลิตในปี 2014 ขณะที่อะนิเมะโทรทัศน์เรื่อง Kill la Kill (อะนิเมะของค่ายเดียวกัน) ยังออกอากาศอยู่ ขณะที่เริ่มมีเงินทุนสำหรับความยาวของตอน 20 นาที สตูดิโอทริกเกอร์เปิดตัวแคมเปญระดมทุน Kickstarter เพื่อเพิ่มความยาวเป็น 50 นาที แคมเปญระดมทุน Kickstarter ของสตูดิโอทริกเกอร์เปิดตัวเมื่อวันที่ 9 กรกฎาคม 2013 และได้เงินสนับสนุนบรรลุเป้าหมายที่ 150,000 ดอลลาร์สหรัฐภายในเวลาเพียงแค่ 5 ชั่วโมง และจบด้วยยอดเงินสนับสนุนถึง 625,518 ดอลลาร์สหรัฐ และมีผู้สนับสนุนถึง 7,938 คน ภาพยนตร์สั้นเปิดตัวในงาน Anime Expo 2015 และเปิดให้เข้าชมสำหรับผู้สนับสนุน Kickstarter ในวันที่ 3 กรกฎาคม 2015 ภาพยนตร์สั้นเข้าฉายในโรงภาพยนตร์ทั่วประเทศญี่ปุ่นในวันที่ 9 ตุลาคม 2015 ก่อนที่ภาพยนตร์สั้นจะเข้าฉายที่เน็ตฟลิกซ์พร้อมเสียงพากย์ภาษาอังกฤษในวันที่ 19 ธันวาคม 2015รายชื่อภาพยนตร์สั้นอะนิเมะโทรทัศน์ อะนิเมะโทรทัศน์. ลิตเทิลวิตช์แอคาดีเมีย ฉบับอะนิเมะโทรทัศน์ได้รับการประกาศในวันที่ 24 มิถุนายน 2016 หลังจากที่อะนิเมะจากค่ายเดียวกันเรื่อง Space Patrol Luluco ออกอากาศเป็นตอนสุดท้าย อะนิเมะโทรทัศน์ออกอากาศครั้งแรกในญี่ปุ่นตั้งแต่วันที่ 9 มกราคม ถึงวันที่ 26 มิถุนายน 2017 โดยตั้งแต่ตอนที่ 1 ถึงตอนที่ 13 ใช้เพลงเปิดชื่อ "Shiny Ray" ของ YURiKA และเพลงปิดคือ "Hoshi o Tadoreba" (星を辿れば If You Follow the Stars) ของ Yuiko Ōhara และตั้งแต่ตอนที่ 14 ถึงตอนที่ 24 ใช้เพลงเปิดชื่อ "Mind Conductor" ของ YURiKA และเพลงปิดคือ "Tōmei na Tsubasa" (透明な翼 Invisible Wings) ของ Ōhara อะนิเมะโทรทัศน์ได้รับการปล่อยออกมาในรูปแบบ BD/DVD ทั้งหมด 9 ชุด และตอนในฤดูกาลแรก 13 ตอนได้เข้าฉายที่เน็ตฟลิกซ์พร้อมเสียงพากย์ภาษาอังกฤษทั่วโลกในวันที่ 30 มิถุนายน 2017 ส่วนที่เหลืออีก 12 ตอนในฤดูกาลสุดท้ายของอะนิเมะนี้เข้าฉายที่เน็ตฟลิกซ์ในวันที่ 15 สิงหาคม 2017 ในระหว่างการสัมภาษณ์ โย โยชินาริกล่าวว่าเขาต้องการที่จะสร้างภาคที่สอง โดยจะเป็นการตีแพ่ประวัติของตัวละครเช่นไดอาน่า คาเวนดิช และ อะแมนด้า โอนีล เขาต้องการที่จะสร้างอะนิเมะที่เน้นเรื่องแม่มด ไซน์นี ชาริออท โดยเฉพาะ นอกจากนี้เขายังกล่าวว่าหนังสือ ไนต์ฟอลล์ (หรือ Naito Foru) ที่ปรากฏในอะนิเมะอาจจะถูกสร้างในรูปแบบอะนิเมะสแตนด์อะโลนรายชื่อตอนในอะนิเมะโทรทัศน์วิดีโอเกม วิดีโอเกม. วิดีโอเกมได้รับการพัฒนาโดย A+ Games และจัดจำหน่ายโดย Bandai Namco Entertainment ในชื่อ (リトルウィッチアカデミア 時の魔法と七不思議 Ritoru Witchi Akademia: Toki no Mahō to Nana Fushigi, lit. Little Witch Academia: The Magic of Time and the Seven Wonders) โดยลงไว้ให้กับเพลย์สเตชัน 4 และวิดีโอเกมวางจำหน่ายครั้งแรกที่ญี่ปุ่นในวันที่ 30 พฤศจิกายน 2017 และวางจำหน่ายทั่วโลกสำหรับไมโครซอฟท์ วินโดวส์ ในวันที่ 15 พฤษภาคม 2561 ส่วนโบนัสเกม Madō Senshi Gran Sharion (魔導戦士グランシャリオン Magical Warrior Gran Sharion) จะมีให้บริการในญี่ปุ่นเป็นโบนัสเกมจากการสั่งซื้อการปรากฏตัวในอะนิเมเรื่องอื่น การปรากฏตัวในอะนิเมเรื่องอื่น. การปรากฏตัวในอะนิเมเรื่องอื่นที่มีตัวละครจาก ลิตเทิลวิตช์แอคาดีเมีย และ Inferno Cop แสดงครั้งแรกในงาน AnimeNEXT 2015 ในวันที่ 13 มิถุนายน 2015 และนำเสนออีกครั้งในงาน Anime Expo 2015 ในวันที่ 2 กรกฎาคม 2015 ทั้งอักโกะ (ในตอนที่ 13) และ ซูซี่ (ตอนที่ 8) รับบทเป็นแขกรับเชิญในซีรีส์อะนิเมะของสตูดิโอทริกเกอร์ เรื่อง Space Patrol Luluco ในปี 2016 เมื่อเร็ว ๆ นี้ตัวละครของอะนิเมเรื่องนี้ยังปรากฏตัวในเกมมือถือ Super Robot Wars X-Ω เป็นเหตุการณ์ที่จำกัดเวลา โดยมีเรื่องราวเกี่ยวกับอักโกะและเพื่อน ๆ ของเธอกำลังล่าสัตว์ในป่าเมื่อพวกเขาถูกส่งไปยังอีกโลกหนึ่ง ที่นั่นพวกเขาเข้าร่วมกับตัวละครของ Aura Battler Dunbine และ Gurren Lagann ทำให้ต้องเข้าเกี่ยวในเรื่องราวต่าง ๆ ของพวกเขาในขณะที่หาทางกลับไปที่สถาบันเวทมนตร์ลูนาโนวา</doc>
