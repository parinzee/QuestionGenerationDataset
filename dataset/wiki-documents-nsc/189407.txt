<doc id="189407" url="https://th.wikipedia.org/wiki?curid=189407" title="วรรณกรรมพื้นบ้าน">วรรณกรรมพื้นบ้าน วรรณกรรมพื้นบ้าน หมายถึง ผลงานที่เกิดขึ้นจากการใช้ภาษาโดยการพูดและการเขียนของกลุ่มชนในแต่ละท้องถิ่น เช่น วรรณกรรมพื้นบ้านภาคเหนือ วรรณกรรมพื้นบ้านภาคอีสาน วรรณกรรมพื้นบ้านภาคใต้ เป็นต้น ซื่งในแต่ละท้องถิ่นก็จะใช้ภาษาพื้นบ้านในการถ่ายทอดเป็นเอกลักษณ์ วรรณกรรมที่สื่อเรื่องราวด้านต่างๆ ของท้องถิ่นใดท้องถิ่นหนึ่งโดยเฉพาะ เช่น จารีตประเพณี ชีวิตความเป็นอยู่ สภาพเศรษฐกิจและสังคม ทัศนคติ ค่านิยม ตลอดจนความเชื่อต่างๆ ของบรรพบุรุษ อันเป็นพื้นฐานของความคิดและพฤติกรรมของคนในปัจจุบันลักษณะของวรรณกรรมพื้นบ้านลักษณะของวรรณกรรมพื้นบ้าน. 1. เป็นมรดกทางวัฒนธรรมที่สืบทอดกันมาจากมุขปาฐะ คือ เป็นการเล่าสืบต่อกันมาจากปากต่อปากและแพร่หลายกันอยู่ในกลุ่มชนท้องถิ่น 2. เป็นแหล่งข้อมูลที่บันทึกข้อมูลด้านขนบธรรมเนียมประเพณีของกลุ่มชนท้องถิ่น อันเป็นแบบฉบับให้คนยุคต่อมาเชื่อถือและปฏิบัติตาม 3. มักไม่ปรากฏชื่อผู้แต่ง เพราะเป็นเรื่องที่บอกเล่าสืบต่อกันมาจากปากต่อปาก 4. ใช้ภาษาท้องถิ่น ลักษณะถ้อยคำเป็นคำง่ายๆ สื่อความหมายตรงไปตรงมา 5. สนองความต้องการของกลุ่มชนในท้องถิ่น เช่น1. เพื่อความบันเทิง 2. เพื่ออธิบายสิ่งที่คนในสมัยนั้นยังไม่เข้าใจ 3. เพื่อสอนจริยธรรมขนบธรรมเนียมประเพณีและพฤติกรรมด้านต่างๆประเภทของวรรณกรรมพื้นบ้านประเภทของวรรณกรรมพื้นบ้าน. 1. จำแนกโดยอาศัยเขตท้องถิ่นได้ ๔ ประเภท คือ1. วรรณกรรมพื้นบ้านภาคเหนือ (วรรณกรรมล้านนา) 2. วรรณกรรมพื้นบ้านภาคตะวันออกเฉียงเหนือ 3. วรรณกรรมพื้นบ้านภาคใต้ 4. วรรณกรรมพื้นบ้านภาคกลาง 2. จำแนกตามวิธีการบันทึก ได้ ๒ ประเภท คือ1. วรรณกรรมมุขปาฐะ หมายถึง วรรณกรรมที่ใช้วิธีเล่าจากปากต่อปาก ไม่มีการบันทึกไว้เป็นลายลักษณ์อักษร 2. วรรณกรรมลายลักษณ์อักษร หมายถึง วรรณกรรมที่บันทึกไว้เป็นลายลักษณ์อักษร</doc>
