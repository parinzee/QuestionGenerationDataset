<doc id="781543" url="https://th.wikipedia.org/wiki?curid=781543" title="เอวังเฌลิสตา ซังตุส">เอวังเฌลิสตา ซังตุส เอวังเฌลิสตา ซังตุส (; ; 12 ธันวาคม ค.ศ. 1977 — ) เจ้าของฉายา ไซบอร์ก เป็นนักต่อสู้แบบผสมชาวบราซิล ผู้นำวิชามวยไทยมาใช้ในการต่อสู้ โดยเข้าแข่งขันในรุ่นเวลเตอร์เวต หลังจากเปิดตัวครั้งแรกในระดับอาชีพของเขาเมื่อปี ค.ศ. 2001 ซังตุสได้เข้าแข่งขันรายการสไตรก์ฟอร์ซ, ไพรด์ไฟต์ติงแชมเปียนชิพ, เคจเรจ, อินเตอร์เนชันแนลวาเลทูโดแชมเปียนชิป, แพนเครส, จังเกิลไฟต์ และเวิลด์วิกตอรีโรด ซึ่งเขามีชัยชนะที่โดดเด่นเหนือมาริอุส ซาโรมสกีส์, ฟรันซิส กาโมนต์ และเบรนแนน วอร์ดการต่อสู้แบบผสมในระดับอาชีพในช่วงแรกของระดับอาชีพ การต่อสู้แบบผสมในระดับอาชีพ. ในช่วงแรกของระดับอาชีพ. ซังตุสเข้าสู่การแข่งระดับอาชีพเมื่อเขาอายุได้ 20 ปี โดยเป็นฝ่ายชนะไปสองครั้งก่อนที่จะไปเผชิญกับนักสู้ระดับตำนานชาวบราซิลนามโฌเซ "เปเล" ลังดี-ฌงส์ ซึ่งเขาเป็นฝ่ายแพ้ชนะน็อกโดยเทคนิค ซังตุสเป็นฝ่ายชนะการแข่งในองค์กรเคจเรจของอังกฤษสองครั้ง ก่อนจะกลับไปแข่งในศึกจังเกิลไฟต์ของบราซิล ซึ่งหลังจากนั้นเขาได้มีชัยเหนือแชมป์คาแอสโฟรุ่นมิดเดิลเวตอย่างมีฮัล มาเตร์ลา โดยการน็อก นับเป็นความพ่ายแพ้ที่น่าพิศวงของมาเตร์ลาจากการน็อกที่เกิดขึ้นเพียงครั้งเดียวในการแข่งขันระดับอาชีพ แล้วซังตุสก็ได้เผชิญกับคิกบ็อกเซอร์ชาวดัตช์ นามเมลฟิน "โนเมอร์ซี" มันฮูฟ ในรายการเคจเรจชิงแชมป์โลกรุ่นไลท์เฮฟวีเวต ทั้งสองสร้างความบันเทิงในการต่อสู้เป็นอย่างมาก ด้วยการแลกหมัดเป็นชุด แต่ซังตุสก็เป็นฝ่ายแพ้น็อกไปเสียก่อน อย่างไรก็ดี ซังตุสเป็นฝ่ายชนะสองรายการหลังจากนั้น หนึ่งในนั้นเป็นการชนะเสียงข้างมากเหนือว่าที่ผู้เจนศึกยูเอฟซีอย่างฟรันซิส กาโมนต์ ก่อนที่เขาจะเปิดตัวในรายการไพรด์ไฟต์ติงแชมเปียนชิพไพรด์ไฟต์ติงแชมเปียนชิพ ไพรด์ไฟต์ติงแชมเปียนชิพ. ซังตุสได้เปิดตัวในศึกไพรด์ไฟต์ติงแชมเปียนชิพของประเทศญี่ปุ่น โดยได้พบกับผู้ช่ำชองในการทำให้คู่ต่อสู้ยอมจำนนอย่างคะซุฮิโระ นะกะมุระ ซึ่งซังตุสเป็นฝ่ายแพ้ด้วยท่าคีย์ล็อก ส่วนศึกต่อไปของซังตุสกับรายการแข่งขันของประเทศญี่ปุ่น คือการพบกับนักมวยอาชีพชาวญี่ปุ่นนามโยสุเกะ นิชิจิมะ ซึ่งซังตุสเป็นฝ่ายชนะด้วยการรัดคอคู่ต่อสู้จากด้านหลังให้อีกฝ่ายยอมจำนนเวิลด์วิกตอรีโรด เวิลด์วิกตอรีโรด. ซังตุสได้เข้าแข่งขันเคจเรจชิงแชมป์โลกรุ่นไลท์เฮฟวีเวต โดยได้เผชิญกับเจมส์ ซีกิช แต่ก็เป็นฝ่ายแพ้การตัดสินอย่างเป็นเอกฉันท์ ซังตุสยังเป็นฝ่ายแพ้แมตช์ต่อไปเมื่อครั้งที่พบกับซูเปอร์สตาร์ชาวอเมริกันนามเกอการ์ด มูซาซี โดยการน็อกทางเทคนิค ก่อนที่จะทำการเปิดตัวในศึกเวิลด์วิกตอรีโรดพรีเซนต์: เซ็งโกะกุไรเด็นแชมเปียนชิปโดยได้พบกับมะโกะโตะ ทะกิโมะโตะ ซึ่งเขาชนะด้วยท่าอาร์มชิลล็อก ซังตุสเปิดศึกอีกครั้งกับการแข่งขององค์กรญี่ปุ่น โดยได้พบกับว่าที่ผู้เจนศึกยูเอฟซีอย่างซียาร์ บาฮาดูร์ซาดา แต่ก็เป็นฝ่ายแพ้ทีเคโอโดยได้รับบาดเจ็บที่แขนสไตรก์ฟอร์ซ สไตรก์ฟอร์ซ. ซังตุสได้ทำการเปิดตัวในศึกสไตรก์ฟอร์ซเมื่อวันที่ 19 มิถุนายน ค.ศ. 2009 กับศึกชื่อ แต่ก็เป็นฝ่ายแพ้ต่ออดีตแชมป์คิงออฟเดอะเคจรุ่นมิดเดิลเวตอย่างโคเอย์ บิลลาเซญอร์ แบบไม่เป็นเอกฉันท์ ในศึกต่อไปของเขา เขาได้เป็นฝ่ายปราบมาริอุส ซาโรมสกีส์ แล้วจึงทำการต่อสู้กับนิค ดิแอซ สำหรับการชิงตำแหน่งว่างในศึกสไตรก์ฟอร์ซรุ่นเวลเตอร์เวต ซังตุสเข้าท้าชิงกับแชมป์สไตรก์ฟอร์ซรุ่นเวลเตอร์เวตนามนิค ดิแอซ เมื่อวันที่ 29 มกราคม ค.ศ. 2011 ที่เอชพีพาวีเลียนในแซนโฮเซ รัฐแคลิฟอร์เนีย ซึ่งเขาเป็นฝ่ายยอมจำนนจากท่าอาร์มบาร์ในยกที่สอง ซังตุสมีกำหนดที่จะสู้กับพอล เดลีย์ ในศึก แต่ถูกบังคับให้ถอนตัวเนื่องจากอาการบาดเจ็บที่หัวไหล่ ซังตุสได้สู้กับผู้มาใหม่ของรายการสไตรก์ฟอร์ซอย่างจอร์แดน เมียน เมื่อวันที่ 10 กันยายน ค.ศ. 2011 ในศึก หลังจากเพิ่งพักฟื้นกลับมา ในการต่อสู้ครั้งที่สี่ "ไซบอร์ก" ก็เป็นฝ่ายแพ้ทีเคโอต่อเมียนจากการใช้ศอกเป็นชุดในยกที่สาม ส่งผลให้"ไซบอร์ก"เป็นฝ่ายแพ้อย่างต่อเนื่อง โดยซังตุสเป็นฝ่ายแพ้ถึงสี่ครั้งจากการต่อสู้หกครั้งให้หลัง หลังจากที่ไม่ได้ทำศึกเป็นเวลานาน ซังตุสได้เรียกร้องให้ปล่อยตัวออกจากรายการสไตรก์ฟอร์ซเพื่อให้ได้ทำศึกอย่างต่อเนื่อง ซึ่งคำร้องขอของเขาได้รับการยินยอมเลกาซีไฟติงแชมเปียนชิป เลกาซีไฟติงแชมเปียนชิป. มีการคาดหมายว่าซังตุสจะได้พบกับพีท สแปรตต์ ในศึกเลกาซีไฟติงแชมเปียนชิป 17 ณ วันที่ 1 กุมภาพันธ์ ค.ศ. 2013 อย่างไรก็ตาม ซังตุสได้ถูกบังคับให้ถอนตัวออกจากการแข่งขันเนื่องจากได้รับบาดเจ็บ และถูกแทนที่โดยแดน ฮอร์นบัคเคิล ภายหลังจากสองปีที่ห่างหายไปจากวงการ ซังตุสได้หวนกลับมาเผชิญหน้ากับอาร์เทนัส ยัง ในคู่หลักของศึกเลกาซีไฟติงแชมเปียนชิป 50 เมื่อวันที่ 22 มกราคม ค.ศ. 2016 ซึ่งเขาเป็นฝ่ายชนะจากการตัดสินอย่างเป็นเอกฉันท์กริงโกซูเปอร์ไฟต์ กริงโกซูเปอร์ไฟต์. ซังตุสได้รับการเปิดตัวในศึกกริงโกซูเปอร์ไฟต์เมื่อวันที่ 28 เมษายน ค.ศ. 2014 โดยได้เผชิญกับเมลฟิน มันฮูฟ ในนัดรีแมตช์หลังจากที่เคยพบกันมาก่อนแล้วในปี ค.ศ. 2006 ซังตุสเคยเป็นฝ่ายแพ้น็อกโดยมันฮูฟเป็นครั้งแรกในการต่อสู้นอกประเทศของพวกเขา และเป็นฝ่ายแพ้น็อกโดยมันฮูฟอีกครั้งภายในยกแรก หลังจากนั้นซังตุสได้ประกาศอำลาวงการไปสักระยะเบลลาตอร์เอ็มเอ็มเอ เบลลาตอร์เอ็มเอ็มเอ. ณ วันที่ 1 มีนาคม ค.ศ. 2016 มีการประกาศว่าซังตุสได้ร่วมลงนามสัญญาในหลายศึกของเบลลาตอร์เอ็มเอ็มเอ ซังตุสได้รับการเปิดตัวในรายการนี้เมื่อวันที่ 22 เมษายนในคู่หลักของศึกเบลลาตอร์ รุ่นเวลเตอร์เวต โดยเป็นฝ่ายชนะเบรนแนน วอร์ด ด้วยการให้อีกฝ่ายยอมจำนนในยกแรก และมีการตอบสนองอย่างรวดเร็ว ซังตุสได้ตกลงที่จะสู้กับซาด อะวอด ในศึกเบลลาตอร์ 154 ณ วันที่ 14 พฤษภาคมของปีเดียวกันนี้</doc>
