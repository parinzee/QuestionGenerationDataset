<doc id="281279" url="https://th.wikipedia.org/wiki?curid=281279" title="สุระ จันทร์ศรีชวาลา">สุระ จันทร์ศรีชวาลา สุระ จันทร์ศรีชวาลา หรือ สุระจันทร์ จันทร์ศรีชวาลา นักธุรกิจชาวไทยเชื้อสายอินเดีย ปัจจุบันเป็นประธานกรรมการบริษัท มิตรแท้ประกันภัย เคยเป็นเจ้าของบริษัทเงินทุนหลักทรัพย์และประกันภัยหลายแห่ง เช่น บริษัทเครดิตฟองซิเอร์ ยูนิโก้ บริษัทเงินทุนหลักทรัพย์มิตแลนด์ บริษัทเงินทุนหลักทรัพย์เชียงใหม่ทรัสต์ บริษัทไทยประสิทธิประกันภัย และเคยเป็นผู้ถือหุ้นใหญ่ธนาคารแหลมทอง ก่อนจะถูกคำสั่งของรัฐบาล ให้ยุบรวมกิจการเข้าเป็นส่วนหนึ่งของธนาคารรัตนสิน ในปี พ.ศ. 2541 สุระเติบโตจากครอบครัวไทยซิกข์ มีชื่ออินเดียว่า สุรอมัต ซิงห์ จบการศึกษาจากโรงเรียนอัสสัมชัญ ธุรกิจดั้งเดิมของครอบครัวมีอาชีพขายผ้า และสะสมที่ดินจนถือครองอสังหาริมทรัพย์ไว้เป็นจำนวนมาก ต่อมาได้ขยายไปสู่การพัฒนาที่ดิน และขยายไปสู่ธุรกิจไฟแนนซ์และบริการด้านการเงิน เป็นหนึ่งในกลุ่มนักธุรกิจใหม่ที่ได้รับฉายาว่า "สามสุ"</doc>
