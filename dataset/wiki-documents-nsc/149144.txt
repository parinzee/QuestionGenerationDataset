<doc id="149144" url="https://th.wikipedia.org/wiki?curid=149144" title="บลู">บลู บลู คือวงบอยแบนด์ จากอังกฤษ ประกอบด้วยสมาชิก 4 คน คือ ลี ไรอัน, ดันแคน เจมส์, อาโทนี่ คอสต้า และไซมอน เว็บบ์ ยอดขายของวงนี้มากกว่า 7 ล้านแผ่น ปัจจุบันได้แยกวงเพื่อทำงานดนตรีของแต่ละคนแล้ว แต่อย่างไรก็ตาม เมื่อวันที่ 12 กันยายน พ.ศ. 2550 เดอะวัน รายงานว่าทั้ง 4 คนอาจจะมีการจัดคอนเสิร์ตทัวร์ร่วมกัน และออกอัลบั้มใหม่ร่วมกันอีกครั้ง ซึ่งอาจจะออกในช่วงเทศกาลคริสต์มาสประวัติ ประวัติ. ในเดือนพฤษภาคม พ.ศ. 2544 วงบอยแบนด์ใหม่ได้ออกซิงเกิล จากวงบลู กับอันดับที่ 1 ของ 3 อัลบั้ม, 3 ซิงเกิล และ 2 รางวัล BRIT ยอดขายอัลบั้มกว่า 7 ล้านแผ่น และซิงเกิลกว่า 4 ล้านแผ่น บลูไม่ได้ประสบความสำเร็จเพียงแค่ในสหราชอาณาจักรเท่านั้น แต่ยังประสบความสำเร็จไปทั่วโลกอีกด้วย สมาชิกของวงประกอบไปด้วย ลี ไรอัน, ดันแคน เจมส์, อาโทนี่ คอสต้า และไซมอน เว็บบ์ "บลู" ออกจำหน่ายวิงเกิลแรกในเดือนพฤษภาคม พ.ศ. 2544 ในชื่อว่า "ออลไรซ์" เข้าสู่ชาร์ตซิงเกิลของสหราชอาณาจักรในอันดับที่ 4 และอยู่ในเพลงยอดนิยม 10 อันดับแรก ถึง 5 สัปดาห์ และซิงเกิลถัดมาอีก 2 ซิงเกิล "ทูโคลส" และ "อิฟยูคัมแบ็ก" เป็นซิงเกิลที่ได้รับความนิยมมาก ขึ้นสู่อันดับที่ 1 ในชาร์ตและยอดขายต่อซิงเกิลมากกว่า 200,000 แผ่น ต่อจากนั้น บลูก็ได้ออกอัลบั้มของพวกเขา "ออลไรซ์" เป็นอัลบั้มแรก ซึ่งใช้ชื่อเดียวกับซิงเกิลแรกของพวกเขา ยอดขายกว่า 1.5 ล้านแผ่นในสหราชอาณาจักร และขึ้นสู่ชาร์ตถึง 23 สัปดาห์ อันดับสูงสุดคืออันดับที่ 1 รางวัลที่ได้รับจากก้าวแรกในการออกอัลบั้มนี้ คือ "นักร้องใหม่ยอดเยี่ยม" จากงานประกาศรางวัล BRIT 2002 , "นักร้องใหม่ยอดเยี่ยม" ในรางวัล Smash Hits และ "ซิงเกิลยอดเยี่ยม" "นักร้องใหม่ยอดเยี่ยม" และ "นักร้องป๊อปยอดเยี่ยม" ในงานประกาศรางวัล Capital FM ในเดือนมีนาคม พ.ศ. 2545 เพลงของพวกเขาเข้าสู่ชาร์ตยอดนิยม 10 อันดับด้วย 4 ซิงเกิลจากอัลบั้ม "ออลไรซ์", "ฟลายบายทู" เพลงได้รับการพิสูจน์ถึงการได้รับความนิยมอย่างมากในชาร์ตแอร์เพล ขึ้นสู่อันดับที่ 1 ในชาร์ตแอร์เพลอย่างเป็นทางการ หลังจากการจัดคอนเสิร์ตทัวร์ทั่วโลก ในเดือนพฤศจิกายน พ.ศ. 2545 บลูก็ได้ออกอัลบั้มใหม่ในชื่อว่า "วันเลิฟ" ซึ่งเป็นอัลบั้มเพลงแนวอาร์แอนบีกึ่งป๊อป ในอัลบั้มนี้ได้นักประพันธ์เพลงและผู้อำนวยการสร้างชื่อดังมาร่วมงาน อัลบั้มนี้ขึ้นสู่ชาร์ตในสหราชอาณาจักรในอันดับที่ 1 ยอดขายกว่า 1.3 ล้านแผ่นทั่วสหราชอาณาจักร และ 2.7 ล้านแผ่นทั่วโลก เพลงโดดเด่นในอัลบั้มนี้คือ "วันเลิฟ" ขึ้นสู่ชาร์ตอันดับที่ 1 เป็นซิงเกิลที่ 2 ของบลู ตามด้วยซิงเกิลที่ร้องร่วมกับเอลตัน จอห์น ซึ่งนำเพลงในปี พ.ศ. 2519 มาขับร้องใหม่ "ซอรี่ซีมทูบีเดอะฮาร์ทเดสเวิร์ด" ออกวางขายในเดือนธันวาคม พ.ศ. 2545 และขึ้นสู่ชาร์ตอันดับที่ 1 ในสหราชอาณาจักร ทำให้วงบลูมีซิงเกิลที่ขึ้นอันดับ 1 เป็นซิงเกิลที่ 3 บลูจบในปี พ.ศ. 2545 กับการประสบความสำเร็จอย่างล้นหลาม และได้รับรางวัลอย่างมากมาย อาทิ "การแสดงป๊อปยอดเยี่ยม" จากงานรางวัล TOTP 2002 และ "วงดนตรีสหราชอาณาจักรยอดเยี่ยม" และ "การแสดงสดยอดเยี่ยม"ในงานประกาศรางวัล Smash Hits ปี 2002 และได้รับการเสนอชื่อเข้าชิง "วงดนตรียอดเยี่ยม" ในนิตยสาร Heat ,Hot Stars และโพล Daily Star ท้ายปีผลงานของบลูอัลบั้มผลงานของบลู. อัลบั้ม. - สตูดิโออัลบั้ม - All Rise (2001) - One Love (2002) - Guilty (2003) - Roulette (2013) - Colours (2015) - อัลบั้มรวมเพลง - Best of Blue (2004) - 4Ever Blue (2005) - The Platinum Collection (2006) - The Collection (2007) - Ultimate Blue (2012)ซิงเกิล</doc>
