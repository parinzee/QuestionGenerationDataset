<doc id="210015" url="https://th.wikipedia.org/wiki?curid=210015" title="พระเจ้าเฟร์นันโดที่ 2 แห่งอารากอน">พระเจ้าเฟร์นันโดที่ 2 แห่งอารากอน พระเจ้าเฟรนานโดที่ 2, พระเจ้าเฟอร์ดินานด์ที่ 2 แห่งอารากอน หรือ พระเจ้าเฟอร์ดินานด์ที่ 5 แห่งคาสตีล (สเปน: Fernando II de Aragón, อังกฤษ: Ferdinand II of Aragon; 10 มีนาคม พ.ศ. 1995 - 23 มกราคม พ.ศ. 2059) เป็นกษัตริย์แห่งอารากอน (พ.ศ. 2022 - พ.ศ. 2059), กษัตริย์แห่งซิชิลี (พ.ศ. 2011 - พ.ศ. 2059) กษัตริย์แห่งเนเปิลส์ (พ.ศ. 2047 - พ.ศ. 2059) กษัตริย์แห่งวาเลนเซีย ซาร์ดิเนีย เคานท์แห่งบาร์เซโลนา, กษัตริย์แห่งคาสตีล (พระสวามีในพระราชินีนาถแห่งคาสตีล) (พ.ศ. 2017 - พ.ศ. 2047) และหลังจากนั้นก็เป็นกษัตริย์อย่างแท้จริงแต่แท้จริงแล้วผู้ที่ได้เป็นกษัตริย์แห่งคาสตีลคือพระธิดาของพระองค์ เจ้าหญิงโจแอนนาผู้วิปลาสพระราชประวัติการได้มาซึ่งพระอิศริยยศ พระราชประวัติ. การได้มาซึ่งพระอิศริยยศ. พระเจ้าเฟอร์ดินานด์เป็นพระโอรสในพระเจ้าจอห์นที่ 2 แห่งอารากอน (ผู้มีสายแห่งราชวงศ์ตรัสทามารา) กับพระมเหสีพระองค์ที่ 2 โจแอนนา แอนรีเควสชาวคาสตีล เจ้าชายเฟอร์ดินานด์ได้อภิเษกสมรสกับเจ้าหญิงอิซาเบลลาผู้เป็นพระขนิษฐาต่างพระมารดา และเป็นรัชทายาทสืบบัลลังก์ในพระเจ้าเฮนรีที่ 4 แห่งคาสตีล อภิเษกสมรสในวันที่ 19 ตุลาคม พ.ศ. 2012 ที่เมืองวัลลาโดลิดและได้กลายเป็นกษัตริย์ที่เป็นพระสวามีในพระราชินีนาถแห่งคาสตีลเมื่อเจ้าหญิงอิซาเบลลาได้ครองราชบัลลังก์คาสตีลในปี พ.ศ. 2017 พระนางอิซาเบลลาจึงได้เข้าร่วมในสมาชิกราชวงศ์ตรัสทามารา กษัตริย์ทั้งสองต้องทำสงครามกลางเมืองกับเจ้าหญิงโจนแห่งคาสตีล พระธิดาในพระเจ้าเฮนรีที่ 4 แห่งคาสตีลและได้ชัยชนะอย่างรวดเร็ว เมื่องพระเจ้าเฟอร์ดินานด์ได้เป็นกษัตริย์แห่งอารากอนต่อจากพระบิดาในปี พ.ศ. 2022 มงกุฎแห่งคาสตีลและอารากอนได้รวมเป็นอันหนึ่งอันเดียวกันและได้ตั้งเป็นอาณาจักรขึ้นมาชื่อ เอสปันญา (สเปน) ซึ่งมาจากชื่อโบราณคือ ฮิสปาเนียแต่พอหลังจากศตวรรษที่ 18 อาณาจักรก็แยกออกจากกัน ในช่วงระยะเวลา 10 ปีแรกพระเจ้าเฟอร์ดินานด์ได้ร่วมกับพระนางอิซาเบลลาทำการรีคอนเควสตาที่ราชอาณาจักรกรานาดาที่มั่นที่สุดท้ายของชาวมุสลิมในคาบสมุทรไอบีเรียและสำเร็จในปีพ.ศ. 2035 ในปีเดียวกันได้เกิดพระราชกฤษฎีกาอาฮัมบราขึ้น ว่าด้วยการขับไล่ชาวยิวออกจากทั้งอาณาจักรคาสตีลและอารากอน และคริสโตเฟอร์ โคลัมบัสได้ไปสำรวจโลกใหม่ โดยสนธิสัญญาแห่งทอร์เดซิลลาสได้ทำข้อตกลงเรื่องดินแดนโพ้นมหาสมุทรแอตแลนติก ระหว่างโปรตุเกสและคาสตีล ในบันทึกของพระเจ้าเฟอร์ดินานด์ได้เขียนถึงการโต้เถียงในการครอบครองอิตาลีกับกษัตริย์ฝรั่งเศส ความขัดแย้งครั้งนี้ก่อให้เกิดสงครามอิตาลี ในปี พ.ศ. 2037 พระเจ้าชาล์สที่ 8 แห่งฝรั่งเศสได้ยกทัพบุกอิตาลีและขับไล่พระเจ้าอัลฟองโซที่ 2 แห่งเนเปิลส์(พระญาติของพระเจ้าเฟอร์ดินานด์) จากบัลลังก์แห่งเนเปิลส์ พระเจ้าเฟอร์ดินานด์และจักรพรรดิมักซีมีเลียนที่ 1 แห่งจักรวรรดิโรมันอันศักดิ์สิทธิ์ได้เข้าขับไล่ฝรั่งเศสออกไปและได้แต่งตั้งพระโอรสของพระเจ้าอัลฟองโซคือ เฟอร์ดินานด์ได้ครองราชย์ต่อไป เมื่อการสวรรคตของพระเจ้าเฟอร์ดินานด์ที่ 2 แห่งเนเปิลส์ ทำให้บัลลังก์ไปอยู่กับพระปิตุลา พระเจ้าเฟรเดริกที่ 4 แห่งเนเปิลส์ พระเจ้าเฟอร์ดินานด์ได้เห็นด้วยกับการสืบบัลลังก์ของรัชทายาทของพระเจ้าชาล์สที่ 8 คือพระเจ้าหลุยส์ที่ 12 แห่งฝรั่งเศสผู้ได้ถือสิทธิ์ในดัชชีแห่งมิลาน นายพลของพระเจ้าเฟอร์ดินานด์คือ กอนซาโล เฟอร์นันเดส เดอ คอร์โดบา ได้ยึดเนเปิลส์จากฝรั่งเศสสำเร็จในปี พ.ศ. 2047 พระองค์จึงได้เป็นกษัตริย์แห่งเนเปิลส์ยุคหลังจากพระนางอิซาเบลลา ยุคหลังจากพระนางอิซาเบลลา. หลังจากสมเด็จพระราชินีนาถอิซาเบลลาที่ 1 แห่งคาสตีลพระมเหสีเสด็จสวรรคต ราชบัลลังก์ของพระนางได้ตกอยู่แก่พระธิดาคือ เจ้าหญิงโจแอนนา พระเจ้าเฟอร์ดินานด์ได้ขึ้นเป็นผู้สำเร็จราชการแทนในช่วงที่พระธิดาอยู่ที่เนเธอร์แลนด์กับพระสวามีคืออาร์คดยุคฟิลิป พระเจ้าเฟอร์ดินานด์พยายามที่จะครอบครองตำแหน่งผู้สำเร็จราชการให้ได้นานที่สุดแต่ชนชั้นสูงในคาสตีลไม่ยินยอมและให้พระเจ้าฟิลิปมาแทนพระองค์ หลังจากพระเจ้าฟิลิปเสด็จสวรรคตในปี พ.ศ. 2049 และด้วยพระนางโจแอนนาเริ่มมีพระจิตไม่ปกติและพระโอรสของพระนางคือชาลส์แห่งเจนท์ยังมีพระชันษาเพียง 6 ชันษา ทำให้พระเจ้าเฟอร์ดินานด์กลับคืนสู่พระยศเดิมอีกครั้งหนึ่ง พระเจ้าเฟอร์ดินานด์ทรงไม่เห็นด้วยกับแนวทางการปกครองของพระเจ้าฟิลิป ในปี พ.ศ. 2048 พระองค์ได้อภิเษกสมรสใหม่กับเจอร์เมนแห่งฟออิกซ์ซึ่งเป็นพระนัดดาของพระเชษฐภคินีต่างมารดาคือ สมเด็จพระราชินีนาถเอเลนอร์แห่งนาวาร์ซึ่งหวังว่าจะมีทายาทในการครอบครองอาณาจักรคาสตีลและอารากอน รวมทั้งนาวาร์ พระโอรสของพระเจ้าเฟอร์ดินานด์ที่เกิดจากนางเอลดอนซา ลูอิส เด อิบอร์เร อเลมานีแห่งเคอร์เวราผู้เป็นพระสนมคืออัลฟองโซ เดอ อารากอนต่อมาได้เป็นอาร์คบิชอปแห่งซาราโกซาและพระธิดาคือโจแอนนาได้สมรสกับเบอร์นาดิโน เดอ วาซโก ดยุคแห่งแฟเรียซ ในปีพ.ศ. 2051 เกิดสงครามที่อิตาลีในการต่อต้านสาธารณรัฐเวนิซและผู้ที่ทรงอำนาจในคาบสมุทรอิตาลี พระเจ้าหลุยส์ที่ 12,พระเจ้าเฟอร์ดินานด์,จักรพรรดิแมกซิมิเลียน และสมเด็จพระสันตะปาปาจูเลียสที่ 2ได้ร่วมกันโจมตีสภาแห่งแคมไบร์ ฝรั่งเศสได้ชัยชนะในการสู้รบกับเวนิสในศึกแอกนาเดลโล สภาแห่งแคมไบร์ล่มสลาย สันตะปาปาและพระเจ้าเฟอร์ดินานด์ได้หวาดระแวงฝรั่งเศสและร่วมกันต่อต้านฝรั่งเศส ในเดืองพฤศจิกายน พ.ศ. 2054 พระเจ้าเฟอร์ดินานด์และพระสวามีของพระธิดาคือ พระเจ้าเฮนรีที่ 8 แห่งอังกฤษได้ลงนามสนธิสัญญาเวสต์มินสเตอร์ร่วมกันต่อต้านฝรั่งเศส ในต้นปีพระเจ้าเฟอร์ดินานด์ได้ครอบครองดินแดนทางใต้กว่าครึ่งของราชอาณาจักรนาวาร์ซึ่งเป็นของฝรั้งเศส ทางคริสตจักรของสันตะปาปาประสบความสำเร็จในอิตาลีและได้ผลักดันฝรั่งเศสจากมิลาน และได้ฟื้นฟูราชวงศ์สฟอร์ตาโดยการหย่าศึกในปี พ.ศ. 2056 อย่างไรก็ตาม 2 ปีถัดมาฝรั่งเศสก็ได้ครอบครองมิลาน พระเจ้าเฟอร์ดินานด์เสด็จสวรรคตในปี พ.ศ. 2059พระราชวงศ์ พระราชวงศ์. พระเจ้าเฟอร์ดินานด์กับนางเอลดอนซา ลูอิส เด อิบอร์เร อเลมานีแห่งเคอร์เวราพระสนมผู้สูงศักดิ์แห่งเคอร์เวรามีพระโอรสและพระธิดาดังนี้- อัลฟองโซ (พ.ศ. 2013 - 2063) เป็นพระราชาคณะแห่งสเปน,อาร์คบิชอปแห่งซาราโกซา และอุปราชแห่งอารากอน - โจแอนนา (ช่วงพระชนม์ชีพไม่เป็นที่ทราบแน่ชัด) สมรสกับเบอร์นาดิโน เดอ วาซโกดยุคแห่งแฟเรียซ ขุนนางชั้นสูงแห่งสเปน พระเจ้าเฟอร์ดินานด์กับสมเด็จพระราชินีนาถอิซาเบลลาที่ 1 แห่งคาสตีลมีพระโอรสธิดารวม 5 พระองค์คือ- เจ้าหญิงอิซาเบลลาแห่งอัสตูเรียส(พ.ศ. 2013 - 2041) เป็นเจ้าหญิงแห่งอัสตูเรียส (พ.ศ. 2040 - 2041) อภิเษกสมรสครั้งแรกกับเจ้าชายอัลฟองโซแห่งโปรตุเกสหลังจากเจ้าชายสิ้นพระชนม์ ได้อภิเษกสมรสกับพระญาติของเจ้าชายคือ พระเจ้าเอ็มมานูเอลที่ 1 แห่งโปรตุเกส เจ้าหญิงอิซาเบลลาสิ้นพระชนม์หลังจากให้กำเนิดพระโอรสคือ ไมเคิลแห่งแพส ซึ่งสิ้นพระชนม์เมื่อพระเยาว์เช่นกัน - เจ้าชายฮวนแห่งอัสตูเรียส (พ.ศ. 2021 - 2040) เป็นเจ้าชายแห่งอัสตูเรียส (พ.ศ. 2021 - 2040) อภิเษกสมรสกับเจ้าหญิงมาร์กาเร็ตแห่งฮับบูร์ก เจ้าชายสิ้นพระชนม์ด้วยวัณโรค บุตรของพระองค์ก็สิ้นพระชนม์เมื่อคลอด - เจ้าหญิงโจแอนนาผู้วิปลาส (พ.ศ. 2022 - 2098) เป็นเจ้าหญิงแห่งอัสตูเรียส (พ.ศ. 2043 - 2047) อภิเษกสมรสกับเจ้าชายฟิลิปรูปงามและเป็นพระมารดาของจักรพรรดิคาร์ลที่ 5 แห่งจักรวรรดิโรมันอันศักดิ์สิทธิ์ถูกพระบิดาขังในทอร์เดอซิลลาส พระนางทรงดำรงพระชนม์ชีพจนถึงรุ่นพระนัดดาคือพระเจ้าฟิลิปที่ 2 แห่งสเปน - สมเด็จพระราชินีมาเรียแห่งอารากอนและคาสตีล (พ.ศ. 2025 - 2060) พระนางอภิเษกสมรสกับพระเจ้าเอ็มมานูเอลที่ 1 แห่งโปรตุเกสพระนางเป็นพระมารดาของพระเจ้าจอห์นที่ 3 แห่งโปรตุเกสและพระคาร์ดินันด์-กษัตริย์คือ พระเจ้าเฮนรีที่ 1 แห่งโปรตุเกส - สมเด็จพระราชินีแคเทอรีนแห่งอารากอน (พ.ศ. 2028 - 2079) อภิเษกสมรสครั้งแรกกับเจ้าชายอาเทอร์แห่งเวลส์พระโอรสในพระเจ้าเฮนรีที่ 7 แห่งอังกฤษและหลังจากเจ้าชายสวรรคต พระนางได้อภิเษกสมรสกับเฮนรีดยคคแห่งยอร์กพระอนุชาในเจ้าชายอาเทอร์ซึ่งต่อมาคือ พระเจ้าเฮนรีที่ 8 แห่งอังกฤษพระนางได้กลายเป็นสมเด็จพระราชินีแห่งอังกฤษและเป็นพระมารดาในสมเด็จพระราชินีนาถแมรีที่ 1 แห่งอังกฤษ (แมรีผู้กระหายเลือด) ในปี พ.ศ. 2076 พระนางได้ถูกถอดถอนออกจากตำแหน่งพระราชินีโดยพระเจ้าเฮนรีได้แตกหักกับสันตะปาปาและตั้งนิกายคริสตจักรแห่งอังกฤษเนื่องจากพระสันตะปาปาไม่ยอมหย่าให้พระเจ้าเฮนรีที่ต้องการสมรสกับแอนน์ โบลีน พระเจ้าเฟอร์ดินานด์กับสมเด็จพระราชินีเจอร์เมนแห่งฟออิกซ์พระนัดดาในพระเจ้าหลุยส์ที่ 12 แห่งฝรั่งเศสมีพระโอรส 1 พระองค์คือ- จอห์น (พ.ศ. 2052 สิ้นพระชนม์ในเวลาไม่กี่ชั่วโมงต่อมา) พระเจ้าเฟอร์ดินานด์กับสตรีคนอื่นๆ มีบุตรดังนี้- อัลฟองโซ (พ.ศ. 2013 - 2073) กับนางลุยซ่า เดอ เอสทาดา - มิเกล เฟอร์นันเดส อัศวินแห่งกรานาดา (พ.ศ. 2038 - 2118) เป็นบุตรของ อิซาเบลแห่งกรานาดาซึ่งเป็นธิดาของสุลต่านบออับดิล - มาเรีย (ช่วงพระชนม์ชีพไม่เป็นที่ทราบแน่ชัด) แม่ชีในคอนเวนต์หลวงแห่งพระแม่แห่งเกรซที่อาวิลา - มาเรีย เดอ อารากอน แม่ชีคอนเวนต์ออกัสติเนียนแห่งพระแม่อันศักดิ์สิทธิ์ที่ตอร์เรส ดิสชาร์เกส</doc>
