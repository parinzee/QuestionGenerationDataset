<doc id="730123" url="https://th.wikipedia.org/wiki?curid=730123" title="โรงพยาบาลนครปฐม">โรงพยาบาลนครปฐม โรงพยาบาลนครปฐม เป็นโรงพยาบาลของรัฐ  ตั้งอยู่เลขที่ 196 ถนนเทศา ตำบลพระปฐมเจดีย์ อำเภอเมืองนครปฐม จังหวัดนครปฐม แต่เดิมเป็นโรงพยาบาลในสังกัดกรมการแพทย์ กระทรวงสาธารณสุข เปิดให้บริการตั้งแต่ปี พ.ศ. 2495ประวัติ ประวัติ. แต่เดิมโรงพยาบาลนครปฐม ตั้งอยู่บนถนนหลังพระ ตำบลพระปฐมเจดีย์ อำเภอเมืองนครปฐม จังหวัดนครปฐม เป็นย่านชุมชนที่มีความหนาแน่น มีเนื้อที่ประมาณ 13 ไร่เศษ เป็นทรัพย์สินส่วนของ เทศบาลเมืองนครปฐม อาคารบริการมีเพียง ตึกอำนวยการชั้นเดียว 1 หลัง เรือนผู้ป่วยสามัญ และตึกสงฆ์อาพาธ 3 หลัง ในปี 2505 นายพล วงศาโรจน์ ผู้ว่าราชการจังหวัดนครปฐม นายมานิตย์ พงษ์ไพบูลย์ ผู้อำนวยการโรงพยาบาลนครปฐม แลข้าราชการ พ่อค้า ประชาชน ร่วมกันวางโครงการย้ายโรงพยาบาล ไปยังสถานที่ๆ เหมาะสมกว่า ด้วยการสนับสนุนจากเงินงบประมาณของรัฐ เงินบริจาคสมทบจากภาคเอกชนและประชาชนทั่วไป จำนวน 7,245,899.50 บาท ต่อมาในปี 2506-2509 ได้ดำเนินการก่อสร้าง โรงพยาบาลแห่งใหม่ บริเวณหน้าโรงเรียนพระปฐมวิทยาลัย ซึ่งแต่เดิมเป็นที่ราชพัสดุในความดูแลของกระทรวงศึกษาธิการ จนแล้วเสร็จในวันที่ 11 มีนาคม 2509 ฯพณฯ นายกรัฐมนตรี จอมพลถนอม กิตติขจร ได้ทำพิธีเปิดโรงพยาบาลแห่งนี้</doc>
