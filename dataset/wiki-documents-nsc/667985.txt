<doc id="667985" url="https://th.wikipedia.org/wiki?curid=667985" title="ฟุตบอลหญิงทีมชาติสวีเดน">ฟุตบอลหญิงทีมชาติสวีเดน ฟุตบอลหญิงทีมชาติสวีเดน (; ) เป็นตัวแทนของประเทศสวีเดนในการแข่งขันฟุตบอลหญิงอย่างเป็นทางการ โดยทีมชาติสวีเดนได้ชนะการแข่งฟุตบอลหญิงชิงแชมป์แห่งชาติยุโรปในปี ค.ศ. 1984 ความสำเร็จยังไม่ได้มีเพียงเท่านั้น ทีมนี้ยังได้ตำแหน่งรองชนะเลิศอันดับ 1 จากการแข่งขันฟุตบอลโลกหญิง 2003 รวมถึงได้ตำแหน่งรองชนะเลิศการแข่งขันฟุตบอลหญิงชิงแชมป์แห่งชาติยุโรป 1987, 1995 และ 2001 ตลอดจนเข้าร่วมการแข่งขันกีฬาโอลิมปิกสามสมัย, ฟุตบอลโลกหญิงสี่สมัย ตลอดจนฟุตบอลหญิงชิงแชมป์แห่งชาติยุโรปถึงเจ็ดสมัย นอกจากนี้ ฟุตบอลหญิงทีมชาติสวีเดนยังได้รองชนะเลิศ อันดับ 2 ในการแข่งขันฟุตบอลโลกหญิง 2011 ในการแข่งขันฟุตบอลโลกหญิง 2003 เมื่อครั้งที่ได้ตำแหน่งรองชนะเลิศ ทีมนี้ได้รับการจับตามองมากที่สุดในประเทศสวีเดนสำหรับปีนั้น โดยลอตตา ฟีลีน ได้รับการยกให้เป็นผู้ทำประตูสูงสุดในประวัติศาสตร์ของประเทศสวีเดน โดยสามารถทำได้ถึง 73 ประตู ซึ่งฟีลีน สามารถทำผลงานแซงสถิติของฮานนา ยุงไบก์ ซึ่งเคยทำไว้ที่ 72 ประตู เมื่อครั้งที่ได้พบกับฟุตบอลหญิงทีมชาติเยอรมนี ณ วันที่ 29 ตุลาคม ค.ศ. 2014 ส่วนนักฟุตบอลที่ลงแข่งมากที่สุดคือเธเลส แควกรอน ที่ลงแข่งถึง 200 ครั้ง และทีมนี้มีผู้ฝึกสอนคือโธมัส เดนนาร์บี ซึ่งเข้าทำหน้าที่ในช่วงปี ค.ศ. 2005 ถึง 2012 และเพีย ซุนด์ฮาแก ที่เข้าร่วมทีมในปี ค.ศ. 2012 หลังจากที่เคยพาทีมสหรัฐอเมริกาชนะรางวัลเหรียญทองโอลิมปิกที่กรุงลอนดอน โดยข้อสัญญาของซุนด์ฮาแกมีผลในเดือนธันวาคม ค.ศ. 2012 หลังจากชนะการแข่งขันฟุตบอลหญิงในโอลิมปิกฤดูร้อน 2008 รอบคัดเลือก เมื่อครั้งที่พบกับฟุตบอลหญิงทีมชาติเดนมาร์ก ทีมนี้ก็สามารถผ่านเข้าสู่การแข่งฟุตบอลในโอลิมปิก 2008 ทางคณะกรรมการโอลิมปิกแห่งประเทศสวีเดนจึงได้อนุมัติเพิ่มงบการลงทุนให้แก่ทีมหญิง ซึ่งงบใหม่ที่ได้รับเป็นจำนวนถึงกว่าหนึ่งล้านโครนาสวีเดน (หรือประมาณ 150,000 ดอลลาร์สหรัฐ) สำหรับทีม และ 150,000 โครนาสวีเดน (หรือประมาณ 25,000 ดอลลาร์สหรัฐ) ต่อผู้เล่นสำหรับการพัฒนาสมรรถภาพทางกาย โดยทุนใหม่นี้ได้เพิ่มขึ้นเกือบ 100 เปอร์เซ็นต์ของกองทุนฤดูกาล 2005 และ 2006</doc>
