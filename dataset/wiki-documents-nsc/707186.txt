<doc id="707186" url="https://th.wikipedia.org/wiki?curid=707186" title="ปัญหาสิ่งแวดล้อมในประเทศอินเดีย">ปัญหาสิ่งแวดล้อมในประเทศอินเดีย มีปัญหาสิ่งแวดล้อมในประเทศอินเดียหลายด้าน ทั้งมลพิษทางอากาศ, มลพิษทางน้ำ, ขยะ และมลพิษของสภาพแวดล้อมทางธรรมชาติ ต่างเป็นปัญหาที่ท้าทายทั้งหมดของประเทศอินเดีย สถานการณ์เลวร้ายเหล่านี้เคยเกิดขึ้นระหว่างปี ค.ศ. 1947 ไปจนถึง 1995 ต่อมา ได้มีการเก็บรวบรวมข้อมูลและการศึกษาการประเมินสภาพแวดล้อมของผู้เชี่ยวชาญแห่งธนาคารโลกระหว่างปี ค.ศ. 1995 จนถึง 2010 โดยมีการเผยว่า อินเดียเป็นหนึ่งในประเทศที่มีการพัฒนาในการแก้ไขปัญหาสิ่งแวดล้อมและการปรับปรุงคุณภาพสิ่งแวดล้อมได้เร็วที่สุดในโลก ประเทศอินเดียยังมีเวลาที่ยาวนานในการเข้าถึงคุณภาพของสิ่งแวดล้อมเช่นเดียวกับความสุขของผู้คนในเศรษฐกิจที่ได้พัฒนาแล้ว และมลพิษที่เหลืออยู่ยังคงเป็นสิ่งท้าทายสำคัญของประเทศอินเดีย ทั้งนี้ ปัญหาสิ่งแวดล้อมเป็นหนึ่งในสาเหตุหลักของการเกิดโรค, ปัญหาสุขภาพ และผลกระทบต่อการดำรงชีวิตในระยะยาวสำหรับประเทศอินเดียประวัติ ประวัติ. ในคัมภีร์ธรรมศาสตร์ยัชนวัลย์ของอินเดีย ได้มีข้อเสนอแนะที่ได้รับการเขียนขึ้นก่อนศตวรรษที่ 5 ถึงการห้ามตัดต้นไม้และการลงโทษที่กำหนดไว้สำหรับการกระทำดังกล่าว ส่วนอรรถศาสตราของโกติลยา ซึ่งเขียนในสมัยโมริยะ ได้มีการย้ำถึงความจำเป็นในการบริหารงานป่าไม้ รวมถึงเมื่อครั้งที่พระเจ้าอโศกเสด็จทางไกล ได้มีการสร้างเสาอโศกที่แสดงให้เห็นถึงพระวิสัยทัศน์ของพระองค์ เกี่ยวกับการรักษาสิ่งแวดล้อมและความหลากหลายทางชีวภาพ</doc>
