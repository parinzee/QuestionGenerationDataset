<doc id="126302" url="https://th.wikipedia.org/wiki?curid=126302" title="พิง ลำพระเพลิง">พิง ลำพระเพลิง พิง ลำพระเพลิง คือฉายา หรือนามปากกาของ ภูพิงค์ พังสอาด นักเขียน นักแสดงและผู้กำกับภาพยนตร์ ผู้มีอารมณ์ขันแต่ชีวิตจริงของ พิง ทำมาแล้วหลายอย่าง ตั้งแต่คนนำเสียงปรบมือให้กับรายการเกมโชว์, นักแสดงละครใบ้ในฐานะปรัศนีย์ประจำรายการเกมโชว์, ฝ่ายอาร์ทในโรงงานขนม, เขียนบทภาพยนตร์-ละคร, ผู้กำกับการแสดง หรือแม้กระทั่งเป็นพนักงานล้างจานในประเทศสหรัฐอเมริกาประวัติ ประวัติ. พิง เกิดเมื่อวันที่ 24 กันยายน พ.ศ. 2509 ร่ำเรียนและจบการศึกษาจาก คณะออกแบบ แผนกพาณิชยศิลป์ เพาะช่าง ชีวิตในวัยเด็กของเขาลำบากไม่น้อย เนื่องจากบ้านแตกและพ่อแม่แยกทางกัน พิง ลำพระเพลิง คือเพื่อนรุ่นพี่ที่สนิทกันกับ โน้ส อุดม แต้พานิช ที่เป็นรุ่นน้องจากรั้วแดง-ดำ เพาะช่าง ในช่วงชีวิตนึงทั้ง 2 คนเคยเช่าห้องและใช้ชีวิตอยู่ด้วยกัน ใครจะเชื่อว่าเขาเคยโดนไล่ออกจากงานที่ทำที่แรกหลังจากเรียนจบ คือ โรงงานทำขนม ที่เขารับหน้าที่เป็นพนักงานออกแบบแพ็คเกจ ด้วยสาเหตุไม่น่าเชื่อบางประการ คือ การขโมยขนมของบริษัทกลับเอาไปกินที่บ้าน หลังจากตกงาน พิง แบกเป้ไปเปิดร้านขายของอยู่ที่สัตหีบ กะใช้ชีวิตเท่ ๆ แบบตัวละครในเรื่อง "พันธุ์หมาบ้า" ของ ชาติ กอบจิตติ ที่เขาหลงใหล จนกระทั่งได้พบกับหญิงสาวที่เขารักและแต่งงานกันที่นั่น ต่อมา โน้ส อุดม แต้พานิช ได้แวะมาเที่ยวที่ร้าน และได้เอ่ยปากชวน พิง ไปทำงานด้วยกันที่ หนังสือไปยาลใหญ่งานเขียน งานเขียน. พิง เป็นนักเขียนอารมณ์ดี ได้สะสมประสบการณ์มาจากการทำงานกับ สำนักศิษย์สะดือ และ หนังสือไปยาลใหญ่ ร่วมรุ่นกับคนดังหลาย ๆ คน เช่น ประภาส ชลศรานนท์, ศุ บุญเลี้ยง, กาเหว่า-ชลลดา เตียวสุวรรณ (เพลงดาบแม่น้ำร้อยสาย) , โน้ส อุดม แต้พานิช โดยช่วงนั้น พิง รับหน้าที่จัดวางอาร์ตของหนังสือควบคู่ไปกับการเขียนบทความ เรื่องสั้น ...พิง กล่าวว่าได้รับแรงบันดาลใจการเขียนหนังสือจาก ศุ บุญเลี้ยง เนื่องด้วย พิง รักการเขียนหนังสือมาก ต่อมาจึงตัดสินใจออกมาตั้งสำนักพิมพ์เอง โดยตั้งชื่อว่า "สำนักพิมพ์พิลาไลย" เพื่อพิมพ์พอกเก็ตบุคส์ผลงานของตัวเองออกมา และคิดว่าน่าจะขายได้เหมือนกับหนังสือเล่มแรกชีวิต "แกงไก่ล้างโลก" ที่ สำนักศิษย์สะดือ จัดพิมพ์ให้ แต่ปรากฏว่าเป็นก้าวย่างที่ผิดพลาด เจ๊งสนิท เขาหมดตัวเป็นหนี้ทันที 5 แสนบาท และต้องตั้งต้นกับชีวิตใหม่ พิงตัดสินใจขายบ้าน ขายรถ เดินทางไปอเมริกากับภรรยา เพื่อทำงานล้างจานใช้หนี้ทั้งหมดเป็นเวลา 2 ปี ก่อนจะกลับเมืองไทย และเริ่มต้นเส้นทางของตัวเองใหม่อีกครั้ง โดยเริ่มต้นไปสมัครเข้าวงการบันเทิง เล่นเป็นตัวประกอบก๊อกแก๊กที่ไม่มีใครจำได้ แต่จังหวะและโอกาสทำให้เขาได้เขียนบทละครโทรทัศน์เรื่องแรก คือ "ขบวนการสู้ผีไม่มีถอย" ออกอากาศตอนกลางวันทางช่อง 3 โดย อรุโณชา ภาณุพันธ์ แห่งบรอดคาสต์ฯ เป็นผู้ที่ให้โอกาสกับ พิง และผลงานการเขียนบทละครโทรทัศน์เรื่องต่อมาคือ "ซึมน้อยหน่อย กะล่อนมากหน่อย" ฮิตถล่มทลาย ก่อนที่เขาจะกลายมาเป็นนักเขียนตลกมีชื่อ, นักเล่าเรื่องขบขันในรายการ ตีสิบ, พิธีกร, สแตนอัพคอมิดี้, นักเขียนบทและผู้กำกับละครโทรทัศน์ ที่ที่ถูกจัดให้วางอยู่ในอันดับต้น ๆ ของประเทศที่บรรดาผู้จัดยกย่องให้เป็น 1 ใน 10 นักเขียนบทละครโทรทัศน์มือทอง ในเวลาต่อมา ปัจจุบัน พิง ลำพระเพลิง ประกอบอาชีพเป็น นักเขียนบทและผู้กำกับภาพยนตร์ โดยผลงานภาพยนตร์ ได้แก่ โคตรรักเอ็งเลย (ปี 2549) คนหิ้วหัว (ปี 2550) ฝันโคตรโคตร (ปี 2552) ฟ้าแก้มโต (ปี 2557) และ Operation Mekong (ภาพยนตร์จีน ปี 2559)ผลงานบทละคร และการกำกับการแสดงผลงาน. บทละคร และการกำกับการแสดง. - 2540 ปลื้ม (ช่อง 3) - 2540 ซึมน้อยหน่อย กะล่อนมากหน่อย (ช่อง 3) - 2542 น้ำตาลใกล้มด (ช่อง 7) - 2542 รักสุดท้ายที่ปลายฟ้า (ช่อง 3) - 2543 เขาวานให้หนูเป็นสายลับ (ช่อง 3) - 2543 น้ำใสใจจริง (ช่อง 3) - 2544 พี่เลี้ยงกึ่งสำเร็จรูป (ช่อง 3) - 2545 กระท่อมแสงเงิน (ช่อง 3) - 2545 นังเหมียวย้อมสี (ช่อง 3) - 2545 ผู้กองยอดรัก ยอดรักผู้กอง (ช่อง 3) - 2547 นางสาวจริงใจ กับ นายแสนดี (ช่อง 7) - 2547 คู่กรรม (ช่อง 3) - 2547 คู่กรรม 2 (ช่อง 3) - 2548 รักของนายดอกไม้ (ช่อง 3) - 2548 สะใภ้ทอร์นาโด (ช่อง 7) - 2549 แก่นกะลา (ช่อง 7) - 2550 อภิมหึมามหาเศรษฐี (ช่อง 7) - 2550 หนุ่มผมยาว สาวโปงลาง (ช่อง 7) - 2551 คู่ปั่น คู่ป่วน (ช่อง 7) - 2551 ตลาดน้ำดำเนิน ภาค 2 (ช่อง 7) - 2551 อุบัติรักข้ามขอบฟ้า (ช่อง 9) - 2552 ดอกบัวขาว (ช่อง 7) - 2553 ด้วยแรงอธิษฐาน (ช่อง 7) - 2553 เทพบุตรมายา เทพธิดาจำแลง (ช่อง 7) - 2554 4 รุ่น 4 วุ่น เดอะซีรีส์ (กำกับ) (ช่อง 9) - 2555 ฉันรักเธอนะ (ช่อง 7) - 2555 ลูกผู้ชายไม้ตะพด (ช่อง 7) - 2556 เงาะแท้แซ่ฮีโร่ (ช่อง 3) - 2556 กุหลาบไฟ (ช่อง 3) - 2556 Forward ท้าเวลา พลิกอนาคต (ช่อง 9) - 2557 หางเครื่อง (ช่อง 7) - 2558 บ้านศิลาแดง (ช่อง 7) - 2558 สภ.รอรัก (ช่อง 7) - 2558 ตะพดโลกันตร์ (ช่อง 7) - 2559 ตี๋ใหญ่ ดับ ดาว โจร (ช่อง โมโน ทเวนตี้ไนน์) - 2559 ขุนกระทิง (ช่อง 7) - 2559 แฝดล่องหน (ช่อง 7) - 2559 นางฟ้าเปื้อนฝุ่น (ช่อง 7) - 2559 หัวใจและไกปืน (ช่อง โมโน 29) - 2560 คู่ซ่ารสแซ่บ (ช่อง 7) - 2560 มือเหนือเมฆ (ช่อง 7) - 2561 ถิ่นผู้ดี (ช่อง 7) - 2561 แม่สื่อปากร้าย ผู้ชายรสจัด (ช่อง 7) - 2561 พชรมนต์ตรา (ช่อง 7) - 2561 แก้วกุมภัณฑ์ (ช่อง 3)โชว์โชว์. - One man show แสดงคนเดียว โปรดเอื้อเฟือแก่ เด็ก สตรี และพิง ลำพระเพลิง วันศุกร์ที่ 16 สิงหาคม รอบ 19.00 น. เสาร์ที่ 17 และอาทิตย์ที่ 18 สิงหาคม 2545 รอบ 14.00 น. และรอบ 19.00 น. ณ หอประชุมเมืองไทยประกันชีวิต - One man show เหยียบจมูก สถานที่แสดงโรงภาพยนตร์ สกาล่ารอบการแสดง วันศุกร์ที่ 3 สิงหาคม 2555 19.30 น. วันเสาร์ที่ 4 สิงหาคม 2555 13.30 น. / 19.30 น.ซีรีส์ซีรีส์. - เขยเดนตายปะทะแม่ยายโลกันต์ ช่อง 3 โดย dreamaholicผลงานหนังสือผลงานหนังสือ. - แหกปากก้องร้องเรียกหาว่ารักเธอ - ยอดมนุษย์สุดจริต - แกงไก่ล้างโลก - แกงไก่ล้างโลกแล้วฤๅไฉน - ตื่นเถิดชาวไทย - ตอแหลลงตับ - พรุ่งนี้ก็สายสะดือ - กระแดะขึ้นสมอง - แรดเข้าเส้นเลือด - One man show - สำเนาทะเบียบบ้า - รบปมด้อย - วัตถุทรงจำ - ฝันโคตร ๆผลงานภาพยนตร์ผลงานภาพยนตร์. - โคตรรักเอ็งเลย - คนหิ้วหัว - The Begin ฝันโคตร โคตร - สามย่าน - อาม่า - พยัคฆ์ร้ายส่ายหน้า (บทภาพยนตร์) - แสบสนิท ศิษย์ส่ายหน้า (บทภาพยนตร์) - โปงลางสะดิ้ง ลำซิ่งส่ายหน้า (บทภาพยนตร์) - อีส้มสมหวัง ชะชะช่า ภาค 2 (บทภาพยนตร์) - กองพันครึกครื้น ท.ทหารคึกคัก (บทภาพยนตร์) - ฟ้าแก้มโต - Opreation Mekongผลงานภาพยนตร์สั้นผลงานภาพยนตร์สั้น. - Dreamaholic Story Making คิดแล้วทำ - พิง ลำพระเพลิง (ภาพยนตร์สั้น) - Dreamaholic Story Making ต้มยำกุ้ง Kitchen - พิง ลำพระเพลิง (ภาพยนตร์สั้น) - Dreamaholic Story Making บันดาลศิลป์ - พิงลำพระเพลิง (ภาพยนตร์สั้น) - Dreamaholic Story Making ความฝันไม่มีตีนกา (ภาพยนตร์สั้น) - Dreamaholic Story Making อาตี๋ (เป็นภาพยนตร์สั้นที่มีเรื่องราวต่อจาก อาม่า ภาพยนตร์สั้นเฉลิมพระเกียรติ ฉายในโครงการ อัศจรรย์วันลอยคอ ของ ThaiPBS)งานกำกับภาพยนตร์งานกำกับภาพยนตร์. - โคตรรักเอ็งเลย - 2549 - คนหิ้วหัว - 2550 - ฝันโคตรโคตร - 2552 - สามย่าน - 2553 - อาม่า (หนังสั้น) - 2553 - อาตี๋ (หนังสั้น) - 2554 - ปอบหน้าปลวก - 2557</doc>
