<doc id="286786" url="https://th.wikipedia.org/wiki?curid=286786" title="ไอซ์คิวบ์">ไอซ์คิวบ์ โอ'เชีย แจ็กสัน () เป็นนักร้องแนวเวสต์โคสต์ฮิปฮอปอเมริกัน ใช้ชื่อในการแสดงบนเวที่ว่า ไอซ์คิวบ์ () ในระยะหลังเริ่มลดบทบาทการเป็นแรปเปอร์ลง หันไปเป็นนักแสดง นักเขียนบท และอำนวยการสร้างภาพยนตร์ แจ็กสันเกิดที่เซาท์ลอสแอนเจลิส ทางใต้ของลอสแอนเจลิส แคลิฟอร์เนีย เป็นลูกพี่ลูกน้องกับเทเรน เดลวอง โจนส์ (Del tha Funkee Homosapien) หนึ่งในสมาชิกเบื้องหลังวงกอริลลาซในยุคแรก แจ็กสันเริ่มงานดนตรีตั้งแต่ปี 1984 หลังจบไฮสคูล กับวงแร็ปชื่อ C.I.A. (1984-1987), N.W.A. (1986–1991) และ Da Lench Mob (1990-1995) และหันมาเป็นศิลปินเดี่ยว ต่อมาตั้งวงทริโอชื่อ Westside Connection (1996-2003) แจ็กสันยังเคยร่วมงานกับ ดร. เดร เดอะเกม นาส พับลิกเอเนมี แจ็กสันเริ่มงานแสดงครั้งแรกในปี 1991 จากเรื่อง Boyz n the Hood ร่วมกับคิวบา กูดิง จูเนียร์ แองเจลา บาสเซตต์ และลอว์เรนซ์ ฟิชเบิร์น และแสดงบทสมทบในอีกหลายเรื่อง เริ่มมีบทบาทเด่นใน Anaconda (1997), Three Kings (1999), Ghosts of Mars (2001), Torque (2004) ได้รับบทนำในภาพยนตร์แอ็คชั่น XXX: State of the Union (2005) รับบทนำและอำนวยการสร้างภาพยนตร์คอเมดี Are We There Yet? (2005) และภาคต่อ Are We Done Yet? (2007)</doc>
