<doc id="581836" url="https://th.wikipedia.org/wiki?curid=581836" title="มินะโมะโตะ โนะ โยะชิโตะโมะ">มินะโมะโตะ โนะ โยะชิโตะโมะ มินะโมะโตะ โนะ โยะชิโตะโมะ () (1123-11 กุมภาพันธ์ 1160) เป็นซะมุไรคนสำคัญในช่วงปลายยุค  เฮอัง  และเป็นบิดาของ  มินะโมะโตะ โนะ โยะริโตะโมะ  โชกุนคนแรกของญี่ปุ่นกบฏปีโฮเง็ง กบฏปีโฮเง็ง. ปี ค.ศ. 1156 เกิดความขัดแย้งกันขึ้นในราชสำนักระหว่างอดีต จักรพรรดิซุโตะกุ และ จักรพรรดิโกะ-ชิระกะวะ พระราชอนุชาทำให้ ตระกูลไทระ และ ตระกูลมินะโมะโตะ แตกเป็น 2 ฝ่ายคือ มินะโมะโตะ โนะ ทะเมะโยะชิ ผู้นำตระกูลและเป็นบิดาของโยะชิโตะโมะและ ไทระ โนะ ทะดะมะซะ อาของคิยะโมะริสนับสนุนอดีตจักรพรรดิโซะโตะกุส่วนโยะชิโตะโมะและ ไทระ โนะ คิโยะโมะริ ผู้นำตระกูลไทระสนับสนุนจักรพรรดิโกะ-ชิระกะวะซึ่งผลสุดท้ายแล้วฝ่ายสนับสนุนจักรพรรดิโกะ-ชิระกะวะได้ชัยชนะทำให้โยะชิโตะโมะต้องประหารทะเมะโยะชิส่วนคิโยะโมะริต้องประหารทะดะมะซะตามพระราชโองการขององค์จักรพรรดิหลังเสร็จศึกโยะชิโตะโมะกลับได้รับการปูนบำเหน็จให้เป็นแค่เจ้าเมืองชายแดนเล็กๆขณะที่คิโยะโมะริกลับได้เป็นถึงขุนนางใหญ่ในราชสำนักทำให้โยะชิโตะโมะไม่พอใจและกลายเป็นชนวนให้เกิด กบฏปีเฮจิ ขึ้นในเวลาต่อมากบฏปีเฮจิ กบฏปีเฮจิ. ใน ค.ศ. 1160 โยะชิโตะโมะซึ่งมีความแค้นจาก กบฏปีโฮเง็ง พอทราบว่า ภิกษุชินเซ ซึ่งเป็นเพื่อนรักของคิโยะโมะริได้เข้ามีอำนาจในราชสำนักจึงได้ร่วมมือกับผู้สำเร็จราชการจาก ตระกูลฟุจิวะระ เคลื่อนกองทัพเข้าสู่ นครหลวงเคียวโตะ พร้อมกับสังหารภิกษุชินเซและเผาพระตำหนักของอดีตจักรพรรดิโกะ-ชิระกะวะ อดีตจักรพรรดิ โกะ-ชิระกะวะ จึงมีบัญชาให้คิโยะโมะริรีบกลับมายังนครหลวงและเมื่อกลับมาถึงเขาจึงทำทียอมแพ้ต่อกองทัพ ของผู้สำเร็จราชการและโยะชิโตะโมะแต่เขาได้ล่อให้ทั้ง สองมายัง โระคุฮะระ ซึ่งเป็นจวนของคิโยะโมะริและ โจมตีจนแตกพ่ายไปผู้สำเร็จราชการถูกจับส่วนโยะชิโตะ โมะหนีรอดไปได้วาระสุดท้าย วาระสุดท้าย. เมื่อพ่ายแพ้ต่อกองทัพของคิโยะโมะริโยะชิโตะโมะจึง ตัดสินใจให้คนสนิทฆ่าเขาเสียส่วนคนสนิทหลังจาก สังหารเจ้านายแล้วจึงฆ่าตัวตายตามไป ทางด้านบุตรชายของโยะชิโตะโมะคนโตกับคนรองถูก สังหารส่วนโยะริโตะโมะก็ถูกเนรเทศไป  อิซุ </doc>
