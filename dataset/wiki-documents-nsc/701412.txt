<doc id="701412" url="https://th.wikipedia.org/wiki?curid=701412" title="วิลาสินี ขำศรีบุศ">วิลาสินี ขำศรีบุศ วิลาสินี ขำศรีบุศ (; ชื่อเล่น: ปั๊บ) เกิดวันที่ 18 มีนาคม พ.ศ. 2539 นักเทควันโดหญิงทีมชาติไทย เจ้าของเหรียญทองจากการแข่งขัน "เทควันโดไทยแลนด์โอเพ่น 2014" หรือ G1 รุ่นไม่เกิน 49 กก.หญิง เหรียญทองจากการแข่งขันเทควันโดกีฬามหาวิทยาลัยอาเซียน รายการ "17th Asean University Games 2014" รุ่นไม่เกิน 46 กก.หญิง ที่ประเทศอินโดนีเซีย และเหรียญเงินจากการแข่งขันเทควันโดกีฬามหาวิทยาลัยโลก รายการ "2015 Summer Universiade" รุ่นไม่เกิน 46 กก.หญิง ที่ประเทศเกาหลีใต้ประวัติ ประวัติ. วิลาสินีสำเร็จการศึกษาระดับชั้นมัธยมศึกษาตอนปลายจากโรงเรียนราชวินิตบางเขน ปัจจุบันกำลังศึกษาระดับปริญญาตรีที่คณะสังคมศาสตร์ มหาวิทยาลัยเกษตรศาสตร์ เคยมีผลงานการแข่งขันเทควันโดในระดับประเทศ เช่น เหรียญเงินจากการแข่งขัน รายการ "GH BANK" เทควันโด ยุวชน - เยาวชน ชิงชนะเลิศแห่งประเทศไทย ประจำปี 2556 รุ่นไม่เกิน 46 กก.หญิง เหรียญทองจากการแข่งขันเทควันโด รุ่นไม่เกิน 46 กก.หญิง "กีฬาเยาวชนแห่งชาติ ครั้งที่ 30" หรือ "ศรีสะเกษเกมส์" เหรียญเงินจากการแข่งขันเทควันโด รุ่นไม่เกิน 46 กก.หญิง "กีฬาแห่งชาติ ครั้งที่ 42" หรือ "สุพรรณบุรีเกมส์" และเหรียญทองจากการแข่งขัน รายการ "GH BANK" เทควันโดชิงชนะเลิศแห่งประเทศไทย ประจำปี 2558 รุ่นไม่เกิน 49 กก.หญิงนักกีฬาเทควันโดรุ่นประชาชนพ.ศ. 2557 นักกีฬาเทควันโดรุ่นประชาชน. พ.ศ. 2557. ในปี 2557 เป็นตัวแทนนักกีฬาเทควันโดทีมชาติไทย เข้าร่วมการแข่งขันเทควันโด รายการ "โคเรีย โอเพ่น 2014" ที่ประเทศเกาหลีใต้ คว้าเหรียญทองแดง รุ่นไม่เกิน 46 กก.หญิง โดยเข้าร่วมการแข่งขันกับนักกีฬาเทควันโดทีมชาติไทย จำนวน 18 คน แบ่งเป็นรุ่นเยาวชน จำนวน 7 คน ประกอบด้วย รัชนีกร สูนประหัต นภาพร จรณวัต อรวรา ปัดชัยยัง อิศรินทร์ ทวีปถาวรวงศ์ วรัญชัย จังศิริพรปกรณ์ สิรวิชญ์ ปิยะจินดา ธนโชติ แหม่มเพชร แบ่งเป็นรุ่นประชาชน จำนวน 11 คน ประกอบด้วย ธนาภา แซ่เล้า รังสิญา นิสัยสม รุ่งรวี ขุระสะ คาสซานดร้า ฮาลเลอร์ รามณรงค์ เสวกวิหารี เป็นเอก การะเกตุ ณัฐวีร์ กล่อมพงษ์ อัครินทร์ กิจวิจารณ์ ติณณภพ ผดุงธรรม เชษฐรพี ต่างใจ พีระเทพ ศิลาอ่อน วิลาสินีเข้าร่วมการแข่งขัน "เทควันโดไทยแลนด์โอเพ่น 2014" หรือ G1 รุ่นไม่เกิน 49 กก.หญิง รอบชิงชนะเลิศเป็นฝ่ายชนะคะแนนวอง เชียว เป่ย นักกีฬาจากไต้หวัน 8-4 คว้าเหรียญทองให้กับเทควันโดทีมชาติไทย เมื่อวันที่ 5 พ.ย. 2557 และเข้าร่วมการแข่งขันเทควันโดกีฬามหาวิทยาลัยอาเซียน รายการ "17th Asean University Games 2014" รอบชิงชนะเลิศ เป็นฝ่ายชนะคะแนนนักกีฬาจากฟิลิปปินส์ 16-3 คว้าเหรียญทอง รุ่นไม่เกิน 46 กก.หญิง ที่เมืองปาเล็มบัง ประเทศอินโดนีเซียพ.ศ. 2558 พ.ศ. 2558. ในปี 2558 วิลาสินีเป็นหนึ่งในนักกีฬาเทควันโดที่มีรายชื่อเข้าร่วมการแข่งขัน "ซีเกมส์ ครั้งที่ 28" รุ่นไม่เกิน 46 กก.หญิง ที่ประเทศสิงคโปร์ ซึ่งเป็นการเข้าร่วมแข่งขันซีเกมส์ครั้งแรก โดยเข้าร่วมการแข่งขันกับนักกีฬาเทควันโดทีมชาติไทย จำนวน 5 คน ประกอบด้วย ชนาธิป ซ้อนขำ รุ่นไม่เกิน 49 กก.หญิง พรรณนภา หาญสุจินต์ รุ่นไม่เกิน 53 กก.หญิง ณัฐวีร์ กล่อมพงษ์ รุ่นไม่เกิน 58 กก.ชาย อัครินทร์ กิจวิจารณ์ รุ่นไม่เกิน 63 กก.ชาย พีระเทพ ศิลาอ่อน รุ่นไม่เกิน 74 กก.ชาย ผลการแข่งขันในรอบก่อนรองชนะเลิศ เป็นฝ่ายชนะคะแนนนักกีฬาจากอินโดนีเซีย 7-2 รอบรองชนะเลิศ พ่ายคะแนนนักกีฬาจากเวียดนาม 5-4 ในยกซัดเดนเดธ คว้าเหรียญทองแดง รุ่นไม่เกิน 46 กก.หญิง เข้าร่วมการแข่งขันเทควันโด รายการ "2015 Summer Universiade" หรือ กีฬามหาวิทยาลัยโลกฤดูร้อน 2015 ที่เมืองควังจู ประเทศเกาหลีใต้ รอบ 32 คน ชนะคะแนนนักกีฬาจากจีน 11-0 รอบ 16 คน ชนะคะแนนนักกีฬาจากตุรกี 3-2 รอบก่อนรองชนะเลิศ ชนะคะแนนนักกีฬาจากสหรัฐอเมริกา 8-0 รอบรองชนะเลิศ ชนะคะแนนนักกีฬาจากไซปรัส 7-6 รอบชิงชนะเลิศ พ่ายคะแนนนักกีฬาจากไต้หวัน 1-0 ในยกซัดเดนเดธ คว้าเหรียญเงิน รุ่นไม่เกิน 46 กก.หญิง และเข้าร่วมการแข่งขันเทควันโด รายการ "โคเรีย โอเพ่น 2015" รุ่นไม่เกิน 46 กก.หญิง ที่เมืองชุนชอน ประเทศเกาหลีใต้ ซึ่งเป็นการแข่งขันเพื่อเก็บสะสมคะแนนในการจัดอันดับโลก หรือ G2พ.ศ. 2559 พ.ศ. 2559. ในปี 2559 วิลาสินีเข้าร่วมการแข่งขันเทควันโด รายการ "โคเรีย โอเพ่น 2016" ที่ประเทศเกาหลีใต้ รุ่นไม่เกิน 49 กก.หญิง โดยเข้าร่วมการแข่งขันกับนักกีฬาเทควันโดทีมชาติไทย จำนวน 8 คน ประกอบด้วย รัชนีกร สูนประหัต วิภาวรรณ ศิริพรเพิ่มศักดิ์ นภาพร จรณวัต เบญจรัตน์ อย่างตระกูล ฐิติทัต สุขสวัสดิ์ ณ อยุธยา รามณรงค์ เสวกวิหารี วรัญชัย จังศิริพรปกรณ์ ณัฐวีร์ กล่อมพงษ์</doc>
