<doc id="336648" url="https://th.wikipedia.org/wiki?curid=336648" title="สำนักจดทะเบียนดาวฤกษ์ระหว่างประเทศ">สำนักจดทะเบียนดาวฤกษ์ระหว่างประเทศ สำนักจดทะเบียนดาวฤกษ์ระหว่างประเทศ (ISR) ก่อตั้งขึ้นในปี พ.ศ. 2522 เป็นบริษัทซึ่งจำหน่ายผลิตภัณฑ์เกี่ยวกับการจดทะเบียนในหนังสือ Your Place in the Cosmos (ที่ของคุณในจักรวาล) ซึ่งได้รับการจัดพิมพ์โดยบริษัททุก ๆ 2-3 ปี ในปี พ.ศ. 2552 บริษัทได้ผลิตหนังสือออกมา 8 เล่ม ซึ่งรวมไปถึงลูกค้านับตั้งแต่เดือนสิงหาคม พ.ศ. 2547 ถึงเดือนกรกฎาคม พ.ศ. 2550 บริษัทดังกล่าวก่อตั้งขึ้นโดยอีวอร์ ดาวนีย์ในโตรอนโต ซึ่งได้ขายบริษัทให้กับฟีลิส โมเซลล์ ต่อมาบริษัทได้ย้ายสำนักงานใหญ่ไปยังอิงเกิลไซด์ รัฐอิลลินอยส์ ที่ซึ่งบริษัทได้เติบโตอย่างมากผ่านทางการโหมโฆษณา โดยเฉพาะอย่างยิ่งผ่านวิทยุสินค้า สินค้า. สินค้าและบริการส่วนใหญ่จะทำการตลาดในรูปของของขวัญหรือสิ่งเตือนความจำ แพกเกจของบริษัทรวมไปถึงใบประกาศนียบัตรทั้งที่มีกรอบและไม่มีกรอบรูป เครื่องเพชรที่ทำขึ้นเป็นของส่วนตัว ของเล่นหรูหราและรูปสัตว์สลักหินโดยระบุ "ชื่อที่ตั้งไว้" ของดาวฤกษ์ตามที่ได้ระบุไว้ในหนังสือ บริการการตั้งชื่อดาวฤกษ์ถูกจำกัดอยู่เพียงการลงทะเบียนไว้ในหนังสือโดยไม่มีการรับรองทางวิทยาศาสตร์หรือการรับรองอย่างเป็นทางการตามนักดาราศาสตร์มืออาชีพ เช่นเดียวกับรายการคำถามพบบ่อยของบริษัท</doc>
