<doc id="357661" url="https://th.wikipedia.org/wiki?curid=357661" title="สัมพันธ์ พันธุ์พฤกษ์">สัมพันธ์ พันธุ์พฤกษ์ รองศาสตราจารย์ สัมพันธ์ พันธุ์พฤกษ์ ผู้อำนวยการสถาบันทดสอบทางการศึกษาแห่งชาติ (องค์การมหาชน) อดีตคณบดีคณะศึกษาศาสตร์ มหาวิทยาลัยขอนแก่นประวัติ ประวัติ. รองศาสตราจารย์ สัมพันธ์ พันธุ์พฤกษ์ หรือ รองศาสตราจารย์ ดร.สัมพันธ์ พันธุ์พฤกษ์ เกิดเมื่อวันที่ 16 เมษายน พ.ศ. 2496 มีภูมิลำเนาจังหวัดสุพรรณบุรี สำเร็จการศึกษาระดับปริญญาตรี ศึกษาศาสตรบัณฑิต (คณิตศาสตร์-เคมี) (เกียรตินิยมเหรียญทอง) จากมหาวิทยาลัยขอนแก่น เมื่อปี พ.ศ. 2517 ระดับปริญญาโท ครุศาสตรมหาบัณฑิต (สถิติการศึกษา) จากจุฬาลงกรณ์มหาวิทยาลัย ในปี พ.ศ. 2520 และระดับปริญญาเอก ด้านการวัดและประเมินผลการศึกษา จากจุฬาลงกรณ์มหาวิทยาลัย ในปี พ.ศ. 2538การทำงาน การทำงาน. ดร.สัมพันธ์ พันธุ์พฤกษ์ รับราชการเป็นอาจารย์ประจำคณะศึกษาศาสตร์ มหาวิทยาลัยขอนแก่น จนได้รับการแต่งตั้งเป็นคณบดี ในระหว่างปี พ.ศ. 2542 ถึง พ.ศ. 2546 และได้รับการแต่งตั้งเป็นประธานสภาคณบดีคณะครุศาสตร์ศึกษาศาสตร์แห่งประเทศไทย ในระหว่างปี พ.ศ. 2543-2544 ดร.สัมพันธ์ พันธุ์พฤกษ์ เคยได้รับการแต่งตั้งเป็นกรรมการผู้ทรงคุณวุฒิ ในสถาบันทดสอบทางการศึกษาแห่งชาติ ตั้งแต่ปี พ.ศ. 2550 กระทั่งเมื่อวันที่ 1 ธันวาคม พ.ศ. 2553 จึงได้รับการแต่งตั้งเป็นผู้อำนวยการสถาบันทดสอบทางการศึกษาแห่งชาติ (สทศ.)เครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
