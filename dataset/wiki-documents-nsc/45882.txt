<doc id="45882" url="https://th.wikipedia.org/wiki?curid=45882" title="ไฟนอลแฟนตาซีคอลเล็คชัน">ไฟนอลแฟนตาซีคอลเล็คชัน ไฟนอลแฟนตาซีคอลเล็คชัน (ファイナルファンタジーコレクション ; Final Fantasy Collection) เป็นการนำเอาเกมไฟนอลแฟนตาซีทั้ง 3 ภาค ที่ถูกรีเมคมาลงเครื่องเพลย์สเตชันในช่วงปี 1997-1999 ได้แก่ ไฟนอลแฟนตาซี IV ไฟนอลแฟนตาซี V และ ไฟนอลแฟนตาซี VI มารวมและออกจำหน่ายเป็นเซ็ตเดียวกัน ซึ่งตัวเกมทั้ง 3 ภาคเคยเป็นเกมจากเครื่องซุปเปอร์แฟมิคอมทั้งสิ้น โดยในฉบับรีเมคนี้ ตัวเกมและเนื้อหาทั้งหมดไม่ได้มีการเปลี่ยนแปลงแต่อย่างใด แต่ได้เพิ่มเติมภาพ คอมพิวเตอร์กราฟิก (CG) เข้าไปในส่วนฉากเปิดของเกม และมีโหมดพิเศษ เช่น โหมดรวมภาพ เพลง และ CG มูวี่ ให้ดูหลังจากที่เล่นเกมจบ ไฟนอลแฟนตาซีคอลเล็คชั่นได้ออกวางจำหน่ายในประเทศญี่ปุ่น เมื่อวันที่ 11 มีนาคม ค.ศ. 1999 โดย บริษัทสแควร์จำกัด</doc>
