<doc id="217998" url="https://th.wikipedia.org/wiki?curid=217998" title="พรพิมล ธรรมสาร">พรพิมล ธรรมสาร พรพิมล ธรรมสาร อดีตสมาชิกสภาผู้แทนราษฎร เขต 4 จ.ปทุมธานี พรรคเพื่อไทย มีชื่อเล่นว่า "ก้อย" อดีตนักร้องนำของวงโอเวชั่นช่วง พ.ศ. 2530-2532 เป็นชาวลำปาง ศึกษาที่โรงเรียนเซนต์จอห์น และยังเรียนร้องเพลงที่ ที่โรงเรียนดนตรีวาธินี ควบคู่ไปด้วยและสำเร้จการศึกษาระดับปริญญาตรี จากมหาวิทยาลัยราชภัฏวไลยอลงกรณ์ ในพระบรมราชูปถัมภ์การทำงาน การทำงาน. พรพิมลได้มาเป็นนักร้องนำของวงสตริงชื่อดังในยุคนั้นอย่าง โอเวชั่น แทน พัชรา แวงวรรณ นักร้องนำคนเก่าที่ นิธิทัศน์ โปรโมชั่น เห็นว่าเหมาะกับร้องเพลงช้ามากกว่าเพลงเร็วจึงได้แยกให้ไปทำอัลบั้มเดี่ยวและทางบริษัทจึงให้วงไปหานักร้องนำคนใหม่ ขาว-ไวยวุฒิ สกุลทรัพย์ไพศาล มือคีย์บอร์ดและนักร้องนำ พี่ชายของ วิรุฬ สกุลทรัพย์ไพศาล (ดำ ฟอร์เอฟเวอร์) จึงได้ชักชวนก้อย พรพิมล ซึ่งเป็นเพื่อนมาเทสต์เสียงที่บริษัท ซึ่งพรพิมลผ่านการเทสต์เสียงและได้เป็นนักร้องนำคนใหม่ในอัลบั้ม "เริ่มวัยรัก" ใน พ.ศ. 2530 และเมื่ออัลบั้มนี้ขายดีจึงเร่งทำอัลบั้มชุดต่อมาโดยในปี พ.ศ. 2532 พรพิมลได้ออกอัลบั้มชุดใหม่กับวงโอเวชั่น ในชื่อว่า "ไม่มีวันนั้นอีกแล้ว" หลังจากอัลบั้มนี้ทางบริษัทได้ให้พรพิมลออกมาทำอัลบั้มเดี่ยว ทำให้โอเวชั่นที่กำลังจะหมดสัญญากับนิธิทัศน์ต้องไปสังกัดค่ายอื่น ส่วนพรพิมลออกอัลบั้มเดี่ยวโดยใช้ชื่อเล่นและชื่อจริงของตนเองเป็นชื่ออัลบั้ม โดยในอัลบั้ม "ก้อย ซูเปอร์ฮิต" มีเพลงดังคือเพลง "เอาความรักฉันคืนกลับมา" ซึ่งเป็นเพลงแก้กับเพลง เอาความรักเธอนั้นคืนกลับไป ของดอน สอนระเบียบ หลังจากนั้นได้ออกอีกหลายอัลบั้มและลาออกไปแต่งงาน ปัจจุบันเป็นคุณแม่ลูกสอง พรพิมลลงเล่นการเมืองตามสามี เริ่มที่ตำแหน่งสมาชิกสภาจังหวัดปทุมธานี ส่วนสามีเป็นนายกเทศมนตรีเมืองสนั่นรักษ์ และหลังจากเลือกตั้งเมื่อวันที่ 23 ธันวาคม พ.ศ. 2550 พรพิมลได้รับเลือกให้เป็นส.ส.ปทุมธานี เขต 2 พรรคพลังประชาชน แต่เมื่อพรรคพลังประชาชนถูกยุบ จึงย้ายไปสังกัดพรรคเพื่อไทย ในการเลือกตั้งปี 2554 พรพิมลได้ลงสมัครเลือกตั้ง ส.ส. ในจังหวัดปทุมธานี เขตเลือกตั้งที่ 4 พรรคเดิม และได้รับการเลือกตั้งอีกสมัยผลงานผลงาน. - โอเวชั่น # 6 เริ่มวัยรัก (นิธิทัศน์) - โอเวชั่น # 7 ไม่มีวันนั้นอีกแล้ว (นิธิทัศน์) - ตลับทองจากก้อย (นิธิทัศน์) - เพลงคู่ซูเปอร์ฮิต คู่ ดอน สอนระเบียบ [เพลงคู่ซูเปอร์คลาสสิค พ่อแง่แม่งอน] (นิธิทัศน์) - ก้อย ซูเปอร์ฮิต 1-2-3 (นิธิทัศน์) - ก้อย ซูเปอร์บูม - เพลงหวานซูเปอร์คลาสสิค (นิธิทัศน์) - โกหกไม่ลง (นิธิทัศน์) - อมตะซูเปอร์คลาสสิค 1-2 (นิธิทัศน์) - เมดเล่ย์ซูเปอร์ฮิต มันส์ไม่หยุด 1-2 (นิธิทัศน์) - ที่สุดความทรงจำ 1-2 (นิธิทัศน์) - ที่สุดนิรันดร์กาล 1-2 (นิธิทัศน์) - เมดเล่ย์เพชร (นิธิทัศน์) - ฮิตเป็นตัน (นิธิทัศน์) - เมกาแดนซ์ เกือบจะสาย (นิธิทัศน์) - เปาบุ้นจิ้น สุดจะรอไหว (นิธิทัศน์) - รักไม่แปรเปลี่ยน (นิธิทัศน์) - ก้อยเจอเท่ห์ โกหกหน้าตาย-โกหกไม่ลง 12 เพลงร้องโต้ตอบ (นิธิทัศน์) - คลาสสิตสเปเชียล 1 คนใจดำ (นิธิทัศน์) - คลาสสิคสเปเชียล 2 เชียงรายรำลึก (นิธิทัศน์) - คลาสสิคสเปเชียล 3 ความรักไม่รู้จบ (นิธิทัศน์) - ก้อย พรายแพรว 1-2-3 (นิธิทัศน์) - ก้อย 3 ช่า ซูเปอร์บูม [ซูเปอร์สามช่า ขอให้รวย] (นิธิทัศน์) - ก้อย ซูเปอร์สามช่า หนูไม่ยอม (นิธิทัศน์) - ก้อย ร้อยล้าน 1-2 (กรุงไทย)ภาพยนตร์โฆษณา โฆษณา. โซฟิเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
