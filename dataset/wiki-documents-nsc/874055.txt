<doc id="874055" url="https://th.wikipedia.org/wiki?curid=874055" title="ไคลเนอไชเด็กก์">ไคลเนอไชเด็กก์ ไคลเนอไชเด็กก์ () เป็นช่องเขาของเทือกเขาแอลป์ ตั้งอยู่ในรัฐแบร์น ประเทศสวิตเซอร์แลนด์ ตั้งอยู่ที่ระดับความสูง 2,061 เมตรเหนือระดับน้ำทะเล เป็นช่องเขาที่อยู่ระหว่างยอดเขาเลาเบอร์ฮอร์นกับยอดเขาไอเกอร์ ช่องเขาแห่งนี้ไม่สามารถเข้าถึงได้โดยรถยนต์ สามารถเข้าถึงได้โดยการเดินเท้าและทางรถไฟเว็นเกอร์นัลป์เท่านั้น ซึ่งเชื่อมหมู่บ้านกรินเดลวัลด์เข้ากับหมู่บ้านเลาเทอร์บรุนเนิน โดยในฤดูหนาว ช่องเขาไคลเนอไชเด็กก์จะกลายเป็นจุดศูนย์กลางของการเล่นสกีในอาณาบริเวณแถบนี้ ซึ่งครอบคลุมไปถึงหมู่บ้านกรินเดลวัลด์และเวงเงิน นอกจากนี้ ยุงเฟรามาราธอน ซึ่งจัดขึ้นในเดือนกันยายนของทุกปี ยังมีจุดสิ้นสุดที่ไคลเนอไชเด็กก์</doc>
