<doc id="347470" url="https://th.wikipedia.org/wiki?curid=347470" title="ปลาช่อนเอเชีย">ปลาช่อนเอเชีย ปลาช่อนเอเชีย () สกุลปลาน้ำจืดจำพวกหนึ่ง ในวงศ์ปลาช่อน (Channidae) ปลาในสกุลนี้ มีรูปร่างโดยรวมคือ รูปร่างเรียวทรงกระบอก ส่วนหัวโตจะงอยปากยื่น ปากกว้าง ตาโต มีฟันเป็นเขี้ยวบนขากรรไกร หัวด้านบนราบ ถ้าดูจากตอนบนจะโค้งมนคล้ายงู ลำตัวค่อนข้างกลม ครีบหลังและครีบก้นยาว ครีบหางปลายมน ครีบอกใหญ่ ครีบท้องเล็ก เกล็ดใหญ่มีขอบเรียบ มีอวัยวะช่วยหายใจเป็นหลืบเนื้อสีแดงอยู่ในคอหอย เรียกว่า "Suprabranchia" จึงสามารถอยู่ในแหล่งน้ำที่มีออกซิเจนต่ำได้ ลำตัวมีลวดลายและสีสันแตกต่างกันออกไปตามแต่ละชนิด ใช้ชื่อสกุลว่า Channa (/ชาน-นา/) ลักษณะสำคัญของสกุลนี้ คือ หัวและแก้มปกคลุมด้วยเกล็ด ฐานครีบหลังยาวกว่าฐานครีบก้น หัวกว้างและแบน ปากกว้าง มุมปากยาวเลยหลังตา นัยน์ตาอยู่ค่อยมาทางปลายจะงอยปาก แพร่กระจายพันธุ์ในทวีปเอเชีย พบได้ในภูมิภาคเอเชียใต้, เอเชียตะวันออกเฉียงใต้ ไปจนถึงเอเชียตะวันออก มีขนาดรูปร่างแตกต่างกันอย่างมากตามแต่ละชนิด โดยพบมีความยาวตั้งแต่ 1.5 เมตร เช่น C. micropeltes หรือ C. aurolineatus ไปจนถึงไม่ถึงหนึ่งฟุต คือ ปลาช่อนแคระการจำแนก การจำแนก. ปัจจุบันจำแนกออกได้เป็น 34 ชนิด แต่หลายชนิดก็ยังมิได้มีการระบุชนิดหรืออนุกรมวิธานชัดเจน บางชนิดเป็นปลาเศรษฐกิจที่สำคัญ ในชนิดที่มีสีสันสวยงามหรือมีขนาดเล็ก นิยมเลี้ยงเป็นปลาสวยงาม- Channa amphibeus (ปลาช่อนบอร์นา) - Channa andrao (ปลาช่อนแอนดริว) - Channa argus (ปลาช่อนเหนือ) - Channa asiatica (ปลาช่อนเอเชียติกา) - Channa aurantimaculata (ปลาช่อนออแรนติ) - Channa aurantipectoralis - Channa bankanensis - Channa baramensis - Channa barca (ปลาช่อนบาร์กา) - Channa bleheri (ปลาช่อนเจ็ดสี, ปลาช่อนเรนโบว์) - Channa burmanica - Channa cyanospilos - Channa diplogramma (ปลาชะโดอินเดีย) - Channa gachua (ปลาก้าง, ปลากั้ง) - Channa harcourtbutleri - Channa lucius (ปลาช่อนไช, ปลากะสง) - Channa maculata - Channa marulioides (ปลาช่อนทอง, ปลาช่อนข้าหลวง) - Channa marulius (ปลาช่อนงูเห่าอินเดีย) - Channa melanoptera - Channa melanostigma - Channa melasoma (ปลาช่อนดำ, ปลาพังกับ, ปลาช่อนเจ้าฟ้า) - Channa micropeltes (ปลาชะโด, ปลาแมลงภู่) - Channa ninhbinhensis - Channa nox - Channa orientalis (ปลาช่อนศรีลังกา) - Channa ornatipinnis - Channa panaw (ปลาช่อนพานาว) - Channa pardalis - Channa pleurophthalma (ปลาช่อนจุดอินโด) - Channa pulchra (ปลาช่อนพุลชรา) - Channa punctata - Channa stewartii (ปลาช่อนสจวต, ปลาช่อนอัสสัม) - Channa striata (ปลาช่อน)</doc>
