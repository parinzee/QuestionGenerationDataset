<doc id="179754" url="https://th.wikipedia.org/wiki?curid=179754" title="ไฮแซ็ค">ไฮแซ็ค RMS-106 ไฮแซ็ค(ญี่ปุ่น:ハイザック ;อังกฤษ:Hi-Zack)เป็นโมบิลสูทตัวประกอบที่มีบทบาทในการ์ตูนญี่ปุ่น อะนิเมะซีรีส์โมบิลสูทเซต้ากันดั้มและโมบิลสูทกันดั้มดับเบิ้ลเซต้า ออกแบบโดย คุนิโอะ โอคาวาระเนื้อเรื่อง เนื้อเรื่อง. ไฮแซ็คเป็นหนึ่งในโมบิลสูทรุ่นใหม่ของสหพันธ์โลกซึ่งพัฒนาหลังสงครามหนึ่งปีโดยใช้รูปแบบของซาคุทูว์ซึ่งเป็นโมบิลสูทของอาณาจักรซีอ้อนในอดีต แต่ปรับปรุงด้วยเทคโนโลยีใหม่ให้มีสมรรถนะสูงกว่าเดิม โดยใช้เกราะแบบโลหะผสมไททาเนียมและเซรามิกแทนเหล็กกล้าแบบเดิมทำให้มีน้ำหนักเบา ไฮแซ็คจึงสามารถติดตั้งถังเชื้อเพลิงที่มีความจุมากกว่าเดิมและใช้ท่อขับดันที่มีกำลังมากได้ ไฮแซ็คเป็นโมบิลสูทสำหรับผลิตจำนวนมากรุ่นแรกที่ใช้ห้องควบคุมแบบพาโนรามิคที่มองเห็นได้360องศารอบตัว อาวุธมาตรฐานของไฮแซ็คประกอบด้วยปืนกล 120 มม.ซึ่งปรับปรุงมาจากของซาคุทูว์และขวานความร้อน และสามารถติดมิสไซล์พ็อดสามลำกล้องไว้ที่สะโพกกับโล่ติดแขนสำหรับป้องกันตัวได้ ไฮแซ็คยังสามารถใช้บีมเซเบอร์หรือบีมไรเฟิลได้ แต่เครื่องกำเนิดพลังงานของไฮแซ็คจะมีกำลังพอให้ใช้ได้เพียงอย่างเดียวเท่านั้น แต่เนื่องจากมีลักษณะเด่นที่สามารถดัดแปลงและซ่อมบำรุงได้ง่าย จึงได้รับการผลิตจำนวนมากเพื่อใช้งานคู่ไปกับ RGM-179 จิมทูว์ ในโมบิลสูทเซต้ากันดั้ม ไฮแซ็คเป็นโมบิลสูทซึ่งเป็นกำลังหลักของสหพันธ์โลกและกองกำลังพิเศษ ทิทานส์ ซึ่งไฮแซ็คของสหพันธ์โลกจะเป็นโทนสีน้ำเงินเข้ม ส่วนของทิทานส์จะเป็นสีเขียวเข้มแบบซาคุทูว์ ในช่วงหลังของเรื่อง บทบาทของไฮแซ็คถูกแทนที่ด้วยโมบิลสูทรุ่นใหม่คือ RMS-108 มาราไซและ RMS-154 บาซัม แต่ฉากการต่อสู้ที่ดาคาร์ในภาคโมบิลสูทกันดั้มดับเบิ้ลเซต้าก็ยังมีไฮแซ็คปรากฏให้เห็นอยู่รูปแบบอื่นๆYRMS-106 ไฮแซ็ครุ่นเตรียมผลิต รูปแบบอื่นๆ. YRMS-106 ไฮแซ็ครุ่นเตรียมผลิต. เป็นไฮแซ็คที่หน่วยทดสอบอาวุธของทิทานส์ใช้เพื่อการวัดประสิทธิภาพก่อนเริ่มใช้งานจริง ซึ่งรุ่นที่ใช้ทดสอบนี้ใช้บีมไรเฟิลเป็นอาวุธหลักและติดเอเนอจีแพ็คไว้ที่แขนซ้ายเพื่อเพิ่มกำลัง ไฮแซ็ครุ่นเตรียมผลิตใช้เกราะที่ทำจากโลหะผสมกันดาเรียมแทนไททาเนียมและเซรามิกของรุ่นใช้งานจริง ไฮแซ็ครุ่นเตรียมผลิตปรากฏตัวในนิยายประกอบภาพ แอดวานซ์ออฟเซต้า ออกแบบโดยเกงกิ ฟุจิโอกะYRMS-106+BL-85X ไบแซ็ค TR-2 "บิ๊กวิก" YRMS-106+BL-85X ไบแซ็ค TR-2 "บิ๊กวิก". เนื่องจากสามารถปรับแต่งได้ง่าย ไฮแซ็ครุ่นเตรียมผลิตจึงได้รับการดัดแปลงเพื่อใช้ทดสอบระบบอาวุธโดยติดตั้งบีมแคนน่อนขนาดใหญ่ซึ่งมีระบบขับเคลื่อน เครื่องกำเนิดพลังงาน และถังเชื้อเพลิงแยกจากไฮแซ็ค ไฮแซ็ครุ่นเตรียมผลิตปรากฏตัวในนิยายประกอบภาพ แอดวานซ์ออฟเซต้า ออกแบบโดยเกงกิ ฟุจิโอกะRMS-106C ไฮแซ็คแคนน่อน RMS-106C ไฮแซ็คแคนน่อน. เนื่องจากจุดอ่อนของไฮแซ็คที่ไม่สามารถใช้งานอาวุธบีมได้มากกว่าหนึ่งชนิดจึงได้เพิ่มพลังทำลายโดยติดตั้งแบ็คแพ็คปืนใหญ่แบบถอดออกได้ที่ทดสอบกับ RGM-79SR จิมสไนเปอร์ทรีมาแล้ว เนื่องจากมีการพัฒนาโมบิลสูทที่มีกำลังมากกว่าไฮแซ็คออกมาเรื่อยๆ ไฮแซ็คแคนน่อนจึงไม่ได้รับการผลิตจำนวนมากและใช้เป็นหน่วยยิงสนับสนุนเท่านั้น ไฮแซ็ครุ่นเตรียมผลิตปรากฏตัวในนิยายประกอบภาพ แอดวานซ์ออฟเซต้า ออกแบบโดยเกงกิ ฟุจิโอกะไฮแซ็คคัสตอม ไฮแซ็คคัสตอม. เป็นไฮแซ็คซึ่งได้รับการปรับปรุงให้เป็นแบบพลซุ่มยิงโดยเฉพาะ ใช้บีมลันเชอร์พิสัยไกลเป็นอาวุธหลักและมีบีมเซเบอร์สำหรับป้องกันตัวในระยะประชิดจึงใช้เครื่องกำเนิดพลังงานที่มีกำลังมากกว่าเดิม เกราะไหล่ของไฮแซ็คคัสตอมมีขนาดใหญ่กว่าเดิมเพื่อให้ป้องกันได้ดีขึ้น แบ็คแพ็คด้านหลังติดท่อขับดันที่มีกำลังมากกว่าเดิมจึงมีความเร็วและความคล่องแคล่วสูงขึ้นมาก เนื่องจากเป็นโมบิลสูทสำหรับใช้งานเฉพาะทางจึงผลิตเป็นจำนวนจำกัดเท่านั้น ไฮแซ็คคัสตอมปรากฏตัวในตอนที่ 39 ของโมบิลสูทเซต้ากันดั้ม ออกแบบโดยคาสุมิ ฟุจิตะRMS-119 อายแซ็ค RMS-119 อายแซ็ค. เรียกอีกชื่อว่า EWACแซ็ค เป็นรุ่นพิเศษสำหรับใช้งานสอดแนมของไฮแซ็ค เกราะไหล่ข้างซ้ายของอายแซ็คจะไม่มีหนามเหมือนรุ่นอื่นๆ หัวของอายแซ็คติดตั้งจานเรดาร์ขนาดใหญ่และมีเซนเซอร์ต่างๆติดไว้ทั่วตัว เนื่องจากความสามารถของอายแซ็คจะไร้ประโยชน์ในสนามรบที่มีอนุภาคไมนอฟสกี้แพร่กระจายจนอุปกรณ์ต่างๆใช้การไม่ได้ จึงใช้ในการสอดแนมก่อนการสู้รบและเก็บข้อมูลในภายหลัง แบ็คแพ็คของอายแซ็คมีดาต้าพ็อดสำหรับบันทึกข้อมูล ซึ่งถ้าอายแซ็คถูกทำลายก็จะยิงดาต้าพ็อดส่งไปหาพวกเดียวกันได้ โดยข้อมูลในดาต้าพ็อดจะถูกเข้ารหัสเพื่อป้องกันข่าวรั่วไหลในกรณีที่ดาต้าพ็อดถูกเก็บไปได้ อายแซ็คติดถังเชื้อเพลิงเสริมติดตั้งไว้สองถัง เพื่อให้สามารถปฏิบัติการได้นานกว่าไฮแซ็ค โดยจะไม่ติดตั้งอาวุธแต่สามารถใช้ปืนกลของไฮแซ็คได้ หลังศึกกรีปส์ กองกำลังนีโอซีอ้อนได้ยึดอายแซ็คไปใช้ในช่วงสงครามนีโอซีอ้อนครั้งที่หนึ่ง อายแซ็คปรากฏตัวในโมบิลสูทกันดั้มดับเบิ้ลเซต้า ออกแบบโดยฮาจิเมะ คาโทกิRMS-116H ฮ็อบบี้ไฮแซ็ค RMS-116H ฮ็อบบี้ไฮแซ็ค. เป็นไฮแซ็คที่สหพันธ์โลกผลิตออกขายให้พลเรือนโดยดัดแปลงไม่ให้ใช้อาวุธได้และปรับแต่งรูปแบบของเกราะใหม่ ฮ็อบบี้ไฮแซ็คยังคงมีกำลังขับเคลื่อนเท่าเดิมจึงเป็นโมบิลสูทแบบสปอร์ต ในโมบิลสูทกันดั้ม : การโต้กลับของชาร์ กิวเน กัสใช้ฮ็อบบี้ไฮแซ็คลอบเข้าไปในโคโลนีลอนเดเนียนเพื่อรับตัวชาร์ อัสนาเบิลหลังการเจรจากับสหพันธ์โลก ฮ็อบบี้ไฮแซ็คปรากฏตัวในโมบิลสูทกันดั้ม : การโต้กลับของชาร์ ออกแบบโดยยูทากะ อิซุบุจิ</doc>
