<doc id="781461" url="https://th.wikipedia.org/wiki?curid=781461" title="คาเรน คล่องตรวจโรค">คาเรน คล่องตรวจโรค คาเรน คล่องตรวจโรค นิติโรจน์สกุล หรือชื่อในวงการบันเทิงคือ คาเรน คล่องตรวจโรค นักแสดง และนางแบบลูกครึ่งชาวไทย โด่งดังอย่างมากในช่วงปี พ.ศ. 2539-พ.ศ. 2543 จากการเป็นนักแสดงวัยรุ่นที่มีผลงานภาพยนตร์ เช่น เด็กเสเพล, มัจจุราชตามล่าข้าไม่สน เป็นต้นประวัติ ประวัติ. คาเรน คล่องตรวจโรค นิติโรจน์สกุล ชื่อที่เป็นที่รู้จักในวงกว้าง คาเรน คล่องตรวจโรค (ชื่อเล่น: คาเร็น) เกิดวันพุธที่ 8 ธันวาคม พ.ศ. 2525 (ปีนักษัตร: ปีจอ) นักแสดง นางแบบชาวไทย เริ่มต้นมีผลงานเมื่อช่วงปี พ.ศ. 2538 เธอมีเอกลักษณ์ประจำตัวคือน้ำเสียงแหลมใสเป็นที่น่าจดจำของเธอ เธอจบการศึกษาระดับปริญญาตรี สาขาวิทยาศาสตร์การแพทย์ คณะวิทยาศาสตร์ มหาวิทยาลัยมหิดล คาเรน เริ่มต้นเข้าสู่วงการด้วยวัยเพียง 11 ปี จากการถ่ายแบบนิตยสารวัยรุ่น เช่น นิตยสารเดอะบอยด์, นิตยสารสุดสัปดาห์, นิตยสาร Sister เป็นต้น และถ่ายโฆษณา และที่ทำให้เธอเป็นที่รู้จักของวัยรุ่นสมัยนั้นคงจะเป็นผลงานภาพยนตร์หลายๆเรื่อง ของค่ายยักษ์ใหญ่อย่างไฟว์สตาร์ โปรดักชั่น เช่น ตัวเก็งเต็งหนึ่ง (ออกฉาย 19 ต.ค. 38), เด็กเสเพล (ออกฉาย 21 ต.ค. 39) เป็นต้น นอกจากนี้คาเรนยังเคยฝากผลงานละครโทรทัศน์เรื่อง กว่าจะถึงวันนั้น, ยุ่งนักรักซะเลย เป็นต้น คาเรนเลิกรับงานเพราะช่วงนั้นเอนทรานซ์ และรู้ตัวว่าจะต้องเรียนหนักมาก ขาดเรียนไม่ได้ก็เลยทุ่มเทกับการเรียน ผลงานก่อนออกจากวงการก็ทำรายการเด็กชื่อว่า Miracles Are All Around ด้านชีวิตส่วนตัว สมรสกับ นายมงคล นิติโรจน์สกุล (ชื่อเล่น: เพค) เมื่อปลายปี พ.ศ. 2554 มีบุตร 1 คน หวนคืนวงการอีกครั้งในฐานะพิธีกรรายการเพลงทางยูบีซี และออกอัลบั้มเพลงกับค่ายสมอล์รูม ก่อนจะเปลี่ยนมาทำงานเบื้องหลังในที่สุดผลงานละครโทรทัศน์ภาพยนตร์มิวสิควีดีโอผลงาน. มิวสิควีดีโอ. - เพลง คำเดียว ของ แร็พเตอร์ (พ.ศ. 2541)รายการโทรทัศน์รายการโทรทัศน์. - พิธีกรรายการ Miracles Are All Around - พิธีกรรายการเพลงทางยูบีซีผลงานเพลงผลงานเพลง. - เพลง "Coffee milk crazy" สังกัดสมอลล์รูม (พ.ศ. 2553) - เพลง "รอคอยพระองค์" อัลบั้ม เกรซ 7 (พ.ศ. 2553)ผลงานอื่นผลงานอื่น. - ถ่ายแบบนิตยสารวัยรุ่นในช่วง พ.ศ. 2537-พ.ศ. 2543 - ถ่ายโฆษณา เช่น แป้งเด็ก โรออน ฯลฯ - เป็นศิลปินในสังกัดสมอลล์รูม พ.ศ. 2553 - ปัจจุบัน</doc>
