<doc id="12150" url="https://th.wikipedia.org/wiki?curid=12150" title="มหาวิทยาลัยวลัยลักษณ์">มหาวิทยาลัยวลัยลักษณ์ มหาวิทยาลัยวลัยลักษณ์ (; อักษรย่อ:มวล.) เป็นมหาวิทยาลัยรัฐ จัดตั้งตามพระราชบัญญัติมหาวิทยาลัยวลัยลักษณ์ พ.ศ. 2535 มีรูปแบบเป็น “มหาวิทยาลัยในกำกับของรัฐบาล” โดยได้รับพระมหากรุณาธิคุณจากพระบาทสมเด็จพระปรมินทรมหาภูมิพลอดุลยเดช (รัชกาลที่ 9) พระราชทานชื่ออันเป็นสร้อยพระนามในสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ซึ่งเป็นมหาวิทยาลัยสมบูรณ์แบบ (Comprehensive University) ที่จัดการเรียนการสอนครอบคลุมทั้งด้านวิทยาศาสตร์สุขภาพ ด้านวิทยาศาสตร์และเทคโนโลยี และด้านสังคมศาสตร์และมนุษยศาสตร์ โดยได้พัฒนาสภาพแวดล้อมให้เป็นเมืองมหาวิทยาลัย (Residential University) ที่มีระบบสาธารณูปโภคและสาธารณูปการแบบครบวงจร รวมทั้งสิ่งอำนวยความสะดวกอื่นๆประวัติ ประวัติ. มหาวิทยาลัยวลัยลักษณ์ เป็นมหาวิทยาลัยในกำกับของรัฐบาล เกิดขึ้นจากชาวนครศรีธรรมราชเริ่มรณรงค์เรียกร้องให้มีการจัดตั้งมหาวิทยาลัยในจังหวัดนครศรีธรรมราช เมื่อปี พ.ศ. 2510 กระทั่งคณะรัฐมนตรีได้มีมติเมื่อวันที่ 13 กันยายน พ.ศ. 2531 ให้จัดตั้งวิทยาลัยนครศรีธรรมราช สังกัดมหาวิทยาลัยสงขลานครินทร์ เพื่อยกฐานะเป็นมหาวิทยาลัยเอกเทศในอนาคต ซึงต่อมาเมื่อวันที่ 20 สิงหาคม พ.ศ. 2534 คณะรัฐมนตรีได้ยกเลิกมติเดิม และอนุมัติให้จัดตั้งมหาวิทยาลัยที่จังหวัดนครศรีธรรมราช สำนักงานปลัดทบวงมหาวิทยาลัยจึงได้นำความขึ้นกราบบังคมทูลพระกรุณาขอพระราชทานพระบรมราชานุญาตเชิญพระนามสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี เป็นชื่อมหาวิทยาลัย ว่า “มหาวิทยาลัยจุฬาภรณ์” ต่อมาเมื่อวันที่ 8 กุมภาพันธ์ พ.ศ. 2535 พระบาทสมเด็จพระปรมินทรมหาภูมิพลอดุลยเดช (รัชกาลที่ 9) ทรงพระกรุณาโปรดเกล้าโปรดกระหม่อมพระราชทานนามว่า “มหาวิทยาลัยวลัยลักษณ์” อันเป็นสร้อยพระนามในสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี และเมื่อวันที่ 29 มีนาคม พ.ศ. 2535 พระบาทสมเด็จพระปรมินทรมหาภูมิพลอดุลยเดช (รัชกาลที่ 9) ทรงลงพระปรมาภิไธยในพระราชบัญญัติมหาวิทยาลัยวลัยลักษณ์ พ.ศ. 2535 ทางมหาวิทยาลัยจึงถือเอาวันดังกล่าวเป็นวันสถาปนามหาวิทยาลัยวลัยลักษณ์ เมื่อวันที่ 8 เมษายน พ.ศ. 2536 สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี พระราชทานพระอนุญาตให้อัญเชิญอักษรพระนาม “จ.ภ.” เป็นตราประจำมหาวิทยาลัย และเมื่อวันที่ 24 มิถุนายน พ.ศ. 2536 มหาวิทยาลัยได้จัดตั้งสำนักงานอธิการบดี และหน่วยประสานงานมหาวิทยาลัยวลัยลักษณ์ กรุงเทพมหานคร เมื่อวันที่ 10 มกราคม พ.ศ. 2539 รัฐบาลโดยมติคณะรัฐมนตรีอนุมัติโครงการอุทยานการศึกษาเฉลิมพระเกียรติในวโรกาสฉลองสิริราชสมบัติครบ 50 ปี ต่อมาวันที่ 21 มกราคม พ.ศ. 2539 พระบาทสมเด็จพระปรมินทรมหาภูมิพลอดุลยเดช (รัชกาลที่ 9) พระราชทานชื่อ “อุทยานการศึกษาเฉลิมพระเกียรติ” และเมื่อวันที่ 29 มีนาคม พ.ศ. 2539 สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี เสด็จพระดำเนินเป็นองค์ประธานในพิธีวางศิลาฤกษ์อาคารมหาวิทยาลัยวลัยลักษณ์ ณ อำเภอท่าศาลา จังหวัดนครศรีธรรมราช เมื่อวันที่ 1 กรกฎาคม พ.ศ. 2540 มหาวิทยาลัยวลัยลักษณ์เข้าดำเนินงาน ณ ที่ตั้งมหาวิทยาลัยวลัยลักษณ์ อำเภอท่าศาลา จังหวัดนครศรีธรรมราช และเปิดการเรียนการสอนวันแรกในวันที่ 28 พฤษภาคม พ.ศ. 2541สัญลักษณ์ตราประจำมหาวิทยาลัย สัญลักษณ์. ตราประจำมหาวิทยาลัย. เป็นตราสัญลักษณ์ที่อัญเชิญตราพระนามย่อ “จภ” ภายใต้จุลมงกุฎซึ่งเป็นตราพระนามในสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ประดิษฐานที่กึ่งกลาง อักษร “จ” เป็นสีแสด และอักขระ “ภ” เป็นสีขาว มีพื้นสีม่วงรองรับและมีแพรแถบพื้นสีขาวขอบสีทองรองรับอยู่เบื้องล่างพร้อมอักษรสีม่วง คำว่า “มหาวิทยาลัยวลัยลักษณ์” ประดับอยู่ภายในแพรแถบ โดยสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี พระราชทานพระอนุญาตให้อัญเชิญตราพระนามของพระองค์มาเป็นตรามหาวิทยาลัยวลัยลักษณ์ เมื่อวันที่ 8 เมษายน พ.ศ. 2536สีประจำมหาวิทยาลัย สีประจำมหาวิทยาลัย.  “สีแสด” เป็นสีประจำวันพฤหัสบดี ซึ่งเป็นวันประสูติของสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี  “สีม่วง” เป็นสีประจำจังหวัดนครศรีธรรมราช ซึ่งเป็นสีประจำพระรัตนธัชมุนี เจ้าอาวาสวัดท่าโพธิ์ และผู้อำนวยการการจัดการศึกษามณฑลนครศรีธรรมราชและมณฑลปัตตานี ในรัชสมัยพระบาทสมเด็จพระจุลจอมเกล้าเจ้าอยู่หัว (รัชกาลที่ 5) โดยชาวนครศรีธรรมราชนับถือและยกย่องว่าเป็นผู้จัดการศึกษาสมัยใหม่ของจังหวัดนครศรีธรรมราชต้นไม้ประจำมหาวิทยาลัย ต้นไม้ประจำมหาวิทยาลัย. ต้นไม้ประจำมหาวิทยาลัย คือ “ต้นประดู่” (Pterocarpus indicus) ส่วนมากพบในป่าเบญจพรรณทางภาคใต้ เป็นต้นไม้ที่นิยมปลูกให้ร่มเงาในเมืองนครศรีธรรมราช เคยปลูกบริเวณศาลาหน้าจวนเจ้าเมือง ซึ่งรู้จักกันในนาม “ศาลาประดู่หก”อัตลักษณ์ประจำมหาวิทยาลัย อัตลักษณ์ประจำมหาวิทยาลัย. อัตลักษณ์ประจำมหาวิทยาลัย คือ “บัณฑิตมีความรู้คู่การปฏิบัติ อุตสาหะสู้งาน เก่งด้านศิลปศาสตร์และเทคโนโลยี มีคุณธรรม” (Walailak graduates have practical intelligence, adversary quotient, liberal arts perspective and technology competence, all integrated with high moral.) “ความรู้คู่การปฏิบัติ” (Practical Intelligence) หมายถึง ความสามารถในการนำความรู้ที่เป็นเชิงทฤษฎีไปสู่การปฏิบัติได้อย่างมีประสิทธิภาพ “อุตสาหะสู้งาน” (Adversary quotient) หมายถึง ความสามารถในการฟันฝ่าอุปสรรคต่างๆ ในทุกสถานการณ์ที่บัณฑิตต้องเผชิญไม่ว่าจะเป็น อุปสรรคที่เกิดขึ้นในชีวิตส่วนตัว หรือในการทำงานร่วมกับผู้อื่น ความอุตสาหะสู้งานเป็นคุณลักษณะที่จะนำพาบัณฑิตไปสู่ความสำเร็จได้ทั้งในฐานะที่เป็นผู้นำและสมาชิกกลุ่ม “เก่งด้านศิลปศาสตร์” (Liberal arts perspective) หมายถึง การเห็นคุณค่าของมนุษย์ การมีจิตใจอ่อนโยน มีความรอบรู้ในเรื่องที่เกี่ยวกับความเป็นมนุษย์ มีความเข้าใจผู้อื่น มีทักษะการสื่อสาร เข้าใจและยอมรับในสังคมที่มีความหลากหลาย และมีทักษะในการทำงานเป็นทีม “เก่งด้านวิทยาศาสตร์และเทคโนโลยี” (Science and technology competence) หมายถึง ความสามารถด้านวิทยาศาสตร์และเทคโนโลยี เข้าใจและรู้ทันพัฒนาการด้านวิทยาศาสตร์และเทคโนโลยีในโลกสมัยใหม่ “มีคุณธรรม” (all integrated with moral) หมายถึง ความสามารถทุกด้านที่กล่าวมาแล้วข้างต้นนั้นจะต้องมีการบูรณาการร่วมกับคุณธรรมและศีลธรรมอันดีงาม บันฑิตจึงจะเป็นบัณฑิตที่สมบูรณ์ เป็นศึกษิต แห่งมหาวิทยาลัยวลัยลักษณ์เอกลักษณ์ประจำมหาวิทยาลัย เอกลักษณ์ประจำมหาวิทยาลัย. เอกลักษณ์ประจำมหาวิทยาลัย คือ “อุทยานการศึกษาแห่งอาเซียน” (Education Park of ASEAN) “อุทยานการศึกษา” (Education Park) หมายถึง แหล่งรวมขององค์ความรู้ที่ผู้แสวงหาความรู้ทุกคนสามารถเข้ามาศึกษาหาความรู้ได้ตามอัธยาศัย โดยเข้าร่วมกิจกรรมในรูปแบบต่างๆ ที่มหาวิทยาลัยจัดให้ “แห่งประชาคมอาเซียน” (of ASEAN) หมายถึง มหาวิทยาลัยวลัยลักษณ์ ถือเป็นมหาวิทยาลัยของประเทศไทย ซึ่งสามารถเป็นมหาวิทยาลัยของอาเซียนได้ด้วย องค์ความรู้ใดที่มหาวิทยาลัยวลัยลักษณ์มีสามารถใช้เป็นประโยชน์ได้กับทั้งสังคมไทยและประชาคมอาเซียน ในอนาคตมหาวิทยาลัยวลัยลักษณ์คงจะได้สร้างความร่วมมือกับมหาวิทยาลัยในประเทศในภูมิภาคเอเชียตะวันออกเฉียงใต้ได้เพิ่มขึ้น และเป็นการดำเนินแนวทางตามยุทธศาสตร์ของสำนักงานคณะกรรมการการอุดมศึกษานายกสภามหาวิทยาลัยอธิการบดีสำนักวิชาสำนักวิชาด้านสังคมศาสตร์และมนุษยศาสตร์สำนักวิชา. สำนักวิชาด้านสังคมศาสตร์และมนุษยศาสตร์. - สำนักวิชาการจัดการ - สำนักวิชารัฐศาสตร์และนิติศาสตร์ - สำนักวิชาศิลปศาสตร์ - สำนักวิชาสถาปัตยกรรมศาสตร์และการออกแบบสำนักวิชาด้านวิทยาศาสตร์และเทคโนโลยีสำนักวิชาด้านวิทยาศาสตร์และเทคโนโลยี. - สำนักวิชาเทคโนโลยีการเกษตร - สำนักวิชาวิทยาศาสตร์ - สำนักวิชาวิศวกรรมศาสตร์และทรัพยากร - สำนักวิชาสารสนเทศศาสตร์สำนักวิชาด้านวิทยาศาสตร์สุขภาพสำนักวิชาด้านวิทยาศาสตร์สุขภาพ. - สำนักวิชาพยาบาลศาสตร์ - สำนักวิชาแพทยศาสตร์ - สำนักวิชาเภสัชศาสตร์ - สำนักวิชาสหเวชศาสตร์ - สำนักวิชาสาธารณสุขศาสตร์สำนักวิชาด้านนานาชาติสำนักวิชาด้านนานาชาติ. - วิทยาลัยทันตแพทยศาสตร์นานาชาติ - วิทยาลัยสัตวแพทย์อัครราชกุมารี - วิทยาลัยนานาชาติสำนักวิชาด้านบัณฑิตศึกษาสำนักวิชาด้านบัณฑิตศึกษา. - บัณฑิตศึกษาสถาบันสถาบัน. - สถาบันภาษา - สถาบันวิจัยวิทยาการสุขภาพ - สถาบันวิจัยและนวัตกรรมสถาบันสมทบสถาบันสมทบ. - ศูนย์แพทยศาสตรศึกษาชั้นคลินิก โรงพยาบาลตรัง - ศูนย์แพทยศาสตรศึกษาชั้นคลินิก โรงพยาบาลวชิระภูเก็ตอื่นๆอื่นๆ. - โรงพยาบาลศูนย์การแพทย์มหาวิทยาลัยวลัยลักษณ์ - โรงพยาบาลสัตว์เล็กหลักสูตรโรงพยาบาลพื้นที่มหาวิทยาลัยพื้นที่นครศรีธรรมราช พื้นที่มหาวิทยาลัย. พื้นที่นครศรีธรรมราช. ที่ตั้ง : มหาวิทยาลัยวลัยลักษณ์ เลขที่ 222 ถนนมหาวิทยาลัย หมู่ที่ 10 ตำบลไทยบุรี อำเภอท่าศาลา จังหวัดนครศรีธรรมราช 80160อาณาเขตอาณาเขต. - หมู่ที่ 2 ตำบลโพธิ์ทอง - หมู่ที่ 2, 3, 6, 8 และหมู่ที่ 10 ตำบลไทยบุรี - หมู่ที่ 1, 5, 6 และหมู่ที่ 9 ตำบลหัวตะพานกลุ่มอาคารกลุ่มอาคาร. - เขตการศึกษา ได้แก่ อาคารบริหาร อาคารบรรณสารและสื่อการศึกษา อาคารคอมพิวเตอร์ อาคารวิจัยและพัฒนา อาคารวิชาการ 1-8 อาคารเรียนรวม 1, 3-5, 7 และอาคารเครื่องมือวิทยาศาสตร์และเทคโนโลยี 1-8 - เขตที่พักอาศัย- เขตหอพักนักศึกษา ได้แก่ อาคารลักษณานิเวศ 1-15 และอาคารโรงอาหาร 1-4 - เขตที่พักอาศัยบุคลากร ได้แก่ อาคารบ้านพักรับรอง อาคารวลัยนิวาส 1-10 และอาคารสโมสรบุคลากร - เขตอื่นๆ ได้แก่ ฟาร์มมหาวิทยาลัย กลุ่มอาคารศูนย์การแพทย์ และกลุ่มอาคารศูนย์กีฬาและสุขภาพระบบถนนและจราจร ระบบถนนและจราจร. ระบบถนนและจราจรของมหาวิทยาลัยวลัยลักษณ์ ได้มีการออกแบบอย่างเป็นระบบ มหาวิทยาลัยได้ประกาศกำหนดชื่อถนนของมหาวิทยาลัย เมื่อวันที่ 20 พฤษภาคม พ.ศ. 2541 ดังนี้- ถนนมหาวิทยาลัย เป็นถนนทางเข้ามหาวิทยาลัยสายหลักแยกจากถนนทางหลวงแผ่นดินหมายเลข 401 ตอนเลี่ยงเมืองท่าศาลา ช่วงสุราษฎร์ธานีทางทิศเหนือ ประมาณ 110 กิโลเมตร ช่วงนครศรีธรรมราชทางทิศใต้ประมาณ 28 กิโลเมตร เข้าสู่มหาวิทยาลัยทางด้านทิศตะวันออกเฉียงเหนือ พื้นที่สองข้างทางได้จัดไว้เป็นที่ร่มรื่นให้ผู้ที่เข้ามาติดต่อได้ชื่นชมกับทัศนียภาพที่ดีในการเดินทางเข้าสู่เขตการศึกษา - ถนนวิทยมรรคา เป็นถนนวงแหวนรอบใน มีความยาวทั้งสิ้น 3,154 เมตร เป็นถนนที่ใช้สัญจรภายในเขตการศึกษาทั้งหมดของมหาวิทยาลัย โดยจะผ่านกลุ่มอาคารต่างๆ ได้แก่ อาคารเรียนรวม อาคารเครื่องมือวิทยาศาสตร์และเทคโนโลยี อาคารวิชาการ อาคารบริหาร เป็นต้น - ถนนวลัยลักษณา เป็นถนนวงแหวนรอบนอก มีความยาวทั้งสิ้น 5,965 เมตร เป็นถนนที่ใช้สัญจรเชื่อมต่อระหว่างเขตการศึกษาและกลุ่มหอพักนักศึกษา และบ้านพักบุคลากรตลอดจนสถานที่ต่างๆ ภายในมหาวิทยาลัย และยังช่วยระบายความแออัดจากการจราจรจากถนนวงแหวนรอบใน - ถนนสายอื่นๆ ได้แก่ ถนนลักษณามรรคา ถนนวลัยชลเขต ถนนวลัยมรรคา ถนนวลัยตุมปัง ถนนวลัยพัฒนาพื้นที่สุราษฎร์ธานี พื้นที่สุราษฎร์ธานี. ที่ตั้ง : ศูนย์วิทยบริการจังหวัดสุราษฎร์ธานี เลขที่ 91/1 อาคารพีซีทาวเวอร์ ชั้น 8-9 หมู่ที่ 1 ถนนกาญจนวิถี ตำบลบางกุ้ง อำเภอเมืองสุราษฎร์ธานี จังหวัดสุราษฎร์ธานี 84000พื้นที่กรุงเทพมหานคร พื้นที่กรุงเทพมหานคร. ที่ตั้ง : หน่วยประสานงานกรุงเทพมหานคร เลขที่ 979/42-46 อาคารเอสเอ็มทาวเวอร์ ชั้น 19 ถนนพหลโยธิน แขวงพญาไท เขตพญาไท กรุงเทพมหานคร 10400กิจกรรมมหาวิทยาลัยWU Gamesกิจกรรมมหาวิทยาลัย. WU Games. -  สีแดง : สูรย์ส่องหล้า ประกอบด้วย สำนักวิชาวิศวกรรมศาสตร์และทรัพยากร -  สีเหลือง : จันทราฉายแสง ประกอบด้วย สำนักวิชาเทคโนโลยีการเกษตร สำนักวิชาพยาบาลศาสตร์ สำนักวิชาแพทยศาสตร์ และสำนักวิชาเภสัชศาสตร์ -  สีน้ำเงิน : นภากาศสำแดง ประกอบด้วย สำนักวิชาสารสนเทศศาสตร์ -  สีเขียว : ไพรแผลงจำรูญ ประกอบด้วย สำนักวิชาการจัดการ -  สีชมพู : นภศูรย์ศิริชัย ประกอบด้วย สำนักวิชาสหเวชศาสตร์ และสำนักวิชาสาธารณสุขศาสตร์ -  สีขาว : กฤษนัยเศวตศิลา ประกอบด้วย สำนักวิชารัฐศาสตร์และนิติศาสตร์ สำนักวิชาวิทยาศาสตร์ สำนักวิชาศิลปศาสตร์ และสำนักวิชาสถาปัตยกรรมศาสตร์และการออกแบบประวัติสำนักวิชาหน่วยงานภายในหน่วยงานอื่นๆโครงการจัดตั้งปรับเปลี่ยนชื่อสำนักวิชาโครงการจัดตั้ง. ปรับเปลี่ยนชื่อสำนักวิชา. - สำนักวิชาเกษตรศาสตร์ (สำนักวิชาเทคโนโลยีการเกษตร) - สำนักวิชาพาณิชยศาสตร์ (สำนักวิชาการจัดการ) - สำนักวิชาวิศวกรรมศาสตร์ (สำนักวิชาวิศวกรรมศาสตร์และทรัพยากร) - สำนักวิชาสถาปัตยกรรมศาสตร์ (สำนักวิชาสถาปัตยกรรมศาสตร์และการออกแบบ)แยกออกจากสำนักวิชาเดิมแยกออกจากสำนักวิชาเดิม. - สำนักวิชาทรัพยากรศาสตร์ (สำนักวิชาวิศวกรรมศาสตร์และทรัพยากร) - สำนักวิชานิติศาสตร์ (สำนักวิชารัฐศาสตร์และนิติศาสตร์) - สำนักวิชานิเทศศาสตร์ (สำนักวิชาสารสนเทศศาสตร์) - สำนักวิชารัฐศาสตร์ (สำนักวิชารัฐศาสตร์และนิติศาสตร์) - สำนักวิชาเศรษฐศาสตร์ (สำนักวิชาการจัดการ) - สำนักวิชาอุตสาหกรรมการเกษตร (สำนักวิชาเทคโนโลยีการเกษตร) - สำนักวิชาอุตสาหกรรมการท่องเที่ยว (สำนักวิชาการจัดการ)จัดตั้งสำนักวิชาใหม่จัดตั้งสำนักวิชาใหม่. - สำนักวิชาครุศาสตร์ - สำนักวิชาครุศาสตร์อุตสาหกรรม - สำนักวิชาทันตแพทยศาสตร์ - สำนักวิชาวิทยาศาสตร์การกีฬา - สำนักวิชาวิทยาศาสตร์ประยุกต์ - สำนักวิชาศิลปกรรมศาสตร์ - สำนักวิชาสัตวแพทยศาสตร์ - สำนักวิชาอุตสาหกรรมการบิน - สำนักวิชาอุตสาหกรรมการเรือ - สำนักวิชาอุตสาหกรรมศาสตร์ - วิทยาลัยพยาบาลศาสตร์นานาชาติ - วิทยาลัยแพทยศาสตร์นานาชาติ - วิทยาลัยเภสัชศาสตร์นานาชาติ - วิทยาลัยวิศวกรรมศาสตร์นานาชาติ - วิทยาลัยเทคโนโลยีการบิน - วิทยาลัยเทคโนโลยีพาณิชย์นาวี - วิทยาลัยเทคโนโลยีการพลศึกษา - วิทยาลัยเทคโนโลยีการชลประทานอื่นๆอื่นๆ. - โรงเรียนสาธิตประถมศึกษามหาวิทยาลัยวลัยลักษณ์ - โรงเรียนสาธิตมัธยมศึกษามหาวิทยาลัยวลัยลักษณ์ - โรงเรียนสาธิตอาชีวศึกษามหาวิทยาลัยวลัยลักษณ์ - โรงเรียนสาธิตนานาชาติมหาวิทยาลัยวลัยลักษณ์ - โรงพยาบาลศูนย์การแพทย์มหาวิทยาลัยวลัยลักษณ์ - โรงพยาบาลทันตกรรม มหาวิทยาลัยวลัยลักษณ์ - โรงพยาบาลสัตว์เล็ก มหาวิทยาลัยวลัยลักษณ์ - โรงพยาบาลปศุสัตว์ มหาวิทยาลัยวลัยลักษณ์โอนย้ายสถาบันสมทบโอนย้ายสถาบันสมทบ. - วิทยาลัยการสาธารณสุขสิรินธร จังหวัดตรัง - วิทยาลัยการสาธารณสุขสิรินธร จังหวัดยะลา - วิทยาลัยพยาบาลบรมราชชนนี ตรัง - วิทยาลัยพยาบาลบรมราชชนนี นครศรีธรรมราช - วิทยาลัยพยาบาลบรมราชชนนี ยะลา - วิทยาลัยพยาบาลบรมราชชนนี สงขลา - วิทยาลัยพยาบาลบรมราชชนนี สุราษฎร์ธานีสถาบันพี่น้องสถาบันพี่น้อง. - มหาวิทยาลัยเทคโนโลยีสุรนารี - มหาวิทยาลัยแม่ฟ้าหลวง</doc>
