<doc id="659099" url="https://th.wikipedia.org/wiki?curid=659099" title="ซีม เดอ โยง">ซีม เดอ โยง ซีม เดอ โยง () เกิดเมื่อวันที่ 28 มกราคม ค.ศ. 1989 เป็นนักฟุตบอลชาวดัตช์ ปัจจุบันเล่นในตำแหน่งกองกลางตัวรุกหรือกองหน้าตัวเป้าให้กับสโมสรนิวคาสเซิลยูไนเต็ดในพรีเมียร์ลีก เดอ โยง เกิดที่เมืองแอกล์ (Aigle) ในสวิตเซอร์แลนด์ พ่อแม่ของเขาเป็นชาวดัตช์ซึ่งย้ายกลับเนเธอร์แลนด์เมื่อเขามีอายุได้ 6 ปี ก่อนจะมาเล่นให้กับนิวคาสเซิลยูไนเต็ด เดอ โยง เคยอยู่ในสถาบันฝึกสอนเยาวชนของเดอคราฟสคัปและอายักซ์ เขาลงเล่นเปิดตัวในฐานะนักฟุตบอลอาชีพกับอายักซ์ และต่อมาได้รับเลือกให้เป็นกัปตันทีมในขณะที่สโมสรทำสถิติคว้าแชมป์เอเรอดีวีซีติดต่อกัน 4 สมัย (ระหว่างปี ค.ศ. 2010 ถึง ค.ศ. 2014) น้องชายของเขาคือลืก เดอ โยง ปัจจุบันเล่นให้กับสโมสรเปเอสเฟ ไอนด์โฮเฟิน</doc>
