<doc id="755306" url="https://th.wikipedia.org/wiki?curid=755306" title="สภาโซเวียตสูงสุดแห่งสหภาพโซเวียต">สภาโซเวียตสูงสุดแห่งสหภาพโซเวียต สภาโซเวียตสูงสุดแห่งสหภาพโซเวียต () เป็นองค์การนิติบัญญัติสูงสุดในสหภาพโซเวียต และเป็นองค์การเดียวที่มีอำนาจผ่านการแก้ไขเพิ่มเติมรัฐธรรมนูญ สภาฯ เลือกคณะผู้บริหารสูงสุด (Presidium) ก่อตั้งสภารัฐมนตรีและศาลสูงสุด และแต่งตั้งอัยการสูงสุดแห่งสหภาพโซเวียต (Procurator General of the Soviet Union)โครงสร้าง โครงสร้าง. สภาโซเวียตสูงสุดประกอบด้วยสองสภา ทั้งสองมีอำนาจนิติบัญญัติเท่ากัน มีสมาชิกได้รับเลือกตั้งเป็นวาระ 4 ปี- สภาโซเวียตสหภาพ (Soviet of the Union) ได้รับเลือกตั้งตามจำนวนประชากร โดยมีผู้แทน 1 คนต่อประชากร 300,000 คนในสหพันธรัฐโซเวียต - สภาโซเวียตเชื้อชาติ (Soviet of Nationalities) ซึ่งคาดหมายให้เป็นผู้แทนของประชากรชาติพันธุ์ โดยสมาชิกได้รับเลือกมาจากสาธารณรัฐสหภาพแห่งละ 33 คน 11 สาธารณรัฐปกครองตนเองแห่งละ 11 คน แคว้น (oblast) ปกครองตนเองแห่งละ 5 คน และเขตปกครองตนเอง (autonomous okrug) แห่งละ 1 คน หน่วยบริหารชนิดเดียวกันจะส่งสมาชิกจำนวนเท่ากันโดยไม่ขึ้นกับขนาดหรือประชากร ภายหลัง ค.ศ. 1989 สภาฯ มีผู้แทน 542 คน (ลดจากเดิม 1,500 คน) การประชุมสภายังจัดบ่อยขึ้นจาก 6 เป็น 8 เดือนต่อปี คณะผู้บริหารสูงสุดดำเนินปฏิบัติการวันต่อวันของสภาโซเวียตสูงสุดเมื่อไม่อยู่ในสมัยประชุม</doc>
