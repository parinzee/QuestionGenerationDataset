<doc id="951162" url="https://th.wikipedia.org/wiki?curid=951162" title="วิตตอรีโอ เด ซีกา">วิตตอรีโอ เด ซีกา วิตตอรีโอ เด ซีกา ( ; 7 กรกฎาคม ค.ศ. 1901 &ndash; 13 พฤศจิกายน ค.ศ. 1974) เป็นผู้กำกับภาพยนตร์และนักแสดงชาวอิตาลี เป็นผู้นำในการเคลื่อนไหวสัจนิยมแนวใหม่ ภาพยนตร์ที่เขากำกับ 4 เรื่องได้รับรางวัลออสการ์ Sciuscià และ Bicycle Thieves ได้รับรางวัลเกียรติยศ ส่วน Ieri, oggi, domani และ Il giardino dei Finzi Contini ได้รับรางวัลออสการ์ สาขาภาพยนตร์ต่างประเทศยอดเยี่ยม ซึ่งจากเสียงวิจารณ์ด้านบวกของความสำเร็จของ Sciuscià (ภาพยนตร์เรื่องแรกที่ได้รางวัลสาขานี้) และ Bicycle Thieves ได้ทำให้สถาบันเพิ่มสาขารางวัลต่างประเทศนี้อย่างถาวร ภาพยนตร์ทั้ง 2 เรื่องนี้ยังเป็นที่ยอมรับว่าเป็นส่วนหนึ่งของภาพยนตร์คลาสสิก เด ซีกา เคยได้รับการเสนอชื่อเข้าชิงรางวัลออสการ์ สาขานักแสดงสมทบชายยอดเยี่ยม ในภาพยนตร์ปี 1957 ผลงานกำกับของชาลส์ วิดอร์จากงานดัดแปลงของเออร์เนสต์ เฮมิงเวย์ในเรื่อง A Farewell to Arms</doc>
