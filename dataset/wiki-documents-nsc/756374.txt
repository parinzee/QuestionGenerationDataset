<doc id="756374" url="https://th.wikipedia.org/wiki?curid=756374" title="โรงเรียนสายธรรมจันทร์">โรงเรียนสายธรรมจันทร์ โรงเรียนสายธรรมจันทร์ ตั้งอยู่ที่ 79 หมู่ 5 ตำบลท่านัด อำเภอดำเนินสะดวก จังหวัดราชบุรี สังกัดสำนักงานเขตพื้นที่การศึกษามัธยมศึกษา เขต 8 ปัจจุบันเปิดสอนระดับชั้ มัธยมศึกษาปีที่ 1 ถึงระดับชั้นมัธยมศึกษาปีที่ 6 โรงเรียนสายธรรมจันทร์ตั้งขึ้นเมื่อ พ.ศ. 2452 โดยหลวงช้อย สุนทโรดม ได้บริจาคเงินสร้างโรงเรียน 1 หลัง ในที่ดินของวัดโชติทายการาม ทางราชการตั้งชื่อว่า "โรงเรียน ช.สุนทโรดม" เปิดสอนชั้นมัธยมศึกษาปีที่ 1 ถึงมัธยมศึกษาปีที่ 3 ครูใหญ่ชื่อ ขุนโสตระศึกษากร ในปี พ.ศ. 2482 นายแม้น อรจันทร์ นายอำเภอดำเนินสะดวก นายธำรง สายะสนธิ ศึกษาธิการอำเภอดำเนินสะดวก และท่านเจ้าคุณธรรมวิรัติสุนทร เจ้าอาวาสวัดโชติทาย-การาม ได้ร่วมกันดำเนินการก่อสร้างอาคารเรียนใหม่ ในที่ดินของวัดโชติทายการาม ซึ่งอยู่ฝั่งตรงข้ามกับอาคารเรียนหลังเดิมลักษณะเป็นอาคารไม้สัก 2 ชั้น ขนาด 10 ห้องเรียน สิ้นค่าก่อสร้างทั้งสิ้น 17,562.40 บาท ขนานนามตามอักษรชื่อสกุลและคำแรกสมณศักดิ์ของผู้เริ่มดำเนินการว่า "สายธรรมจันทร์" นายประยูร ภมรมนตรี รัฐมนตรีช่วยว่าการกระทรวงศึกษาธิการได้มาเป็นประธานเปิดป้ายอาคารเรียนใหม่เมื่อวันที่ 4 มิถุนายน พ.ศ. 2482</doc>
