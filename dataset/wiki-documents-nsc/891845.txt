<doc id="891845" url="https://th.wikipedia.org/wiki?curid=891845" title="โรงเรียนดงใหญ่วิทยาคม รัชมังคลาภิเษก">โรงเรียนดงใหญ่วิทยาคม รัชมังคลาภิเษก โรงเรียนดงใหญ่วิทยาคม รัชมังคลาภิเษก เป็นโรงเรียนมัธยมศึกษาขนาดกลางประจำตำบลดงใหญ่ อำเภอวาปีปทุม จังหวัดมหาสารคาม สังกัดสำนักงานเขตพื้นที่การศึกษามัธยมศึกษาเขต 26 กระทรวงศึกษาธิการ เป็นโรงเรียนในกลุ่มโรงเรียนเฉลิมพระเกียรติรัชมังคลาภิเษก ตั้งอยู่ที่ ตำบลดงใหญ่ อำเภอวาปีปทุม จังหวัดมหาสารคาม ปัจจุบันเปิดสอนในช่วงชั้นมัธยมศึกษาตอนต้นและตอนปลายประวัติโรงเรียน ประวัติโรงเรียน. โรงเรียนดงใหญ่วิทยาคม รัชมังคลาภิเษก เปิดทำการสอนเมื่อวันที่ 16 พฤษภาคม 2529 เดิมเป็นสาขาของโรงเรียนวาปีปทุม โดยมีนายมังกร ปทุมพร เป็นผู้ประสานงาน มีเนื้อที่ 130 ไร่ 2 งาน โดยได้รับบริจาคจากชาวบ้านและสภาตำบลดงใหญ่ร่วมกับชาวบ้าน โดยการนำของนายชื่น ชาวพงษ์ กำนันตำบลดงใหญ่ ได้ก่อสร้างอาคารชั่วคราวให้ จำนวน 1 หลัง วันที่ 7 มกราคม 2531 กระทรวงศึกษาธิการได้ประกาศจัดตั้งเป็นโรงเรียนมัธยมศึกษาประจำตำบลและได้รับพระบรมราชานุญาตให้ใช้นาม “ รัชมังคลาภิเษก ” ต่อชื่อโรงเรียนและเข้าโครงการ“ โรงเรียนเฉลิมพระเกียรติพระบาทสมเด็จพระเจ้าอยู่หัว” ได้รับงบประมาณค่าก่อสร้างอาคารเรียนและสถานที่ที่จำเป็นในการเรียนการสอน พ.ศ. 2536 เป็นปีแรกที่เปิดสาขาทำการสอนที่โรงเรียนยางวิทยาคม ตำบลยาง อำเภอบรบือ จังหวัดมหาสารคาม โดยมีนายสังคม โคตรสีเขียว เป็นผู้ประสานงาน พ.ศ. 2537 เป็นปีแรกที่เปิดทำการสอนระดับมัธยมศึกษาตอนปลาย พ.ศ. 2541 เข้าโครงการการศึกษาทางไกลผ่านดาวเทียม พ.ศ. 2545 เป็นปีแรกที่ใช้หลักสูตรสถานศึกษา พุทธศักราช 2544 ตามหลักสูตรการศึกษาขั้นพื้นฐาน พุทธศักราช 2544 และเป็นโรงเรียนนำร่องการใช้หลักสูตรการศึกษาขั้นพื้นฐานของ กรมวิชาการ กระทรวงศึกษาธิการ พ.ศ. 2550 เป็นสถานศึกษาแบบอย่างการจัดการเรียนการสอนและการบริหารจัดการตามหลักปรัชญาของเศรษฐกิจพอเพียง ของเขตตรวจราชการที่ 7 สำนักงานปลัดกระทรวง กระทรวงศึกษาธิการ พ.ศ. 2552 ได้รับป้าย “งานสวนพฤกษศาสตร์โรงเรียน” ตามโครงการอนุรักษ์พันธุกรรมพืชอันมาจากพระราชดำริในสมเด็จพระเทพรัตนราชสุดาสยามบรมราชกุมารี พ.ศ. 2554 ได้รับเกียรติบัตรขั้นที่ 1 “งานสวนพฤกษศาสตร์โรงเรียน” ตามโครงการอนุรักษ์พันธุกรรมพืชอันมาจากพระราชดำริในสมเด็จพระเทพรัตนราชสุดาสยามบรมราชกุมารี พ.ศ. 2555 ได้รับเกียรติบัตรโรงเรียนดีเด่นด้านคุณธรรม จริยธรรม ประจำปี 2555 จากสำนักงานเขตพื้นที่การศึกษามัธยมศึกษา เขต 26 ได้รับรางวัลชนะเลิศการประกวดโรงเรียนต้นแบบลูกเสือประจำปี 2555 จากสำนักงานเขตพื้นที่การศึกษามัธยมศึกษา เขต 26 พ.ศ. 2558 โรงเรียนได้คัดเลือกเป็นโรงเรียนแกนนำนำร่องการจัดการเรียนรู้ ศตวรรษที่ 21 ผ่านการประเมินผลการดำเนินงานระบบดูแลช่วยเหลือนักเรียน ระดับดี ชนะเลิศอันดับ 1 ประเภทเนตรนารีวิสามัญ การประกวดระเบียบแถวสวนสนามลูกเสือ เนตรนารี ระดับจังหวัดประจำปี 2558 และเป็นตัวแทนไปแข่งขันระดับประเทศที่สนามศุภชลาศัย กรุงเทพฯ ได้รับรางวัลระดับเขตพื้นที่การศึกษามัธยมศึกษา เขต 26 “โรงเรียนส่งเสริมด้านวิชาการยอดเยี่ัยม ปีงบประมาณ 2558” ได้รับรางวัลระดับเขตพื้นที่การศึกษามัธยมศึกษา เขต 26 “โรงเรียนส่งเสริมการนำหลักปรัชญาของเศรษฐกิจพอเพียงสู่การเรียนรู้ของนักเรียนยอดเยี่ัยม ปีงบประมาณ 2558ทำเนียบผู้บริหารอาคาร สถานที่ อาคาร สถานที่. โรงเรียนดงใหญ่วิทยาคม รัชมังคลาภิเษก มีเนื้อที่ 130 ไร่ 2 งาน ภายในประกอบด้วยอาคารเรียนถาวร 3 หลัง อาคารเอนกประสงค์ โรงฝึกงาน โรงอาหาร หอประชุม และสนามฟุตบอลการจัดการศึกษาหลักสูตร การจัดการศึกษา. หลักสูตร. โรงเรียนดงใหญ่วิทยาคม รัชมังคลาภิเษก เปิดให้การศึกษาขั้นพื้นฐานระดับมัธยมศึกษาปีที่ 1-6 (ช่วงชั้นที่ 3-4) ตามหลักสูตรการศึกษาขั้นพื้นฐาน แผนการศึกษาแห่งชาติ ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่างๆ รวม 8 กลุ่ม คือ- กลุ่มสาระการเรียนรู้ภาษาไทย - กลุ่มสาระการเรียนรู้ภาษาต่างประเทศ - กลุ่มสาระการเรียนรู้คณิตศาสตร์ - กลุ่มสาระการเรียนรู้วิทยาศาสตร์ - กลุ่มสาระการเรียนรู้สังคมศึกษา ศาสนา และวัฒนธรรม - กลุ่มสาระการเรียนรู้พลศึกษาและสุขศึกษา - กลุ่มสาระการเรียนรู้ศิลปะ - กลุ่มสาระการเรียนรู้การงานอาชีพและเทคโนโลยี</doc>
