<doc id="465003" url="https://th.wikipedia.org/wiki?curid=465003" title="โททาล">โททาล โททาล เอส.เอ. (Total S.A. ()) เป็นบริษัทด้านพลังงานสัญชาติฝรั่งเศส ประกอบธุรกิจก๊าซธรรมชาติ น้ำมันปิโตรเลียม และเคมีภัณฑ์ มีสำนักงานใหญ่อยู่ที่ย่านลาเดอฟองซ์ ทางตะวันตกของปารีส บริษัทก่อตั้งในปี ค.ศ. 1924 หลังสงครามโลกครั้งที่หนึ่ง โดยเดิมฝรั่งเศสมีแผนการความร่วมมือกับบริษัท รอยัลดัตช์เชลล์ ของอังกฤษและเนเธอร์แลนด์ แต่ถูกยับยั้งโดยนายแรมง ปวงกาเร นายกรัฐมนตรีฝรั่งเศสที่มีนโยบายให้จัดตั้งบริษัทน้ำมันสัญชาติฝรั่งเศส โดยได้ก่อตั้งบริษัทเมื่อวันที่ 28 มีนาคม ค.ศ. 1924 ชื่อบริษัท Compagnie française des pétroles (CFP) ชื่อบริษัทในปัจจุบัน มาจากชื่อผลิตภัณฑ์น้ำมัน โททาล (Total) ที่เริ่มทำตลาดในแอฟริกาและยุโรป ตั้งแต่ปี ค.ศ. 1954 ปัจจุบันโททาลเป็นหนึ่งในบริษัทน้ำมันรายใหญ่ของโลก มีพนักงานกว่า 96,000 คน (ข้อมูลปี 2010) ในกว่า 130 ประเทศ</doc>
