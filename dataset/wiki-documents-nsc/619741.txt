<doc id="619741" url="https://th.wikipedia.org/wiki?curid=619741" title="หาญฤชัย เนตศิริ">หาญฤชัย เนตศิริ หาญฤชัย เนตศิริ เป็นนักกีฬายิงธนูคนพิการชาวไทย ซึ่งเป็นนักกีฬายิงธนูคนแรกของประเทศไทย ที่สามารถครองตำแหน่งแชมป์โลกประวัติ ประวัติ. หาญฤชัย เนตศิริ เป็นชาวจังหวัดสกลนคร เริ่มเล่นยิงธนูในปี พ.ศ. 2550 หลังจากประสบอุบัติเหตุรถจักรยานยนต์ล้ม (เดือนมีนาคม พ.ศ. 2548) ก่อนที่จะเข้ารับการฟื้นฟูร่างกาย ที่ศูนย์ฟื้นฟูคนพิการ จังหวัดระยอง ที่แห่งนี้เอง ที่เขาได้เริ่มลองหัดกีฬาหลายประเภท โดยกีฬายิงธนูเป็นกีฬาที่เขาถนัดที่สุด และเริ่มฝึกอย่างจริงจังนับจากนั้น วันที่ 20 มีนาคม พ.ศ. 2556 หาญฤชัยได้เป็นตัวแทนทีมชาติไทยร่วมกับสากล อินแก้ว และบุญฤทธิ์ ไชยพูน เข้าแข่งขันยิงธนูคนพิการสะสมคะแนนโลก พาราอาเชอรีเวิลด์แรงกิงอีเวนท์แบงค็อก 2013 ประเภทคันธนูโค้งกลับ 70 เมตร ทีมชาย รอบชิงชนะเลิศ ที่จัดขึ้น ณ สนามยิงธนู การกีฬาแห่งประเทศไทย โดยทีมชาติไทยเป็นฝ่ายชนะทีมชาติมาเลเซีย และได้รับรางวัลเหรียญทอง ในวันที่ 26 ธันวาคม ของปีเดียวกันนี้ เขาได้รับรางวัลนักกีฬาพิการชายดีเด่น ในงานวันกีฬาแห่งชาติ ประจำปี 2556 ที่อินดอร์ สเตเดี้ยม หัวหมาก วันที่ 14 มกราคม พ.ศ. 2557 หาญฤชัย เนตศิริ ได้รับเกียรติเป็นผู้ถือธงชาติไทยนำทัพนักกีฬา ในพิธีเปิดอาเซียนพาราเกมส์ ครั้งที่ 7 ที่กรุงเนปยีดอ ประเทศพม่า ส่วนในวันที่ 26 มีนาคม พ.ศ. 2557 หาญฤชัยได้รับรางวัลนักกีฬาคนพิการชายยอดเยี่ยม วันนักกีฬายอดเยี่ยมประจำปี 2556เกียรติประวัติเกียรติประวัติ. - 1 เหรียญทอง ประเภททีม อาเซียนพาราเกมส์ 2011 ที่ประเทศอินโดนีเซีย - 1 เหรียญทอง ประเภทเดี่ยว อาเซียนพาราเกมส์ 2011 ที่ประเทศอินโดนีเซีย - 1 เหรียญทอง ชิงแชมป์นานาชาติ 2011 - 1 เหรียญทองแดง ชิงแชมป์นานาชาติ 2011 - แชมป์ คนพิการนั่งยิงชาย ไทยแลนด์ปรินเซสคัพอาร์เชอรีทัวร์นาเมนท์ ครั้งที่ 7 ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ที่แฟชั่นไอส์แลนด์ - แชมป์ คันธนูโค้งกลับ เวิลด์พาราแชมเปียนชิพ 2013 ที่ราชมังคลากีฬาสถาน - 3 เหรียญทอง อาเซียนพาราเกมส์ 2014 ที่ประเทศเมียนมาร์ - 1 เหรียญทอง 90 ม.บุคคลชาย กีฬาคนพิการแห่งชาติครั้งที่ 32 ที่จังหวัดสุพรรณบุรี - 1 เหรียญทอง 70 ม.บุคคลชาย กีฬาคนพิการแห่งชาติครั้งที่ 32 ที่จังหวัดสุพรรณบุรี - 1 เหรียญทอง 50 ม.บุคคลชาย กีฬาคนพิการแห่งชาติครั้งที่ 32 ที่จังหวัดสุพรรณบุรี - 1 เหรียญทอง 30 ม.บุคคลชาย กีฬาคนพิการแห่งชาติครั้งที่ 32 ที่จังหวัดสุพรรณบุรีรางวัลที่ได้รับรางวัลที่ได้รับ. - พ.ศ. 2556 รางวัลนักกีฬาพิการชายดีเด่น ในงานวันกีฬาแห่งชาติ ประจำปี 2556 ที่อินดอร์ สเตเดี้ยม หัวหมาก - พ.ศ. 2557 รางวัลนักกีฬาคนพิการยอดเยี่ยม สยามกีฬาอวอร์ดส์ ครั้งที่ 8 - พ.ศ. 2557 รางวัลนักกีฬาคนพิการชายยอดเยี่ยม งานประกาศเกียรติคุณนักกีฬาทีมชาติไทย วันนักกีฬายอดเยี่ยม ประจำปี 2556</doc>
