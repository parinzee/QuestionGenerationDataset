<doc id="468718" url="https://th.wikipedia.org/wiki?curid=468718" title="ชานักกาเล">ชานักกาเล ชานักกาเล (; ตุรกี: Çanakkale) เป็นเมืองแห่งหนึ่งในประเทศตุรกี ตั้งอยู่ในจังหวัดชานักกาเล ชานักกาเล เป็นเมืองที่ปัจจุบันเป็นเมืองท่องเที่ยวที่สำคัญของตุรกี มีความสำคัญทางประวัติศาสตร์ เดิมมีชื่อว่า โบกาซี่ (Bogazi) หรือ เฮลเลสปอนต์ (Hellespont) มีความยาว 65 กิโลเมตร ส่วนที่แคบที่สุดกว้าง 1.3 กิโลเมตร เนื่องจากตั้งอยู่บนจุดแคบที่สุดของช่องแคบดาร์ดาแนลส์ ใกล้กับ แหลมเกลิโบลูของกรีซ บนฝั่งของ 2 ทะเลคือ ทะเลมาร์มารา และ ทะเลเอเจียน ชานักกาเล อยู่ห่างจากกรุงอิสตันบูล เมืองหลวงของตุรกีด้วยการเดินทางทางรถยนต์ประมาณ 4 ชั่วโมง และนั่งเรือเฟอร์รี่ข้ามฟากไป ในอดีต เคยเป็นที่ตั้งของเมืองทรอย ที่ปรากฏในสงครามกรุงทรอย ปัจจุบัน มีซากของกำแพงเมืองที่เป็นหินหนาปรากฏอยู่ จึงเป็นสถานที่ท่องเที่ยวที่สำคัญ ซึ่งทางทีมงานสร้างภาพยนตร์เรื่อง Troy ในปี ค.ศ. 2004 ได้มอบม้าไม้ที่ใช้ในเรื่อง ให้แก่เมือง ซึ่งปัจจุบัน ได้ตั้งแสดงอยู่ และมีการผลิตเป็นของที่ระลึก อีกทั้งในช่วงสงครามโลกครั้งที่หนึ่ง ในปี ค.ศ. 1915 ชานักกาเลเป็นสมรภูมิที่สำคัญในยุทธภูมิชานักกาเล เมื่อทางทัพผสมของฝ่ายสัมพันธมิตร ต้องการเดินทัพเรือผ่านเมืองนี้เพื่อเข้าสู่ทะเลดำเพื่อโจมตีรัสเซีย ทหารของฝ่ายตุรกี ซึ่งขณะนั้นเป็นจักรวรรดิออตโตมาน ได้ร่วมกันต่อสู้เพื่อยับยั้งจนได้รับชัยชนะในที่สุด มีผู้บาดเจ็บและเสียชีวิตจำนวนมาก นับเป็นประวัติศาสตร์ครั้งสำคัญครั้งหนึ่งของตุรกี ซึ่งในบรรดาทหารที่เข้าร่วมรบนั้น มี มุสตาฟา เคมาล หรือในเวลาต่อมา คือ อตาเติร์ก บิดาแห่งชาติตุรกี เข้าร่วมรบอยู่ด้วย ปัจจุบัน มีการสร้างอนุสาวรีย์และสุสานเพื่อรำลึกถึงผู้เสียชีวิตจำนวนมากในการต่อสู้ครั้งนี้</doc>
