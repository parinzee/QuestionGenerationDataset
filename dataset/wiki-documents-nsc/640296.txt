<doc id="640296" url="https://th.wikipedia.org/wiki?curid=640296" title="เฟอเลชิโอ">เฟอเลชิโอ เฟอเลชิโอ () คือ กิจกรรมทางเพศซึ่งบุคคลฝ่ายหนึ่งใช้ปากหรือลำคอของตนกระทำต่ออวัยวะเพศชายของตนเองหรือของบุคคลอีกฝ่ายหนึ่ง เพื่อเร้ากามารมณ์ เพื่อเป็นอารัมภบทไปสู่กิจกรรมทางเพศอย่างอื่น หรือเพื่อให้ถึงความเสียวสุดยอด ในภาษาอังกฤษ คำ fellatio มาจากคำภาษาละตินว่า fellātus ซึ่งเป็นรูปอดีตของกริยา fellāre แปลว่า ดูด ภาษาปากมักเรียก blowjob, BJ, give head หรือ suck off เฟอเลชิโอที่กระทำต่อตนเองมีศัพท์เฉพาะ คือ การใช้ปากกับอวัยวะเพศชายของตัวเอง (autofellatio) เฟอเลชิโออาจก่อให้เกิดโรคส่งผ่านทางเพศสัมพันธ์เช่นเดียวกับกิจกรรมทางเพศรูปแบบอื่น แต่มีความเป็นไปได้ที่จะส่งผ่านเชื้อเอชไอวีน้อยกว่าเพศสัมพันธ์ทางทวารหนักหรือช่องคลอด บางวัฒนธรรมห้ามกระทำเฟอเลชิโอ กระนั้น ประเทศส่วนใหญ่ในโลกนี้ก็ไม่มีกฎหมายห้ามเฟอเลชิโอ และผู้คนทั่วไปไม่นับว่า เฟอเลชิโอมีผลต่อพรหมจรรย์ แต่ก็มีผู้เห็นต่าง และยังมีบางคนตะขิดตะขวงใจที่จะกระทำหรือรับการกระทำเฟอเลชิโอ</doc>
