<doc id="710239" url="https://th.wikipedia.org/wiki?curid=710239" title="เชอริง ต๊อบเกย์">เชอริง ต๊อบเกย์ เชอริง ต๊อบเกย์ () เป็นนักการเมืองชาวภูฏาน ผู้เข้าดำรงตำแหน่งนายกรัฐมนตรีในปี ค.ศ. 2013 นอกจากนี้ เขายังเป็นหัวหน้าของพรรคประชาธิปไตยประชาชน และเป็นผู้นำฝ่ายค้านในสภาแห่งชาติตั้งแต่เดือนมีนาคม ค.ศ. 2008 ถึงเมษายน ค.ศ. 2013 ต๊อบเกย์เป็นสมาชิกผู้ร่วมก่อตั้งพรรคประชาธิปไตยประชาชน และเป็นผู้รับผิดชอบในการจัดตั้งพรรค ในฐานะพรรคจดทะเบียนพรรคแรกของประเทศภูฏาน ต๊อบเกย์ได้รับปริญญาวิทยาศาสตรบัณฑิตในสาขาวิศวกรรมเครื่องกลจากโรงเรียนวิศวกรรมสเวนสันของมหาวิทยาลัยพิตต์สเบิร์กในปี ค.ศ. 1990 และต่อมา ได้รับปริญญาโทในสาขาการบริหารรัฐกิจจากมหาวิทยาลัยฮาร์วาร์ดในปี ค.ศ. 2004 เขาได้รับการศึกษาที่สองของเขาในประเทศอินเดีย ที่บ้านของดอกเตอร์เกรแฮม ในเมืองกาลิมปง ที่อยู่ใกล้กับดาร์จีลิง ทางตะวันออกของเทือกเขาหิมาลัย เขาเป็นข้าราชการพลเรือนก่อนที่จะเข้ามามีส่วนร่วมทางการเมือง โดยได้เริ่มต้นอาชีพของเขาในปี ค.ศ. 1991 ในสาขาเทคนิคและอาชีวศึกษา สังกัดกรมสามัญศึกษา ส่วนในปี ค.ศ. 1998 เขาได้ก่อตั้งและเป็นหัวหน้าศูนย์ฝึกอบรมแห่งชาติ และทำหน้าที่เป็นผู้อำนวยการในกระทรวงแรงงานและทรัพยากรมนุษย์ ตั้งแต่ปี ค.ศ. 2003 ถึงปี ค.ศ. 2007</doc>
