<doc id="182361" url="https://th.wikipedia.org/wiki?curid=182361" title="พืชไม่มีท่อลำเลียง">พืชไม่มีท่อลำเลียง ไบรโอไฟต์ คือพืชบกทั้งหมดที่ไม่มีท่อลำเลียง: มันมีเนื้อเยื่อที่ล้อมรอบเป็นท่อคล้ายกับระบบท่อลำเลียง แต่ไม่มีเนื่อเยื่อส่วนท่อลำเลียงที่จะส่งผ่านของเหลว ไม่มีดอกและการสร้างเมล็ด ขยายพันธุ์ด้วยสปอร์ คำว่า bryophyte มาจากภาษากรีก βρύον - bruon, "ต้นมอสส์, สีเขียวหอยนางรม" < βρύω - bruo, "เปี่ยมไปด้วย, มาก" + φυτόν - fyton "ต้นไม้"การแบ่งชั้น การแบ่งชั้น. ไบรโอไฟต์ประกอบไปด้วยสามกลุ่มด้วยกันคือ Marchantiophyta (ลิเวอร์เวิร์ต), Anthocerotophyta (ฮอร์นเวิร์ต) และ Bryophyta (มอสส์) ปัจจุบันการศึกษาในพืชบกโดยทั่วไปแล้วแสดงเป็นสองรูปแบบ แบบแรกนั้นลิเวอร์เวิร์ตแยกออกไปเป็นอันดับแรก ตามมาด้วยฮอร์นเวิร์ต ในขณะที่มอสส์นั้นเป็นญาติใกล้ชิดกับ polysporangiates (รวมถึงพืชที่มีท่อลำเลียง). ในอีกรูปแบบหนึ่งคือ ฮอร์นเวิร์ตแยกออกไปเป็นอันดับแรก ตามมาด้วยพืชที่มีท่อลำเลียง ขณะที่มอสส์เป็นญาติใกล้ชิดกับลิเวอร์เวิร์ต สามกลุ่มดั้งเดิมถูกนำมาอยู่ร่วมกันทั้งสามชั้นในส่วนไบรโอไฟต์ อย่างไรก็ตามตั้งแต่สามกลุ่มของไบรโอไฟต์มาจากกลุ่มสิ่งมีชีวิตที่มีบรรพบุรุษร่วมกันแต่ไม่ได้รวมทายาททั้งหมดไว้ในกลุ่ม (paraphyletic) ทำให้ปัจจุบันถูกแบ่งใหม่ออกเป็นสามส่วนที่แยกจากกันการสืบพันธุ์ การสืบพันธุ์. โดยทั่วไปแล้วพืชจำพวกนี้จะเป็นแกมีโทไฟต์ที่มีมีโครโมโซมหนึ่งชุด ( haploid ), กับมีโครงสร้างโครโมโซมสองชุด ( diploid ) เมื่อถึงคราวเป็นสปอโรไฟต์ ด้วยเหตุนี้เอง, ไบรโอไฟต์จึงมีการสืบพันธุ์ต่างจากพืชชนิดอื่น มีการสืบพันธุ์สองประเภทในไบรโอไฟต์:- Dioicous ไบรโอไฟต์จะผลิตเพียงแค่แอนเทอริเดียม (อวัยวะเพศผู้) หรืออาร์คิโกเนียม (อวัยวะเพศเมีย) บนต้นเท่านั้น - Monoicous ไบรโอไฟต์จะผลิตแอนเทอริเดียมหรืออาร์คิโกเนียมทั้งคู่บนต้นเดียวกัน ไบรโอไฟต์บางชนิดอาจเป็นทั้ง monoicous หรือ dioicous ขึ้นกับสภาพแวดล้อม</doc>
