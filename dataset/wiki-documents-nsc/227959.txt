<doc id="227959" url="https://th.wikipedia.org/wiki?curid=227959" title="นักบุญบีด">นักบุญบีด นักบุญบีดผู้น่าเคารพ (; หรือเบดา (; ค.ศ. 672/ค.ศ. 673–26 พฤษภาคม ค.ศ. 735) เป็น เป็นบาทหลวงและนักพรตโรมันคาทอลิกประจำอารามมังค์แวร์มัท-แจร์โรว์ ในราชอาณาจักรนอร์ธัมเบรีย นักบุญบีดมีชื่อเสียงจากการเป็นนักบันทึกเหตุการณ์และนักวิชาการ งานชิ้นสำคัญของท่านคือ “ประวัติศาสตร์คริสตจักรของชนอังกฤษ” ที่ทำให้ได้รับชื่อว่าเป็น “บิดาแห่งประวัติศาสตร์อังกฤษ” นอกจากนั้นก็ยังเป็นหนึ่งในนักปราชญ์แห่งคริสตจักร นักบุญบีดเป็นนักบุญจากบริเตนใหญ่ผู้เดียวที่ได้รับตำแหน่งนี้ (นักบุญแอนเซล์มแห่งแคนเทอร์เบอรี ได้รับตำแหน่งนี้แต่มาจากอิตาลี)ชีวิต ชีวิต. ทุกอย่างที่เราทราบเกี่ยวกับนักบุญบีดมาจากบทสุดท้ายในหนังสือ “ประวัติศาสตร์คริสตจักรของชนอังกฤษ” ที่เขียนเสร็จราวปี ค.ศ. 731, และบีดกล่าวเป็นนัยว่ามีอายุ 59 ปีซึ่งทำให้สันนิษฐานปีเกิดได้ว่าราวปี ค.ศ. 672 หรือ ค.ศ. 673 หลักฐานย่อยอีกหลักฐานหนึ่งมาจากคัธเบิร์ตผู้ติดตามผลงานของบีด คัธเบิร์ตอาจจะเป็นคนคนเดียวกับผู้ที่ต่อมาเป็นอธิการอารามเวียร์มัธ-จาร์โรว์ในหนังสือ “ประวัติศาสตร์” บีดกล่าวว่าเขาเกิด “บนแผ่นดินของอารามนี้” คัธเบิร์ตกล่าวถึงอารามคู่––เวียร์มัธ และ จาร์โรว์ ที่อยู่ไม่ไกลจากนิวคาสเซิลอะพอนไทน์และซันเดอร์แลนด์ตามลำดับในปัจจุบัน ทั้งสองเมืองต่างก็อ้างว่าเป็นที่เกิดของนักบุญบีด แต่ก็มีอีกทฤษฎีหนึ่งที่กล่าวว่าบีดเกิดที่มองค์ตันที่อยู่ไกลจากจาร์โรว์ราวสองไมล์ บีดเองไม่ได้กล่าวถึงที่มาแต่ความสัมพันธ์ของบีดกับผู้มียศศักดิ์ทำให้สันนิษฐานว่าเป็นผู้มาจากครอบครัวที่มีฐานะดี อธิการอารามคนแรกของบีดคือเบเนดิกต์ บิสกอป (Benedict Biscop) ทั้ง “บิสกอป” และ “เบดา” (Beda) ปรากฏในรายพระนามพระมหากษัตริย์ของราชอาณาจักรลินซีย์ มาตั้งแต่ราว ค.ศ. 800 ซึ่งเป็นอีกหลักฐานอีกหลักฐานหนึ่งที่สนับสนุนว่าบีดมาจากครอบครัวขุนนาง ชื่อบีดเป็นชื่อที่ไม่เป็นสามัญเท่าใดนักและปรากฏเพียงสองครั้งใน “Liber Vitae” ของมหาวิหารเดอแรมซึ่งชื่อหนึ่งสันนิษฐานว่าเป็นนักบุญบีด อีกชื่อหนึ่ง “Bieda” ปรากฏใน “บันทึกเหตุการณ์ของชาวแองโกล-แซกซัน” ไต้ปี ค.ศ. 501 และก็เป็นที่เดียวที่อ้างถึงชื่อ ชื่อบีดสันนิษฐานว่ามาจากภาษาอังกฤษเก่าจากคำว่า “bēd” (อธิษฐาน) และถ้าเป็นชื่อที่ครอบครัวตั้งให้แต่แรกเกิดก็สันนิษฐานได้ว่าทางบ้านตั้งใจจะถวายตัวให้กับศาสนา</doc>
