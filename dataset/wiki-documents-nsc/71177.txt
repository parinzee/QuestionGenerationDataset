<doc id="71177" url="https://th.wikipedia.org/wiki?curid=71177" title="วัดคูหาสวรรค์วรวิหาร">วัดคูหาสวรรค์วรวิหาร วัดคูหาสวรรค์วรวิหาร เป็นพระอารามหลวงชั้นตรี ชนิดวรวิหาร สังกัดมหานิกาย ตั้งอยู่ในแขวงคูหาสวรรค์ เขตภาษีเจริญ กรุงเทพมหานคร เป็นวัดโบราณสร้างขึ้นตั้งแต่สมัยกรุงศรีอยุธยาประวัติ ประวัติ. วัดคูหาสวรรค์วรวิหาร เดิมเรียกชื่อว่า “วัดศาลาสี่หน้า” เป็นวัดโบราณสร้างมาตั้งแต่ครั้งกรุงศรีอยุธยายังเป็นราชธานี แต่ไม่ปรากฏหลักฐานว่าใครเป็นผู้สร้าง สิ่งที่ยังคงหลงเหลือและแสดงความเป็นสิ่งของสมัยกรุงศรีอยุธยา คือ “ลายหน้าบันสลักไม้ทั้งด้านหน้าและด้านหลังของพระอุโบสถ ปีกของหน้าบันเล็กตามหลังคาลดชั้นอีกด้านละสองปีก เป็นฝีมือช่างสมัยกรุงศรีอยุธยา และใบสีมาที่เป็นสีมาคู่ ทำด้วยหินทรายแดง ฝีมือช่างอยุธยาตอนปลาย ส่วนซุ้มสีมานั้นสร้างเพิ่มเติมขึ้นที่หลัง แบบเดิมใบสีมาประดิษฐานอยู่บนแท่นปูนเท่านั้น” ต่อมา พระบาทสมเด็จพระพุทธยอดฟ้าจุฬาโลกมหาราช โปรดให้บูรณะขึ้นใหม่แล้วทรงสถาปนาให้เป็นพระอารามหลวงชั้นตรี ชนิดวรวิหาร พร้อมทั้งเปลี่ยนนามวัดใหม่จาก วัดศาลาสี่หน้า เป็น วัดคูหาสวรรค์วรวิหาร ตามหลักฐานรับรองสภาพวัดของกองพุทธศาสนสถาน สำนักงานพระพุทธศาสนาแห่งชาติ ปรากฏว่า วัดนี้ตั้งขึ้นและรับวิสุงคามสีมาเมื่อ พ.ศ. 2320ลำดับเจ้าอาวาส ลำดับเจ้าอาวาส. เจ้าอาวาสปกครองวัดคูหาสวรรค์ นับแต่รัชกาลที่ 1 จนถึงรัชกาลปัจจุบัน เท่าที่ปรากฏเป็นหลักฐานทางราชการนับเรียงตามลำดับดังนี้- พระราชาคณะ ไม่ทราบราชทินนาม - พระครูฉิม - พระครูด้วง - พระสมุห์โพธิ์ - พระอธิการแก้ว - พระอธิการหริ่ง - พระอธิการสุข - พระวิสุทธิสารเถร (ผ่อง ธมฺมโชติโก) - พระเมตตาวิหารีเถร (ปัด ธมฺมสโร) - พระวิเชียรมุนี (วิเชียร ธมฺมธโร) - พระครูโสภณบุญโญภาส (ปัจจุบันเป็น พระสิทธิญาณมุนี)</doc>
