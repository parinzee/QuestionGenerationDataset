<doc id="907499" url="https://th.wikipedia.org/wiki?curid=907499" title="ทางหลวงพิเศษระหว่างเมืองในประเทศไทย">ทางหลวงพิเศษระหว่างเมืองในประเทศไทย ทางหลวงพิเศษระหว่างเมือง () เป็นทางด่วนประเภทหนึ่งที่เก็บค่าผ่านทาง มีการควบคุมจุดเข้าออกของรถยนต์ ในประเทศไทยกำกับดูแลโดยกรมทางหลวง มีจุดประสงค์เพื่อเชื่อมโยงเส้นทางระหว่างเมืองเป็นหลัก ปัจจุบันประเทศไทยได้มีโครงข่ายเส้นทางในแผนแม่บทระบบทางหลวงพิเศษระหว่างเมือง โดยได้รับอนุมัติจากคณะรัฐมนตรีพลเอก ชวลิต ยงใจยุทธ เมื่อวันที่ 22 เมษายน พ.ศ. 2540 กรมทางหลวงได้พิจารณากำหนดระบบหมายเลขทางหลวงพิเศษระหว่างเมือง ให้เป็นระบบหมายเลขทางหลวงใหม่ โดยมีหลักเกณฑ์ในการจัดทำระบบหมายเลขทางหลวงเป็น 2 ประเภท ดังนี้- ทางหลวงพิเศษหมายเลขหลักเดียว เป็นทางหลวงพิเศษระหว่างเมืองสายหลัก ที่เชื่อมระหว่างกรุงเทพมหานครไปยังแต่ละภาคของประเทศ มีจำนวนทั้งสิ้น 5 สายทาง ตั้งแต่หมายเลข 5 ถึงหมายเลข 8 และหมายเลข 9 ซึ่งเป็นถนนวงแหวนรอบนอกกรุงเทพมหานคร - ทางหลวงพิเศษหมายเลขสองหลัก เป็นทางเชื่อมโยงจากทางหลวงพิเศษระหว่างเมืองสายหลัก ที่เชื่อมโยงไปสู่เส้นทางที่มีการจราจรสูงและเส้นทางที่เข้าพื้นที่สำคัญในภาคนั้น ๆ มีหลักเกณฑ์การจัดเข้าไว้ในระบบหมายเลขทางหลวง เป็นตัวเลขจำนวน 2 หลัก โดยมีหลักเกณฑ์ในการกำหนดคือ ตัวเลขหลักแรกเป็นหมายเลขของสายทางหลักนั้น ๆ และตัวเลขหลักที่สอง เป็นลำดับหมายเลขสายทางที่แยกจากทางสายหลักดังกล่าวรายชื่อทางหลวงพิเศษระหว่างเมืองในประเทศไทย รายชื่อทางหลวงพิเศษระหว่างเมืองในประเทศไทย. รายชื่อทางหลวงพิเศษระหว่างเมืองในประเทศไทยที่เปิดใช้บริการ กำลังก่อสร้าง และโครงการที่ปรากฏตามแผนแม่บทปี พ.ศ. 2558แผนการก่อสร้าง แผนการก่อสร้าง. ในสมัยนายอาคม เติมพิทยาไพสิฐ เป็นรัฐมนตรีกระทรวงคมนาคม นายธานินทร์ สมบูรณ์ เป็นอธิบดีกรมทางหลวง และนายณรงค์ เขียดเดช เป็นผู้ว่าการ การทางพิเศษแห่งประเทศไทย ได้ร่วมประชุมร่วมกันเพื่อปรับปรุงความซ้ำซ้อนของเส้นทาง และเน้นย้ำถึงภาระกิจว่า "มอเตอร์เวย์เป็นการก่อสร้างทางเชื่อมโยงระหว่างเมือง ส่วนระบบทางด่วนเป็นการแก้ปัญหาการจราจรในเขตเมืองเป็นหลัก" โดยแผนการก่อสร้าง ทางหลวงพิเศษระหว่างเมือง ของกรมทางหลวง มีดังนี้- แผน 10 ปีแรก (พ.ศ. 2560–2569) มี 16 สายทาง รวม 3,120 กิโลเมตร เงินลงทุน 1.24 ล้านล้านบาท ได้แก่1. M5 บางปะอิน–เชียงราย (เร่งช่วงรังสิต–บางปะอิน) 2. M6 บางปะอิน–หนองคาย (เร่งช่วงนครราชสีมา–หนองคาย) 3. M7 กรุงเทพฯ–บ้านฉาง (กำลังก่อสร้างช่วงมาบตะพุด–บ้านฉาง) 4. M8 นครปฐม–นราธิวาส (เร่งช่วงนครปฐม–ชะอำ–ชุมพร) 5. M9 วงแหวนรอบนอกรอบที่ 2 (เร่งช่วงด้านตะวันตกโดยเป็นโครงการปรับปรุงให้มีทางเข้าออก) 6. M51 เชียงใหม่–ลำปาง 7. M61 ชลบุรี–นครราชสีมา (เร่งช่วงท่าเรือแหลมฉบัง-ปราจีนบุรี) 8. M62 วงแหวนรอบนอกรอบที่ 2 ด้านตะวันออก–สระบุรี 9. M71 วงแหวนรอบนอกตะวันออก–สระแก้ว 10. M72 ชลบุรี–ตราด 11. M81 บางใหญ่–กาญจนบุรี (เร่งช่วงกาญจนบุรี-บ้านพุน้ำร้อน) 12. M82 วงแหวนรอบนอกตะวันตกรอบที่ 2–ปากท่อ 13. M83 สุราษฎร์ธานี–ภูเก็ต 14. M84 สงขลา–ด่านสะเดา 15. M91 วงแหวนรอบที่ 3 16. M92 ชลบุรี–นครปฐม- แผน 10 ปีถัดไป (พ.ศ. 2570–2579) เงินลงทุน 8.7 แสนล้านบาท ได้แก่1. M2 ตาก–มุกดาหาร 2. M3 สุรินทร์–บึงกาฬ 3. M4 นครสวรรค์–อุบลราชธานี 4. M52 สุพรรณบุรี–ชัยนาท 5. M53 วงแหวนรอบนอกกรุงเทพฯ รอบที่ 2 ด้านตะวันตก–บางปะหัน</doc>
