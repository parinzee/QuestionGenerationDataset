<doc id="579137" url="https://th.wikipedia.org/wiki?curid=579137" title="คุณหนูครับ มีรักมาเสิร์ฟ">คุณหนูครับ มีรักมาเสิร์ฟ คุณหนูครับ มีรักมาเสิร์ฟ (ฮันกึล: 아가씨를 부탁해, อากาชีรึล บูทาแค) เป็นละครโทรทัศน์แนวโรแมนติกคอมเมดี้ เกี่ยวกับหญิงสาวผู้เอาแต่ใจ และชายหนุ่มที่หวังมาปอกลอกเธอ เขียนบทโทรทัศน์โดย ยุน อึนคยอง และ คิม อึนฮี และกำกับโดบ จี ยองซู ออกอากาศทางสถานีโทรทัศน์ KBS ทุกวันพุธและพฤหัสบดี เวลา 21.55 น. ตั้งแต่วันพุธที่ 19 สิงหาคม ถึงวันพฤหัสบดีที่ 8 ตุลาคม พ.ศ. 2552 ความยาว 16 ตอน ส่วนในประเทศไทย ออกอากาศทางสถานีโทรทัศน์สีกองทัพบกช่อง 7 ทุกวันเสาร์และอาทิตย์ เวลา 09.15 - 11.00 ตั้งแต่วันเสาร์ที่ 21 สิงหาคม พ.ศ. 2553 และครั้งที่ 2 ทุกวันจันทร์ - พฤหัสบดี เวลา 03.35 น. ตั้งแต่วันพุธที่ 29 สิงหาคม 2555เนื้อเรื่องย่อ เนื้อเรื่องย่อ. คัง ฮเยนา เป็นหลานสาวของกลุ่มบริษัทยักษ์ใหญ่คังซันกรุ๊ป แต่มีนิสัยเอาแต่ใจ ไม่ยอมทำการทำงานจนเป็นที่หนักใจของประธานคังมันโฮมาก ฮเยนามีเรื่องทะเลาะกับซอ ดงชัน จากอุบัติเหตุบนถนน ฮเยนาจึงเอาเงินฟาดหัวแบบที่เธอเคยทำบ่อยๆ และแม้ดงชันอยากตอบรับใจจะขาดแต่สุดท้ายเขาก็ไม่ยอม ทำให้เกิดเรื่องจนฮเยนาต้องไปบำเพ็ญประโยชน์เพื่อสังคม เธอจึงเจ็บแค้นดงชันมาก เมื่อได้พบเขาอีกครั้งเธอจึงแกล้งเขาจนถูกตำรวจจับ ดงชันจึงบุกมาอาละวาดเธอถึงบ้านและพบคุณปู่ของฮเยนา คุณปู่พอใจดงชันและคิดจะดัดนิสัยฮเยนาจึงจ้างดงชันมาเป็นพ่อบ้าน ฮเยนามีโอกาสได้พบอี แทยุน เธอตกหลุมรักเขาและพยามหาโอกาสใกล้ชิด แต่คุณปู่กลับไม่ชอบแทยุนนัก เพราะเขาเป็นลูกชายของยูซังกรุ๊ปซึ่งเป็นบริษัทคู่แข่ง แม้ว่าดงชันจะไม่อยากให้ฮเยนาคบกับแทยุนแต่เขาก็ขัดเธอไม่ได้จึงช่วยวางแผนให้เธอจับแทยุน ทางด้านโย อึยจู น้องสาวของดงชันเปิดร้านดอกไม้ และได้ส่งดอกไม้ให้บ้านฮเยนาด้วย อึยจูยังทำงานให้กับคังซันกรุ๊ป คอยรับใช้แต่คัง ซูอา ลูกสาวของผอ.คังที่คอยแต่จะแย่งตำแหน่งทายาทคังซันกรุ๊ปไป ซูอาแอบชอบแทยุน เธอจึงใช้อึยจูช่วยเธอจีบแทยุนเสมอ ๆ ทำให้อึยจูพลอยได้พบแทยุนบ่อย ๆ เธอรู้สึกว่าดงชันหลงรักฮเยนา เธอจึงพยามจับคู่ฮเยนากับแทยุน เรื่องราวกลับตาลปัตรเมื่อแทยุนเกิดชอบฮเยนาขึ้นมาจริงๆ แต่ฮเยนากับดงชันเริ่มมีความรู้สึกดีๆ ให้กัน ซ้ำร้ายฮเยนารู้ความลับว่าแท้จริงแล้วดงชันเคยทำงานในบาร์มาก่อน และที่เข้ามาเป็นพ่อบ้านก็เพียงเพื่อตีสนิทเธอเพื่อหาเงินไปใช้หนี้ของตัวเอง เขาลาออกและไปพ้นจากสายตาเธอ ส่วนฮเยนาก็ถูกไล่ออกจากบ้านเช่นกัน ถึงแม้จะรู้หัวใจตัวเองดี เธอและเขายังต้องฝ่าฟันอุปสรรคมากมายนักแสดงนักแสดง. - ยุน ซังฮยอน แสดงเป็น ซอ ดงชัน - ยุน อึน-ฮเย แสดงเป็น คัง ฮเยนา - จอง อิลวู แสดงเป็น อี แทยุน - มุน แจวอน แสดงเป็น ยอ อึยจู - อี จองกิล แสดงเป็น คัง มันโฮ - คิม มยองกุก แสดงเป็น คัง ชอลกู - ยุน เยฮี แสดงเป็น โช มีอก - ควอน กีซอน แสดงเป็น คิม ซึงจา - จาง อายอง แสดงเป็น คัง ซูอา - วัง ซอกฮยอน แสดงเป็น คัง ซูมินเพลงประกอบเพลงประกอบ. - Hot Stuff - Davichi - Helpless Love (사랑은 어쩔 수 없네요) - ยุน ซังฮยอน - Dash Girl - ยุน อึน-ฮเย - Take Care of My Heart (마음을 부탁해) - จอง แจอุก - Take Care of My Love (내 사랑을 부탁해) - นา ยุนกวอน - Lady - Swing - Secret Story (숨겨진 이야기) - Lady, Please (아가씨를 부탁해) - [Tango] - Hot Stuff [Inst.] - ดนตรี - Helpless Love (사랑은 어쩔 수 없네요) [Inst.] - ดนตรี - Dash Girl [Inst.] - ดนตรี - Take Care of My Heart (마음을 부탁해) [Inst.] - ดนตรี - Take Care of My Love (내 사랑을 부탁해) [Inst.] - ดนตรี</doc>
