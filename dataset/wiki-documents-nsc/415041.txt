<doc id="415041" url="https://th.wikipedia.org/wiki?curid=415041" title="เทสซี อ็องตอนี">เทสซี อ็องตอนี เทสซี อ็องตอนี (; 28 ตุลาคม พ.ศ. 2528) เป็นอดีตพระชายาในเจ้าชายหลุยส์แห่งลักเซมเบิร์ก พระโอรสในแกรนด์ดยุกอ็องรีที่ 1 แห่งลักเซมเบิร์ก แกรนด์ดยุกแห่งลักเซมเบิร์กองค์ปัจจุบันประวัติ ประวัติ. เทสซีเกิดเมื่อวันที่ 28 ตุลาคม พ.ศ. 2528 มีนามเดิมว่าเทสซี อ็องตอนี เป็นธิดาของช่างปูน ชื่อ ฟร็องซัว อ็องตอนี กับมารดาชื่อเรยีน อาน มีพี่น้องห้าคน ได้แก่ ไมก์, เจอร์รี (เสียชีวิต; เป็นฝาแฝดของไมก์), แพตตี และรอนนี (พี่ชายฝาแฝดของพระองค์) เมื่อสำเร็จการศึกษาจากโรงเรียนมัธยมเทคนิคในเมืองเพเตร็ง ก็เข้าร่วมเป็นทหารของกองทัพลักเซมเบิร์กเช่นเดียวกับพี่ชายฝาแฝด คือ รอนนี อ็องตอนี เมื่อมีพระชันษา 18 ปี ในช่วงเดือนมีนาคมจนถึงเดือนกรกฎาคม พ.ศ. 2547 เธอเข้าร่วมกับปฏิบัติหน้าที่การทหารในยูโกสลาเวียที่เมืองวิโตรวิกา ในกองกำลังรักษาสันติภาพของนาโตภายในคอซอวอชีวิตสมรส ชีวิตสมรส. เทสซีได้มีพระพบปะกับกับเจ้าชายหลุยส์ เมื่อครั้งที่เจ้าชายเสด็จฯ เยี่ยมเยือนทหารที่ปฏิบัติภารกิจในยูโกสลาเวีย ทั้งสองได้เสกสมรสกันเมื่อวันที่ 29 กันยายน พ.ศ. 2549 ณ โบสถ์เมืองกิลส์ดอลฟ์แต่เนื่องจากเทสซีได้ประสูติการพระบุตรก่อนการเสกสมรส ทำให้พระบุตรที่เกิดมามิได้รับการยอมรับจากพระบรมวงศานุวงศ์ ทำให้พระสวามีนั้นถูกตัดสิทธิจากการสืบราชบัลลังก์แต่ยังดำรงพระอิสริยยศได้เช่นเดิม ส่วนเธอและพระบุตรใช้ราชสกุล เดอ นัสเซา แต่ไม่ได้รับการสถาปนาให้มีพระยศ ต่อมาในวันชาติลักเซมเบิร์กเมื่อวันที่ 23 มิถุนายน พ.ศ. 2552 แกรนด์ดยุกอ็องรีโปรดเกล้าฯ สถาปนานางเทสซีให้ดำรงพระอิสริยยศเป็น เจ้าหญิงแห่งลักเซมเบิร์ก และพระบุตรทุกพระองค์ รวมไปถึงพระบุตรที่จะประสูติกาลในเบื้องหน้าก็จะได้รับการสถาปนาเป็น เจ้าชาย/หญิงแห่งนัสเซา เจ้าชายหลุยส์และเทสซี มีพระโอรส ดังนี้1. เจ้าชายกาเบรียลแห่งนัสเซา (ประสูติ 16 มีนาคม พ.ศ. 2549 ณ คลินิกเดอกร็องเฌ็ต เจนีวา ประเทศสวิตเซอร์แลนด์) มีพระนามเมื่อบัพติศมาคือ กาเบรียล รอนนี เดอนัสเซา เป็นพระโอรสที่ประสูตินอกสมรส ถือเป็นพระราชนัดดาพระองค์แรกของแกรนด์ดยุกและแกรนด์ดัชเชสแห่งลักเซมเบิร์ก มีพ่อทูนหัวและแม่ทูนหัวคือ เจ้าหญิงอเล็กซันดรา (พระปิตุจฉา) และนายรอนนี อ็องตอนี (พระมาตุลา) 2. เจ้าชายโนอาห์แห่งนัสเซา (ประสูติ 21 กันยายน พ.ศ. 2550) บัพติศมา ณ โบสถ์กิลส์ดอล์ฟ มีพระนามว่า โนอาห์ กีโยม เดอนัสเซา เป็นพระราชนัดดาพระองค์ที่สองของแกรนด์ดยุกและแกรนด์ดัชเชสแห่งลักเซมเบิร์ก มีพ่อทูนหัวและแม่ทูนหัวคือ รัชทายาทกีโยม (พระปิตุลา) และนางแพตตี อ็องตอนี (พระมาตุจฉา) วันที่ 18 มกราคม 2560 ศาลได้ประกาศการแยกกันอยู่และการหย่าร้างระหว่างเจ้าชายหลุยส์และเจ้าหญิงเทสซี เนื่องจากเจ้าชายหลุยส์ "ทรงมีพฤติกรรมที่ไม่พึงประสงค์" และเทสซีได้ออกจากฐานันดรศักดิ์ในการเป็นเจ้านายชื่อชื่อ. - เทสซี อ็องตอนี (28 ตุลาคม พ.ศ. 2528 – 29 กันยายน พ.ศ. 2549) - เทสซี เดอ นัสเซา (29 กันยายน พ.ศ. 2549 – 23 มิถุนายน พ.ศ. 2552) - เฮอร์รอยัลไฮนิส เจ้าหญิงเทสซีแห่งลักเซมเบิร์ก (23 มิถุนายน พ.ศ. 2552 – 18 มกราคม พ.ศ. 2560) - เทสซี เดอ ลักเซมเบิร์ก (18 มกราคม 2560 – ปัจจุบัน)เครื่องราชอิสริยาภรณ์เครื่องราชอิสริยาภรณ์. - : เครื่องราชอิสริยาภรณ์อดอล์ฟแห่งนัสเซา (2555)</doc>
