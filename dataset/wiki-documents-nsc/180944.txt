<doc id="180944" url="https://th.wikipedia.org/wiki?curid=180944" title="ขบวนการปฏิวัติตูปัก อามารู">ขบวนการปฏิวัติตูปัก อามารู ขบวนการปฏิวัติตูปัก อามารู () เป็นขบวนการนิยมลัทธิคอมมิวนิสต์ในประเทศเปรู ก่อตั้งเมื่อ พ.ศ. 2527 เพื่อจัดการปกครองระบอบคอมมิวนิสต์ในเปรู พื้นที่เคลื่อนไหวสำคัญอยู่ในเขตป่าของหุบเขาฮวลลากา ปฏิบัติการของกลุ่มเน้นการต่อสู้กับรัฐบาลด้วยความรุนแรงและต่อต้านอิทธิพลของสหรัฐอเมริกาด้วย ในเดือนธันวาคม พ.ศ. 2539 กลุ่มนี้ได้เข้ายึดสถานทูตญี่ปุ่นในกรุงลิมา มีการจับตัวประกันหลายร้อยคน ทางรัฐบาลเปรูตัดสินใจส่งทหารเข้าปราบเมื่อเดือนเมษายน พ.ศ. 2540 ฝ่ายขบวนการปฏิวัติเสียชีวิตไป 14 คนรวมทั้งนายเนสตอร์ เซร์ปา ผู้นำกลุ่ม จากนั้นมากลุ่มนี้ก็อ่อนแอลง</doc>
