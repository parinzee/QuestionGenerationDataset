<doc id="363277" url="https://th.wikipedia.org/wiki?curid=363277" title="เดอะมัพพิตโชว์">เดอะมัพพิตโชว์ เดอะมัพเพทส์โชว์ () เป็นรายการโทรทัศน์ฉายทางสถานีโทรทัศน์ไอทีวีของอังกฤษ รวมกับซีบีเอส สร้างโดยจิม เฮนสัน นักเชิดหุ่นมือชาวอเมริกัน มีการถ่ายทำและออกอากาศตอนทดลองในปี ค.ศ. 1974 และ 1975 จากนั้นได้สร้างและออกอากาศเป็นเวลา 5 ฤดูกาล รวมทั้งสิ้น 120 ตอน ตั้งแต่ปี 1976 ถึง 1981 และมีการสร้างเป็นภาพยนตร์อีกหลายครั้ง ได้แก่ "The Muppet Movie" (1979), "The Great Muppet Caper" (1981), "The Muppets Take Manhattan" (1984), "The Muppet Christmas Carol" (1993), "Muppet Treasure Island" (1996), "Muppets from Space" (1999), "It's a Very Merry Muppet Christmas Movie" (2002), "The Muppets' Wizard of Oz" (2005), "The Muppets" (2011) และ "Muppets Most Wanted" (2014)" ลักษณะของรายการเป็นรายการปกิณกะ ที่มีการร้องเพลงและเต้นระบำ ถ่ายทำในโรงละคร โดยมีกบเคอร์มิตเป็นตัวเอกในฐานะผู้จัดการแสดง และมีเพื่อน ๆ หุ่นมือหลายสิบตัวเป็นตัวประกอบ โดยมีศิลปิน นักร้อง และนักแสดงรับเชิญมาเป็นแขกในรายการ หุ่นมือที่ใช้ เชิด และ พากย์เสียงโดย จิม เฮนสัน และนักเชิดหลายคนที่เคยร่วมงานกับเฮนสันในรายการเซซามี สตรีท เช่น แฟรงก์ ออซ, ริชาร์ด ฮันต์, เดฟ โกเอลซ์, เจร์รี เนลสัน รายการเดอะมัพเพทส์โชว์ได้รับรางวัลเอมมี 4 รางวัล จากการเสนอชื่อ 21 รางวัล และรางวัลแบฟตา 2 รางวัล จากการเสนอชื่อ 11 รางวัลตัวละครเด่นตัวละครเด่น. - เคอร์มิต (Kermit The Frog) เป็น กบอารมณ์ดี ทำหน้าที่เป็นผู้กำกับและนักแสดงนำ แสดงโดย จิม เฮนสัน (Jim Henson) - มิสพิกกี (Miss Piggy) เป็น หมูสาวอารมณ์ร้าย นักแสดงนำหญิง แฟนสาวของเคอร์มิต แสดงโดย แฟรงก์ ออซ (Frank Oz) และริชาร์ด ฮันต์ (Richard Hunt) - ฟอซซีแบร์ (Fozzie Bear) เป็น นักแสดงนำอันดับสองรองจากเคอร์มิต แสดงโดย แฟรงก์ ออซ - สกูเตอร์ (Scooter) เป็น เด็กใช้งานทั่วไป หลานชายของเจ้าของโรงละคร แสดงโดย ริชาร์ด ฮันต์ - กอนโซ (The Great Gonzo) เป็น นักแสดงผาดโผน แสดงโดย เดฟ โกเอลซ์ (Dave Goelz)</doc>
