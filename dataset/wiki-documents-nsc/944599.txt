<doc id="944599" url="https://th.wikipedia.org/wiki?curid=944599" title="เทศบาลตำบลนากลาง">เทศบาลตำบลนากลาง เทศบาลตำบลนากลาง เป็นองค์กรปกครองส่วนท้องถิ่นรูปแบบเทศบาลในเขตอำเภอนากลาง จังหวัดหนองบัวลำภู และเป็นเทศบาลตำบลแห่งแรกของอำเภอนากลาง ยกฐานะมาจากสุขาภิบาลนากลาง เทศบาลตำบลนากลางเป็นที่ตั้งของตัวเมืองนากลาง ปัจจุบันมีการพัฒนาเติบโตอย่างรวดเร็ว และมีการผลักดันในการยกฐานะจากเทศบาลตำบลนากลางขึ้นเป็นเทศบาลเมืองนากลาง เพื่อเป็นศูนย์กลางความเจริญในการพัฒนาท้องถิ่นในหนองบัวลำภูทิศตะวันตกในอนาคตประวัติ ประวัติ. เทศบาลตำบลนากลาง เดิมตำบลนากลาง เป็นตำบลใหญ่ที่อยู่กับการปกครองของจังหวัดอุดรธานี ต่อมาในปี พ.ศ. 2537 ได้มีการจัดตั้งจังหวัดหนองบัวลำภู และตำบลนากลางได้แยกการปกครองออกเป็น 2 ตำบล คือ ตำบลด่านช้าง และตำบลกุดแห่ ปัจจุบันเป็นตำบลที่ขึ้นอยู่ในการปกครองของอำเภอนากลาง ประกอบด้วย 16 หมู่บ้าน ได้แก่ หมู่ที่ 1 บ้านกกค้อ หมู่ที่ 2 บ้านกกโพธิ์ หมู่ที่ 3 บ้านกกค้อ หมู่ที่ 4 บ้านกกค้อ (ปัจจุบันเปลี่ยนชื่อเป็นบ้านนครชัย) หมู่ที่ 5 บ้านนันทจันทร์ หมู่ที่ 6 บ้านภูน้อย หมู่ที่ 7 บ้านหนองบัวคำแสน หมู่ที่ 8 บ้านเลิศเสนีย์ หมู่ที่ 9 บ้านนครพัฒนา หมู่ที่ 10 บ้านโพธิ์แก้ว หมู่ที่ 11 บ้านหนองหญ้าปล้อง หมู่ที่ 12 บ้านโนนแดง หมู่ที่ 13 ศิริชัย หมู่ที่ 14 หนองฉิมพัฒนา หมูที่ 15 หนองบัวคำแสนหินแบ่นศิลา หมู่ที่ 16 สุขสวัสดิ์พัฒนา และเมื่อพ.ศ. 2509 ยกฐานะเป็นสุขาภิบาลนากลาง โดยได้จัดตั้งเป็นสุขาภิบาลนากลางตามประกาศกระทรวงมหาดไทย ลงในวันที่ 23 พฤษภาคม พ.ศ. 2509 ต่อมาได้มีการยกฐานะและเปลี่ยนแปลงฐานะจากสุขาภิบาลนากลางเป็นเทศบาลตำบลนากลาง พร้อมกับสุขภิบาลอื่นๆ 980 แห่ง ลงวันที่ 24 กุมภาพันธ์ 2542 บังคับใช้วันที่ 25 กุมภาพันธ์ 2542 ปัจจุบันบริเวณบ้านกกค้อเป็นย่านเศรษฐกิจ และบ้านหนองบัวคำแสนเป็นย่านศูนย์ราชการของอำเภอนากลางที่ตั้งและอาณาเขต ที่ตั้งและอาณาเขต. เทศบาลตำบลนากลาง ตั้งอยู่ระหว่างเส้นรุ้งที่ 17 องศาเหนือ และเส้นระแวงที่ 102 องศาตะวันออก ตั้งอยู่ทางทิศตะวันตกของจังหวัดหนองบัวลำภู ห่างจากที่ตั้งจังหวัดหนองบัวลำภู ประมาณ 35 กิโลเมตร ตามทางหลวงแผ่นดินหมายเลข 210 (ถนนอุดร-เลย) ปัจจุบัน เทศบาลตำบลนากลาง ตั้งที่ 330 หมู่ที่ 1 บ้านกกค้อ ตำบลนากลาง อำเภอนากลาง จังหวัดหนองบัวลำภู- ทิศเหนือ จรดกับ องค์การบริหารส่วนตำบลกุดแห่ - ทิศใต้ จรดกับ องค์การบริหารส่วนตำบลอุทัยสวรรค์ - ทิศตะวันตก จรดกับ เทศบาลตำบลกุดดินจี่ - ทิศตะวันออก จรดกับ องค์การบริหารส่วนตำบลด่านช้างการปกครอง การปกครอง. เทศบาลตำบลนากลางมีเนื้อที่ 40.75 ตารางกิโลเมตร มีเขตเทศบาลครอบคลุมพื้นที่ 3 ตำบลของอำเภอนากลาง ได้แก่ บางส่วนของตำบลนากลาง ตำบลด่านช้าง ตำบลกุดแห่ ประกอบด้วย 28 หมู่บ้าน 2 ชุมชน ดังนี้ประชากร ประชากร. ปัจจุบัน เทศบาลตำบลนากลางมีประชากรทั้งหมด 20,522 คน แบ่งเป็น ชาย 10,153 คน หญิง 10,369 คน ข้อมูล ณ สิ้นปี 2560คมนาคม คมนาคม. ทางหลวง มีทั้งหมด 1 สาย ได้แก่- ทางหลวงแผ่นดินหมายเลข 210 (อุดร-เลย) ทางหลวงท้องถิ่นการศึกษา</doc>
