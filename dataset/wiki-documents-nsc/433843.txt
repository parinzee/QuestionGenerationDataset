<doc id="433843" url="https://th.wikipedia.org/wiki?curid=433843" title="มาเรียม อับดุล อาซิซ">มาเรียม อับดุล อาซิซ มาเรียม อับดุล อาซิซ () หรือพระอิสริยยศเดิมว่า พระมเหสีเป็งงีรัน อิสตรี ฮัจญะห์ มาเรียม () อดีตพนักงานต้อนรับสายการบินรอยัลบรูไนแอร์ไลน์ และอดีตพระมเหสีในสุลต่านฮัสซานัล โบลเกียห์ หลังจากการหย่าทำให้เธอต้องถูกถอดจากอิสริยยศ และเครื่องราชอิสริยาภรณ์ทั้งหมดประวัติ ประวัติ. เธอเป็นชาวบรูไนที่มีเชื้อสายบรูไนครึ่งหนึ่ง มีเชื้อสายญี่ปุ่น และอังกฤษอย่างละหนึ่งในสี่ (บางแห่งว่ามิใช่อังกฤษหากแต่เป็นสกอต) มีชื่อแรกเกิดว่า มาเรียม เบลล์ () บิดาชื่อฮัจญีอาวัง อับดุล อาซิซ () ส่วนมารดาชื่อเจ้าหญิงราชีดา () ก่อนการอภิเษกสมรสเธอเคยทำงานเป็นพนักงานต้อนรับบนเครื่องบินมาก่อน จนได้พบกับองค์สุลต่าน ซึ่งได้ตกหลุมรักเธอเนื่องจากหลงใหลในรูปลักษณ์อันแปลกใหม่ของเธอ เธอและสุลต่านได้อภิเษกสมรสกันในช่วงปี พ.ศ. 2525 ทั้งสองมีพระโอรส-ธิดาด้วยกัน 4 พระองค์ ได้แก่1. เจ้าชายอับดุล อาซิม (ประสูติ 29 กรกฎาคม พ.ศ. 2525) 2. เจ้าหญิงอาเซมะห์ (ประสูติ 26 กันยายน พ.ศ. 2527) 3. เจ้าหญิงฟัดซิลละห์ (ประสูติ 3 สิงหาคม พ.ศ. 2528) 4. เจ้าชายอับดุล มาตีน (ประสูติ 10 สิงหาคม พ.ศ. 2534) แต่ในปี พ.ศ. 2546 สุลต่านได้หย่ากับเธอ ทั้งยังถอดพระอิสริยยศ และเครื่องราชอิสริยาภรณ์ออกทั้งหมด หลังจากการหย่าแม้เธอจะมีทรัพย์สินติดตัวอยู่จำนวนมาก แต่เธอกลับไร้ความสุข และเธอพยายามปรับตัวให้เข้ากับชีวิตอิสระอีกครั้ง โดยนายจัสติส อันเดอร์ฮิลล์ ผู้พิพากษาคนก่อนได้กล่าวถึงนางว่า "ภาพที่ปรากฏออกมา...จากผู้หญิงคนหนึ่งที่ใจกว้างและวางใจ กลับถูกแทนที่ด้วยความเหงา และกระหายมิตรภาพ" ปัจจุบันเธอใช้ชีวิตอยู่ในกรุงลอนดอน สหราชอาณาจักร มีบุตรบุญธรรมชื่อ อาฟีฟะห์ อับดุลละห์เครื่องราชอิสริยาภรณ์เครื่องราชอิสริยาภรณ์. - พ.ศ. 2545: เครื่องราชอิสริยาภรณ์จุลจอมเกล้า ชั้นปฐมจุลจอมเกล้า (ป.จ.)</doc>
