<doc id="250184" url="https://th.wikipedia.org/wiki?curid=250184" title="ซานตามารีอาเดลเลกราซีเอ (มิลาน)">ซานตามารีอาเดลเลกราซีเอ (มิลาน) ซานตามารีอาเดลเลกราซีเอ (, "พระแม่มารีแห่งพระหรรษทาน") เป็นโบสถ์และคอนแวนต์ของคณะดอมินิกัน ตั้งอยู่ที่เมืองมิลานในประเทศอิตาลี ได้รับการขึ้นทะเบียนเป็นมรดกโลกโดยองค์การยูเนสโกในปี ค.ศ. 1980 โบสถ์ซานตามารีอาเดลเลกราซีเอมีชื่อเสียงเพราะเป็นที่ตั้งของจิตรกรรมฝาผนัง "พระกระยาหารมื้อสุดท้าย" ที่เขียนโดยเลโอนาร์โด ดา วินชีภายในหอฉันของคอนแวนต์ประวัติ ประวัติ. ดุ๊กแห่งมิลาน ฟรันเชสโกที่ 1 สฟอร์ซาเป็นผู้สั่งให้สร้างคอนแวนต์ของคณะดอมินิกันและโบสถ์ในวังที่เป็นที่ตั้งของชาเปลที่อุทิศให้แก่พระแม่มารีแห่งพระหรรษทาน (St. Mary of the Graces) สถาปนิกหลักคือกวีนีฟอร์เต โซลารี (Guiniforte Solari) คอนแวนต์สร้างเสร็จในปี ค.ศ. 1469 และโบสถ์มาสร้างเสร็จทีหลัง ลูโดวีโก สฟอร์ซา ดุ๊กคนใหม่ตัดสินใจใช้โบสถ์นี้เป็นสถานที่บรรจุศพของตระกูลสฟอร์ซา และสร้างอารามใหม่และมุขตะวันออกที่มาเสร็จในปี ค.ศ. 1490 เบอาตรีเช เดสเต ภรรยาของลูโดวีโกได้รับการบรรจุในโบสถ์ในปี ค.ศ. 1497 มุขตะวันออกของโบสถ์เชื่อกันว่าสร้างโดยโดนาโต บรามันเต แต่ไม่มีหลักฐานสนับสนุน เพียงแต่บรามันเตมาพำนักอยู่ที่มิลานในช่วงเวลานั้น</doc>
