<doc id="841974" url="https://th.wikipedia.org/wiki?curid=841974" title="แกรนาเดียร์">แกรนาเดียร์ แกรนาเดียร์ (Grenadier) เป็นทหารพิเศษที่ปรากฎอยู่ในทวีปยุโรป จัดตั้งขึ้นอย่างเป็นทางการครั้งแรกในรัชสมัยของพระเจ้าหลุยส์ที่ 14 แห่งฝรั่งเศส เพื่อทำหน้าที่เป็นพลขว้างระเบิดซึ่งมีขนาดราวลูกเบสบอล หรือปฏิบัติภารกิจจู่โจม ในช่วงแรกแกรนาเดียร์จะถูกคัดเลือกจากนายทหารที่แข็งแกร่งและกำยำที่สุด อย่างไรก็ตามในศตวรรษที่ 18 ก็ไม่ปรากฎว่ามีแกรนาเดียพลขว้างระเบิดอยู่อีก แต่ก็ยังคงถูกคัดเลือกจากผู้มีร่างกายกำยำเพื่อเป็นหน่วยทะลวงทัพข้าศึกในสนามรบ ประเทศฝรั่งเศสและอาร์เจนตินาได้จัดตั้งหน่วยแกรนาเดียร์ที่เรียกว่า แกรนาเดียร์พลม้า ไม่นานต่อมาสหราชอาณาจักรก็จัดตั้งแกรนาเดียร์พลม้าเช่นเดียวกัน แนวคิดพลขว้างระเบิดนั้นปรากฎครั้งแรกในสมัยราชวงศ์หมิงของจีนซึ่งมีบันทึกว่าทหารจีนบนกำแพงเมืองจีนได้ขว้างลูกระเบิดใส่ข้าศึก สำหรับในยุโรปพบว่าพลขว้างระเบิดปรากฎครั้งแรกในสเปนและออสเตรีย และพลขว้างระเบิดก็ปรากฎอยู่ในอังกฤษเช่นกันในช่วงสงครามกลางเมืองอังกฤษ</doc>
