<doc id="275103" url="https://th.wikipedia.org/wiki?curid=275103" title="หลวงพ่อขาว (วัดนครธรรม)">หลวงพ่อขาว (วัดนครธรรม) หลวงพ่อขาว หรือ หลวงพ่อปูน เป็นพระพุทธรูปปูนปั้นปางสมาธิ ประดิษฐานในวัดนครธรรม จังหวัดสระแก้ว เป็นพระศักดิ์สิทธิ์คู่บ้านคู่เมืองของชาวอำเภอวัฒนานคร จังหวัดสระแก้ว หลวงพ่อขาวเป็นพระพุทธรูปปางสดุ้งมาร หน้าตัก 130.9 เซนติเมตรซึ่งที่ท้องมีเพชร ทองคำ เงิน บรรจุไว้ ชาวบ้านในสมัยก่อนเรียกหลวงพ่อขาว ว่า หลวงพ่อปูน สมัยก่อนหลวงพ่อขาวประดิษฐ์สัญฐานอยู่ที่วัดบ้านจิก ในกาลต่มาชาวบ้านสระลพได้บูรณะวัดนครธรรม ในปี 2430 หลังจากนั้นได้สร้างอุโบสถ 1 หลังแต่ไม่มีพระประธานในอุโบสถ เจ้าอาวาสในขณะนั้นได้เชิญหลวงพ่อขาวจากวัดร้างบ้านจิก มาอยู่ที่วัดนครธรรม ในขณะเคลื่อนย้ายมีเหตุการณ์อันน่าอัศจรรย์ เกิดขึ้น พระภิกษุสงฆ์ และชาวบ้านได้เห็นน้ำพระเนตรของหลวงพ่อขางไหลออกมา จนเห็นได้เด่นชัด พร้อมมีฝนโปรยปรายตกลงมาอย่างหนัก แต่ไม่มีเมฆฝนตั้งเค้ามาก่อนเลยตั้งแต่เริ่มเคลื่อนย้ายมาจากวัดบ้านจิกตลอดทางจนถึงวัดนครธรรม ชาวบ้านเชื่อกันว่าเป็นนิมิตหมายอันดี พระพุทธรูปองค์นี้จะนำความผาสุกร่มเย็นมาสู่หมู่บ้านของตน ต่อมาได้สร้างอุโบสถหลังใหม่ขึ้น ซึ่งพระประธานอุโบสถหลังใหม่นี้ จำลองมาจากพระประธานในอุโบสถวัดไร่ขิง ส่วนอุโบสถหลังเดิมเรียกว่า วิหารหลวงพ่อขาว และเป็นที่ประดิษฐานหลวงพ่อขาว รอยพระพุทธบาทจำลอง หลวงพ่อขาวจำลอง เพื่อให้ประชาชนได้เคารพกราบไว้บูชาจนถึงทุกวันนี้ ปัจจุบันหลวงพ่อขาวประดิษฐานอยู่ที่วัดนครธรรม อำเภอวัฒนานคร จังหวัดสระแก้ว และยังเป็นพระพุทธรูปประจำอำเภอวัฒนานครอีกด้วย</doc>
