<doc id="548784" url="https://th.wikipedia.org/wiki?curid=548784" title="ดยุกแห่งวินด์เซอร์">ดยุกแห่งวินด์เซอร์ ดยุกแห่งวินด์เซอร์ () เป็นฐานันดรศักดิ์หนึ่งของสหราชอาณาจักร ซึ่งถูกตั้งขึ้นเป็นกรณีพิเศษเมื่อวันที่ 8 มีนาคม ค.ศ. 1937 สำหรับเจ้าชายเอดเวิร์ด ดยุกแห่งวินเซอร์ ซึ่งเป็นอดีตพระมหากษัตริย์ พระนามว่า พระเจ้าเอดเวิร์ดที่ 8 หลังจากทรงประกาศสละราชสมบัติในเดือนธันวาคม ค.ศ. 1937 ชื่อเมืองวินด์เซอร์สำหรับฐานันดรนี้ตั้งชื่อตามเมืองซึ่งเป็นที่ตั้งของพระราชวังวินด์เซอร์ ที่ประทับของพระมหากษัตริย์และพระราชวงศ์อังกฤษตั้งแต่รัชสมัยของพระเจ้าเฮนรีที่ 1 จากการพิชิตอังกฤษของชาวนอร์มัน นอกจากนี้ วินเซอร์ ยังเป็นชื่อของราชวงศ์อังกฤษตั้งแต่ปีค.ศ. 1917 เป็นต้นมาประวัติ ประวัติ. สมเด็จพระเจ้าเอดเวิร์ดที่ 8 ทรงสละราชสมบัติในวันที่ 11 ธันวาคม ค.ศ. 1936 เพื่อที่จะเสกสมรสกับหญิงม่ายชาวอเมริกัน วอลลิส ซิมส์สัน ซึ่งภายหลังจากการเสกสมรสได้มีฐานันดรเป็น "ดัชเชสแห่งวินด์เซอร์" ในช่วงวิกฤตการณ์แห่งการสละราชสมบัตินั้น ได้มีความสับสนเกี่ยวกับความเป็นไปของพระราชฐานะของอดีตพระมหากษัตริย์ซึ่งยังทรงพระชนม์อยู่ ซึ่งพระมหากษัตริย์พระองค์ใหม่ สมเด็จพระเจ้าจอร์จที่ 6 ได้ทรงนำความคิดที่จะใช้นามสกุลของพระราชวงศ์วินด์เซอร์เพื่อใช้สำหรับกรณีนี้ ในพระราชกิจจานุเบกษาของสมเด็จพระเจ้าจอร์จที่ 6 ได้บันทึกถึงเหตุการณ์ในการสืบราชสมบัติต่อจากพระเชษฐา ซึ่งได้ทรงระบุถึงฐานันดรของพระเชษฐาอย่างชัดเจนว่าให้ทรงเป็น "ดยุกแห่งวินด์เซอร์" หลังจากนั้นมา ฐานันดร "ดยุกแห่งวินด์เซอร์" นั้นสิ้นสุดที่การสิ้นพระชนม์ของพระองค์โดยปราศจากรัชทายาทในปีค.ศ. 1972 จึงทำให้พระองค์เป็นผู้ทรงฐานันดรนี้เป็นพระองค์แรก พระองค์เดียว และพระองค์สุดท้าย ส่วนดัชเชสแห่งวินด์เซอร์นั้นสิ้นพระชนม์ภายหลังในปีค.ศ. 1986</doc>
