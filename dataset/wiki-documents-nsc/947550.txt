<doc id="947550" url="https://th.wikipedia.org/wiki?curid=947550" title="จับให้ได้ ไล่ให้ทัน!">จับให้ได้ ไล่ให้ทัน! จับให้ได้ ไล่ให้ทัน! () เป็นรายการโทรทัศน์เกาหลีใต้ออกอากาศทางเว็บไซต์เน็ตฟลิกซ์ นำโดย ยู แจ-ซ็อก, อัน แจ-อุก, คิม จ็อง-มิน, อี กวัง-ซู, พัก มิน-ย็อง, โอ เซ-ฮุน และ คิม เซ-จ็อง ฤดูกาลแรกมีทั้งหมด 10 ตอน ออกอากาศครั้งแรกจำนวน 2 ตอนเมื่อวันที่ 4 พฤษภาคม และออกอากาศตอนต่อมาหลังจากนั้น 2 ตอนในทุกวันศุกร์ จับให้ได้ ไล่ให้ทัน! เป็นผลงานต้นฉบับของเน็ตฟลิกซ์ที่สร้างร่วมกับ ซังซัง เป็นบริษัทเกาหลีใต้ซึ่งรับผิดชอบงานด้านการผลิตของรายการ X-Man ปริศนาเขาคือใคร, รันนิงแมน, และ Family Outing ครอบครัวตัวเก่ง ซึ่งรายการนี้เป็นผลงานต้นฉบับผลงานแรกของเน็ตฟลิกซ์ที่นำแสดงโดยนักแสดงชาวเกาหลีล้วน ซึ่งระหว่างการแถลงข่าว โช ฮโย-จินซึ่งเป็นผู้อำนวยการสร้างได้กล่าวว่าเป้าหมายของเน็ตฟลิกซ์สำหรับรายการนี้คือการสร้างรายการให้เป็นที่นิยมในเกาหลีใต้ ซึ่งสามารถ"เฉิดฉายได้ในเวทีระดับโลก" เน็ตฟลิกซ์ประกาศสร้างฤดูกาลที่สองขึ้นเมื่อวันที่ 30 พฤษภาคม ค.ศ. 2018</doc>
