<doc id="43509" url="https://th.wikipedia.org/wiki?curid=43509" title="ไพบูลย์ มุสิกโปดก">ไพบูลย์ มุสิกโปดก ไพบูลย์ มุสิกโปดก (15 พฤษภาคม พ.ศ. 2460 ที่จังหวัดเชียงใหม่ — 27 มิถุนายน 2551) เป็นศิลปินแห่งชาติ สาขาทัศนศิลป์ (ภาพถ่ายศิลปะ) สร้างผลงานต่อเนื่องมากกว่า 45 ปี โดยผลงานจะเน้นเรื่องวัฒนธรรม ที่มีสาระและความสุนทรีย์ ทำให้ผู้ชมเกิดอารมณ์สะเทือนใจ และอิ่มเอมกับความงามของภาพแต่ละชุด จนได้รับรางวัลยอดเยี่ยมและรางวัลเหรียญทองภาพถ่ายจากต่างประเทศถึง 11 รางวัล และได้รับยกย่องเป็นผู้มีผลงานดีเด่นทางด้านวัฒนธรรมสาขาทัศนศิลป์ (ภาพถ่าย) พ.ศ. 2539 นอกจากนี้ยังเป็นผู้บุกเบิกแปลตำราการถ่ายภาพของไทยเพื่อใช้ในสถานศึกษาหลายแห่งในปัจจุบัน และเป็นวิทยากรด้านวิชาการถ่ายภาพทั้งภาคทฤษฎีและปฏิบัติอย่างสม่ำเสมอตลอดมา ไพบูลย์ มุสิกโปดก ได้เสียชีวิตแล้วเมื่อวันที่ 27 มิถุนายน 2551 ที่จังหวัดพิษณุโลก อันเป็นจังหวัดที่ใช้เป็นที่พำนักช่วงบั้นปลายของชีวิตผลงานที่สำคัญในอดีตผลงานที่สำคัญในอดีต. 1. คณะกรรมการผู้ก่อตั้งสมาคมถ่ายภาพแห่งประเทศไทย (ในพระบรมราชูปถัมภ์) และทำงานให้กับสมาคมเป็นเวลา 12 ปีเศษ 2. อนุกรรมการบัญญัติศัพท์ สาขาวิชาการถ่ายภาพของราชบัณฑิตยสถาน 3. ช่างภาพบันทึกภาพเหตุการณ์ของหอจดหมายเหตุแห่งชาติ กรมศิลปากร 4. ถ่ายภาพภูมิทัศน์เพื่อส่งเสริมการท่องเที่ยวและตัดสินการประกวดภาพเนื่องในโครงการการท่องเที่ยว 5. ผู้แทนของประเทศในการประชุมนักศิลปะและนักถ่ายภาพแห่งประเทศอาเซียน 6. แปลตำราวิชาการถ่ายภาพภาษาอังกฤษมาเป็นภาษาไทยเป็นจำนวน 9 เล่ม ตำราภาษาไทยเหล่านี้ได้รับความนิยมอย่างสูงแก่ผู้สนใจและจำหน่ายหมดไปในเวลาอันรวดเร็ว บางเล่มสถาบันการศึกต่างๆ ได้นำไปเป็นตำราเพื่อประกอบการเรียนด้วย 7. วิทยากรบรรยายพิเศษให้แก่สถาบันการศึกษาและชมรมการถ่ายภาพหลายแห่งอาทิ จุฬาลงกรณ์มหาวิทยาลัย มหาวิทยาลัยศรีนครินทรวิโรฒ (ประสานมิตร, พระนคร, พิษณุโลก, ราชบุรี) มหาวิทยาลัยมหิดล, ศิริราช, มหาวิทยาลัยเชียงใหม่, มหาวิทยาลัยเอแบค, มหาวิทยาลัยกรุงเทพ, บริษัทปูนซีเมนต์ไทย, บริษัทเอสโซ่, สโมสรโรตารี่สวนหลวง ฯลฯ 8. ผลิตสไลด์สีชุด “ของดีเมืองไทย” โดยถ่ายภาพสวย ๆ ของวัดวาอาราม ภูมิทัศน์เมืองไทย และวัฒนธรรมขนบธรรมเนียมประเพณี เป็นการอวดเมืองไทยส่งจำหน่ายในประเทศและต่างประเทศ 9. เป็นที่ปรึกษาสมาคมถ่ายภาพหลายแห่งเกียรตินิยมทางการถ่ายภาพเกียรตินิยมทางการถ่ายภาพ. 1. เกียรตินิยมขั้น A.R.P.S. จาก Royal Photographic Society Of Great Bittlan ( สมาคมถ่ายภาพหลวงแห่งประเทศอังกฤษ) 2. เกียรตินิยมขั้น E.FIAP จาก Fe’de’ration Internationale de I’ Art Photographic ( สหพันธ์ศิลปะการถ่ายภาพนานาชาติยุโรป) 3. เกียรตินิยม Hon.F.RPST จากสมาคมถ่ายภาพแห่งประเทศไทย (ในพระบรมราชูปถัมภ์) 4. เกียรตินิยม Hon.FSCC จากสมาคมถ่ายภาพสยามคัลเลอร์สไลด์ 5. เกียรตินิยม Hon.F.PST จากสมาคมถ่ายภาพกรุงเทพฯผลงานการถ่ายภาพที่ได้รับรางวัลผลงานการถ่ายภาพที่ได้รับรางวัล. 1. ภาพขาว-ดำ ประเภทภาพพระบาทสมเด็จพระปรมินทรมหาภูมิพลอดุลยเดช ในวาระทรงขึ้นครองราชย์ ได้รับรางวัลชนะเลิศในการประกวดภาพของโกดัก ภาพนี้เป็นภาพโบราณถ่ายเมื่อ 50 ปีมาแล้ว 2. ภาพขาว-ดำ ประเภทภาพนิ่งบันไดสีอ่อนได้รับรางวัลยอดเยี่ยมในการประกวดภาพถ่ายของกรมศิลปากร 3. ภาพขาว-ดำ “ข้างคลองบางซื่อ” ได้รับรางวัลเหรียญทองของสมาคมถ่ายภาพแห่งประเทศไทย และได้รับรางวัลเหรียญเงินในการประกวดภาพของโกดักที่ประเทศเยอรมนี 4. ภาพขาว-ดำ บันไดสีอ่อนชื่อ “ฟากฟ้าบางปู” ได้รับรางวัลเหรียญทองจากสมาคมถ่ายภาพประเทศไทย 5. ภาพขาว-ดำ บันไดสีอ่อนชื่อ “วัฏสงสาร” ได้รับเหรียญทองจากสมาคมถ่ายภาพแห่งประเทศไทย และรางวัลชนะเลิศในการประกวดภาพของโกดักที่ประเทศแคนาดา 6. ภาพถ่ายและสไลด์สี ได้รับรางวัลเหรียญเงินรางวัลชมเชยอีกหลายรางวัลจากการประกวดภาพนานาชาติทั้งในประเทศและต่างประเทศเครื่องราชอิสริยาภรณ์เครื่องราชอิสริยาภรณ์. - พ.ศ. 2548 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
