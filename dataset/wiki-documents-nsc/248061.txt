<doc id="248061" url="https://th.wikipedia.org/wiki?curid=248061" title="เดอะโนทอเรียสบีไอจี">เดอะโนทอเรียสบีไอจี คริสโตเฟอร์ จอร์จ ลาทอร์ วอลเลซ () (21 พฤษภาคม ค.ศ. 1972 - 9 มีนาคม ค.ศ. 1997) หรือเป็นที่รู้จักในชื่อ บิกกี สมอลส์ (Biggie Smalls) (เป็นชื่อตัวละครในภาพยนตร์แนวแก๊งสเตอร์ในปี 1975 เรื่อง Let's Do It Again) หรือชื่อแฟรงก์ ไวต์ (จากภาพยนตร์ปี 1990 เรื่อง King of New York) หรือชื่อ บิก ป็อปปา (Big Poppa) หรือเป็นที่รู้จักในฐานะแร็ปเปอร์อเมริกันว่า เดอะโนทอเรียสบีไอจี (The Notorious B.I.G.) เติบโตในบรู๊กลิน ในนิวยอร์ก วอลเลซโตมาในช่วงการระบาดอย่างสูงสุดของยาเสพติด และเขาเริ่มเกี่ยวข้องกับยาเสพติดตั้งแต่ยังเด็ก วอลเลซออกผลงานอัลบั้มแรกในปี 1994 Ready to Die เขาถือเป็นคนเด่นในแนวเพลงอีสต์โคสต์ฮิปฮอป และเพิ่มให้เห็นถึงความเป็นนิวยอร์กในระยะเวลานั้นที่ศิลปินแนวเวสต์โคสต์ฮิปฮอปโดดเด่นอย่างมาก ปีถัด ๆ มา วอลเลซนำเพื่อน ๆ ในวัยเด็กของเขาประสบความสำเร็จบนอันดับเพลง อย่างวง จูเนียร์มาเฟีย ขณะที่ทำผลงานอัลบั้มชุดที่สอง เขามีส่วนร่วมในฉนวนความขัดแย้งของอีสต์โคสต์และเวสต์โคสต์ฮิปฮอป เมื่อวันที่ 9 มีนาคม ค.ศ. 1997 วอลเลซถูกสังหารโดยมือสังหารนิรนามในยานพาหนะ ในลอสแอนเจลิส อัลบั้มแผ่นคู่ชุด Life After Death ออกขายหลังจากที่เขาเสียชีวิต 15 วัน ขึ้นชาร์ตอันดับ 1 บนบิลบอร์ด ได้รับรางวัลระดับแผ่นเสียงเพชร โดย RIAA ในปี 2000 เอกลักษณ์ของเพลงของเขาหรือ การแร็ปไหลผ่าน ง่าย ๆ หลวม ๆ เนื้อหากึ่งอัตชีวประวัติของเขาอันหม่นหมอง และความสามารถในการเล่าเรื่อง หลังจากที่เขาเสียชีวิตก็มีผลงานอัลบั้มออกมาอีก 3 ชุด เอ็มทีวีจัดอันดับเขาอยู่อันดับ 3 ของหัวข้อ "เอ็มซีที่ยอดเยี่ยมที่สุดตลอดกาล"</doc>
