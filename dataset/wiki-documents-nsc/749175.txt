<doc id="749175" url="https://th.wikipedia.org/wiki?curid=749175" title="มายะ โยชิดะ">มายะ โยชิดะ มายะ โยชิดะ () เกิดเมื่อวันที่ 24 สิงหาคม ค.ศ. 1998 เป็นนักฟุตบอลชาวญี่ปุ่น ปัจจุบันเล่นให้กับเซาแทมป์ตันจากพรีเมียร์ลีกในตำแหน่งเซ็นเตอร์แบ็กสโมสรอาชีพนาโงยะ แกรมปัส สโมสรอาชีพ. นาโงยะ แกรมปัส. โยชิดะเกิดที่เมืองนางาซากิ ประเทศญี่ปุ่น โดยเริ่มแรกเขานั้นเล่นในตำแหน่งกองกลางตัวรับขณะที่เล่นให้กับนาโงยะ แกรมปัสแต่หลังจากที่ได้เลื่อนชั้นสู่ลีกสูงสุดเขาได้โยกย้ายมาเล่นตำแหน่งเซ็นเตอร์แบ็กในปี ค.ศ. 2007 ประตูแรกของเขาในนามนักเตะนาโงยะ แกรมปัสเกิดขึ้นในการแข่งขันเอเอฟซีแชมเปียนส์ลีกในเกมที่พบกับอุลซันฮุนไดเมื่อวันที่ 10 มีนาคม ค.ศ. 2009วีวีวี-เวนโล วีวีวี-เวนโล. ในเดือนธันวาคม ค.ศ. 2009 เขาได้โยกย้ายไปค้าแข้งกับสโมสรวีวีวี-เวนโลในเนเธอร์แลนด์ เมื่อวันที่ 11 กันยายน ค.ศ. 2011 เขาได้ทำประตูจากลูกเตะมุมด้วยท่าจักรยานอากาศในเกมที่พบกับเปเอสเฟ ไอนด์โฮเฟิน และจบด้วยผลเสมอ 3–3 และประตูในวันนั้นของเขาได้รับรางวัล "ประตูยอดเยี่ยมแห่งฤดูกาล 2011–2012" ของเอเรอดีวีซี ซึ่งในฤดูกาลนั้นโยชิดะทำประตูไปได้ทั้งหมด 5 ประตูเซาแทมป์ตัน เซาแทมป์ตัน. เมื่อวันที่ 30 สิงหาคม ค.ศ. 2012 เขาได้ตกลงร่วมเซ็นสัญญากับเซาแทมป์ตันเป็นระยะเวลาสามปี ด้วยค่าตัว 3 ล้านปอนด์ เขาลงเล่นให้กับนักบุญครั้งแรกในวันที่ 15 กันยายน ค.ศ. 2012 ในฐานะนักเตะตัวสำรองนาทีที่ 28 ซึ่งจบเกมเกมได้พ่ายให้กับอาร์เซน่อล 6–1 และอาทิตย์ถัดมาในวันที่ 22 กันยายน ค.ศ. 2012 เขาได้ลงเล่นในบ้านครั้งแรกในเกมที่ชนะแอสตันวิลลา 4–1 ซึ่งเป็นเกมแรกที่เขาลงในสนามครบ 90 นาทีอีกด้วย เมื่อวันที่ 9 สิงหาคม ค.ศ. 2013 โยชิดะได้รับเลือกให้ไปอยู่หน้าปกเกมฟีฟ่า 14 เวอร์ชันประเทศญี่ปุ่น ประตูแรกของเขาในนามนักเตะเซาแทมป์ตันเกิดขึ้นเมื่อวันที่ 6 พฤศจิกายน ค.ศ. 2013 ในเกมที่พ่ายให้กับซันเดอร์แลนด์ด้วยผล 2–1 ในการแข่งขันลีกคัพ และประตูแรกของเขาในพรีเมียร์ลีกเกิดขึ้นในวันที่ 22 กุมภาพันธ์ ค.ศ. 2014 หลังจากฟรีคิกของสตีเวน เดวิสในเกมที่พ่ายให้กับเวสต์แฮมยูไนเต็ดด้วยผล 3–1 ประตูถัดมาอีกครั้งของเขาเกิดขึ้นเมื่อวันที่ 20 ธันวาคม ค.ศ. 2014 ในเกมที่ชนะเอฟเวอร์ตันด้วยผล 3–0 โดยสตีเวน เดวิส ซึ่งช่วยทำประตูอีกครั้ง ในเดือนมกราคม ค.ศ. 2015 ทางสโมสรได้ประกาศต่อสัญญาโยชิดะกับสโมสรไปจนถึงปี ค.ศ. 2018 เมื่อวันที่ 28 ตุลาคม โยชิดะได้ยิงประตูแรกในฤดูกาล 2015–16 ในเกมที่ชนะแอสตันวิลลาในการแข่งขันฟุตบอลลีกคัพด้วยการยิงระยะ 20 หลา</doc>
