<doc id="339941" url="https://th.wikipedia.org/wiki?curid=339941" title="เทศบาลตำบลจอมทอง (จังหวัดเชียงใหม่)">เทศบาลตำบลจอมทอง (จังหวัดเชียงใหม่) เทศบาลตำบลจอมทอง เป็นองค์กรปกครองส่วนท้องถิ่นรูปแบบเทศบาลในเขตอำเภอจอมทอง จังหวัดเชียงใหม่ และเป็นเทศบาลตำบลแห่งแรกของอำเภอจอมทอง ยกฐานะมาจากสุขาภิบาลบ้านหลวง เทศบาลตำบลจอมทองเป็นที่ตั้งของตัวเมืองจอมทอง ปัจจุบันมีการพัฒนาเติบโตอย่างรวดเร็ว และมีการผลักดันในการยกฐานจากเทศบาลตำบลจอมทองขึ้นเป็นเทศบาลเมืองจอมทอง เพื่อเป็นศูนย์กลางความเจริญในการพัฒนาท้องถิ่นในเชียงใหม่ตอนใต้ในอนาคตประวัติ ประวัติ. เทศบาลตำบลจอมทอง แต่เดิมเป็นสุขาภิบาลบ้านหลวง อำเภอจอมทอง จังหวัดเชียงใหม่ และได้เปลี่ยนฐานะเป็นเทศบาลตำบลบ้านหลวง ตามพระราชบัญญัติการเปลี่ยนแปลงฐานะสุขาภิบาลเป็นเทศบาล พ.ศ. 2542 ประกาศในราชกิจจานุเบกษาเมื่อวันที่ 24 กุมภาพันธ์ 2542 มีผลบังคับใช้เมื่อวันที่ 25 พฤษภาคม 2542 ต่อมาจังหวัดเชียงใหม่มีคำสั่งให้เปลี่ยนชื่อเป็น "เทศบาลตำบลจอมทอง" เมื่อวันที่ 12 กันยายน 2543 โดยมีตราสัญลักษณ์ของเทศบาลตำบลจอมทองเป็นรูปโกฏิทองคำบรรจุพระบรมสารีริกธาตุของสมเด็จพระสัมมาสัมพุทธเจ้า ซึ่งประดิษฐานที่วัดพระธาตุศรีจอมทองวรวิหาร อันเป็นสิ่งศักดิ์สิทธิ์ คู่บ้านคู่เมืองของอำเภอจอมทองและจังหวัดเชียงใหม่ที่ตั้ง ที่ตั้ง. สำนักงานเทศบาลตำบลจอมทอง ตั้งอยู่เลขที่ 299 หมู่ที่ 4 ตำบลบ้านหลวง อำเภอจอมทอง จังหวัดเชียงใหม่ อยู่ห่างจากตัวจังหวัดเชียงใหม่ไปทางทิศใต้ 58 กิโลเมตร ตามทางหลวงแผ่นดินหมายเลข 108 (ถนนเชียงใหม่ – ฮอด) มีพื้นที่ทั้งหมด 3.82 ตารางกิโลเมตร ครอบคลุมพื้นที่บางส่วนของ 3 ตำบล คือตำบลบ้านหลวง ตำบลข่วงเปา และตำบลดอยแก้ว รวมทั้งหมด 10 หมู่บ้านอาณาเขตอาณาเขต. - ทิศเหนือ จดหลักกิโลเมตรที่ 1 หน้าวัดข่วงเปา - ทิศใต้ จดหลักกิโลเมตรที่ 60 ถนนสายเชียงใหม่ - ฮอด - ทิศตะวันออก ติดบ้านสันป่าซาง ม. 9 ต.ข่วงเปา และบ้านแท่นคำ หมู่ 1 ต. บ้านหลวง - ทิศตะวันตก จดลำน้ำแม่กลาง</doc>
