<doc id="79040" url="https://th.wikipedia.org/wiki?curid=79040" title="โทโมโยะ ไดโดจิ">โทโมโยะ ไดโดจิ โทโมโยะ ไดโดจิ () เป็นตัวละครจากการ์ตูนเรื่อง ซากุระ มือปราบไพ่ทาโรต์ และ สึบาสะ สงครามเทพข้ามมิติ การ์ตูนของกลุ่มนักวาดแคลมป์ ให้เสียงพากย์โดย จุนโกะ อิวาโอะ ในเรื่องซากุระ มือปราบไพ่ทาโรต์ และ มาอายะ ซาคาโมโตะ ในเรื่อง สึบาสะ สงครามเทพข้ามมิติความหมายของชื่อ ความหมายของชื่อ. "โทโมโยะ" () หมายถึง ปัญญาชัดแจ้ง มันเป็นชื่อที่เหมาะกับตัวละครในเรื่อง โทโมโยะทั้งฉลาดหลักแหลม เธอฉลาดมากเสียจนน่าแปลกใจว่าเด็กอายุขนาดเธอจะเข้าใจอะไรยากเกินกว่าอายุของเธอได้ ส่วนนามสกุล "ไดโดจิ" () มีความหมายว่า องค์ประกอบที่สำคัญของวัด ซึ่งบางครั้งอาจจะหมายความว่า ถนนหลักของวัดประวัติ ประวัติ. โทโมโยะเป็นเพื่อนสนิทของซากุระ คิโนโมโตะ เมื่อเธอพบว่าซากุระเป็นมือปราบไพ่ทาโรต์ เธอจึงเป็นเหมือนช่างออกแบบเสื้อผ้าสำหรับต่อสู้ส่วนตัวของซากุระ และคอยถ่ายวิดีโอการต่อสู้กับการ์ดต่าง ๆ ของซากุระอีกด้วย บุคลิกลักษณะของโทโมโยะค่อนข้างเต็มไปด้วยความลับต่าง ๆ และบ่อยครั้งก็ครอบคลุมไปถึงความต้องการลึก ๆ ของเธอ โทโมโยะเป็นลูกสาวคนเดียวของโซโนมิ ไดโดจิเจ้าของบริษัทผลิตของเล่นเด็ก โซโนมิเป็นลูกพี่ลูกน้องของนาเดชิโกะ คิโนโมโตะ แม่ของซากุระ ส่วนพ่อของโทโมโยะนั้นในเรื่องไม่มีการกล่าวถึง เขาไม่ได้อาศัยอยู่ในบ้านหลังเดียวกับโทโมโยะ ในลักษณะโดยทั่วไปแล้วความคิดอ่านของโทโมโยะเหมือนเด็กที่โตกว่าเด็กในรุ่นราวเดียวกัน เธอเป็นคนสุภาพอ่อนโยน ฉลาดหลักแหลม รอบคอบ ร้องเพลงได้ไพเราะ และยังเป็นคนสวยข้อมูลส่วนตัวความสัมพันธ์กับตัวละครอื่น ๆซากุระ คิโนโมโตะ ความสัมพันธ์กับตัวละครอื่น ๆ. ซากุระ คิโนโมโตะ. ความสัมพันธ์ระหว่างโทโมโยะและซากุระนั้นเต็มไปด้วยความรักและมิตรภาพ โทโมโยะมีความหลงใหลในตัวของซากุระ บ่อยครั้งที่เธอมักบอกซากุระว่าเธอชอบซากุระ โทโมโยะพบกับซากุระครั้งแรกเมื่อตอนเรียนอยู่ชั้นประถมศึกษาปีที่ 3 ตอนนั้นเธอลืมเอายางลบมาโรงเรียนและขอยืมมันมาจากซากุระ และดูเหมือนว่ายางลบก้อนนั้นจะถูกใช้เพียงแค่ครั้งนั้นเพียงครั้งเดียว ซึ่งต่อมายางลบก้อนนั้นได้กลายเป็นสมบัติที่ล้ำค่ามากที่สุดสำหรับโทโมโยะ เมื่อซากุระร่าเริง อ่อนโยน และน่ารักขึ้นเรื่อย ๆ ความรักที่โทโมโยะมีให้แก่เธอก็เพิ่มขึ้นเรื่อย ๆ ด้วยเช่นกัน ในหนังสือการ์ตูน โทโมโยะสารภาพว่าความรักของเธอที่มีต่อซากุระในหลาย ๆ สาเหตุ (ถึงแม้ว่าจะไม่ได้รับความรักนั้นตอบกลับมาก็ตาม) ในหนังสือได้วาดภาพดอกไม้มากมายเป็นพื้นหลังบอกเป็นนัย ๆ ถึงความรักของเธอ อย่างไรก็ตามซากุระนั้นเธอมีคนที่เฝ้าฝันถึงตลอดเวลามาแต่ต้นแล้ว และไม่เคยตอบกลับคำพูดของโทโมโยะเลยเพียงแต่แสดงสีหน้าสงสัยเพียงเล็กน้อยเท่านั้น โทโมโยะไม่สนใจว่าซากุระจะรู้สึกกับเธออย่างไร เธอต้องการที่จะรักและเห็นซากุระมีความสุข ซึ่งนั่นก็ทำให้เธอมีความสุข เธอไม่สนว่าซากุระจะรักใคร มีครั้งหนึ่งที่เธอบอกว่าเธอพร้อมที่จะรักคนที่เธอรักแม้ว่าเขาจะไม่รู้สึกอะไรกับเธอเลย ขอแค่ให้คนที่เธอรักมีความสุข เพียงแค่นั้นเธอก็มีความสุขที่สุดแล้ว ในตอนที่ 46 ของอะนิเมะ เมื่อซากุระถูกส่งไปยังโลกที่ทุกคนหลงลืมความรักที่มีให้แก่กัน ที่โรงเรียนเธอทักทายโทโมโยะเหมือนปกติทุก ๆ วัน แต่แทนที่จะเริ่มต้นพูดคุยเรื่องราวอื่น ๆ เหมือนปกติ โทโมโยะเปลี่ยนรองเท้าแล้วเดินออกไป เธอหันมาพูดกับซากุระเพียงแค่ว่า “เดี๋ยวจะเข้าห้องเรียนสายนะ” และเช่นเดียวกันหลังจากเลิกเรียนโทโมโยะไม่ได้รอซากุระหลังจากที่ซากุระฝึกซ้อมเชียร์กีฬาเสร็จ ในตอนนี้ซากุระถึงได้รู้ว่า โทโมโยะห่วงใยซากุระมากที่สุด</doc>
