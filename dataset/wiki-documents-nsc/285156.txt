<doc id="285156" url="https://th.wikipedia.org/wiki?curid=285156" title="เรดวัน">เรดวัน เรดวัน (Nadir Khayat) เกิดวันที่ 9 เมษายน ค.ศ. 1972 ณ ประเทศโมร็อกโก เป็นนักประพันธ์เพลงและโปรดิวเซอร์ ลูกครึ่งชาวโมรอกโก-สวีเดนประวัติ ประวัติ. เรดวันเริ่มต้นงานโปรดิวเซอร์ของเขาด้วยการโปรดิวซ์งานเพลงป๊อปแบบยุโรปในช่วงคริสต์ศตวรรษที่ 21 ภายหลังการต่อสู้ดิ้นรนมานาน เรดวันก็ได้รับคำชื่นชมในแคนาดาด้วยผลงานการโปรดิวซ์ให้กับ คาร์ล เฮนรี นักร้องชาวแคนาดา ผู้ได้รับการเสนอชื่อเข้าชิงรางวัลจูโน ในเพลงดังอย่าง "ไอวิช" และ "ลิตเติลมามา" เช่นเดียวกับที่ประเทศบ้านเกิดของเขา เขาได้รับรางวัลแกรมมิส และ เพลงสแกนดิเนเวียแห่งปี ในเพลง "สเต็ปอัป" ซึ่งเป็นผลงานการประพันธ์ร่วมกับ Bilal Hajji ในปี พ.ศ. 2549 เรดวันเป็นที่รู้จักในวงการตลาดเพลงสากลมากขึ้นด้วยเพลงยอดนิยมของเขาคือ "แบมบู" หรือเพลง "ออฟฟิเชียลเมโลดี" สำหรับฟุตบอลโลก 2006 ซึ่งได้รับคัดเลือกจากกว่า 1,000 เพลง "แบมบู" ได้นำมาใช้ประกอบการประชาสัมพันธ์และงานต่างๆ ระหว่างการถ่ายทอดทางโทรทัศน์หรือโฆษณาของงานฟุตโลก 2006 อย่างเป็นทางการ เรดวันยังมีผลงานการโปรดิวซ์ให้กับเพลง "ฮิปส์ดอนต์ไล" ของชากีร่า และยังได้นำเพลง "แบมบู" ของเขามารีมิกซ์ใหม่ขับร้องโดยชากีร่า และ Wyclef Jean ในพิธีปิดฟุตบอลโลก 2006 ณ กรุงเบอร์ลิน มีผู้ชมทั่วโลกกว่า 1.2 พันล้านคน แม้ว่าเพลง "แบมบู" จะเป็นรากฐานให้กับเรดวันในฐานะโปรดิวเซอร์หนุ่มคนใหม่ในตลาดเพลงสากล แต่เรดวันกับกล่าวว่ามันไม่ได้มีอิทธิพลขนาดที่เขาคิด</doc>
