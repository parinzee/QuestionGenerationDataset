<doc id="656795" url="https://th.wikipedia.org/wiki?curid=656795" title="ยัสเปอร์ ซิลเลิสเซิน">ยัสเปอร์ ซิลเลิสเซิน ยัสเปอร์ ซิลเลิสเซิน (; เกิดเมื่อวันที่ 22 เมษายน ค.ศ. 1989) เป็นนักฟุตบอลอาชีพชาวดัตช์ ปัจจุบันเป็นผู้รักษาประตูของบาร์เซโลนาในลาลีกาของสเปน ในเดือนพฤษภาคม ค.ศ. 2011 ซิลเลิสเซินได้รับการเรียกตัวติดทีมชาติเนเธอร์แลนด์เป็นครั้งแรก ได้ลงเล่นในเกมระดับนานาชาติเกมแรกเมื่อปี ค.ศ. 2013 และได้เป็นผู้รักษาประตูตัวเลือกแรกในขณะที่ทีมชาติเนเธอร์แลนด์สามารถคว้าอันดับที่ 3 ได้ในฟุตบอลโลก 2014 ซึ่งในรอบ 8 ทีมสุดท้าย ที่เนเธอร์แลนด์พบกับคอสตาริกา ผลการแข่งขันปรากฏว่าเสมอกันในเวลาแข่งขันปกติ และเวลาพิเศษ 120 นาที 0–0 จึงต้องตัดสินด้วยการดวลจุดโทษ ลูวี ฟัน คาล ผู้จัดการทีมเนเธอร์แลนด์ได้ตัดสินใจเปลี่ยนตัวซิลเลิสเซินออกก่อนหมดเวลาไม่นาน และให้ติม กรึล ผู้รักษาประตูสำรองลงทำหน้าที่แทน เหตุเพราะกรึลมีประสบการณ์สูงกว่า และปรากฏว่าเนเธอร์แลนด์เป็นฝ่ายชนะไปได้ 4–3 ในต้นฤดูกาล 2016–17 ซิลเลิสเซินได้ย้ายจากอายักซ์มาบาร์เซโลนาด้วยค่าตัว 13 ล้านยูโร หลังจากบาร์เซโลนาได้ขายตัวเกลาดีโอ บราโบ ให้กับแมนเชสเตอร์ซิตี ในพรีเมียร์ลีก</doc>
