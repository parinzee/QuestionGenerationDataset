<doc id="438919" url="https://th.wikipedia.org/wiki?curid=438919" title="อึด ฟัด อัด ถล่มเมืองตำรวจ">อึด ฟัด อัด ถล่มเมืองตำรวจ อึด ฟัด อัด ถล่มเมืองตำรวจ (; ) เป็นภาพยนตร์ฮ่องกง ค.ศ. 2007 แนวแอ็คชั่นอาชญากรรม ที่เขียน, ผลิต และกำกับโดย เบนนี่ ชาน นำแสดงโดย เซียะ ถิงฟง, หยู เหวินเล่อ และ เจย์ซี ชาน (บุตรชายของเฉินหลง) ในบทของสามเจ้าหน้าที่ตำรวจที่ปฏิบัติภารกิจร่วมกัน โดยมีภูมิหลังที่ต้องการขับโค่นแก๊งอาชญากรซึ่งนำโดย เทียน เหยี่ยนเซิน (นำแสดงโดย อู๋จิง)เนื้อเรื่องย่อ เนื้อเรื่องย่อ. เป็นเรื่องราวที่เกี่ยวกับตำรวจหนุ่มสามรายซึ่งมีบุคลิกที่แตกต่างกันอย่างสิ้นเชิง ทั้งอุปนิสัย ตลอดจนการปฏิบัติหน้าที่การงาน โดยที่ทั้งสามต่างไม่ได้เป็นเพื่อนกันมาก่อน หากแต่มีความต้องการที่จะตามล่าแก๊งอาชญากรกลุ่มหนึ่งด้วยเหตุผลที่ต่างกันไป โดยเป็นเหตุผลส่วนตัวนอกเหนือจากการทำงานล้วนๆ อันเกิดจากเหตุจารกรรม ณ ใจกลางเมืองฮ่องกง เมื่อกลุ่มอาชญากรจากแผ่นดินใหญ่ได้ก่อเหตุวางระเบิดเพื่อปล้นรถขนเงิน จากเหตุวินาศกรรมครั้งนี้เอง ที่ทำให้เฉินจิ้นต้องสูญเสียแฟนสาวจากเหตุการณ์ในครั้งนั้น แล้วเขาก็ได้สาบานว่าจะต้องกระทำการล้างแค้นนี้ให้ได้นักแสดงนำนักแสดงนำ. - เซียะ ถิงฟง รับบทเป็น เฉินจิ้น - หยู เหวินเล่อ รับบทเป็น ฟาง หยีเหว่ย - เจย์ซี ชาน รับบทเป็น เว่ย จิงเหอ - อู๋จิง รับบทเป็น เทียน เหยี่ยนเซิน - หลอ ฮุยกวงการเผยแพร่ การเผยแพร่. บริษัทไวน์สไตน์ ซึ่งเป็นผู้จัดจำหน่ายภาพยนตร์ ได้รับสิทธิ์ในการเผยแพร่ อึด ฟัด อัด ถล่มเมืองตำรวจ ในหลายพื้นที่ ซึ่งเป็นเขตที่พูดภาษาอังกฤษ บริษัทดราก้อนไดนาสตี้ ได้เปิดตัว ดีวีดี "ทูดิสก์ อัลติเมทอิดิชัน" ในสหรัฐอเมริกา ณ วันที่ 10 มิถุนายน ค.ศ. 2008 ซึ่งมีฟีเจอร์พิเศษเป็นจำนวนมากเหมือนกับที่เปิดตัวในฮ่องกง ส่วนฉบับบลูเรย์ดิสก์ของภาพยนตร์โดยบริษัทเดียวกันได้รับการเปิดตัวในภายหลังในเดือนสิงหาคม ค.ศ. 2010การตอบรับ การตอบรับ. ภาพยนตร์ได้รับความเห็นที่หลากหลายโดยทั่วไป บทเขียนในนิตยสารเหมียว เพอร์รี่ แลม พบว่ามีสำบัดสำนวนในการบอกเล่าเรื่องราวของ เบนนี่ ชาน แต่วิจารณ์ในส่วนท้ายถึงความล้มเหลวในการแถลงการณ์</doc>
