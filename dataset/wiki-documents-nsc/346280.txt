<doc id="346280" url="https://th.wikipedia.org/wiki?curid=346280" title="คณะบริหารธุรกิจและการบัญชี มหาวิทยาลัยขอนแก่น">คณะบริหารธุรกิจและการบัญชี มหาวิทยาลัยขอนแก่น คณะบริหารธุรกิจและการบัญชี มหาวิทยาลัยขอนแก่น () เป็นส่วนราชการไทยระดับคณะวิชา สังกัดมหาวิทยาลัยขอนแก่น กระทรวงศึกษาธิการ เป็นคณะวิชาที่จัดตั้งขึ้นเป็นอันดับที่ 15 ของมหาวิทยาลัยขอนแก่น มีชื่อเดิมว่า "คณะวิทยาการจัดการ" หลังจากมีการแยกสาขาวิชาเศรษฐศาสตร์ออกไปจัดตั้งเป็นคณะเศรษฐศาสตร์ จึงมีการเปลี่ยนชื่อคณะเป็น "คณะบริหารธุรกิจและการบัญชี" นับแต่นั้นเป็นต้นมาประวัติ ประวัติ. "คณะวิทยาการจัดการ มหาวิทยาลัยขอนแก่น" ได้จัดตั้งขึ้นตามแผนพัฒนาการศึกษาระยะที่ 7 (พ.ศ. 2535 – 2539) เพื่อตอบสนองความต้องการกำลังคนที่มีความรู้ด้านวิชาชีพในสาขาวิชาทางบริหารธุรกิจและเศรษฐศาสตร์ และเพื่อขยายโอกาสทางการศึกษาแก่ประชาชนในภูมิภาคตะวันออกเฉียงเหนือ โดยมีภารกิจรับผิดชอบเกี่ยวกับการดำเนินงานด้านการจัดการศึกษา การวิจัย บริการวิชาการแก่สังคม และกิจกรรมอื่นที่เกี่ยวข้อง คณะวิทยาการจัดการ ได้โอนย้ายมาจากภาควิชาสังคมศาสตร์ คณะมนุษยศาสตร์และสังคมศาสตร์ ในปีการศึกษา 2535 และมีการประกาศในราชกิจจานุเบกษา เมื่อวันที่ 30 ธันวาคม พ.ศ. 2535 ให้จัดตั้งคณะวิทยาการจัดการ ซึ่งได้ยึดถือวันดังกล่าวเป็นวันสถาปนาคณะ และได้มีการถ่ายโอนการดำเนินงานด้านการจัดการศึกษาหลักสูตรบริหารธุรกิจบัณฑิต สาขาวิชาการเงิน เป็นสาขาแรกเพื่อให้มาสังกัดคณะวิทยาการจัดการเป็นต้นมา คณะวิทยาการจัดการได้จัดตั้งภาควิชาบริหารธุรกิจขึ้นในปีการศึกษา 2537 ตามแผนพัฒนาการศึกษาระยะที่ 7 (พ.ศ. 2535 - 2539) ซึ่งในระยะเริ่มแรกภาควิชาบริหารธุรกิจได้ทำการเปิดสอนหลักสูตรประกาศนียบัตรบัณฑิต สาขาการจัดการการโรงแรมและการท่องเที่ยว โดยมีคณาจารย์ประจำภาควิชาบริหารธุรกิจและภาควิชาการเงินและบัญชี คณะวิทยาการจัดการเป็นผู้ดำเนินการสอนร่วมกับอาจารย์พิเศษทางด้านการโรงแรมและการท่องเที่ยว และในปีการศึกษา 2543 ภาควิชาบริหารธุรกิจได้เปิดหลักสูตรประกาศนียบัตร สาขาวิชาการตลาด โดยมีปรัชญาทางการศึกษาเพื่อเป็นหลักสูตรที่มุ่งเน้นให้มีการเรียนการสอนทั้งภาคทฤษฎีและภาคปฏิบัติ เพื่อให้บัณฑิตเป็นผู้ที่มีความรู้และมีคุณภาพมีคุณธรรมจริยธรรม สามารถนำความรู้ไปปฏิบัติงานในหน่วยงานต่าง ๆ และประกอบอาชีพของตนเอง ซึ่งจะนำไปสู่การพัฒนาท้องถิ่นและประเทศชาติให้เจริญก้าวหน้ายิ่งขึ้น ต่อมา ภาควิชาเศรษฐศาสตร์ได้ถูกจัดตั้งขึ้นตามแผนพัฒนาการศึกษาระยะที่ 7 (พ.ศ. 2535 - 2539) เพื่อทำหน้าที่ในการพัฒนากำลังคนที่มีความรู้ด้านเศรษฐศาสตร์ และเพื่อเป็นการขยายโอกาสทางการศึกษา ในปี พ.ศ. 2536 ภาควิชาเศรษฐศาสตร์ ได้ดำเนินการเปิดหลักสูตรเศรษฐศาสตรบัณฑิต จึงเปิดรับนักศึกษาเข้าศึกษาเป็นรุ่นแรกในปีการศึกษา 2537 จำนวน 29 คน โดยเป็นการรับจากระบบการสอบเข้าของทบวงมหาวิทยาลัย และเปิดหลักสูตรเศรษฐศาสตรมหาบัณฑิต สาขาวิชาเศรษฐศาสตร์ธุรกิจ (ภาคพิเศษ) ได้เปิดรับนักศึกษารุ่นแรกในปีการศึกษา 2544 โดยมีนักศึกษารุ่นแรกจำนวน 46 คน และภาควิชาเศรษฐศาสตร์ได้เปิดหลักสูตรเศรษฐศาสตรมหาบัณฑิต (ภาคภาษาอังกฤษ) ขึ้น เพื่อไปสู่ความเป็นสากลตามแผนพัฒนาการศึกษาระยะที่ 9 (พ.ศ. 2545 - 2549) ต่อมาสภามหาวิทยาลัยขอนแก่นได้อนุมัติให้สาขาวิชาเศรษฐศาสตร์แยกออกไปจัดตั้งเป็นคณะเศรษฐศาสตร์ และเปลี่ยนชื่อคณะวิทยาการจัดการเป็น "คณะบริหารธุรกิจและการบัญชี" ตามประกาศในราชกิจจานุเบกษา เล่มที่ 133 ตอนพิเศษ 91ง ฉบับที่ 9/2559 ลงวันที่ 20 เมษายน 2559 ปัจจุบัน คณะบริหารธุรกิจและการบัญชี มหาวิทยาลัยขอนแก่น เปิดการเรียนการสอนทั้งในระดับปริญญาตรีและบัณฑิตศึกษาจำนวน 6 หลักสูตร ได้แก่ บริหารธุรกิจบัณฑิต (บธ.บ.) บริหารธุรกิจมหาบัณฑิต (บธ.ม.) บริหารธุรกิจดุษฎีบัณฑิต (บธ.ด.) บัญชีบัณฑิต (บช.บ.) บัญชีมหาบัณฑิต (บช.ม.) และ ปรัชญาดุษฎีบัณฑิต (ปร.ด.)สัญลักษณ์สัญลักษณ์. - สัญลักษณ์ประจำคณะ สัญลักษณ์ประจำคณะบริหารธุรกิจและการบัญชี มหาวิทยาลัยขอนแก่น คือ เรือสำเภา- สีประจำคณะ สีฟ้าครามหลักสูตรคณบดี คณบดี. หมายเหตุ คำนำหน้านามของผู้ดำรงตำแหน่งคณบดี และผู้รักษาการแทนคณบดี เป็นคำนำหน้านามตามตำแหน่งทางวิชาการในขณะนั้นบุคคลที่มีชื่อเสียง บุคคลที่มีชื่อเสียง. ดูเพิ่ม รายนามบุคคลที่มีชื่อเสียงจากมหาวิทยาลัยขอนแก่น- หรินทร์ สุธรรมจรัส (ศิษย์เก่า) : นักร้อง สมาชิกวง Tattoo Colour - ศุภรุจ เตชะตานนท์ (ศิษย์เก่า) : นักร้อง, นักแสดง หมายเหตุ รายนามดังกล่าว จัดเรียงชื่อและนามสกุลตามตัวอักษร</doc>
