<doc id="460908" url="https://th.wikipedia.org/wiki?curid=460908" title="วูลฟ์แก๊ง">วูลฟ์แก๊ง วูลฟ์แก๊ง (อังกฤษ : Wolf Gang) เป็นวงดนตรีอังกฤษแนวอัลเทอร์เนทีฟและซิมโฟนิกร็อก ก่อตั้งขึ้นในปี 2552 นำโดย แม็ก แม็กเอเลก็อทสมาชิกสมาชิก. - แม็ก แม็กเอเลก็อท - ร้องนำ - ลาซเซ่ ปีเตอร์เซ่น - กลอง - เกฟวิน สเลเตอร์ - กีตาร์ - เจมส์ วู้ด - เบส - เจมี่ โจนส์ - คีย์บอร์ด (ไม่ได้เป็นสมาชิกเต็มเวลา)ประวัติ ประวัติ. เริ่มแรกนั้นวูลฟ์แก๊งยังไม่ได้เป็นวงดนตรี แต่เป็นการทำเพลงของแม็ก แม็กเอเลก็อตคนเดียว ขณะนั้นเขาเป็นนักศึกษาภาควิชาสังคมวิทยาและมานุษยวิทยาในมหาวิลัยด้านเศษรฐศาสตรฺ์ของลอนดอน เขาทำมันเล่น ๆ ในห้องนอนของเขา แต่กลับได้รับความสนใจจากคนฟังและค่ายเพลง เขาจึงไปปรึกษาอาจารย์และอาจารย์แนะนำให้พักการเรียนไว้ก่อน เผื่อว่าถ้าทำงานเพลงไม่สำเร็จจะได้กลับมาเรียนต่อให้จบ แต่สุดท้ายแล้วแม็กก็ตัดสินใจลาออกจากมหาวิทยาลัยในภายหลังทั้งที่เรียนอยู่ในปีที่สามแล้วเพราะอยากจะทุ่มเทให้งานดนตรีอย่างเต็มที่ เขาใช้เวลาตลอดทั้งฤดูร้อนเขียนเพลงของตัวเองเพิ่ม ได้แองกัส เมอร์เรย๋์มาเป็นผู้จัดการและคุยกับค่ายเพลงเพื่อเซ็นสัญญาและเริ่มทำอัลบั้ม ส่วนชื่อวงวูลฟ์แก๊งนั้นพี่สาวของเขาเป็นคนเสนอ และเขาก็ชอบมันเพราะว่าชอบหมาป่าเป็นทุนเดิมอยู่แล้ว แม็กเริ่มหาสมาชิกวงและได้ลาซเซ่ที่เคยอยู่วงเดอะเรคส์มาตีกลองให้ เกฟวิฟจากวงเดอะโกสต์ และเจมส์ที่ก่อนหน้านี้ทำโปรเจ็กส่วนตัวของตัวเองอยู่ นอกจากนี้ภายหลังยังมีสมาชิกที่ไม่ได้มาเล่นให้วูลฟ์แก๊งเต็มเวลาเข้ามาร่วมวงด้วยในบางครั้ง คือ เจมี่ โจนส์ที่เล่นในตำแหน่งคีย์บอร์ด แม้จะมีสมาชิกเพิ่มเข้ามาในวงแล้วแต่แม็กก็ยังยืนยันว่าวูลฟ์แก๊งคือเขาคนเดียวเพราะเขาเป็นคนริเริ่มสร้างเพลงของวงขึ้นมาทุกอย่าง ส่วนคนอื่น ๆ นั้นเหมือนเป็นคนที่มาเล่นสนับสนุนเขาเท่านั้นผลงาน ผลงาน. เริ่มต้นโดยเซ็นสัญญากับค่าย Neon Gold แต่ปัจจุบันเซ็นสัญญากับค่าย Atlantic Records อัลบั้มเปิดตัวของวงคืออัลบั้ม "Suego Faults" ซึ่งแต่งและบันทึกเสียงเริ่มแรกโดยแม็ก แม็กเอเลก็อทคนเดียว ต่อมาได้ เดฟ ฟริดแมนมาเป็นโปรดิวเซอร์ร่วมกับแม็ก แม็กเอเลก็อตเอง โดยอัลบั้มนี้วางจำหน่ายในเดือนกรกฎาคม ปี2554 ส่วนอัลบั้มที่สองนั้นกำลังจัดทำอยู่ในขณะนี้โดยที่ชื่ออัลบั้มยังไม่ปรากฏ อัลบั้ม- "Suego Faults" 25 กรกฎาคม – Atlantic Records เพลงเดี่ยว- "The King and All of His Men" (Neon Gold) - "Lions in Cages" (Atlantic Records) - "Dancing with the Devil" (Atlantic Records) - "The King and All of His Men (re-release)" (Atlantic Records) - "Back to Back" 31 ตุลาคม 2011</doc>
