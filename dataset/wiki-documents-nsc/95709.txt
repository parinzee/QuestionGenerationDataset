<doc id="95709" url="https://th.wikipedia.org/wiki?curid=95709" title="สำนักนายกรัฐมนตรี (ประเทศไทย)">สำนักนายกรัฐมนตรี (ประเทศไทย) สำนักนายกรัฐมนตรี เป็นส่วนราชการของรัฐบาลไทย มีฐานะเทียบเท่ากระทรวง ขึ้นตรงต่อนายกรัฐมนตรี มีอำนาจหน้าที่ไม่เกี่ยวกับราชการทั่วไปของนายกรัฐมนตรีและคณะรัฐมนตรี รับผิดชอบการบริหารราชการทั่วไป เสนอแนะนโยบายและการวางแผนการพัฒนาด้านเศรษฐกิจ สังคม การเมือง และความมั่นคง และราชการเกี่ยวกับการงบประมาณ ระบบราชการ การบริหารงานบุคคล กฎหมายและการพัฒนากฎหมาย การติดตามและประเมินผลการปฏิบัติราชการ การส่งเสริมการลงทุน การบริหารจัดการทรัพยากรน้ำ การปฏิบัติภารกิจพิเศษและราชการอื่นตามที่กฎหมายกำหนดให้เป็นอำนาจหน้าที่ ของสำนักนายกรัฐมนตรีหรือส่วนราชการที่สังกัดสำนักนายกรัฐมนตรี หรือที่มิได้อยู่ภายในอำนาจหน้าที่ของกระทรวงใดโดยเฉพาะประวัติ ประวัติ. สำนักนายกรัฐมนตรี ได้รับการจัดตั้งขึ้นอย่างเป็นทางการตามพระราชบัญญัติปรับปรุงกระทรวง ทบวง กรม พุทธศักราช 2476 เมื่อวันที่ 9 ธันวาคม พ.ศ. 2476 โดยมีการจัดวางระเบียบราชการสำนักงาน และกรมภายในสำนักนายกรัฐมนตรี ไว้ 6 หน่วยงาน คือ- สำนักงานเลขานุการนายกรัฐมนตรี - กรมเลขาธิการคณะรัฐมนตรี - คณะกรรมการกฤษฎีกา - คณะกรรมการข้าราชการพลเรือน - คณะกรรมการตรวจเงินแผ่นดิน - สำนักงานโฆษณาการ ต่อมาได้มีการเปลี่ยนชื่อสำนักนายกรัฐมนตรีเป็น "สำนักคณะรัฐมนตรี" อยู่ระยะหนึ่ง ตั้งแต่วันที่ 1 มกราคม พ.ศ. 2497 ถึงวันที่ 14 กุมภาพันธ์ พ.ศ. 2502 แม้ว่าสำนักนายกรัฐมนตรีจะจัดตั้งขึ้นตามกฎหมายเมื่อวันที่ 9 ธันวาคม พ.ศ. 2476 แต่ก็มิได้กำหนดให้วันที่ 9 ธันวาคมของทุกปีเป็นวันสถาปนา เนื่องจากได้ถือตามความเป็นจริงว่าส่วนงานของนายกรัฐมนตรีได้ถือกำเนิดขึ้น ตามการแต่งตั้งนายกรัฐมนตรีคนแรกโดยคณะราษฎรเมื่อวันที่ 28 มิถุนายน 2475 ตามรัฐธรรมนูญฉบับแรกของไทย สำนักนายกรัฐมนตรีจึงกำหนดให้วันที่ 28 มิถุนายนของทุกปีเป็นวันคล้ายวันสถาปนาสำนักนายกรัฐมนตรีเพื่อรำลึกถึงเหตุการณ์ดังกล่าว โดยได้กำหนดให้สีประจำสำนักนายกรัฐมนตรี คือ สีดำหน่วยงานในสังกัดส่วนราชการส่วนราชการที่ขึ้นตรงต่อปลัดสำนักนายกรัฐมนตรีหน่วยงานในสังกัด. ส่วนราชการ. ส่วนราชการที่ขึ้นตรงต่อปลัดสำนักนายกรัฐมนตรี. - สำนักงานปลัดสำนักนายกรัฐมนตรี - กรมประชาสัมพันธ์ - สำนักงานคณะกรรมการคุ้มครองผู้บริโภคส่วนราชการที่อยู่ในบังคับบัญชาขึ้นตรงต่อนายกรัฐมนตรีส่วนราชการที่อยู่ในบังคับบัญชาขึ้นตรงต่อนายกรัฐมนตรี. - สำนักเลขาธิการนายกรัฐมนตรี - สำนักเลขาธิการคณะรัฐมนตรี - สำนักข่าวกรองแห่งชาติ - สำนักงบประมาณ - สำนักงานสภาความมั่นคงแห่งชาติ - สำนักงานคณะกรรมการกฤษฎีกา - สำนักงานคณะกรรมการข้าราชการพลเรือน - สำนักงานคณะกรรมการพัฒนาการเศรษฐกิจและสังคมแห่งชาติ - สำนักงานคณะกรรมการพัฒนาระบบราชการ - สำนักงานคณะกรรมการส่งเสริมการลงทุน - สำนักงานบริหารจัดการทรัพยากรน้ำแห่งชาติหน่วยงานในกำกับของสำนักนายกรัฐมนตรีหน่วยงานในกำกับของสำนักนายกรัฐมนตรี. - กองอำนวยการรักษาความมั่นคงภายในราชอาณาจักร - ราชวิทยาลัยจุฬาภรณ์รัฐวิสาหกิจรัฐวิสาหกิจ. - บริษัท อสมท จำกัด (มหาชน)องค์การมหาชนองค์การมหาชน. - สำนักงานรับรองมาตรฐานและประเมินคุณภาพการศึกษา (องค์การมหาชน) - สำนักงานส่งเสริมการจัดการประชุมและนิทรรศการ (องค์การมหาชน) - องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน (องค์การมหาชน) - สำนักงานบริหารและพัฒนาองค์ความรู้ (องค์การมหาชน) - สถาบันคุณวุฒิวิชาชีพ (องค์การมหาชน) - สำนักงานพัฒนาพิงคนคร (องค์การมหาชน) - สถาบันบริหารจัดการธนาคารที่ดิน (องค์การมหาชน) - สำนักงานพัฒนารัฐบาลดิจิทัล (องค์การมหาชน) - สำนักงานกองทุนสนับสนุนการวิจัย - สำนักงานคณะกรรมการสุขภาพแห่งชาติ - สำนักงานส่งเสริมวิสาหกิจขนาดกลางและขนาดย่อมส่วนราชการหรือหน่วยงานในบังคับบัญชาของนายกรัฐมนตรีส่วนราชการหรือหน่วยงานในบังคับบัญชาของนายกรัฐมนตรี. - สำนักงานพระพุทธศาสนาแห่งชาติ - สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ - สำนักงานราชบัณฑิตยสภา - สำนักงานคณะกรรมการวิจัยแห่งชาติ - สำนักงานตำรวจแห่งชาติ - สำนักงานป้องกันและปราบปรามการฟอกเงิน - ศูนย์อำนวยการบริหารจังหวัดชายแดนภาคใต้ - สำนักงานคณะกรรมการป้องกันและปราบปรามการทุจริตในภาครัฐ - สภาที่ปรึกษาเศรษฐกิจและสังคมแห่งชาติ - คณะกรรมการปฏิรูปกฎหมาย - คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ - สำนักงานกองทุนหมู่บ้านและชุมชนเมืองแห่งชาติ - สำนักงานกองทุนสนับสนุนการสร้างเสริมสุขภาพ - องค์การกระจายเสียงและแพร่ภาพสาธารณะแห่งประเทศไทย - กองทุนเพื่อความเสมอภาคทางการศึกษา - สำนักงานคณะกรรมการนโยบายเขตพัฒนาพิเศษภาคตะวันออก</doc>
