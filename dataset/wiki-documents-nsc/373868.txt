<doc id="373868" url="https://th.wikipedia.org/wiki?curid=373868" title="ไซเลนต์ฮิลล์ (วิดีโอเกม)">ไซเลนต์ฮิลล์ (วิดีโอเกม) ไซเลนต์ฮิลล์ () เป็นวิดีโอเกมแนวสยองขวัญเอาชีวิตรอดสำหรับเครื่องเล่นเพลย์สเตชัน จำหน่ายโดยโคนามิ และพัฒนาโดยทีมไซเลนต์ จากโคนามิคอมพิวเตอร์เอนเตอร์เทนเมนต์โตเกียว เกมภาคแรกของเกมชุดไซเลนต์ฮิลล์นี้ออกจำหน่ายในอเมริกาเหนือในเดือนมกราคม ค.ศ. 1999 และในญี่ปุ่นและยุโรปภายหลังในปีเดียวกัน ไซเลนต์ฮิลล์ใช้มุมมองบุคคลที่สามและสิ่งแวดล้อมสามมิติเรียลไทม์ นักพัฒนาเกมใช้หมอกและความมืดเพื่อทำให้กราฟิกดูหมองมัวเนื่องจากข้อจำกัดของฮาร์ดแวร์ เกมนี้แตกต่างจากเกมสยองขวัญเอาชีวิตรอดก่อนหน้านี้ที่เน้นตัวเอกที่ต้องฝึกฝนการต่อสู้ แต่ตัวละครผู้เล่นในเกมไซเลนต์ฮิลล์เป็น "คนธรรมดาทั่วไป" (everyman) เกมเล่าเรื่องเกี่ยวกับแฮร์รี เมสัน ขณะตามหาลูกสาวบุญธรรมที่หายตัวไปในเมืองอเมริกันสมมุติของไซเลนต์ฮิลล์ เขาประสบกับลัทธิบูชาที่ทำพิธีฟื้นคืนชีพเทพเจ้า เขาค้นพบจุดกำเนิดที่แท้จริง เกมมีฉากจบห้าแบบ ขึ้นกับการกระทำของผู้เล่น รวมถึงฉากจบแบบตลกขบขันหนึ่งแบบ ไซเลนต์ฮิลล์ได้รับคำวิจารณ์ที่ดีจากนักวิจารณ์หลังจากออกจำหน่าย และประสบความสำเร็จเชิงพาณิชย์ ถือว่าเป็นเกมที่นิยามเกมสยองขวัญเอาชีวิตรอด แยกตัวจาภาพยนตร์สยองขวัญเกรดบีไปเป็นรูปแบบสยองขวัญเชิงจิตวิทยาที่เน้นบรรยากาศ มีการนำไซเลนต์ฮิลล์ไปสร้างใหม่ในหลายรูปแบบ เช่น วิชวลโนเวลในปี ค.ศ. 2001 ภาพยนตร์เมืองห่าผีในปี ค.ศ. 2006 และเกมที่เล่าเรื่องใหม่ในชื่อ เกมมีภาคต่อคือ ไซเลนต์ฮิลล์ 2 ในปี ค.ศ. 2001</doc>
