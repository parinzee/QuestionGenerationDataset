<doc id="425261" url="https://th.wikipedia.org/wiki?curid=425261" title="โพทะเล">โพทะเล สำหรับอำเภอที่จังหวัดพิจิตร ดูที่: อำเภอโพทะเล โพทะเล ( ; ชื่อสามัญ: Portia Tree) เป็นชนิดของไม้ดอกในตระกูล Malvaceae เป็นต้นไม้ขนาดเล็กหรือไม้พุ่ม โพทะเล เป็นพืชในสกุลเดียวกับปอทะเลและมีลักษณะคล้ายคลึงกัน แหล่งอาศัยเป็นแบบเดียวกัน ดอกสีเหลือง บานตอนเช้า แก่แล้วเปลี่ยนเป็นสีแดงเช่นกัน แต่ดอกโพทะเลไม่มีวงกลมสีแดงภายในดอกแบบเดียวกับปอทะเล ใบเป็นรูปหัวใจคล้ายใบโพธิ์ ใต้ใบมีขนอ่อนปกคลุมทำให้น้ำระเหยออกจากใบได้ช้า ผลกลม เมื่อแก่เต็มที่เป็นผลแห้ง กลีบเลี้ยงรูปถ้วยติดอยู่ที่ขั้วผล ชื่อสามัญของโพทะเลในภาษาต่างๆ ได้แก่ Indian Tulip Tree, Pacific Rosewood, Seaside Mahoe (ใน ฟลอริดา), เบิฮ์สมุทร (បើស​សមុទ្រ) หรือ เจฺรยสมุทร (ជ្រៃ​សមុទ្រ) (ภาษาเขมร), Surina Suriya (ภาษาสิงหล), เบอบารู หรือ บารู บารู (ภาษามลายู), Milo หรือ Miro (ภาษาในกลุ่มโพลีเนเซียหลายภาษา), Makoi (ภาษาราปานุย), Gangaraavi (ภาษาเตลูกู), ปูวรสุ: பூவரசு (ภาษาทมิฬ), ปูวรสุ: പൂവരശ്‌ (ภาษามาลายาลัม), PakuR (ภาษาเบงกาลี) และ Plaksa (ภาษาสันสกฤต)การใช้ประโยชน์ การใช้ประโยชน์. ไม้โพทะเลนำมาทำเครื่องเรือน เนื้อไม้ของโพทะเลเป็นสีน้ำตาลอมแดงจนถึงสีชอกโกแลตเข้ม มีความถ่วงจำเพาะ 0.55 to 0.89 ใช้ทำทาวิล เครื่องดนตรีในเอเชียใต้ ในฮาวาย นิยมนำไม้โพทะเลไปใช้ในงานช่างไม้ ในตาฮีตีใช้ทำกลองแบบพื้นบ้าน เปลือกใช้ทำเชือก ใบใช้รักษาแผล ยางเมื่อเข้าตาทำให้ระคายเคืองละตาบอดได้สัญลักษณ์สัญลักษณ์. - ต้นโพทะเลเป็นพันธุ์ไม้มงคลพระราชทานประจำจังหวัดสมุทรปราการ ดอกของโพทะเลเป็นสัญลักษณ์ของการต่อสู้เพื่อเอกราชในศรีลังกา โดยขบวนการสุริยามัลใช้ดอกนี้แทนดอกพอปปีในวันรำลึกถึงสงครามโลกครั้งที่หนึ่ง</doc>
