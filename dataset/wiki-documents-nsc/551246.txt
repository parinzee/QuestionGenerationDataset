<doc id="551246" url="https://th.wikipedia.org/wiki?curid=551246" title="มารีนสฮีม">มารีนสฮีม มารีนส ฮีม () เป็นบทเพลงปลุกใจของนาวิกโยธินสหรัฐอเมริกา และเป็นเพลงทางการของกองทัพเรือสหรัฐอเมริกา โดยทั่วไปมักบรรเลงในงานพิธีการ และการดื่มอวยพร บทคำร้อง นำมาจากหนังสือบทกวี "Rhymes of the Rookies" เขียนโดย ดับเบิลยู. อี. คริสเตียน ในปี ค.ศ. 1917 กล่าวพรรณนาถึงการรบต่างๆ ของทหารสหรัฐก่อนสงครามโลกครั้งที่หนึ่ง โดยท่อนที่มีชื่อเสียง คือท่อนที่ร้องว่า "From the Halls of Montezuma, To the shores of Tripoli" ท่อนแรกหมายถึงการรบที่ป้อมชาปูลเทเปก ทางตะวันตกของเม็กซิโกซิตี เป็นส่วนหนึ่งของสงครามเม็กซิโก–อเมริกา และท่อนหลังหมายถึงการรบที่เดิร์น ทางตะวันออกของตริโปลี เป็นส่วนหนึ่งของสงครามบาร์บารีครั้งที่หนึ่ง ซึ่งทำให้เพลงนี้มีชื่ออย่างไม่เป็นทางการว่า "Halls of Montezuma"</doc>
