<doc id="720116" url="https://th.wikipedia.org/wiki?curid=720116" title="นิวต์แปซิฟิก">นิวต์แปซิฟิก นิวต์แปซิฟิก หรือ นิวต์ตะวันตก หรือ นิวต์ผิวขรุขระ (Pacific newt, Western newt, Roughskin newt) เป็นสัตว์สะเทินน้ำสะเทินบกจำพวกซาลาแมนเดอร์สกุลหนึ่ง ในสกุล Taricha (/ทา-ริ-ชา/) จัดเป็นซาลาแมนเดอร์แท้ หรือนิวต์สกุลหนึ่ง เป็๋นนิวต์ที่หากินและใช้ชีวิตบนบกเป็นหลัก และจะเคลื่อนย้ายไปยังแหล่งน้ำเมื่อถึงเวลาผสมพันธุ์ การปฏิสนธิเกิดขึ้นภายในลำตัว เป็นนิวต์ที่พบกระจายพันธุ์ทั้งในพื้นที่ตะวันออกและตะวันตกของสหรัฐอเมริกา และอาจพบได้จนถึงตอนเหนือของรัฐบาฮากาลิฟอร์เนีย เม็กซิโก จำแนกออกเป็นชนิดต่าง ๆ ได้ดังนี้- Taricha granulosa — นิวต์ผิวขรุขระ - Taricha rivularis — นิวต์ผิวขรุขะท้องแดง - Taricha sierrae — นิวต์เซียร์รา - Taricha torosa — นิวค์แคลิฟอร์เนีย นิวต์ในสกุลนี้ ผิวหนังมีสารพิษจำพวกเตโตรโดท็อกซิน (Tetrodotoxin) เหมือนปลาปักเป้าอย่างรุนแรง โดยพิษนี้สามารถทำให้มนุษย์เป็นอัมพาตหรือเสียชีวิตได้ โดยนิวต์จะผลิตสารพิษนี้เพืิ่อป้องกันตัวหรือถูกคุกคาม</doc>
