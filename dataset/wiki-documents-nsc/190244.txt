<doc id="190244" url="https://th.wikipedia.org/wiki?curid=190244" title="อภิชาติ หาลำเจียก">อภิชาติ หาลำเจียก อภิชาติ หาลำเจียก (23 พฤษภาคม พ.ศ. 2497 - 15 กันยายน พ.ศ. 2551) อดีตสมาชิกสภาผู้แทนราษฎร จังหวัดกาฬสินธุ์ 2 สมัย สังกัดพรรคกิจสังคม และพรรคสามัคคีธรรม อดีตสมาชิกสภากรุงเทพมหานคร สังกัดพรรคประชาธิปัตย์ และเป็นนักแสดง ผู้กำกับภาพยนตร์ประวัติ ประวัติ. บิดาชื่อ พันโทวิเชียร หาลำเจียก มารดาชื่อ นางยุพยงค์ หาลำเจียก มีพี่น้องทั้งหมด 3 คน เรียนจบจากโรงเรียนมัธยมวัดมกุฏกษัตริย์ โรงเรียนบุตรข้าราชการกองทัพบก (โรงเรียนสุรศักดิ์มนตรี) และปริญญาวิทยาศาสตรบัณฑิต สาขาเทคนิคการแพทย์ มหาวิทยาลัยมหิดล อภิชาติ หาลำเจียก เสียชีวิตเมื่อวันที่ 15 กันยายน พ.ศ. 2551 อายุ 54 ปี ด้วยโรคมะเร็งตับวงการบันเทิง วงการบันเทิง. อภิชาติ หาลำเจียก เริ่มเข้าสู่วงการจากการเป็นพิธีกร รายการมาตามนัด คู่กับอัจฉราพรรณ ไพบูลย์สุวรรณ ทางช่อง 5 และได้แสดงภาพยนตร์เรื่องแรก เรื่อง นวลฉวี รับบทเป็นแพทย์ที่ฆ่าภรรยาตัวเอง คู่กับสินจัย หงษ์ไทย ในปี พ.ศ. 2528 และแสดงคู่กันมาอีกหลายเรื่อง เช่น หย่าเพราะมีชู้ (2528) แสงสูรย์ (2529) น้ำเซาะทราย (2529) ฉันรักผัวเขา (2530) และได้กำกับภาพยนตร์ พร้อมทั้งแสดงในเรื่อง ศยามล ในปี พ.ศ. 2538 โดยมีผลงานเรื่องสุดท้าย คือ ละครโทรทัศน์เรื่อง สงครามนางฟ้า (2551) ทางช่อง 5การเมือง การเมือง. ในระยะหลัง อภิชาติ หันมาทำงานการเมือง ลงสมัครรับเลือกตั้งสมาชิกสภาผู้แทนราษฎร กรุงเทพมหานคร ในปี พ.ศ. 2529 แต่ไม่ได้รับเลือกตั้ง ต่อมาจึงย้ายไปลงสมัครและได้รับเลือกตั้งเป็นสมาชิกสภาผู้แทนราษฎร จังหวัดกาฬสินธุ์ สังกัดพรรคกิจสังคม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 ต่อมาในปี พ.ศ. 2535 ได้เข้าร่วมกับณรงค์ วงศ์วรรณ จัดตั้งพรรคสามัคคีธรรม และรับตำแหน่งกรรมการบริหารพรรค อีกทั้งได้รับเลือกตั้งเป็นสมาชิกสภาผู้แทนราษฎรสมัยที่ 2 และมีบทบาทสำคัญในพรรคสามัคคีธรรม รวมถึงการสนับสนุนพลเอกสุจินดา คราประยูร รวมทั้งรับหน้าที่รองโฆษกประจำสำนักนายกรัฐมนตรี ต่อมาหลังเหตุการณ์พฤษภาทมิฬ จึงย้ายมาสังกัดพรรคประชากรไทย แต่ก็ไม่ได้รับเลือกตั้ง จึงหันมาลงสมัครสมาชิกสภากรุงเทพมหานคร (ส.ก.) ในนามกลุ่มมดงาน จากนั้นในปี พ.ศ. 2544 ได้ย้ายไปสังกัดพรรคไทยรักไทย แต่ได้ลาออกจากพรรค และร่วมขึ้นเวทีพันธมิตรประชาชนเพื่อประชาธิปไตย ในการขับไล่ ทักษิณ ชินวัตร ให้ลาออกจากตำแหน่งนายกรัฐมนตรี ต่อมาจึงได้หันมาร่วมงานการเมืองกับพรรคประชาธิปัตย์ และมาร่วมชุมนุมกับพันธมิตรประชาชนเพื่อประชาธิปไตย ทั้งในปี พ.ศ. 2549 และ ในปี พ.ศ. 2551 อีกด้วยผลงานภาพยนตร์ผลงาน. ภาพยนตร์. - นวลฉวี (2528) ... หมออุทิศ - หงส์ฟ้า (2528) ... มโนทัย - เนื้อคู่ (2528) - เพื่อแผ่นดินไทย (2528) ... ผู้กองกิตติศักดิ์ - หย่าเพราะมีชู้ (2528) - 2 คน 2 คม (2528) - คุณหญิงตราตั้ง (2528) ... ทัศน์ - แม่ (2528) - เขยเต็กกอ (2529) - สะแกกรัง (2529) ... ภูชิต สิโรวัฒน์ - ไปไม่ถึงดวงดาว (2529) - น้ำเซาะทราย (2529) - แสงสูรย์ (2529) - สะใภ้ (2529) - ฉันรักผัวเขา (2530) - สายน้ำไม่ไหลกลับ (2530) - เมียนอกหัวใจ (2530) - มือปราบภูธร (2530) - รอยเสือ (2530) - คาวน้ำผึ้ง (2530) - เหตุเกิดที่ห้องไอซียู (2530) - เมียคนใหม่ (2530) - ภุมรีสีทอง (2531) - ครั้งเดียวก็เกินพอ (2531) - ราชสีห์หน้าเซ่อ (2531) - อุบัติโหด (2531) - รักด้วยชีวิต (2531) - เรือมนุษย์ (2531) - เหยื่ออารมณ์ (2531) - หนองบัวแดง (2531) - รักข้างแรม (2532) - แม่ลาวเลือด (2533)ละครละคร. - บาปบริสุทธิ์ (2523 - 2524) (ช่อง 5) - ปีกทอง (2525) (ช่อง 3) - สนิมสังคม (2525) (ช่อง 3) - สกุลกา (2526) (ช่อง 5) - ขอเพียงรัก (2526) (ช่อง 5) - วิมานคนบาป (2527) (ช่อง 9) - ปริศนาแห่งหัวใจ (2527) (ช่อง 3) - ไฟปรารถนา (2527) (ช่อง 3) - สงครามอารมณ์ (2527) (ช่อง 5) - ทายาทท่านผู้หญิง (2527) (ช่อง 5) - เพลงพรหม (2527) (ช่อง 3) - สาวสองหน้า (2527) (ช่อง 7) - คอนโดมิเนียม (2527) (ช่อง 7) - เบญจรงค์ห้าสี (2528) (ช่อง 3) - ทาสอารมณ์ (2528) (ช่อง 3) - ค่าของคน (2528) (ช่อง 3) - พิมพิลาไลย (2528) (ช่อง 5) - มฤตยูสีขาว (2529) (ช่อง 9) - มัตติกา (2529) (ช่อง 7) - คุณปู่ซู่ซ่า (2529) (ช่อง 3) - สายเปล (2529) (ช่อง 3) - แหวนทองเหลือง (2529) (ช่อง 7) - นางสาวทองสร้อย (2529 - 2530) (ช่อง 5) - สกาวเดือน (2530) (ช่อง 7) - มายา (2531) (ช่อง 7) - ไฟรัก (2531) (ช่อง 3) - เทพพยาบาท (2532) (ช่อง 3) - เมียหลวง (2532) (ช่อง 7) - ยุทธการปราบเมียน้อย (2534) (ช่อง 3) - ริษยา (2534) (ช่อง 7) - ชลาลัย (2534) (ช่อง 5) รับเชิญ - ป่ากามเทพ (2534) (ช่อง 3) - คุณหญิงจอมแก่น (2536) (ช่อง 3) - วันนี้ที่รอคอย (2536) (ช่อง 7) รับเชิญ - หน้ากากดอกซ่อนกลิ่น (2536) (ช่อง 7) - ละครสั้นปากกาทอง ตอน ระหว่างบ้านกับถนน (2536) (ช่อง 7) - ทวิภพ (2537) (ช่อง 7) - น้ำใสใจจริง (2537) (ช่อง 7) - พลอยพราวแสง (2537) (ช่อง 3) - สะพานข้ามดาว (2537) (ช่อง 7) - โอ้มาดา (2538) (ช่อง 7) - ผู้ชายไม้ประดับ (2538) (ช่อง 7) - สายโลหิต (2538) (ช่อง 7) รับเชิญ - ญาติกา (2539) (ช่อง 7) - เพลิงบุญ (2539) (ช่อง 3) รับเชิญ - ด้วยแรงอธิษฐาน (2539) (ช่อง 7) รับเชิญ - สนสะท้าน (2539) (ช่อง 5) - ฉก.เสือดำ ถล่มหินแตก (2539) (ช่อง 5) รับเชิญ - สุดแต่ใจจะไขว่คว้า (2540) (ช่อง 3) - สวรรค์ยังมีชั้น (2540) (ช่อง 5) - นิรมิต (2540) (ช่อง 7) รับเชิญ - เพื่อน (2540) (ช่อง 5) - บิ๊กเสี่ย (2540) (ช่อง 7) - จินตปาตี (2540) (ช่อง 3) - ดอกไม้ริมทาง (2540) (ช่อง 5) - เลื่อมสลับลาย (2541) (ช่อง 3) - กรงเกียรติยศ (2541) (ช่อง 3) - ความรักกับเงินตรา (2541) (ช่อง 3) - จากฝันสู่นิรันดร (2541) (ช่อง 3) - อีสา รวีช่วงโชติ (2541) (ช่อง 7) - ธรณีนี่นี้ใครครอง (2541) (ช่อง 3) รับเชิญ - มุกมังกร (2541) (ช่อง 7) - กากับหงส์ (2542) (ช่อง 7) - สลักจิต (2542) (ช่อง 3) - ตำรับรัก (2542) (ช่อง 3) - เพรงเงา (2542) (ช่อง 3) รับเชิญ - เพียงแค่ใจเรารักกัน (2542) (ช่อง 5) รับเชิญ - รักในสายหมอก (2542) (ช่อง 3) - อรุณสวัสดิ์ (2542) (ช่อง 3) - โลกทั้งใบให้นายคนเดียว (2543) (ช่อง 7) - ผู้ชายก็ท้องได้ (2543) (ช่อง 7) - เขาวานให้หนูเป็นสายลับ (2543) (ช่อง 3) - บุญรอด (2543) (ช่อง 3) - มณีหยาดฟ้า (2543) (ช่อง 3) - เรือนนพเก้า (2544) (ช่อง 3) - รักลวง (2544) (ช่อง 7) - วังวารี (2544) (ช่อง 3) - ตะวันตัดบูรพา (2544) (ช่อง 5) - สุดดวงใจ (2544) (ช่อง 3) - เสือ (2546) (ช่อง 3) รับเชิญ - มนต์รักส้มตำ (2545) (ช่อง 5) - นักเรียนนายร้อยครับผม (2545) (ช่อง 3) - เต่ากินผักบุ้ง (2546) (ช่อง 3) - เมืองดาหลา (2546) (ช่อง 7) รับเชิญ - ปมรักนวลฉวี (2546) (ช่อง ITV) - ดงดอกเหมย (2546) (ช่อง 3) รับเชิญ - เรือนไม้สีเบจ (2547) (ช่อง 3) - ไผ่กำเพลิง (2547) (ช่อง 3) - คู่กรรม (2547) (ช่อง 3) - ทัดดาวบุษยา (2547) (ช่อง 5) - สำเภาทอง (2548) (ช่อง 3) - เทพธิดาโรงงาน (2548) (ช่อง 9) - แต่ปางก่อน (2548) (ช่อง 3) - รักของนายดอกไม้ (2548) (ช่อง 3) - ปัญญาชนก้นครัว (2548) (ช่อง 3) - เพลิงพายุ (2548) (ช่อง 7) - พรุ่งนี้ไม่สาย...ที่จะรักกัน (2548) (ช่อง 5) - เจ้าสาวกะทันหัน (2549) (ช่อง 5) - นรกตัวสุดท้าย (2549) (ช่อง 3) - ดวงใจปาฏิหาริย์ (2549) (ช่อง 7) - สงครามนางฟ้า (2551) (ช่อง 5)ละครที่ไม่ได้ออกอากาศละครที่ไม่ได้ออกอากาศ. - คฤหาสน์จักรรัตน์ (2530) (ช่อง 7)เครื่องราชอิสริยาภรณ์</doc>
