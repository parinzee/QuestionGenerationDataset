<doc id="729000" url="https://th.wikipedia.org/wiki?curid=729000" title="แคนนิเบิลคอปส์">แคนนิเบิลคอปส์ แคนนิเบิลคอปส์ () เป็นวงเดทเมทัลสัญชาติอเมริกันจากบัฟฟาโล, นิวยอร์ก ก่อตั้งในปี 1988 สมาชิกวงประกอบด้วย ร็อบ แบเรตต์ (Rob Barrett ) มือริทึมกีตาร์, อเล็ก เวปสเตอร์ (Alex Webster) มือเบส, พอล มาซูร์ไกวิชซ์ (Paul Mazurkiewicz) มือกลอง, จอร์จ ฟิชเชอร์ (George Fisher) ร้องนำและ แพทริค โอ' ไบรอัน (Patrick O'Brien) มือกีตาร์หลัก แนวเพลงและแรงบันดาลใจส่วนใหญ่ของสมาชิกในวงมาจากแนวเพลงแทรชเมทัล มีวงตัวอย่างอาทิ สเลเยอร์และ คลีเอเตอร์ รวมถึงวงเดทเมทัลเหมือนกันเช่น มอร์บิด เอนเจิล, ออทอพซี และเดท เนื้อหาเพลงส่วนใหญ่กล่าวถึงเนื้อหาแนวสยองขวัญ เช่นเลือด การฆาตรกรรม รวมถึงการทำภาพหน้าปกที่ปรากฏให้เห็นเป็นมนุษย์กับเลือด มีซิงเกิลที่โดดเด่นเช่น Hammer Smashed Face จากชื่ออีพีเดียวกัน ซึ่งได้รับความนิยมมากที่สุดเพลงหนึ่งของวง และเช่นเดียวกับ Make Them Suffer, I Cum Blood เป็นต้น วงมีความโดดเด่นในเรื่องของการแสดงสดทั้งเสียงร้องอันดุดันและแข็งกร้าวของฟิชเชอร์ หรือที่เรียกว่า "Death growl" การใช้จังหวะกีตาร์ กลองและเบสที่รวดเร็วและหนัก โดยเวปสเตอร์ใช้เทคนิคการดีดเบส 5 สายด้วย 3 นิ้ว และการโขกศีรษะ (Headbanging) ของสมาชิกวงอย่างรุนแรงรวดเร็วเหมือนใบพัดลมที่กำลังหมุน แคนนิเบิลคอปส์ ได้ออกอัลบั้มมาแล้ว 13 อัลบั้ม 2 บ๊อกซ์เซ็ต 4 วีดิโออัลบั้ม และอัลบั้มคอนเสิร์ตสด 1 อัลบั้ม วงได้รับคำวิจารณ์เชิงลบมากมาย มีการออกสื่อผ่านทางโทรทัศน์หรือทางวิทยุน้อยมาก นอกจากนี้ยังถูกแบนจากหลายประเทศ เช่น ออสเตรเลีย เยอรมนี รวมถึงรัสเซีย จากภาพลักษณ์ของเนื้อหาเพลงและการทำหน้าปกอัลบั้มที่รุนแรง โหดเหี้ยม แต่ถึงอย่างไรก็ดีในปี 2015 แคนนิเบิล คอร์พซ์ก็ถือเป็นวงเดทเมทัลที่สามารถขายอัลบั้ลทั่วโลกได้มากที่สุดตลอดกาล ด้วยยอดจำหน่ายกว่า 2 ล้านก๊อปปี้อัลบั้มอัลบั้ม. - Eaten Back to Life (1990) - Butchered at Birth (1991) - Tomb of the Mutilated (1992) - The Bleeding (1994) - Vile (1996) - Gallery of Suicide (1998) - Bloodthirst (1999) - Gore Obsessed (2002) - The Wretched Spawn (2004) - Kill (2006) - Evisceration Plague (2009) - Torture (2012) - A Skeletal Domain (2014) - Red Before Black (2017)สมาชิกสมาชิก. - สมาชิกปัจจุบัน - อเล็ก เวปสเตอร์ – เบสกีตาร์ - พอล มาซูร์ไกวิชซ์ – กลองชุด - ร็อบ แบเรตต์ – กีตาร์ริทึม - จอร์จ ฟิชเชอร์ – เสียงร้อง - แพท โอ' ไบรอัน – กีตาร์หลัก- อดีตสมาชิก - แจ๊ค โอเวน – กีตาร์ - คริส บาร์นส์ – เสียงร้อง - บ๊อบ รูเซ – กีตาร์ไทม์ไลน์</doc>
