<doc id="314863" url="https://th.wikipedia.org/wiki?curid=314863" title="บรอนโตเทอเรียม">บรอนโตเทอเรียม บรอนโตเทอเรียม ( มีความหมายว่าสัตว์แห่งสายฟ้า) เป็นสกุลของสัตว์เลี้ยงลูกด้วยนมกีบคี่ในยุคก่อนประวัติศาสตร์ที่สูญพันธุ์ไปแล้วสกุลหนึ่งในวงศ์ Brontotheriidae ซึ่งเป็นวงศ์ของสัตว์กินหญ้าที่คล้ายแรดและมีความเกี่ยวพันกับม้า สกุลนี้ได้รับการค้นพบในแถบทวีปอเมริกาเหนือในช่วงปลายของยุค Eocene ซากที่เหลือของบรอนโตเทอเรียมได้รับการค้นพบในบริเวณรัฐเซาท์ดาโคตาและเนวาดา ในอดีต ชนเผ่าซุกซึ่งเป็นชนเผ่าพื้นเมืองของอเมริกันได้ค้นพบบรอนโตเทอเรียมจากการมาของพายุฝน และเชื่อว่าเมื่อใดที่พวกมันวิ่งอยู่เหนือก้อนเมฆจะทำให้เกิดพายุฝนฟ้าคะนอง และได้เรียกพวกมันว่าม้าแห่งสายฟ้า กระดูกที่ค้นพบโดยชนเผ่าซุกนั้นเป็นกระดูกของฝูงบรอนโตเทอเรียมที่ตายจากการระเบิดของภูเขาไฟในบริเวณเทือกเขาร็อกกีซึ่งยังมีพลังอยู่และปะทุตัวบ่อยในขณะนั้น ตาม Mihlbachler et al. 2004 สปีชีส์ทั้งหมดที่อยู่ในสกุลบรอนโตเทอเรียม ได้ถูกรวมเข้ากับสกุลเมกะเซร็อบส์ () แต่บางองค์กรไม่ยอมรับการรวมสกุลดังกล่าวลักษณะ ลักษณะ. บรอนโตเทอเรียมมีความสูงประมาณ 2.5 เมตร (8.2 ฟุต) ที่บริเวณหัวไหล่ มีลักษณะคล้ายแรดตัวใหญ่ บนจมูกมีเขารูปตัววาย มีปลายทู่ยื่นออกมา</doc>
