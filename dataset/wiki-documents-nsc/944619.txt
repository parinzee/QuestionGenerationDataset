<doc id="944619" url="https://th.wikipedia.org/wiki?curid=944619" title="สถานเอกอัครราชทูตสหรัฐ ณ เยรูซาเลม">สถานเอกอัครราชทูตสหรัฐ ณ เยรูซาเลม สถานเอกอัครราชทูตสหรัฐ ณ เยรูซาเลม () เป็นหน่วยงานของคณะผู้แทนทางทูตสหรัฐในประเทศอิสราเอลความเป็นมา ความเป็นมา. สถานเอกอัครราชทูตนี้เปิดทำการ ณ ที่ตั้งในเยรูซาเลมเมื่อวันที่ 14 พฤษภาคม พ.ศ. 2561 อันเป็นวันครบรอบ 70 ปีของการก่อตั้งรัฐอิสราเอลสมัยใหม่ โดยเป็นการย้ายที่ตั้งจากเทลอาวีฟมายังที่ตั้งสถานกงสุลเดิม ตามคำสั่งของคณะรัฐมนตรีโดนัลด์ ทรัมป์ ความเคลื่อนไหวครั้งนี้มีขึ้น 23 ปีหลังจากการอนุมัติรัฐบัญญัติสถานเอกอัครราชทูตเยรูซาเลมเมื่อวันที่ 23 ตุลาคม พ.ศ. 2538 ซึ่งกำหนดให้ย้ายที่ตั้งภายในวันที่ 31 พฤษภาคม พ.ศ. 2542 แต่รัฐบาลทุกชุดที่ผ่านมาเลื่อนเวลาออกไป Eugene Kontorovich อ้างว่า การตัดสินใจย้ายที่ทำการครั้งนี้เหมือนสหรัฐยอมรับอำนาจอธิปไตยของอิสราเอลเหนือดินแดนที่ยึดมาจากสงครามหกวันเมื่อ พ.ศ. 2510ผลกระทบ ผลกระทบ. เจ้าหน้าที่ปาเลสไตน์เตือนว่า การย้ายที่ตั้งครั้งนี้อาจนำมาซึ่ง "สงครามเงียบ" และการประท้วงอันรุนแรง การเปิดทำการของสถานเอกอัครราชทูตมีขึ้นในวันที่ดุเดือดที่สุดของการประท้วงชายแดนกาซา พ.ศ. 2561 ที่มีชาวปาเลสไตน์ถูกฆ่ากว่า 57 คน การเปิดสถานเอกอัครราชทูตใหม่นี้ยังส่งผลให้หลายประเทศแสดงเจตนาว่า จะย้ายสถานทูตของตนมาเยรูซาเลมบ้าง และหลังสหรัฐเปิดสถานเอกอัครราชทูตได้สองวัน กัวเตมาลาก็เปิดสถานเอกอัครราชทูตของตนในเยรูซาเลมตาม ฌ็อง-อีฟว์ เลอ ดรีย็อง รัฐมนตรีว่าการกระทรวงยุโรปและการต่างประเทศของฝรั่งเศส กล่าวว่า "การตัดสินใจครั้งนี้ฝ่าฝืนกฎหมายระหว่างประเทศ โดยเฉพาะอย่างยิ่ง ข้อมติของคณะมนตรีความมั่นคงและสมัชชาใหญ่สหประชาชาติ"</doc>
