<doc id="749520" url="https://th.wikipedia.org/wiki?curid=749520" title="เจ้าหญิงลัลลา อาอิชะฮ์">เจ้าหญิงลัลลา อาอิชะฮ์ เจ้าหญิงลัลลา อาอิชะฮ์ (ประสูติ: 17 มิถุนายน พ.ศ. 2473 — สิ้นพระชนม์: 4 กันยายน พ.ศ. 2554) เป็นพระราชธิดาในสมเด็จพระราชาธิบดีมุฮัมมัดที่ 5 กับเจ้าหญิงลัลลา อับลา พระชายาองค์ที่สอง และเป็นพระปิตุจฉาในสมเด็จพระราชาธิบดีมุฮัมมัดที่ 6 แห่งโมร็อกโก ทั้งนี้พระองค์เคยดำรงตำแหน่งเป็นเอกอัครราชทูตโมร็อกโก, องค์นายิกาสภาเสี้ยววงเดือนแดงโมร็อกโก และองค์ประธานกิตติมศักดิ์ของสหภาพสตรีแห่งชาติโมร็อกโกพระประวัติ พระประวัติ. เจ้าหญิงลัลลา อาอิชะฮ์ ประสูติเมื่อวันที่ 17 มิถุนายน พ.ศ. 2473 ณ กรุงราบัต เป็นพระราชธิดาในสมเด็จพระราชาธิบดีมุฮัมมัดที่ 5 กับเจ้าหญิงลัลลา อับลา พระชายาองค์ที่สอง พระองค์ได้รับการศึกษาเบื้องต้นในราบัตและสำเร็จการศึกษาระดับบากาโลเรอา () จนเมื่อสมเด็จพระราชาธิบดีมุฮัมมัดที่ 5 พระราชบิดาทรงลี้ภัยบนเกาะคอร์ซิกาในปี พ.ศ. 2496 ทำให้การศึกษาด้านภาษาของพระองค์ชะงักลง เจ้าหญิงลัลลา อาอิชะฮ์ เสกสมรสกับฮะซัน อัลยะอ์กูบีย์ (Hassan al-Yaqubi) โดยงานเสกสมรสครั้งนั้นเป็นพิธีเสกสมรสหมู่จัดขึ้นเมื่อวันที่ 16 สิงหาคม พ.ศ. 2504 โดยมีเจ้าหญิงลัลลา ฟาฏิมะฮ์ และเจ้าหญิงลัลลา มาลิกะฮ์ เสกสมรสกับพระภัสดาในงานเดียวกันนั้น โดยพระองค์มีพระธิดาสองคน คือ1. ซูไบดะฮ์ อัลยะอ์กูบีย์ (Zubaida al-Yaqubi) รองกงสุลประจำนิวยอร์ก เมื่อปี พ.ศ. 2528 2. นูฟิซา อัลยะอ์กูบีย์ (Nufissa al-Yaqubi) รองกงสุลประจำนิวยอร์ก เมื่อปี พ.ศ. 2529 เจ้าหญิงลัลลา อาอิชะฮ์สิ้นพระชนม์เมื่อวันที่ 4 กันยายน พ.ศ. 2554 ณ กรุงราบัต สิริพระชันษา 81 ปีการทรงงาน การทรงงาน. เจ้าหญิงลัลลา อาอิชะฮ์ ทรงดำรงตำแหน่งเป็นเอกอัครราชทูตโมร็อกโกประจำสหราชอาณาจักร (พ.ศ. 2508—2512), ประจำประเทศกรีซ (พ.ศ. 2512—2513) และประจำประเทศอิตาลี (พ.ศ. 2513—2516) นอกจากนี้ทรงดำรงตำแหน่งเป็นองค์นายิกาสภาเสี้ยววงเดือนแดงโมร็อกโก ช่วงปี พ.ศ. 2493—2510 และเป็นองค์ประธานกิตติมศักดิ์ของสหภาพสตรีแห่งชาติโมร็อกโกตั้งแต่ปี พ.ศ. 2512 จนกระทั่งสิ้นพระชนม์พระเกียรติยศพระอิสริยยศพระเกียรติยศ. พระอิสริยยศ. - เฮอร์ไฮนิส เจ้าหญิงลัลลา อาอิชะฮ์ (พ.ศ. 2473—2500) - เฮอร์รอยัลไฮนิส เจ้าหญิงลัลลา อาอิชะฮ์ (พ.ศ. 2500—2554)เครื่องราชอิสริยาภรณ์ เครื่องราชอิสริยาภรณ์. มีเครื่องราชอิสริยาภรณ์เรียงตามปี ดังนี้- โมร็อกโก : เครื่องราชอิสริยาภรณ์ราชบัลลังก์ ชั้นสายสะพาย (พ.ศ. 2506) - อิตาลี : เครื่องอิสริยาภรณ์กิตติคุณแห่งสาธารณรัฐอิตาลี ชั้นสายสะพาย (พ.ศ. 2513) - สหราชอาณาจักร : เครื่องราชอิสริยาภรณ์ราชวิกตอเรีย ชั้นที่ 2 (พ.ศ. 2523)พระยศทางทหารพระยศทางทหาร. - พันเอก (พิเศษ) หญิง แห่งกองทัพบกซีเรีย (พ.ศ. 2500—2554)</doc>
