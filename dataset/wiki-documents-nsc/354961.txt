<doc id="354961" url="https://th.wikipedia.org/wiki?curid=354961" title="ปลาดาวออฟฟิศ">ปลาดาวออฟฟิศ ปลาดาวออฟฟิศ เป็นซอฟต์แวร์ประยุกต์ สำหรับงานเอกสาร และงานทั่วไปในสำนักงาน โดยออกแบบมาให้ใช้งานกับภาษาไทยได้เป็นอย่างดี รวมถึงใช้งานเอกสารร่วมกับโปรแกรมไมโครซอฟท์ออฟฟิศได้ เป็นฟรีซอฟต์แวร์เพื่อการใช้งานภาษาไทยเต็มรูปแบบ ซึ่งเปิดให้ผู้ใช้ดาวน์โหลดฟรีโดยไม่ต้องเสียค่าลิขสิทธิ์ โดยเปิดตัวครั้งแรกเมื่อ พ.ศ. 2545 ปลาดาวออฟฟิศ พัฒนาต่อมาจากโปรแกรมสตาร์ออฟฟิศ และโอเพ่นออฟฟิศดอทอ็อก ซึ่งเป็นชุดซอฟต์แวร์สำนักงาน และเป็นซอฟต์แวร์แบบโอเพ่นซอร์ส โดยบริษัท ซัน ไมโครซิสเต็มส์ (ประเทศไทย) ได้ว่าจ้างให้บริษัท อัลกอริธึมส์ จำกัด เป็นผู้พัฒนา รวมถึงแปลหน้าตาโปรแกรมทั้งหมดเป็นภาษาไทย โดยความร่วมมือกับศูนย์เทคโนโลยีอิเล็กทรอนิกส์และคอมพิวเตอร์แห่งชาติ (NECTEC)</doc>
