<doc id="450527" url="https://th.wikipedia.org/wiki?curid=450527" title="สันติ ตันสุหัช">สันติ ตันสุหัช นายสันติ ตันสุหัช อดีตสมาชิกสภาผู้แทนราษฎร จังหวัดเชียงใหม่ 3 สมัย ปัจจุบันเป็นรองหัวหน้าพรรคเพื่อธรรมประวัติ ประวัติ. สันติ ตันสุหัช เกิดเมื่อวันที่ 13 กุมภาพันธ์ พ.ศ. 2496 ที่อำเภอฝาง จังหวัดเชียงใหม่ เป็นบุตรของนายสุทัศน์ กับนางเตือนใจ ตันสุหัช จบการศึกษาชั้นมัธยมศึกษาตอนปลายจากโรงเรียนฝางชนูปถัมภ์ อำเภอฝาง จังหวัดเชียงใหม่สกุลตันสุหัช สกุลตันสุหัช. ตันสุหัช เป็นนามสกุลที่ได้รับพระราชทานจากรัชกาลที่ 7 เมื่อปี พ.ศ. 2475 พระราชทานแก่ขุนอนุการราชกิจ (ตั่วเท้า) กรมการพิเศษจังหวัดเชียงใหม่ เป็นนามสกุลพระราชทานลำดับที่ 6468การทำงาน การทำงาน. สันติ ตันสุหัช ได้รับเลือกตั้งเป็นสมาชิกสภาผู้แทนราษฎรจังหวัดเชียงใหม่ ในการเลือกตั้ง พ.ศ. 2539 ในสังกัดพรรคความหวังใหม่ จากนั้นในการเลือกตั้ง พ.ศ. 2544 จึงได้ย้ายมาสังกัดพรรคไทยรักไทย และได้รับเลือกตั้งในการเลือกตั้งอีก 2 สมัยต่อมา คือ การเลือกตั้ง พ.ศ. 2544 (ชนะนายมานะ แพรสกุล อดีต ส.ส. จากพรรคประชาธิปัตย์ กับนายประสิทธิ์ วุฒินันชัย จากพรรคราษฎร) และการเลือกตั้ง พ.ศ. 2548 ต่อมาในการเลือกตั้ง พ.ศ. 2550 ได้ย้ายมาสังกัดพรรคมัชฌิมาธิปไตย เนื่องจากปัญหาพื้นที่เขตเลือกตั้งทับซ้อนกัน แต่กลับไม่ได้รับเลือกตั้ง โดยแพ้ให้กับนายประสิทธิ์ วุฒินันชัย จากพรรคพลังประชาชน ซึ่งเป็นคู่แข่งที่แพ้ให้กับนายสันติ หลายสมัยติดต่อกัน ต่อมาภายหลังการยุบพรรคมัชฌิมาธิปไตย จึงย้ายมาสังกัดพรรคเพื่อไทย กระทั่งในการเลือกตั้ง พ.ศ. 2554 ได้ย้ายมาร่วมงานกับพรรคประชาสันติ เนื่องจากพื้นที่เลือกตั้งทับซ้อน แต่ไม่ได้รับเลือกตั้ง โดยแพ้ให้กับคู่แข่งเดิม กระทั่งในเดือนมกราคม พ.ศ. 2555 จึงได้กลับเข้าเป็นสมาชิกพรรคเพื่อไทยอีกครั้ง ต่อมาในปี พ.ศ. 2557 เขาได้รับแต่งตั้งเป็นรองหัวหน้าพรรคเพื่อธรรม ซึ่งถูกกล่าวถึงในสื่อมวลชนว่าเป็นพรรคสำรองของพรรคเพื่อไทยเครื่องราชอิสริยาภรณ์</doc>
