<doc id="426415" url="https://th.wikipedia.org/wiki?curid=426415" title="ไพรีอัส">ไพรีอัส ไพรีอัส หรือ พีเรอัส ( Peiraiás, ) เป็นเมืองในแคว้นอัตติกะ ประเทศกรีซ ตั้งอยู่ในเขตเมืองของกรุงเอเธนส์ ห่างจากศูนย์กลางของเมือง 12 กม. ไปทางตะวันตกเฉียงใต้ รัฐบุรุษและแม่ทัพเทมิสโตคลีส เป็นผู้วางแผนและเริ่มต้นการก่อสร้างป้อมปราการที่เมืองนี้เมื่อ 493 ปีก่อนคริสต์ศักราช เมืองมีผังแบบตารางกริด ออกแบบโดยสถาปนิกฮิปโปเดมัส เมื่อ 450 ปีก่อนคริสต์ศักราช เมืองได้รับความเสียหายรุนแรงจากสงครามโลกครั้งที่สอง ไพรีอัสมีท่าจอดเรือที่ใหญ่ที่สุดในประเทศ และเป็นศูนย์กลางการค้า อุตสาหกรรม ท่าเรือไพรีอัสเป็นท่าเรือสำคัญของประเทศกรีซ เป็นท่าเรือโดยสารที่ใหญ่ที่สุดในยุโรป และใหญ่เป็นอันดับ 3 ของโลก รองรับผู้โดยสารราว 20 ล้านคนต่อปี เมืองนี้ยังเคยเป็นเจ้าภาพในการจัดโอลิมปิกฤดูร้อน 1896 และ 2004 ที่จัดที่กรุงเอเธนส์</doc>
