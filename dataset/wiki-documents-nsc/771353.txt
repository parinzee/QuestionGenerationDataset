<doc id="771353" url="https://th.wikipedia.org/wiki?curid=771353" title="จักรพรรดิเหียป ฮหว่า">จักรพรรดิเหียป ฮหว่า สมเด็จพระจักรพรรดิเหียป ฮหว่า () พระนามเดิม เจ้าชายเหงียน ฟุก ห่ง เสิ่ต ( ) เป็นจักรพรรดิองค์ที่ 6 แห่งราชวงศ์เหงียน และทรงครองราชย์เพียง 4 เดือน (กรกฎาคม ค.ศ. 1883 – 29 พฤศจิกายน ค.ศ. 1883) สมเด็จพระจักรพรรดิเหียป ฮหว่า เป็นพระราชโอรสองค์ที่ 29 แห่งสมเด็จพระจักรพรรดิเถี่ยว จิ หลังจากที่สมเด็จพระจักรพรรดิสุก ดึ๊ก พระภาติยะ ทรงถูกเสนาอำมาตย์บังคับสละราชสมบัติหลังจากขึ้นครองราชย์เพียงแค่ 3 วัน พระองค์ได้ทรงอ้างสิทธิ์ของราชวงศ์เพื่อครองราชบัลลังก์ อย่างไรก็ตาม พระองค์กลับทรงพ่ายแพ้ต่อการรบกับกองทัพเรือฝรั่งเศสในยุทธการที่ถ่วนอาน (Battle of ) ในเดือนสิงหาคม ค.ศ. 1883 และในวันที่ 25 สิงหาคม ค.ศ. 1883 พระองค์ทรงทำสัญญากับฝรั่งเศสซึ่งมีผลให้เวียดนามกลายเป็นรัฐในอารักขาของฝรั่งเศส นับเป็นจุดจบของเอกราชเวียดนาม หลังจากนั้น พระองค์ทรงถูกเสนาอำมาตย์ขับออกจากราชบัลลังก์และบังคับให้กระทำอัตวินิบาตกรรม</doc>
