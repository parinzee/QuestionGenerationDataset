<doc id="870546" url="https://th.wikipedia.org/wiki?curid=870546" title="มือปราบเจ้าหัวใจ">มือปราบเจ้าหัวใจ มือปราบเจ้าหัวใจ เป็นละครในชุด ภารกิจรัก แนวแอ็คชั่น โรแมนติก ดราม่า สอดแทรกแนวคิด ความรัก มิตรภาพ และ การเสียสละเพื่อประเทศชาติ ของทางสถานีวิทยุโทรทัศน์สีกองทัพบกช่อง 7 ถ่ายทอดเรื่องราวรักระหว่างรบ ของผู้ชายในเครื่องแบบ 4 เหล่า คือ ทหารบก ทหารเรือ ทหารอากาศ และตำรวจ โดยดัดแปลงมาจากนวนิยายชื่อเดียวกัน เริ่มตอนแรกวันอาทิตย์ที่ 23 กรกฎาคม พ.ศ. 2560-18 สิงหาคม พ.ศ. 2560- บทประพันธ์ อัคนี - บทโทรทัศน์ ลายน้ำ - ผู้กำกับการแสดง ธนาพล ผังดี - ออกอากาศ 23 กรกฎาคม - 18 สิงหาคม 2560เรื่องย่อ เรื่องย่อ. “เป็นตำรวจมืออาชีพ เพื่อความผาสุกของประชาชน” ร.ต.อ.คณินทร์ เวโรจน์ (ศรัณย์ ศิริลักษณ์) มือปราบหนุ่มบ้าดีเดือด สังกัดหน่วยปฏิบัติการพิเศษเสือดาว กองบัญชาการตำรวจปราบปรามยาเสพติด สำนักงานตำรวจแห่งชาติ ด้วยอุดมการณ์มุ่งมั่นในการทำลายล้างองค์กรค้ายาเสพติดข้ามชาติ เพราะบิดาอดีตตำรวจถูกหัวหน้าหน่วยเครือข่ายองค์กรยาเสพติดข้ามชาติฆ่าตาย จึงกลายเป็นแรงขับในการทำหน้าที่ กับภารกิจที่ต้องหาตัวหัวหน้าแก๊งที่ไม่มีใครเคยพบหน้าในนาม ”คุณ” บุคคลปริศนาที่เขาต้องการลากคอมาดำเนินคดีให้ได้ โดยมีทีมสนับสนุนได้แก่ ร.ต.อ.ปรมัตถ์ (รัชชานนท์ สุประกอบ) เพื่อนของคณินทร์และเป็นคู่แข่งมาตั้งแต่สมัยเรียนนายร้อยตำรวจ หมวดมาโนช (เติมเศวตชัย นาคสุข) ผู้เชี่ยวชาญเรื่องเทคโนโลยี หมวดสุจิตรา(รัญดภา มันตะลัมพะ) หมวดสาวสวยที่มีฝีมือในการต่อสู้ ภายใต้การบัญชาการ ของ พ.ต.อ.เจษฎา (ภูธฤทธิ์ พรหมบันดาล) หัวหน้าเฉพาะกิจชุดนี้ มินตรา(อุษามณี ไวทยานนท์) นักข่าวสาวมีอุดมการณ์เดียวกับคณินทร์ สนใจทำสกู๊ปเรื่องค้ายาให้สังคมได้รับรู้ แต่ บ.ก.เจ๊อุมา (เปรมสุดา สันติวัฒนา) ไม่อนุญาตให้มินตราทำ มินตราก็ยังแอบทำเพราะ ไมค์ (ชญานิน เต่าวิเศษ) น้องชายของเธอ ถูกคนเมายาบ้าจับเป็นตัวประกันและฆ่าตาย เหลือเพียง จันทรา (ปนัดดา โกมารทัต) ผู้เป็นยาย ที่ต้องรักษาตัวจากอาการอัลไซเมอร์ มินตราสะกดรอยจนเข้าไปอยู่ในสถานการณ์ปราบปรามไล่ล่าอยู่บ่อยครั้ง จนทำให้คณินทร์ไม่พอใจที่มินตราเข้ามาวุ่ยวายกับทีมและมีปากเสียงกัน ปรมัตถ์จึงอาสาให้ข้อมูลและคอยเทคแคร์มินตราจนชอบมินตรา คณินทร์ได้เบาะแส นายวาทิศ พงศ์พล (พูลภัทร อัตถปัญญาพล) เจ้าของธุรกิจมูลค่าเป็นพันล้าน และคิดว่านายวาทิศคือ “คุณ” ที่กำลังสืบหา แต่ก็ไม่สามารถหาหลักฐานมัดตัวได้ วาทิศท้าทายและฟ้องคณินทร์ข้อหาหมิ่นประมาท ทำให้คณินทร์ถูกพักงาน และปรมัตถ์มาดูแลคดีแทน มินตราจึงชวนให้คณินทร์มาช่วยหาเบาะแสคนร้ายจนสนิทสนมและมีโอกาสได้ไปเยี่ยมยายจันทราและได้รู้จักกับ คุณตาณรงค์ (สมภพ เบญจาทิกุล) ผู้ใจดีซึ่งสนิทสนมกับยายจันทรา คณินทร์ได้เบาะแสว่าจะมีการขนยาเสพติดล็อตใหญ่เข้าประเทศแล้วลงเรือต่อไปยังประเทศที่ 3 ภูริชนำข่าวมาบอกว่า ”คุณ” ตัวจริงไม่ใช่นายวาทิศ ในที่สุดยาล็อตใหญ่ก็ถูกยึดเอาไว้ได้ คนร้ายเกือบทั้งหมดไม่ถูกยิงตายก็ถูกจับ คณินทร์ถูกลอบฆ่าโดยมีมินตราอยู่ในเหตุการณ์ ทั้งคู่รอดมาได้และได้รู้ว่าต่างมีใจให้กัน ทำให้ปรัมัตถ์รู้สึกเจ็บปวด เพราะแพ้คณินทร์ทุกเรื่องแม้กระทั่งความรัก จึงแปรพรรคไปหนอนบ่อนไส้และถูกคณินทร์จับได้ ปรมัตถ์หนีการจับกุมไปอยู่กับแก๊งวาทิศ โดยที่คณินทร์ไม่รู้เลยว่า ทุกอย่างมี พ.ต.อ.เจษฎาอยู่เบื้องหลัง คณินทร์สืบหาข้อมูลจนรู้ว่า “คุณ” ที่ตามหานั้น แท้จริงแล้วคือ คุณตาณรงค์ การไล่ล่าในครั้งนี้ต้องใช้กองกำลังจากทั้ง 4 เหล่าทัพ ได้แก่ คณินทร์ ภูริช ต้นกล้า และกรัณย์ เพราะ”คุณ”ตาณรงค์กำลังหลบหนีกับเงินและยาล็อตใหญ่ที่กำลังจะถูกส่งออกนอกประเทศ พร้อมทั้งจับตัวมินตราไปด้วย มินตราจะต้องเผชิญกับอะไรต่อไป และคณินทร์จะสามารถช่วยมินตรากลับมาได้หรือไม่นักแสดงเพลงประกอบละครเพลงประกอบละคร. - เพลง ภารกิจรัก ขับร้องโดย ศุกลวัฒน์ คณารศ อรรคพันธ์ นะมาตร์ ศรัณย์ ศิริลักษณ์ มิกค์ ทองระย้า เป็นเพลงเปิดละครและเป็นเพลงหลักของละครชุดนี้ - เพลง เจอกันที่ความรัก ขับร้องโดย พิษณุ นิ่มสกุล (เพลงปิดเรื่อง)การตอบรับคำวิจารณ์เรตติ้ง การตอบรับ. เรตติ้ง. การตอบรับของละครเรื่องนี้ทั้งหมด 10 ตอนที่ได้ออกอากาศไป (เมื่อวันที่ 23 กรกฎาคม พ.ศ. 2560 - 18 สิงหาคม พ.ศ. 2560) Nielsen ได้วัดค่าเฉลี่ยเรตติ้งละครจากผู้ชมทั่วประเทศไทยอยู่ที่ 6.56 เรตติ้งที่มีอันดับสูงที่สุดในละครแต่ละตอนจะแสดงด้วย และเรตติ้งอันดับต่ำที่สุดในละครแต่ละตอนจะแสดงด้วยข้อมูลการงดออกอากาศข้อมูลการงดออกอากาศ. - วันอาทิตย์ที่ 6 สิงหาคม พ.ศ. 2560 ละครเรื่องภารกิจรัก : มือปราบเจ้าหัวใจ งดการออกอากาศ 1 วัน เนื่องจากเวลา 19.55 - 22.08 น. ทางสถานีนำเสนอการถ่ายทอดสดการแข่งขันฟุตบอล เอฟเอคอมมิวนิตีชีลด์ 2017 คู่ระหว่างอาร์เซนอล พบกับ เชลซี จากสนามกีฬาเวมบลีย์ ประเทศอังกฤษ</doc>
