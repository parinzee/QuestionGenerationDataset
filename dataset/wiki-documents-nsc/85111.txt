<doc id="85111" url="https://th.wikipedia.org/wiki?curid=85111" title="โทเทิ่ล แอ็คเซ็ส คอมมูนิเคชั่น">โทเทิ่ล แอ็คเซ็ส คอมมูนิเคชั่น บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) (; ชื่อย่อ: TAC) หรือในชื่อการค้าว่า ดีแทค (dtac) เป็นผู้ประกอบธุรกิจให้บริการ โครงข่ายโทรศัพท์เคลื่อนที่ในประเทศไทย เดิมเป็นบริษัทในเครือยูคอม ปัจจุบันถือหุ้นใหญ่โดย บีซีทีเอ็น โฮลดิง ปัจจุบัน เมื่ออิงตามยอดผู้ใช้งาน ดีแทคเป็นผู้ให้บริการโครงข่ายโทรศัพท์เคลื่อนที่ อันดับที่ 3 ของประเทศ รองจากทรูมูฟ เอช โดยให้บริการในช่วงความถี่ 1800 เมกะเฮิร์ตซ์ ของบริษัท กสท โทรคมนาคม จำกัด (มหาชน) (เดิมคือการสื่อสารแห่งประเทศไทย) ภายใต้ระยะเวลา 27 ปีตามสัญญาสัมปทาน พร้อมทั้งให้บริการ 3 จี ในช่วงความถี่ 850 เมกะเฮิร์ตซ์ ซึ่งอยู่ภายใต้สัญญาสัมปทานเดียวกัน นอกจากนี้ ยังมีบริการ 3 จี ในช่วงความถี่ 2100 เมกะเฮิร์ตซ์ (2.1 กิกะเฮิร์ตซ์) ซึ่ง กสทช.ออกใบอนุญาตใช้คลื่นความถี่ ให้แก่บริษัท ดีแทคไตรเน็ต จำกัด ภายใต้ชื่อสินค้า ดีแทคไตรเน็ต มียอดผู้ใช้บริการเมื่อปี พ.ศ. 2549 อยู่ที่ 12,225,498 คน โดยแบ่งเป็นระบบสมาชิกรายเดือนประมาณ 2 ล้านคน และระบบเติมเงินประมาณ 10 ล้านคนประวัติ ประวัติ. แทคเริ่มก่อตั้งเมื่อปี พ.ศ. 2532 เพื่อเข้ารับสัมปทานเครือข่ายโทรศัพท์เคลื่อนที่ ในช่วงความถี่ 800 และ 1800 เมกะเฮิร์ตซ์ จากการสื่อสารแห่งประเทศไทย ในประเภทสร้าง-โอน-ดำเนินการ (Build-Transfer-Operate) ตั้งแต่เดือนพฤศจิกายน พ.ศ. 2533 และจดทะเบียนเข้าซื้อขาย ในตลาดหลักทรัพย์สิงคโปร์ เมื่อเดือนตุลาคม พ.ศ. 2538 เดือนพฤศจิกายน พ.ศ. 2539 ได้ยืดสัญญากับ กสท. ไปเป็น พ.ศ. 2561 หลังจากวิกฤตเศรษฐกิจ พ.ศ. 2540 ได้เริ่มต้นขายหุ้นบางส่วนให้กับเทเลนอร์ และเปลี่ยนชื่อทางการค้าจาก "แทค" เป็น "ดีแทค" ในเดือนมีนาคม พ.ศ. 2544 ตระกูลเบญจรงคกุล ผู้ถือหุ้นใหญ่ในยูคอมซึ่งเป็นบริษัทแม่ของแทค ได้ขายหุ้นให้กับเทเลนอร์ในช่วงปลายปี พ.ศ. 2548 วันที่ 11 เมษายน พ.ศ. 2555 ทางดีแทคได้มีการปรับโครงสร้างผู้ถือหุ้นใหม่ โดยมีบริษัทบีซีทีเอ็น โฮลดิ้ง ของตระกูลเบญจรงคกุล ที่มีนายบุญชัย เบญจรงคกุลผู้ก่อตั้งดีแทคเป็นผู้บริหารอยู่ถือหุ้นเพิ่มขึ้นจากร้อยละ 10 มาเป็นเป็นร้อยละ 51 และกลุ่มเทเลนอร์ถือหุ้นที่เหลืออีกร้อยละ 49 เพื่อลดข้อครหาในการเป็นบริษัทต่างชาติ ที่จะเข้าร่วมประมูล 3 จีได้ ทำให้ปัจจุบันผู้ถือหุ้นรายใหญ่ของดีแทคคือบีซีทีเอ็น โฮลดิ้งการเปลี่ยนอุปกรณ์เครือข่าย การเปลี่ยนอุปกรณ์เครือข่าย. บริษัทโทเทิ่ล แอ็คเซ็ส คอมมูนิเคชั่น จำกัด (มหาชน) ได้มีนโยบายปรับปรุงคุณภาพของสัญญาณโทรศัพท์ให้เสถียรขึ้น โดยลงทุนกว่าสี่หมื่นล้านบาทเพื่อเปลี่ยนอุปกรณ์เครือข่ายใหม่ทั้งระบบ เริ่มดำเนินการเมื่อประมาณเดือนสิงหาคม พ.ศ. 2555 และเสร็จสิ้นเมื่อเดือนมีนาคม พ.ศ. 2556ผู้ถือหุ้นรายใหญ่บริการบริการ. - บริษัท โทเทิ่ล แอ็กเซ็ส คอมมูนิเคชั่น จำกัด (มหาชน)- โทรศัพท์เคลื่อนที่ระบบเหมาจ่ายรายเดือน เช่น dtac Voice - โทรศัพท์เคลื่อนที่ระบบเติมเงิน Happy- บริษัท ดีแทค ไตรเน็ต จำกัด- โทรศัพท์เคลื่อนที่ระบบเหมาจ่ายรายเดือน ภายใต้คลื่นความถี่ 2.1 GHz ภายใต้สองตราสินค้าให้บริการ ได้แก่- ดีแทค ระบบรายเดือน (DTAC Postpaid) - ไลน์ โมบายล์ (LINE Mobile) - โทรศัพท์เคลื่อนที่ระบบเติมเงิน ภายใต้คลื่นความถี่ 2.1 GHz แฮปปี้ ไตรเน็ต - โทรศัพท์เคลื่อนที่ระบบเติมเงิน Dtac Super 4G การค้าว่า ดีแทค ระบบเติมเงิน - โทรศัพท์เคลื่อนที่ระบบเหมาจ่ายรายเดือน และระบบเติมเงิน ภายใต้คลื่นความถี่ 2.3 GHz ภายใต้ตราการค้าว่า ดีแทคเทอร์โบ (DTAC-T TURBO)ระบบล่มระบบล่ม. - ครั้งแรก เมื่อวันที่ 21 ธันวาคม 2554 มีลูกค้าได้รับผลกระทบกว่า 20 ล้านราย บริษัทต้องเสียค่าชดเชยเป็นมูลค่ากว่า 300 ล้านบาท - ครั้งที่ 2 เมื่อวันที่ 5 มกราคม 2555 มีลูกค้าได้รับผลกระทบกว่า 1.8 ล้านราย บริษัทต้องเสียค่าชดเชยคิดเป็นมูลค่ากว่า 50 ล้านบาท - ครั้งที่ 3 เมื่อวันที่ 8 มกราคม 2555 มีลูกค้าได้รับผลกระทบกว่า 2 ล้านราย บริษัทต้องเสียค่าชดเชยคิดเป็นมูลค่ากว่า 50 ล้านบาท - ครั้งที่ 4 วันที่ 28 สิงหาคม 2555 ทำให้ผู้ใช้ ไม่สามารถโทรเข้า-ออกได้ตามปกติ รวมถึงการใช้งานอินเทอร์เน็ต เกิดความเดือดร้อนแก่ผู้ใช้บริการเป็นอย่างมาก - ครั้งที่ 5 ล่าสุดวันที่ 7 ธันวาคม 2560 ระบบเก็บบิลมีข้อผิดพลาดส่งผลให้เห็นตัวเลข 468 ล้านล้านบาท ทำให้ผู้ใช้รายเดือนบางส่วนไม่สามารถโทรเข้า-ออกได้ตามปกติ รวมถึงหมายเลข 1678 Call Center ดีแท็ค และการใช้งานอินเทอร์เน็ต ทำให้เกิดความเดือดร้อนแก่ผู้ใช้บริการเป็นอย่างมากคลื่นความถี่ที่ใช้งาน คลื่นความถี่ที่ใช้งาน. ดีแทคมีคลื่นความถี่ถือครองมากที่สุดเป็นอันดับที่ 1 เมื่อนับรวมผู้ให้บริการโทรศัพท์ในประเทศ โดยปี พ.ศ. 2561 ดีแทคถือครอง 2 คลื่นความที่คือ 2100Mhz และ 2300Mhz ซึ่งคลื่นความถี่ 2300Mhz เป็นคลื่นความถี่ที่มีแบนด์วิธกว้างที่สุดในประเทศไทยที่ 60 MHz และเป็นคลื่นความถี่ก้อนเดียวที่มีผู้ให้บริการเพียงรายเดียวในประเทศไทยรางวัลที่ได้รับรางวัลที่ได้รับ. - เมษายน 2546 จากผลสำรวจ "Asia's Best Companies 2003 - Thailand" โดยนิตยสาร Financial Asia บริษัทได้รับรางวัลดังต่อไปนี้1. บริษัทยอดเยี่ยมด้านการบริหารการเงิน (อันดับ 4) 2. บริษัทยอดเยี่ยมด้านการสร้างมูลค่าให้แก่ผู้ถือหุ้น (อันดับ 5) 3. บริษัทยอดเยี่ยมด้านนักลงทุนสัมพันธ์ (อันดับที่ 6) 4. บริษัทยอดเยี่ยมด้านการจัดการ (อันดับที่ 7) 5. บริษัทยอดเยี่ยมด้านบรรษัทภิบาล (อันดับที่ 8) - ตุลาคม 2546 ได้รับรางวัล "Disclosure Report Award 2003" จากสำนักงานคณะกรรมการกำกับหลักทรัพย์และตลาดหลักทรัพย์ - เมษายน 2547 จากผลสำรวจ "Asia's Best Companies 2004 - Thailand" โดยนิตยสาร Financial Asia บริษัทได้รับรางวัลดังต่อไปนี้1. บริษัทยอดเยี่ยมด้านนักลงทุนสัมพันธ์ (อันดับที่ 4) 2. บริษัทยอดเยี่ยมด้านการจัดการ (อันดับที่ 6) - ธันวาคม 2547 ได้รับรางวัล "Technology Fast 500 Asia Pacific 2004 Award" จากการจัดอันดับของ Deloitte - มิถุนายน 2549 ได้รับรางวัล "Best Mobile Operator of the Year 2006" ของประเทศไทยในฐานะเป็นผู้ให้บริการโทรศัพท์เคลื่อนที่ยอดเยี่ยม จากนิตยสาร Asian MobileNews ซึ่งนับเป็นการได้รับรางวัลต่อเนื่องเป็นปีที่ 2 - สิงหาคม 2550 รางวัลพระราชทาน "Thailand Corporate Excellence" ประเภทความเป็นเลิศด้านการตลาด จัดโดยสมาคมการจัดการธุรกิจแห่งประเทศไทย และสถาบันบัณฑิตธุรกิจศศินทร์แห่ง*จุฬาลงกรณ์มหาวิทยาลัย - พฤศจิกายน 2551 ATM SIM ได้รับรางวัล "Best Mobile Service" จาก Asia Mobile Award 2008 ซึ่งจัดขึ้นโดย GSMA's Mobile Congress</doc>
