<doc id="917304" url="https://th.wikipedia.org/wiki?curid=917304" title="เทศบาลตำบลดอนหัวฬ่อ">เทศบาลตำบลดอนหัวฬ่อ เทศบาลตำบลดอนหัวฬ่อ ตั้งอยู่ในเขตตำบลดอนหัวฬ่อ อำเภอเมืองชลบุรี จังหวัดชลบุรี ห่างจากตัวเมืองชลบุรีประมาณ 8 กิโลเมตรประวัติเทศบาล ประวัติเทศบาล. เทศบาลตำบลดอนหัวฬ่อ เป็นองค์กรปกครองส่วนท้องถิ่น ที่ได้รับการยกฐานะจากองค์การบริหารส่วนตำบลดอนหัวฬ่อในวันที่ 24 สิงหาคม 2550 และได้รับการเปลี่ยนแปลงขนาดเป็นเทศบาลขนาดใหญ่ในวันที่ 5 ตุลาคม 2553 ปัจจุบันสำนักงานเทศบาลตำบลดอนหัวฬ่อ ตั้งอยู่เลขที่ 49 หมู่ที่ 6 ถนนวิบูลประชารักษ์ ตำบลดอนหัวฬ่อ อำเภอเมืองชลบุรี จังหวัดชลบุรี 20000ตราสัญลักษณ์ตราสัญลักษณ์. - หัวกวาง ในอดีตชาวบ้านได้ทำเครื่องมืออย่างหนึ่งที่ชาวบ้านได้จัดทำสวมศีรษะ มีลักษณะคล้ายกวาง เพื่อใช้ล่อดักสัตว์ในสมัยโบราณ ซึ่งเป็นที่มาของชื่อตำบลคือ "ดอนหัวฬ่อ" - พื้นที่สีเขียว และต้นข้าว แสดงถึงอาชีพหลักของประชาชนในตำบลในสมัยโบราณ คือการทำนา - รวงข้าว 7 เมล็ด 2 ข้าง แสดงถึงหมู่บ้านในเขตการปกครองทั้ง 7 หมู่บ้านประวัติพื้นที่ ประวัติพื้นที่. มีเรื่องเล่าสืบต่อกันมาว่า พื้นที่นี้ มีลักษณะเป็นป่า มีสัตว์ป่าอยู่อาศัยจำนวนมาก มีหนองน้ำกว้างใหญ่หนึ่งแห่ง ซึ่งมีสัตว์อยู่ชุกชุม ประชาชนในพื้นที่ล่าสัตว์เพื่อนำมาเป็นอาหาร ด้วยวิธีการทำหุ่นรูปสัตว์หลายชนิด เพื่อสวมศีรษะในการใช้หลอกล่อสัตว์ให้หลงกลมาติดกับ จึงเป็นที่มาของชื่อตำบล "ดอนหัวล่อ"เนื้อที่และอาณาเขต เนื้อที่และอาณาเขต. เทศบาลตำบลดอนหัวฬ่อมีพื้นที่ทั้งหมด 18.50 ตารางกิโลเมตร (11,562.5 ไร่) มีอาณาเขตติดต่อกับพื้นที่ข้างเคียงดังนี้- ทิศเหนือ ติดต่อกับ องค์การบริหารส่วนตำบลพานทองหนองกะขะ และองค์การบริหารส่วนตำบลบ้านเก่า อำเภอพานทอง - ทิศใต้ ติดต่อกับ เทศบาลตำบลนาป่า อำเภอเมืองชลบุรี - ทิศตะวันออก ติดต่อกับ เทศบาลตำบลหนองตำลึง และองค์การบริหารส่วนตำบลพานทองหนองกะขะ อำเภอพานทอง - ทิศตะวันตก ติดต่อกับ เทศบาลตำบลคลองตำหรุ เทศบาลตำบลหนองไม้แดง และเทศบาลตำบลนาป่า อำเภอเมืองชลบุรี ปัจจุบันเทศบาลตำบลดอนหัวฬ่อมีพื้นที่ครอบคลุมทั้งสิ้น 1 ตำบล 7 หมู่บ้าน ดังนี้- ตำบลดอนหัวฬ่อ 7 หมู่บ้าน- หมู่ที่ 1 บ้านชากสมอ - หมู่ที่ 2 บ้านหนองไผ่กลางดอน - หมู่ที่ 3 บ้านหนองกงฉาก - หมู่ที่ 4 บ้านดอนบน - หมู่ที่ 5 บ้านดอนหัวฬ่อ - หมู่ที่ 6 บ้านดอนล่าง - หมู่ที่ 7 บ้านมาบสามเกลียว เทศบาลตำบลดอนหัวฬ่อ แบ่งเขตการปกครองออกเป็นชุมชนจำนวน 8 ชุมชน ดังนี้- ชุมชนที่ 1 สุขใจวิลล่า 1 - ชุมชนที่ 2 บ้านชากสมอ - ชุมชนที่ 3 บ้านหนองไผ่กลางดอน - ชุมชนที่ 4 บ้านหนองกงฉาก - ชุมชนที่ 5 บ้านดอนบน - ชุมชนที่ 6 บ้านดอนหัวฬ่อ - ชุมชนที่ 7 บ้านดอนล่าง - ชุมชนที่ 8 บ้านมาบสามเกลียวภูมิประเทศประชากร ประชากร. จากข้อมูลของกรมการปกครอง ประชากรในปลายปี พ.ศ.2560 มีจำนวนทั้งสิ้น 11,779 คน แบ่งเป็นชาย 5,779 คน และเป็นหญิง 6,000 คน มีจำนวนบ้านทั้งหมด 12,622 หลัง มีความหนาแน่นของประชากรเฉลี่ย 636 คนต่อตารางกิโลเมตร สามารถแยกออกเป็นพื้นที่ได้ดังนี้ จากข้อมูลประชากรจะเห็นได้ว่า บางหมู่บ้านจะมีจำนวนบ้านมากกว่าจำนวนประชากร ทั้งนี้ เป็นเพราะมีประชากรแฝงจากต่างท้องที่มาเช่าอาศัยอยู่เป็นจำนวนมาก จากการย้ายถิ่นฐานเข้ามาทำงานในเขตนิคมอุตสาหกรรมอมตะนคร โดยมีบ้านในเขตเทศบาลจำนวนมากที่เป็นบ้านว่าง (ไม่มีรายชื่อผู้อาศัยในบ้าน) ซึ่งเป็นบ้านที่สร้างขึ้นเพื่อให้เช่าอาศัย ทั้งในรูปแบบของห้องแถว คอนโดมิเนียม หมู่บ้านจัดสรร และอาคารพาณิชย์ อีกทั้งยังมีบ้านที่ไม่มีเลขที่ที่ได้สร้างหรือต่อเติมอาคารจากเดิมและแบ่งให้เช่าอีกด้วย ส่งผลให้ประชากรในเขตเทศบาลตำบลดอนหัวฬ่อนั้นมีประชากรแฝงไม่ต่ำกว่า 15,000 คนสภาพเศรษฐกิจ สภาพเศรษฐกิจ. เดิมพื้นที่ในเขตเทศบาลตำบลดอนหัวฬ่อมีลักษณะเป็นไร่นา แต่ปัจจุบันพื้นที่มีการเปลี่ยนแปลงไปเป็นพื้นที่อุตสาหกรรม พาณิชยการและที่อยู่อาศัย ส่งผลให้การประกอบอาชีพของประชากรเปลี่ยนแปลงไป โดยอาชีพหลักของประชากรในเขตเทศบาลมีดังนี้- การประกอบธุรกิจให้เช่าอสังหาริมทรัพย์ ในเขตเทศบาลตำบลดอนหัวฬ่อมีการอยู่อาศัยของประชากรแฝงเป็นจำนวนมาก ซึ่งเป็นประชากรที่ทำงานในโรงงานอุตสาหกรรมในนิคมอุตสาหกรรมอมตะนคร โดยประชากรเหล่านี้จะทำการเช่าบ้าน ห้องแถว หรือหอพัก เพื่ออยู่อาศัย ประชากรในพื้นที่ที่มีที่ดินหรืออาคารอยู่ก็พัฒนาพื้นที่ของตนเพื่อให้ผู้อื่นเช่าอาศัยหรือประกอบพาณิชยกรรม - พาณิชยกรรม เนื่องด้วยการขยายตัวอย่างรวดเร็วของชุมชน ประชากรในพื้ันที่ได้มีการเปิดร้านค้าขายสินค้าและบริการต่าง ๆ ทั้งในละแวกชุมชน - การบริการ เช่น รถรับจ้าง ซ่อมเครื่องมือเครื่องใช้ บริการทำความสะอาด - แรงงานในโรงงานอุตสาหกรรม ในจำนวนนี้รวมไปถึงประชากรแฝงจากต่างพื้นที่ และแรงงานต่างด้าวสถาบันการเงิน สถาบันการเงิน. ในเขตเทศบาลตำบลดอนหัวฬ่อ มีธนาคารจำนวน 8 แห่ง ดังนี้- ธนาคารกรุงเทพ สาขาดอนหัวฬ่อ ชลบุรี ตั้งอยู่เลขที่ 111/4 หมู่ที่ 6 ถนนดอนหัวฬ่อ-คลองสัตตพงศ์ - ธนาคารกรุงไทย สาขานิคมอุตสาหกรรมอมตะนคร ตั้งอยู่เลขที่ 68/16 หมู่ที่ 5 ถนนดอนหัวฬ่อ-คลองสัตตพงศ์ - ธนาคารกรุงศรีอยุธยา สาขาดอนหัวฬ่อ (อมตะนคร ชลบุรี) ตั้งอยู่เลขที่ 59/1 หมู่ที่ 6 ถนนดอนหัวฬ่อ-คลองสัตตพงศ์ - ธนาคารกสิกรไทย สาขาดอนหัวฬ่อ (อมตะนคร ชลบุรี) ตั้งอยู่เลขที่ 64/2 หมู่ที่ 4 ถนนดอนหัวฬ่อ-คลองสัตตพงศ์ - ธนาคารทหารไทย สาขาดอนหัวฬ่อ (อมตะนคร ชลบุรี) ตั้งอยู่เลขที่ 64/14 หมู่ที่ 4 ถนนดอนหัวฬ่อ-คลองสัตตพงศ์ - ธนาคารไทยเครดิตเพื่อรายย่อย สาขาเพื่อรายย่อย ดอนหัวฬ่อ (ชลบุรี) ตั้งอยู่เลขที่ 87/35 หมู่ที่ 5 ถนนดอนหัวฬ่อ-คลองสัตตพงศ์ - ธนาคารไทยพาณิชย์ สาขาตลาดดอนหัวฬ่อ (อมตะนคร-ชลบุรี) ตั้งอยู่เลขที่ 64/16 หมู่ที่ 4 ถนนดอนหัวฬ่อ-คลองสัตตพงศ์ - ธนาคารออมสิน สาขาดอนหัวฬ่อ ตั้งอยู่เลขที่ 68/7 หมู่ที่ 5 ถนนดอนหัวฬ่อ-คลองสัตตพงศ์ - ธนาคารออมสิน สาขาอมตะนคร ตั้งอยู่เลขที่ 69/18 หมู่ที่ 4 ถนนดอนหัวฬ่อ-คลองสัตตพงศ์การศึกษา การศึกษา. มีสถานศึกษาจำนวน 4 แห่ง ดังนี้ สังกัดเทศบาลตำบลดอนหัวฬ่อ- โรงเรียนเทศบาลดอนหัวฬ่อ 1 บ้านมาบสามเกลียว ตั้งอยู่หมู่ที่ 7 เปิดสอนระดับอนุบาลถึงประถมศึกษา - ศูนย์พัฒนาเด็กเล็กบ้านดอนบน ตั้งอยู่หมู่ที่ 4 - ศูนย์พัฒนาเด็กเล็กก่อนวัยเรียน (บ้านมาบสามเกลียว) ตั้งอยู่หมู่ที่ 7 สังกัดสำนักงานเขตพื้นที่ประถมศึกษา ชลบุรี เขต 1- โรงเรียนวัดดอนดำรงธรรม ตั้งอยู่หมู่ที่ 4 เปิดสอนระดับอนุบาลถึงมัธยมศึกษาตอนต้นการสาธารณสุข การสาธารณสุข. ประชากรในพื้นที่เทศบาลตำบลดอนหัวฬ่อ มีการใช้บริการจากหน่วยงานสาธารณสุขจากภาครัฐ ดังนี้ หน่วยบริการปฐมภูมิ- โรงพยาบาลส่งเสริมสุขภาพตำบลดอนหัวฬ่อ ตั้งอยู่หมู่ที่ 6 หน่วยบริการทุติยภูมิ- โรงพยาบาลพานทอง ตั้งอยู่เลขที่ 1/10 หมู่ที่ 8 ตำบลพานทอง อำเภอพานทอง - โรงพยาบาลชลบุรี ตั้งอยู่เลขที่ 69 หมู่ที่ 2 ตำบลบ้านสวน อำเภอเมืองชลบุรีศาสนสถาน ศาสนสถาน. ประชากรในเขตเทศบาล ส่วนใหญ่นับถือศาสนาพุทธ มีวัดในเขตเทศบาลจำนวนทั้งสิ้น 4 วัด- วัดดอน ดำรงธรรม ตั้งอยู่หมู่ที่ 4 - วัดสังกะสี ตั้งอยู่หมู่ที่ 1 - วัดมาบสามเกลียว ตั้งอยู่หมู่ที่ 7 - วัดชากสมอ (สุขใจดี) ตั้งอยู่หมู่ที่ 2การคมนาคม การคมนาคม. ถนนสายหลัก- ทางหลวงพิเศษหมายเลข 7 (ถนนมอเตอร์เวย์) เป็นเส้นทางหลักในการเข้าสู่กรุงเทพมหานคร โดยมีด่านเก็บค่าผ่านทางพนัสนิคม ในการเข้าออกทางพิเศษนี้ - ทางหลวงแผ่นดินหมายเลข 315 (ถนนศุขประยูร) เป็นเส้นทางหลักในการเข้าสู่ตัวเมืองชลบุรี - ทางหลวงชนบทหมายเลข ชบ.3022 (ถนนเทศบาลหนองตำลึง 2 หรือถนนบ้านเก่า 11) เป็นเส้นทางเข้าสุ่นิคมอุตสาหกรรมอมตะนคร (เฟส 6-9) และเข้าสู่ตำบลหนองตำลึง และตำบลบ้านเก่า อำเภอพานทอง - ถนนวิบูลประชารักษ์ เป็นเส้นทางเข้าสู่ตำบลหนองไม้แดง - ถนนดอนหัวฬ่อ-คลองสัตตพงศ์ (ถนนบ้านเก่า 5) เป็นเส้นทางสายหลักของเทศบาล โดยมีลักษณะพาดผ่านกึ่งกลางของเขตเทศบาล ถนนสายรอง- ถนนราชพฤกษ์ 1 - ถนนศาลเจ้า - ถนนหนองไผ่กลางดอน - ถนนโรงเรียนวัดมาบสามเกลียว - ทางหลวงแผ่นดินหมายเลข 3701 - ทางหลวงแผ่นดินหมายเลข 3702 - ถนนมิตรภาพ รถโดยสารประจำทาง- สาย 1633ก ชลบุรี-หัวไผ่ - สาย 1633ข ชลบุรี-ปรกฟ้า - สาย 1633ข ขลบุรี-หนองตำลึง - สาย 1633ข ขลบุรี-สัตพงษ์ - สาย - ขลบุรี-หนองไม้แดง-ดอนหัวฬ่อ - สาย 265 ชลบุรี-นครราชสีมา - สาย 52 กรุงเทพ-พนัสนิคมสาธารณูปโภค สาธารณูปโภค. ไฟฟ้า ประชาชนในพื้นที่เทศบาลตำบลดอนหัวฬ่อ ใช้ไฟฟ้าจากการไฟฟ้าส่วนภูมิภาคจังหวัดชลบุรี และการไฟฟ้าส่วนภูมิภาคอำเภอพานทอง โดยมีไฟฟ้าใช้ร้อยละ 100 ประปา ประชาชนในพื้นที่เทศบาลตำบลดอนหัวฬ่อ ใช้น้ำประปาจากการประปาส่วนภูมิภาค สาขาชลบุรี (ชั้นพิเศษ) แต่ยังไม่ครอบคลุมทุกพื้นที่ ในบางหมู่บ้านยังใช้ระบบประปาหมู่บ้านและแหล่งน้ำธรรมชาติอยู่</doc>
