<doc id="43615" url="https://th.wikipedia.org/wiki?curid=43615" title="หม่อมราชวงศ์บุษบา สธนพงศ์">หม่อมราชวงศ์บุษบา สธนพงศ์ ท่านผู้หญิงบุษบา สธนพงศ์ (นามเดิม: หม่อมราชวงศ์บุษบา กิติยากร; 2 สิงหาคม พ.ศ. 2477) เป็นพระธิดาในพระวรวงศ์เธอ กรมหมื่นจันทบุรีสุรนาถ กับหม่อมหลวงบัว กิติยากร และเป็นพระขนิษฐาในสมเด็จพระนางเจ้าสิริกิติ์ พระบรมราชินีนาถประวัติ ประวัติ. ท่านผู้หญิงบุษบาเกิดที่สหรัฐอเมริกา เป็นพระธิดาของหม่อมเจ้านักขัตรมงคล (ภายหลังได้รับพระกรุณาโปรดเกล้าฯ สถาปนาขึ้นเป็น พลเอกพระวรวงศ์เธอ กรมหมื่นจันทบุรีสุรนาถ) กับหม่อมหลวงบัว กิติยากร (สกุลเดิม: สนิทวงศ์) ขณะที่พระบิดารับราชการกระทรวงการต่างประเทศ ประจำสถานเอกอัครราชทูตไทย ประจำกรุงวอชิงตัน สำเร็จศึกษาจากโรงเรียนราชินี และโรงเรียนเซนต์ฟรังซีสซาเวียร์คอนแวนต์ เช่นเดียวกับสมเด็จพระนางเจ้าฯ พระบรมราชินีนาถ ก่อนจะตามเสด็จพระบิดาไปศึกษาต่อที่ยุโรปสมรส สมรส. ท่านผู้หญิงบุษบา สธนพงศ์ มีธิดา 1 คน กับ หม่อมหลวงทวีสันต์ ลดาวัลย์ คือ ท่านผู้หญิง ดร.สุธาวัลย์ เสถียรไทย ภริยาของศาสตราจารย์ ดร.สุรเกียรติ์ เสถียรไทย อดีตรัฐมนตรีว่าการกระทรวงการคลัง และกระทรวงการต่างประเทศ ปัจจุบันท่านผู้หญิงบุษบาสมรสกับนาวาเอก สุรยุทธ์ สธนพงศ์ ร.น.เครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฎไทย (ป.ม.) - เครื่องราชอิสริยาภรณ์จุลจอมเกล้า ชั้นทุติยจุลจอมเกล้าวิเศษ (ท.จ.ว.) - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - เหรียญรัตนาภรณ์ รัชกาลที่ 9 ชั้นที่ 2 (ภ.ป.ร.2) - เหรียญที่ระลึกเฉลิมพระเกียรติเนื่องในโอกาสมหามงคลเฉลิมพระชนมพรรษา 5 รอบ 12 สิงหาคม 2535 - เหรียญที่ระลึกเฉลิมพระเกียรติเนื่องในโอกาสพระราชพิธีมหามงคลเฉลิมพระชนมพรรษา 6 รอบ 12 สิงหาคม 2547ลำดับสาแหรก</doc>
