<doc id="427888" url="https://th.wikipedia.org/wiki?curid=427888" title="เล็ตส์สเปนด์เดอะไนต์ทูเกเตอร์">เล็ตส์สเปนด์เดอะไนต์ทูเกเตอร์ เล็ตส์สเปนด์เดอะไนต์ทูเกเตอร์ () เป็นเพลงของเดอะโรลลิงสโตนส์ที่วางจำหน่ายซิงเกิลในเดือนมกราคม ค.ศ. 1967 และอยู่ในอัลบัม Between the Buttons ฉบับวางจำหน่ายในสหรัฐอเมริกา แต่งโดยมิก แจ็กเกอร์และคีธ ริชาร์ด ซิงเกิลนี้ขึ้นถึงอันดับสามในชาร์ตซิงเกิลแห่งสหราชอาณาจักร ส่วนในสหรัฐอเมริกาวางจำหน่ายเป็นซิงเกิลหน้าเอ คู่กับเพลง Ruby Tuesday ในหน้าบี พร้อมกับการวางจำหน่ายอัลบัม Between the Buttons ในสหรัฐซิงเกิลเพลงนี้ขึ้นถึงเพียงอันดับที่ 55 ในบิลบอร์ดฮอต 100 แต่เพลง รูบีทิวสเดย์ กลับขึ้นถึงอันดับหนึ่ง ทั้งนี้เพราะเนื้อเพลงถูกตีความว่าชักจูงให้คนมีเพศสัมพันธ์กันอย่างโจ่งแจ้ง นักจัดรายการวิทยุจึงพากันพลิกแผ่นเสียงไปเปิดเพลงรูบีทิวสเดย์ออกอากาศแทน ในการบันทึกเทปรายการดิเอ็ดซัลลิแวนโชว์ในปี 1967 เอ็ด ซัลลิแวนปฏิเสธไม่ยอมให้ทางวงร้องเพลงนี้ออกอากาศ ซึ่งได้มีการตกลงประนีประนอม โดยเปลี่ยนคำร้องจาก "let's spend the night together" เป็น "let's spend some time together" แต่ในการบันทึกเทป พอร้องมาถึงท่อนนี้ แจ็กเกอร์แสดงท่าทางล้อเลียน โดยกลอกตาไปมาใส่กล้องโทรทัศน์ หลังรายการนั้นจบลง เอ็ด ซัลลิแวนประกาศว่าจะไม่เชิญเดอะโรลลิงสโตนส์มาออกรายการอีกต่อไป ในเดือนเมษายน ค.ศ. 2006 ซึ่งเดอะโรลลิงสโตนส์มีโอกาสได้จัดการแสดงในสาธารณรัฐประชาชนจีน เจ้าหน้าที่รัฐบาลจีนก็ไม่อนุญาตให้มีการแสดงเพลงนี้ เนื่องจากมีเนื้อหาไม่เหมาะสม เพลงนี้เคยได้รับการบันทึกเสียงโดย มัดดี วอเทอส์ ในปี 1968, เดวิด โบวี ในปี 1973, ทีน่า เทอร์เนอร์ ในปี 1975</doc>
