<doc id="832973" url="https://th.wikipedia.org/wiki?curid=832973" title="สตาร์บอย (เพลง)">สตาร์บอย (เพลง) "สตาร์บอย" () เป็นเพลงของนักร้องชาวแคนาดา เดอะวีกเอนด์ จากสตูดิโออัลบั้ม สตาร์บอย เพลงมีศิลปินรับเชิญเป็นคู่นักดนตรีอิเล็กทรอนิกส์ชาวฝรั่งเศส ดาฟต์พังก์ และแต่งโดยคนสามคน ได้แก่ ด็อก แม็กคินนีย์ เฮนรี วอลเทอร์ และเจสัน เควนวิล ผลิตเพลงโดยดาฟต์พังก์ และร่วมผลิตโดยเดอะวีกเอนด์ แม็กคินนีย และเซอร์คัต เพลงออกจำหน่ายเป็นซิงเกิลแรกจากอัลบั้มในวันที่ 22 กันยายน ค.ศ. 2016 โดยสังกัดเอกซ์โอ และรีพับลิกเรเคิดส์ เพลงเป็นแนวอิเล็กโทรป็อป เนื้อเพลงเล่าเกี่ยวกับการใช้ชีวิตแบบหรูหราของคนดัง "สตาร์บอย" ขึ้นอันดับหนึ่งในชาร์ตของหลายประเทศ เช่น แคนาดา ฝรั่งเศส เนเธอร์แลนด์ นิวซีแลนด์ สวีเดน และเป็นเพลงที่สามที่ขึ้นอันดับหนึ่งบนชาร์ตบิลบอร์ดฮอต 100 มิวสิกวิดีโอกำกับโดยแกรนต์ ซิงเงอร์ ผู้เคยกำกับเพลง "คานต์ฟีลมายเฟซ" และ "เดอะฮิลส์" ในมิวสิกวิดีโอ เดอะวีกเอนด์พยายามทำลายสิ่งที่แสดงถึงตนเอง รวมถึงรางวัลของเขาเอง และอัลบั้มที่แล้ว บิวตีบีไฮนด์เดอะแมดเนส มีการบรรยายว่าในวิดีโอ เดอะวีกเอนด์พยายามฆ่าตัวตนเดิมของเขาเอง</doc>
