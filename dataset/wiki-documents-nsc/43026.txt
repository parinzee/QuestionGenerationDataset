<doc id="43026" url="https://th.wikipedia.org/wiki?curid=43026" title="แบล็กมูน">แบล็กมูน แบล็กมูน (Black Moon) เป็นกลุ่มตัวละครฝ่ายร้ายในเรื่อง เซเลอร์มูน R ที่อยู่ในศตวรรษที่ 30 จุดเด่นคือสัญลักษณ์รูปพระจันทร์เสี้ยวสีดำกลับหัวบนหน้าผาก มีความรู้สึกเกลียดชังชาวอาณาจักรดวงจันทร์อยู่ในใจ เนื่องจากได้รับการปฏิบัติจากชาวอาณาจักรดวงจันทร์เยี่ยงชนชั้นต่ำมาเป็นเวลานาน ต่อมาได้ถูกไวส์แมนปลุกปั่นยุยง พวกเขาจึงเกิดความต้องการที่จะทำลายล้างทุกสิ่งทุกอย่างบนดวงจันทร์ให้สิ้นซากชนเผ่าแบล็กมูนชนเผ่าแบล็กมูน. - ไวส์แมน (Wiseman)- เจ้าชายเดมันด์ (Prince Demande)- แบล็กเลดี้ (Black Lady)- ซาฟีล (Saphir)- เอสเมร็อด ( Esmeraude)- รูเบอุส (Rubeus)- 4 พี่น้องแม่มดสาว (อยู่ใต้บังคับบัญชาของรูเบอุส)ความแตกต่างของต้นฉบับเดิมกับภาคอะนิเมะความแตกต่างของต้นฉบับเดิมกับภาคอะนิเมะ. - ไวส์แมน ในต้นฉบับเดิม ไวส์แมน ในช่วงที่เป็นนักพยากรณ์พเนจร ได้เคยทำนายให้กับกาแล็กเซีย (ซึ่งในอดีตเป็นคนพเนจรเช่นกัน) ว่าจะเป็นผู้ยิ่งใหญ่ในจักรวาลและสามารถคันพบดาวบ้านเกิดในไม่ช้า และเป็นตัวจุดประกายความคิดส่วนหนึ่งของกาแล็กเซีย ที่คิดจะครอบครองจักรวาลมาไว้เป็นของตนเอง แต่ในภาคอะนิเมะ ได้มีการเปลี่ยนแปลงบทให้เป็นเพียงแค่อาชญากรอวกาศ ที่ไม่ได้มีความเกี่ยวข้อง หรือพบเจอกับกาแล็กเซียแต่อย่างใด- รูเบอุส ในต้นฉบับเดิม รูเบอุสจะถูกไวส์แมนฆ่าตาย แต่ในภาคอะนิเมะ จะโดนเอสเมรอดหักหลัง และถูกทิ้งให้ตายพร้อมกับยานอวกาศที่ระเบิดเป็นจุล- ซาฟีล ในต้นฉบับเดิม ซาฟีลมีใจเกลียดชังเซเลอร์มูน ที่ทำให้พี่ชายของตนเองต้องถลำลึกสู่เส้นทางที่ชั่วร้าย ภายหลังได้ถูกไวส์แมนควบคุม และถูกเจ้าชายเดมันด์ฆ่าตาย แต่ในภาคอะนิเมะ ซาฟีลได้ถูกกำหนดให้เป็นอดีตคนรักของเพ็ตซ์ และถูกฆ่าตายด้วยมือของไวส์แมน- กลุ่ม4พี่น้องแห่งแบล็กมูน ในต้นฉบับนั้นเป็นเพียงลูกน้องของรูเบอุสเท่านั้น โดยทั้ง4คนมีหน้าที่ในการลักพาตัวอัศวินเซเลอร์จับขังในศตวรรษที่30 มีพลังแข็งแกร่งเกินกว่าเซเลอร์จะรับมือ แต่สุดท้ายกลับโดนเซเลอร์มูน วีนัส และหน้ากากทักซิโด สังหารในที่สุด แต่ในภาคอะนิเมะ มีการเปลี่ยนแปลงบทสรุปของ4พี่น้องแห่งแบล็กมูน ใหม่ โดยให้4พี่น้องแบล็กมูน ได้พบกับมิตรภาพและความดีของเซเลอร์ ทำให้พวกเธอกลับใจเป็นคนดี เซเลอร์มูนเห็นชอบกับการกลับใจจึงได้ใช้พลังมูน คริสตัล ล้างความชั่วของพวกเธอจนหมด 4พี่น้องแห่งแบล็กมูน เปิดร้านขายเครื่องสำอางขึ้นที่เมืองชิบะ และไม่มีการกล่าวถึงอีกเลย</doc>
