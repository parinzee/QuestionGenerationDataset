<doc id="286531" url="https://th.wikipedia.org/wiki?curid=286531" title="การ์เบจ (วงดนตรี)">การ์เบจ (วงดนตรี) การ์เบจ () เป็นวงร็อกสัญชาติสก็อตแลนด์/อเมริกัน ก่อตั้งวงในเมดิสัน รัฐวิสคอนซิน ในปี ค.ศ. 1994 ประกอบด้วยสมาชิก นักร้องชาวสก็อตแลนด์ เชอร์ลีย์ แมนสัน และนักดนตรีชาวอเมริกัน อย่างดู๊ค อีริกสัน, สตีฟ มาร์เกอร์และบัตช์ วิก พวกเขามีผลงานยอดขายอัลบั้มทั่วโลกกว่า 14 ล้านชุด การ์เบจมีซิงเกิ้ลประสบความสำเร็จในปี 1995–1996 อย่าง "Stupid Girl" อัลบั้มเปิดตัวชุด Garbage ประสบความสำเร็จอย่างคาดไม่ถึง มียอดขายมากกว่า 4 ล้านชุดและได้รับแผ่นเสียงทองคำขาวคู่ในสหราชอาณาจักร สหรัฐอเมริกาและออสเตรเลีย การ์เบจยังได้รับรางวัลศิลปินหน้าใหม่ในงานเอ็มทีวียุโรปมิวสิกอวอร์ดส ปี 1996 อีกด้วย การ์เบจทำงาน 2 ปี กับอัลบั้มชุดถัดมา ชุด Version 2.0 ติดอันดับ 1 ในชาร์ตสหราชอาณาจักรเมื่อปี 1998 และในปีถัดมายังได้รับการเสนอชื่อเข้าชิงรางวัลแกรมมี่ในสาขาอัลบั้มแห่งปีและอัลบั้มร็อกยอดเยี่ยม อัลบั้ม Version 2.0 ประสบความสำเร็จด้านยอดขายเหมือนอัลบั้มก่อน หลังจากนั้นวงมีผลงานและร่วมโปรดิวซ์เพลงธีมของภาพยนตร์เจมส์ บอนด์ลำดับที่ 19 ที่ชื่อ The World Is Not Enough. และถึงแม้ว่าอัลบั้มชุดที่ 3 จะติดอันดับ 1 ใน 10 อัลบั้มยอดเยี่ยมแห่งปีของนิตยสารโรลลิงสโตน แต่ด้านยอดขาย Beautiful Garbage กลับไม่ประสบความสำเร็จเท่าอัลบั้มก่อนหน้า การ์เบจก็ได้แตกวงไปอย่างเงียบ ๆ ในปลายปี 2003 แต่ก็กลับมารวมตัวกันใหม่ทำผลงานอัลบั้มชุดที่ 4 ที่ชื่อ Bleed Like Me ในปี 2005 ติดอันดับสูงสุดอันดับ 4 ในสหรัฐอเมริกา วงตัดบทในทัวร์คอนเสิร์ตสนับสนุนอัลบั้มชุด Bleed Like Me โดยประกาศว่า "วงจะหยุดหายไปอย่างไม่มีกำหนด" แต่ก็ยืนยันว่าวงไม่ได้แตกไป แต่ต้องการหันไปทำสิ่งที่สนใจของตน ในปี 2006 วิกกลับไปทำงานด้านโปรดิวเซอร์ ขณะที่แมนสันมีผลงานอัลบั้มเดี่ยว การ์เบจกลับมาอีกครั้งในปี 2007 และออกผลงานอัลบั้มรวมฮิตที่ชื่อ Absolute Garbageผลงานผลงาน. - สตูดิโออัลบั้ม - 1995: Garbage - 1998: Version 2.0 - 2001: Beautiful Garbage - 2005: Bleed Like Me- อัลบั้มอื่น - 2002: Special Collection – EP - 2007: Absolute Garbage – Best Of Compilation- วิดีโอ - 1996: Garbage Video – VHS - 2007: Absolute Garbage – DVD</doc>
