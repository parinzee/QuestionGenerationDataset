<doc id="490061" url="https://th.wikipedia.org/wiki?curid=490061" title="ตีสาม 3D">ตีสาม 3D ตีสาม 3D () เป็นภาพยนตร์ไทยแนวสยองขวัญสั้น 3 เรื่อง ซึ่งจัดฉายในวันที่ 22 พฤศจิกายน พ.ศ. 2555 กำกับโดย พัชนนท์ ธรรมจิรา, กิรติ นาคอินทนนท์ และ อิสรา นาดี นำแสดงโดย อภิญญา สกุลเจริญสุข, โฟกัส จีระกุล, วิวิศน์ บวรกีรติขจร, ธนวัฒน์ ประสิทธิสมพร และ นัยน์ภัค ภูมิภักดิ์ ในเกศสยอง, กาญจน์เกล้า ด้วยเศียรเกล้า, โทนี่ รากแก่น และ ปีเตอร์ ไนท์ ในเรือนหอคนตาย, ชาคริต แย้มนาม, เรย์ แมคโดนัลด์, ประชากร ปิยะสกุลแก้ว และ กันยรินทร์ นิธินพรัศม์ ใน O.T. โดยเป็นเรื่องราวสยองขวัญที่เกิดขึ้น ณ ช่วงเวลาตีสาม ที่เชื่อกันว่าวิญญาณของคนตายจะใกล้ชิดกับคนเป็นมากที่สุดเนื้อเรื่องย่อเนื้อเรื่องย่อ. - เกศสยอง มินท์ (นำแสดงโดย อภิญญา สกุลเจริญสุข) กับเมย์ (นำแสดงโดย โฟกัส จีระกุล) ลูกสาวเจ้าของร้านวิกผมที่ชอบทะเลาะกัน โดยมินท์ผู้เป็นพี่สาวไม่สนใจที่จะช่วยงานของร้าน โดยปล่อยให้น้องสาวทำงานคนเดียว เมื่อพ่อกับแม่ของเธอเดินทางไปต่างประเทศโดยปล่อยให้สองพี่น้องอยู่ด้วยกันตามลำพัง เมย์ได้รับซื้อเส้นผมโดยที่ไม่รู้ถึงที่มาของเส้นผมเหล่านี้ ในขณะที่มินท์ได้ชวนเพื่อนมาร่วมงานปาร์ตี้ที่บ้านแล้วนำเส้นผมดังกล่าวมาเล่น โดยที่กำลังจะมีบางสิ่งเกิดขึ้นตามมา- เรือนหอคนตาย ไมค์ (นำแสดงโดย ปีเตอร์ ไนท์) กับเชอร์รี่ (นำแสดงโดย กาญจน์เกล้า ด้วยเศียรเกล้า) เป็นคู่รักชายหญิงที่เกิดเสียชีวิตก่อนที่จะแต่งงานกันเพียงหนึ่งสัปดาห์ ที่ซึ่งพ่อแม่ของทั้ง 2 ฝ่ายได้ตัดสินใจที่จะเก็บศพทั้งคู่ไว้ และทศ (นำแสดงโดย โทนี่ รากแก่น) ซึ่งเป็นบุรุษพยาบาลได้รับหน้าที่มาดูแลร่างของทั้งสองให้เหมือนยังมีชีวิต แต่ทศกลับตกหลุมรักในเรือนร่างอันงดงามของเชอร์รี่ และความลุ่มหลงนี้เองที่นำมาซึ่งการหลอกหลอนที่ไม่อาจคาดเดาได้- O.T. เป็นเรื่องราวของออฟฟิศแห่งหนึ่งที่ร่ำลือกันว่ามีผีดุ แต่การัน (นำแสดงโดย ชาคริต แย้มนาม) กับที (นำแสดงโดย เรย์ แมคโดนัลด์) ที่เป็นเจ้าของบริษัททั้งสองคน ต่างไม่กลัวและยังชอบแกล้งคนอื่นให้ตกใจอยู่เสมอ คืนนั้นเอง ที่บั๊ม (นำแสดงโดย ประชากร ปิยะสกุลแก้ว) กับงิ้ง (นำแสดงโดย กันยรินทร์ นิธินพรัศม์) ซึ่งเป็นลูกน้อง ได้เดินทางมาสะสางงานกลางดึก การันกับทีได้หาทางแกล้งลูกน้องของตน แต่กลับเกิดเหตุการณ์บางอย่างขึ้นโดยไม่คาดคิดนักแสดงนำนักแสดงนำ. - เกศสยอง - อภิญญา สกุลเจริญสุข รับบทเป็น มินท์ - โฟกัส จีระกุล รับบทเป็น เมย์ - วิวิศน์ บวรกีรติขจร รับบทเป็น ปอนด์ - ธนวัฒน์ ประสิทธิสมพร รับบทเป็น หลิน - นัยน์ภัค ภูมิภักดิ์ รับบทเป็น จูม- เรือนหอคนตาย - กาญจน์เกล้า ด้วยเศียรเกล้า รับบทเป็น เชอร์รี่ - โทนี่ รากแก่น รับบทเป็น ทศ - ปีเตอร์ ไนท์ รับบทเป็น ไมค์- O.T. - ชาคริต แย้มนาม รับบทเป็น การัน - เรย์ แมคโดนัลด์ รับบทเป็น ที - ประชากร ปิยะสกุลแก้ว รับบทเป็น บั๊ม - กันยรินทร์ นิธินพรัศม์ รับบทเป็น งิ้งการสร้าง การสร้าง. ตีสาม 3D เป็นภาพยนตร์ 3 มิติ แนวสยองขวัญ 3 เรื่อง ซึ่งประกอบด้วยตอน "เกศสยอง" ที่ซึ่ง วิวิศน์ บวรกีรติขจร ได้เปิดเผยว่าการถ่ายทำภาพยนตร์ชุดนี้ค่อนข้างยากสำหรับเขา เนื่องด้วยเป็นภาพยนตร์ 3 มิติ จึงต้องถ่ายซ้ำหลายรอบ เพื่อให้กล้องสามารถเก็บรายละเอียดได้อย่างครบถ้วน และตอน "เรือนหอคนตาย" ที่สร้างมาจากเค้าโครงเรื่องจริง ซึ่งถือเป็นภาพยนตร์ชุดแรกที่ กาญจน์เกล้า ด้วยเศียรเกล้า นำแสดง โดยเธอได้เปิดเผยว่าเป็นบทที่ค่อนข้างยากเนื่องจากไม่มีการเคลื่อนไหวใด ๆ ส่วนตอน "O.T." เป็นการกลับมาร่วมงานกันอีกครั้งของ ชาคริต แย้มนาม กับ เรย์ แมคโดนัลด์ หลังจากที่ไม่ได้ทำงานภาพยนตร์ร่วมกันกว่าสิบปี และภาพยนตร์ชุดนี้ยังได้เลือกสถานที่ที่มีความสอดคล้องกับบรรยากาศของภาพยนตร์ทั้งสามเรื่อง โดยผู้กำกับแต่ละราย ต่างเป็นผู้เลือกสถานที่การถ่ายทำด้วยตนเอง ซึ่ง เกียรติกมล เอี่ยมพึ่งพร ผู้เป็นโปรดิวเซอร์ได้เปิดเผยถึงการเลือกทำภาพยนตร์ทั้ง 3 ตอนนี้ เนื่องด้วยทีมงานหลายราย ล้วนต่างเคยมีประสบการณ์ความหวาดกลัวในสถานที่ต่าง ๆ ตามภาพยนตร์มาก่อนการประชาสัมพันธ์ การประชาสัมพันธ์. ไฟว์สตาร์โปรดักชั่นได้เปิดตัวใบปิดภาพยนตร์สามแบบจากแต่ละตอน และจัดฉายในรูปแบบภาพยนตร์ 3 มิติ ณ วันที่ 22 พฤศจิกายน พ.ศ. 2555 และมีการแถลงเปิดตัวภาพยนตร์ ตีสาม 3D ที่สยามพารากอนพร้อมกับนักแสดงหลัก โดยมีการสัมภาษณ์ถึงความยากลำบากในการถ่ายทำ ตลอดจนมีการเปิดเผยถึงความยากง่ายในการใช้กล้องสามมิติที่นำมาจากสหรัฐอเมริกาการตอบรับ การตอบรับ. ตีสาม 3D ได้รับการจัดฉายในไต้หวัน, มาเลเซีย, บรูไน, สิงคโปร์, อินโดนีเซีย, ฮ่องกง, มาเก๊า, กัมพูชา และพม่า โดยได้รับการตอบรับในทางที่ดี ส่งผลให้ทางไฟว์สตาร์โปรดักชั่นได้สร้างภาคต่อในชื่อตีสาม คืนสาม 3D และได้นำเรื่อง "O.T" แยกออกมาทำเป็นภาคสามชื่อเรื่อง "O.T ผี OVERTIME"เพลงประกอบภาพยนตร์เพลงประกอบภาพยนตร์. - เวลากับความรัก ขับร้องโดย ดัง พันกร - ในคืนที่เธอหายไป ขับร้องโดย วิวิศน์ บวรกีรติขจร</doc>
