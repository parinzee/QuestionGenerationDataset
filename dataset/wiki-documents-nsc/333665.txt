<doc id="333665" url="https://th.wikipedia.org/wiki?curid=333665" title="ไฟป่าในโบลิเวีย พ.ศ. 2553">ไฟป่าในโบลิเวีย พ.ศ. 2553 ไฟป่าในโบลิเวีย พ.ศ. 2553 เป็นเหตุการณ์ที่นำไปสู่การประกาศสถานการณ์ฉุกเฉินของรัฐบาลโบลิเวีย พบว่ามีไฟป่าเกิดขึ้นมากกว่า 25,000 จุดทั่วประเทศ กินพื้นที่กว่า 1.5 ล้านเฮกเตอร์ (3.7 ล้านเอเคอร์) ไฟป่าได้ผลาญทำลายบ้านเรือนไปเกือบ 60 หลังคาเรือน โบลิเวียไม่สามารถรับมือกับไฟป่าดังกล่าวได้ เนื่องจากมีเครื่องบินบรรทุกน้ำไม่เพียงพอ จุดที่เกิดไฟป่าเพิ่มขึ้นอย่างรวดเร็วจาก 17,000 จุดเมื่อวันที่ 15 สิงหาคมไปเป็นอย่างน้อย 25,000 จุดในอีกสามวันต่อมา ไฟในบางจุดร้อนแรงเสียจนนักดับเพลิงไม่สามารถที่จะเข้าใกล้พอที่จะควบคุมเพลิงไว้ได้ เบย์มาร์ เบเซร์รา หัวหน้าเจ้าหน้าที่ป่าไม้ของโบลิเวีย ได้อธิบายถึงไฟป่าว่า "หายนะจริง ๆ นี่เป็นหายนะทางสิ่งแวดล้อมเลย เราพบกับไฟป่าที่มีความสูงกว่า 50 เมตรและกำลังลุกลามขึ้นเรื่อย ๆ และประเทศของเราไม่มีศักยภาพเพียงพอที่จะดับไฟนี้ได้"ความเสียหาย ความเสียหาย. จนถึงปัจจุบัน ความเสียหายที่ร้ายแรงที่สุดเกิดขึ้นกับส่วนที่เป็นป่าฝนแอมะซอนของประเทศ ไฟป่าที่มีขนาดใหญ่ที่สุดพบบริเวณตะวันออกของประเทศติดกับชายแดนบราซิล ควันจากไฟป่าได้ส่งผลกระทบต่อเที่ยวบินจำนวนมากและทำให้ท่าอากาศยานขนาดเล็กต้องปิดให้บริการชั่วคราวการขอความช่วยเหลือจากประเทศเพื่อนบ้าน การขอความช่วยเหลือจากประเทศเพื่อนบ้าน. เอโบ โมราเลส ประธานาธิบดีแห่งโบลิเวีย กล่าวว่า เขาได้ขอความช่วยเหลือจากประเทศเพื่อนบ้าน ได้แก่ บราซิลและอาร์เจนตินา เพื่อขอความช่วยเหลือในการดับไฟ แต่จนถึงวันที่ 21 สิงหาคม พ.ศ. 2553 ทั้งสองประเทศก็ยังมิได้ยื่นมือเข้ามาให้ความช่วยเหลือสาเหตุ สาเหตุ. เนื่องจากชาวชนบทได้ใช้ไฟในการเตรียมพื้นที่สำหรับการเพาะปลูก ประกอบกับภาวะภัยแล้งอย่างหนักในปีนี้ ทำให้พืชแห้งจัด ไฟจึงลุกลามอย่างควบคุมไม่ได้ ประชาชนจำนวนมากที่ถูกบังคับให้ย้ายออกจากที่อยู่อาศัยเนื่องจากไฟป่าได้สวดขอฝน แต่พยากรณ์อากาศระบุว่า ไม่มีฝนที่สามารถทำนายได้เร็ว ๆ นี้เลย</doc>
