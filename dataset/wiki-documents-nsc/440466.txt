<doc id="440466" url="https://th.wikipedia.org/wiki?curid=440466" title="ปลาค้อมาเนิร์ท">ปลาค้อมาเนิร์ท ปลาค้อมาเนิร์ท หรือปลาค้อซี่กรง (; ) ปลาน้ำจืดขนาดเล็กชนิดหนึ่ง ในวงศ์ปลาค้อ (Balitoridae) มีลักษณะทั่วไปเหมือนกับปลาในสกุลเดียวกัน มีความพิเศษที่โคนครีบหลังไม่มีจุดสีแดง ลำตัวไม่เพรียวยาวมาก ครีบหางเป็นแบบส้อม มีลายขวางครึ่งลำตัวหน้ามักแตกเป็นซี่เหมือนซี่กรง บางตัวหลังมีแต้มสีทองเล็กน้อย มีความยาวเต็มที่ประมาณ 6-10 เซนติเมตร พบการกระจายพันธุ์เฉพาะในลำธารและน้ำตกที่มีคุณภาพน้ำดี ในแนวป่าภาคตะวันตกในลุ่มแม่น้ำสาละวิน, แม่น้ำแม่กลอง เช่น อุทยานแห่งชาติน้ำตกพาเจริญ ในเขตอำเภอพบพระ จังหวัดตาก ต่อเนื่องลงถึงลุ่มแม่น้ำในเขตภาคใต้ฝั่งตะวันตก ซึ่งเป็นชายแดนระหว่างไทยกับพม่าเท่านั้น นิยมเลี้ยงเป็นปลาสวยงาม</doc>
