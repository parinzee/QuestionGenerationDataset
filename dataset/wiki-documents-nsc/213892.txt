<doc id="213892" url="https://th.wikipedia.org/wiki?curid=213892" title="จักรพรรดิถังเกาจง">จักรพรรดิถังเกาจง สมเด็จพระจักรพรรดิเกาจง (, ค.ศ. 649-683, พ.ศ. 1192-1226) จักรพรรดิองค์ที่ 3 แห่งราชวงศ์ถัง ประสูติเมื่อปี ค.ศ. 628 (พ.ศ. 1171) มีพระนามเดิมว่าหลี่จื้อ (李治) เป็นพระราชโอรสองค์เล็กในจักรพรรดิถังไท่จง ช่วงปลายรัชกาลถังไท่จงพระราชบิดาทรงเลือกองค์ชายหลี่จื้อเป็นรัชทายาท แทนองค์ชายใหญ่พระเชษฐาที่กระทำผิด เมื่อพระราชบิดาสวรรคตลงพระองค์จึงขึ้นครองราชย์แทนขณะพระชนม์เพียง 21 พรรษา ในช่วงต้นรัชกาลของพระองค์ มีการแย่งชิงอำนาจในวังหลังระหว่างหวังฮองเฮาและพระสนมเซียว แต่ภายหลังทั้งสองถูกจัดการโดยอู่ฮองเฮาและฮองเฮาองค์นี้ได้ช่วยพระราชสวามี บริหารราชการแผ่นดินจนสงบสุข จนยุคของ 2 พระองค์นี้ได้รับฉายาว่ามังกรคู่ แต่ได้มีผู้เคียดแค้นอู่ฮองเฮาที่มาบริหารราชการแผ่นดินแทนผู้ชาย มีทั้งขุนนาง ข้าราชการ ชาวบ้าน ฯลฯ ในปีที่ 34 ในรัชกาล จักรพรรดิถังเกาจงมิสามารถบริหารราชการแผ่นดินต่อไปได้ พระนางอู่ฮองเฮาจึงทรงบริหารราชการแผ่นดินแต่เพียงผู้เดียว และสถาปนาหลี่เสียนที่ดำรงตำแหน่งเป็นองค์รัชทายาทขึ้นเป็นจักรพรรดิถังจงจง จักรพรรดิเกาจงสวรรคตลงในปี ค.ศ. 683 (พ.ศ. 1226) ขณะพระชนม์ได้ 55 พรรษาพระบรมวงศานุวงศ์พระบรมวงศานุวงศ์. - พระราชบิดา- จักรพรรดิถังไท่จง - พระราชมารดา- จางไทเฮา - พระมเหสี- พระนางหวังฮองเฮา - พระนางอู่ฮองเฮา - พระสนม- พระสนมหลิวสื้อ - พระสนมเจิ้นสื้อ - สนมหยางสื้อ - พระสนมเอกเซียวซู่เฟย - พระราชโอรส- องค์ชายหลี่จง (李忠,643-665) - องค์ชายหลี่เสี้ยว (李孝,?-664) - องค์ชายหลี่ส้างจิน (李上金,?-690) - องค์ชายหลี่ซู่เจี๋ย (李素節,646-690) - องค์ชายหลี่หง (李弘,652-675) - องค์ชาย หลี่เสียน (李賢,653–684) - องค์ชายหลี่เสี่ยน (李顯,656-710) - องค์ชายหลี่ต้าน (李旦,662-716)</doc>
