<doc id="60799" url="https://th.wikipedia.org/wiki?curid=60799" title="เกมคิวบ์">เกมคิวบ์ นินเทนโด เกมคิวบ์ () เป็นเครื่องเล่นวิดีโอเกมรุ่นที่สี่ของบริษัทนินเทนโด จัดเป็น เครื่องเล่นวิดีโอเกมยุคที่หก ออกวางจำหน่ายครั้งแรกวันที่ 14 กันยายน ค.ศ. 2001 (ประเทศญี่ปุ่น) 18 พฤศจิกายน ค.ศ. 2001 (ทวีปอเมริกาเหนือ) ,3 พฤษภาคม ค.ศ. 2002 (สหภาพยุโรป) และ17 พฤษภาคม ค.ศ. 2002 (ออสเตรเลีย) ถัดจาก นินเทนโด 64 และเป็นคู่แข่งของ เพลย์สเตชัน 2, เอกซ์บอกซ์ และ ดรีมแคสต์ เกมคิวบ์เป็นเครื่องเล่นวิดีโอเกมเครื่องแรกของบริษัท นินเทนโด ที่ใช้แผ่น Optical Disk เป็นที่เก็บข้อมูลหลัก ซึ่งแผ่นมีความคล้ายคลึงกับ มินิดีวีดี หรือ ดีวีดีขนาดเล็ก และเพราะมีขนาดเล็กจึงไม่สามารถรองรับการใช้งานเล่น ดีวีดี หรือ ซีดีเพลงได้ นินเทนโดได้นำเสนอความหลากหลายในการเชื่อมต่ออุปกรณ์ต่างๆสำหรับเกมคิวบ์ เช่น รองรับการเล่นเกมออนไลน์ ผ่านอินเทอร์เน็ตความเร็วสูงหรือโมเด็มอะแดปเตอร์ และสามารถเชื่อมต่อกับเกมบอยแอ็ดวานซ์ ให้ผู้เล่นสามารถเข้าถึงคุณลักษณะในเกมได้โดยใช้เกมบอยเป็นทั้งหน้าจอที่สองและตัวควบคุม กระแสและการต้อนรับของเกมคิวบ์ทำให้มีความนิยมมากขึ้น และได้รับสมญานามว่าเป็นห้องสะสมเกมต่างๆ แต่ก็มีการติเรื่องการออกแบบคอนโซลและคุณสมบัติของเกมคิวบ์ นินเทนโด ได้ขายเครื่องเกมคิวบ์ 21,740,000 เครื่องทั่วโลกก่อนที่จะยุติการสนับสนุนในปี 2007 และก่อนที่ Wii จะเปิดตัวและจัดวางจำหน่ายในปี 2006</doc>
