<doc id="612530" url="https://th.wikipedia.org/wiki?curid=612530" title="ปลาเพียว">ปลาเพียว ปลาเพียว () สกุลของปลากระดูกแข็งในอันดับปลาหนังจำพวกหนึ่งในวงศ์ปลาเนื้ออ่อน (Siluridae) โดยที่ชื่อสกุล Kryptopterus นั้นมาจากภาษากรีกโบราณคำว่า kryptós (κρυπτός, "ซ่อน") กับ ptéryx (πτέρυξ, "ครีบ") อันเนื่องจากปลาในสกุลนี้มีครีบหลังที่เล็กมาก ซึ่งแตกต่างจากปลาสกุลอื่นในวงศ์เดียวกัน จัดเป็นปลาขนาดเล็ก มีลำตัวยาวแบนข้าง ลำตัวบางใสมีสีเดียวจนในบางชนิดสามารถมองทะลุเห็นกระดูกภายในได้เหมือนเอกซเรย์ มีหนวด 2 คู่ หนวดคู่แรกบนขากรรไกรบน ส่วนคู่ที่ 2 อยู่บนขากรรไกรล่าง สั้นหรือยาวแล้วแต่ละชนิด โดยหนวดที่มุมปากยาวเลยช่องเหงือก หนวดที่คางเล็กและสั้น ปากแคบ มุมปากยื่นไม่ถึงนัยน์ตา มีก้านครีบ 1-2 ก้าน ครีบหลังเล็ก หรือบางชนิดก็ไม่มี ครีบท้องมีก้านครีบแขนง 4-8 ก้าน นิยมอยู่กันเป็นฝูง โดยมีพฤติกรรมรวมกัน คือ มักอยู่รวมกันเป็นฝูงโดยหันหน้าไปทางเดียวกันในระดับกลางน้ำ เมื่อแตกตื่นตกใจมักจะแตกหนีไปคนละทิศละทาง จนหายตกใจแล้วค่อยกลับมารวมตัวกันอีกการจำแนก การจำแนก. ปัจจุบันจำแนกออกได้เป็น 19 ชนิด แต่ก็มีบางชนิดที่เป็นชนิดทับซ้อนกัน และมีแนวโน้มว่าจะเป็นชนิดเดียวกัน ในประเทศไทยพบปลาในสกุลนี้อย่างน้อย 4 ชนิด- Kryptopterus baramensis - Kryptopterus bicirrhis (ปลาก้างพระร่วง, ปลาก้าง, ปลาผี, ปลากระจก) - Kryptopterus cheveyi (ปลาขาไก่, ปลาแข้งไก่) - Kryptopterus cryptopterus (ปลาขาไก่, ปลาแข้งไก่) - Kryptopterus dissitus - Kryptopterus geminus (ปลาขาไก่, ปลาแข้งไก่) - Kryptopterus hesperius - Kryptopterus lais - Kryptopterus limpok - Kryptopterus lumholtzi - Kryptopterus macrocephalus (ปลาเพียวขุ่น, ปลาก้างพระร่วงป่าพรุ) - Kryptopterus minor - Kryptopterus mononema - Kryptopterus palembangensis - Kryptopterus paraschilbeides - Kryptopterus piperatus - Kryptopterus sabanus - Kryptopterus schilbeides - Kryptopterus vitreolus (ปลาก้างพระร่วง, ปลาก้าง, ปลาผี, ปลากระจก) และบางชนิดในวงศ์เดียวกันนี้ที่เคยถูกจัดให้อยู่ในสกุลนี้ ปัจจุบันได้แยกออกไปเป็นสกุลต่างหาก ได้แก่ Phalacronotus, Micronema และ Pterocryptis</doc>
