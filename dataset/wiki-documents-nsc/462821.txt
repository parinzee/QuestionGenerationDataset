<doc id="462821" url="https://th.wikipedia.org/wiki?curid=462821" title="โรงเรียนม่วงสามสิบอัมพวันวิทยา">โรงเรียนม่วงสามสิบอัมพวันวิทยา โรงเรียนม่วงสามสิบอัมพวันวิทยาเป็นโรงเรียนในเขตพื้นที่การศึกษามัธยมศึกษาเขต 29 และเป็นโรงเรียนระดับมัธยมศึกษาประจำอำเภอม่วงสามสิบ ก่อตั้งขึ้นในปี พ.ศ.2516 ปัจจุบันมีอายุ 39 ปี โดยปัจจุบันมีนักเรียนประมาณ 1,700 คน มีบุคลากรในสถานศึกษาประมาณ 65 คน และมีเนื้อที่ 151 ไร่ 68 ตารางวาประวัติ ประวัติ. โรงเรียนม่วงสามสิบอัมพวันวิทยา ตั้งอยู่นอกเขตเทศบาลตำบลม่วงสามสิบ 800 เมตร โดยตั้งอยู่ที่หมู่ที่ 10 บ้านม่วงสามสิบ ตำบลม่วงสามสิบ อำเภอม่วงสามสิบ จังหวัดอุบลราชธานี เป็นโรงเรียนมัธยมศึกษาแบบสหศึกษาขนาดใหญ่ สังกัดกองการมัธยมศึกษา กรมสามัญศึกษา กระทรวงศึกษาธิการ มีประวัติความเป็นมาโดยสังเขป ดังนี้ - ปี พ.ศ. 2516 เปิดทำการเรียนการสอนในระดับมัธยมศึกษาตอนต้น (ม.ศ.) โดยร่วมใช้อาคารเรียนที่โรงเรียนม่วงสามสิบ(อำนวยปัญญา) รับนักเรียนแบบสหศึกษา มีนักเรียน 70 คน มีครูอาจารย์จากหมวดการศึกษาอำเภอม่วงสามสิบ จำนวน 3 คน มาทำการสอน นายสัมพันธ์ แก้วอ่อน รักษาการตำแหน่งครูใหญ่ - ปี พ.ศ. 2517 ได้รับอนุมัติจากกรมสามัญศึกษา ให้จัดตั้งเป็นโรงเรียนมัธยมศึกษาอย่างเป็นทางการในวันที่ 1 มิถุนายน 2517 และยังคงร่วมใช้อาคารเรียนกับโรงเรียนม่วงสามสิบ (อำนวยปัญญา) เช่นเดิม มีนักเรียน 188 คน ครู-อาจารย์ 6 คน นายวิเชียร วรรณพงศ์ ดำรงดำแหน่งครูใหญ่ - ปี พ.ศ. 2518 โรงเรียนม่วงสามสิบอัมพวันวิทยาได้รับงบประมาณก่อสร้างอาคารเรียนแบบ 216 ก ห้องน้ำห้องส้วม 1 หลัง โดยใช้พื้นที่ที่ราชพัสดุ (บริเวณที่ตั้งโรงเรียนในปัจจุบัน) จำนวน 151 ไร่ 68 ตารางวา มีนักเรียน 340 คน ครู-อาจารย์ 14 คน นายวิเชียร วรรณพงศ์ ดำรงตำแหน่งครูใหญ่ - ปี พ.ศ. 2519 ได้รับงบประมาณก่อสร้างต่อเติมอาคารเรียนแบบ 216 ก และงบประมาณก่อสร้างอาคารชั่วคราว 1 หลัง ปัจจุบันโรงเรียนดงยางวิทยาคมนำไปปลูกสร้างเพื่อใช้สอย) บ้านพักครู 2 หลัง บ้านพักนักการภารโรง 1 หลัง ห้องน้ำห้องส้วม 1 หลัง มีนักเรียน 12 ห้องเรียน นักเรียน 440 คน ครู-อาจารย์ 14 คน นักการภารโรง 2 คน นายวิเชียร วรรณพงศ์ ดำรงตำแหน่งครูใหญ่ - ปี พ.ศ. 2520 ได้รับงบประมาณก่อสร้างอาคารชั่วคราว 1 หลัง (ปัจจุบันปรับปรุงใช้เป็นโรงอาหาร) มีจำนวน 15 ห้องเรียน นักเรียน 496 คน ครู-อาจารย์ 25 คน นักการภารโรง 2 คน นายธำรงค์ แพรนิมิตร ดำรงตำแหน่งอาจารย์ใหญ่ - ปีการศึกษา 2549 โรงเรียนผ่านการประเมินโรงเรียนต้นแบบโรงเรียนในฝันตามโครงการหนึ่งอำเภอหนึ่งโรงเรียนในฝันปีการศึกษา ผ่านการประเมินเพื่อรับรองคุณภาพ จากสำนักงานมาตรฐานการศึกษา (สมศ.) การก่อสร้างอาคารไอซีทีพระมงคลกิตติธาดา แล้วเสร็จ มีการติดตั้งเครื่องคอมพิวเตอร์และขยายเครือข่าย (Network) จากอาคารไอซีทีไปยังอาคารเรียนถาวรอื่นๆด้วยสายไฟเบอร์ออพติกเมื่อปลายปีการศึกษา 2549 (ยังไม่เปิดทำการเรียนการสอน) ในปีการศึกษา 2549 มีนักเรียน 1,762 คน ห้องเรียนตามจัด 39 ห้องเรียน ครู 66 คน ครูพิเศษ 9 คน พนักงานราชการ 4 คน นักการภารโรง 8 คน คนขับรถ 1 คน ยาม 2 คน คนสวน 1 คน นายวีระพล เวชพันธ์ ปฏิบัติหน้าที่ ผู้อำนวยการโรงเรียนม่วงสามสิบอัมพวันวิทยา - ปีการศึกษา 2551 โรงเรียนได้รับการรับรองมาตรฐาน จากสำนักงานรับรองมาตรฐานและประเมินคุณภาพการศึกษา (องค์การมหาชน) โรงเรียนได้รับรางวัลระบบต้านยาเสพติดจากสภากาชาดไทย โล่เกียรติคุณการสวนมนต์ทำนองสรภัญญะและการบรรยายธรรม จากกรมการศาสนา - ปีการศึกษา 2552 โรงเรียนได้เข้าร่วมโครงการโรงเรียนแกนนำการใช้หลักสูตร ปี พ.ศ. 2551 โรงเรียนได้รับรางวัลห้องน้ำห้องส้วมดีเด่นระดับจังหวัด โรงเรียนได้รับการรับรองมาตรฐานระบบต้านยาเสพติดของสภากาชาดไทย โรงเรียนได้เป็นตัวแทนภาคตะวันออกเฉียงเหนือเข้าแข่งขันโครงงานสุขภาพระดับชาติได้รับรางวัลเหรียญเงิน นายชลวิทย์ ธรรมานุชิต ดำรงตำแหน่งผู้อำนวยการ - ปีการศึกษา 2553 สังกัดสำนักงานเขตพื้นที่การศึกษามัธยมศึกษา เขต 29 สหวิทยาเขต ที่ 1 ส่งเสริมนักเรียนเข้าแข่งทักษะทางวิชาการ เป็นตัวแทนเขตพื้นที่เข้าแข่งขัน ในระดับภาคตะวันออกเฉียงเหนือ ได้แก่กลุ่มสาระฯคณิตศาสตร์ ภาษาไทย สังคมศึกษา ศิลปศึกษา และการงานอาชีพ ทีมฟุตบอลหญิงยังได้รางวัลชนะเลิศภาคตะวันออกเฉียงเหนือคติพจน์ คติพจน์. คติพจน์ " กริยาเจ กริยาเถนัง ทำอะไร ทำจริง " ปรัชญา : ศึกษาดี กีฬาเด่น เน้นวินัย ใฝ่คุณธรรมศิษย์เก่าที่มีชื่อเสียง ศิษย์เก่าที่มีชื่อเสียง. 1.) ดอกรัก ดวงมาลา ศิลปิน นักร้อง 2.) สส.ดร.ศุภชัย ศรีหล้า สมาชิกสภาผู้แทนราษฎร จังหวัดอุบลราชธานี</doc>
