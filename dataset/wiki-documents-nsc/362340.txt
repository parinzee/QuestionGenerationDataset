<doc id="362340" url="https://th.wikipedia.org/wiki?curid=362340" title="โอะซะมุ โนะงุชิ">โอะซะมุ โนะงุชิ โอะซะมุ โนะงุชิ () หรือที่ชาวไทยรู้จักกันในชื่อ โอซามู โนกูจิ เกิดวันที่ 24 มกราคม ค.ศ. 1934 เป็นชาวญี่ปุ่นผู้ริเริ่มกีฬาคิกบ็อกซิ่งในประเทศญี่ปุ่น และเป็นที่รู้จักกันดีในฐานะโปรโมเตอร์มวยคิกบ็อกซิ่งในยุคแรกเริ่ม นิยามของคำว่าคิกบ็อกซิ่งที่โอซามู โนกูจิ คิดดัดแปลงขึ้น โดยมาจากการการที่เขาชื่นชอบศิลปะการต่อสู้และออกเดินทางไปทั่วโลกเพื่อดูการต่อสู้ของประเทศต่างๆ แล้วเขาก็มาพบกับมวยไทย ที่ประเทศไทย ซึ่งเขามีความประทับใจต่อศิลปะการต่อสู้ดังกล่าว เขาจึงดัดแปลงมวยไทยผสมกับคาราเต้ขึ้นในยุค 1950 ซึ่งคำดังกล่าวยังได้ถูกนำมาใช้ในคิกบ็อกซิ่งของชาวอเมริกัน เมื่อมีการนำศิลปะการต่อสู้มาใช้ทั้งสองชนิด ก็มักจะกล่าวถึงในลักษณะเฉพาะของกีฬาคิกบ็อกซิ่ง อย่างไรก็ตามโอซามู โนกูจิ เริ่มมีแผนการโปรโมตที่ไม่เป็นที่พอใจต่อยอดธง เสนานันท์ ซึ่งเป็นครูมวยชาวไทย ตลอดจนผู้ที่เลื่อมใสในกีฬามวยไทยเท่าใดนัก เนื่องจากเขามีแผนการโฆษณาคิกบ็อกซิ่งโดยพยายามทำให้โลกหลงเข้าใจว่ามวยไทยมีต้นกำเนิดมาจากกีฬาคิกบ็อกซิ่งจากประเทศญี่ปุ่น ทั้งที่จริงแล้วคิกบ็อกซิ่งนั้นเป็นการต่อสู้ที่ดัดแปลงรูปแบบการต่อสู้มาจากมวยไทย กับคาราเต้สายเคียวคุชินไคกันการแข่งขันคิกบ็อกซิ่งกับมวยไทยครั้งแรกในประเทศไทย การแข่งขันคิกบ็อกซิ่งกับมวยไทยครั้งแรกในประเทศไทย. ในวันที่ 11 กุมภาพันธ์ พ.ศ. 2507 โอซามู โนกูจิ ได้พานักมวยคิกบ็อกซิ่ง 3 ราย ในรุ่นแบนตั้มเวท, เฟเธอร์เวท และมิดเดิลเวท ซึ่งได้แก่ ฟูจิฮิร่า, นากามูระ และเคนจิ คูโรซากิ มาต่อสู้กับนักมวยไทย ที่สนามมวยเวทีลุมพินี ซึ่งในครั้งนั้น ทางผู้จัดได้ประเมินนักมวยคิกบ็อกซิ่งต่ำมาก จึงจัดให้นักมวยไทยระดับพอใช้รับมือ ซึ่งได้แก่ "เห่าไฟ ลูกคลองตัน" ชกกับ ฟูจิฮิร่า และ "ตั้ง แช เล้ง" ซึ่งเว้นช่วงการแข่งขันไปนาน 3 ปี ชกกับ นากามูระ จากการแข่งขันครั้งดังกล่าว ทั้ง "เห่าไฟ ลูกคลองตัน" และ "ตั้ง แช เล้ง" เป็นฝ่ายแพ้ ในขณะที่คู่เอก เป็นการต่อสู้ระหว่าง เคนจิ คูโรซากิ ซึ่งเป็นผู้ฝึกสอนนักมวยคิกบ็อกซิ่ง และเป็นอดีตนักคาราเต้แถวหน้าที่มีฝีมือสูงมาก พบกับ "ราวี เดชาชัย" ซึ่งเป็นนักมวยไทยที่ห่างหายไปจากวงการนานนับปี โดยในการแข่งขันคู่เอกครั้งนี้ ราวีเป็นฝ่ายชนะน็อคการแข่งขันรายการบีเอส ซามูไร การแข่งขันรายการบีเอส ซามูไร. ในวันที่ 16 ตุลาคม พ.ศ. 2515 โอซามู โนกูจิ พาเหล่านักมวยคิกบ็อกซิ่งมาที่ประเทศไทยอีกครั้ง ซึ่งในครั้งนี้เอง ที่ครูยอดธง ได้นำเหล่านักมวยไทยมาแข่ง ในรายการบีเอส ซามูไร ซึ่งการแข่งขันครั้งดังกล่าวนักมวยไทยเป็นฝ่ายชนะ จอมพลถนอม กิตติขจร ได้มีคำสั่งเนรเทศโอซามู โนกูจิ ออกประเทศภายใน 24 ชั่วโมง เนื่องจากเป็นบุคคลที่ไม่พึงปรารถนาของประเทศ และเมื่อโอซามูมาถึงประเทศญี่ปุ่น เขาก็ถูกทางการญี่ปุ่นสั่งห้ามเกี่ยวข้องกับวงการมวยอีกต่อไป เนื่องจากสร้างความเสื่อมเสียชื่อเสียงให้แก่ประเทศในขณะนั้น</doc>
