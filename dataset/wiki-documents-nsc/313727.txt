<doc id="313727" url="https://th.wikipedia.org/wiki?curid=313727" title="จักรินทร์ จูประเสริฐ">จักรินทร์ จูประเสริฐ จักรินทร์ จูประเสริฐ หรือรู้จักกันในนาม ต้น ซิลลี่ฟูลส์ เกิดเมื่อวันที่ 26 สิงหาคม พ.ศ. 2517 เป็นนักดนตรี มือกีตาร์วง ซิลลี่ ฟูลส์ และโปรดิวเซอร์เพลงประวัติ ประวัติ. จักรินทร์ (ชื่อเดิม ทรงพล) จบการศึกษาระดับชั้นมัธยมศึกษาตอนปลายจาก โรงเรียนสตรีวิทยา 2 หลังจากนั้นเรียนต่อทางด้านซาวด์ เอ็นจิเนียร์ ที่โรงเรียนดนตรีบัตเตอร์ฟลาย จักรินทร์เริ่มชื่นชอบดนตรีในระดับชั้นมัธยมต้น โดยเขาเริ่มเล่นจากอิเล็กโทนและคีย์บอร์ด จากนั้นได้หันมาเล่นกีตาร์ในระดับชั้นมัธยมปลาย โดยเกิดจากความชื่นชอบศิลปินอย่างวงดนตรีอย่าง คาราบาว และอัสนี-วสันต์ หลังศึกษาจบในระดับชั้นมัธยมปลาย จักรินทร์ ได้ไปร่วมกับ กอบภพ ใบแย้ม ฟอร์มวงดนตรีขึ้นมาในชื่อวง Silly Foolish โดยเป็นวงเล่นในผับ โดยเล่นเพลงในแนวสปีดเมทัล ของวงแพนเทอรา,สเลเยอร์,เมทัลลิกา และวงเซพูลทูร่าที่ร้าน Metal Zone ซึ่งทรงพล จูประเสริฐ รับหน้าที่มือกีตาร์ และ กอบภพ ใบแย้ม เป็นมือกลองลักษณะเด่น ลักษณะเด่น. ต้นเป็นมือกีต้าร์ที่ได้รับการยอมรับจากมือกีต้าร์รุ่นใหญ่ชั้นนำของเมืองไทย ในเรื่องของการดีไซน์ท่อนริบกีต้าร์ที่มีความแปลกใหม่ สะใจ หรือจะหวานหยดก็ทำได้ ลูกเล่นและเสียงกีต้าร์ของต้นเป็นเอกลักษณ์ที่สำคัญของซิลลี่ฟูล ด้วยความมีสำเนียงส่วนตัว ยากที่จะลอกเลียนแบบได้ และต้นก็เป็นกีต้าร์ฮีโร่ของมือกีต้าร์รุ่นใหม่ๆ อาจจะแกะลูกโซโล่ได้ แต่ไม่สามารถเลียนแบบสำเนียงของต้นได้ เป็นผู้นำในการเลือกใช้อุปกรณ์ต่างๆที่เกี่ยวกับกีต้าร์ เพื่อนำมาซึ่งซาวนด์อันเป็นเอกลักษณ์ และทำให้นักดนตรีต้องคอยติดตามอยู่เสมอผลงานผลงานเพลงผลงาน. ผลงานเพลง. - ซิลลี่ฟูลส์ - I.Q. 180 (มิ.ย. 2541) - Candy Man (ก.ค. 2542) - Mint (ก.ย. 2543) - Juicy (มี.ค. 2545) - King Size (ม.ค. 2547) - The One (มี.ค. 2551)ผลงานโปรดิวเซอร์ผลงานโปรดิวเซอร์. - โปรดิวเซอร์ผลงานเพลง วัดใจ(Cover) ของ ปั๊ป พัฒน์ชัย - โปรดิวเซอร์ผลงานเพลง ซิงเกิลสุดท้าย ของ แสตมป์ อภิวัชร์ - โปรดิวเซอร์ผลงานเพลง คนตายที่หายใจ ของ แด็กซ์ เอกรัตน์ - โปรดิวเซอร์ผลงานเพลง ฝีมือชน คนสร้างชาติ ของ แด็กซ์ เอกรัตน์ - คำตอบสุดท้าย ของเต๋า แอร์บอร์น - โปรดิวเซอร์ผลงานเพลง เพราะความรักมักไม่เลือกเวลา ของ โลโมโซนิก - โปรดิวเซอร์วง MOJOHITOผลงานการเล่นกีตาร์ ให้กับศิลปินอื่นผลงานการเล่นกีตาร์ ให้กับศิลปินอื่น. - เพลง ไม่รู้จะอธิบายยังไง ของ Potato - เพลง ง่ายๆ ของ Potato - เพลง วัดใจ(Cover) ของ ปั๊ป พัฒน์ชัย - เพลง ซิงเกิลสุดท้าย ของ แสตมป์ อภิวัชร์ - เพลง คนตายที่หายใจ ของ แด็กซ์ เอกรัตน์ - เพลง ฝีมือชน คนสร้างชาติ ของ แด็กซ์ เอกรัตน์ผลงานโฆษณาและการแสดงผลงานโฆษณาและการแสดง. - โฆษณา Yamaha</doc>
