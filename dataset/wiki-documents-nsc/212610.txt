<doc id="212610" url="https://th.wikipedia.org/wiki?curid=212610" title="จักรพรรดินีเฮเลนา">จักรพรรดินีเฮเลนา เฮเลนาแห่งคอนสแตนติโนเปิล () หรือที่รู้จักกันในนามว่า นักบุญเฮเลนา หรือ นักบุญเฮเลนา เอากุสตา หรือ นักบุญเฮเลนาแห่งคอนสแตนติโนเปิล เป็นนักบุญในศาสนาคริสต์ที่เกิดเมื่อราว ค.ศ. 250 ที่เมืองเดรพานุม ในอานาโตเลีย และสิ้นพระชนม์ราว ค.ศ. 330 ที่เมืองคอนสแตนติโนเปิลในจักรวรรดิโรมัน นักบุญเฮเลนาแห่งคอนสแตนติโนเปิลเป็นพระมเหสีในจักรพรรดิคอนสแตนติอัส คลอรัส และเป็นพระราชนนีในจักรพรรดิคอนสแตนตินที่ 1 เชื่อกันว่าทรงเป็นผู้พบกางเขนแท้ (True Cross) ระหว่างเสด็จไปแสวงบุญที่กรุงเยรูซาเลมและได้นำกลับมาด้วย</doc>
