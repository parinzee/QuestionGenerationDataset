<doc id="846053" url="https://th.wikipedia.org/wiki?curid=846053" title="เอาต์ลาสต์">เอาต์ลาสต์ เอาต์ลาสต์ () เป็นวิดีโอเกมแนวสยองขวัญเอาชีวิตรอดมุมมองบุคคลที่หนึ่ง พัฒนาและจำหน่ายโดยเรดบาร์เรลส์ เกมเกี่ยวข้องกับนักข่าวสืบสวนอิสระชื่อ ไมลส์ อัปเชอร์ ซึ่งตัดสินใจเข้าไปสืบสวนในโรงพยาบาลจิตเวชแห่งหนึ่งในแดนไกลชื่อ โรงพยาบาลเมานต์แมสซิฟ ตั้งอยู่ในแนวภูเขาของเลกเคาน์ตี รัฐโคโลราโด สำหรับเนื้อหาดาวน์โหลดวิสเซิลโบลเวอร์มีเนื้อเรื่องเกี่ยวกับเวย์ลอน พาร์ก คนที่พาไมลส์ไปที่นั่นครั้งแรก เอาต์ลาสต์ออกจำหน่ายลงไมโครซอฟท์ วินโดวส์ ในวันที่ 4 กันยายน ค.ศ. 2013 เพลย์สเตชัน 4 ในวันที่ 4 กุมภาพันธ์ ค.ศ. 2014 และเอกซ์บอกซ์ วัน ในวันที่ 19 มิถุนายน ค.ศ. 2014 เอาต์ลาสต์ได้รับคำวิจารณ์ด้านบวก และได้รับการยกย่องในเรื่ององค์ประกอบและระบบเกมที่สยองขวัญ เกมเวอร์ชันลินุกซ์และโอเอสเท็นออกจำหน่ายภายหลังในวันที่ 31 มีนาคม ค.ศ. 2015 นับถึงเดือนตุลาคม ค.ศ. 2016 เกมขายได้รวม 4 ล้านหน่วย เกมภาคต่อจะออกจำหน่ายในวันที่ 25 เมษายน ค.ศ. 2017</doc>
