<doc id="126508" url="https://th.wikipedia.org/wiki?curid=126508" title="ฝรั่งเศสเขตวีชี">ฝรั่งเศสเขตวีชี ฝรั่งเศสเขตวีชี (; ) คือรัฐเฉพาะกาลที่ปกครองประชาชนชาวฝรั่งเศส โดยเป็นรัฐที่สนับสนุนนาซีเยอรมนีในช่วงสงครามโลกครั้งที่สอง ตั้งแต่เดือนกรกฎาคม ค.ศ. 1940 - เดือนสิงหาคม ค.ศ. 1944 และเป็นรัฐบาลที่สืบทอดต่อมาจากสาธารณรัฐฝรั่งเศสที่ 3 โดยมีชื่ออย่างเป็นทางการว่า รัฐฝรั่งเศส (; )ประวัติ ประวัติ. ระบอบวีชี (; ) ถูกจัดตั้งขึ้นจากการประกาศให้มีการจัดตั้งรัฐบาลตามคำสั่งของกองกำลังปราบปรามแห่งฝรั่งเศสโดยภายใต้การนำของนาซีเยอรมนีระหว่างสงครามโลกครั้งที่สองและจากการลงมติจากรัฐสภาของฝรั่งเศส ในวันที่ 10 กรกฎาคม ค.ศ. 1940 ได้มีการลงมติให้อำนาจพิเศษแก่ ฟิลิป เปแตง นายกรัฐมนตรีคนสุดท้ายของสาธารณรัฐฝรั่งเศสที่ 3 ผู้ที่สถาปนาตำแหน่งผู้บังคับบัญชาสูงสุดแห่งรัฐฝรั่งเศส (; ) อำนาจการบริหารระบอบวีชีในทางกฎหมายมีอำนาจทั้ง 2 ส่วนทั้งกับฝรั่งเศสในการปกครองของนาซีและระบอบวีชี หรือ "ฟรีโซน" แต่ในทางปฏิบัติแล้วระบอบวีชีที่อยู่ทางใต้ที่ยังคงเหลืออยู่นั้นถูกควบคุมโดยตรงจากรัฐบาลวีชี จนกระทั่งฝ่ายสัมพันธมิตรยึดรัฐอาณานิคมแอฟริกาเหนือของฝรั่งเศสได้ ในปี ค.ศ. 1942 จากการค้นคว้าครั้งล่าสุดโดยนักประวัติศาสตร์ไซมอน คิตต์สัน พบว่า เจตนาที่แท้จริงของการจัดตั้งระบอบวีชีที่ท้ายสุดก็ไม่ประสบความสำเร็จ คือ การปกป้องดำรงไว้ซึ่งเอกราชของฝรั่งเศส และการจับกุมตัวประชาชนชาวฝรั่งเศสจากสายลับของนาซีเยอรมนี เปแต็งและระบบการปกครองแบบวีชี เจตนาที่จะให้ความร่วมมือกับการเข้ามาควบคุมของนาซีเยอรมนีในระดับสูง และต่อมาตำรวจฝรั่งเศสและกองทัพพร้อมทั้งคณะ ได้ทำการจู่โจมจับกุมแบบเฉียบพลันกับทั้งชาวยิว และประชาชนที่ถูกพิจารณาว่าไม่เป็นที่ปรารถนา ภายใต้การควบคุมของนาซีเยอรมนีอีกเช่นเคย ทั้งกับฝรั่งเศสส่วนทางเหนือและระบอบวีชีที่เป็นส่วนทางใต้ ไม่นานหลังจากนั้นสิทธิ์อันชอบธรรมของระบบวีชีและตำแหน่งผู้นำของเปแต็งก็ถูกชาร์ล เดอ โกลท้าทาย เดอ โกลอ้างสิทธิ์การเป็นผู้นำที่ถูกต้องตามกฎหมายและยังคงอยู่ในวาระของรัฐบาลฝรั่งเศส ต่อมาจากการบุกรุกเหยีบย่ำของฝ่ายสัมพันธมิตรในปฏิบัติการโอเวอร์ลอร์ด ชาร์ล เดอ โกลได้จัดตั้งรัฐบาลเฉพาะกาลแห่งสาธารณรัฐฝรั่งเศสในเดือนมิถุนายน ค.ศ. 1944 และหลังจากการประกาศอิสรภาพของกรุงปารีส รัฐบาลเฉพาะกาลแห่งสาธารณรัฐฝรั่งเศสได้แต่งตั้งตัวเองอย่างเป็นทางการในวันที่ 31 สิงหาคม อีกทั้งได้การรับรองให้เป็นรัฐบาลแห่งสาธารณรัฐฝรั่งเศสที่ถูกต้องตามกฎหมายโดยฝ่ายสัมพันธมิตร ในวันที่ 23 ตุลาคม ค.ศ. 1944 จากอิสรภาพของสาธารณรัฐฝรั่งเศสในเดือนสิงหาคมและกันยายน รัฐบาลของวีชีได้ย้ายไปยังเมืองซิกมาริงเงินในเยอรมนีและได้กลายเป็นรัฐบาลที่ถูกเนรเทศ เปแต็งยังคงเป็นผู้นำต่อมาจนถึงเดือนเมษายน ค.ศ. 1945 ตัวเลขต่าง ๆ จำนวนมากของรัฐบาลวีชี ได้ถูกจัดการโดยรัฐบาลเฉพาะกาลแห่งสาธารณรัฐฝรั่งเศสในภายหลัง เปแตงได้ถูกพิจารณาให้ประหารชีวิตในข้อหากบฏ แต่ในภายหลังได้รับการลดทอนโทษให้เหลือแค่จำคุกตลอดชีวิตจนเสียชีวิตเมื่อวันที่ 23 กรกฎาคม ค.ศ. 1951</doc>
