<doc id="172230" url="https://th.wikipedia.org/wiki?curid=172230" title="ท่าอากาศยานตาก">ท่าอากาศยานตาก ท่าอากาศยานตาก หรือ สนามบินตาก () ตั้งอยู่ที่ ตำบลน้ำรึม อำเภอเมืองตาก จังหวัดตาก เป็นท่าอากาศยานในสังกัดกรมท่าอากาศยาน กระทรวงคมนาคม กระทรวงคมนาคมประกาศให้ท่าอากาศยานตากเป็นสนามบินอนุญาต เมื่อวันที่ 31 พฤษภาคม พ.ศ. 2520 ปัจจุบันไม่มีสายการบินพาณิชย์เปิดทำการบิน แต่ยังคงมีการใช้งานในการทหาร, เครื่องบินส่วนบุคคล และการทำฝนหลวง เมื่อวันที่ 20 พฤศจิกายน พ.ศ. 2560 กรมท่าอากาศยานได้ประกาศแผนการมอบสิทธิ์การบริหารท่าอากาศยานตากให้ บมจ. ท่าอากาศยานไทย เช่นเดียวกับท่าอากาศยานอุดรธานี (ภายหลังได้เพิ่มท่าอากาศยานชุมพรและท่าอากาศยานสกลนครเข้ามาด้วย) โดยจะนำเสนอให้กระทรวงคมนาคมพิจารณาเห็นชอบ แต่กระทรวงคมนาคมยังไม่อนุมัติในทันที โดยให้สำนักงานนโยบายและแผนการขนส่งและจราจร (สนข.) รวบรวมข้อมูลจากทั้งของกรมท่าอากาศยาน, บมจ. ท่าอากาศยานไทย และสำนักงานการบินพลเรือนแห่งประเทศไทย ไปศึกษาวิเคราะห์ถึงผลดีและผลเสียก่อน ทางด้าน บมจ. ท่าอากาศยานไทยเปิดเผยว่าได้วางแผนให้ท่าอากาศยานตากเป็นสนามบินสำหรับขนส่งสินค้าทางอากาศ ไม่เน้นการรับส่งผู้โดยสารโดยอ้างว่าเพื่อที่จะไม่แข่งขันกับท่าอากาศยานแม่สอดของกรมท่าอากาศยาน อย่างไรก็ตามในเดือนเมษายน 2561 หอการค้าจังหวัดตาก, กำแพงเพชร และสุโขทัย ได้ร่วมกันเสนอให้สายการบินนกแอร์ (ซึ่งมีเครื่องบินขนาดเล็กจึงสามารถใช้งานรันเวย์ปัจจุบันของท่าอากาศยานตากที่มีความยาวเพียง 1,500 เมตรได้) พิจารณาเปิดเส้นทางเที่ยวบินโดยสารระหว่างท่าอากาศยานดอนเมืองกับท่าอากาศยานตาก ในวันที่ 25 เมษายน 2561 ที่ประชุมคณะกรรมการ (บอร์ด) บมจ. ท่าอากาศยานไทย มีมติเห็นชอบรับโอนท่าอากาศยานทั้งสี่แห่งดังกล่าวรวมทั้งท่าอากาศยานตากจากกรมท่าอากาศยานมาบริหาร และกรมท่าอากาศยานได้รวบรวมข้อมูลและเสนอเรื่องไปยังรัฐมนตรีว่าการกระทรวงคมนาคมแล้วในเดือนมิถุนายนปีเดียวกัน เพื่อที่จะได้เสนอต่อไปยังคณะรัฐมนตรีต่อไป คาดว่าจะดำเนินการได้เรียบร้อยภายในรัฐบาลชุดนี้สายการบินที่ทำการบินในปัจจุบัน สายการบินที่ทำการบินในปัจจุบัน. ปัจจุบันไม่มีสายการบินให้บริการสายการบินที่เคยทำการบิน</doc>
