<doc id="277427" url="https://th.wikipedia.org/wiki?curid=277427" title="คนล่าสัตว์ในหิมะ (เบรอเคิลผู้พ่อ)">คนล่าสัตว์ในหิมะ (เบรอเคิลผู้พ่อ) คนล่าสัตว์ในหิมะ (; ) หรือ การกลับบ้านของคนล่าสัตว์ (; ) เป็นงานจิตรกรรมที่เขียนโดยปีเตอร์ เบรอเคิล (ผู้พ่อ) (ค.ศ. 1525-1569) ผู้เป็นจิตรกรชาวเฟลมิชคนสำคัญของสมัยฟื้นฟูศิลปวิทยาแบบดัตช์และเฟลมิช ที่เขียนขึ้นในปี ค.ศ. 1565 ภาพ "คนล่าสัตว์ในหิมะ" ปัจจุบันตั้งแสดงอยู่ที่พิพิธภัณฑ์ประวัติศาสตร์ศิลปะในเวียนนาในประเทศออสเตรีย ภาพ "คนล่าสัตว์ในหิมะ" เป็นภาพเขียนสีน้ำมันบนไม้ที่เป็นหนึ่งในชุดที่มีด้วยกันหกภาพ ที่ยังคงเหลืออยู่ห้าภาพ แต่ละภาพในชุดเป็นภาพของช่วงเวลาต่าง ๆ ของปี ภาพเขียนนี้เป็นภาพที่เกิดขึ้นในฤดูหนาวขณะที่คนล่าสัตว์สามคนกำลังเดินทางกลับมาจากการล่าสัตว์พร้อมกับสุนัข เท่าที่ดูจากภาพการไปล่าสัตว์ก็ดูเหมือนจะไม่ประสบความสำเร็จเท่าใดนัก และดูเหมือนคนล่าสัตว์จะเดินบุกหิมะด้วยท่าทางที่อ่อนล้า คนหนึ่งแบกร่างผอมบางของสุนัขจิ้งจอกที่แสดงให้เห็นว่าเป็นการออกไปล่าสัตว์ที่ไม่มีผล บรรยากาศโดยทั่วไปของภาพดูสงบ, หนาวเย็น และดูจะเป็นวันที่มืดครึ้ม สีที่ใช้เป็นสีขาวและเทาทึม ต้นไม้ก็มีแต่กิ่งที่เปล่าเปลือยปราศจากใบ ภูมิทัศน์ในภาพเป็นหุบเขาที่มีแม่น้ำไหลผ่าน ไกลออกไปเป็นภูเขาที่สูงขึ้นที่เห็นได้จากลักษณะของผาที่มียอดแหลมหลายยอด นอกจากนั้นก็มีล้อโรงสีที่มีน้ำแข็งเกาะรอบ ไกลออกไปมีผู้คนเล่นเสกตบนสระน้ำที่แข็งเพราะความหนาว ในนิตยสารเนเจอร์ นักประวัติศาสตร์ศิลปะมาร์ติน เคมป์ ให้ความเห็นว่าจิตรกรรมชั้นครูมักจะเป็นงานที่นิยมใช้เป็นการ์ดในโอกาสคริสต์มาส และกล่าวว่าคงไม่มีงานในที่เป็นงานนอกหัวข้อทางศาสนาที่จะเป็นที่นิยมมากไปกว่าภาพ "คนล่าสัตว์ในหิมะ" สำหรับโอกาสนี้ ภาพอื่นในชุดนี้ก็ได้แก่</doc>
