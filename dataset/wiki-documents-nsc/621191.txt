<doc id="621191" url="https://th.wikipedia.org/wiki?curid=621191" title="อาหารติมอร์-เลสเต">อาหารติมอร์-เลสเต อาหารติมอร์-เลสเต () ประกอบด้วยเครื่องปรุงที่เป็นที่นิยมในท้องถิ่น เช่น เนื้อหมู ปลา โหระพา มะขาม ถั่ว ข้าวโพด ข้าว ผักและผลไม้เขตร้อน อาหารติมอร์-เลสเตนี้ได้รับอิทธิพลจากอาหารโปรตุเกสเพราะเคยเป็นอาณานิคมมาก่อน และยังได้รับอิทธิพลจากอาหารของดินแดนที่เป็นอาณานิคมของโปรตุเกสมาก่อนหน้าด้วยตัวอย่างอาหารตัวอย่างอาหาร. - บาตาร์ดาอัน ( ในภาษาเตตุมแปลว่า "ข้าวโพดต้ม") อาหารที่ทำจากเมล็ดข้าวโพดต้มกับถั่วเขียวและฟักทอง - บูดู (budu) ซอสที่ทำจากมะเขือเทศ ใบสะระแหน่ มะนาว และหัวหอม - อีกันซาบูโก (ikan sabuko) เป็นปลาแมกเคอเรลแบบสเปน ในซอสที่ทำจากมะขาม โหระพา และพริก - ตาไป () เป็นข้าวหมักรสหวานเปรี้ยว มีกลิ่นแอลกอฮอล์คล้ายข้าวหมาก - การิล ( ในภาษาโปรตุเกสแปลว่า "แกง") แกงไก่ใส่กะทิ พริกอบ และมะพร้าวขูด - ไฟฌูอาดา () อาหารโปรตุเกสทำจากหมู ต้มกับถั่วและไส้กรอกชอริโซของหวานของหวาน. - บีบินกา เป็นขนมที่ทำจากมะพร้าวเป็นชั้น ๆ ย่างให้สุก - ทาร์ตโปรตุเกส หรือทาร์ตไข่ช่วงหิวโหย ช่วงหิวโหย. "ช่วงหิวโหย" ในติมอร์-เลสเตเป็นช่วงระหว่างเดือนพฤศจิกายนถึงกุมภาพันธ์ซึ่งมีสภาพอากาศแปรปรวน บางครั้งก็แห้งแล้ง ทำให้ผลผลิตทางการเกษตรลดลงมาก ครัวเรือนแต่ละแห่งต้องเตรียมและสะสมอาหารไว้เอง ต้นปาล์มสาคูหรืออาการ์ () เป็นอาหารสำหรับคนจนในช่วงนี้เพราะเป็นแหล่งอาหารที่หาได้ง่าย โดยนำเปลือกต้นสาคูมาทำให้แห้ง บดเป็นผง ผสมกับน้ำให้มีลักษณะคล้ายเยลลี่ แล้วนำไปทำให้สุกด้วยไฟ การบริโภคอาหารชนิดนี้ทำให้เด็กชาวติมอร์-เลสเตอายุต่ำกว่าห้าปีจำนวนร้อยละ 54 เป็นโรคขาดสารอาหารเรื้อรัง</doc>
