<doc id="589342" url="https://th.wikipedia.org/wiki?curid=589342" title="บุศริณธญ์ วรพัฒนานันน์">บุศริณธญ์ วรพัฒนานันน์ นางบุศริณธญ์ วรพัฒนานันน์ (ชื่อเดิม บุษรินทร์ ติยะไพรัช) เป็นอดีตสมาชิกสภาผู้แทนราษฎรแบบบัญชีรายชื่อ สังกัดพรรคเพื่อไทย เป็นอดีตสมาชิกวุฒิสภาจังหวัดเชียงราย อดีตนายกองค์การบริหารส่วนจังหวัดเชียงราย และเป็นพี่สาวของนายยงยุทธ ติยะไพรัช อดีตประธานรัฐสภาประวัติ ประวัติ. บุศริณธญ์ วรพัฒนานันน์ เกิดเมื่อวันที่ 28 เมษายน พ.ศ. 2502 เป็นบุตรของนายแต้ซ้ง และนางจม แซ่เตีย มีพี่สาว 1 คน และน้องชาย-น้องสาว คือ นายยงยุทธ ติยะไพรัช และนางสาวละออง ติยะไพรัช สำเร็จการศึกษาชั้นมัธยมจากโรงเรียนสามัคคีวิทยาคม จังหวัดเชียงราย ระดับปริญญาตรีจากคณะนิติศาสตร์ มหาวิทยาลัยรามคำแหง และระดับปริญญาโทรัฐศาสตรมหาบัณฑิต จากมหาวิทยาลัยธรรมศาสตร์ บุศริณธญ์ สมรสกับพลตำรวจตรี จรัณฐค์ วรพัฒนานันน์การเมือง การเมือง. บุศริณธญ์ วรพัฒนานันน์ ได้รับเลือกตั้งเป็นสมาชิกวุฒิสภาจังหวัดเชียงราย ในการเลือกตั้งสมาชิกวุฒิสภาไทยเป็นการทั่วไป พ.ศ. 2543 และต่อมาได้ลงสมัครรับเลือกตั้งสมาชิกสภาผู้แทนราษฎรแบบบัญชีรายชื่อ ในนามพรรคเพื่อไทย แต่ไม่ได้รับเลือกตั้ง ต่อมาได้เลื่อนแทนตำแหน่งที่ว่างของนายสันติ พร้อมพัฒน์ ในเดือนตุลาคม พ.ศ. 2554 ในการเลือกตั้งนายกอบจ.ปี 2557 นางบุศริณธญ์ (ติยะไพรัชน์) วรพัฒนานันน์ ได้รับเลือกตั้งโดยชนะนางรัตนา อดีตนายกอบจ. อย่างไรก็ตามที่ประชุมกกต.ได้มีมติให้ใบเหลือง จากกรณีถูกร้องเรียนว่า นายวีระเดช สมวรรณ นายอำเภอเมืองเชียงราย ได้ใช้อำนาจหน้าที่ราชการเพื่อช่วยเหลือผู้สมัคร โดยได้ประสานให้ผู้นำท้องถิ่นและฝ่ายปกครองในพื้นที่มาประชุมกัน และให้นายยงยุทธ ติยะไพรัชน์ น้องชายนางบุศริณธญ์ ได้เข้ามาในที่ประชุมและพูดหาเสียงให้แก่นางบุศริณธญ์ สอบถามเจ้าหน้าที่ฝ่ายปกครองถึงคะแนนนิยมของนางบุศริณธญ์ในลักษณะเหมือนเป็นการบังคับ ขืนใจให้บุคคลที่ถูกซักถามเกิดความเกรงกลัว กกต.เห็นว่ามีความผิดโดยเจ้าหน้าที่ของรัฐใช้ตำแหน่งหน้าที่กระทำการใดๆ เป็นคุณหรือเป็นโทษแก่ผู้สมัคร จึงสั่งให้มีการเลือกตั้งใหม่ และดำเนินคดีอาญาแก่นายยงยุทธ และนายวีระเดช ภายหลังศาลอุทธรณ์ภาคมีคำพิพากษายืนตามมติกกต.เครื่องราชอิสริยาภรณ์</doc>
