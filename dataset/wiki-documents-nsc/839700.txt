<doc id="839700" url="https://th.wikipedia.org/wiki?curid=839700" title="พระสนมถัง">พระสนมถัง พระสนมถัง () หรือ ถังจี๋ พระสนมเอกใน จักรพรรดิฮั่นเฉา หรือ หองจูเปียน จักรพรรดิองค์ที่ 13 แห่ง ราชวงศ์ฮั่นตะวันออก ในวันที่ 28 กันยายน ค.ศ. 189 ตั๋งโต๊ะ ซึ่งดำรงตำแหน่งอุปราชได้ทำการปลดจักรพรรดิฮั่นเฉาลงจากราชบัลลังก์และถูกกักอยู่ในพระตำหนักทำให้พระสนมถังต้องถูกปลดไปด้วย อดีตจักรพรรดิฮั่นเฉาถูกวางยาพิษสิ้นพระชนม์ในพระตำหนักเมื่อวันที่ 6 มีนาคม ค.ศ. 190 โดยฝีมือของ ลิยู กุนซือและลูกเขยของตั๋งโต๊ะตามคำสั่งของตั๋งโต๊ะส่วนอดีตพระสนมถังรอดชีวิตและได้กลับไปยังบ้านเดิมของพระองค์ซึ่ง ถังเหมา พระบิดาของพระองค์ได้บังคับให้แต่งงานใหม่แต่พระนางได้ปฏิเสธไปเนื่องจากพระนางได้ให้สัญญาไว้กับอดีตจักรพรรดิ ใน ค.ศ. 193 ปีต่อมาหลังจากการเสียชีวิตของตั๋งโต๊ะ ลิฉุย อดีตขุนศึกของตั๋งโต๊ะได้ยกกองทัพเข้ายึดอำนาจในราชสำนักที่ ฉางอัน และได้ยกกองทัพมาที่บ้านเกิดของอดีตพระสนมและพยายามจะฉุดคร่าอดีตพระสนมถังเพื่อให้มาเป็นอนุภรรยา (เมียน้อย) แต่พระนางได้ปฏิเสธไปเมื่อ กาเซี่ยง ทราบเรื่องจึงได้นำความขึ้นกราบทูล จักรพรรดิฮั่นเซี่ยน หรือ พระเจ้าเหี้ยนเต้ ให้ทราบพระเจ้าเหี้ยนเต้จึงมีรับสั่งให้เชิญอดีตพระสนมถังมาที่พระราชวังและไปที่พระราชสุสานของอดีตจักรพรรดิฮั่นเฉาพร้อมกับได้มีพระราชโองการสถาปนาอดีตพระสนมถังขึ้นเป็น พระราชินีแห่งหงหนง () และหลังจากนั้นพระนางก็มิได้มีบทบาทอีกเลย</doc>
