<doc id="156697" url="https://th.wikipedia.org/wiki?curid=156697" title="พระสุรัสวดี">พระสุรัสวดี พระสุรัสวดี หรือ พระสรัสวดี ( สรสฺวตี) เป็นเทพสตรีในศาสนาฮินดู ทรงอุปถัมภ์ความรู้, ศิลปะ, ดนตรี, ปัญญา และการเรียนรู้ เป็นพระชายาของพระพรหม และเป็นหนึ่งในสามเทพสตรี โดยมีเทพอีกสององค์คือ พระลักษมีและพระปารวตี ที่คอยเกื้อหนุนกิจของพระพรหม พระวิษณุ และพระศิวะ ผู้สวามี คือการรักษา, การทำลาย และการสร้างจักรวาลใหม่ ตามลำดับ พระสุรัสวดี เป็นเทพีที่ปรากฏในคัมภีร์ฤคเวท โดยยังมีความสำคัญและได้รับการนับถือเรื่อยมาจนถึงยุคพระเวทซึ่งถือว่าเป็นฮินดูยุคใหม่ ชาวฮินดูบางกลุ่มได้เฉลิมฉลองในเทศกาลวสันตปัญจมี ( "วันที่ห้าของฤดูใบไม้ผลิ") เพื่อบูชาพระองค์ นอกจากนี้ พระสุรัสวดี ยังได้รับการเคารพจากศาสนิกชนเชนในแถบภาคกลางและภาคตะวันตก รวมทั้งยังได้รับการนับถือจากพุทธศาสนิกชนบางกลุ่มด้วย ด้วยความที่เป็นเทพีแห่งความรู้และศิลปะ จึงให้มีผู้นับถือนอกเหนือไปจากประเทศอินเดีย อาทิ ญี่ปุ่น, เวียดนาม, บาหลี (อินโดนีเซีย) และพม่า โดยเฉพาะในญี่ปุ่นที่รับพระสรัสวดี มาเป็นเทพีในพุทธศาสนาแบบญี่ปุ่นและลัทธิชินโต เรียกว่า "เบ็นไซเต็ง"</doc>
