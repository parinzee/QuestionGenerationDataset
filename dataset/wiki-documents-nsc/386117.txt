<doc id="386117" url="https://th.wikipedia.org/wiki?curid=386117" title="ด็อกเกิลส์">ด็อกเกิลส์ ด็อกเกิลส์ () เป็นยี่ห้อทางการค้าของแว่นตากันแดดสำหรับสุนัข มีรูปลักษณ์เป็นกรอบตาชุบสีอันออกแบบมาให้เหมาะสมกับทรงศีรษะของสุนัข ขณะที่วางตลาดเป็นข้าวของตามสมัยนิยม ก็มีรายงานว่า แว่นตานี้ได้รับการนำไปใช้ในทางปฏิบัติและทางแพทย์ และมีประดิดประดอยเลนส์สายตาสำหรับสุนัขที่มีการมองเห็นจำกัดด้วยการคิดค้นและการสร้าง การคิดค้นและการสร้าง. ผู้ประดิษฐ์คือ เคน และ โรนี ดี ลุลโล แนวคิดมาจากที่เขาทั้งสองสังเกตเห็นสุนัขหรี่ตาเมื่อเจอแสงแดด โดยได้พัฒนาแว่นตาจากแว่นตากันแดดมนุษย์และแว่นตากันลมสำหรับกีฬา ก่อนที่ทั้งคู่จะพัฒนารูปร่างให้เข้ากับหัวของสุนัข ปัจจุบันพวกเขาผลิตสินค้านี้ผ่านทางบริษัท ด็อกเกิลส์ ตั้งอยู่ในรัฐนอร์ทแคโรไลนา ด็อกเกิลส์สร้างขึ้นจากวัสดุพอลีคาร์บอเนตสีอ่อนเพื่อป้องกันรังสียูวี พร้อมสายหนังยืดหดได้เพื่อให้ยึดติดกับหัวของสุนัข อย่างไรก็ตาม ด็อกเกิลส์ก็ติดอยู่ในหนึ่งใน สิ่งประดิษฐ์ที่ไร้ประโยชน์ที่สุดที่เคยมีมา และติดอยู่อันดับ 6 ของหัวข้อ "11 แนวคิดที่ไม่ได้ผล แต่ทำเงินเป็นล้าน" จากการสำรวจของเอ็มเอสเอ็นมันนี และในปี ค.ศ. 2004 มีจำหน่ายในร้านค้า 4,500 ร้านใน 16 ประเทศ และในปัจจุบัน ขนาดของเลนส์สามารถทำตามสั่งได้การใช้ การใช้. ในปี ค.ศ. 2004 ลินดา คันนิงแฮม ได้จัดการสั่งสินค้าให้กับกองทัพสหรัฐอเมริกา ให้ใช้กับสุนัขที่ร่วมกองทัพในอิรัก เนื่องจากเห็นว่า ด็อกเกิลส์จะสามารถป้องกันแสงแดดและผลกระทบต่าง ๆ จากพายุทะเลทรายให้กับสุนัขได้ เธอจึงติดต่อบริษัทด็อกเกิลส์ และพวกเขาก็ส่งด็อกเกิลส์เป็นจำนวน 10 โหล ให้กับสุนัขกองทัพสหรัฐอเมริกาในอิรัก</doc>
