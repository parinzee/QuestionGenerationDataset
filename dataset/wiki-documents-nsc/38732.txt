<doc id="38732" url="https://th.wikipedia.org/wiki?curid=38732" title="ก้านกล้วย">ก้านกล้วย ก้านกล้วย (พ.ศ. 2549) เป็นภาพยนตร์แอนิเมชันสามมิติ สร้างโดยกันตนาแอนิเมชัน เป็นเรื่องราวที่ได้แรงบันดาลใจจากบางส่วนของพงศาวดาร ว่าลักษณะคชลักษณ์ของช้างทรงของสมเด็จพระนเรศวรมหาราชนั้น จะมีหลังโค้งลาด คล้ายก้านกล้วย ชื่อตามพงศาวดารนั้นคือ เจ้าพระยาปราบหงสาวดีหรือเดิมชื่อ เจ้าพระยาไชยานุภาพ หรือ พลายภูเขาทอง โดยในเรื่องใช้ชื่อว่า ก้านกล้วย เป็นตัวเอก ก้านกล้วยเป็นแอนิเมชันที่ได้ คมภิญญ์ เข็มกำเนิด คนไทยที่ได้ไปศึกษาทางฟิล์มและวิดีโอที่เน้นด้านการทำแอนิเมชันที่สหรัฐ และได้เคยร่วมงานสร้างตัวละครและทำภาพเคลื่อนไหวที่เคยร่วมงานกับบริษัทวอลท์ดิสนีย์ และ บลูสกายสตูดิโออย่าง ทาร์ซาน (Tarzan) , ไอซ์ เอจ (Ice Age) และ แอตแลนติส (Atlantis: The Lost Empire) มาเป็นผู้กำกับ พร้อมกลุ่มนักแอนิเมชันทั้งชาวไทยและต่างชาติกว่า 100 คน ก้านกล้วยเป็นแอนิเมชันที่ยังคงเอกลักษณ์ความเป็นไทย ไม่ว่าจะเป็นฉากที่เป็นภูมิทัศน์แบบไทย ต้นไม้ ไม้ดอก สภาพป่า และประเพณีไทย เช่น การคล้องช้าง การนำฉากหมู่บ้านทรงไทย แสดงพืชพรรณไม้ไทย เช่น ต้นราชพฤกษ์ ซึ่งเป็นต้นไม้ประจำชาติ ในฤดูกาลต่างๆ รวมทั้งการออกดอกเหลืองอร่ามในหน้าแล้ง แสดงฉากประเพณีลอยกระทง เป็นต้น ก้านกล้วยเป็นแอนิเมชันที่สร้างด้วยเทคนิคคอมพิวเตอร์อีกเรื่องหนึ่งของไทย ซึ่งก่อนหน้านี้มีภาพยนตร์แอนิเมชันที่ใช้เทคนิคดังกล่าว คือ ปังปอนด์ และแอนิเมชันซึ่งถือเป็นเรื่องแรกของไทยคือ สุดสาคร ซึ่งเป็นแอนิเมชันสองมิติ ก้านกล้วยได้ถูกนำมาดัดแปลงเป็นภาพยนตร์การ์ตูนทางโทรทัศน์ทางช่อง 7 โดยใช้ชื่อว่า "ก้านกล้วย ผจญภัย" จัดฉายทุกวันอาทิตย์ เวลา 17.00-17.30 น. โดยมีเนื้อหารายละเอียดมากขึ้น และใช้ตัวละครที่มีอยู่เดิมเนื้อเรื่อง เนื้อเรื่อง. ในป่าใหญ่ สัตว์ทั้งหลายต่างเข้ามาดูแสงดา (นันทนา บุญหลง) ที่ให้กำเนิดลูกช้างน้อยที่ชื่อว่าก้านกล้วย (อัญญาฤทธิ์ พิทักษ์ติกุล) ซึ่งย่าของเขา พังนวล (จุรี โอศิริ) ได้ให้คำทำนายไว้ว่า เขาจะเติบใหญ่และกล้าหาญ แต่แม่ของเขาไม่เห็นด้วย เพราะเธอเกลียดมนุษย์ ที่จับพ่อของก้านกล้วย ที่ชื่อ ภูผา ไปเป็นทหารผู้ให้เสียงพากย์ผู้ให้เสียงพากย์. - ก้านกล้วย (วัยเด็ก) : อัญญาฤทธิ์ พิทักษ์ติกุล - ก้านกล้วย (วัยผู้ใหญ่) : ภูริ หิรัญพฤกษ์ - ชบาแก้ว (วัยเด็ก) : นวรัตน์ เตชะรัตนประเสริฐ - ชบาแก้ว (วัยผู้ใหญ่) : วรัทยา นิลคูหา - จิ๊ดริด : พงษ์สุข หิรัญพฤกษ์ - พังนวล : จุรี โอศิริ - แสงดา : นันทนา บุญหลง - มะโหนก : โก๊ะตี๋ อารามบอย - มะโรง : ฤทธิเดช ฤทธิชุ - เสริม : วิยะดา จิตมะหิมา - บักอึด : พุทธิพันธ์ พรเลิศ - มะหูด : เทพ โพธิ์งาม- สิงขร : รอง เค้ามูลคดี - งวงแดง : เอกชัย พงศ์สมัย - หัวหมู่พม่า : วสันต์ พัดทอง - นายกองพม่า : ชาญณรงค์ ขันทีท้าว (ติ๊ก กลิ่นสี) - ทหารพม่า 1 : ธงชัย คะใจ - ทหารพม่า 2 : องอาจ เจียมเจริญพรกุล - ทหารพม่าขี้เมา : ธีระวัฒน์ ทองจิตติ - สมเด็จพระนเรศวรมหาราช (วัยเด็ก) : บุญชลิด โชคดีภูษิต - สมเด็จพระนเรศวรมหาราช (วัยหนุ่ม) : สุเมธ องอาจ (สุเมธ & เดอะปั๋ง) - พระมหาอุปราชา (วัยเด็ก) : สราวุธ เจริญลาภ - พระมหาอุปราชา (วัยหนุ่ม) : กลศ อัทธเสรีการเปิดตัว การเปิดตัว. ก้านกล้วย ได้รับการเปิดตัวในรูปแบบดีวีดีที่สหรัฐอเมริกา ในช่วงเดือนกันยายน ค.ศ. 2008 โดยใช้ชื่อในเวอร์ชันอเมริกันคือ The Blue Elephant บริษัทเพอร์เซ็ปต์พิคเจอร์คอมพานีของอินเดีย ได้ซื้อสิทธิ์ภาพยนตร์และเปิดตัวในเวอร์ชันภาษาฮินดีโดยใช้ชื่อ Jumbo ซึ่งนักแสดงอินเดียชื่อ อักษัย กุมาร เป็นผู้ให้เสียงพากย์ตัวเอกของเรื่องที่ใช้ชื่อในเวอร์ชันนี้ว่า จัมโบ้รางวัลรางวัล. - ภาพยนตร์เรื่องก้านกล้วย ได้รับรางวัล Best Feature Film จากการประกวดแอนิเมชัน AniMadrid 2006 ที่ประเทศสเปน - ภาพยนตร์เกียรติยศแห่งปี, ภาพยนตร์ยอดนิยมแห่งปี ที่ทำรายได้สูงสุด, บันทึกเสียงยอดเยี่ยม, ดนตรีประกอบภาพยนตร์ยอดเยี่ยม รางวัลพระราชทานพระสุรัสวดี (ตุ๊กตาทอง) ครั้งที่ 28 ประจำปี พ.ศ. 2549</doc>
