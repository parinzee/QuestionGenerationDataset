<doc id="795268" url="https://th.wikipedia.org/wiki?curid=795268" title="กริช กฤษดา">กริช กฤษดา กริช กฤษดา หรือชื่อจริง กฤษดา ดีอุบล เป็นนักแสดง นายแบบ และนักร้องวง Breeze เข้าสู่วงการด้วยการชักนำของพจน์ อานนท์ประวัติ ประวัติ. กริช กฤษดา (ชื่อเล่น: อ๊อด, กริช) เกิดเมื่อวันที่ 16 สิงหาคม พ.ศ. 2517 เป็นลูกชายคนโต ในจำนวนพี่น้องทั้งหมด 3 คนและเป็นคนกรุงเทพแต่กำเนิด โดยชื่อ "กริช กฤษดา" ของเขานั้น เป็นชื่อที่ใช้ในการแสดงในวงการบันเทิงที่พจน์ อานนท์ ผู้ชักนำเข้าวงการ เป็นผู้ตั้งให้โดยเขามีชื่อและนามสกุลจริงว่า กฤษดา ดีอุบล เริ่มต้นการศึกษาในระดับชั้นอนุบาล จนสำเร็จการศึกษาในระดับชั้นประถมปีที่ 6 ที่โรงเรียนศิริลักษณ์ จากนั้นจึงมาศึกษาต่อในระดับชั้นมัธยมต้นที่ โรงเรียนบางมดวิทยา ในช่วงที่เขานั้นเข้าสู่วงการบันเทิงในช่วงปี พ.ศ. 2536 กริช กฤษดากำลังศึกษาอยู่ชั้นปีที่ 3 ที่พาณิชยการราชดำเนิน แผนกการตลาด โดยหลังจากสำเร็จการศึกษาในระดับ ปวช. แล้วเขาเข้าศึกษาต่อ ในระดับ ปวส. ที่สถานศึกษาเดิม โดยตัดสินใจที่จะเลือกเรียนในช่วงภาคค่ำ เพื่อที่จะได้ไม่กระทบงาน ในด้านการถ่ายแบบที่มักใช้เวลาในการทำงาน และนัดหมายในช่วงกลางวัน เริ่มมีผลงานในช่วงปี พ.ศ. 2536 ซึ่งในขณะนั้นเขามีอายุได้ 18 ปี โดยหลังจากส่งรูปและเข้ามาเทสต์หน้ากล้องกับพจน์ อานนท์ จากนั้นได้รับการติดต่อให้เริ่มงานด้านการถ่ายแบบ และมีโอกาสได้ขึ้นปกนิตยสารเธอกับฉัน ในการถ่ายแบบแฟชั่นในครั้งแรกทันที โดยในการถ่ายแบบ ภาพแฟชั่นในครั้งนี้นั้น เขาได้รับเลือกให้ขึ้นปกนิตยสารเธอกับฉัน ในฉบับที่ 222 ปักษ์แรก มีนาคม พ.ศ. 2536 และมีผลงานในด้านการถ่ายแบบ ฝากไว้มากมายในนิตยสารวัยรุ่นอย่าง เธอกับฉัน, The Boy, Angel, Top Teen, อานนท์, Wolf, Child, วันหวาน เป็นต้น ซึ่งได้รับความนิยมอย่างมาก จากกลุ่มผู้อ่านวัยรุ่น ในขณะนั้น อีกทั้งยังมีผลงานการแสดง ทั้งละครโทรทัศน์ และภาพยนตร์ เช่น ภาพยนตร์เรื่อง "กองร้อย 501 ริมแดง" และละครเรื่อง "ข้าวเปลือก" เป็นต้น นอกจากนี้ยังเป็นนักร้องวง "Breeze" สังกัดโพลีแกรม โดยมีสมาชิกทั้งหมด 4 คนได้แก่ หมู-กำพล กิตติคุณาภรณ์, ปอ-เอกพันธ์ วงศ์ชิน, บิ๊ก-สุทธิศักดิ์ พุ่มพวง และ กริช กฤษดา โดยกริชทำหน้าที่มือกีต้าร์ และร้องคอรัส ออกอัลบั้มจำนวน 1 ชุด ในปีพ.ศ. 2540 ปัจจุบันไม่มีผลงานในวงการบันเทิงแล้วผลงานละครโทรทัศน์ผลงาน. ละครโทรทัศน์. - ละครเรื่อง ข้าวเปลือก ออกอากาศทางช่อง 7 (พ.ศ. 2537) - ละครสั้น ปากกาทอง ออกอากาศทางช่อง 7 (พ.ศ. 2538) - ละครเรื่อง แข่งรักสองแผ่นดิน ออกอากาศทางช่อง 3 (พ.ศ. 2541)ภาพยนตร์ภาพยนตร์. - ภาพยนตร์เรื่อง กองร้อย 501 ริมแดง (พ.ศ. 2536)โฆษณาโฆษณา. - แสดงโฆษณา ลูกอมฮาร์ทบีท คู่กับ แคทรียา อิงลิชงานเพลงงานเพลง. - อัลบั้ม Breeze สังกัดโพลีแกรม (พ.ศ. 2540)ผลงานอื่นผลงานอื่น. - ถ่ายแบบนิตยสาร เธอกับฉัน - ถ่ายแบบนิตยสาร The Boy - ถ่ายแบบนิตยสาร Angel - ถ่ายแบบนิตยสาร Top Teen - ถ่ายแบบนิตยสาร อานนท์ - ถ่ายแบบนิตยสาร Wolf - ถ่ายแบบนิตยสาร Child - ถ่ายแบบนิตยสาร วันหวาน</doc>
