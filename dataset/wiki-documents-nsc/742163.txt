<doc id="742163" url="https://th.wikipedia.org/wiki?curid=742163" title="กองทุนการออมแห่งชาติ">กองทุนการออมแห่งชาติ กองทุนการออมแห่งชาติ (กอช.) เป็นกองทุนซึ่งเป็นหน่วยงานของรัฐและมีฐานะเป็นนิติบุคคล จัดตั้งขึ้นตามพระราชบัญญัติกองทุนการออมแห่งชาติ พ.ศ. 2554 มีวัตถุประสงค์ในการส่งเสริมการออมให้กับสมาชิกได้แก่ผู้ประกอบอาชีพอิสระซึ่งมิได้รับบำเหน็จบำนาญของรัฐรวมถึงเป็นหลักประกันบำนาญให้กับสมาชิกประวัติ ประวัติ. กองทุนการออมแห่งชาติ หรือ กอช. จัดตั้งขึ้นเมื่อวันที่ 12 พฤษภาคม 2554 มีสถานะเป็นหน่วยงานของรัฐและมีฐานะเป็นนิติบุคคลที่ไม่เป็นส่วนราชการหรือรัฐวิสาหกิจ ซึ่งมีวัตถุประสงค์ในการส่งเสริมการออมให้กับสมาชิกได้แก่ผู้ประกอบอาชีพอิสระซึ่งมิได้รับบำเหน็จบำนาญของรัฐรวมถึงเป็นหลักประกันบำนาญให้กับสมาชิก ในปี พ.ศ. 2558 กระทรวงการคลัง ได้ออกกฎกระทรวงกำหนดกองทุนหรือระบบบำนาญอื่นที่สมาชิกไม่มีสิทธิสมัครเป็นสมาชิกของกองทุนการออมแห่งชาติ พ.ศ. 2558 กำหนดให้บุคคลที่มีสิทธิเป็นสมาชิกกองทุนการออมแห่งชาติต้องไม่เป็นสมาชิกกองทุนหรืออยู่ในระบบบำนาญอื่นของหน่วยงานรัฐ ทั้งหมด 24 หน่วยงาน ซึ่งรวมถึงกองทุนเงินให้กู้ยืมเพื่อการศึกษา และยังมีการออกพระราชบัญญัติการให้สิทธิแก่ผู้สมัครเป็นสมาชิกของกองทุนการออมแห่งชาติบางกรณีและการโอนเงินจากกองทุนประกันสังคมในกรณีชราภาพไปยังกองทุนการออมแห่งชาติ พ.ศ. 2558 โดยภายใน 1 ปีนับแต่วันที่พระราชบัญญัติมีผลใช้บังคับ หากในวันที่สมัครเป็นสมาชิกผู้สมัครผู้ใดมีอายุ 50 ปีบริบูรณ์ขึ้นไป ให้ผู้นั้นมีสิทธิเป็นสมาชิกต่อไปได้อีก 10 ปีนับแต่วันที่สมัครเป็นสมาชิก และเมื่อเป็นสมาชิกครบ 10 หรือเมื่อสมาชิกซึ่งมีอายุครบ 60 ปีบริบูรณ์ขึ้นไปลาออกจากการเป็นสมาชิก ให้ถือว่าเป็นกรณีที่สมาชิกสิ้นสมาชิกภาพเพราะอายุครบ 60 ปีบริบูรณ์ตามกฎหมายว่าด้วยกองทุนการออมแห่งชาติ รวมไปถึงผู้ที่สมัครสมาชิกก่อนพระราชบัญญัตินี้ก็ได้รับสิทธิเหมือนกัน และยังอนุญาตให้ผู้ประกันตนตามกฎหมายว่าด้วยประกันสังคม ผู้ประกันตนมีสิทธิแสดงความจำนงโอนมาเป็นสมาชิกตามหลักเกณฑ์และวิธีการที่กองทุนและสำนักงานประกันสังคมร่วมกันกำหนด โดยให้โอนเงินของผู้ประกันตนที่แสดงความจำนงทั้งจำนวนจากกองทุนประกันสังคมมาเป็นเงินสะสมในบัญชีรายบุคคลของสมาชิกรายนั้นที่มีอยู่กับกองทุน แต่รัฐบาลไม่ต้องจ่ายเงินสมทบเข้ากองทุนในกรณีที่ผู้แสดงความจำนงเป็นสมาชิกมีอายุ 50 ปีบริบูรณ์ขึ้นไป ให้ผู้นั้นมีสิทธิเช่นเดียวกันกับผู้สมัครเป็นสมาชิกตามปกติ ภายใน 180 วันนับแต่วันที่พระราชบัญญัติมีผลใช้บังคับ ในปี พ.ศ. 2559 กรมสรรพากร ได้ออกประกาศอธิบดีกรมสรรพากรเกี่ยวกับภาษีเงินได้ (ฉบับที่ ๒๗๔) กำหนดให้ผู้มีเงินได้ที่สมทบเงินเข้ากองทุนการออมแห่งชาติ สามารถนำยอดที่สมทบเข้ากองทุนไปลดหย่อนภาษีได้ เมื่อได้หักตามมาตรา 42 ทวิ ถึงมาตรา 46 แห่งประมวลรัษฎากรแล้ว และยังได้ออกประกาศอธิบดีกรมสรรพากรเกี่ยวกับภาษีเงินได้ (ฉบับที่ ๒๗๕) กำหนดให้ผู้มีเงินได้ที่ได้รับเงินผลประโยชน์จากกองทุนการออมแห่งชาติในกรณีทุพพลภาพ อายุครบ 60 ปีบริบูรณ์ หรือตาย ได้รับการยกเว้นไม่ต้องเสียภาษีเงินได้คณะกรรมการกองทุนการออมแห่งชาติ คณะกรรมการกองทุนการออมแห่งชาติ. ข้อมูล ณ วันที่ 25 มิถุนายน 2561คุณสมบัติสมาชิกคุณสมบัติสมาชิก. 1. สัญชาติไทย 2. อายุ 15-60 ปี 3. ไม่อยู่ในกองทุนที่ได้รับเงินสมทบจากรัฐหรือนายจ้าง 4. ไม่อยู่ในระบบบำเหน็จบำนาญของรัฐหรือเอกชนเงื่อนไขสมาชิก เงื่อนไขสมาชิก. สมาชิกจะต้องส่งเงินสมทบเข้ากองทุนไม่น้อยกว่าปีละ 50 บาท แต่ไม่เกิน 30,000 บาทต่อปี (เดิมไม่เกิน 13,200 บาทต่อปี) โดยรัฐบาลจะสมทบจากเดิมให้สูงสุด 1,500 บาท โดยไม่มีช่วงอายุ</doc>
