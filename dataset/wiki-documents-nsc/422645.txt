<doc id="422645" url="https://th.wikipedia.org/wiki?curid=422645" title="ยุทธจักร เรืองวรบูรณ์">ยุทธจักร เรืองวรบูรณ์ นายยุทธจักร เรืองวรบูรณ์ (เกิด 18 พฤษภาคม พ.ศ. 2519) สมาชิกสภาผู้แทนราษฎรจังหวัดนครพนม เขต 1 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. ยุทธจักร เรืองวรบูรณ์ เกิดเมื่อวันที่ 18 พฤษภาคม พ.ศ. 2519 เป็นบุตรของนายอิทธิพล เรืองวรบูรณ์ อดีต ส.ว.สรรหา และนางบานเย็น เรืองวรบูรณ์ มีพี่น้อง 5 คน หนึ่งในนั้นคือนายยุทธนา เรืองวรบูรณ์ นายกเทศมนตรีตำบลศรีสงคราม อำเภอศรีสงคราม สำเร็จการศึกษาปริญญาตรี สาขานิเทศศาสตร์ มหาวิทยาลัยธุรกิจบัณฑิต สมรสกับนางสาวสิริพร ศิริโพธิกุลงานการเมือง งานการเมือง. อดีตเป็นประธานสภาเทศบาลตำบลศรีสงคราม (พ.ศ. 2547 - 2551) ต่อมา พ.ศ. 2551 ได้รับเลือกเป็นกำนันตำบลศรีสงคราม พ.ศ. 2554 ลงสมัครรับเลือกตั้งสมาชิกสภาผู้แทนราษฎรจังหวัดนครพนมเป็นครั้งแรก สังกัดพรรคเพื่อไทย แข่งกับนายศุภชัย โพธิ์สุ อดีตรัฐมนตรีช่วยว่าการกระทรวงเกษตรและสหกรณ์ และอดีต ส.ส.นครพนม หลายสมัย จากพรรคภูมิใจไทย โดยนายยุทธจักรสามารถเอาชนะได้ด้วยคะแนน 38,868 ต่อ 32,308 คะแนนสมาชิกสภาผู้แทนราษฎร สมาชิกสภาผู้แทนราษฎร. ยุทธจักร เรืองวรบูรณ์ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดนครพนม สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
