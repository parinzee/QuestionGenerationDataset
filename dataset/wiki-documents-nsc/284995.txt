<doc id="284995" url="https://th.wikipedia.org/wiki?curid=284995" title="หนาง">หนาง หนาง เป็นการถนอมอาหารประเภทเนื้อสัตว์ของทางภาคใต้ ทำจากเนื้อสัตว์ได้หลายชนิด เช่น หมู เนื้อวัว เนื้อไก่ หั่นเป็นชิ้นเล็กๆ หมักกับเกลือและน้ำตาลโตนด อาจผสมหยวกกล้วยหรือหน่อไม้ได้ด้วย แล้วนำไปหมักไว้ประมาณ 5-7 วัน หรือจนกว่าจะเปรี้ยว จึงนำมาปรุงอาหารได้ สีของหนางขึ้นกับชนิดของเนื้อสัตว์ ถ้าทำจากหมูจะเป็นสีชมพู เนื้อวัวเป็นสีเทา หนางนำไปปรุงอาหารได้หลายชนิด เช่น ต้ม แกง นึ่ง หนางของภาคใต้นี้ต่างจากแหนมของภาคเหนือและภาคตะวันออกเฉียงเหนือที่มีส่วนผสมเป็นเนื้อสัตว์ ข้าว ดินประสิว และน้ำตาล</doc>
