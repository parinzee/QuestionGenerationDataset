<doc id="891858" url="https://th.wikipedia.org/wiki?curid=891858" title="โรงเรียนประชาพัฒนา">โรงเรียนประชาพัฒนา โรงเรียนประชาพัฒนา เป็นโรงเรียนมัธยมศึกษาขนาดกลางประจำตำบลประชาพัฒนา อำเภอวาปีปทุม จังหวัดมหาสารคาม สังกัดสำนักงานเขตพื้นที่การศึกษามัธยมศึกษาเขต 26 กระทรวงศึกษาธิการ เดิมเป็นโรงเรียนสาขาของโรงเรียนวาปีปทุม ตั้งอยู่ที่ ตำบลประชาพัฒนา อำเภอวาปีปทุม จังหวัดมหาสารคาม ปัจจุบันเปิดสอนในช่วงชั้นมัธยมศึกษาตอนต้นและตอนปลาย รูปแบบสหศึกษาประวัติโรงเรียน ประวัติโรงเรียน. ตามนโยบายของกรมสามัญศึกษาที่ต้องการขยายโอกาสทางการเรียนไปสู่ชนบทท้องที่ตำบล เพื่อเปิดโอกาสให้นักเรียนในชนบทได้มีโอกาสเรียนต่อในระดับสูงขึ้น ทางตำบลประชาพัฒนาจึงได้มีการประชุมปรึกษาหารือ เพื่อขอเปิดโรงเรียนมัธยมศึกษาประจำตำบลขึ้น เมื่อวันที่ 16 สิงหาคม พ.ศ. 2534 โดยมี นายสม หล่อวัตร ผู้ช่วยผู้อำนวยการโรงเรียนวาปีปทุม เข้าร่วมการประชุมและชี้แนะวิธีการในการดำเนินการขอเปิดโรงเรียนมัธยมศึกษาประจำตำบล ที่ประชุมมีมติขอเปิดโรงเรียน โดยเป็นสาขาของโรงเรียนวาปีปทุม ใช้พื้นที่สาธารณะประโยชน์ จำนวน 50 ไร่ หมู่ที่ 4 ตำบลประชาพัฒนา อำเภอวาปีปทุม จังหวัดมหาสารคาม ได้รับอนุญาตให้เปิดรับนักเรียนประเภทสหศึกษา ในปีการศึกษา 2535 นายเต็มใจ หาญจางสิทธิ์ ผู้อำนวยการโรงเรียนวาปีปทุม ได้แต่งตั้งให้ นายไพจิตร ปริวัฒนากุล ตำแหน่งอาจารย์ โรงเรียนวาปีปทุม ปฏิบัติหน้าที่ผู้ประสานงาน ดำเนินการรับนักเรียนเข้าศึกษาต่อระดับมัธยมศึกษาปีที่ 1 จำนวน 124 คน โรงเรียนวาปีปทุมสาขาประชาพัฒนา ได้รับอนุมัติให้จัดตั้งเป็นโรงเรียนเอกเทศ เมื่อวันที่ 29 มีนาคม 2537 โดยใช้ชื่อว่า โรงเรียนประชาพัฒนา สำนักงานสามัญศึกษาจังหวัดมหาสารคาม โดยมีนายสายเดิร บุญตรา ผู้อำนวยการสามัญศึกษาจังหวัดมหาสารคาม ได้แต่งตั้งให้ นายสุจินต์ จงจิตต์ ปฏิบัติหน้าที่ผู้บริหารโรงเรียนในระยะแรก ในเวลาต่อมากรมสามัญศึกษาได้แต่งตั้งให้ นายไพจิตร ปริวัฒนากุล ดำรงตำแหน่งครูใหญ่โรงเรียนประชาพัฒนาอาคาร สถานที่ อาคาร สถานที่. โรงเรียนประชาพัฒนา ตั้งอยู่บนพื้นที่สาธารณะประโยชน์ จำนวน 50 ไร่ หมู่ที่ 4 ตำบลประชาพัฒนา อำเภอวาปีปทุม จังหวัดมหาสารคาม ภายในประกอบด้วยอาคารเรียนถาวร 3 หลัง อาคารเอนกประสงค์-โรงอาหาร และสนามฟุตบอลการจัดการศึกษาหลักสูตร การจัดการศึกษา. หลักสูตร. โรงเรียนประชาพัฒนา เปิดให้การศึกษาขั้นพื้นฐานระดับมัธยมศึกษาปีที่ 1-6 (ช่วงชั้นที่ 3-4) ตามหลักสูตรการศึกษาขั้นพื้นฐาน แผนการศึกษาแห่งชาติ ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่างๆ รวม 8 กลุ่ม คือ- กลุ่มสาระการเรียนรู้ภาษาไทย - กลุ่มสาระการเรียนรู้ภาษาต่างประเทศ - กลุ่มสาระการเรียนรู้คณิตศาสตร์ - กลุ่มสาระการเรียนรู้วิทยาศาสตร์ - กลุ่มสาระการเรียนรู้สังคมศึกษา ศาสนา และวัฒนธรรม - กลุ่มสาระการเรียนรู้พลศึกษาและสุขศึกษา - กลุ่มสาระการเรียนรู้ศิลปะ - กลุ่มสาระการเรียนรู้การงานอาชีพและเทคโนโลยี</doc>
