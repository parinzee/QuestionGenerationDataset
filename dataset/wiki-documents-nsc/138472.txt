<doc id="138472" url="https://th.wikipedia.org/wiki?curid=138472" title="ฟรันเซสกา ฟอน ฮับส์บูร์ก">ฟรันเซสกา ฟอน ฮับส์บูร์ก ฟรันเซสกา ฟอน ฮับส์บูร์ก (ชื่อเต็ม: ฟรานเซสกา แอนน์ ฟรีอินน์; Francesca Anne Freiin von Habsburg-Lothringen, ราชสกุลเดิม ทิสเซน-บอร์เนอมิสซา เดอ คาสซอน; Thyssen-Bornemisza de Kászon) เกิดเมื่อวันที่ 7 มิถุนายน พ.ศ. 2501 ณ เมืองโลซาน ประเทศสวิตเซอร์แลนด์ เป็นภริยาของคาร์ล ฟอน ฮับส์บูร์ก บุตรคนโตของออทโท ฟอน ฮับส์บูร์กและเจ้าหญิงเรกีนาแห่งซัคเซิน-ไมนิงเงิน เป็นหนึ่งในราชนิกุลหญิงที่มีบทบาทมากที่สุดในวงการสังคมออสเตรีย และเป็นนักสะสมผลงานศิลป์ชื่อดัง บางสื่อก็เปรียบเทียบเธอกับเจ้าหญิงไดอาน่าถึงการมีบทบาททางสังคม ฟรันเซสกาเป็นธิดาของบารอนฮันส์ ไฮน์ริช ทิสเซิน-บอร์เนมิสซา ซึ่งเป็นนักอุตสาหกรรมและนักสะสมผลงานศิลป์ และฟีโอน่า ฟรานเซส เอเลนน์ แคมป์เปล วอลเตอร์ ภริยาเมื่อเข้าพิธีรับศีลล้างบาป มีแม่ทูนหัวคือ คาร์เมน จี. เซอเวรา ซึ่งเป็นอดีตนางงามสเปน มีน้องชาย 1 คนคือ บารอนลอร์น ทิสเซน (ประสูติเมื่อวันที่ 15 มิถุนายน พ.ศ. 2506) ฟรันเซสกาสำเร็จการศึกษาจากโรงเรียนเลอ โรเซ ในประเทศสวิตเซอร์แลนด์ จากนั้นก็เข้ารับการศึกษาด้านศิลป์ที่ วิทยาลัยศิลป์เซนต์ มาร์ติน ไอซีเอกรุงลอนดอน สหราชอาณาจักร โดยขณะนั้นมีอายุเพียง 18 ปีเท่านั้น หลังจากสำเร็จการศึกษาในวิทยาลัยเซนต์ มาร์ติน ไอซีเอแล้ว เธอทำงานเป็นนักแสดง นักร้องและพิธีกรโทรทัศน์ในประเทศอังกฤษ หลังจากนั้น 10 ปีต่อมา ก็เข้าศึกษาต่อด้านการแสดงที่รัฐนิวยอร์กและลอสแอนเจลิส ประเทศสหรัฐอเมริกา เมื่อปี พ.ศ. 2532 หลังจากสำเร็จการศึกษาแล้ว เธอได้เป็นหัวหน้า ควบคุมดูแลงานนิทรรศการ ทิสเซน-บอร์เนอมิสซา คอเลกชัน (Thyssen-Bornemisza Collection) ที่ วิลล่า เฟเวอริต้า เมืองลูกาโน่ ประเทศสวิตเซอร์แลนด์ เมื่อปี พ.ศ. 2534 เธอได้ก่อตั้งมูลนิธิอาร์ช (Arch Foundation) ซึ่งเป็นมูลนิธิที่สงวนและฟื้นฟูศิลปวัฒนธรรม และเมื่อปีพ.ศ. 2545 ได้ก่อตั้งพิพิธภัณฑ์ศิลปะร่วมสมัยแห่งทิสเซน-บอร์เนอมิสซา (Thyssen-Bornemisza Art Contemporary) ในกรุงเวียนนา โดยมีน้องชายของเธอเป็นผู้ดูแลการสมรส การสมรส. ก่อนหน้านี้ ฟรันเซสกาเคยมีความสัมพันธ์กัสตีฟ สเตรนจ์ นักร้องชื่อดังชาวอังกฤษ รวมทั้ง โดดี อัล ฟาเยด พระสหายสนิทของเจ้าหญิงไดอาน่าอีกด้วย ฟรันเซสกาสมรสกับคาร์ล ฟอน ฮับส์บูร์ก เมื่อวันที่ 31 มกราคม พ.ศ. 2536 ณ มหาวิหารมาเรียเซลล์บาซิลิกา เมืองสตีเรีย ประเทศออสเตรีย หลังพิธีสมรสแล้วออทโท ฟอน ฮับส์บูร์กได้แต่งตั้งเธอเป็น "อาร์ชดัชเชสฟรันเซสกา มกุฎราชกุมารีแห่งออสเตรีย-ฮังการี" (Her Imperial and Royal Highness" Archduchess Francesca, Crown Princess of Austria-Hungary) ทั้งสองมีธิดา 2 พระองค์ และบุตร 1 พระองค์ ดังนี้- เอเลโอโนเรอ ฮับส์บูร์ก-โลทริงเงิน เกิดวันที่ 28 กุมภาพันธ์ พ.ศ. 2537- แฟร์ดีนันด์ ซโวนีมีร์ ฮับส์บูร์ก-โลทริงเงิน เกิดเมื่อวันที่ 21 มิถุนายน พ.ศ. 2540 ทายาทอันดับ 2 ของราชบัลลังก์อิมพีเรียลออสเตรีย-ฮังการี ในราชสกุลฮับส์บูร์ก-ลอร์เรน- โกลเรีย ฮับส์บูร์ก-โลทริงเงิน เกิดเมื่อวันที่ 15 ตุลาคม พ.ศ. 2542 หลังจากสมรสแล้ว ก็ทำงานต่าง ๆ เพื่อแบ่งเบาภาระของบิดามารดาของสามี เธอสนใจเรื่องศิลปะเป็นพิเศษ อย่างเช่น เมื่อเหตุสงครามยูโกสลาฟ เมื่อระหว่างปีพ.ศ. 2534 ถึงพ.ศ. 2544 สงบลง เธอก็ลงพื้นที่ประเทศยูโกสลาเวียเพื่อช่วยเหลือผู้ประสบภัย หรือผู้บาดเจ็บจากภัยสงคราม นอกจากนี้ด้วยความสนใจในศิลปะแล้ว เธอยังทรงช่วยปกป้องสถานที่ที่เป็นมรดกโลก หรือสถานที่เก่าแก่ต่าง ๆ ของประเทศ โดยทรงบูรณปฏิสังขรณ์โบสถ์ หรือสถานที่เก่าแก่อันเป็นผลงานศิลปะชิ้นเอกที่ถูกทำลายจากภัยสงคราม เธฮได้ใช้ประสบการณ์ของการเคยเป็นนักแสดงที่ประเทศอังกฤษมาก่อน เมื่อประมาณปี พ.ศ. 2525 ที่ผ่านมา โดยผลงานแรกที่เธอได้แสดงนั้น คือบทของสมเด็จพระราชินีมารี เฮนเรียตแห่งเบลเยียม ในภาพยนตร์ฟอร์มยักษ์ Kronprinz Rudolf เมื่อปี พ.ศ. 2549 ที่ผ่านมา</doc>
