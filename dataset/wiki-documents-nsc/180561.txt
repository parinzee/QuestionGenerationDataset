<doc id="180561" url="https://th.wikipedia.org/wiki?curid=180561" title="ญิฮาดอิสลามปาเลสไตน์">ญิฮาดอิสลามปาเลสไตน์ ญิฮาดอิสลามปาเลสไตน์ (Islamic Jihad Movement in Palestine หรือ Palestinian Islamic Jihad Movement;ภาษาอาหรับ حركة الجهاد الإسلامي في فلسطين, - Harakat al-Jihād al-Islāmi fi Filastīn ) เป็นกองกำลังทางทหารของชาวปาเลสไตน์ที่ถูกจัดให้เป็นกลุ่มก่อการร้ายโดยสหรัฐ สหภาพยุโรป อังกฤษ ญี่ปุ่น แคนาดา ออสเตรเลียและอิสราเอลพัฒนามาจากนักรบปาเลสไตน์ในฉนวนกาซา ผู้นำกลุ่มคือ ราห์มาดาน ชาลลอห์ จุดมุ่งหมายต้องการสร้างรัฐปาเลสไตน์ที่เป็นรัฐอิสลามและทำลายล้างอิสราเอลด้วยญิฮาด ต่อต้านรัฐบาลอาหรับทุกประเทศที่ให้ความร่วมมือกับตะวันตก แต่แนวคิดของกลุ่มนี้ไม่ได้รับการยอมรับจากกลุ่มประเทศอาหรับสายกลาง กองพลอัล-กุดส์ของญิฮาดอิสลามปาเลสไตน์อ้างความรับผิดชอบต่อการโจมตีทางทหารหลายครั้งรวมทั้งระเบิดพลีชีพ ญิฮาดอิสลามปาเลสไตน์มีขนาดเล็กกว่ากลุ่มฮามาสและไม่มีเครือข่ายทางสังคมดังที่กลุ่มฮามาสมี กลุ่มนี้ก่อตั้งในฉนวนกาซาเมื่อราว พ.ศ. 2523 โดยฟาติ ชากากีในฐานะที่เป็นสาขาของญิฮาดอิสลามอียิปต์ ได้รับการสนับสนุนทางการเงินบางส่วนจากฮิซบุลลอหฺภูมิหลังทางประวัติศาสตร์ ภูมิหลังทางประวัติศาสตร์. กลุ่มนี้ตั้งอยู่ที่ดามัสกัส ประเทศซีเรียและเชื่อว่าแหล่งการเงินของกลุ่มมาจากซีเรียและอิหร่าน กลุ่มนี้เริ่มปฏิบัติการในเวสต์แบงก์และฉนวนกาซา แต่ก็มีการโจมตีในเลบานอนและจอร์แดนด้วย กลุ่มนี้มีลักษณะคล้ายฮามาสที่ใช้ศาสนาอิสลามในการโฆษณาชวนเชื่อเพื่อต่อต้านอิสราเอล พวกเขามีความเป็นพี่น้องกับมุสลิมในอียิปต์และรับเงินช่วยเหลือจากอิหร่าน ฟาติ ชากากี เป็นผู้นำกลุ่มอยู่ 20 ปี เขาถูกฆ่าในมอลตาเมื่อเดือนตุลาคม พ.ศ. 2538 โดยกลุ่มที่ไม่ปรากฏชื่อ บางกลุ่มเชื่อว่าเป็นฝีมือของิสราเอล แต่ก็มีผู้เชื่อว่าเป็นฝีมือของปาเลสไตน์กลุ่มอื่น ญิฮาดอิสลามปาเลสไตน์ยังพยายามโจมตีอิสราเอลต่อไปหลังการตายของชากากี ตั้งแต่เดือนกันยายน พ.ศ. 2543 ญิฮาดอิสลามปาเลสไตน์โจมตีอิสราเอลด้วยระเบิดพลีชีพหลายครั้ง การโจมตีหลายครั้งในเจนินระหว่าง พ.ศ. 2544 – 2545 ญิฮาดอิสลามปาเลสไตน์นำโดย มะห์มูด ตาวิลเบ อาลี เซฟอรี และตาเบธ มัรดาวี ออกมาอ้างความรับผิดชอบจนกระทั่งตาวัลเบถูกฆ่าและมัรดาวีถูกกองทัพอิสราเอลจับกุมตัว หลังการตายของชากากี ผู้นำกลุ่มคือ ราห์มาดาน ชาลลอห์ เป็นผู้ที่ถูกระบุว่าเกี่ยวข้องกับการก่อการร้ายโดยรัฐบาลสหรัฐตั้งแต่ พ.ศ. 2538 และกลายเป็นผู้อยู่ในรายชื่อของคนที่ตำรวจลับเอฟบีไอของสหรัฐต้องการตัวมากที่สุดใน พ.ศ. 2549ปฏิบัติการ ปฏิบัติการ. เน้นการโจมตีด้วยวิธีต่างๆ รวมทั้งระเบิดพลีชีพต่อทหารและประชาชนอิสราเอล และใช้การปลุกระดมให้ลุกฮือขึ้นสู้ เพื่อต่อต้านผลประโยชน์ของอิสราเอล โดยกลุ่มนี้ไม่เน้นต่อต้านผลประโยชน์ของสหรัฐ ญิฮาดอิสลามปาเลสไตน์มีการใช้ผู้หญิงวัยรุ่นเป็นมือระเบิดพลีชีพ เมื่อ 29 มีนาคม พ.ศ. 2547 Tamer Khuweir in Rifidia วัยรุ่นชาวอาหรับวัย 16 ปีถูกจับโดยเจ้าหน้าที่รักษาความปลอดภัยของอิสราเอล พี่ชายของเขากล่าวว่าน้องชายของเขาที่ถูกจับถูกญิฮาดอิสลามปาเลสไตน์ล้างสมอง ญิฮาดอิสลามปาเลสไตน์กล่าวอ้างความรับผิดชอบต่อระเบิดพลีชีพที่ประสบความสำเร็จมากกว่า 30 ครั้ง มีรายงานว่ากลุ่มนี้ใช้รถที่ติดป้ายว่าสถานีโทรทัศน์หรือสำนักข่าวในการก่อเหตุสมาชิก สมาชิก. ไม่ทราบขุมกำลังที่แน่ชัด พื้นที่ปฏิบัติการส่วนใหญ่อยู่ในอิสราเอล รวมทั้งบริเวณอื่นๆของตะวันออกกลาง เช่น เลบานอน ซีเรีย หรือบริเวณที่มีอิทธิพลของอิสราเอลปรากฏอยู่ ได้รับการสนับสนุนจากซีเรียและอิหร่าน</doc>
