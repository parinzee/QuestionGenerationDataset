<doc id="78650" url="https://th.wikipedia.org/wiki?curid=78650" title="มีชัย วีระไวทยะ">มีชัย วีระไวทยะ มีชัย วีระไวทยะ กรรมการสภามหาวิทยาลัยมหิดล อดีตนักแสดงชาวไทย อดีตรัฐมนตรีประจำสำนักนายกรัฐมนตรี เป็นบุคคลมีชื่อเสียงจากบทบาทการรณรงค์การใช้ถุงยางอนามัย สำหรับการคุมกำเนิด และป้องกันโรคติดต่อทางเพศสัมพันธ์ โดยเป็นผู้ก่อตั้งสมาคมพัฒนาประชากรและชุมชน ตั้งแต่ พ.ศ. 2517 จนทำให้ช่วงนั้นคนไทยนิยมเรียกชื่อถุงยางอนามัยว่า "ถุงมีชัย"ประวัติ ประวัติ. มีชัย วีระไวทยะ เกิดวันที่ 17 มกราคม พ.ศ. 2484 จาก แพทย์หญิงอีส เบลล่า โรเบิดซั่น ชาวสกอตแลนด์ และนายแพทย์สมัค วีระไวทยะ จบการศึกษาปริญญาตรี สาขาเศรษฐศาสตร์ จากมหาวิทยาลัยเมลเบิร์น สมรสกับท่านผู้หญิงบุตรี วีระไวทยะ นามเดิม หม่อมราชวงศ์หญิงบุตรี กฤดากรการทำงาน การทำงาน. นายมีชัย วีระไวทยะ เคยได้รับการแต่งตั้งให้ดำรงตำแหน่งรัฐมนตรีช่วยว่าการกระทรวงอุตสาหกรรม ในรัฐบาลพลเอกเปรม ติณสูลานนท์ และรัฐมนตรีประจำสำนักนายกรัฐมนตรี ในรัฐบาลนายอานันท์ ปันยารชุน 2 สมัย และได้รับการแต่งตั้งเป็นวุฒิสมาชิกอีกหลายสมัย ในปี พ.ศ. 2513 นายมีชัย ได้รับบทบาทแสดงนำเป็น โกโบริ ในละครเรื่อง คู่กรรม ออกอากาศทางสถานีโทรทัศน์ ช่อง 4 บางขุนพรหม นายมีชัยได้รับรางวัลแมกไซไซ สาขาบริการสาธารณะ ในปี พ.ศ. 2537 และรางวัลสมเด็จเจ้าฟ้ามหิดล สาขาสาธารณสุข ในปี พ.ศ. 2552 (เมื่อวันที่ 3 ธันวาคม พ.ศ. 2552)เครื่องราชอิสริยาภรณ์ไทยเครื่องราชอิสริยาภรณ์ไทย. - พ.ศ. 2534 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก - พ.ศ. 2532 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ</doc>
