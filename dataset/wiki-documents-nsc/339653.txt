<doc id="339653" url="https://th.wikipedia.org/wiki?curid=339653" title="อเมริโกย">อเมริโกย อเมริโกย เป็นสตูดิโออัลบั้มชุดที่ 6 ของวงคาราบาว วางจำหน่ายวันที่ 1 ธันวาคม พ.ศ. 2528 โดย อามีโก้ เป็นผู้โปรโมทและจัดจำหน่ายประวัติ ประวัติ. หลังจากที่ประสบความสำเร็จ จนถึงขั้นสร้างประวัติศาสตร์ให้วงการเพลงไทย ในอัลบั้ม เมด อิน ไทยแลนด์ ที่สามารถทำยอดขายได้ถึง 5,000,000 ตลับ ซึ่งเป็นสถิติที่สูงที่สุดในประเทศไทยแล้ว คาราบาวซึ่งกลายเป็นกลุ่มศิลปินที่ร้อนแรงที่สุดแห่งยุค ก็ได้เข้าไปมีส่วนกับเหตุการณ์ กบฏทหารนอกราชการ หรือ กบฏ 9 กันยายน พ.ศ. 2528 โดยทางวงได้ถูกขอร้องกึ่งบังคับให้ไปเล่นคอนเสิร์ตที่สวนอัมพรท่ามกลางการปฏิวัติของ พ.อ.มนูญกฤต รูปขจร โดยมีการท่ายทอดสดไปทั่วประเทศสลับกับการอ่านประกาศของคณะปฏิวัติ ในคอนเสิร์ตครั้งนั้น แอ๊ด - ยืนยง โอภากุล และ เล็ก - ปรีชา ชนะภัย ต่างพกอาวุธปืนขึ้นไปขณะเล่นคอนเสิร์ตด้วย และ มีการยิงกันระหว่างฝ่ายรัฐบาลและกลุ่มปฏิวัติ เมื่อการปฏิวัติไม่เป็นผลสำเร็จ พันเอกมนูญกฤต รูปขจร จึงได้หลบหนีออกนอกประเทศ ทำให้วงคาราบาวรู้สึกผิดหวังเป็นอย่างมาก และรู้สึกเสียใจกับการตัดสินใจครั้งนั้นของวง ต่อมาทางวงได้เริ่มผลิตผลงานเพลงชุดที่ 6 โดยใช้ชื่อชุดว่า อเมริโกย เป็นการพูดถึงการจำกัดโควตาผ้าและสิ่งทอจากประเทศไทย ของรัฐบาลสหรัฐอเมริกา โดยในภาคดนตรีมีการยกระดับเทคโนโลยีทางดนตรีขึ้นมาจากชุดที่แล้วโดยมีการใช้เสียงสังเคราะห์เพิ่มเข้ามา และ มีการนำเสียงระเบิดและเสียงปืนจากคอนเสิร์ตที่สวนอัมพร มาใส่ไว้ในเพลง มะโหนก (ถึกควายทุย ภาค 6) อีกด้วย โดยอัลบั้มชุดนี้เป็นอัลบั้มชุดแรกที่บันทึกเสียงที่ห้องบันทึกเสียงเซ็นเตอร์สเตจ ซึ่งเป็นห้องบันทึกเสียงของคาราบาวเอง ส่วนปกอัลบั้มออกแบบเป็นลายพรางทหารซึ่งมีที่มาจากเหตุการณ์ กบฏทหารนอกราชการ เมื่อนำปกอัลบั้มมาวางกลับหัว จะอ่านได้ว่า 9 ก.ย. ซึ่งเป็นวันที่มีการปฏิวัติไม่สำเร็จ ทางวงได้พิมพ์ปกลงบนกระดาษฟอยซึ่งมีต้นทุนสูงเพื่อป้องกันการปลอมแปลง วางจำหน่ายเมื่อวันที่ 1 ธันวาคม พ.ศ. 2528 วันเดียวกับทางวงขึ้นเล่นคอนเสิร์ตเปิดอัลบั้มในรายการ โลกดนตรี หลังจากอัลบั้มชุดนี้วางแผง เพลงที่ได้รับความนิยมจากวัยรุ่นอย่างมากคือเพลง มะโหนก (ถึกควายทุย ภาค 6), ข่าวดี ซึ่งเป็นเพลงร็อกที่มีท่อนโซโล่กีตาร์ของเล็กที่ติดหูผู้ฟัง และ เพลงจังหวะสนุก ๆ อย่าง ซาอุดร และ คนจนผู้ยิ่งใหญ่ โดยอัลบั้มนี้นับเป็นอัลบั้มแรกที่ อ๊อด - อนุพงษ์ ประถมปัทมะ ได้เข้ามาบันทึกเสียงในฐานะสมาชิกของคาราบาวอย่างเต็มตัว หลังจากที่เคยเล่นเป็นแบ็คอัพให้คาราบาวสมัยอยู่กับวงเพรสซิเดนท์ ในยุคก่อตั้งวงคาราบาว และเคยออกทัวร์คอนเสิร์ตโปรโมทอัลบั้ม เมด อิน ไทยแลนด์ แทนที่ ไพรัช เพิ่มฉลาด มือเบสคนเก่ามาแล้ว ในการออกทัวร์คอนเสิร์ตโปรโมตอัลบั้มชุดนี้สมาชิกภายในวงซึ่งมีอิทธิพลต่อวัยรุ่นสมัยนั้นอย่างมากมักจะแต่งกายด้วยเสื้อลายทหารและนุ่งกางเกงยีนส์ เมื่ออัลบั้มชุดนี้ประสบความสำเร็จทางยอดขาย จึงเกิดเป็นกระแสแฟชั่นของวัยรุ่น ที่นิยมใส่เสื้อลายทหารเลียนแบบวงคาราบาว อย่างไรก็ตามอัลบั้มนี้มีบทเพลงที่ถูก คณะกรรมการบริหารวิทยุกระจายเสียงและวิทยุโทรทัศน์ (กบว.) สั่งห้ามออกอากาศ คือเพลง หำเฮี้ยน ซึ่งแอ๊ดแต่งขึ้นโดยรู้อยู่แล้วว่าจะต้องถูกแบนอย่างแน่นอน เนื่องเพราะมีท่อนที่ด่า กบว. โดยตรงว่า กวนส้นตีน โดยเป็นการต่อว่า กบว. ที่แบนเพลง หำเทียม ในอัลบั้มชุดที่แล้วซึ่งเป็นชุดประวัติศาสตร์ของวงคาราบาวที่มาของเพลง อเมริโกย ที่มาของเพลง อเมริโกย. หลังจากทำอัลบั้ม เมด อิน ไทยแลนด์ ก็ได้ไปเล่นที่อเมริกาถ่ายทอดสด มาเมืองไทย พี่น้องคนไทยที่หนีไปตั้งแต่ 14 ตุลา 6 ตุลา ก็ไปอยู่ที่โน่น เอารายงาน ยัดใส่มือมาให้ผมอ่าน เป็นรายงานเรื่องอเมริกันเข้ามาแทรกแซงเรื่องข้าว ผมก็เลย เขียนเพลงอเมริโกยขึ้นมา ...อเมริกา อเมริโกย ลิเก... ผมเป็นคนเดียวที่เข้าประเทศ อเมริกายากมาก ทุกวันนี้ก็ยังยาก แอ๊ด คาราบาว นี่มีปัญหากับอเมริกา เวลาจะขอวีซ่า เข้าอเมริกา ทั้ง ๆ ที่เราไม่มีอะไร เราสู้เพื่อประเทศเล็ก ๆ ของเราเท่านั้นแหละ เรียกร้องสิทธิความเป็นธรรมเท่านั้น (จากปกซีดีอัลบั้ม รวมฮิต 25 ปี บาวเบญจเพส)รายชื่อเพลงรายชื่อเพลง. 1. อเมริโกย 2. มะโหนก (ถึกควายทุย ภาค 6) 3. คนจนผู้ยิ่งใหญ่ 4. มาลัย 5. ข่าวดี 6. ตางขโมย 7. ซาอุดรฯ 8. หำเฮี้ยน 9. เฒ่าทะเล 10. แผ่นดินคอนเสิร์ตคอนเสิร์ต. - รายการ โลกดนตรี : 1 ธันวาคม พ.ศ. 2528 - รายการ 7 สี คอนเสิร์ต : พ.ศ. 2529การจัดจำหน่าย</doc>
