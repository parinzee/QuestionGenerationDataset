<doc id="594447" url="https://th.wikipedia.org/wiki?curid=594447" title="พระเจ้าบรมวงศ์เธอ พระองค์เจ้ามณฑา">พระเจ้าบรมวงศ์เธอ พระองค์เจ้ามณฑา พระเจ้าบรมวงศ์เธอ พระองค์เจ้ามณฑา หรือออกพระนามว่า มณฑาใหญ่ (พ.ศ. 2333 — 18 กรกฎาคม พ.ศ. 2404) พระราชธิดาพระองค์ที่ 24 ในพระบาทสมเด็จพระพุทธยอดฟ้าจุฬาโลกมหาราช และเป็นพระราชธิดาเพียงพระองค์เดียวที่ประสูติแต่เจ้าจอมมารดานิ่ม เมื่อปี พ.ศ. 2333 พระเจ้าบรมวงศ์เธอ พระองค์เจ้ามณฑา ทรงรอบรู้หนังสือทั้งไทยและขอม จนได้เป็นพระอาจารย์ถวายการสอนแก่พระเจ้าลูกเธอในรัชกาลพระบาทสมเด็จพระพุทธเลิศหล้านภาลัย, พระบาทสมเด็จพระนั่งเกล้าเจ้าอยู่หัว และพระบาทสมเด็จพระจอมเกล้าเจ้าอยู่หัวหลายพระองค์ พระองค์ร่วมกับพระเจ้าบรมวงศ์เธอ พระองค์เจ้าอุบล พระขนิษฐาต่างมารดา นิพนธ์เรื่อง "กุมารคำฉันท์" ตีพิมพ์เมื่อปี พ.ศ. 2466 ภายหลังพระองค์ได้สิ้นพระชนม์ในรัชกาลพระบาทสมเด็จพระจอมเกล้าเจ้าอยู่หัว ด้วยประชวรพระโรคหืดและโรคชรา เมื่อวันที่ 18 กรกฎาคม พ.ศ. 2404 สิริพระชันษา 72 ปี ถวายพระเพลิงพระศพ ณ วัดบวรนิเวศวิหาร เมื่อวันที่ 25 สิงหาคม พ.ศ. 2404พระอิสริยยศพระอิสริยยศ. - พระเจ้าลูกเธอ พระองค์เจ้ามณฑา (พ.ศ. 2333 — 7 กันยายน พ.ศ. 2352) - พระเจ้าน้องนางเธอ พระองค์เจ้ามณฑา (7 กันยายน พ.ศ. 2352 — 21 กรกฎาคม พ.ศ. 2367) - พระเจ้าบรมวงศ์เธอ พระองค์เจ้ามณฑา (21 กรกฎาคม พ.ศ. 2367 — 18 กรกฎาคม พ.ศ. 2404)</doc>
