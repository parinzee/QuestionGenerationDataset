<doc id="86311" url="https://th.wikipedia.org/wiki?curid=86311" title="เฮล">เฮล เฮล หรือ เฮล่า () ในตำนานเทพปกรณัมของนอร์ส เป็นเทวีแห่งอาณาจักรคนตาย เฮลเป็นบุตรีของโลกิ และเป็นหนึ่งในลางบอกเหตุที่จะทำให้เกิดวันแร็กนาร็อกขึ้นตามคำทำนาย โอดินจึงกักขังเฮลไว้ในอาณาจักรแห่งคนตาย (นรก หรือนิลฟ์ไฮม์) และคอยรับวิญญาณของผู้ที่ไม่ได้ตายจากสมรภูมิ ในวันแร็กนาร็อก เฮลจะไม่มีส่วนร่วมโดยตรงในวันนั้น แต่บรรดาคนตายของนางจะเข้าร่วมกองทัพของโลกิและพวกยักษ์ด้วย ส่วนคนที่ตายในสมรภูมิจะไปอยู่ในหอวัลฮัลลาบนแดนเทพ เพื่อรอวันเข้าร่วมสงครามในวันแร็กนาร็อก</doc>
