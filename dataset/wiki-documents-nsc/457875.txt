<doc id="457875" url="https://th.wikipedia.org/wiki?curid=457875" title="จิงจูฉ่าย">จิงจูฉ่าย จิงจูฉ่าย เป็นสมุนไพรจีนที่นิยมใส่ในต้มเลือดหมู เป็นพืชท้องถิ่นของประเทศจีนทางตะวันตก เป็นพืชชนิดเดียวในสกุลนี้ที่เป็นพืชปลูก ไม่ชอบดินคุณภาพต่ำหรือดินที่แข็งเกินไป ชาวจีนแต้จิ๋วนำไปประกอบอาหารได้หลายอย่าง เช่น ใส่ในต้มเลือดหมู นำไปทอดกรอบกินคู่กับหอยโข่งทะเล ใส่ในแกงจืดไตหมู กระดูกหมูหรือลูกชิ้นปลา แพทย์แผนจีนถือว่าเป็นยาเย็นจัด ลดความร้อนในเลือด ขับพิษ ขับลม แก้ไอ ใบสดนำไปต้มน้ำหรือคั้นดื่ม แก้อักเสบและลดอาการบวม</doc>
