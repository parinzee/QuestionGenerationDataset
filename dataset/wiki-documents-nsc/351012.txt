<doc id="351012" url="https://th.wikipedia.org/wiki?curid=351012" title="ถนนสายลวด">ถนนสายลวด ถนนสายลวด () เป็นถนนสายสั้น ๆ ในเขตอำเภอเมืองสมุทรปราการ จังหวัดสมุทรปราการ มีแนวสายทางเริ่มต้นแยกจากถนนสุขุมวิท กิโลเมตรที่ 28+860 (สามแยกโค้งโพธิ์) เข้าเขตเทศบาลนครสมุทรปราการ โดยสิ้นสุดที่วงเวียนหอนาฬิกา ปากน้ำ ซึ่งเป็นจุดบรรจบของถนนด่านเก่า ถนนประโคนชัย และถนนท้ายบ้าน ระยะทางรวมทั้งสิ้น 1.85 กิโลเมตร มีลักษณะเป็นถนนขนาด 6 ช่องจราจรพร้อมทั้งเกาะกลางถนนตลอดสาย สาเหตุที่ได้ชื่อว่า "ถนนสายลวด" เนื่องจากในอดีตกองทัพเรือได้ปักเสาโทรเลขเส้นทางแรกระหว่างกรุงเทพมหานครกับสมุทรปราการ ถนนสายลวดเคยอยู่ในความรับผิดชอบของกรมทางหลวง โดยกำหนดเป็น ทางหลวงแผ่นดินหมายเลข 3115 ปัจจุบันได้โอนถนนทั้งสายให้กับเทศบาลนครสมุทรปราการดูแลรับผิดชอบแทน</doc>
