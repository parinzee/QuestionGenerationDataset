<doc id="360547" url="https://th.wikipedia.org/wiki?curid=360547" title="โรงพยาบาลเทียนฟ้ามูลนิธิ">โรงพยาบาลเทียนฟ้ามูลนิธิ เทียนฟ้ามูลนิธิ หรือ โรงพยาบาลมูลนิธิเทียนฟ้า (; ตัวเต็ม: 天華醫院; ตัวย่อ: 天华医院; พินอิน: Tiān huá yī yuàn; จีนกลาง: เทียนหัวอีเยียน; จีนแคะ: เทียนฝายีเหย่น; ฮกเกี้ยน: เถี้ยนหัวอี่ก้วน ;แต้จิ๋ว: เทียนฮั้วอุยอี้) เป็นโรงพยาบาลและมูลนิธิตั้งอยู่ที่ถนนเยาวราช แขวงสัมพันธวงศ์ เขตสัมพันธวงศ์ กรุงเทพมหานคร มีสถานที่ใกล้เคียงคือ วัดไตรมิตรวิทยาราม วงเวียนโอเดี้ยน เป็นต้นประวัติ ประวัติ. มูลนิธิโรงพยาบาลเทียนฟ้าสร้างขึ้นเมื่อปี พ.ศ. 2445 ชาวจีนย่านเยาวราช เรียกว่า เทียนฮั้วอุยอี้ เกิดจากพ่อค้าชาวจีน 6 คน คือ นายโง้วเหมียวง้วน (จีนล่ำซำ), นายเล่ากี่ปึ้ง (พระยาภักดีภัทรากร), นายกอฮุยเจี๊ยะ, นายเหล่าชอเมี้ยง (พระเจริญราชธน), นายเฮ้งเฮ่งจิว และนายเตียเกี้ยงซำ (หลวงโสภณเพชรรัตน์) ได้ร่วมใจกนอุทิศเงินจำนวนหนึ่งและได้ชวนพ่อค้าชาวจน ประชาชนทั่วไปร่วมกันสบทบทุนเพื่อจัดซื้อที่ดินจำนวน 2 ไร่ 2 งาน 49 ตารางวาบริเวณเขตสัมพันธวงศ์ ถนนเยาวชน เป็นเงิน 52,000 บาท เพื่อให้เป็นที่ตั้งโรงพยาบาลและมูลนิธิโรงพยาบาลเทียนฟ้าในปัจจุบันประดิษฐานเจ้าแม่กวนอิม ประดิษฐานเจ้าแม่กวนอิม. มูลนิธิแห่งนี้มีศาลรูปเคารพของเจ้าแม่กวนอิม พระโพธิสัตว์อวโลกิเตศวร ปางประทานพร ประดิษฐานเป็นเทพเจ้าองค์ประธาน ผู้คนนิยมมาขอพรให้ปัดเป่าโรคภัยไข้เจ็บ มีสุขภาพแข็งแรง องค์ทำด้วยไม้จันทน์แกะสลัก รูปแบบศิลปะราชวงศ์ถัง แต่สันนิษฐานว่าสร้างขึ้นในสมัยของราชวงศ์ซ่งหรือเมื่อประมาณ 800-900 ปีที่ผ่านมา ในปี พ.ศ. 2501 ได้ถูกอัญเชิญมาจากประเทศจีนและมาประดิษฐานอยู่จนกระทั่งปัจจุบัน</doc>
