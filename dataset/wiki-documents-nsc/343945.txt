<doc id="343945" url="https://th.wikipedia.org/wiki?curid=343945" title="แมตทิว เดวิส">แมตทิว เดวิส แมตทิว ดับเบิลยู. เดวิส () เกิดเมื่อวันที่ 8 พฤษภาคม ค.ศ. 1978 เป็นนักแสดงชาวอเมริกัน เขาเกิดที่เมืองซอลต์เลกซิตี รัฐยูทาห์ จบการศึกษาจากโรงเรียนมัธยมวูดส์ครอส จากนั้นศึกษาที่มหาวิทยาลัยยูทาห์ เดวิสมีผลงานการแสดงที่เป็นที่รู้จัก จากการรับบทเป็น วอร์เนอร์ ฮันติงตันที่ 3 แฟนหนุ่มของเอล วูดส์ (รีส วิทเทอร์สปูน) ในภาพยนตร์ฮิตแนวตลกเรื่อง Legally Blonde (2001) และผลงานภาพยนตร์เรื่องอื่นอย่าง Blue Crush (2002) (แสดงคู่กับเคต บอสเวิร์ทและมิเชล โรดริเกซ), Tigerland (2000) (แสดงร่วมกับ โคลิน ฟาร์เรล) และ BloodRayne (2005) ทางด้านผลงานทางโทรทัศน์ เขาแสดงในซีรีส์แนวดราม่าทางช่องเอบีซี เรื่อง What About Brian (2006-2007) ในบททนายความที่ชื่อ อดัม ฮิลแมน เขายังแสดงซีรีส์แนวดราม่าทางช่องเดอะซีดับเบิลยู The Vampire Diaries ในบทครูสอนประวัติศาสตร์และนักล่าแวมไพร์ที่ชื่อ อลาริก ซอลซ์แมน</doc>
