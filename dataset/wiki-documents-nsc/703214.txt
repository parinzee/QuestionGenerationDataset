<doc id="703214" url="https://th.wikipedia.org/wiki?curid=703214" title="ทางหลวงแผ่นดินหมายเลข 215">ทางหลวงแผ่นดินหมายเลข 215 ทางหลวงแผ่นดินหมายเลข 215 สายร้อยเอ็ด–ตาฮะ เป็นทางหลวงสำคัญที่เชื่อมต่อระหว่างตัวเมืองร้อยเอ็ดไปยังอำเภอทางตอนใต้ของจังหวัดร้อยเอ็ด และมีเส้นทางคาบเกี่ยวไปยังจังหวัดสุรินทร์ มีระยะทางตลอดทั้งสาย 76.628 กิโลเมตร นอกจากนี้ ทางหลวงแผ่นดินสายนี้ยังมีเส้นทางขนานในด้านทิศตะวันออกไปกับทางหลวงแผ่นดินหมายเลข 214 อีกด้วยรายละเอียดของเส้นทาง รายละเอียดของเส้นทาง. ทางหลวงสายนี้มีเส้นทางต่อมาจากถนนสุริยเดชบำรุง ซึ่งเป็นถนนในเขตเทศบาลเมืองร้อยเอ็ด อำเภอเมืองร้อยเอ็ด เป็นจุดเริ่มต้นทางทิศเหนือ มุ่งลงไปยังทิศใต้ ตัดกับทางหลวงแผ่นดินหมายเลข 232 (ถนนวงแหวนรอบเมืองร้อยเอ็ด) ผ่านอำเภออาจสามารถ อำเภอเมืองสรวง และสิ้นสุดช่วงแรกที่ตำบลดอกไม้ อำเภอสุวรรณภูมิ จากนั้นใช้เส้นทางร่วมกับทางหลวงแผ่นดินหมายเลข 202 แล้วแยกออกที่ตำบลสระคู และเข้าเขตจังหวัดสุรินทร์ สิ้นสุดบนทางหลวงแผ่นดินหมายเลข 214 ที่อำเภอท่าตูม จังหวัดสุรินทร์รายชื่อทางแยกรายชื่อทางแยก. - จังหวัดร้อยเอ็ด - ทางหลวงแผ่นดินหมายเลข 232 ในอำเภอเมืองร้อยเอ็ด จังหวัดร้อยเอ็ด - ทางหลวงแผ่นดินหมายเลข 202 (ครั้งที่ 1) ในอำเภอสุวรรณภูมิ จังหวัดร้อยเอ็ด - ทางหลวงแผ่นดินหมายเลข 202 (ครั้งที่ 2) ในอำเภอสุวรรณภูมิ จังหวัดร้อยเอ็ด - ทางหลวงแผ่นดินหมายเลข 2086 ใน อำเภอสุวรรณภูมิ จังหวัดร้อยเอ็ด- จังหวัดสุรินทร์ - ทางหลวงแผ่นดินหมายเลข 214 และทางหลวงแผ่นดินหมายเลข 2081 ใน อำเภอท่าตูม จังหวัดสุรินทร์</doc>
