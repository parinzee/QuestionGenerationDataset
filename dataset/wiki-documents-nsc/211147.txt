<doc id="211147" url="https://th.wikipedia.org/wiki?curid=211147" title="ไทยสกายทีวี">ไทยสกายทีวี สถานีโทรทัศน์ไทยสกาย ( ชื่อย่อ: TST) หรือ ไทยสกายทีวี (Thai Sky TV) ดำเนินการโดย บริษัท สยาม บรอดแคสติ้ง จำกัด ในเครือธนายง ภายใต้สัมปทานกับองค์การสื่อสารมวลชนแห่งประเทศไทย (อ.ส.ม.ท.)ประวัติ ประวัติ. ไทยสกายทีวีเริ่มทดลองออกอากาศในวันที่ 26 สิงหาคม พ.ศ. 2534 และออกอากาศจริงในเดือนกันยายน พ.ศ. 2534 ในระยะแรกออกอากาศในระบบMMDS เช่นเดียวกับไอบีซี โดยแบ่งช่องสัญญาณส่วนหนึ่งจากไอบีซี ผู้ที่ติดตั้งระบบ MMDS สามารถสมัครสมาชิกดูได้ทั้ง ไอบีซี และ ไทยสกายทีวี หรือจะสมัครสมาชิกรับชมเฉพาะรายใดรายหนึ่งก็ได้ ในปี พ.ศ. 2537 หลังจากมีการส่งสัญญาณดาวเทียมไทยคมแล้ว ไทยสกายทีวีและไอบีซีได้ส่งสัญญาณในระบบจานดาวเทียมอีกระบบหนึ่ง สมาชิกที่ใช้ระบบนี้จะต้องติดตั้งจานดาวเทียม DTH ซึ่งเป็นจานรับสัญญาณดาวเทียมไทยคม ไทยสกายทีวียุติการออกอากาศเมื่อกลางเดือนสิงหาคม พ.ศ. 2540 ซึงอยู่ในช่วงเหตุการณ์วิกฤตการณ์ทางการเงินในเอเชีย พ.ศ. 2540 เพราะปัญหาการดำเนินกิจการและผลประกอบการของบริษัทฯ ทำให้ไม่สามารถชำระค่าเช่าช่องสัญญาณผ่านดาวเทียม ระบบดีทีเอช (DTH)ให้กับชินวัตรแซทเทิลไลท์ (ปัจจุบันชื่อบริษัทเปลี่ยนเป็น ไทยคม)ได้ตามกำหนด ทำให้ชินวัตรแซทเทิลไลท์ต้องตัดสัญญาณช่องโทรทัศน์ผ่านดาวเทียมที่ไทยสกายทีวีเช่าเอาไว้อยู่ และทำให้ไทยสกาย ต้องยุติการให้บริการแก่สมาชิกลูกค้าโทรทัศน์เคเบิลระบบดีทีเอช (DTH) และเอ็มเอ็มดีเอส (MMDS) ไปโดยปริยายช่องรายการของไทยสกายทีวี ช่องรายการของไทยสกายทีวี. ไทยสกายทีวีมีช่องรายการทั้งหมด 12 ช่องดังนี้ (ข้อมูลเมื่อเดือนมิถุนายน พ.ศ. 2540)- ไทยสกายทีวี 1 เป็นช่องรายการข่าวโดยทีมข่าวของไทยสกายทีวี - ไทยสกายทีวี 2 (ช่อง Smile TV) เป็นช่องรายการเพลงและมิวสิกวิดีโอเพลงสากล - ไทยสกายทีวี 3 (ช่อง TNT & Cartoon Network)รายการการ์ตูน (กลางวัน) และภาพยนตร์คลาสสิก (กลางคืน) (ปัจจุบันช่องนี้คือช่อง การ์ตูนเน็ตเวิร์ค ซึ่งออกอากาศการ์ตูนตลอด 24 ชั่วโมง) - ไทยสกายทีวี 4 (ช่อง Star Movies) รายการภาพยนตร์ฝรั่ง ถ่ายทอดจากช่อง - ไทยสกายทีวี 5 (ช่อง Star Sports) รายการกีฬา ถ่ายทอดจากช่อง - ไทยสกายทีวี 6 (ช่อง Variety Channel) รายการวาไรตี้ ทอล์คโชว์ และละครของบริษัทกันตนา - ไทยสกายทีวี 7 (ช่อง ESPN) รายการกีฬา ถ่ายทอดจากช่อง - ไทยสกายทีวี 8 (ช่อง CNN) รายการข่าวจากช่อง CNN - ไทยสกายทีวี 9 (ช่อง BBC World) รายการข่าวจากช่อง - ไทยสกายทีวี 10 (ช่อง Star World) รายการภาพยนตร์ซีรีส์ และรายการวาไรตี้โชว์จากช่อง - ไทยสกายทีวี 11 ช่องรายการเพื่อพระพุทธศาสนา - ไทยสกายทีวี 12 ช่องรายการเพื่อศาสนาคริสต์ โดยช่องรายการที่ผลิตโดยไทยสกายทีวีเองได้แก่ไทยสกายทีวีช่อง 1,2,6,11,12ช่องทางในการรับชม ช่องทางในการรับชม. ผู้ที่ต้องการสมัครสมาชิกไทยสกายทีวี สามารถเลือกรับชมได้ 2 ระบบคือระบบจานดาวเทียม (ใช้จานดาวเทียม DTH) และระบบ MMDS และหากต้องการรับชมช่องรายการจากไอบีซีก็จะต้องสมัครเป็นสมาชิกของไอบีซีด้วย แต่ไม่ต้องติดตั้งอุปกรณ์ใหม่ เนื่องจากทั้งไอบีซีและไทยสกายทีวีสามารถรับชมโดยใช้ระบบเดียวกันได้</doc>
