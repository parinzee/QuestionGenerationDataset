<doc id="32319" url="https://th.wikipedia.org/wiki?curid=32319" title="อุดม แต้พานิช">อุดม แต้พานิช อุดม แต้พานิช เป็นศิลปิน คอมเมเดียน นักแสดง นักเขียน คนเขียนบท ทำงานศิลปะ และเป็นพิธีกรการแสดงเดี่ยวไมโครโฟน (Stand Up Comedy) หรือการแสดงตลกคนเดียวบนเวทีประวัติ ประวัติ. อุดม แต้พานิชเกิดเมื่อวันที่ 1 กันยายน พ.ศ. 2511 ที่จังหวัดชลบุรี เป็นบุตรของทองสุข อารีล้น กับสมจิต แต้พานิช มีพี่น้อง 3 คน เป็นลูกคนกลาง สำเร็จการศึกษาระดับประถมศึกษาจากโรงเรียนวัดศาลาลอย เทศบาล2 สุรินทร์ ระดับมัธยมศึกษาตอนต้นจากโรงเรียนสุรวิทยาคาร จังหวัดสุรินทร์ เคยศึกษาที่แผนกวิชาพาณิชยศิลป์ วิทยาลัยเพาะช่าง แต่ไม่สำเร็จ อุดมเริ่มงานแรกโดยการเป็นนักเขียนการ์ตูนที่นิตยสารชัยพฤกษ์การ์ตูน ของไทยวัฒนาพานิช โดยใช้นามปากกาว่า ‘Note Namun’ (โน้ต หน้ามึน) ได้ค่าวาด 150 บาทต่อการ์ตูน 2 ช่อง และเมื่อได้อ่านนิตยสาร ไปยาลใหญ่ ฉบับแรกบนแผงเขารู้สึกถูกใจในบุคลิกของหนังสือ และอยากร่วมงานด้วย จนได้เข้าไปสมัครเป็นนักแสดงละครของศิษย์สะดือ ความรักของมาลัยในห้องไอซียู เป็นละครเรื่องแรกที่เขาเล่น รับบทเป็นคนแก่ในโรงพยาบาล จบจากละครก็ก้าวเข้าสู่ถนนหนังสือ ในตำแหน่งฝ่ายศิลป์ของนืตยสารไปยาลใหญ่ ทำหน้าที่ออกแบบจัดทำภาพปกและภาพประกอบต่างๆในไปยาลใหญ่ เมื่อ 20 กว่าปีที่แล้วนั้น นิตยสารไปยาลใหญ่จากสำนักพิมพ์ "สำนักศิษย์สะดือ" ถือว่าเป็นนิตยสารที่ฉีกแนวออกมาจากนิตยสารอื่นๆบนแผง ได้รับความนิยมและได้รับเสียงชื่นชมอย่างมาก ทั้งจากนักอ่านและผู้คนในแวดวงต่างๆ ที่ไปยาลใหญ่ถือเป็นจุดเปลี่ยนของชีวิตอุดมเพราะสังคมในไปยาลใหญ่ล้วนเป็นนักอ่านตัวยงและมีอิทธิพลต่ออุดม นอกจากนั้นเขายังค้นพบความสามารถในการเขียนหนังสือ เมื่ออุดมอ่านหนังสือมากๆ จึงเกิดแรงบันดาลใจให้อยากเขียนหนังสือบ้าง ต่อมาครั้งหนึ่งในชีวิตกับแตงโมปั่น งานเขียนเรื่องแรกของเขาก็แจ้งเกิดในสนามที่ไปยาลใหญ่นั่นเอง หลังจากที่งานได้ตีพิมพ์ อุดม เริ่มรับผิดชอบคอลัมน์ต่างๆ ในไปยาลใหญ่ โดยใช้นามปากกาว่า "โน้ตหน้ามึน หลานเจ๊นี้ขายผลไม้" ควบคู่กับตำแหน่งฝ่ายศิลปของหนังสือ เขาเป็นคนเขียนคอลัมน์ ‘สารภีมีดีให้’ รวมถึงเกมส์กวนๆในคอลัมน์นั้น ก่อนที่นิตยสารไปยาลใหญ่จะปิดตัวเองลงในเวลาต่อมา อุดมพาความสามารถเข้าสู่เส้นทางสายบันเทิงโดยเริ่มจากเป็นตัวประกอบในรายการวิก 07 ของเจเอสแอล และเล่นเกมส์ในรายการจุดเดือด จนทางผู้ใหญ่ในเจเอสแอลประทับใจลีลาจึงชักชวนมาร่วมงานในรายการ ยุทธการขยับเหงือก ซึ่งเป็นรายการ Comedian Show ที่มีความนิยมเป็นอันดับต้นๆ ของช่อง 5 ในยุคนั้น จึงทำให้อุดมแจ้งเกิดในวงการบันเทิงอย่างเต็มตัวในชื่อ เสนาฯ โน้ต และต่อมาก็ได้แสดงเป็นตัวปริศนาในภาพ VTR กับคุณศุภกร อุดมชัย หรือ "หมี ปลื้ม" ที่ใช้ชื่อว่า "ปริศนา อ้วน-ผอม" ในรายการชิงร้อยชิงล้าน ของบริษัท เวิร์คพอยท์ เอ็นเทอร์เทนเมนท์ จำกัด (มหาชน) ตั้งแต่ 17 มกราคม 2533 - 29 มกราคม 2535 ทางช่อง 7อีกด้วย หลังจากความสำเร็จในครั้งแรก อุดม แต้พานิช ได้ตัดสินใจแยกตัวออกมาจากรายการยุทธการขยับเหงือก แล้วหันไปจัดเดี่ยวไมโครโฟน โดยเดี่ยวไมโครโฟนครั้งแรก เกิดขึ้นหลังจากอุดมร่วมเป็นพิธีกรของรายการยุทธการขยับเหงือกได้ประมาณ 4 ปี อุดมเริ่มทำเดี่ยวไมโครโฟนประมาณ 2 ปี ซึ่งมีเงินทุนอยู่ 4 แสนบาท เปิดแสดง 3 รอบ เปิดการแสดงเมื่อวันที่ 23 สิงหาคม พ.ศ. 2538 เวลาบ่าย 2 โมง แสดงที่หอประชุมเมืองไทยประกันชีวิต อาคารเมืองไทย-ภัทร คอมเพล็กซ์ ซึ่งประสบความสำเร็จเป็นอย่างมาก ผลตอบรับออกมาดี นอกจากจะเป็นนักแสดงตลกและนักเขียนแล้ว อุดม แต้พานิช ยังมีผลงานแสดงภาพยนตร์เรื่อง กล่อง (2541) กำกับโดยท่านมุ้ย ม.จ.ชาตรีเฉลิม ยุคล โดยอุดมรับบทเป็นพระเอกที่ได้รับค่าตัวแพงที่สุดในประเทศไทย ดาราคนโปรดของอุดมคือ บรู๊ซ ลี, เฉินหลง, โจวชิงฉือ ส่วนคอมมิเดี้ยนที่เขาชื่นชมคือ เจอร์รี่ ไซน์เฟลด์ และ โรแวน แอตคินสัน หรือ ‘มิสเตอร์บีน’รางวัล รางวัล. ผลงานต่างๆ ที่อุดมได้สร้างสรรค์ออกมานั้น ทำให้สื่อมวลชนหลายแขนงได้ยกย่อง อุดม แต้พานิช เป็นบุคคลสำคัญคนหนึ่งที่มีส่วนในการสร้างสรรค์สังคมและได้รับรางวัลต่างๆมากมาย อาทิ- พ.ศ. 2540 ได้รับเลือกเป็น บุคคลแห่งปีจากคอลัมน์จุดประกาย หนังสือพิมพ์กรุงเทพธุรกิจ - พ.ศ. 2542 หนังสือพิมพ์เดอะเนชั่น:Special issue ได้เลือกให้อุดม แต้พานิช เป็น 1 ใน 100 บุคคลแห่งศตวรรษ ในสาขาอาชีพการแสดง - พ.ศ. 2542 นิตยสาร Hi Class จัด อุดม แต้พานิช ให้เป็น 1 ใน 50 ผู้มีอิทธิพลทางความคิดที่สุดในประเทศไทย - พ.ศ. 2549 ได้รับรางวัล คมชัดลึกอวอร์ด 2549 สาขานักแสดงนำชายยอดเยี่ยม จากภาพยนตร์เรื่อง โคตรรักเอ็งเลย - พ.ศ. 2551 เสนอชื่อเข้าชิงรางวัลชมรมวิจารณ์บันเทิงครั้งที่ 16 สาขาผู้แสดงนำชายยอดเยี่ยมจากภาพยนตร์เรื่องเมล์นรก หมวยยกล้อ - พ.ศ. 2555 เสนอชื่อเข้าชิงรางวัลเกิดอวอร์ดแห่งปี งาน“เกิด อวอร์ดส ครั้งที่ 1” - พ.ศ. 2555 ได้รับเลือกเป็น บุคคลที่ถูกพูดถึงมากที่สุดในโลกOnline ประจำ พ.ศ. 2555 จากMthai (Top Talk About Guy) - พ.ศ. 2556 เข้ารับพระราชทานรางวัลเทพทอง ครั้งที่ 14 เมื่อ 23 เมษายน 2556 ในประเภทวิทยุโทรทัศน์ดีเด่น นักแสดงที่ทำคุณประโยชน์ต่อสังคม และเป็นผู้มีผลงานเป็นที่ยอมรับในสังคมไทย โดยเฉพาะอย่างยิ่งในการการแสดงเดี่ยวไมโครโฟน - พ.ศ. 2560 เสนอชื่อเข้าชิงรางวัลผู้ทรงอิทธิพลทางสังคมที่ไม่ใช้โซเชียลมีเดีย งานประกาศผลรางวัล Elle Men's Social Media ครั้งที่ 1 จัดโดยนิตยสารElle Men (Elle Men’s Social Influencers who Don’t Use Social Media)การแสดงเดี่ยวไมโครโฟน การแสดงเดี่ยวไมโครโฟน. เดี่ยวไมโครโฟน เป็นการแสดงสดพูดตลกคนเดียวบนเวที โดย อุดม แต้พานิช ทั้งการกำกับเวทีและเขียนบท ดำเนินงานในชื่อบริษัท พอดีพานิช จำกัด เป็นผลงานที่สร้างชื่อให้กับอุดม แต้พานิช มีการแสดงเดี่ยวไมโครโฟนมาแล้ว 11 ครั้ง ตั้งแต่ปี 2538 ซึ่งประสบความสำเร็จเป็นอย่างมาก ผลตอบรับออกมาดีในแต่ละครั้งงานเขียน งานเขียน. นอกจากงานแสดงแล้ว อุดม แต้พานิช ยังมีผลงานเขียน 21 เล่ม ซึ่งบางเล่มยังได้รับการแปลเป็นภาษาต่างประเทศด้วย ได้แก่- โทษฐานที่รู้จักกัน - เดี่ยวไมโครโฟน 1 - หนังสือโป๊ - เดี่ยวไมโครโฟนโชว์ห่วย - โน้ตบุ๊ค - รวมมิตรแต้พานิช - ก้นกล่อง - เดี่ยว 4 - GU 1 (Garbage of Udom) - GU 2 (Garbage of Udom)- GU 3 (Garbage of Udom) - GU 123 (Garbage of Udom) - ฉายเดี่ยว - I don’t know - a dom นิตยสารแนวล้อเลียน - ตูดหมึก - GU 123 (ฉบับญี่ปุ่น) ISBN 9749340043 - a dom 2 - Domcumentary - ดมได (2011)งานแสดงงานแสดง. - ละครเวที ความรักของมาลัยในห้องไอซียู - 253X - ละครเวที บริษัทกำจัดฝันจำกัด - 253X - ละครเวที สัตว์เลี้ยงลูกด้วยเงิน - 253X - ภาพยนตร์ ขอชื่อ สุธี สามสี่ชาติ - 2532 - ภาพยนตร์ โตแล้วต้องโต๋ - 2535 - ละครโทรทัศน์ รอยทางแห่งความฝัน - 2535 - ละครเวที บ่งหนามออกแล้วบอกรัก - 2535 - มิวสิกวิดีโอ "เข้าใจหน่อย (โอ๊ย) " - "อิทธิ พลางกูร" - 2535 - ละครโทรทัศน์ ว้าวุ่น - 2537 - ละครเวที ยุทธการขยับเหงือก ตอน หัวหกก้นขวิด - 2538 - มิวสิกวิดีโอ "ติ๋ม" - "Modern Dog" - 2540 - ภาพยนตร์ กล่อง - 2541 - ภาพยนตร์ โคตรรักเอ็งเลย - 2549 - มิวสิกวิดีโอ "U & Me" - "Saliva Bastards" - 2550 - ละครเวที ชายกลาง โศกนาฏกรรมในจังหวะแทงโก้ - 2550 - ภาพยนตร์ เมล์นรก หมวยยกล้อ - 2550 - ภาพยนตร์ อีติ๋มตายแน่ - 2551 (เขียนบทและแสดงนำ) - ละครโทรทัศน์ Daddy จำเป็น - 2559-60งานโฆษณางานโฆษณา. - "โครงการหาร 2" ชุด "แหล่หาร 2" (ร้องเพลงประกอบโฆษณา) - 2539 - บริการเพจเจอร์ Post Tel ชุด "Eddie & The Gang" - 2542 - บริการสัญญาณโทรศัพท์ Tac - Telenor (DTAC ปัจจุบัน) - 2543 - เครื่องดื่ม Ichitan Double Drink อัญชัน - เบอร์รี่ และ ตะไคร้ - กีวี่ - 2554 - The Pizza Company - 2554 - อิชิตัน ทัวร์ยกแก๊ง ตอน เที่ยวกับตัน มันส์กับโน้ส - 2555 - ซุปไก่สกัด สก๊อต อีซี่ - 2556 - ซัมซุง กาแลคซี โน้ต 2 - 2556 - สี TOA Superchill - 2556 - ซัมซุง กาแลคซี โน้ต 3 - 2556ผลงานนิทรรศการผลงานนิทรรศการ. - ART? - 2541 ร้านหน้าพระลาน กรุงเทพฯ - ยาระบาย - 2542 อะเบาท์ คาเฟ่ กรุงเทพฯ - Udom on Canvas - 2543 รูม เซอร์วิส กรุงเทพฯ - Voodoo Gudo - 2544 โต๊ะคิม กรุงเทพฯ - The Painting I Like - 2545 กองดี แกลเลอรี่ เชียงใหม่ - Art Against War - 2546 อุโมงค์ ศิลปะธรรม เชียงใหม่ - Free-dom - 2547 เอกาแกลเลอรี่ เชียงใหม่ - Yokohama Triennale 2005 - 2548 ท่าเรือยามาชิตะ โยโกฮาม่า ประเทศญี่ปุ่น - Domcumentary - 2549 เจ แกลเลอรี่ เจ-อเวนิว สุขุมวิท 55 (ทองหล่อ 15) กรุงเทพฯ จัดขึ้นระหว่างวันที่ 2-31 กรกฎาคม พ.ศ. 2549 - PLAT FORM new media lab - ผลงานชื่อ Dark Conversation เป็นงานในรูปแบบอินเทอร์แอ็คทีฟ ซึ่งจัดทำร่วมกับ พรทวีศักดิ์ ริมสกุล จัดที่ หอศิลปวิทยนิทรรศน์ สถาบันวิทยบริการ (หอสมุดกลาง) จุฬาลงกรณ์มหาวิทยาลัย จัดขึ้นระหว่างวันที่ 23 พฤศจิกายน - 16 ธันวาคม 2549 - Project Zero - ลานหน้า ศูนย์การค้าเซ็นทรัล เวิลด์ จัดขึ้นระหว่างวันที่ 9 - 14 มิถุนายน 2550 - Myspace - FAT FESTIVEL#7 ชาเลนเจอร์ ฮอลล์ 2-3 เมืองทองธานี วันที่ 10-11 พฤศจิกายน 2550 - CHANGE - 2551 ศูนย์ศิลปะฮอฟอาร์ท (รัชดา 19) กรุงเทพฯ - No Wall : Art and Friendship - 2551 โรงพิมพ์คุรุสภาเก่า กรุงเทพฯ จัดขึ้นระหว่างวันที่ 16-30 สิงหาคม 2551 - ขี้เหร่เนะ - 2551 เจ แกลลอรี่ เจ-อเวนิว สุขุมวิท 55 (ทองหล่อ 15) กรุงเทพฯ จัดขึ้นระหว่างวันที่ 23 ตุลาคม - 5 พฤศจิกายน พ.ศ. 2551 - แร็พเปอร์ - 2551 แกลลอเรี่ยน เอ็น ลุมพินี ปทุมวัน กรุงเทพฯ จัดขึ้นระหว่างวันที่ 14 พฤศจิกายน - 23 ธันวาคม พ.ศ. 2551 - Supernormality - 2552 เจ แกลลอรี่ เจ-อเวนิว สุขุมวิท 55 (ทองหล่อ 15) กรุงเทพฯ จัดขึ้นระหว่างวันที่ 31 กรกฎาคม - 13 สิงหาคม พ.ศ. 2552</doc>
