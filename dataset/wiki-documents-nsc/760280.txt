<doc id="760280" url="https://th.wikipedia.org/wiki?curid=760280" title="รายชื่อรางวัลสำหรับหลักฐานเรื่องเหนือธรรมชาติ">รายชื่อรางวัลสำหรับหลักฐานเรื่องเหนือธรรมชาติ บทความนี้เป็น "รายชื่อรางวัลให้กับทุก ๆ คนที่สามารถให้หลักฐานทางวิทยาศาสตร์เกี่ยวกับความสามารถเหนือธรรมชาติ"จุดมุ่งหมาย จุดมุ่งหมาย. จุดประสงค์ในการให้รางวัลสำหรับหลักฐานความสามารถเหนือธรรมชาติ ก็เพื่อท้ายทายอย่างเป็นสาธารณะต่อผู้ที่อ้างว่ามีความสามารถเช่นนั้นเพื่อให้แสดงว่า มีความสามารถเช่นนั้นจริง ๆ ไม่ใช่เป็นการตั้งใจหลอกลวงผู้อื่นหรือเป็นการหลอกลวงตนเอง การท้าทายเรื่องเหนือธรรมชาติ ที่มักจะทำโดยกลุ่มหรือบุคคลที่เรียกตนเองว่านักวิมตินิยม (skeptic) หรือผู้นิยมเหตุผล (rationalist) จะต้องมีการตกลงกันก่อนระหว่างผู้สมัครกับผู้ให้รางวัล และมักจะแบ่งออกเป็นสองขั้นตอน ขั้นแรกคือการทดสอบเบื้องต้น ที่ผู้สมัครต้องแสดงความสามารถที่อ้างภายใต้สภาวะควบคุม ต่อหน้าผู้ชมจำนวนน้อยจำนวนหนึ่ง ก่อนที่จะผ่านไปทำการทดสอบขั้นสุดท้าย บางครั้งการทดสอบเบื้องต้นเหล่านี้จะมีรางวัลชิ้นย่อยสำหรับผู้ชนะด้วย โดยมีองค์กรพื้นที่หลายองค์กรที่จัดตั้งรางวัลชิ้นย่อยสำหรับการตรวจสอบในเบื้องต้น ก่อนผ่านไปสอบรางวัลชิ้นใหญ่ เช่นรางวัลท้าทายเรื่องเหนือธรรมชาติล้านดอลลาร์สหรัฐ หรือรางวัลซิสซิฟัสปี 2555-2556 (หนึ่งล้านยูโร)ประวัติ ประวัติ. ในปี 2465 นิตยสาร Scientific American จัดตั้งรางวัลมูลค่า 2,500 ดอลลาร์สหรัฐ 2 รางวัล คือ (1) เพื่อรูปถ่ายวิญญาณจริงรูปแรกที่ทำภายใต้สภาวะการทดสอบ และ (2) เพื่อผู้มีอำนาจเหนือธรรมชาติคนแรกที่สามารถแสดงอำนาจให้เห็นได้จริง ๆ นักมายากลนายแฮรี ฮูดินี เป็นสมาชิกคนหนึ่งในกลุ่มกรรมการตรวจสอบ สื่อวิญญาณคนแรกที่สอบก็คือนายจอร์จ แวเลียนไทน์ ผู้อ้างว่า ในที่ที่เขาอยู่ วิญญาณจะสามารถสื่อผ่านทรัมเป็ตที่ลอยไปรอบ ๆ ห้องที่มืดสลัว. ในการทดสอบ มีการให้นายแวเลียนไทน์เข้าไปอยู่ในห้องแล้วดับไฟ แต่โดยที่ไม่บอกให้เขารู้ เก้าอี้ของเขาต่อสายให้เปิดสวิตช์ไฟในห้องติดกันถ้าเขาลุกออกจากเก้าอี้ แต่เพราะว่าสวิตช์นั้นเปิดในช่วงการทดสอบ นายแวเลียนไทน์จึงไม่ได้รางวัล ตั้งแต่นั้นมา มีทั้งบุคคลและกลุ่มต่าง ๆ ที่จัดตั้งรางวัลคล้าย ๆ กันเพื่อพิสูจน์เรื่องเหนือธรรมชาติภายใต้สภาวะที่สามารถสังเกตการณ์ได้ รางวัลท้าท้ายของนายอับราฮัม โควัว ผู้เป็นนักเหตุผลนิยมชาวอินเดียในปี 2506 จำนวนหนึ่งแสนรูปีศรีลังกา เป็นเครื่องบันดาลใจต่อการจัดตั้งรางวัลของนายเจมส์ แรนดี้ ผู้เป็นนักวิมตินิยมชาวอเมริกันในปี 2507 ซึ่งต่อมาเพิ่มจำนวนจนเป็นรางวัลท้าทายเรื่องเหนือธรรมชาติล้านดอลลาร์สหรัฐ ในปี 2547 รางวัลเช่นนี้ทั้งหมดรวมกันมีมูลค่า 2,326,500 ดอลลาร์สหรัฐ แต่ว่าโดยเดือนมกราคม 2558 ยังไม่มีใครเคยชนะรางวัลเหล่านี้รางวัล</doc>
