<doc id="370455" url="https://th.wikipedia.org/wiki?curid=370455" title="ข้ามเวลาหารัก">ข้ามเวลาหารัก ข้ามเวลาหารัก เป็นละครแนว มิวสิคัล ออน ทีวี ของบริษัท เอ็กแซ็กท์ และ ซีเนริโอ จำกัด ผลงานกำกับการแสดงโดย ถกลเกียรติ วีรวรรณ บทโทรทัศน์โดย พิมพ์มาดา พัฒนอลงกรณ์, ศุภกร เหรียญสุวรรณ, ชวนนท์ สารพัฒน์, อภิศรา วงศกร, กรณิภา ตวงมุสิทธิ์ และ นำแสดงโดย สินจัย เปล่งพานิช และ สุกฤษฎิ์ วิเศษแก้ว ออกอากาศทุกวันจันทร์-พฤหัสบดี ทางสถานีวิทยุโทรทัศน์กองทัพบกช่อง 5 เริ่มออกฉายวันแรกวันที่ 18 เมษายน พ.ศ. 2554เรื่องย่อ เรื่องย่อ. ปี พ.ศ. 2535 ของชายหนุ่มที่ชื่อ เพชร นักร้องในผับมีความฝันอยากมีชื่อเสียงโด่งดัง โดยมี แพรพิมพ์ แฟนสาว คอยให้กำลังใจอยู่เสมอ แต่พ่อของแพรพิมพ์นั้นไม่ชอบเพชรจึงวางแผนให้พิมพ์หมั้นกับ พิษณุ พิมพ์และเพชรจึงหนีไปอยู่ด้วยกันที่หัวหิน วันหนึ่งทั้งคู่ได้ไปเที่ยวงานวัด แล้วเกิดมีปากเสียงกัน เพชรจึงแยกตัวจากพิมพ์ไปที่ซุ้มหมอดู และได้พบกับเจ้าพ่อพญาดำ เทพารักษ์ประจำต้นไทร ที่รู้ว่าเพชรมีเคราะห์หนัก จึงใช้อิทธิฤทธิ์ดึงเพชรไปยังปี พ.ศ. 2554 เพื่อให้เพชรได้เห็นอนาคตตัวเอง เพชร ข้ามเวลามาอีก 19 ปีข้างหน้า และได้เห็นภาพของพิมพ์ ในวัย 43 ปี ที่มี เหมือนไหม เป็นลูกสาว เพชรดีใจคิดว่าเป็นลูกของตัวเอง แต่ทว่าที่แท้สามีของพิมพ์คือพิษณุ เพชรเสียใจมาก จึงกลับไปยังบ้านเก่าในอนาคต ทุกคนก็ตกใจราวกับเห็นผี เพชรจึงได้รู้ว่า เขาเสียชีวิตในคืนวันเที่ยวงานวัดกับพิมพ์นั่นเอง เพชรจึงตัดสินใจอยู่ในอนาคตเพื่อสืบหาสาเหตุการตายของตัวเอง เพื่อที่จะกลับไปแก้ไขเหตุการณ์ในอดีตไม่ให้ตัวเองต้องตายรายชื่อนักแสดงรายชื่อนักแสดง. - สุกฤษฎิ์ วิเศษแก้ว รับบทเป็น เพชร / ครูพัด - สินจัย เปล่งพานิช รับบทเป็น แพรพิมพ์ - ภาคิน คำวิลัยศักดิ์ รับบทเป็น คิด - พรรณวรท ด้วยเศียรเกล้า รับบทเป็น เหมือนไหม - รัดเกล้า อามระดิษ รับบทเป็น โอบอรุณ - อนุชิต สพันธุ์พงษ์ รับบทเป็น ต่อ - บุตรศรัณย์ ทองชิว รับบทเป็น ปิ่น - นรินทร์ ภูวนเจริญ รับบทเป็น กาย - สถาพร นาควิไล รับบทเป็น พิษณุ - เมย์ เฟื่องอารมย์ รับบทเป็น วิภาวรรณ - โฉมฉาย ฉัตรวิไล รับบทเป็น ยายน้อย - เกรียงไกร อุณหะนันทน์ รับบทเป็น อภิชาติ - สุเชาว์ พงษ์วิไล รับบทเป็น พลากร - ประสาท ทองอร่าม รับบทเป็น เจ้าพ่อพญาดำ - ชาตรี ชมพู รับบทเป็น ลุงสมบูรณ์ - เลอวิทย์ สังข์สิทธิ์ รับบทเป็น โชติ - จั๊กกะบุ๋ม เชิญยิ้ม รับบทเป็น เปี๊ยก - อาไท กลมกิ๊ก รับบทเป็น ปื๊ด / เปี๊ยก (ตอนเด็ก) - ชลเลขา ละงู รับบทเป็น ต้อย - พัฒน์ชนก เอี่ยมสะอาด รับบทเป็น เหมียว - อริญากร บวรวิศรุติ รับบทเป็น ซินดี้ - ทศนาถ เลิศจิราการ รับบทเป็น ???????? - ธิติกานต์ บวรศิวมนต์ รับบทเป็น สร้อยดารารับเชิญดารารับเชิญ. - วรรณรท สนธิไชย รับบทเป็น แพรพิมพ์ (พ.ศ. 2535) - ด.ช.ฐปนพัฒน์ วงศ์ชนกศิริกุล (เซฟ) รับบทเป็น ต่อ (ตอนเด็ก) - ด.ช. อิงครัต หาญวงศ์ไพบูลย์ (ริวจิ) รับบทเป็น คิด (ตอนเด็ก) - ศักดิ์สิทธิ์ แท่งทอง รับบทเป็น ศักดิ์สิทธิ์ แท่งทอง - นุสบา วานิชอังกูร รับบทเป็น นุสบา วานิชอังกูรบทตัวละครบทตัวละคร. - สินจัย เปล่งพานิช รับบทเป็น แพรพิมพ์ เจ้าของโรงเรียนร้องเพลง แต่งงานกับลูกชายนักการเมือง มีลูกสาว 1 คน ชีวิตครอบครัวแทบจะไม่มีความสุข เพราะแพรพิมพ์มีความรักในอดีตที่เจ็บปวดและฝังใจ- สุกฤษฎิ์ วิเศษแก้ว รับบทเป็น เพชร / ครูพัด หนุ่มขี้เล่น อารมณ์ดี รักเสียงเพลง ใฝ่ฝันอยากเป็นนักร้อง ภายนอกดูตลกไปวันๆ แต่ความจริงเป็นคนเด็ดเดี่ยว เชื่อมั่นว่าความรักที่มีต่อแพรพิมพ์จะชนะใจพ่อของเธอได้- วรรณรท สนธิไชย รับบทเป็น แพรพิมพ์ (พ.ศ. 2535) เด็กสาว นิสัยร่าเริง มองโลกในแง่ดี ลูกนายแพทย์ชื่อดัง คบหาเป็นแฟนกับเพชร และเชื่อมั่นว่าความดีของเพชรจะเอาชนะอุปสรรคทุกอย่างได้- ภาคิน คำวิลัยศักดิ์ รับบทเป็น คิด พนักงานร้านขายกาแฟ ทำงานเลี้ยงตัวเองมาตั้งแต่เด็ก นิสัยห้าวๆ พูดจาขวานผ่าซากแต่จริงใจ มีพรสวรรค์ในการเป็นศิลปิน แอบรักเหมือนไหม ลูกสาวแพรพิมพ์- พรรณวรท ด้วยเศียรเกล้า รับบทเป็น เหมือนไหม ลูกสาวแพรพิมพ์ ภายนอกดูบอบบาง แต่จริงๆเป็นคนเข้มแข็ง เก่งทั้งร้องทั้งเต้น แต่มีปมในใจว่าพ่อไม่รัก จึงพยายามทำทุกอย่างให้พ่อภูมิใจ- รัดเกล้า อามระดิษ รับบทเป็น โอบอรุณ ครูสอนร้องเพลง เพื่อนสนิทของแพรพิมพ์ เป็นคนคอยช่วยเหลือให้คำปรึกษา และอยู่เคียงข้างแพรพิมพ์เสมอ- อนุชิต สพันธุ์พงษ์ รับบทเป็น ต่อ ลูกพี่ลูกน้องของแพรพิมพ์ นิสัยร่าเริง ขี้เล่น รักการเต้น ตอนเป็นเด็กรักและผูกพันกับเพชรมาก- บุตรศรัณย์ ทองชิว รับบทเป็น ปิ่น สาวเปรี้ยวสุดมั่น นิสัยขี้อิจฉา ทะเยอทะยาน ชอบเอาชนะ และทำทุกอย่างได้เพื่อเงิน- นรินทร์ ภูวนเจริญ รับบทเป็น กาย เพลย์บอยหนุ่มไฮโซ ถูกตามใจมาตั้งแต่เด็กเลยกลายเป็นคนเห็นแก่ตัว ชอบดูถูกคนอื่น ตามจีบเหมือนไหมแข่งกับคิด- สถาพร นาควิไล รับบทเป็น พิษณุ นักธุรกิจใหญ่ สามีของแพรพิมพ์ ภายนอกดูร้ายกาจ เจ้าคิดเจ้าแค้น มีความหลังที่เจ็บปวด และไม่สามารถบอกใครได้- เมย์ เฟื่องอารมย์ รับบทเป็น วิภาวรรณ ไฮโซสาว ภรรยาลับของพิษณุ ร้ายลึก ทำได้ทุกอย่างเพื่อสิ่งที่ต้องการ รวมทั้งกำจัดแพรพิมพ์ไปจากพิษณุ- โฉมฉาย ฉัตรวิไล รับบทเป็น ยายน้อย ยายของเพชร ชอบทานลอดช่องสิงคโปร์ ถูกส่งตัวไปอยู่บ้านพักคนชราหลังจากที่เพชรเสียชีวิตได้ไม่นาน- เกรียงไกร อุณหะนันทน์ รับบทเป็น อภิชาติ พ่อของแพรพิมพ์ เป็นคนขัดขวางความรักระหว่างเพชรกับพิมพ์ เพราะเห็นว่าเพชรเป็นนักร้องที่ไม่มีอนาคต และหมั้นหมายพิมพ์ไว้ให้กับพิษณุ- สุเชาว์ พงษ์วิไล รับบทเป็น พลากร นักการเมืองชื่อดัง พ่อของพิษณุ เป็นผู้ที่มีส่วนเกี่ยวข้องกับการเสียชีวิตของเพชรในอดีต และเป็นต้นเหตุที่ทำให้เพชรต้องข้ามเวลามาสืบหาความจริงทั้งหมด- ประสาท ทองอร่าม รับบทเป็น เจ้าพ่อพญาดำ เทวดาเจ้าของศาลที่เพชรกราบไหว้มาตั้งแต่เด็ก เป็นผู้ที่พาเพชรข้ามเวลามาสู่ปี พ.ศ. 2554 และคอยช่วยเพชรสืบหาความจริงในอนาคต- ชาตรี ชมพู รับบทเป็น ลุงสมบูรณ์ ลุงขี้เมาที่เดินชนกับเพชรในงานวัด และเป็นแพะรับบาปที่ถูกพลากรใส่ร้ายว่าเป็นคนฆ่าเพชร จนต้องติดคุกถึง 20 ปี- จั๊กกะบุ๋ม เชิญยิ้ม รับบทเป็น เปี๊ยก เด็กที่ชอบมาปีนต้นไทรของเจ้าพ่อพญาดำ รู้จักกับเพชรมาตั้งแต่เด็กๆ เมื่อเพชรข้ามเวลามาเลยคิดว่าวิญญาณของเพชรตามมาหลอกหลอน เนื่องจากวันที่เพชรเสียชีวิต เขาก็ไปงานศพของเพชร จึงหวาดกลัวทุกครั้งที่เจอหน้าเพชร- อาไท กลมกิ๊ก รับบทเป็น ปื๊ด / เปี๊ยก (ตอนเด็ก) ลูกชายของเปี๊ยก ซึ่งมีหน้าตาและนิสัยเหมือนกับเปี๊ยกตอนเด็กๆ- ชลเลขา ละงู รับบทเป็น ต้อย ภรรยาของเปี๊ยก เป็นแม่ค้าขายอาหารตามสั่งที่เพชรมักมากินอยู่บ่อยๆ ซึ่งไม่ทราบเรื่องราวการตายของเพชรในอดีต จึงมักจะด่าว่าเปี๊ยกเพ้อเจ้อเมื่อพูดว่าเพชรเป็นผีเพลงประกอบละครเพลงประกอบละคร. - เพลง ยังจำกันได้ไหม ขับร้องโดย สุกฤษฎิ์ วิเศษแก้ว อัลบั้ม รักนะคะ อัลบั้ม มิวสิคัล ออน ทีวี ข้ามเวลาหารัก ชุดที่ 1 (เพลงเปิด) - เพลง ละครรัก ขับร้องโดย สุกฤษฎิ์ วิเศษแก้ว อัลบั้ม รักนะคะ (เพลงปิด) ตอนที่ 1 - ตอนที่ 24 - เพลง ฉันไม่อยู่ใครจะดูแลเธอ ขับร้องโดย สุกฤษฎิ์ วิเศษแก้ว อัลบั้ม มิวสิคัล ออน ทีวี ข้ามเวลาหารัก ชุดที่ 2 (เพลงปิด) ตอนที่ 25 - ตอนที่ 36รางวัล</doc>
