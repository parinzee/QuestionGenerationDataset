<doc id="116566" url="https://th.wikipedia.org/wiki?curid=116566" title="วิทยาลัยการสาธารณสุขสิรินธร จังหวัดชลบุรี">วิทยาลัยการสาธารณสุขสิรินธร จังหวัดชลบุรี วิทยาลัยการสาธารณสุขสิรินธร จังหวัดชลบุรี () เป็นหน่วยงานหนึ่งที่สังกัดสถาบันพระบรมราชชนก สำนักงานปลัดกระทรวงสาธารณสุข เปิดทำการเรียนการสอนระดับปริญญาตรีในด้านสาธารณสุขศาสตร์ หลักสูตร 4 ปี ระดับประกาศนียบัตรวิชาชีพชั้นสูง หลักสูตร 3 ปี และระดับประกาศนียบัตรวิชาชีพชั้นสูงหลักสูตร 2 ปี โดยจัดการศึกษาตลอดหลักสูตรที่วิทยาลัยประวัติวิทยาลัย ประวัติวิทยาลัย. วิทยาลัยการสาธารณสุขสิรินธร จังหวัดชลบุรี เดิมคือ “ศูนย์อบรมและแสดงการปฏิบัติการ อนามัยจังหวัดชลบุรี” ตั้งขึ้น พ.ศ. 2494 ใช้เป็นสถานที่อบรมฟื้นฟูความรู้แก่เจ้าหน้าที่อนามัยทุกประเภท พ.ศ. 2500 ได้จัดตั้งโรงเรียนพนักงานอนามัยเป็นแห่งแรกที่ศูนย์อบรมฯนี้ และเปิดอบรมหลักสูตรพนักงานอนามัยซึ่งต่อมาเปลี่ยนเป็น หลักสูตรประกาศนียบัตรสาธารณสุขศาสตร์ (สาธารณสุขชุมชน) พ.ศ. 2506 เปลี่ยนชื่อศูนย์อบรมและแสดง การปฏิบัติการอนามัย จังหวัดชลบุรี เป็น “ศูนย์ฝึกอบรมอนามัยภาคกลางจังหวัดชลบุรี” พ.ศ. 2510 ได้จัดตั้งโรงเรียนทันตาภิบาลผลิตเจ้าพนักงาน ทันตสาธารณสุขเพื่อให้บริการด้านทันตกรรมแก่เด็ก ที่มีอายุต่ำกว่า 14 ปี ปัจจุบันคือหลักสูตรประกาศนียบัตรสาธารณสุขศาสตร์ (ทันตสาธารณสุข) พ.ศ. 2515 จัดตั้งโรงเรียนอนามัยอำเภอขึ้น ต่อมาเปลี่ยนเป็นโรงเรียนสาธารณสุขอำเภอ แต่ได้ยกเลิกหลักสูตรนี้ในปี พ.ศ. 2528 และได้จัดอบรมอีก 2 รุ่น ใน พ.ศ. 2537 มีผู้สำเร็จการอบรมหลักสูตรนี้ รวมทั้งสิ้น จำนวน 725 คน ศูนย์ฝึกอบรมอนามัยภาคกลาง จังหวัดชลบุรี ได้เปลี่ยนชื่อเป็นศูนย์ฝึกอบรมการสาธารณสุขภาคกลางจังหวัดชลบุรี ต่อมา พ.ศ. 2521ได้ยกฐานะเป็นวิทยาลัยการสาธารณสุขภาคกลาง จังหวัดชลบุรี วิทยาลัยการสาธารณสุขภาคกลาง จังหวัดชลบุรี ได้เปิดสอนหลักสูตรสาธารณสุขศาสตรบัณฑิต (ต่อเนื่อง) พื้นฐาน ม.ศ.3 ร่วมกับคณะสาธารณสุขศาสตร์ มหาวิทยาลัยมหิดล พ.ศ. 2528 และ พ.ศ. 2537 ได้เปิดหลักสูตรสาธารณสุขศาสตรบัณฑิต(ต่อเนื่อง) พื้นฐาน ม.ศ.5 และได้ยกเลิกหลักสูตรในปี พ.ศ. 2550 พ.ศ. 2533 ได้เปิดหลักสูตรเจ้าพนักงานเภสัชกรรม ผลิตเจ้าพนักงานเภสัชกรรมเพื่อปฏิบัติงานในโรงพยาบาลชุมชน ปัจจุบันคือหลักสูตรประกาศนียบัตรสาธารณสุขศาสตร์ (เทคนิคเภสัชกรรม) พ.ศ. 2537 วิทยาลัยการสาธารณสุขสิรินธร จังหวัดชลบุรี ได้รับพระราชทานพระราชทินนามของสมเด็จพระเทพรัตนราชสุดาสยามบรมราชกุมารีว่า “ วิทยาลัยการสาธารณสุขสิรินธร จังหวัดชลบุรี " พ.ศ. 2540 วิทยาลัยการสาธารณสุขสิรินธร จังหวัดชลบุรี ผลิตบัณฑิตหลักสูตรสาธารณสุขศาสตรบัณฑิต ร่วมกับคณะสาธารณสุขศาสตร์ มหาวิทยาลัยมหิดล และได้ยกเลิกหลักสูตรในปี พ.ศ. 2556 พ.ศ. 2549 จัดตั้งภาควิชาการแพทย์แผนไทยประยุกต์ เพื่อผลิตบุคลากรด้านการแพทย์แผนไทย ตามนโยบายกระทรวงสาธารณสุข และเปิดศูนย์สุขภาพแพทย์แผนไทย พ.ศ. 2551 จัดตั้งภาควิชาเวชกิจฉุกเฉิน โดยส่งบุคลากรที่เกี่ยวข้องศึกษาดูงานด้านเวชกิจฉุกเฉินที่ประเทศสหรัฐอเมริกาเพื่อนำมาปรับปรุงและพัฒนาหลักสูตรโดยตรง และเพื่อผลิตบุคลากรด้านเวชกิจฉุกเฉิน ตามนโยบายกระทรวงสาธารณสุข พ.ศ. 2552 เปิดรับนักศึกษาหลักสูตรการแพทย์แผนไทยประยุกต์ และเวชกิจฉุกเฉิน เป็นรุ่นแรก รับวิทยาลัยการแพทย์แผนไทยอภัยภูเบศร์ เข้าเป็นวิทยาเขต และเปิดสอนหลักสูตรสาธารณสุขศาสตรบัณฑิต (ทันตสาธารณสุข) ร่วมกับมหาวิทยาลัยบูรพา พ.ศ. 2554 เปิดหลักสูตรสาธารณสุขศาสตรบัณฑิต (สาธารณสุขชุมชน) ร่วมกับมหาวิทยาลัยบูรพาสถานปฏิบัติการและวิทยาเขตสถานปฏิบัติการและวิทยาเขต. - สำนักงานอำนวยการ วิทยาลัยการสาธารณสุขสิรินธร จังหวัดชลบุรี หลักสูตร หลักสูตร. หลักสูตรที่วิทยาลัยเปิดดำเนินการสอน ได้แก่- หลักสูตรสาธารณสุขศาสตรบัณฑิต หลักสูตร 4 ปี สมทบมหาวิทยาลัยบูรพา 2 สาขาวิชา ได้แก่ "สาธารณสุขชุมชน (Community Public Health)" และ "ทันตสาธารณสุข (Dental Public Health)" - หลักสูตรการแพทย์แผนไทยบัณฑิต หลักสุตร 4 ปี สาขา "แพทย์แผนไทย ( Thai Tradditional Medicine)" ร่วมผลิตกับมหาวิทยาลัยบูรพา - ประกาศนียบัตรวิชาชีพชั้นสูงสาธารณสุขศาสตร์ หลักสูตร 2 ปี เปิดดำเนินการสอนหลักสูตร "เทคนิคเภสัชกรรม (Pharmacy Technical)" - ประกาศนียบัตรวิชาชีพชั้นสูงเวชกิจฉุกเฉิน หลักสูตร 2 ปี เปิดดำเนินการสอนหลักสูตร "เวชกิจฉุกเฉิน (Emergency Medical Technician)"กลุ่มงาน กลุ่มงาน. วิทยาลัยมีโครงสร้างการบริหารงานหลักสูตรผ่านกลุ่มงานต่างๆ ดังนี้- กลุ่มงานอำนวยการ รับผิดชอบงานธุรการ สารบรรณ พัสดุ การเงิน อาคารสถานที่และยานพาหนะ - กลุ่มงานแผนงานและยุทธศาสตร์ รับผิดชอบงานแผนงาน ยุทธศาสตร์ เทคโนโลยีสารสนเทศ ห้องสมุดและการประกันคุณภาพการศึกษา - กลุ่มงานวิจัยและบริการวิชาการ รับผิดชอบงานวิจัย การฝึกอบรม วิเทศสัมพันธ์และการบริการวิชาการ - กลุ่มงานกิจการนักศึกษา รับผิดชอบงานกิจการนักศึกษา กองทุนการศึกษาและกู้ยืม หอพักนักศึกษาและสวัสดิการนักศึกษา - กลุ่มงานวิชาการ รับผิดชอบงานหลักสูตรและการพัฒนา ทะเบียนวัดผล และภาควิชาต่าง ๆ ดังนี้ภาควิชาภาควิชา. - ภาควิชาสาธารณสุขศาสตร์ รับผิดชอบหลักสูตรสาธารณสุขศาสตรบัณฑิต (สาธารณสุขชุมชน) - ภาควิชาทันตาภิบาล รับผิดชอบหลักสูตรปริญญาตรี สาธารณสุขศาสตรบัณฑิต (ทันตสาธารณสุข) และศูนย์บริการทันตกรรม - ภาควิชาเภสัชกรรม รับผิดชอบหลักสูตรประกาศนียบัตรวิชาชีพชั้นสูงสาธารณสุขศาสตร์ (เทคนิคเภสัชกรรม) และศูนย์เภสัชกรรมชุมชน - ภาควิชาการแพทย์แผนไทย รับผิดชอบร่วมผลิตหลักสูตรปริญญาตรี 1 หลักสูตร และศูนย์สุขภาพแผนไทย - ภาควิชาเวชกิจฉุกเฉิน รับผิดชอบหลักสูตรประกาศนียบัตรวิชาชีพชั้นสูงเวชกิจฉุกเฉินบุคลากรบุคลากร. - ทันตแพทย์ - เภสัชกร - วิทยาจารย์ - พยาบาลวิชาชีพ - สายสนับสนุนทรัพยากรทรัพยากร. - อาคารปฏิบัติการ จำนวน 6 อาคาร - อาคารสำนักงานสมาคมศิษย์เก่าและพิพิธภัณฑ์วิทยาลัยการสาธารณสุข จำนวน 1 อาคาร - หอพักนักศึกษา จำนวน 6 หอพัก - โรงพยาบาล จำนวน 1 โรงพยาบาล (ตามสัญญาข้อตกลงระหว่างหน่วยงาน)(รพช.เมืองชลบุรี) - ศูนย์บริการทันตกรรม จำนวน 1 ศูนย์ - ศูนย์บริการแพทย์แผนไทย จำนวน 2 ศูนย์ (ในวิทยาลัยและวิทยาเขตสถานที่ละ 1 แห่ง) - บ้านพักข้าราชการและลูกจ้าง - แฟลตข้าราชการและลูกจ้าง - โรงอาหาร จำนวน 1 หลัง</doc>
