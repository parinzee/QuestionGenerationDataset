<doc id="160591" url="https://th.wikipedia.org/wiki?curid=160591" title="พระเจ้าเอ็ดมันด์ที่ 2 แห่งอังกฤษ">พระเจ้าเอ็ดมันด์ที่ 2 แห่งอังกฤษ สมเด็จพระเจ้าเอ็ดมันด์ที่ 2 แห่งอังกฤษ หรือ เอ็ดมันด์ ไอรอนไซด์ () (ราว ค.ศ. 988–ค.ศ. 993–ค.ศ. 993 - 30 พฤศจิกายน ค.ศ. 1016) เป็นพระเจ้าแผ่นดินแห่งราชอาณาจักรอังกฤษ สมเด็จพระเจ้าเอ็ดมันด์ที่ 2 แห่งอังกฤษ เสด็จพระราชสมภพเมื่อราว ค.ศ. 988–ค.ศ. 993 ที่เวสเซ็กซ์ อังกฤษ เป็นพระราชโอรสของสมเด็จพระเจ้าเอเธลเรดที่ 2 แห่งอังกฤษ และ เอลกิฟูแห่งยอร์ค พระเจ้าเอ็ดมันด์ทรงได้รับขนานพระนามว่า “ไอรอนไซด์” (Ironside) เพราะความสามารถในการต่อต้านการรุกรานของเดนมาร์กโดยสมเด็จพระเจ้าคานูทมหาราช ทรงเสกสมรสกับอีดิธแห่งอีสแองเกลีย และทรงราชย์ระหว่างวันที่ 23 เมษายน ค.ศ. 1016 จนเสด็จสวรรคตเมื่อวันที่ 30 พฤศจิกายน ค.ศ. 1016 ที่กลาสตันบรี อังกฤษ พระบรมศพตั้งอยู่ที่ แอบบีกลาสตันบรี ซึ่งปัจจุบันตัวแอบบีถูกทำลายจนสิ้นพระราชวงศ์ พระราชวงศ์. พระเจ้าเอ็ดมันด์ เป็นพระราชโอรสองค์ที่สองของพระเจ้าเอเธลเรดที่ 2 หรือ “พระเจ้าเอเธลเรดผู้ไม่พร้อม” (Ethelred the Unready) และแห่งนอร์ทธัมเบรียพระชายาองค์แรก มีพระเชษฐาองค์หนึ่ง เอเธลสตาน และพระอนุชาอีกสองพระองค์ เอเดรด และ เอกเบิร์ต พระมารดาสิ้นพระชนม์ในปี ค.ศ. 996 หลังจากนั้นพระเจ้าเอเธลเรดก็ทรงเสกสมรสใหม่กับเอ็มมาแห่งนอร์มังดี เอเธลสตานเสียชีวิตในปี ค.ศ. 1014 เอ็ดมันด์จึงกลายเป็นรัชทายาท การแก่งแย่งอำนาจระหว่างเอ็ดมันด์กับพระราชบิดาก็เริ่มเกิดขึ้น ในปี ค.ศ. 1015 พระเจ้าเอเธลเรดทรงสังหารซิกเฟิร์ธ (Sigeferth) และ มอร์คาร์ (Morcar) พันธมิตรสองคนของเอ็ดมันด์ เอ็ดมันด์จึงไปเอาตัวอีดิธแห่งอีสแองเกลียภรรยาหม้ายของซิกเฟิร์ธออกจากสำนักชีที่ถูกกักขังอยู่มาเสกสมรสด้วยเพื่อเป็นการประท้วงพระราชบิดา ระหว่างนี้ สมเด็จพระเจ้าคานูทมหาราชก็มาโจมตีอังกฤษ ในปี ค.ศ. 1016 เอ็ดมันด์ร่วมกับ อูห์เรดผู้เก่งกล้า เอิร์ลแห่งนอร์ทธัมเบรีย (Uhtred the Bold, Earl of [[Northumbria) ก็ร่วมกันปฏิวัติ แต่อูห์เรดละทิ้งเอ็ดมันด์ไปเข้าข้างพระเจ้าคานูท เอ็ดมันด์จึงคืนดีกับพระราชบิดาสงคราม สงคราม. ในปี [[ค.ศ. 1016]] พระเจ้าเอเธลเรดที่ 2 ก็ประชวรและในที่สุดก็เสด็จสวรรคตเมื่อวันที่ [[23 เมษายน]] เอ็ดมันด์ขึ้นครองราชย์เป็นสมเด็จพระเจ้าเอ็ดมันด์ที่ 2 แห่งอังกฤษ และทรงพยายามต่อต้านการรุกรานของพระเจ้าคานูท เมื่อทหารเดนมาร์กล้อม [[กรุงลอนดอน]] เอ็ดมันด์ก็เสด็จไปรวมกำลังที่เวสเซ็กซ์ เมื่อทหารเดนมาร์กติดตามมาทรงต่อสู้อย่างกล้าหาญ และทรงได้รับชัยชนะหลายครั้งต่อพระเจ้าคานูท แต่เมื่อวันที่ [[18 ตุลาคม]] พระเจ้าคานูทก็ได้รับชัยชนะอย่างเด็ดขาดต่อพระเจ้าเอ็ดมันด์ใน[[ยุทธการแอชชิงดัน]] (Battle of Ashingdon) ในเอสเซ็กซ์ หลังจากนั้นพระมหากษัตริย์สองพระองค์ก็ทรงเจรจาต่อรองสงบศึกซึ่งระบุให้พระเจ้าเอ็ดมันด์ได้เอสเซ็กซ์ และพระเจ้าคานูทได้ดินแดนส่วนที่เหนือจาก[[แม่น้ำเทมส์]] นอกจากนั้นก็ยังทรงตกลงกันว่าถ้าฝ่ายใดฝ่ายหนึ่งเสียชีวิตดินแดนของผู้ที่เสียชีวิตก็จะตกไปเป็นของผู้ที่ยังมีชีวิตอยู่สวรรคต สวรรคต. พระเจ้าเอ็ดมันด์เสด็จสวรรคตเมื่อวันที่ [[30 พฤศจิกายน]] [[ค.ศ. 1016]] ที่อ็อกฟอร์ดหรือลอนดอน ดินแดนของพระองค์จึงตกไปเป็นของพระเจ้าคานูทผู้กลายเป็นพระมหากษัตริย์แห่งราชอาณาจักรอังกฤษ พระบรมศพถูกฝังอยู่ที่แอบบีกลาสตันบรีในซอมเมอร์เซ็ท ตัวแอบบีถูกทำลายจนสิ้นระหว่าง[[พระราชกฤษฎีกายุบอาราม|สมัยการยุบอาราม]] อนุสรณ์และที่ฝังพระบรมศพจึงถูกทำลายไปด้วยรัชทายาท รัชทายาท. พระเจ้าเอ็ดมันด์มีพระราชโอรสสองพระองค์ [[เอ็ดเวิร์ดผู้ลี้ภัย]] และ เอ็ดมันด์ พระเจ้าคานูทส่งทั้งสองพระองค์ไปสวีเดนโดยตั้งพระทัยว่าเอาไปปลงพระชนม์แต่เอ็ดเวิร์ดและ เอ็ดมันด์ถูกส่งต่อไปคิเอฟและในที่สุดก็ไปพำนักอยู่ที่ฮังการีบทละครของวิลเลียม เชกสเปียร์ บทละครของวิลเลียม เชกสเปียร์. “เอ็ดมันด์ ไอรอนไซด์” เป็นบทละครที่กล่าวกันว่าอาจจะเขียนโดย[[วิลเลียม เชกสเปียร์]] ซึ่งสันนิษฐานจากลักษณะการเขียน แต่ก็ไม่เป็นที่ยอมรับกันโดยทั่วไป</doc>
