<doc id="931913" url="https://th.wikipedia.org/wiki?curid=931913" title="RETScreen">RETScreen ซอฟต์แวร์จัดการพลังงานสะอาด RETScreen (หรือเรียกโดยย่อว่า RETScreen) เป็นชุดซอฟต์แวร์ที่รัฐบาลแคนาดาสร้างขึ้น ซึ่ง RETScreen Expert เป็นดาวเด่นในงาน Clean Energy Ministerial ประจำปี 2016 ที่ซาน ฟรานซิสโก RETScreen Expert เป็นซอฟต์แวร์เวอร์ชั่นปัจจุบันซึ่งออกเผยแพร่สู่สาธารณชนไปเมื่อวันที่ 19 กันยายน 2016 ซึ่งซอฟต์แวร์นี้ช่วยให้สามารถระบุ ประเมิน และเพิ่มประสิทธิภาพแบบมวลรวมทั้งในด้านเทคนิคและด้านการเงินสำหรับโครงการพลังงานทดแทน และโครงการประหยัดพลังงานที่มีศักยภาพได้อย่างมีประสิทธิภาพ เช่นเดียวกับการวัดและการตรวจสอบประสิทธิภาพของโรงงาน รวมถึงค้นหาโอกาสในการประหยัดพลังงาน/การผลิตที่เกิดขึ้นตามจริงอีกด้วย "โหมดรับชม" ใน RETScreen Expert นั้นใช้งานได้ฟรีและอนุญาตให้เข้าใช้งานได้ในทุกฟังก์ชั่นของซอฟต์แวร์ ซึ่งแตกต่างไปจาก RETScreen เวอร์ชั่นที่ผ่าน ๆ มา อย่างไรก็ตาม ขณะนี้มี "โหมดมืออาชีพ" ใหม่ (ซึ่งช่วยให้ผู้ใช้งานสามารถ บันทึก พิมพ์ ฯลฯ ) ให้ใช้งานในแบบสมัครใช้บริการรายปีอีกด้วย RETScreen Suite เป็นซอฟต์แวร์เวอร์ชั่นก่อนหน้าของ RETScreen ที่ประกอบด้วย RETScreen 4 และ RETScreen Plus โดยที่ RETScreen Suite จะมีความสามารถในการวิเคราะห์การผลิตร่วม และการวิเคราะห์นอกระบบจำหน่ายไฟฟ้า แต่ RETScreen Expert นั้นจะแตกต่างไปจาก RETScreen Suite เพราะเป็นแพลตฟอร์มซอฟต์แวร์แบบครบวงจร ใช้แม่แบบที่ละเอียดและครอบคลุมสำหรับการประเมินโครงการ และยังมีความสามารถในการวิเคราะห์พอร์ตโฟลิโอได้อีกด้วย นอกจากนี้ RETScreen Expert ยังผสานฐานข้อมูลมากมายเข้าด้วยกัน เพื่อช่วยเหลือผู้ใช้งาน อันประกอบไปด้วยฐานข้อมูลสภาวะอากาศทั่วโลกจากสถานีภาคพื้นดินกว่า 6,700 แห่ง ข้อมูลดาวเทียมของ NASA ฐานข้อมูลมาตรฐาน ฐานข้อมูลต้นทุน ฐานข้อมูลโครงการ ฐานข้อมูลอุทกวิทยา และฐานข้อมูลผลิตภัณฑ์ ซอฟต์แวร์นี้มีวัสดุการฝึกอบรมแบบครบวงจรซึ่งรวมถึงตำราเรียนแบบอิเล็กทรอนิกส์ด้วยความเป็นมา ความเป็นมา. เวอร์ชั่นแรกของ RETScreen ออกเผยแพร่เมื่อวันที่ 30 เมษายน 1998 จากนั้น RETScreen เวอร์ชั่น 4 ก็เปิดตัวในวันที่ 11 ธันวาคม 2007 โดยรัฐมนตรีว่าการกระทรวงสิ่งแวดล้อมของแคนาดา ณ บาหลี ประเทศอินโดนีเซีย ต่อด้วย RETScreen Plus ที่เปิดตัวไปในปี ค.ศ.2011 ส่วน RETScreen Suite (ที่รวม RETScreen 4 และ RETScreen Plus พร้อมกับการอัปเกรดเพิ่มเติมอีกมากมาย) ก็ได้รับการเผยแพร่ในปี 2012 และล่าสุด RETScreen Expert ก็เปิดตัวสู่สาธารณะเมื่อวันที่ 19 กันยายน 2016 ที่ผ่านมาความต้องการของโปรแกรม ความต้องการของโปรแกรม. โปรแกรมนี้จำเป็นต้องใช้ Microsoft Windows Vista SP2, Windows 7, Windows 8 หรือ Windows 10 และ Microsoft .NET Framework 4.6 หรือสูงกว่า โปรแกรมนี้ยังสามารถใช้งานบนเครื่องคอมพิวเตอร์ Apple Macintosh ได้โดยใช้ Parallels หรือ VirtualBox สำหรับ Macพันธมิตร พันธมิตร. RETScreen มีการจัดการภายใต้การดูแลและการสนับสนุนทางการเงินอย่างต่อเนื่องจากศูนย์วิจัย CanmetENERGY Varennes ของ Natural Resources Canada ซึ่งเป็นกรมหนึ่งของประเทศแคนาดา โดยทีมหลัก จะร่วมมือกับรัฐบาลและองค์กรพหุภาคีอื่น ๆ เพื่อให้การสนับสนุนด้านเทคนิคจากเครือข่ายผู้เชี่ยวชาญจากภาคอุตสาหกรรม รัฐบาล และสถาบันการศึกษาต่าง ๆ โดยพันธมิตรหลักประกอบไปด้วย Langley Research Center ของ NASA, Renewable Energy and Energy Efficiency Partnership (REEEP), Independent Electricity System Operator (IESO) ของออนตาริโอ, Energy Unit ของฝ่ายเทคโนโลยี อุตสาหกรรม และเศรษฐกิจของ UNEP, Global Environment Facility (GEF), Prototype Carbon Fund ของ World Bank และ Sustainable Energy Initiative ของมหาวิทยาลัย Yorkตัวอย่างการใช้งาน ตัวอย่างการใช้งาน. นับจนถึงเดือนกุมภาพันธ์ 2018 มีผู้ใช้งานซอฟต์แวร์ RETScreen แล้วมากกว่า 575,000 รายในทุกภูมิภาคทั่วโลก การศึกษาผลกระทบโดยองค์กรอิสระ ได้ทำการประมาณว่าในปี 2013 การใช้งานซอฟต์แวร์ RETScreen ทั่วโลกมีส่วนในการช่วยลดต้นทุนไปมากกว่า 8 พันล้านเหรียญสหรัฐ ลดการปล่อยก๊าซเรือนกระจกกว่า 20 ล้านตันต่อปี และยังช่วยให้เกิดการผลิตพลังงานสะอาดอย่างน้อยกว่า 24 GW RETScreen นั้นใช้กันอย่างแพร่หลายเพื่ออำนวยความสะดวกและดำเนินโครงการพลังงานสะอาด โดยมีการนำ RETScreen ไปใช้ใน:- การปรับปรุง ตึกเอ็มไพร์สเตต ด้วยมาตรการการใช้พลังงานอย่างมีประสิทธิภาพ - โรงงานผลิตของ 3M ประเทศแคนาดา - อุตสาหกรรมด้านลมของไอร์แลนด์ที่ใช้กันอย่างกว้างขวาง เพื่อวิเคราะห์โครงการใหม่ที่มีศักยภาพ - การตรวจสอบประสิทธิภาพการทำงานของโรงเรียนนับร้อยแห่งในออนตาริโอ - โปรแกรมผสานความร้อนและพลังงาน (การเพิ่มประสิทธิภาพพลังงานชีวภาพ) ของ Manitoba Hydro เพื่อคัดกรองการใช้งานโครงการ - การจัดการพลังงานในวิทยาเขตของมหาวิทยาลัยและวิทยาลัยต่าง ๆ - การประเมินผลและประสิทธิภาพของพลังงานไฟฟ้าจากแสงอาทิตย์ในหลาย ๆ ปีของเมืองโตรอนโต ประเทศแคนาดา - การวิเคราะห์ความร้อนจากแสงอาทิตย์ในฐานทัพของกองทัพอากาศสหรัฐฯ - อาคารต่าง ๆ ของเทศบาล ซึ่งรวมถึงการระบุโอกาสในการปรับปรุงประสิทธิภาพการใช้พลังงานในเขตเทศบาลต่าง ๆ ของออนตาริโอ โดยบทความเกี่ยวกับการใช้งาน RETScreen ในบริบทต่าง ๆ นั้นมีให้ศึกษามากมายในหน้า LinkedIn ของ RETScreen RETScreen ยังถูกนำไปใช้เป็นเครื่องมือในการสอนและการวิจัยในมหาวิทยาลัยและวิทยาลัยกว่า 1,100 แห่งทั่วโลก อีกทั้งยังมักได้รับการอ้างถึงในเอกสารข้อมูลด้านการศึกษาอยู่บ่อย ๆ ตัวอย่างการใช้งานของ RETScreen ในสถาบันการศึกษาสามารถดูได้จากส่วน "สิ่งตีพิมพ์และรายงานต่าง ๆ" และ "หลักสูตรมหาวิทยาลัยและวิทยาลัย" ในจดหมายข่าว RETScreen ซึ่งสามารถดูได้จากคู่มือผู้ใช้งานในซอฟต์แวร์ที่ได้ดาวน์โหลดไป โปรแกรมสนับสนุนการใช้พลังงานสะอาดได้ให้ความไว้วางใจหรือแนะนำให้ใช้งาน RETScreen ในองค์กรภาครัฐทุกระดับทั่วโลก ซึ่งประกอบไปด้วย UNFCCC และสหภาพยุโรป แคนาดา นิวซีแลนด์ และสหราชอาณาจักร และรัฐ จังหวัด เมือง เทศบาล รวมถึงงานด้านสาธารณูปโภคมากมายทั่วทั้งสหรัฐอเมริกาและแคนาดา รวมถึงยังมีการฝึกอบรมการใช้งาน RETScreen ในระดับชาติและภูมิภาคตามคำร้องขออย่างเป็นทางการจากรัฐบาลชิลี ซาอุดิอาระเบีย และ 15 ประเทศในแอฟริกาตะวันตกและแอฟริกากลาง รวมถึงองค์กรพลังงานงานของละตินอเมริกา (OLADE)รางวัลต่าง ๆ รางวัลต่าง ๆ. RETScreen International ได้รับรางวัล Public Service of Excellence ในปี 2010 ซึ่งถือเป็นรางวัลสูงสุดจากรัฐบาลแคนาดาที่มอบแก่ข้าราชการพลเรือน นอกจากนั้น RETScreen และทีมงาน RETScreen ยังได้รับการเสนอชื่อเข้ารับรางวัล และได้รับรางวัลอันทรงเกียรติอื่น ๆ มากมาย รวมไปถึง Ernst & Young/Euromoney Global Renewable Energy Award, Energy Globe (รางวัลระดับชาติของแคนาดา) และรางวัล GTEC Distinction Award Medalบทวิจารณ์ บทวิจารณ์. บทวิจารณ์ของ International Energy Agency ได้กล่าวถึงซอฟต์แวร์เวอร์ชั่นเบต้าในส่วนพลังงานจากน้ำไว้ว่า "น่าประทับใจมาก" European Environment Agency ยืนยันว่า RETScreen นั้น "เป็นเครื่องมือที่มีประโยชน์อย่างยิ่ง" RETScreen ยังถูกเรียกว่า "หนึ่งในเครื่องมือซอฟต์แวร์ไม่กี่ชิ้น ที่อาจเรียกได้ว่าดีที่สุดสำหรับการประเมินทางเศรษฐศาสตร์ในการติดตั้งพลังงานหมุนเวียน" และ "เป็นเครื่องมือเพื่อเพิ่ม...การเชื่อมโยงตลาด" ในด้านพลังงานสะอาดทั่วโลก</doc>
