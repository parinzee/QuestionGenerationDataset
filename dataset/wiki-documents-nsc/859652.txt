<doc id="859652" url="https://th.wikipedia.org/wiki?curid=859652" title="แก้วสารพัดนึก (ละครโทรทัศน์)">แก้วสารพัดนึก (ละครโทรทัศน์) แก้วสารพัดนึก เป็นละครโทรทัศน์ออกอากาศทางสถานีโทรทัศน์สีกองทัพบกช่อง 7 บทประพันธ์โดย สันต์ เทวรักษ์ บทโทรทัศน์โดย ดาราชน ผลิตโดย บริษัท ดาราวิดีโอ จำกัด ออกอากาศทุกวันจันทร์-วันอังคาร ตั้งแต่วันที่ 6 กรกฎาคม พ.ศ. 2535 - 29 กันยายน พ.ศ. 2535 และนำมารีรันเมื่อปีพ.ศ. 2539 นำแสดงโดย วรุฒ วรธรรม, อภัสนันท์ สุทธิกุล, จริญญา หาญณรงค์, ชุมพร เทพพิทักษ์, เปียทิพย์ คุ้มวงค์, ชลิต เฟื่องอารมณ์, ศิรินันท์ โรจนธรรม, นีรนุช อติพร, ไปรมา รัชตะ, เสาวลักษณ์ ศรีอรัญญ์ และอีกมากมาย ซึ่งก่อนหน้านี้ เคยถูกสร้างเป็นภาพยนตร์เมื่อปีพ.ศ. 2514 บทประพันธ์ สันต์ เทวรักษ์ อำนวยการสร้าง ภาพยนตร์ไทยไตรมิตร, พันทิพา ประกาศวุฒิสาร กำกับการแสดง แท้ ประกาศวุฒิสาร นำแสดงโดย สมบัติ เมทะนี และ อรัญญา นามวงษ์เรื่องย่อ เรื่องย่อ. บ้านไทยหลังหนึ่ง...ตั้งอยู่บนริมแม่น้ำท่าจีน ซึ่งเป็นบ้านของครอบครัวเสมาทอง อันมี “ก้อน” เป็นพ่อ “ถมยา” เป็นแม่ และลูกสาวชื่อ “แก้ว” แก้วเป็นเด็กสาวขี้ริ้ว ฟันเหยิน เท้าปุกเดินเขยก แต่มีนิสัยที่ดี แก้วมีน้องคนเดียวเป็นผู้ชายแต่แสนที่จะแก่นแก้วชื่อ “ก้าน” “ไปล่” ลูกกำนันคำและแม่แส ไปล่เป็นเด็กหนุ่ม ที่แอบหลงรักลูกสาวผู้ใหญ่บ้านเดียวกันชื่อ “สาหร่าย” ไปล่และเพื่อนๆดูถูกว่า แก้วไม่สวย ตีนปุกหน้ายังกับแก้วหน้าม้า ซึ่งแก้วเสียใจมากที่เพื่อนๆบ้านดูถูกว่าตนเป็นอย่างนั้น แก้วไปนั่งเสียใจอยู่หน้าต้นไม้หลังบ้าน นางไม้ประจำต้นไม้ใหญ่เห็นเหตุการณ์ตลอด จึงสงสารแก้ว เพราะเห็นแก้วเป็นเด็กดีมาโดยตลอด จึงได้ปรากฏตัวตนให้แก้วเห็นแต่เพียงผู้เดียว และคอยช่วยเหลือแก้วสารพัด และได้มอบ “แก้วสารพัดนึก” ให้แก้วไว้ดวงหนึ่ง ซึ่งแก้วจะนึกอะไรก็ได้สมปรารถนา แต่ต้องไม่ผิดศิลธรรมและผิดกฎหมายบ้านเมืองด้วย กับต้องประพฤติตัวเป็นคนดี มิฉะนั้นแล้ว แก้วสารพัดนึกจะหมดความศักดิ์สิทธิ์ ก่อนนอนทุกคืน แก้วจะต้องไหว้พรเป็นประจำ และกราบไหว้พระบรมรูปของพระบาทสมเด็จพระเจ้าอยู่หัว และสมเด็จพระนางเจ้าฯพระบรมราชินีนาถ ด้วยแก้วนึกเสมอว่าสักวันจะต้องเข้าเฝ้าล้นเกล้าทั้งสองพระองค์ให้ได้ เพราะเคยเห็นแต่ในหนังสือพิมพ์บ่อยๆ แก้วใฝ่ฝันยิ่งนัก ก้อนซึ่งเป็นพ่อไม่มีสมบัติส่วนตัวเลย ก่อนที่จะมาแต่งงานกับแม่ มีที่นา ซึ่งเป็นที่ทำมาหากินอยู่ทุกวันนี้ เวลามีเรื่องกับพ่อทีไร แม่จะบ่นแต่ว่า พ่อไม่เห็นมีสมบัติอะไรติดตัวมาบ้างเลย แก้วเคยได้ยินได้ฟังแม่บ่นมาจนเบื่อ ครั้งตัวแก้วมีโอกาสที่จะช่วยให้พ่อร่ำรวยสักที ที่พอจะดูมีหน้ามีตาพอกับเพื่อนบ้านได้ แก้วจึงใช้แก้วสารพัดนึก นึกให้มีทองและเพชร และห้ามให้พ่อถามตนว่าไปได้มาจากไหน พร้อมทั้งให้พ่อเก็บเป็นความลับ หากใครถามให้พ่อบอกว่าได้รับมรดกจาก “ลุงชิ้น” ซึ่งเป็นญาติห่างๆที่จังหวัดเพชรบุรีซึ่งกำลังจะสิ้นลมแล้ว หลังจากที่แก้วนำทองและเพชรให้พ่อนั้น ได้สั่งให้พ่อนำไปขายในกรุงเทพฯ พร้อมทั้งเพื่อนบ้านที่ไว้ใจได้คือ “น้าโป๋ น้าดี และ น้าหวัง” ระหว่างที่พ่อไม่อยู่ แก้วก็ออกอุบายบอกกับแม่ว่า เทวดามาเข้าฝันบอกยาให้ ซึ่งแก้วทำไว้และจะลองทาตัวดู จะได้หายจากตีนปุก ฟันเหยิน หลังจากตื้นเช้ามา แก้วมีใบหน้าที่เปลี่ยนไปอย่างมาก ซึ่งเป็นใบหน้าที่สวยงามมาก ผิดกับในอดีตที่เคยถูกเพื่อนบ้านล้อ หลังจากนั้นครอบครัวแกล้งก็ได้เป็นมหาเศรษฐีทีมีแต่เพื่อนบ้านนับถือข้อมูลรายชื่อนักแสดง (ฉบับละคร)เพลงประกอบละครข้อมูล. เพลงประกอบละคร. - เพลง "แก้วสารพัดนึก" (ช.) ขับร้องโดย สุธี แสงเสรีชน - เพลง "แก้วสารพัดนึก" (ญ.) ขับร้องโดย ศศิวิมล วิริยานนท์</doc>
