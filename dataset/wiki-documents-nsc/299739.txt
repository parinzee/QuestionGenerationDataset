<doc id="299739" url="https://th.wikipedia.org/wiki?curid=299739" title="จุฑาภัทร เหล่าธรรมทัศน์">จุฑาภัทร เหล่าธรรมทัศน์ จุฑาภัทร เหล่าธรรมทัศน์ เกิดเมื่อวันที่ 9 มิถุนายน พ.ศ. 2535 เป็นนักร้องชาวไทย มีพี่สาว 1 คน ศึกษาที่โรงเรียนฮาร์โรว์อินเตอร์เนชันนอลสคูล ได้เล่นละครเวทีเรื่อง "บัลลังก์เมฆ" ของถกลเกียรติ วีรวรรณ ซึ่งก็ได้ชักชวนให้ออกอัลบั้มเพลง ได้ไปทดสอบที่บริษัทอาราทิสต์แล้วผ่าน จึงได้ออกอัลบั้ม มีผลงานอัลบั้มแรกชุด พลับ (พ.ศ. 2545) มีเพลงดังอย่าง "คุณครูครับ" นอกจากนั้นในอัลบั้มนี้ยังมีเพลงฮิตในอดีตที่นำมาทำใหม่ โดยปรับเนื้อร้อง ดนตรีให้เหมาะกับเด็ก และทำให้สนุกสนาน มีสีสัน อย่างเช่น "ใครใครก็ไม่รักผม" "ก็เลยเล่าสู่กันฟัง" "เหนื่อยไหมคนดี" "คนไม่สำคัญ""คุณครูครับ" "ลูกชิ้นของฉัน" "สงสัยจัง" พอเสร็จจากอัลบั้มชุดแรก ก็ได้ไปเล่นละครเรื่อง หน้าต่างสีชมพู-ประตูสีฟ้า และทำผลงานอัลบั้มชุดที่ 2 มีชื่ออัลบั้มว่า จุฑาภัทร ภาค 2 (พ.ศ. 2546) โดยมีแขกรับเชิญในอัลบั้มอย่าง ไวพจน์ เพชรสุพรรณ มาร่วมร้องในเพลง "แหล่กล่อมหลาน", จิระศักดิ์ ปิ่นสุวรรณ มาช่วยร้องในเพลง "Teddy Bear" ,สีหนุ่ม เชิญยิ้ม มาร้องในเพลง ลาวดวงเดือน, พี สะเดิด ในเพลง เด๊อน้องเด้อ และคนสุดท้าย จิระศักดิ์ ปานพุ่ม ร้องกับพลับในเพลง แมงมุมลาย - Oh Yeah! นอกจากนั้นยังได้รับเป็นพรีเซนเตอร์ให้นมพร่องมันเนย ตราซูเปอร์จิ๋ว รวมถึง โฆษณาโอวัลติน หลังจากนั้นห่างหายจากวงการบันเทิง เข้าศึกษาต่อที่สถาบันฟิลลิปส์เอกซ์เซเตอร์ รัฐนิวแฮมป์เชียร์ สหรัฐอเมริกาจนจบชั้นมัธยมปลาย และได้เป็นแขกรับเชิญในรายการตีสิบ ทางช่อง 3 (ออกอากาศ 27 กรกฎาคม 2553) และในปี พ.ศ. 2554 ได้หวนกลับมาจับไมค์อีกครั้งในรอบ 10 ปี กับเพลง "ช่างโชคดีที่โลกนี้มีเธอ" ในอัลบั้ม Love Status ร่วมกับศิลปินอื่นๆอีกมากมาย ก่อนที่จะกลับไปศึกษาต่อในระดับอุดมศึกษาที่สหรัฐอเมริกา ได้จบการศึกษาสาขาคณิตศาสตร์ที่มหาวิทยาลัยโคลัมเบีย รัฐนิวยอร์ก ประเทศสหรัฐอเมริกาและตอนนี้ทำงานเป็นที่ปรึกษาที่บริษัท The Boston Consulting Group จุฑาภัทร เหล่าธรรมทัศน์ เป็นหลานของ ดร.เอนก เหล่าธรรมทัศน์ อดีตหัวหน้าพรรคมหาชนผลงานอัลบั้มผลงาน. อัลบั้ม. - พลับ (พ.ศ. 2545) - จุฑาภัทร ภาค 2 (พ.ศ. 2546) - อัลบั้มรวมศิลปิน Love Status (พ.ศ. 2554)การแสดงการแสดง. - ละครเวที บัลลังก์เมฆ เดอะมิวสิคัล รับบท ปรก,ปกรณ์ (ตอนเด็ก) - ละคร หน้าต่างสีชมพู ประตูสีฟ้า รับบท ฟ้าสว่าง - ละครซิทคอม เฮง เฮง เฮง (รับเชิญ)โฆษณาโฆษณา. - นมพร่องไขมันเนย ตราซูเปอร์จิ๋ว - โอวัลติน เจเล่พิธีกรพิธีกร. - English Minute คู่กับ แคลร์ ปัจฉิมานนท์</doc>
