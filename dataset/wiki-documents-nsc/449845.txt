<doc id="449845" url="https://th.wikipedia.org/wiki?curid=449845" title="เคอร์เบอรอส (ดาวบริวาร)">เคอร์เบอรอส (ดาวบริวาร) เคอร์เบอรอส () เดิมชื่อ เอส/2011 (134340) 1 หรือ พี 4 เป็นดาวบริวารขนาดเล็กของดาวพลูโต มีการประกาศการค้นพบเมื่อวันที่ 20 กรกฎาคม พ.ศ. 2554 การค้นพบเคอร์เบอรอส หลังการค้นพบคารอนใน พ.ศ. 2521 และนิกซ์กับไฮดรา ใน พ.ศ. 2548 ทำให้มันเป็นดาวบริวารดวงที่สี่ของดาวพลูโต ชื่อของดวงจันทร์ เคอร์เบอรอส (Kerberos, Κέρβερος) ตามเทพปกรณัมกรีกมีอีกชื่อว่า เซอร์เบอรัส อันเป็นชื่อของสุนัขสามหัวที่มีหน้าที่เฝ้าประตูทางลงสู่ยมโลกของพลูโต (ฮาเดส) ชื่อนี้ได้รับการเห็นชอบโดยสหพันธ์ดาราศาสตร์สากล และประกาศอย่างเป็นทางการเมื่อวันที่ 2 กรกฎาคม พ.ศ. 2556 พร้อมกับดวงจันทร์อีกดวง สติกซ์ (Styx) ซึ่งเดิมชื่อ S/2012 (134340) 1 หรือ P5</doc>
