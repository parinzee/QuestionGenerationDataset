<doc id="67064" url="https://th.wikipedia.org/wiki?curid=67064" title="ภาษากาตาลา">ภาษากาตาลา ภาษากาตาลา () หรือ ภาษาแคทาแลน () เป็นภาษาหนึ่งในกลุ่มภาษาโรมานซ์ รวมทั้งเป็นภาษาประจำชาติของประเทศอันดอร์ราและภาษาราชการร่วมในแคว้นปกครองตนเองหมู่เกาะแบลีแอริก บาเลนเซีย (ในชื่อ ภาษาบาเลนเซีย) และกาตาลุญญาของประเทศสเปน มีผู้พูดหรือผู้รู้ภาษานี้ประมาณ 10 ล้านคน ซึ่งอาศัยทั้งในสเปน อันดอร์รา รวมไปถึงภาคตะวันตกเฉียงใต้ของประเทศฝรั่งเศส (โดยเฉพาะในจังหวัดปีเรเน-ออเรียงตาล) และเมืองอัลเกโรบนเกาะซาร์ดิเนีย ประเทศอิตาลีการกระจายตามเขตภูมิศาสตร์ การกระจายตามเขตภูมิศาสตร์. ภาษากาตาลาพูดใน- แคว้นปกครองตนเองกาตาลุญญา (Catolonia; Catalunya) ประเทศสเปน - An adjacent strip (Franja de Ponent) ในแคว้นปกครองตนเองอารากอน ประเทศสเปน โดยเฉพาะในเขตเทศมณฑลไบย์ชารีบากอร์ซา (Baixa Ribagorça) ยีเตรา (Llitera) ไบช์ซิงกา (Baix Cinca) และมาตาร์ราญา (Matarranya) และส่วนใหญ่ของเทศมณฑลอัลตารีบากอร์ซา (Alta Ribagorça) เตร์ราอัลตา (Terra Alta) และรีเบราเดเบร (Ribera d'Ebre) - หมู่เกาะแบลีแอริก (Balearic Islands; Illes Balears i Pitiüsses) ประเทศสเปน - ประเทศอันดอร์รา (Andorra; Andorra). - ส่วนหนึ่งของแคว้นปกครองตนเองบาเลนเซีย (Land of Valencia; País Valencià) ประเทศสเปน ซึ่งเรียกกันตามธรรมเนียมนิยมว่าภาษาบาเลนเซีย (Valencian) - นอร์เทิร์นกาตาลุญญา (Northern Catalonia; Catalunya Nord) (ชื่อไม่เป็นทางการ) ประเทศฝรั่งเศส - เมืองอัลเกโร (Alghero; l'Alguer) บนเกาะซาร์เดนญา ประเทศอิตาลี - เขตเล็ก ๆ แห่งหนึ่งในแคว้นปกครองตนเองมูร์เซีย (ประเทศสเปน) ชื่อ เอลการ์เช (el Carche) ในภาษาคาสตีล และ เอลการ์เช (el Carxe) ในภาษากาตาลา ดินแดนเหล่านี้เรียกรวม ๆ อย่างไม่เป็นทางการว่า กลุ่มประเทศกาตาลา (Catalan Countries; Països Catalans)</doc>
