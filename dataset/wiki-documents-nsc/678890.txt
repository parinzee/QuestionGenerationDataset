<doc id="678890" url="https://th.wikipedia.org/wiki?curid=678890" title="ฟอร์ด แมดด็อกซ์ ฟอร์ด">ฟอร์ด แมดด็อกซ์ ฟอร์ด ฟอร์ด แมดด็อกซ์ ฟอร์ด (; 17 ธันวาคม ค.ศ. 1873 – 26 มิถุนายน ค.ศ. 1939) เป็นนักเขียนและกวีชาวอังกฤษ มีผลงานที่เป็นที่รู้จักคือ The Good Soldier ซึ่ง The Observer ยกย่องให้เป็นหนึ่งใน "นิยาย 100 เรื่องที่ดีที่สุดตลอดกาล" และ The Guardian ยกให้เป็นหนึ่งใน "นิยาย 1000 เรื่องที่ทุกคนควรอ่าน"ประวัติ ประวัติ. ฟอร์ด แมดด็อกซ์ ฟอร์ด เกิดเมื่อ ค.ศ. 1873 ที่วิมเบิลดัน เป็นบุตรชายคนโตของแคทเธอรีน แมดด็อกซ์ บราน์และฟรานซิส เฮฟเฟอร์ เมื่ออายุได้ 18 ปี เขาเขียนนิยายเล่มแรก The Shifting of Fire ต่อมาเมื่อฟอร์ดมีอายุได้ 35 ปี เขาก็ก่อตั้งนิตยสาร English Review จัดพิมพ์ผลงานของนักเขียนร่วมสมัยของเขา เช่น ดี. เอช. ลอว์เรนซ์, เอสรา เพาด์ ในปี ค.ศ. 1915 เขาก็ตีพิมพ์ The Good Soldier ซึ่งมีเนื้อหาเกี่ยวกับโศกนาฏกรรมในชีวิตของทหาร นิยายเรื่องนี้ได้รับการตอบรับเป็นอย่างดี หลังสงครามโลกครั้งที่หนึ่งสิ้นสุดลง ฟอร์ดก็เปลี่ยนชื่อเป็น "ฟอร์ด แมดด็อกซ์ ฟอร์ด" เพื่อเป็นเกียรติแก่ฟอร์ด แมดด็อกซ์ บราวน์ คุณตาของเขา ซึ่งเป็นจิตรกรแนวก่อนราฟาเอล ผู้วาดภาพ ทัศน์สุดท้ายของอังกฤษ และย้ายไปอยู่ที่ปารีส ทำงานเป็นบรรณาธิการของนิตยสาร Transatlantic Review ซึ่งตีพิมพ์ของเจมส์ จอยซ์ และเออร์เนสต์ เฮมิงเวย์ ฟอร์ดเสียชีวิตที่ดูวิลล์ ประเทศฝรั่งเศส เมื่อ ค.ศ. 1939 ขณะมีอายุได้ 65 ปี</doc>
