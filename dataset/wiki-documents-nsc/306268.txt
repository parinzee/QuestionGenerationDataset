<doc id="306268" url="https://th.wikipedia.org/wiki?curid=306268" title="อะบอริจินส์ (ค่ายเพลง)">อะบอริจินส์ (ค่ายเพลง) อะบอริจินส์ (Aborigines) เป็นค่ายเพลงในเครือบริษัท อาร์เอส จำกัด (มหาชน) โดยเป็นหนึ่งในค่ายย่อยที่ยกสถานะขึ้นมาจากทีมผลิตเพลง MP2 ในอดีตของทางบริษัท ภายใต้การนำของ เกี๊ย อนุชา อรรจนาวัฒน์ หนึ่งในนักแต่งเพลงและบุคลากรรุ่นบุกเบิกของค่ายประวัติ ประวัติ. พ.ศ. 2545 บริษัท อาร์เอส โปรโมชั่น ในขณะนั้น ได้มีแนวคิดที่จะทำการปรับรูปแบบของธุรกิจเพลง จากการรวมศูนย์ทุกอย่างไว้ที่ส่วนกลาง มาเป็นการเปิดบริษัทลูกขึ้นมาเป็นค่ายเพลงย่อยๆ ทำให้มีการปรับรูปแบบการทำงานของทีมผลิตเพลงต่างๆในขณะนั้นออกมาเป็นรูปแบบบริษัทค่ายเพลงย่อย โดยทีมเพลง MP2 ภายใต้การนำของ อนุชา อรรจนาวัฒน์ และ เทพนม สุวรรณบุณย์ ก็เป็นอีกหนึ่งทีมที่ได้เริ่มมีการเปลี่ยนมาใช้ชื่อ Aborigines ในช่วงกลางปี 2545 โดยอัลบั้มเพลงชุดแรกที่มีโลโก้สัญลักษณ์Aborigines คืออัลบั้ม Sandra ของ แซนดร้า แมฟโร พ.ศ. 2546 เปิดตัวในฐานะค่ายเพลง อะบอริจินส์ อย่างเป็นทางการ โดยศิลปินที่ถือว่าเป็นแกนหลักของค่ายในเวลานั้นคือ 3 หนุ่มบอยแบนด์ ดีทูบี และนักร้องสาว ปาน ธนพร และศิลปินอื่นๆอาทิแนนซี่ นันทพร สว่างแจ้ง (อัลบั้ม Fly High จุดหมายสุดขอบฟ้า) นอกจากตัวศิลปินแล้ว ค่ายเพลงนี้ยังมีอีกหนึ่งบุคลากรที่เป็นที่รู้จักในฐานะผู้ดูแลการแต่งเนื้อร้องในทุกอัลบั้มคือ สุทธิพงษ์ สมบัติจินดา พ.ศ. 2547 ทำโปรเจกต์อัลบั้มพิเศษ คิดถึงแม่ ซึ่งกลายเป็นธรรมเนียมการออกอัลบั้มของค่ายนี้ไปที่จะทำเพลงเพื่อสังคมออกมาทุกปี นอกจากนี้ยังเริ่มทำเพลงสตริงที่มีกลิ่นอายเพื่อชีวิตในอัลบั้ม ปุ้ย ผู้หญิงดินดิน ซึ่งจะกลายเป็นหนึ่งในจุดเปลี่ยนของบริษัทในอนาคต ส่วนอัลบั้มเพลงของ Aborigines ที่ออกในปีนี้อาทิเช่น อัลบั้ม ผู้หญิงดินดิน ของปุ้ย ผู้หญิงดินดิน, อัลบั้ม My Sign ของ แซนดร้า แมฟโร, อัลบั้ม อัลบั้ม นรกในใจ ของ ธนพร แวกประยูร เป็นต้น พ.ศ. 2548 รวบรวม 2 สมาชิกที่เหลืออยู่ของดีทูบีมาออกอัลบั้มอีกครั้งในนาม แดน-บีม และได้ข้ามค่ายไปทำโปรเจกต์อัลบั้มร่วมกับ วอร์เนอร์ มิวสิก ในอัลบั้ม หนุ่มบาว-สาวปาน พ.ศ. 2549 เนื่องจากความสำเร็จในผลงานที่ผ่านมา ทำให้ อะบอริจินส์ กลายเป็นค่ายย่อยเดียวที่ยังได้ออกผลงานโดยมี 10 เพลงในหนึ่งอัลบั้ม ไม่ถูกตัดเหลือ 5 เพลง เหมือนค่ายย่อยอื่นๆ ในช่วงปลายปีได้มีการจัดทำโปรเจกต์อัลบั้มพิเศษ ลูกของพ่อ รวบรวมศิลปินทั้งหมดของค่ายอาร์เอสมาร้องเพลงเทิดพระเกียรติเนื่องในวโรกาสเฉลิมฉลองศิริราชสมบัติครบ 60 ปี พ.ศ. 2550 ทำโปรเจกต์อัลบั้มเพลงสตริงกึ่งลูกทุ่งให้กับ วิด ไฮเปอร์ ในอัลบั้ม วิด ชนิดพิเศษ ร่วมกับค่ายเพลงลูกทุ่ง อาร์สยาม กลายเป็นจุดเริ่มต้นให้มีการทำงานร่วมกับศิลปินลูกทุ่งมากขึ้น ในขณะเดียวกันกลับเริ่มมีผลงานศิลปินใหม่ๆ ในแนวทางสตริงลดลง พ.ศ. 2551 ลดสถานะค่ายเพลงลงเป็นหนึ่งในทีมเพลงของค่าย เมโลดิก้า ก่อนที่จะเปลี่ยนมาเป็น อาร์เอส มิวสิก และกลายเป็นทีมผลิตเพลงที่ทำงานให้ทั้งค่ายเพลงส่วนกลางของบริษัทและค่ายอาร์สยาม แต่ยังคงใช้ชื่อทีม อะบอริจินส์ พ.ศ. 2552 - ปัจจุบัน ยังคงทำงานเพลงให้ทั้งศิลปินสตริง, สตริงกึ่งลูกทุ่ง และ ลูกทุ่งกึ่งสตริง ให้ทั้ง อาร์เอส มิวสิก และ อาร์สยาม ตัวอย่างผลงานเช่น ไอ..น้ำ, ปาน ธนพร, วิด ไฮเปอร์, หนุ่มบาว-สาวปาน, ทัช ณ ตะกั่วทุ่ง, กระแต นิภาพร, แคท รัตกาลศิลปินในสังกัดศิลปินในสังกัด. - ดีทูบี - ปาน ธนพร - บี-มิกซ์ - แนนซี่ - แซนดร้า แมฟโร - นิคกี้ - อนัน อันวา - บาซู (Bazoo) - แดนซ์ อาร์มี่ - แดน วรเวช - บีม กวี - สกูบา - ปุ้ย ผู้หญิงดินดิน - อั้ม อิราวัต - เกียร์ไนท์ - ทรีดิฟฟ์ - สเตป วัน - อัญญ่า</doc>
