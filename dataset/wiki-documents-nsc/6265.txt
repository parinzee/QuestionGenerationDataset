<doc id="6265" url="https://th.wikipedia.org/wiki?curid=6265" title="คอมมานด์ & คองเคอร์: เจเนรัลส์">คอมมานด์ & คองเคอร์: เจเนรัลส์ คอมมานด์ & คองเคอร์: เจเนรัลส์ เป็นเกมวางแผนการรบเรียล-ไทม์ ในเกมซีรีส์ คอมมานด์ แอนด์ คองเคอร์ เกมนี้มีภูมิเรื่องที่ต่างไปจากเนื้อเรื่องดั้งเดิมของ C&C ที่มี กองกำลังพิทักษ์โลก, ภราดรภาพแห่งน็อด และการสะสมแร่ ไทบีเรียม เป็นองค์ประกอบหลัก อีกทั้งยังมีอีกสิ่งหนึ่งที่ต่างจากเกม C&C อื่นที่ผ่านมา เนื่องจากทั้งเกม เจเนรัลส์ และภาคเสริม ซีโร่ เอาเออร์ ถูกพัฒนาโดย อีเอ ลอสแอนเจลิส หลังจากที่ต้นสังกัดใหญ่ อิเลคโทรนิค อาร์ต ปิดบริษัทเวสท์วูด สตูดิโอ เจเนรัลส์ ได้นำเทคโนโลยี SAGE (Strategy Action Game Engine - เอนจินเกมแอ็คชั่นและเกมวางแผนการรบ) มาใช้และสร้างเกม C&C เกมแรกที่เป็นสามมิติ เอนจินที่จดทะเบียนลิขสิทธิ์ตัวนี้ถูกพัฒนาไว้เพื่อเกม Generals เท่านั้น, ในขณะนี้ EA ยังไม่ได้ออกแถลงการณ์ใดๆ ที่จะขายลิขสิทธิ์ SAGE นี้ ให้กับบริษัทผู้พัฒนาเกมส์อื่นๆ ใน เจเนรัลส์ จะมีฝ่ายที่แตกต่างกันอยู่ 3 ฝ่ายได้แก่ สหรัฐอเมริกา, จีน, และกองทัพปลดปล่อยโลก (Global Liberation Army - GLA) โดยที่ GLA คือขบวนการก่อการร้ายที่มีผู้สนับสนุนลึกลับ ที่มีจุดมุ่งหมายที่ไม่ถูกเปิดเผย ทั้งฝ่ายจีนและสหรัฐอเมริกาต่างก็ตกเป็นเป้าของ GLA และล้วนมีสงครามของตนเอง เนื้อเรื่องของ เจเนรัลส์ ดำเนินต่อไปเมื่อภาคเสริม คอมมานด์ & คองเคอร์: เจเนรัลส์: ซีโร่ เอาเออร์ ออกวางจำหน่าย เจเนรัลส์ นำเสนอเพลงประจำของแต่ละฝ่ายให้ผู้เล่น เพลงประจำของการเริ่มต้นเกมและการจบเกมเมื่อเล่นภารกิจของจีนคือ เพลงชาติจีนหรือเพลงมาร์ชทหารอาสา (March of the Volunteers) ส่วนในภารกิจของสหรัฐอเมริกาจะเป็นเพลงบรรเลง และเพลงแนวทหาร บรรเลงโดย บิลล์ บราวน์ และเพลงของ GLA ที่ฟังแล้วให้ความรู้สึกผสมผสานระหว่างเพลงตะวันออกกลาง (เพลงอาหรับ) และเพลงแนวเฮฟวี่ เมทัล, คล้ายกับเพลงประกอบฉากโซมาเลียฉากหนึ่งในภาพยนตร์แบล็ค ฮอว์ค ดาวน์ (Black Hawk Down)คอมมานด์ & คองเคอร์: เจเนรัลส์ - ซีโร่ เอาเออร์ คอมมานด์ & คองเคอร์: เจเนรัลส์ - ซีโร่ เอาเออร์. เป็นภาคเสริมของเกม เจเนรัลส์ โดยมีเนื้อหาต่อจากเดิม โดยมีตัวละครและเทคโนโลยีใหม่ๆ อีกมาก และเพื่อให้การเล่นเกมส์หลากหลาย จึงมีการเพิ่มนายพล 9 คน โดยแต่ละคนทีความสามารถแตกต่างกัน และยูนิตที่แตกต่างกันด้วย</doc>
