<doc id="575464" url="https://th.wikipedia.org/wiki?curid=575464" title="สุรชาติ สารีพิมพ์">สุรชาติ สารีพิมพ์ สิบตำรวจตรี สุรชาติ สารีพิมพ์ (; เกิดเมื่อวันที่ 24 พฤษภาคม พ.ศ. 2529) เป็นนักฟุตบอลลูกครึ่งไทย-ลาว เล่นในตำแหน่งกองหน้าและตำแหน่งแบ๊กขวา ปีกขวา เซ็นเตอร์ฮาล์ฟ เป็นนักเตะสารพัดประโยชน์ ปัจจุบันสุรชาติลงเล่นฟุตบอลอาชีพให้กับ สโมสรฟุตบอลอินทรีเพื่อนตำรวจ ในไทยพรีเมียร์ลีก ซึ่งสุรชาติได้อยู่กับสโมสรเพื่อนตำรวจตั้งแต่ปี พ.ศ. 2546 ตั้งแต่ทีมเยาวชนจนถึงปัจจุบัน โดยในระหว่างปี 2007-2008 ย้ายไปเล่นให้ สโมสรฟุตบอลพีทีที ระยอง เป็นเวลาสั้นๆ และปี พ.ศ. 2551 ก็ได้ย้ายกลับไปยังเพื่อนตำรวจ โดยถือได้ว่าเขาเป็นนักเตะที่ถืออาวุโสของทีมอินทรีเพื่อนตำรวจและเป็นกัปตันทีมคนปัจจุบันของสโมสร สุรชาติเกิดที่ อำเภอปากชม จังหวัดเลยมีคุณพ่อเป็นชาวไทยและคุณแม่เป็นชาวลาว แต่เขาเลือกเลือกเล่นฟุตบอลทีมชาติให้กับทีมชาติไทย โดยสุรชาติ เรียนระดับมัธยมศึกษาปีที่ 1-4 ที่โรงเรียนเชียงคาน จังหวัดเลย และระดับมัธยมศึกษาปีที่ 5-6 ที่โรงเรียนปทุมคงคา กรุงเทพมหานคร โดยย้ายมาในฐานะโควต้าดาวซัลโว ควิกฟุตซอลภาคอีสาน นอกจากนี้ปัจจุบัน สุรชาติ สารีพิมพ์ รับราชการตำรวจ ในตำแหน่ง ผู้บังคับหมู่ ฝ่ายอำนวยการ 8 กองบังคับการอำนวยการ ตำรวจภูธรภาค 1ประตูในนามทีมชาติ</doc>
