<doc id="331031" url="https://th.wikipedia.org/wiki?curid=331031" title="สุขุมพงศ์ โง่นคำ">สุขุมพงศ์ โง่นคำ นายสุขุมพงศ์ โง่นคำ กรรมการในคณะกรรมการปฏิรูปประเทศด้านกฎหมาย ในรัฐบาล พลเอกประยุทธ์ จันทร์โอชา อดีตกรรมการปฏิรูปกฎหมาย อดีตรัฐมนตรีประจำสำนักนายกรัฐมนตรี ในรัฐบาลของนายสมชาย วงศ์สวัสดิ์ประวัติ ประวัติ. นายสุขุมพงศ์ โง่นคำ เกิดเมื่อวันที่ 30 มกราคม พ.ศ. 2496 ที่จังหวัดกาฬสินธุ์ เป็นบุตรชายของ นายประยูร โง่นคำ อดีตสมาชิกสภาผู้แทนราษฎรจังหวัดกาฬสินธุ์ สำเร็จการศึกษาจากโรงเรียนเมืองกาฬสินธุ์ จังหวัดกาฬสินธุ์ และระดับปริญญาตรี คณะนิติศาสตร์ มหาวิทยาลัยธรรมศาสตร์ รุ่นเดียวกันกับนายอดิศร เพียงเกษ และนายโภคิน พลกุล สุขุมพงศ์ โง่นคำ เข้าร่วมชุมนุมกับแนวร่วมประชาธิปไตยต่อต้านเผด็จการแห่งชาติที่เวทีสะพานผ่านฟ้า เมื่อวันที่ 26 มีนาคม พ.ศ. 2553การทำงาน การทำงาน. หลังจากสำเร็จการศึกษา นายสุขุมพงศ์ โง่นคำ เข้าทำงานที่ธนาคารกรุงเทพ จนก้าวสู่ตำแหน่งผู้จัดการ สาขาหนองคาย และสาขาเพชรบูรณ์ หลังจากนั้นจึงลาออกมาตั้งสำนักงานกฎหมาย และลงสมัครรับเลือกตั้งสมาชิกสภาผู้แทนราษฎร จังหวัดกาฬสินธุ์ ในการเลือกตั้ง พ.ศ. 2544 สังกัดพรรคไทยรักไทย จนได้รับการเลือกตั้ง และได้รับหน้าที่รองเลขาธิการนายกรัฐมนตรี ต่อมาในการเลือกตั้ง พ.ศ. 2548 นายสุขุมพงศ์ ได้ลงสมัครได้ระบบบัญชีรายชื่อ และเป็นที่ปรึกษาด้านกฎหมายของพันตำรวจโททักษิณ ชินวัตร กระทั่งได้รับตำแหน่งรัฐมนตรีประจำสำนักนายกรัฐมนตรี ในรัฐบาลของนายสมชาย วงศ์สวัสดิ์ ต่อมาในปี พ.ศ. 2551 ถูกตัดสิทธิ์ทางการเมืองเป็นเวลา 5 ปี เนื่องจากเป็นกรรมการบริหารพรรคพลังประชาชน ในเดือนพฤษภาคม พ.ศ. 2554 ได้รับแต่งตั้งเป็นกรรมการปฏิรูปกฎหมาย จนครบวาระ 4 ปี ในปี พ.ศ. 2558เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ</doc>
