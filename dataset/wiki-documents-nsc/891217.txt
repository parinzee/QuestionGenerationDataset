<doc id="891217" url="https://th.wikipedia.org/wiki?curid=891217" title="อนิรุทธ จันทะวงษ์">อนิรุทธ จันทะวงษ์ พลตำรวจตรี อนิรุทธ จันทะวงษ์ (19 กันยายน พ.ศ. 2512 — 14 กันยายน พ.ศ. 2560) หรือที่รู้จักในฐานะ ครูยักษ์ หรือ ดาบยักษ์ เป็นเจ้าหน้าที่ตำรวจเก็บกู้วัตถุระเบิด และครูฝึกหน่วยทำลายล้างวัตถุระเบิด (EOD)ประวัติ ประวัติ. อนิรุทธ เกิดที่อำเภอเกษตรสมบูรณ์ จังหวัดชัยภูมิ ก่อนมาใช้ชีวิตอยู่ที่อำเภอท่าลี่ จังหวัดเลย จากนั้น ได้เป็นนักเรียนพลตำรวจสังกัดหมู่ 1 หมวด 1 กองร้อยที่ 1 ครั้นเมื่อสอบตำรวจผ่าน ก็ได้มาปฏิบัติหน้าที่ ณ อำเภอชาติตระการ จังหวัดพิษณุโลก แล้วจึงย้ายมาประจำการ ณ กองบังคับการตำรวจภูธร จังหวัดเลย ซึ่งเป็นภูมิลำเนาเดิม กระทั่งในเดืือนตุลาคม พ.ศ. 2559 ได้อาสาลงปฏิบัติหน้าที่เก็บกู้วัตถุระเบิดในสามจังหวัดชายแดนภาคใต้ชีวิตส่วนตัว ชีวิตส่วนตัว. พลตำรวจตรี อนิรุทธ จันทะวงษ์ เป็นบุตรของสวัสดิ์ จันทะวงษ์ และเทียน จันทะวงษ์ นอกจากนี้ พลตำรวจตรี อนิรุทธ มีคู่สมรสชื่อผ่องศรี จันทะวงษ์ และลูกสาวชื่อพัทธนันท์ จันทะวงษ์ (ชื่อเล่น: น้ำขิง)เสียชีวิต เสียชีวิต. วันที่ 14 กันยายน พ.ศ. 2560 ได้เกิดเหตุระเบิดซ้ำซ้อนที่อำเภอยะหา จังหวัดยะลา อนิรุทธเข้าทำการช่วยเหลือเพื่อน ๆ จากระเบิดลูกแรก ทว่า เกิดการระเบิดลูกที่ 2 ขึ้น ส่งผลให้เขาอาการสาหัสและรับการนำตัวส่งโรงพยาบาล ก่อนที่จะเสียชีวิตในเวลาต่อมา ทั้งนี้ การเสียชีวิตของเขาได้รับการเผยแพร่ผ่านหน้าเว็บไซต์ที่มีผู้ติดตามกว่า 1 แสนรายสิ่งสืบเนื่อง สิ่งสืบเนื่อง. ภายหลังจากการเสียชีวิต ได้มีการเปิดเผยถึงโพสต์ข้อความของเขาในกลุ่มเฟซบุ๊ก เกี่ยวกับการขอรับบริจาคไฟฉายแรงสูงที่ขาดแคลน เพื่อปฏิบัติหน้าที่ในเหตุการณ์ความไม่สงบในชายแดนภาคใต้ของประเทศไทย โดยได้รับการเผยแพร่ผ่านสังคมออนไลน์อย่างกว้างขวาง รวมถึงมีการเปรียบเทียบต่อการจัดสรรงบประมาณด้านต่าง ๆ จากการเสียชีวิตของเขา ได้มีผู้ส่งข้อความแสดงความเสียใจเป็นจำนวนมาก ตลอดจนได้รับพระราชทานพวงมาลาหลวงจากสมเด็จพระเจ้าอยู่หัวมหาวชิราลงกรณ บดินทรเทพยวรางกูร และพระบรมวงศานุวงศ์ รวมถึงมีพิธีพระราชทานเพลิงศพ และปูนบำเหน็จจากสำนักงานตำรวจแห่งชาติ อีกทั้งได้รับการเลื่อนยศจากดาบตำรวจ เป็นพลตำรวจตรี</doc>
