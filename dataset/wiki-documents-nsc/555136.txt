<doc id="555136" url="https://th.wikipedia.org/wiki?curid=555136" title="วิลเลียม เทล">วิลเลียม เทล วิลเลียม เทล (; ; ; ; ) เป็นวีรบุรุษจากนิทานพื้นบ้านของสวิตเซอร์แลนด์ที่เล่าขานกันในช่วงปลายคริสต์ศตวรรษที่ 15 ในปัจจุบันถือว่าเป็นวีรบุรุษที่เป็นตัวแทนผู้รักชาติชาวสวิส เช่นเดียวกับ Arnold von Winkelried วีรบุรุษอีกคนหนึ่ง เนื้อเรื่องเกิดขึ้นในช่วงต้นคริสต์ศตวรรษที่ 14 ในช่วงการก่อตั้งสหพันธรัฐสวิสเก่า กล่าวถึงวิลเลียม เทล เป็นนักธนูที่มีฝีมือแม่นยำ ผู้ลอบสังหาร อัลเบรชต์ เกสเลอร์ ขุนนางผู้ใหญ่แห่งอาณาจักรฮับส์บูร์ก เหตุการณ์ในเรื่องตอนที่มีชื่อเสียง เป็นตอนที่วิลเลียม เทล ถูกเกสเลอร์ทดสอบฝีมือยิงหน้าไม้ โดยบังคับให้ใช้เป้ายิงเป็นผลแอปเปิลที่วางอยู่บนศีรษะของลูกชายของเขา หากวิลเลียม เทลยิงพลาดก็หมายถึงชีวิตของเด็กชาย</doc>
