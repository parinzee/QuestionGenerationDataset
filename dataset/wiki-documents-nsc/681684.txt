<doc id="681684" url="https://th.wikipedia.org/wiki?curid=681684" title="เบิร์ดแมน มายาดาว">เบิร์ดแมน มายาดาว เบิร์ดแมน มายาดาว ( หรือเรียกสั้น ๆ ว่า Birdman) เป็นภาพยนตร์อเมริกันในปี ค.ศ. 2014 ร่วมเขียนบท ร่วมผลิต และกำกับโดยอาเลคันโดร กอนซาเลซ อีญาร์รีตู นำแสดงโดยไมเคิล คีตัน ร่วมด้วยแซก แกลิเฟียนาคิส, เอ็ดเวิร์ด นอร์ตัน, แอนเดรีย ไรส์โบโร, เอมี่ ไรอัน, เอมมา สโตน, และ นาโอมิ วัตส์ ภาพยนตร์ได้รับรางวัลบทภาพยนตร์ยอดเยี่ยมและนักแสดงยอดเยี่ยมจากรางวัลลูกโลกทองคำ ได้รับการเสนอชื่อเข้าชิง งานประกาศผลรางวัลออสการ์ ครั้งที่ 87 และได้รับรางวัล 4 สาขา รวมถึงสาขาภาพยนตร์ยอดเยี่ยม, สาขาผู้กำกับภาพยนตร์ยอดเยี่ยม, สาขาบทภาพยนตร์ดั้งเดิมยอดเยี่ยม และ สาขาถ่ายภาพยอดเยี่ยม</doc>
