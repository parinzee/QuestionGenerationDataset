<doc id="820230" url="https://th.wikipedia.org/wiki?curid=820230" title="พะอาน">พะอาน พะอาน () เป็นเมืองหลักของรัฐกะเหรี่ยง ประเทศพม่า ตั้งอยู่ทางทิศตะวันออกของแม่น้ำสาละวิน ห่างจากปากแม่น้ำสาละวินซึ่งไหลลงสู่ทะเลอันดามันราว 50 กิโลเมตร จากการสำรวจสำมะโนประชากรเมื่อปี พ.ศ. 2557 พะอานมีประชากรราว 420,000 คน พื้นที่โดยรอบเป็นภูมิประเทศชนิดคาสต์ซึ่งมีความสูงชันยื่นออกมาจากที่ราบ ภูเขาต่าง ๆ ดังกล่าวปรากฏถ้ำจำนวนมาก ซึ่งบางแห่งมีความสำคัญทางศาสนา พะอานมีภูมิอากาศแบบมรสุมเขตร้อน (สัญลักษณ์ Am ตามการแบ่งเขตภูมิอากาศแบบเคิปเปน) อากาศค่อนข้างอุ่นถึงร้อนตลอดปี อุณหภูมิอาจต่ำลงได้ในช่วงมรสุมเพราะเมฆปกคลุมและฝนตกมาก ฤดูหนาวอยู่ในช่วงเดือนพฤศจิกายนถึงเมษายน ซึ่งอากาศจะเย็นและแห้ง ส่วนฤดูร้อนอยู่ในช่วงเดือนพฤษภาคมถึงตุลาคม โดยอากาศจะร้อนและชื้น นอกจากนี้ช่วงเดือนกรกฎาคมและสิงหาคมจะมีปริมาณน้ำฝนมากเป็นพิเศษ คือสูงกว่า 1,000 มิลลิเมตรในแต่ละเดือน</doc>
