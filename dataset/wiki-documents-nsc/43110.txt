<doc id="43110" url="https://th.wikipedia.org/wiki?curid=43110" title="นินเท็นด็อกส์">นินเท็นด็อกส์ นินเท็นด็อกส์ () เป็นวิดีโอเกมในการจำลองเลี้ยงสุนัขสำหรับเครื่องเล่นนินเท็นโด ดีเอส โดยผู้เล่นเกมจะมีการโต้ตอบกับลูกสุนัขผ่านทางหน้าจอสัมผัส (touch screen) และไมโครโฟนของเครื่องเกม นินเท็นด็อกส์ออกตัวในงาน E3 ในปี 2547 และวางจำหน่ายครั้งแรกในประเทศญี่ปุ่น วันที่ 21 เมษายน พ.ศ. 2548 ผลิตและพัฒนาโดยบริษัทนินเท็นโด ออกแบบโดย คิโยะชิ มิซุกิลักษณะเกม ลักษณะเกม. เกมดำเนินไปโดยผู้เล่นทำการโต้ตอบกับลูกสุนัขภายในจอผ่านทางหน้าจอสัมผัสหรือไมโครโฟน โดยผู้เล่นสามารถเล่นกับสุนัข การโยนลูกบอล การโยนจานร่อน การฝึกสุนัข อาบน้ำ และพาสุนัขเดินเล่นในเมือง และสามารถนำสุนัขที่ถูกฝึกไปประกวดแข่งขันได้ เกมนินเท็นด็อกส์ยังสามารถให้ผู้เล่นสองคน ที่มีเครื่องเกมอย่างละเครื่องเชื่อมต่อกันผ่านทางวายฟาย โดยให้สุนัขของผู้เล่นแต่ละคนมาเล่นด้วยกันรุ่นต่างๆ ของนินเท็นด็อกส์ รุ่นต่างๆ ของนินเท็นด็อกส์. เกมนินเท็นด็อกส์ในแต่ละรุ่นจะมีสุนัขให้เลือกเลี้ยงด้วยกัน 6 พันธุ์ ซึ่งได้ออกมาแล้ว 4 รุ่น ได้แก่ "ชิวาวาและผองเพื่อน" (Chihuahua and Friends), "ดัชชุนด์และผองเพื่อน (Dachshund and Friends), "ชิบะและผองเพื่อน" (Shiba and Friends) ซึ่งในภาคนี้ใช้ชื่อในอเมริกาและยุโรปว่า "ลาบราดอร์และผองเพื่อน" (Labrador and Friends) และรุ่นล่าสุด Best Friends Edition โดยเมื่อเริ่มต้นเกม แต่ละรุ่นจะมีสุนัขให้เลือก 6 พันธุ์ และเมื่อเล่นไปเรื่อยๆ จะมีสุนัขมาให้เลือกเพิ่มขึ้น เช่น ไปเจอเพื่อนที่เลี้ยงสุนัขพันธุ์อื่นผ่านทางวายฟาย หรือคะแนนผู้เลี้ยงสูงกว่าที่กำหนด และจะมีอีกสองพันธุ์ที่ซ่อนคือ แจ็ก รัสเซลล์ สามารถนำมาเลี้ยงเมื่อค้นพบหนังสือแจ็กรัสเซลล์ และ ดัลเมเชียน เมื่อค้นพบหมวกนักดับเพลง</doc>
