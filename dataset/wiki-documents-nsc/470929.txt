<doc id="470929" url="https://th.wikipedia.org/wiki?curid=470929" title="พุสซีไรออต">พุสซีไรออต พุสซีไรออต () เป็นวงดนตรีแนวพังก์ร็อกหญิงล้วนจากมอสโก ประเทศรัสเซีย มีเอกลักษณ์ในการแสดงดนตรีเพื่อแสดงทัศนะการเมืองรัสเซีย ในที่สาธารณะแปลก ๆ โดยฉับพลัน อย่างเช่น บนรถบัส หรือนั่งร้าน ในวันที่ 21 กุมภาพันธ์ ค.ศ. 2012 วงได้แสดงคอนเสิร์ตบนแท่นบูชาในอาสนวิหารพระคริสต์ผู้ช่วยให้รอด (Cathedral of Christ the Saviour) เพื่อต่อต้านประธานาธิบดีรัสเซีย วลาดีมีร์ ปูติน และศาสนจักรออร์โธดอกซ์รัสเซีย การแสดงครั้งนี้ถูกขัดขวางโดยเจ้าหน้าที่รักษาความปลอดภัยของโบสถ์ ต่อมาในวันที่ 3 มีนาคม หลังจากที่วิดีโอถูกเผยแพร่ออนไลน์ สมาชิก 3 คนในกลุ่มถูกจับและตั้งข้อหาตั้งตัวเป็นอันธพาล ดูหมิ่นศาสนา ในวันที่ 17 สิงหาคม ค.ศ. 2012 สมาชิก 3 คนของวง ถูกตัดสินว่าผิดข้อหาตั้งตัวเป็นอันธพาล ถูกตัดสินจำคุก 2 ปี.</doc>
