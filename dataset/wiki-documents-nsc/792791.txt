<doc id="792791" url="https://th.wikipedia.org/wiki?curid=792791" title="เทศบาลตำบลคอนสาร">เทศบาลตำบลคอนสาร เทศบาลตำบลคอนสาร เป็นเทศบาลขนาดเล็ก ที่ยกฐานะมาจากสุขาภิบาลตำบลคอนสาร ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542 ซึ่งประกาศในราชกิจจานุเบกษา เล่ม 16 ตอนที่ 9 ก วันที่ 24 กุมภาพันธ์ 2542 โดยมีผลใช้บังคับ ตั้งแต่วันที่ 25 พฤษภาคม 2542 เป็นต้นไปสภาพทั่วไปที่ตั้งและอาณาเขต สภาพทั่วไป. ที่ตั้งและอาณาเขต. เทศบาลตำบลคอนสาร ตั้งอยู่เลขที่ 44 หมู่ที่ 2 ถนนเทศบาล 10 ตำบลคอนสาร อำเภอคอนสาร จังหวัดชัยภูมิ มีพื้นที่ทั้งหมด 8.96 ตารางกิโลเมตร เทศบาลตำบลคอนสารครอบคลุมพื้นที่ 2 ตำบล 8 หมู่บ้าน โดยอยู่ในเขต เทศบาลเต็มพื้นที่ จำนวน 2 หมู่บ้าน ได้แก่ ตำบลคอนสาร หมู่ที่ 1 บ้านนาเขิน และตำบลดงบัง มีหมู่ที่ 2 บ้านดงบังเหนือ เทศบาลตำบลคอนสารอยู่ห่างจากจังหวัดชัยภูมิ ประมาณ 120 กิโลเมตร โดยมีอาณาเขตติดต่อดังนี้- ทิศเหนือ ติดต่อกับ อบต.คอนสาร - ทิศใต้ ติดต่อกับ อบต.ดงบัง และ อบต.คอนสาร - ทิศตะวันออก ติดต่อกับ อบต.ดงบัง - ทิศตะวันตก ติดต่อกับ อบต.คอนสาร และ อบต.ทุ่งนาเลาสภาพภูมิประเทศ สภาพภูมิประเทศ. ลักษณะภูมิประเทศของเทศบาลตำบลคอนสาร เป็นที่ราบลุ่ม น้ำท่วมถึงเป็นบางส่วน โดยเฉพาะหมู่ที่ 1 บ้านนาเขิน, หมู่ที่ 3 บ้านหัวนาม่วง, หมู่ที่ 7 บ้านนาโปร่ง ตำบลคอนสาร และหมู่ที่ 2 บ้านดงบังเหนือ ตำบลดงบังสภาพภูมิอากาศ สภาพภูมิอากาศ. ลักษณะภูมิอากาศ สามารถแบ่งออกเป็น 3 ฤดู คือ- ฤดูร้อน ริ่มเดือนมีนาคม ถึงเดือนพฤษภาคม อากาศแห้งร้อนจัด โดยเฉพาะปลายเดือนมีนาคมถึงเดือนเมษายน อุณหภูมิสูงสุดอยู่ช่วงระหว่าง 38 - 42 องศาเซลเซียส - ฤดูฝน เริ่มเดือนพฤษภาคมเป็นต้นไป และจะมีฝนตกถี่ขึ้นระหว่างเดือนสิงหาคมถึง เดือนกันยายน เมื่อกลางเดือนตุลาคมเป็นต้นไปฝนจะเริ่มซาลง ช่วงฤดูฝนจะนานประมาณ 5 เดือน - ฤดูหนาว เริ่มเดือนพฤศจิกายน ถึงเดือนกุมภาพันธ์ อากาศหนาวเย็นและหนาวจัดเป็นบางครั้ง โดยมีอุณหภูมิลดลงอยู่ระหว่าง 4 - 6 องศาเซลเซียส โดยมีระยะเวลาประมาณ 3 เดือนอาชีพของคนในชุมชน อาชีพของคนในชุมชน. อาชีพของประชากรในเขตเทศบาลส่วนใหญ่ทำการเกษตร เช่น ทำนา ทำสวน ทำไร่ นอกจากนี้ยังประกอบอาชีพในด้านการค้าขายและอื่นๆ การเกษตร ส่วนใหญ่ทำนา ทำสวน ผลผลิตที่ได้คือ ข้าวเหนียว ข้าวจ้าว ถั่วเหลือง ข้าวโพด พริก มะพร้าว หมาก พลูและพืชอื่นๆสภาพสังคม สภาพสังคม. ประชากรในเขตเทศบาลตำบลคอนสาร มีการตั้งบ้านเรือนตามเส้นทางคมนาคมหรือตามถนนที่ผ่านในพื้นที่หมู่บ้านต่างๆ ภายในเขตเทศบาล นอกจากนี้ยังมีการตั้งบ้านเรือนเป็นชุมชนหนาแน่นใกล้วัด โรงเรียนและตลาดสด ลักษณะความเป็นอยู่ของชุมชนเป็นแบบชนบท คือจะอยู่แบบพึ่งพาอาศัยซึ่งกันและกันช่วยเหลือเกื้อกูลกัน ประชากรส่วนใหญ่ ร้อยละ 99 นับถือศาสนาพุทธ และร้อยละ 1 นับถือศาสนาอื่นๆการปกครอง การปกครอง. เทศบาลตำบลคอนสาร แบ่งการปกครองออกเป็น 21 ชุมชน ครอบคลุมบางส่วนของตำบลคอนสารและตำบลดงบัง ดังนี้- ชุมชนที่ 1 ชุมชนบ้านกลาง - ชุมชมที่ 2 ชุมชนโคกประปา - ชุมชนที่ 3 ชุมชนนาเขินเหนือ - ชุมชนที่ 4 ชุมชนนาเขินใต้ - ชุมชนที่ 5 ชุมชนโคกสะอาด - ชุมชนที่ 6 ชุมชนสินน้ำ - ชุมชนที่ 7 ชุมชนวัดสวนหมาก - ชุมชนที่ 8 ชุมชนตลาดใหม่พัฒนา - ชุมชนที่ 9 ชุมชนสภอ.คอนสาร - ชุมชนที่ 10 ชุมชนวัดป่าเรไร - ชุมชนที่ 11 ชุมชนสดใสร่วมใจพัฒนา - ชุมชนที่ 12 ชุมชนปู่หล้าสามัคคี - ชุมชนที่ 13 ชุมชนสี่แยกร่มม่วง - ชุมชนที่ 14 ชุมชนธารธารา - ชุมชนที่ 15 ชุมชนนาโปร่งร่วมใจ - ชุมชนที่ 16 ชุมชนตาลเดี่ยว - ชุมชนที่ 17 ชุมชนรวมใจสามัคคี - ชุมชนที่ 18 ชุมชนสองฝั่งสามัคคี - ชุมชนที่ 19 ชุมชนสมบูรณ์พัฒนา - ชุมชนที่ 20 ชุมชนน้ำพุ-ฝายดินสอ - ชุมชนที่ 21 ชุมชนโรงเรียนบ้านฝายดินสอสถาบันและองค์กรทางศาสนา สถาบันและองค์กรทางศาสนา. ประชากรส่วนใหญ่ เป็นผู้นับถือศาสนาพุทธ ร้อยละ 99 และนับถือศาสนาอื่นๆ ร้อยละ 1 มี วัด ทั้งหมด 6 วัดดังนี้- วัดเจดีย์ ตั้งอยู่หมู่ที่ 1 บ้านนาเขิน - วัดสวนหมาก ตั้งอยู่หมู่ที่ 2 บ้านคอนสาร - วัดป่าเรไร ตั้งอยู่หมู่ที่ 2 บ้านคอนสาร - วัดรัฐถิวัลย์ ตั้งอยู่หมู่ที่ 7 บ้านนาโปร่ง - วัดโคกก่องวราราม ตั้งอยู่หมู่ที่ 2 บ้านดงบังเหนือ - วัดราษฎร์สามัคคี ตั้งอยู่หมู่ที่ 3 บ้านฝายดินสอ อนุสาวรีย์ จำนวน 1 แห่ง คือ อนุสาวรีย์หมื่นอร่ามคำแหง ตั้งอยู่หมู่ที่ 1 บ้านนาเขิน มีพื้นที่ประมาณ 1 ไร่ ศาลเจ้า จำนวน 2 แห่ง คือ- ศาลเจ้าเทพารักษ์ ตั้งอยู่หมู่ที่ 1 บ้านนาเขิน - ศาลปู่หล้า ตั้งอยู่หมู่ที่ 3 บ้านหัวนาม่วง ที่สาธารณะ จำนวน 2 แห่ง คือ- ที่สาธารณะป่าช้าหนองหญ้าปล้อง ตั้งอยู่หมู่ที่ 1 บ้านนาเขิน - ที่สาธารณะป่าช้าดงบัง ตั้งอยู่หมู่ที่ 1 บ้านนาเขินการศึกษาในชุมชน การศึกษาในชุมชน. การศึกษาในระบบ เทศบาลตำบลคอนสาร มีโรงเรียนระดับประถมศึกษา จำนวน 1 แห่ง- โรงเรียนเทศบาลบ้านฝายดินสอ ตั้งอยู่หมู่ที่ 3 ศูนย์พัฒนาเด็กเล็กเทศบาลตำบลคอนสาร จำนวน 1 แห่ง- ศูนย์พัฒนาเด็กเล็กเทศบาลตำบลคอนสาร ตั้งอยู่หมู่ที่ 2 ศูนย์บริการการศึกษานอกโรงเรียน และการศึกษาตามอัธยาศัย จำนวน 1 แห่งความปลอดภัยในชุมชนความปลอดภัยในชุมชน. - รถยนต์ดับเพลิง จำนวน 1 คัน บรรจุน้ำได้ 2,000 ลิตร - รถบรรทุกน้ำ จำนวน 1 คัน บรรจุน้ำได้ 8,000 ลิตร พนักงานป้องกันและบรรเทาสาธารณภัย จำนวน 8 คน แบ่งเป็น- พนักงานขับรถยนต์ดับเพลิง จำนวน 1 คน - พนักงานดับเพลิง จำนวน 7 คน ฝึกซ้อมบรรเทาสาธารณภัยปีละ 1 ครั้งขนบธรรมเนียมประเพณี ขนบธรรมเนียมประเพณี. ประเพณีของเทศบาลตำบลคอนสารที่สำคัญ มีดังนี้- ประเพณีบุญเดือน 3 และวันมาฆบูชา ประมาณเดือนกุมภาพันธ์ มีการแห่พระ การสะเดาะเคราะห์ ทำบุญตักบาตร - ประเพณีบุญเดือน 4 ประมาณเดือนมีนาคม มีการเล่นสะบ้า ขอพรจากผู้เฒ่าผู้แก่ มีการประกวดข้าวตอกข้าวเฮียงเม็ด (ข้าวเรียงเม็ด) ประกวดคั่วเนื้อคั่วปลา ประกวดการแต่งตัวแบบไทคอนสาร - ประเพณีบุญเดือน 6 ประมาณเดือนพฤษภาคม มีการแห่ตลก (แซสบุญเดือน 6) การเล่นตลก การแห่และจุดบั้งไฟ การไหว้ศาลเจ้า - ประเพณีออกพรรษา ประมาณเดือนตุลาคม มีการทำบุญตักบาตรที่วัด - ประเพณีลอยกระทง ประมาณเดือนพฤศจิกายน มีการลอยกระทง ประกวดนางนพมาศ</doc>
