<doc id="321824" url="https://th.wikipedia.org/wiki?curid=321824" title="สมเด็จพระราชาธิบดีทิเปนทระแห่งเนปาล">สมเด็จพระราชาธิบดีทิเปนทระแห่งเนปาล สมเด็จพระราชาธิบดีทิเปนทรพีรพิกรมศาหเทวะ () หรือที่สื่อในไทยมักเขียนเป็น ดิเพนทรา (27 มิถุนายน พ.ศ. 2514 — 4 มิถุนายน พ.ศ. 2544) พระราชโอรสในสมเด็จพระราชาธิบดีพีเรนทรพีรพิกรมศาหเทวะ และสมเด็จพระราชินีไอศวรรยาราชยลักษมีเทวีศาหะ พระองค์ได้ตกเป็นข่าวดังทั่วโลกในเหตุการณ์สังหารหมู่พระราชวงศ์เนปาล พ.ศ. 2544 ซึ่งทำให้พระราชชนกและพระราชชนนีของพระองค์เองเสด็จสวรรคต พร้อมด้วยพระบรมวงศานุวงศ์อีก 7 พระองค์ สุดท้ายพระองค์ก็ทรงพยายามกระทำอัตวินิบาตกรรม จนทำให้พระองค์ทรงพระทุพพลภาพ มีพระอาการเข้าขั้นโคม่าต้องใช้เครื่องช่วยหายใจพยุงพระชนม์ไว้ แต่เนื่องด้วยพระราชชนกเสด็จสวรรคตก่อน พระองค์ซึ่งดำรงตำแหน่งมกุฎราชกุมารจึงเสด็จขึ้นครองราชย์เป็นพระมหากษัตริย์ขณะที่พระอาการเพียบหนัก จนในท้ายที่สุดพระองค์เสด็จสวรรคตในอีก 3 วันต่อมา</doc>
