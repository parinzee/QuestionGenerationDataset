<doc id="774583" url="https://th.wikipedia.org/wiki?curid=774583" title="ดาวแห่งชีวิต">ดาวแห่งชีวิต ดาวแห่งชีวิต () เป็นรูปดาวหกแฉกสีน้ำเงินขอบขาว ภายในมีคทางูเดี่ยว (rod of Asclepius) ใช้เป็นสัญลักษณ์แทนหน่วยแพทย์ฉุกเฉิน เดิมหน่วยแพทย์ฉุกเฉินจะใช้กางเขนสีส้มเป็นสัญลักษณ์ ต่อมาลีโอ อาร์. ชวาตซ์ หัวหน้าสาขาหน่วยแพทย์ฉุกเฉินของสำนักงานความปลอดภัยบนทางหลวงแห่งชาติได้ออกแบบดาวแห่งชีวิตขึ้น หลังพบว่ากางเขนสีส้มมีความคล้ายคลึงกับกางเขนสีแดงของกาชาด สำนักงานความปลอดภัยบนทางหลวงแห่งชาติจดลิขสิทธิ์ดาวแห่งชีวิตในปี ค.ศ. 1977 สำนักทะเบียนของหน่วยแพทย์ฉุกเฉินแห่งชาติประกาศให้ดาวแห่งชีวิตเป็นสัญลักษณ์ของบุคลากรทางการแพทย์ฉุกเฉินหลังลิขสิทธิ์ของสัญลักษณ์นี้หมดลงในปี ค.ศ. 1997 ดาวแห่งชีวิตประกอบด้วยสัญลักษณ์คทางูเดี่ยวแทนการรักษา (มักจำสับสนกับคทางูไขว้ ซึ่งแทนการเจรจาและสันติภาพ) ดาวหกแฉกแทนหกหน้าที่ของหน่วยแพทย์ฉุกเฉินได้แก่ การตรวจ, การรายงาน, การตอบสนอง, การรักษาเบื้องต้น, การดูแลระหว่างส่งต่อและการส่งต่อให้ผู้เชี่ยวชาญ</doc>
