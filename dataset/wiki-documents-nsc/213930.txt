<doc id="213930" url="https://th.wikipedia.org/wiki?curid=213930" title="สาวิณี ปะการะนัง">สาวิณี ปะการะนัง สาวิณี ปะการะนัง หรือ เอ๋ อดีตนางสาวไทยคนที่ 22 ประจำปี พ.ศ. 2527 เป็นนางสาวไทยคนแรกในรอบ 11 ปี หลังจากงดเว้นการประกวดภายหลังเหตุการณ์ 14 ตุลา ตั้งแต่ พ.ศ. 2516 ถึง พ.ศ. 2526 สาวิณี ปะการะนัง ได้รับตำแหน่งนางสาวไทยจากการประกวดที่เวทีกลางแจ้ง โรงแรมแกรนด์พาเลซ เมืองพัทยา จังหวัดชลบุรี และได้เป็นตัวแทนสาวไทยเข้าประกวดนางงามจักรวาล 1984 ที่ไมอามี่ สหรัฐอเมริกา โดยเข้ารอบ 10 คนสุดท้าย และได้อันดับที่ 6 สาวิณี สมรสกับนายกัณฑ์เอนก ปัจฉิมสวัสดิ์ พี่ชายของกุลนัดดา ปัจฉิมสวัสดิ์ อดีตผู้ประกาศข่าวภาคภาษาอังกฤษ ของสถานีโทรทัศน์เนชั่นแชนแนล และพิธีกรรายการ ผู้หญิงถึงผู้หญิง ทางช่อง 3 และได้เป็นตัวแทนประเทศไทย เข้าประกวดมิสซิสเวิลด์ ประจำปี 1988 ได้รางวัลชุดประจำชาติยอดเยี่ยม และ รองอันดับ 1 สาวิณี มีบุตรกับนายกัณฑ์เอนก ปัจฉิมสวัสดิ์ จำนวน 3 คน หนึ่งในนั้นเป็นบุตรชาย คือ นายกัณฑ์พิทักษ์ ปัจฉิมสวัสดิ์ หรือ หมูแฮม ที่ขับรถยนต์พุ่งเข้าชนป้ายรถเมล์ จนมีผู้ได้รับบาดเจ็บและเสียชีวิต เมื่อปี พ.ศ. 2550 และจำคุกในวันที่ 18 กันยายน พ.ศ. 2558 เป็นเวลา 2 ปี 1เดือนตามคำสั่งศาลฎีกา อีกหนึ่งคนคือ แบมบี้ สิรินโสพิศ ปัจฉิมสวัสดิ์ 8 คนสุดท้าย เดอะสตาร์ ค้นฟ้าคว้าดาว ปี 9 ปัจจุบันหย่าขาดกันแล้ว</doc>
