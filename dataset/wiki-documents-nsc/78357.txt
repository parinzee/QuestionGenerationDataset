<doc id="78357" url="https://th.wikipedia.org/wiki?curid=78357" title="สมชาย กรุสวนสมบัติ">สมชาย กรุสวนสมบัติ นายสมชาย กรุสวนสมบัติ เกิดวันที่ 6 เมษายน พ.ศ. 2484 ที่จังหวัดนครสวรรค์ คอลัมนิสต์ชื่อดัง เจ้าของนามปากกา “ซูม” และ “จ่าแฉ่ง” ในหนังสือพิมพ์ไทยรัฐ นักจัดรายการวิทยุ สปอร์ต เรดิโอ อดีตประธานสภาการหนังสือพิมพ์แห่งชาติ สมัยที่ 2ประวัติการศึกษา ประวัติ. การศึกษา. จบชั้นประถมศึกษาจาก โรงเรียนบรรพตประชาสรรค์ จังหวัดนครสวรรค์ จบชั้นมัธยมศึกษาจาก โรงเรียนเตรียมอุดมศึกษา กรุงเทพมหานคร ได้รับปริญญา เศรษฐศาสตรบัณฑิต จาก มหาวิทยาลัยธรรมศาสตร์ (เข้าศึกษา ปีการศึกษา 2503) และปริญญา บริหารธุรกิจมหาบัณฑิต (เศรษฐศาสตร์) M.A. (econs) จาก มหาวิทยาลัยโคโลราโด สหรัฐอเมริกาการงาน การงาน. เริ่มงานหนังสือพิมพ์ที่ หนังสือพิมพ์พิมพ์ไทย จากนั้น ได้ย้ายมาปักหลักที่หนังสือพิมพ์ไทยรัฐ จนถึงปัจจุบัน เคยรับราชการที่สภาพัฒนาการเศรษฐกิจและสังคมแห่งชาติ ตั้งแต่เศรษฐกรตรี จนเป็นข้าราชการ ระดับ 10 จึงได้ลาออกจากราชการ นอกจากนี้ ยังได้รับเชิญให้ดำรงตำแหน่ง อุปนายกสมาคมเศรษฐศาสตร์ธรรมศาสตร์ และ กรรมการมูลนิธิไทยรัฐ อีกด้วยผลงานผลงาน. - คอลัมน์ “เหะหะพาที” (ทุกวันจันทร์-วันเสาร์) และ “ซูม ซอกแซก สุดสัปดาห์” (ทุกวันอาทิตย์) โดย “ซูม” - หน้า 5 หนังสือพิมพ์ไทยรัฐ - คอลัมน์ “กีฬาเฮฮา” กับ “จ่าแฉ่ง” (ทุกวันเสาร์) - หน้า 23 (เซ็กชั่นกีฬา) หนังสือพิมพ์ไทยรัฐ - รายการ “สนทนากีฬา” กับ “จ่าแฉ่ง” ทุกวันจันทร์-วันศุกร์ เวลา 08.00 - 10.00 น. ทาง สถานีโทรทัศน์ดาวเทียม ช่อง เอ็นบีที 19 “สยามกีฬาทีวี” กระจายเสียงพร้อมกันทาง สถานีวิทยุกองพลที่ 1 รักษาพระองค์ (พล.1 รอ.) เอฟ.เอ็ม. 96.0 เมกกะเฮิร์ทซ์ “สปอร์ต เรดิโอ” ปัจจุบันทุกวันจันทร์-วันศุกร์ เวลา 08.00 - 09.30 น.รางวัลที่ได้รับรางวัลที่ได้รับ. - พ.ศ. 2555 รางวัลกูรูกีฬา สยามกีฬาอวอร์ดส์ ครั้งที่ 6</doc>
