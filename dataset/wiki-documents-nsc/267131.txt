<doc id="267131" url="https://th.wikipedia.org/wiki?curid=267131" title="เอฟ(เอกซ์)">เอฟ(เอกซ์) เอฟ(เอกซ์) (; ) เป็นเกิร์ลกรุปหญิงของประเทศเกาหลีใต้ สังกัดค่ายเอสเอ็มเอ็นเตอร์เทนเมนต์ในปี ค.ศ. 2009 ประกอบไปด้วยสมาชิกจำนวนสี่คนคือ วิกตอเรีย, แอมเบอร์, ลูนา และคริสตัล (ในอดีตมีสมาชิกห้าคน อีกหนึ่งคนคือ ซ็อลลี ออกจากวงในเดือนสิงหาคม ค.ศ. 2015) เปิดตัวครั้งแรกเมื่อวันที่ 1 กันยายน ค.ศ. 2009 ด้วยซิงเกิล "ลาชาทา" (La Cha Ta) ชื่อ "เอฟ(เอกซ์)" หมายถึงสูตร ฟังก์ชัน ซึ่งเป็นสัญลักษณ์ทางด้านคณิตศาสตร์ ที่ค่าเอกซ์สามารถให้ผลลัพธ์ที่เปลี่ยนไป นอกจากนี้ "เอฟ" ยังเป็นตัวย่อของคำว่า "Flower" ซึ่งแปลว่า "ดอกไม้" ส่วนคำว่า "เอกซ์" หมายถึงโครโมโซมเอกซ์ เมื่อรวมทั้งสองคำนี้เข้าด้วยกันจึงมีความหมายว่า "หญิงสาวที่เบ่งบานราวกับดอกไม้" เอฟ(เอกซ์) ประสบความสำเร็จกับซิงเกิล "นูเอบีโอ" (Nu ABO) ด้วยการติดอันดับ 1 บนแกออนชาร์ต ตามมาด้วยซิงเกิล "อิเล็กทริกช็อก" (Electric Shock) ที่ทำให้วงชนะรางวัลเอ็มเน็ตเอเชียนมิวสิกอะวอดส์ สาขาการแสดงประเภทเต้นกลุ่มหญิงยอดเยี่ยม พวกเธอยังเป็นหนึ่งในศิลปินเคป็อปไม่กี่กลุ่มที่เป็นที่ยอมรับในระดับนานาชาติ โดยยังเป็นศิลปินเคป็อปกลุ่มแรกที่เข้าร่วมการแสดงในงานเซาธ์บายเซาธ์เวสต์ (SXSW) อัลบั้มชุดที่สอง พิงก์เทป (Pink Tape) ยังเป็นอัลบั้มเคป็อปเพียงอัลบั้มเดียวที่อยู่ในรายชื่อ "41 อัลบั้มยอดเยี่ยมประจำปี 2013" ที่จัดโดย ฟิวส์ ช่องรายการเพลงจากสหรัฐอเมริกาประวัติก่อนเปิดตัว2009–2010: การเปิดตัว และ นูเอบีโอ2011–2012: พิน็อกคิโอ, ฮอตซัมเมอร์ และ อิเล็กทริกช็อก2013–2014: พิงก์เทป และ เรดไลต์2015–ปัจจุบัน: ซ็อลลีออกจากการเป็นสมาชิก, 4 วอลล์ และทัวร์คอนเสิร์ตครั้งแรกสมาชิกสมาชิกปัจจุบันวิกตอเรีย สมาชิก. สมาชิกปัจจุบัน. วิกตอเรีย. ซ่ง เชี่ยน () มีชื่อในวงการว่า วิกตอเรีย () เกิดเมื่อวันที่ ที่ชิงเต่า ประเทศจีน มีตำแหน่งเป็นหัวหน้าวง, นักร้องสนับสนุนและนักเต้น วิกตอเรียเริ่มสนใจการเต้นตั้งแต่เด็ก หลังจากเรียนจบระดับมัธยมศึกษา เธอได้เข้าเรียนการเต้นที่วิทยาลัยนาฏศิลป์ปักกิ่ง (Beijing Dance Academy) เอกศิลปะการเต้นรำพื้นเมืองของจีน ในเดือนกันยายน ค.ศ. 2007 บริษัทเอสเอ็มเอนเตอร์เทนเมนต์พบเธอขณะเข้าร่วมงานประกวดเต้นในกรุงปักกิ่ง จึงชักชวนเธอมารับการคัดเลือกเป็นนักแสดง วิกตอเรียได้รับการฝึกฝนเป็นระยะเวลาสองปี ก่อนที่จะได้เป็นสมาชิกวงเอฟ(เอกซ์) เธอมีผลงานถ่ายโฆษณาและมิวสิกวิดีโอมาก่อน เช่น มิวสิกวิดีโอเพลง "รีเพลย์" (Replay) ของชายนี, "Eternity" ของคังตะ เป็นต้นแอมเบอร์ แอมเบอร์. แอมเบอร์ โจเซฟีน หลิว () มีชื่อในวงการว่า แอมเบอร์ () เกิดเมื่อวันที่ ที่ลอสแอนเจลิส รัฐแคลิฟอร์เนีย สหรัฐอเมริกา มีตำแหน่งเป็นแร็ปเปอร์หลักและนักร้องสนับสนุน แอมเบอร์เข้าสังกัดเอสเอ็มในฐานะศิลปินฝึกหัดในปี ค.ศ. 2008 จากการออดิชันที่สหรัฐอเมริกา หลังจากได้รับการฝึกฝนเป็นระยะเวลาหนึ่งปีครึ่ง เธอได้เป็นหนึ่งในสมาชิกวงเอฟ(เอกซ์) ในวันที่ 13 กุมภาพันธ์ ค.ศ. 2015 แอมเบอร์เปิดตัวในฐานะศิลปินเดี่ยว พร้อมกับอีพีชื่อ "บิวติฟูล์" (Beautiful) โดยเธอยังมีส่วนร่วมในการเขียนและผลิตอีกด้วยลูนา ลูนา. พัก ซ็อน-ย็อง () มีชื่อในวงการว่า ลูนา () เกิดเมื่อวันที่ ที่โซล ประเทศเกาหลีใต้ มีตำแหน่งเป็นนักร้องเสียงหลัก ในปี ค.ศ. 2006 เอสเอ็มได้เลือกลูนาเข้ามา หลังจากได้เห็นเธอแสดงในรายการ ทรูธเกม (Truth Game) ที่ออกอากาศทางช่องเอสบีเอส ในวันที่ 26 พฤษภาคม ค.ศ. 2016 ลูนาได้รับการยืนยันจากเอสเอ็มว่าจะเป็นสมาชิกคนถัดไปที่ได้เปิดตัวในฐานะศิลปินเดี่ยว หลังจากแอมเบอร์ได้เปิดตัวไปแล้วในปี ค.ศ. 2015 อีพีชื่อ ฟรีซัมบอดี (Free Somebody) วางจำหน่ายในวันที่ 31 พฤษภาคม ปีเดียวกันคริสตัล คริสตัล. ช็อง ซู-จ็อง () มีชื่อในวงการว่า คริสตัล () เกิดเมื่อวันที่ ที่ซานฟรานซิสโก รัฐแคลิฟอร์เนีย สหรัฐอเมริกา เป็นน้องสาวของเจสสิกา อดีตสมาชิกวงเกิลส์เจเนอเรชัน มีตำแหน่งเป็นนักร้องนำ,นักเต้นนำ,แร็ปเปอร์เสริม,มักเน่และภาพลักษณ์ของวง เมื่ออายุได้ 5 ปี คริสตัลได้รับความสนใจจากเอเจนซีของบริษัทเอสเอ็ม ซึ่งทำให้เธอได้แสดงมิวสิกวิดีโอเพลง "เวดดิงมาร์ช" (Wedding March) ของชินฮวา และมีผลงานถ่ายโฆษณา ล็อตเต (Lotte) ในปี ค.ศ. 2002 หลังจากได้รับการฝึกฝนเป็นระยะเวลาสามปี คริสตัลได้เป็นสมาชิกของเอฟ(เอกซ์)ในปี ค.ศ. 2009อดีตสมาชิกซ็อลลี อดีตสมาชิก. ซ็อลลี. ชเว จิน-รี () มีชื่อในวงการว่า ซ็อลลี () เกิดเมื่อวันที่ ที่เมืองย็องซัน ประเทศเกาหลีใต้ มีตำแหน่งเป็นนักร้องเสริมและภาพลักษณ์ของวง ซ็อลลีผ่านออดิชันกับทางบริษัทเอสเอ็มในปี ค.ศ. 2005 โดยก่อนหน้านั้น เธอได้แสดงละครเรื่อง ซอดองโย สายใยรักสองแผ่นดิน ซ็อลลีคบหากับชเวจา สมาชิกวงไดนามิกคอร์ (Dynamic Duo) ตั้งแต่เดือนสิงหาคม ค.ศ. 2014 ถึงเดือนมีนาคม ค.ศ. 2017 และออกจากวงเอฟ(เอกซ์) ในเดือนสิงหาคม ค.ศ. 2015 เพื่อมุ่งเน้นทางด้านงานแสดงแทน SM Entertainment confirme que Sulli quitte f(x), soompi.com.ผลงานเพลงผลงานเพลง. - พิน็อกคิโอ (2011) - พิงก์เทป (2013) - เรดไลต์ (2014) - 4 วอลล์ (2015)ผลงานการแสดงคอนเสิร์ตคอนเสิร์ตของตัวเองคอนเสิร์ต. คอนเสิร์ตของตัวเอง. - ไดเมนชัน 4 – ด็อคกิงสเตชัน (2016)คอนเสิร์ตร่วมกับศิลปินอื่นคอนเสิร์ตร่วมกับศิลปินอื่น. - เอสเอ็มทาวน์ไลฟ์ '10 เวิลด์ทัวร์ (2010–2011) - เอสเอ็มทาวน์ไลฟ์เวิลด์ทัวร์ทรี (2012–2013) - เอสเอ็มทาวน์วีก (2013) - เอสเอ็มทาวน์ไลฟ์เวิลด์ทัวร์โฟร์ (2014–2015) - เอสเอ็มทาวน์ไลฟ์เวิลด์ทัวร์วี (2016)รางวัล</doc>
