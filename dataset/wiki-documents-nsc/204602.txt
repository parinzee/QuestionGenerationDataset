<doc id="204602" url="https://th.wikipedia.org/wiki?curid=204602" title="พรรคภูมิใจไทย">พรรคภูมิใจไทย พรรคภูมิใจไทย (ย่อว่า: ภท.) ก่อตั้งเมื่อ 5 พฤศจิกายน พ.ศ. 2551 มี นายพิพัฒน์ พรมวราภรณ์ เป็นหัวหน้าพรรคคนแรก นายมงคล ศรีอ่อน เป็นเลขาธิการพรรคคนแรก และนางวันเพ็ญ ขวัญวงศ์ เป็นโฆษกพรรคคนแรก ในปัจจุบันมีนาย อนุทิน ชาญวีรกูล เป็นหัวหน้าพรรคนาย ศักดิ์สยาม ชิดชอบ เป็นเลขาธิการพรรค และนางวาว ศุภมาศ อิศรภักดี เป็นโฆษกพรรคประวัติเปิดตัวพรรค ประวัติ. เปิดตัวพรรค. วันที่ 14 มกราคม พ.ศ. 2552 เวลา 10.30 น. พรรคภูมิใจไทย ได้มีการแถลงข่าวเปิดตัวและแถลงนโยบาย ที่ โรงแรมสยามซิตี้ โดยมีแกนนำ อาทิ นายชวรัตน์ ชาญวีรกุล, นายบุญจง วงศ์ไตรรัตน์, นายโสภณ ซารัมย์, นายศุภชัย ใจสมุทร และนางพรทิวา นาคาศัย นอกจากนี้ยังมีอดีตกรรมการบริหาร พรรคไทยรักไทย และ พรรคพลังประชาชน เข้าร่วมงานอย่างคึกคัก อาทิ นายเนวิน ชิดชอบ, นายสุริยะ จึงรุ่งเรืองกิจ, นายสมศักดิ์ เทพสุทิน, นายสรอรรถ กลิ่นประทุม, นายสุชาติ ตันเจริญ, นายทรงศักดิ์ ทองศรี, นายอนุชา นาคาศัย และนายอนุทิน ชาญวีรกูล นอกจากนี้ยังมีบรรดา ส.ส.กลุ่มเพื่อนเนวิน เปิดตัวเป็นสมาชิกพรรค ทั้งนี้ สัญลักษณ์ของพรรค เป็นรูป แผนที่ประเทศไทย อยู่ตรงกลางหัวใจ 2 สี (สีแดงและสีน้ำเงิน) พร้อมกันนี้ได้เปิดตัวนโยบายพรรค 7 ข้อ โดยให้ความสำคัญกับการเคารพเทิดทูนและยึดมั่นสถาบันชาติ ศาสนา พระมหากษัตริย์, ต่อต้านการปกครองที่ไม่ใช่การปกครองในระบอบประชาธิปไตยอันมีพระมหากษัตริย์ทรงเป็นประมุข และการดำเนินงานทางการเมืองในลักษณะประชานิยม ภายใต้สโลแกน "ประชานิยม สังคมเป็นสุข" โดยนางพรทิวา กล่าว่า สำหรับการจัดสรรตำแหน่งภายในพรรคนั้น พรรคจะมีการประชุมเลือกผู้บริการพรรคใหม่อีกครั้งภายในเดือนหน้า สำหรับ ส.ส.กลุ่มเพื่อนเนวิน ที่ย้ายมาอยู่พรรคภูมิใจไทย ได้แก่ นายชวรัตน์ ชาญวีรกูล รัฐมนตรีว่าการกระทรวงมหาดไทย, นายบุญจง วงศ์ไตรรัตน์ รัฐมนตรีช่วยว่าการกระทรวงมหาดไทย, นายโสภณ ซารัมย์ รัฐมนตรีว่าการกระทรวงคมนาคม, นายประจักษ์ แกล้วกล้าหาญ รัฐมนตรีช่วยว่าการกระทรวงคมนาคม และนายมานิต นพอมรบดี รัฐมนตรีช่วยว่าการกระทรวงสาธารณสุข ขณะที่นายบุญจงกล่าวภายหลังการแถลงข่าวเสร็จสิ้น ว่า พรรคภูมิใจไทยเป็นพรรคที่ได้ดำเนินการจดทะเบียนถูกต้องจากคณะกรรมการการเลือกตั้ง (กกต.) ซึ่งเหตุผลที่ย้ายมาสังกัดพรรคนี้เนื่องจากเกิดจากการรวมตัวของเพื่อน ส.ส. มีการประชุมหารือ และเห็นตรงกันในเรื่องแนวคิด นโยบาย ที่บอกว่า “ประชานิยม สังคมมีสุข” จึงได้ร่วมกันตั้งพรรคขึ้น นายบุญจง กล่าวต่อว่า เวลานี้พรรคภูมิใจไทยมีจำนวน ส.ส.กลุ่มเพื่อนเนวิน 23 คน รวม ส.ส.จากพรรคอื่นอีก 7 คน เป็น 30 คน และมี ส.ส.ที่ยังไม่สังกัดพรรคการเมือง ที่เตรียมจะเข้ามาสังกัดพรรคเพิ่มอีก โดยยืนยันทางพรรคจะไม่ปิดกั้น อย่างไรก็ตาม นายบุญจง กล่าวอีกด้วยว่า การรวมกันตั้งพรรคครั้งนี้ เป็นการรวมกันเพื่อทำการเมืองให้มีความมั่นคง จำนวน ส.ส.ที่เพิ่ม จะไม่เป็นประเด็นต่อรองตำแหน่ง แต่จะต่อรองในเรื่องนโยบายประชานิยม ผลักดันให้บรรลุผลสำเร็จโดยเร็วย้ายที่ทำการพรรค ย้ายที่ทำการพรรค. ต่อมาในวันที่ 6 เมษายน พ.ศ. 2552 พรรคภูมิใจไทยได้ทำการย้ายที่ทำการพรรคจากเดิม 134/245 ถนนสนามบินน้ำ ตำบลท่าทราย อำเภอเมืองนนทบุรี จังหวัดนนทบุรี โดยได้ย้ายไปอยู่อาคารเลขที่ 2159/11 ถนนพหลโยธิน แขวงลาดยาว เขตจตุจักร กรุงเทพมหานครการแยกตัวของกลุ่มมัชฌิมา การแยกตัวของกลุ่มมัชฌิมา. นายสมศักดิ์ เทพสุทิน แกนนำกลุ่มมัชฌิมา ได้ประกาศแยกตัวออกจากพรรคภูมิใจไทย ในเดือนมกราคม พ.ศ. 2556 แต่ยังคงสถานะความเป็นสมาชิกไว้เพื่อรักษาสถานภาพการเป็น ส.ส.ของสมาชิกในกลุ่มไปจนกว่าจะมีการเลือกตั้งใหม่ กระทั่งในเดือนธันวาคมของปีเดียวกัน จึงได้ลาออกจากการเป็นสมาชิกพรรคและย้ายไปสังกัดพรรคเพื่อไทยคณะกรรมการบริหารพรรคชุดที่ 3 (14 ตุลาคม พ.ศ. 2555- ปัจจุบัน)คณะกรรมการบริหารพรรค. ชุดที่ 3 (14 ตุลาคม พ.ศ. 2555- ปัจจุบัน). 1. นายอนุทิน ชาญวีรกูล หัวหน้าพรรค 2. นายบุญจง วงศ์ไตรรัตน์ รองหัวหน้าพรรค คนที่ 1 (ลาออก ธันวาคม 2556)นายทรงศักดิ์ ทองศรี รองหัวหน้าพรรค คนที่ 1 (ตั้งแต่ 24 มีนาคม 2557) 3. นายประจักษ์ แกล้วกล้าหาญ รองหัวหน้าพรรค คนที่ 2 4. นายศักดิ์สยาม ชิดชอบ เลขาธิการพรรค 5. นายศุภชัย ใจสมุทร รองเลขาธิการพรรค คนที่ 1 6. นางนาที รัชกิจประการ เหรัญญิกพรรค 7. นางสาวศุภมาศ อิศรภักดี โฆษกพรรค 8. นายรังสิกร ทิมาตฤกะ นายทะเบียนพรรค 9. นายสรอรรถ กลิ่นประทุม กรรมการบริหารพรรคชุดที่ 2 (14 กุมภาพันธ์ พ.ศ. 2552 - 14 ตุลาคม พ.ศ. 2555)ชุดที่ 2 (14 กุมภาพันธ์ พ.ศ. 2552 - 14 ตุลาคม พ.ศ. 2555). 1. นายชวรัตน์ ชาญวีรกูล หัวหน้าพรรค 2. นายบุญจง วงศ์ไตรรัตน์ รองหัวหน้าพรรค คนที่ 1 3. นายไพโรจน์ สุขสัมฤทธิ์ รองหัวหน้าพรรค คนที่ 2 4. นางพรทิวา นาคาศัย เลขาธิการพรรค 5. นายเรืองศักดิ์ งามสมภาค รองเลขาธิการพรรค คนที่ 1 6. นายสนอง เทพอักษรณรงค์ รองเลขาธิการพรรค คนที่ 2 7. นายประจักษ์ แกล้วกล้าหาญ เหรัญญิกพรรค 8. นายศุภชัย ใจสมุทร โฆษกพรรค 9. นายพิพัฒน์ พรมวราภรณ์ นายทะเบียนพรรค 10. นายรังสิกร ทิมาตฤกะ กรรมการบริหารพรรค 11. นายพันธพัฒน์ พัฒนะพัฒนา กรรมการบริหารพรรค 12. นางนำพร วานิชชัง กรรมการบริหารพรรคชุดที่ 1 (5 พฤศจิกายน พ.ศ. 2551 - 14 กุมภาพันธ์ พ.ศ. 2552)ชุดที่ 1 (5 พฤศจิกายน พ.ศ. 2551 - 14 กุมภาพันธ์ พ.ศ. 2552). 1. นายพิพัฒน์ พรมวราภรณ์ หัวหน้าพรรค 2. นายนรวุฒิ นามเดช รองหัวหน้าพรรค 3. นายมงคล ศรีอ่อน เลขาธิการพรรค 4. นายบัวลอย ฉิมมารักษ์ รองเลขาธิการพรรค 5. นางศรีวัง เสือทอน เหรัญญิกพรรค 6. นางวันเพ็ญ ขวัญวงศ์ โฆษกพรรค 7. นายฉัตรภูมิ อำนาจเหนือ นายทะเบียนพรรค 8. นายไกรศร ชูเที่ยง กรรมการบริหารพรรค 9. นางสาวสุริยาพร โพธิ์ศรี กรรมการบริหารพรรคชื่อและสัญลักษณ์ของพรรค ชื่อและสัญลักษณ์ของพรรค. ชื่อ “พรรคภูมิใจไทย” หมายถึง การดำเนินงานทางการเมืองที่ยึดมั่นใจวิถีความเป็นไทย ภาพประเทศไทยบนรูปหัวใจ หมายถึง การสื่อถึง ชาติ ศาสนา พระมหากษัตริย์ คนไทยทั้งชาติอันมีหัวใจดวงเดียวกัน อยู่ร่วมกันบนผืนแผ่นดินเดียวกัน ภายใต้การปกครองระบอบประชาธิปไตยอันมีพระมหากษัตริย์ทรงเป็นประมุขประวัติการทำงานในรัฐสภาการเลือกตั้ง พ.ศ. 2550 ประวัติการทำงานในรัฐสภา. การเลือกตั้ง พ.ศ. 2550. ภายหลังการจัดตั้งพรรคภูมิใจไทย และการสนับสนุนนายอภิสิทธิ์ เวชชาชีวะ หัวหน้าพรรคประชาธิปัตย์ เป็นนายกรัฐมนตรี พรรคภูมิใจไทย ได้มีส่วนร่วมเป็นหนึ่งในพรรคร่วมรัฐบาล และได้รับมอบหมายให้กำกับดูแลกระทรวงสำคัญในฐานะรัฐมนตรีว่าการ ได้แก่ กระทรวงมหาดไทย กระทรวงพาณิชย์ กระทรวงคมนาคมการเลือกตั้ง พ.ศ. 2554 การเลือกตั้ง พ.ศ. 2554. หลังการเลือกตั้งในปี พ.ศ. 2554 พรรคภูมิใจไทย ได้เข้าร่วมเป็นพรรคฝ่ายค้านในสภาผู้แทนราษฎร นำโดยพรรคประชาธิปัตย์ ต่อมาเริ่มมีกระแสข่าวว่าพรรคภูมิใจไทย (กลุ่มมัชฌิมา นำโดย นายสมศักดิ์ เทพสุทิน) จะเข้าร่วมรัฐบาลกับพรรคเพื่อไทย กระทั่งในการอภิปรายทั่วไปเพื่อลงมติไม่ไว้วางใจรัฐมนตรีไทย พ.ศ. 2555 พรรคภูมิใจไทย ประกาศไม่ร่วมอภิปรายกับพรรคฝ่ายค้าน และลงมติไว้วางใจนายกรัฐมนตรี</doc>
