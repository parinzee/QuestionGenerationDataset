<doc id="461773" url="https://th.wikipedia.org/wiki?curid=461773" title="วงศ์ย่อยปลาเลียหิน">วงศ์ย่อยปลาเลียหิน วงศ์ย่อยปลาเลียหิน () เป็นวงศ์ย่อยของวงศ์ Cyprinidae หรือวงศ์ปลาตะเพียน ซึ่งเป็นวงศ์ใหญ่ ในอันดับปลากินพืช (Cypriniformes) ใช้ชื่อวงศ์ว่า Labeoninae (/ลา-เบ-โอ-นี-เน/) โดยรวมแล้ว ปลาในวงศ์ย่อยนี้ มีรูปร่างเรียวยาว ลำตัวทรงกระบอก ครีบหลังยกสูงและไม่มีก้านครีบแข็ง ลักษณะสำคัญ คือ ปากจะงุ้มลงด้านล่าง มีริมฝีปากบนหนาและแข็ง ในบางสกุลจะมีตุ่มเล็ก ๆ คล้ายสิวกระจายอยู่บนนั้น ในหลายชนิดมีหนวดอยู่ 1 คู่ โดยเป็นปลาที่ใช้ปากในการดูดกินตะไคร่น้ำ, สาหร่าย และแพลงก์ตอนสัตว์ขนาดเล็ก บริเวณพื้นน้ำหรือโขดหิน, ตอไม้ ใต้น้ำ เป็นอาหาร มักพบกระจายพันธุ์ทั้งในลำธารน้ำเชี่ยว และแหล่งน้ำขนาดใหญ่ มักอาศัยอยู่รวมเป็นฝูง ขนาดแตกต่างกันออกไปตั้งแต่เพียงไม่เกิน 10 เซนติเมตร จนถึงเกือบ 1 เมตร กระจายพันธุ์ทั่วไปทั้งทวีปเอเชียและแอฟริกาการจำแนก การจำแนก. ประมาณ 30 สกุล ซึ่งจำนวนสมาชิกที่มากที่สุด คือ Garra ที่มีมากกว่า 90 ชนิด  เผ่า Labeonini- Barbichthys - Cirrhinus - Henicorhynchus - Labeo - Labiobarbus - Nukta - Osteochilus - Schismatorhynchos - Sinilabeo เผ่า Banganini- Bangana - Lobocheilos - Qianlabeo เผ่า Garrini- Balantiocheilos - Crossocheilus - Discocheilus - Discogobio - Epalzeorhynchos - Garra - Hongshuia - Horalabiosa - Iranocypris - Longanalus - Mekongina - Parasinilabeo - Paracrossocheilus - Pseudocrossocheilus - Pseudogyrinocheilus - Ptychidio - Rectoris - Semilabeo - Sinocrossocheilus - Typhlogarra - Vinagarra ไม่จำแนกอยู่ในเผ่าใด- Paraqianlabeo ซึ่งจำนวนทั้งหมดนี้ยังไม่เป็นที่แน่นอน เนื่องจากนักมีนวิทยาและนักอนุกรมวิธานแต่ละท่านก็จัดไม่ตรงกัน สำหรับวงศ์ย่อยในวงศ์ปลาตะเพียนนี้ เช่น บางข้อมูลในวงศ์ย่อยปลาเลียหินนี้ จัดให้เพียง 2 สกุลก็มี หรือย้ายไปรวมกับวงศ์ย่อย Cyprininae เป็นต้น</doc>
