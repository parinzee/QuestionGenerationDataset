<doc id="719160" url="https://th.wikipedia.org/wiki?curid=719160" title="ห้ามทำรูปเคารพสำหรับตน">ห้ามทำรูปเคารพสำหรับตน ห้ามทำรูปเคารพสำหรับตน () เป็นหนึ่งในข้อบทบัญญัติสิบประการ ซึ่งพระยาห์เวห์ได้ประทานให้กับชนชาติอิสราเอลผ่านทางโมเสส ซึ่งเป็นบัญญัติข้อที่ 1 ของการจัดรูปแบบพระบัญญัติแบบออกัสตินแห่งฮิปโป และแบบคำสอนพระศาสนจักรคาทอลิก และเป็นบัญญัติข้อที่ 2 ของการจัดรูปแบบพระบัญญัติแบบเซปตัวจินต์ แบบทาลมุด แบบไฟโล และแบบคริสตจักรปฏิรูป ส่วนแบบลูเทอแรนไม่ได้ระบุข้อนี้ไว้ในพระบัญญัติข้อใด บัญญัติข้อนี้มีบันทึกในหนังสืออพยพ 20:4-6 และหนังสือเฉลยธรรมบัญญัติ 5:8-10 ในคัมภีร์ฮีบรูหมวดโทราห์ของศาสนายูดาห์ และในคัมภีร์ไบเบิลภาคพันธสัญญาเดิมของศาสนาคริสต์เนื้อหา เนื้อหา. ห้ามทำรูปเคารพสำหรับตน บัญญัติข้อนี้ห้ามการนมัสการพระอื่น ๆ นั้นเรียกร้องไม่ให้มีการสร้างรูปพระเหล่านั้น หรือแม้กระทั่งการสร้างรูปขององค์พระผู้เป็นเจ้าเอง พระเจ้าทรงยิ่งใหญ่เกินกว่าสิ่งที่มนุษย์สร้างขึ้นจะมาเป็นตัวแทนได้ เมื่อประยุกต์ใช้กับผู้เชื่อในพระคริสต์บัญญัติข้อที่สองสั่งห้ามการสร้างรูปของพระเจ้าหรือสิ่งที่พระองค์ทรงสร้างทุกชนิดเพื่อใช้สำหรับการนมัสการ การอธิฐาน หรือเครื่องช่วยเหลือฝ่ายวิญญาณใด ๆ หลักการของบัญญัตินี้ใช้ได้เท่าเทียมกันกับบุคลทั้งสามในตรีเอกภาพ1. ไม่มีรูปปั้นหรือภาพใด ๆ ที่สามารถแทนพระลักษณะ และพระเกียรติสิริของพระเจ้าได้อย่างแท้จริง 2. พระเจ้าทรงยิ่งใหญ่และสูงส่งเหนือกว่าสิ่งใด ๆ ทรงบริสุทธิ์ และล้ำลึกมากจนรูปลักษณ์เหล่านั้นมีแต่จะลบหลู่พระองค์ และบิดเบือนพระลักษณะที่แท้จริงของพระองค์ และสิ่งที่พระองค์ทรงเปิดเผยเกี่ยวกับพระองค์เอง 3. ความเข้าใจของผู้เชื่อเกี่ยวกับพระเจ้าไม่ควรขึ้นอยู่กับรูปลักษณ์หรือภาพของพระองค์ แต่ต้องอยู่ที่พระวจนะของพระเจ้าและการเปิดเผยของพระองค์ในเฉพาะบุคคลและพระราชกิจของพระเยซูคริสต์</doc>
