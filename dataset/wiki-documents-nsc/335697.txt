<doc id="335697" url="https://th.wikipedia.org/wiki?curid=335697" title="ลาวีอ็องโรซ">ลาวีอ็องโรซ ลาวีอ็องโรซ ( แปลว่า Life through rose-coloured glasses, ชีวิตมองผ่านแว่นตาสีกุหลาบ หรือ "ชีวิตสีชมพู") เป็นเพลงที่มีชื่อเสียงที่สุดและถือเป็นเพลงประจำตัวของเอดิต ปียัฟ แต่งทำนองโดย ลุยส์ กูกลิเอมี แต่งคำร้องภาษาฝรั่งเศสโดยตัวปียัฟเอง เดิมปียัฟและทีมงานไม่คิดว่าเพลงนี้จะประสบความสำเร็จ แต่เมื่อออกเผยแพร่ในปี ค.ศ. 1946 กลับเป็นชื่นชอบของผู้ฟัง จนปียัฟต้องร้องเพลงนี้ทุกครั้งที่ออกแสดง และปรากฏอยู่ในผลงานอัลบั้มแทบทุกชุดของปียัฟหลังจากนั้น คำร้องภาษาอังกฤษของเพลงนี้ แต่งโดยแม็ก เดวิส ถูกนำมาขับร้องโดย อารีธา แฟรงคลิน ดอนนา ซัมเมอร์ บิง ครอสบี ดีน มาร์ติน เอลลา ฟิตซ์เจอรัลด์ หลุยส์ อาร์มสตรอง เชอร์ลีย์ แบสซีย์ ชื่อ ลาวีอ็องโรซ ถูกนำมาใช้เป็นชื่อภาพยนตร์สารคดีชีวประวัติของปียัฟ ในปี ค.ศ. 1998 และเป็นชื่อที่ใช้ในการฉายทั่วโลก ของภาพยนตร์ฝรั่งเศส La Môme ภาพยนตร์ชีวประวัติของปียัฟ นำแสดงโดยมารียง กอตียาร์</doc>
