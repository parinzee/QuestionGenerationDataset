<doc id="823966" url="https://th.wikipedia.org/wiki?curid=823966" title="เจ้าหญิงออกัสตาแห่งซัคเซิน-โกทา">เจ้าหญิงออกัสตาแห่งซัคเซิน-โกทา เจ้าหญิงออกัสตาแห่งซัคเซิน-โกทา-อัลเทนบูร์ก () ทรงเป็นเจ้าหญิงเยอรมันที่ทรงอภิเษกเข้าสู่ราชวงศ์อังกฤษ เป็นพระชายาในเจ้าชายแห่งเวลส์ระหว่าง ค.ศ. 1736 ถึง 1751 และหลังจากนั้นเก้าปีทรงเป็นพระพันปีในพระเจ้าจอร์จที่ 3ในปี ค.ศ. 1760 พระองค์ทรงเป็นเจ้าหญิงแห่งเวลส์หนึ่งในสี่องค์ที่ไม่ได้ขึ้นเป็นสมเด็จพระราชินี เจ้าหญิงออกัสตาประสูติในเมืองโกทา ในรัฐเทือริงเงิน เป็นธิดาในฟรีดริชที่ 2 ดยุกแห่งซัคเซิน-โกทา-อัลเทนบูร์ก กับดัชเชสมักดาเลนา ออกัสตา แห่งอัลฮัลท์-เซิร์บส์ ขณะมีอายุ 29 ปี ได้ิภิเษกสมรสกับเจ้าชายเฟรเดอริก เจ้าชายแห่งเวลส์ รัชทายาทในพระเจ้าจอร์จที่ 2 แห่งบริเตนใหญ่ ก่อนหน้านั้น กษัตริย์แห่งปรัสเซียทรงเทียบเชิญพระราชธิดาองค์โตมาอภิเษกสมรสกับเจ้าชายเฟรเดอริกแต่พระเจ้าจอร์จที่ 2 ทรงปฏิเสธ ฝ่ายปรัสเซียเองก็ไม่ลดความพยายาม และท่ามกลางข่าวลือว่าทางราชวงศ์อังกฤษได้รับข้อเสนอให้อภิเษกกับท่านหญิงไดอานา สเปนเซอร์ หลานในดัชเชสแห่งมาร์ลบะระ ระหว่างที่พระเจ้าจอร์จที่ 2 เสด็จเยือนแฮโนเวอร์ ราชวงศ์ปรัสเซียได้กราบทูลให้ท่านหญิงออกัสตาแห่งซัคเซิน-โกทาเข้าเฝ้า เมื่อพระเจ้าจอร์จที่ 2 ทอดพระเนตรแล้ว ก็รับสั่งว่าเหมาะสม จึงยินยอมให้เจ้าชายเฟรเดอริกทำการอภิเษกกับออกัสตา ในขณะที่เจ้าชายเฟรเดอริกก็รับสั่งว่า ทรงยินยอมทุกประการไม่ว่าพระราชบิดาจะประสงค์สิ่งใด อย่างไรก็ตาม เจ้าหญิงออกัสตาไม่สามารถตรัสภาษาฝรั่งเศสหรืออังกฤษได้ แม้ว่าก่อนอภิเษกจะทรงได้เข้าหลักสูตรภาษาอังกฤษ อย่างไรก็ตาม มารดาของพระนางไม่คิดว่านั่นจำเป็นมากนัก เพราะในราชวงศ์อังกฤษก็มีพระบรมวงศ์เชื้อสายเยอรมันอยู่มากและหลายองค์สามารถพูดเยอรมันได้ ทั้งสองพระองค์อภิเษกสมรสเมื่อวันที่ 8 พฤษภาคม 1736 ที่อารามหลวงในพระราชวังเซนต์เจมส์ กรุงลอนดอน</doc>
