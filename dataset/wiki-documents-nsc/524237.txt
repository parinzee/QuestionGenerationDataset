<doc id="524237" url="https://th.wikipedia.org/wiki?curid=524237" title="เกีย ซีเฟีย">เกีย ซีเฟีย เกีย ซีเฟีย () เป็นรถยนต์นั่งขนาดเล็ก (Compact Car) ที่ผลิตโดย เกีย เริ่มผลิตในปี พ.ศ. 2535 เพื่อทดแทนรุ่นเก่าอย่าง เกีย แคพพิตัล () และเลิกผลิตไปในปี พ.ศ. 2546 ชื่อ Sephia นั้นได้มาจากคำ 6 คำดังต่อไปนี้ "Style" "Elegant" "Powerful" "Hi-tech" "Ideal" "Autoรุ่นที่ 1 (พ.ศ. 2535-2540) รุ่นที่ 1 (พ.ศ. 2535-2540). เกีย ซีเฟีย รุ่นที่ 1 เปิดตัวเมื่อปี พ.ศ. 2535 รุ่นนี้ใช้แพลตฟอร์มร่วมกับมาสด้า แฟมิเลีย โดยมีฐานการประกอบอยู่ที่ประเทศเกาหลีใต้ มีตัวถังซีดาน 4 ประตู และแฮทช์แบค 5 ประตู มีเครื่องยนต์เบนซิน 1.5 ,1.6 และ 1.8 ลิตร ใช้เกียร์ธรรมดา 5 สปีด และเกียร์อัตโนมัติ 4 สปีด ระยะฐานล้อ 2,500 มม. ความยาว 4,360 มม. ความกว้าง 1,695 มม. และความสูง 1,390 มม. นอกจากนี้ ในตลาดยุโรปจะถูกส่งออกโดยใช้ชื่อว่า เกีย เมนเตอร์ () อีกด้วย ในประเทศไทย ทางบริษัท พรีเมียร์เกียมอเตอร์ จำกัด เคยนำเข้าซีเฟียรุ่นที่ 1 มาขายเมื่อปี พ.ศ. 2538 โดยมีราคาขายอยู่ที่ 475,000 บาท และเป็นรุ่นที่ทางพรีเมียร์เกียมอเตอร์วางไว้เป็นรุ่นหลักในการทำตลาด ควบคู่ไปกับเกีย สปอร์ตเทจ แต่ซีเฟียกลับไม่ประสบความสำเร็จในตลาดเมืองไทย เนื่องจากสปอร์ตเทจประสบความสำเร็จมากกว่า เนื่องจากในขณะนั้นตัวเลือกในตลาด SUV ยังมีไม่มากนัก เมื่อเกียนำเข้าสปอร์ตเทจมาขายจึงได้รับความนิยมมาก จึงเปลี่ยนแผนมาทำตลาดสปอร์ตเทจเป็นหลัก ก่อนที่จะค่อยๆ เงียบหายไปจากกระแสตลาด จนกว่ายนตรกิจ คอร์เปอเรชั่นจะมารับช่วงต่อการผลิตและจัดจำหน่ายเกียในเมืองไทยจนถึงปัจจุบัน ทำให้ซีเฟียในปัจจุบันหาพบได้ยากมากรุ่นที่ 2 (พ.ศ. 2540-2546) รุ่นที่ 2 (พ.ศ. 2540-2546). เกีย ซีเฟีย รุ่นที่ 2 เปิดตัวเมื่อปี พ.ศ. 2540 มีฐานการประกอบที่ประเทศเกาหลีใต้ ,อียิปต์และรัสเซีย มีตัวถัง 2 แบบคือซีดาน 4 ประตูและลิฟท์แบค 5 ประตู (ลิฟท์แบค คือ รถซีดานที่สามารถเปิดกระโปรงหลังได้เหมือนรถแฮทช์แบค) ใช้เครื่องยนต์ 1.5 ,1.6 ,1.8 และ 2.0 ลิตร เป็นเครื่องยนต์เบนซินทั้งหมด ใช้เกียร์ธรรมดา 5 สปีดและเกียร์อัตโนมัติ 4 สปีด ระยะฐานล้อ 2,560 มม. ความยาวรุ่นซีดานปี 1997 4,530 มม. ปี 2001 4,510 มม. รุ่นลิฟท์แบค 4,525 มม. ความกว้างรุ่นซีดาน 1,700 มม. รุ่นลิฟท์แบค 1,725 มม. ความสูงรุ่นซีดาน 1,410 มม. รุ่นลิฟท์แบค 1,425 มม.</doc>
