<doc id="485860" url="https://th.wikipedia.org/wiki?curid=485860" title="เดอะวอยซ์">เดอะวอยซ์ เดอะวอยซ์ () เป็นรายการที่มีต้นแบบจาก The Voice of Holland ประเทศเนเธอร์แลนด์ โดยจะมีโค้ช 4 คนในแต่ละฤดูกาลที่มีความถนัดประเภทร้องเพลงแตกต่างกัน การคัดเลือกจะไม่เหมือนการประกวดร้องเพลงทั่วๆ ไปเนื่องจากมีหลายรอบการแสดงและรูปแบบที่แตกต่างกันเพื่อให้เกิดความหลากหลาย และเค้นศักยภาพในด้านต่างๆ ออกมาให้มากที่สุด โดยจะมี 5 รอบการแข่งขันที่แตกต่างกันดังต่อไปนี้The Blind Audition The Blind Audition. ผู้เข้าแข่งขันที่ได้รับเลือก จะต้องเข้ามาร้องเพลงเพื่อให้โค้ชทั้ง 4 คนฟังโดยกรรมการจะมองไม่เห็นผู้เข้าแข่งขันก่อน จะได้ยินเพียงแต่เสียงเท่านั้นเมื่อกรรมการต้องการนักร้องจะกดปุ่มสีแดงและจะมีคำว่า "I WANT YOU" ขึ้นและเก้าอี้จะหมุนขึ้นมา เมื่อจบเพลง ถ้ามีโค้ชกดคนเดียว ผู้เข้าแข่งขันจะเข้าไปอยู่ในทีมนั้นๆ โดยทันที แต่ถ้ามีโค้ชกดมากกว่า 1 คนผู้เข้าแข่งขันจะต้องเลือกเองว่าจะอยู่ทีมใดที่กดเลือกมา สรุปแต่ละทีมจะมีสมาชิก 12 คนBattle Round Battle Round. เมื่อโค้ชแต่ละคนได้สมาชิกในทีมแล้ว ก็จะเข้าสู่การแข่งรอบ The Battle ที่หลังจากผ่านการฝึกฝนแล้ว สมาชิกในทีมของโค้ชแต่ละคนจะถูกจับคู่ให้มาร้องด้วยกัน ในเพลงเดียวกันที่จะแบ่งท่อนกันร้อง และจะเป็นผู้ตัดสินใจว่า จะเลือกสมาชิกคนใดให้เข้ารอบถัดไป ซึ่งในรอบนี้โค้ชคนอื่น สามารถแย่งชิงลูกทีมคนที่ตกรอบจากการ Battle นั้นๆ (Steal) มาเข้าทีมตัวเองได้ 2 คนทำให้สุดท้ายจะเหลือสมาชิกในแต่ละทีม 8 คนThe Knockouts The Knockouts. ในรอบนี้โค้ช จะทำการจับลูกทีมกันเองเหมือนรอบ Battle แต่ต่างกันตรงที่จะร้องคนละเพลงแล้วตัดสินไปเลยว่าให้ใครผ่านเข้ารอบถัดไป โดยในรอบนี้โค้ชคนอื่นสามารถกด Steal กับลูกทีมคนอื่นที่ตกรอบจากการ Knockouts นั้นๆ ผ่านเข้าไปสู่รอบ Live Show และย้ายเข้ามาอยู่ทีมตนเองได้ 1 คนทำให้สุดท้ายจะเหลือสมาชิกในแต่ละทีม 5 คนThe Play Offs The Play Offs. The Play Offs เป็นการแสดงโชว์เต็มรูปแบบเหมือนรอบ Live Show แต่ไม่ได้ทำการถ่ายทอดสด โดยโค้ชจะทำการคัดออก 2 คนจาก 5 คนที่มีอยู่ในทีม ให้เข้าสู่รอบ Live Show ต่อไปโดยไม่มีการโหวตใดๆ เข้ามาเกี่ยวข้อง ในรอบนี้โค้ชจะได้เห็นการร้องเดี่ยวและองค์ประกอบการโชว์เต็มรูปแบบ สุดท้ายจะเหลือทีมละ 3 คนLive Show Live Show. จากทีมละ 3 คนรวมทั้งหมดเป็น 12 คน โดยจะไม่มีการแยกทีมกันแต่อย่างใด และโค้ชจะไม่มีสิทธิ์ในการตัดสินใจใดๆ อีกและจะใช้ผลโหวตตัดสินเท่านั้น โดยทุกสัปดาห์ผู้เข้าแข่งขันจะถูกคัดออกทีละ 2 คนโดยเริ่มจาก 12 และจะเหลือ 4 คนสุดท้ายในรอบชิงชนะเลิศ เพื่อหาผู้ชนะเพียงหนึ่งเดียว</doc>
