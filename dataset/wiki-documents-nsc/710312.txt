<doc id="710312" url="https://th.wikipedia.org/wiki?curid=710312" title="ทองเปลว ชลภูมิ">ทองเปลว ชลภูมิ ดร.ทองเปลว ชลภูมิ (6 กุมภาพันธ์ พ.ศ. 2455 - 4 มีนาคม พ.ศ. 2492) เป็นอดีตสมาชิกสภาผู้แทนราษฎรจังหวัดปราจีนบุรี และอดีตรัฐมนตรี เป็นนักการเมือง หนึ่งใน "สี่รัฐมนตรี" ที่ถูกสังหารเมื่อพ.ศ. 2492 ซึ่งประกอบด้วย นายจำลอง ดาวเรือง, นายทองอินทร์ ภูริพัฒน์ และนายถวิล อุดลประวัติ ประวัติ. ดร.ทองเปลว ชลภูมิ เกิดเมื่อวันที่ 6 กุมภาพันธ์ พ.ศ. 2455 ที่อำเภออัมพวา จังหวัดสมุทรสงคราม ในครอบครัวที่มีอาชีพค้าขาย ในวัยเด็กจึงย้ายสถานที่เรียนไปหลายจังหวัดในเขตภาคกลาง ก่อนจะเดินทางเข้ากรุงเทพมหานคร ศึกษาต่อที่โรงเรียนเทพศิรินทร์ จบการศึกษาในปี พ.ศ. 2472 จากนั้นจึงได้เข้าทำงาน และเข้าศึกษาต่อที่โรงเรียนกฎหมายของนายปรีดี พนมยงค์ และเป็นหนึ่งในลูกศิษย์ของนายปรีดี และเข้าร่วมเป็นคณะราษฎรสายพลเรือน มีน้องชายชื่อ พายัพ ชลภูมิงานการเมือง งานการเมือง. ดร.ทองเปลว ชลภูมิ ได้รับเลือกตั้งสมาชิกสภาผู้แทนราษฎรครั้งแรกใน พ.ศ. 2480 และได้รับเลือกรวม 1 สมัยสมาชิกสภาผู้แทนราษฎร สมาชิกสภาผู้แทนราษฎร. ดร.ทองเปลว ชลภูมิ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป สิงหาคม พ.ศ. 2489 (เลือกตั้งเพิ่มเติม) จังหวัดปราจีนบุรีรัฐมนตรี รัฐมนตรี. ดร.ทองเปลว ชลภูมิ ได้รับการแต่งตั้งเป็นรัฐมนตรี 1 สมัย1. รัฐมนตรี ในคณะรัฐมนตรีไทย คณะที่ 17 ของพลเรือตรี ถวัลย์ ธำรงนาวาสวัสดิ์ถึงแก่กรรม ถึงแก่กรรม. ดร.ทองเปลว ชลภูมิ ถูกจับกุมพร้อมกับ อดีตรัฐมนตรีอีสานอีก 3 คน คือ นายถวิล อุดล, นายทองอินทร์ ภูริพัฒน์ และนายจำลอง ดาวเรือง ถูกนำตัวไปสังหารที่บริเวณทุ่งบางเขน ถนนพหลโยธิน กิโลเมตรที่ 11 ในวันที่ 4 มีนาคม พ.ศ. 2492 โดย กรมตำรวจ ในเวลานั้นอ้างเหตุว่า มีโจรคอมมิวนิสต์มลายู มาชิงตัว 4 อดีตรัฐมนตรี และเกิดการต่อสู้ขึ้น จนทำให้ทั้ง 4 คน ถูกลูกหลงเสียชีวิตทั้งหมด แต่ไม่ใคร่จะมีใครเชื่อข้ออ้างดังกล่าวนัก เนื่องจากไม่มีตำรวจเสียชีวิตหรือบาดเจ็บแม้แต่รายเดียว</doc>
