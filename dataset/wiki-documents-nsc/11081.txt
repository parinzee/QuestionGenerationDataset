<doc id="11081" url="https://th.wikipedia.org/wiki?curid=11081" title="โรงเรียนเซนต์คาเบรียล">โรงเรียนเซนต์คาเบรียล โรงเรียนเซนต์คาเบรียล () เป็นโรงเรียนเอกชนโรงเรียนชายล้วนขนาดใหญ่ ในเครือคณะภราดาเซนต์คาเบรียล ซึ่งเป็นคณะนักบวชคาทอลิก ตั้งอยู่บนถนนสามเสน แขวงวชิรพยาบาล เขตดุสิต กรุงเทพมหานคร เปิดสอนนักเรียน ระดับชั้นประถมศึกษาปีที่ 1 ถึงมัธยมศึกษาปีที่ 6 คำว่า "เซนต์คาเบรียล" ในชื่อโรงเรียนนั้น จึงมาจากชื่อคณะภราดาเซนต์คาเบรียล ผู้ก่อตั้งโรงเรียน โรงเรียนเซนต์คาเบรียลเป็นโรงเรียนที่เก่าแก่และมีชื่อเสียงแห่งหนึ่งในประเทศ เป็นที่ยอมรับในด้านคุณภาพการศีกษาโดยเฉพาะภาษาอังกฤษ และคุณภาพของนักเรียนและศิษย์เก่าที่จบไป โรงเรียนเซนต์คาเบรียล เป็นหนึ่งในสองของโรงเรียนในเครือฯที่ใช้สีประจำสถาบันคือ น้ำเงินขาว (อีกโรงเรียนหนึ่งที่ใช้สีน้ำเงินขาวคือโรงเรียนอัสสัมชัญลำปาง) และมีเพียงวิทยาเขตเดียว เช่นเดียวกับ โรงเรียนมงฟอร์ตวิทยาลัยและโรงเรียนเซนต์หลุยส์ ที่ไม่ได้ชื่อโรงเรียนว่า "อัสสัมชัญ" นำหน้า ปัจจุบันโรงเรียนเซนต์คาเบรียลมีอายุได้ ปี เป็นหนึ่งในโรงเรียนที่เก่าแก่ที่สุดในย่านดุสิตประวัติของโรงเรียน ประวัติของโรงเรียน. ในปี พ.ศ. 2463 ภายหลังจากสงครามโลกครั้งที่หนึ่ง สงบลง โรงเรียนอัสสัมชัญได้ขยายตัวอย่างรวดเร็ว เจษฎาจารย์มาร์ติน เดอ ตูรส์ และคณะที่ปรึกษา มีแนวความคิดที่จะเปิดโรงเรียนแห่งใหม่ในกรุงเทพฯ เพื่อรองรับการขยายตัวของโรงเรียนอัสสัมชัญ ประกอบกับท่านได้รับข้อเสนอ จากบาทหลวงบรัวซา อธิการโบสถ์นักบุญฟรังซิสซาเวียร์ เสนอให้ที่ดินบริเวณถนนสามเสน เป็นสถานที่ก่อสร้าง การขยายตัวมาเปิดโรงเรียนเซนต์คาเบรียล ในฐานะสาขาที่สองของคณะภราดาเซนต์คาเบรียล มิได้เกิดขึ้นท่ามกลางสภาพบ้านเมืองปกติ แม้ว่าประเทศไทยจะอยู่ห่างจากสงครามครั้งนั้นมาก แต่ผลกระทบทางเศรษฐกิจ สังคม ทำให้วัสดุที่จำเป็นสำหรับการก่อสร้างขาดแคลน และมีราคาแพง ขณะที่แรงงานกรรมกรก็เป็นสิ่งหายากเช่นกัน เจษฎาจารย์มาร์ตินจึงได้เริ่มดำเนินการก่อสร้างโรงเรียนเซนต์คาเบรียล ตั้งแต่ปี ค.ศ. 1920 โดยท่านเป็นนายช่างสถาปนิกออกแบบให้คำปรึกษาเอง และมีนายเบเกอแลง (Mr. Be'quelin) เป็นวิศวกร ในขณะที่ดำเนินการก่อสร้างโรงเรียนอยู่นั้น ได้ใช้บ้านของนายเบอลี่ เป็นโรงเรียนชั่วคราว ในปีแรกมีนักเรียนทั้งสิ้น 141 คน โรงเรียนสร้างเสร็จสมบูรณ์ในเดือนกุมภาพันธ์ ค.ศ. 1922 มีตึกหลังใหญ่เรียกว่า "ตึกแดง" โดยส่วนที่เป็นไม้ใช้ไม้สักทั้งสิ้น ซึ่งบริษัทบอมเบย์เบอรม่า เป็นผู้ติดต่อส่งวัสดุต่าง ๆ ในการก่อสร้าง คิดตามบัญชีที่บันทึกไว้ทั้งสิ้นเป็นเงินประมาณ หนึ่งแสนเศษ เมื่อโรงเรียนเปิดรับสมัคร มีนักเรียนมาสมัครปีแรกจำนวน 150 คนสถานที่ตั้ง สถานที่ตั้ง. ถนนสามเสน แขวงวชิรพยาบาล เขตดุสิต กรุงเทพมหานคร ที่ตั้งโรงเรียนมีบริเวณติดต่อกับชุมชนที่หลากหลายมาก โดยอาณาเขตด้านหลังโรงเรียนติดกับโรงเรียนเซนต์ฟรังซิสซาเวียร์คอนแวนต์ อ้อมมาทางด้านซ้าย ทางซอยมิตรคาม (สามเสน 13) จะติดกับที่ดินของโบสถ์เซนต์ฟรังซิสซาเวียร์ ซึ่งจะมีบ้านเรือนร้านค้าทางด้านติดถนนสามเสน แล้วถัดมาในซอยมิตรคามก็จะเป็นสุสานของโบสถ์ฯ และที่พัก ฝั่งตรงข้ามกับเขตโรงเรียนเดิม ก็รายล้อมด้วยสถานศึกษาอื่น ๆ ในละแวกโรงเรียนได้แก่ มหาวิทยาลัยสวนดุสิต มหาวิทยาลัยราชภัฏสวนสุนันทา โรงเรียนวัดราชาธิวาส สมาคมนักเรียนเก่าเบญจมบพิตรในพระบรมราชูปถัมภ์ สมาคมศิษย์เก่าสวนกุหลาบวิทยาลัย ในพระบรมราชูปถัมภ์ และหอสมุดแห่งชาติปรัชญา ปรัชญา. ปรัชญาการศึกษาของโรงเรียนมี 2 อย่าง คือ1. จุดหมายของชีวิต คือ การรู้จักสัจธรรม ความจริง และ การเข้าถึงธรรมอันสูงส่ง อันเป็นบ่อเกิดของชีวิต 2. มนุษย์ทุกคนต้องทำงาน ความวิริยะ อุตสาหะ เป็นหนทางไปสู่ความสำเร็จ (Labor Omnia Vincit) อนึ่ง คำว่า "Labor Omnia Vincit" ดังที่ปรากฏอยู่ในตราประจำคณะภราดาเซนต์คาเบรียล เป็นคำจากภาษาละตินตราประจำโรงเรียน ตราประจำโรงเรียน. ตราประจำโรงเรียนใช้ตราของคณะภารดาเซนต์คาเบรียล ซึ่งสถาบันการศึกษาในเครือคณะภราดาเซนต์คาเบรียลทั้งหมดใช้ตรานี้เป็นตราประจำสถาบันร่วมกัน ตรงกลางตราเป็นรูปโล่แบ่งสี่ซีก มีสัญลักษณ์ดังนี้A.M. และ ช่อดอกซ่อนกลิ่นสีขาว A.M. และ ช่อดอกซ่อนกลิ่นสีขาว. A.M. มาจากคำละตินว่า "Ave Marie" หมายถึง "วันทา มารี" มารดาของพระเยซูคริสต์ หรืออีกนัยหนึ่ง A.M. หมายถึง "Alma Mater" หมายถึง "โรงเรียนแม่" — ส่วนดอกซ่อนกลิ่น แสดงถึงความบริสุทธิ์ผุดผ่อง ที่นักเรียนทุกคนต้องพยายามทำตนให้เป็นผู้บริสุทธิ์ทั้งกาย วาจา และ ใจ อยู่เสมอไม่ว่าจะอยู่ที่ใดก็ตาม — ในส่วนนี้จึงมีความหมายรวมว่า โรงเรียนเปรียบเสมือนบ้านเกิดที่ทุกคนเป็นสมาชิกในครอบครัว มีพระนางมารีอาเป็นที่รักเคารพและบูชาร่วมกันไม่แยกแยะว่าใครมีหรือจน ความรักและความสุขที่มีต่อครอบครัว ต่อแม่ที่มีร่วมกันเป็นความบริสุทธิ์ทั้งกาย วาจา และใจเสมอ ไม่ว่าอยู่ ณ ที่แห่งใดรูปเรือใบ และ ดาวเหนือเรือ รูปเรือใบ และ ดาวเหนือเรือ. เปรียบได้กับ "นาวาชีวิต" ที่จะต้องต่อสู้คลื่นลมและแสงแดดไปจนถึงฝั่ง เป็นคติให้ได้คิดเสมอว่า "ชีวิตคือการต่อสู้" มีดวงดาวอยู่ในท้องฟ้าเหนือเรือที่กำลังสู้คลื่นลม หมายถึงแสดงแห่งความหวัง ได้แก่ แสงธรรมแห่งศาสนา กับแสดงแห่งปัญญา จากสรรพวิทยาการที่ได้รับจากโรงเรียนรวมกันเป็นดวง ประทีป ส่องนำชีวิต (คือคนที่อยู่ในเรือ) ไปสู่จุดหมายปลายทางได้ด้วยคุณธรรม และปัญญาอักษร DS และไม้กางเขน อักษร DS และไม้กางเขน. ย่อจากภาษาฝรั่งเศส "Dieu Seul" หมายความว่า จะทำงานทุกอย่างเพื่อเป็นสิริมงคลแก่พระเจ้า เป็นคติพจน์ของนักบุญหลุยส์ เดอ มงฟอร์ ผู้สถาปนาคณะเซนต์คาเบรียล — โดยอีกนัยหนึ่ง D หรือ Divinity หมายถึงศาสนา ซึ่งเราทุกคนต้องมีศาสนาเป็นหลักยึดเหนี่ยวจิตใจ, เครื่องหมายกางเขน เป็นเครื่องหมายแห่งความรัก และความเสียสละ ดังที่พระคริสต์ได้ทรงสละชีวิตของพระองค์ด้วยความรัก ที่จะช่วยไถ่บาปให้แก่มวลมนุษย์, S หรือ Science หมายถึงวิทยาการ ความรู้ที่ทำให้เรามีเหตุผล เราทุกคนควรจะมุ่งหาความรู้อยู่เสมอ ยิ่งเรามีความรู้ฝ่ายโลกมากขึ้นเท่าได เราก็ยิ่งควรสนใจหาความรู้ฝ่ายธรรมให้มากขึ้นเท่านั้น สำหรับพวงดอกไม้ที่ประดับโล่ เป็นมาลัยเกียรติยศที่จะเตือนใจทุกคนให้กระทำความดีให้เชิดชู และจรรโลงไว้ซึ่งเกียรติยศ ชื่อเสียงของสถาบันมิให้เสื่อมสูญสลายไปสถานที่สำคัญสถานที่สำคัญ. 1. ตึกมาร์ติน เดอ ตูรส์ หรือ ตึกแดง เป็นตึก 3 ชั้นเก่าแก่ที่สุด สร้างเมื่อ พ.ศ. 2463 โดยท่านเจษฎาจารย์มาร์ติน เดอ ตูรส์ อธิการท่านแรกเป็นผู้ออกแบบก่อสร้างเองด้วยสถาปัตยกรรมแบบตะวันตก บัดนี้ได้กลายเป็นสัญลักษณ์ของโรงเรียนเซนต์คาเบรียลไปแล้ว ซึ่งได้รับการบูรณะและอนุรักษ์ไว้เพื่อเป็นอนุสรณ์แก่โรงเรียน ปัจจุบันใช้เป็นที่ทำการของหน่วยสนับสนุนการเรียนการสอน พิพิธภัณฑ์หุ่นขี้ผึ้ง และห้องประชุมแบบครบวงจร 2. ตึก 90 ปี เซนต์คาเบรียล เป็นอาคาร 5 ชั้น สร้างเมื่อ พ.ศ. 2553 เป็นห้องโสตฯ ห้องทำงานภราดาอำนวย ปิ่นรัตน์ ชั้นบนใช้เป็นห้องวารสารโรงเรียน 3. ตึกเดอ มงฟอร์ต เป็นอาคาร 4 ชั้น ชั้นล่าง และชั้นสองเป็นโรงอาหารนักเรียน และหอประชุม มีห้องสมุดกลาง และพิพิธภัณฑ์ของภราดาอำนวย ปิ่นรัตน์ 4. ตึกจอห์น แมรี่ เป็นอาคารที่พักของอาจารย์ชาวต่างชาติ มีประตูเชื่อมจากภายนอกโรงเรียน 5. ตึกเกรก ยิมเนเซี่ยม เป็นตึก 5 ชั้น สร้างเมื่อ พ.ศ. 2514 มีสนามบาสเกตบอลพร้อมอัฒจันทร์เชียร์ใช้เป็นห้องเรียนชั้น ป.5 - 6 และสนามเทนนิสซึ่งเป็นสนามอเนกประสศ์ของนักเรียน ป.5 ป.6 6. ตึกฟาติมา ร.ศ.200 เป็นตึก 7 ชั้น สร้างเมื่อ พ.ศ. 2523 เป็นอาคาร 7 ชั้น โดยอาคารหลังนี้ใช้เป็นห้องเรียนชั้น ป.1 - 2 ทุกห้องติดแอร์ สนามเทนนิส และสนามบาสเกตบอล รวมทั้งห้องคอมพิวเตอร์ระดับประถม ห้องกิจกรรมภาษาอังกฤษ ชั้นบนเดิมที่เป็นสนามเทนนิส ปัจจุบันก็กลายเป็นลานเอนกประสงค์ 7. ตึกฮิวเบิร์ต เมโมเรียล สร้างเมื่อ พ.ศ. 2529 เป็นอาคาร 4 ชั้น มีที่จอดรถครู ห้องงานซ่อมบำรุง และสระว่ายน้ำ 8. ตึกแอนดรู เมโมเรียล 2000 เป็นตึก 6 ชั้น สร้างเมื่อ พ.ศ. 2544 ใช้เป็น ห้องเรียนม.1 - 2 มีห้องปฏิบัติการวิทยาศาสตร์ มัธยมต้น ห้องคอมพิวเตอร์ และห้องพักคณะภราดา ชั้นดาดฟ้ามีสนามฝึกกอล์ฟ 9. ตึกแม่พระ สร้างเมื่อ พ.ศ. 2550 เพื่อทดแทนตึกแม่พระหลังเดิม และตึกวิทยาศาสตร์ซึ่งทรุดโทรมลงตามกาลเวลา และหมดสภาพการใช้สอย เป็นอาคารเรียน 6 ชั้น รวมรวมชั้นใต้ดิน ภายนอกประดิษฐานรูปปั้นพระแม่มารีทรงเยื้องพระหัตถ์ประทานพรงดงามมาก ภายในอาคารเป็นห้องเรียนของนักเรียนชั้นมัธยมศึกษาปีที่ 3 - 6 มีโรงยิมเนเซี่ยม ซึ่งมีสนามบาสเกตบอลในร่มขนาดมาตรฐาน โต๊ะกิจกรรมกีฬาปิงปอง และสระว่ายน้ำขนาดใหญ่ สำหรับ นักเรียน ประถม โถงชั้นใต้ดินสามารถใช้เข้าแถวและจัดกิจกรรมอื่นๆได้ มีห้องปฏิบัติการทางวิทยาศาสตร์ครบวงจร ห้องกิจกรรมแล็ป (แล็ปในที่นี้หมายถึง ภาษาอังฤษ) ห้องสมุด ห้องออดิทอเรียม ห้องปฏิบัติธรรม (มีพระบรมสารีริกธาตุ) ห้องคอมพิวเตอร์และเทคโนโลยีของระดับชั้นมัธยมศึกษา รวมทั้ง ห้องปกครอง และ ห้องศิลปะ ห้องพลศึกษา 10. ตึก Annunciation หรือ ตึกแม่พระรับสาส์น สร้างแล้วเสร็จเมื่อ พ.ศ. 2555 เป็นสถานที่เรียนของระดับชั้น ป.3 - 4 11. สนามมาร์ติน เดอ ตูรส์ สนามฟุตบอลหญ้าเทียมขนาดใหญ่ที่ใช้หญ้าอย่างดีเจษฏาธิการและผู้บริหารประเภทห้องเรียนห้อง พสวค. ประเภทห้องเรียน. ห้อง พสวค.. ห้อง พสวค. ( ย่อมาจาก : พัฒนาส่งเสริมวิชาการและคุณธรรม )เป็นห้องที่มีหลักสูตรพิเศษ ห้องพสวค.ถูกสร้างเมื่อปี พ.ศ. 2557 โดยภราดา ผศ.ดร.วินัย วิริยวิทยาวงศ์ โดยมีจุดประสงค์หลักคือเพื่อส่งเสริมวิชาการและคุณธรรม ปัจจุบันมีตั้งแต่ ป.1-ม.3 โดยห้อง พสวค. นั้น มีวิชาเพิ่มขึ้นมาจากห้องอื่นๆ 4 วิชาด้วยกัน คือ Leadership, Global Citizenship, Self Directing and Skills Development (SDSD) และ Intensive Writing เพื่อส่งเสริมความเป็นผู้นำ และทักษะต่างๆให้แก่ผู้เข้าร่วมโครงการศิษย์เก่าที่มีชื่อเสียงศิษย์เก่าที่มีชื่อเสียง. - ขวัญแก้ว วัชโรทัย (SG 2418) รองเลขาธิการพระราชวัง - แก้วขวัญ วัชโรทัย (SG 2419) เลขาธิการพระราชวัง - พลเอก สุรยุทธ์ จุลานนท์ (SG 4925) อดีตผู้บัญชาการทหารบก, อดีตผู้บัญชาการทหารสูงสุด, องคมนตรี, นายกรัฐมนตรีคนที่ 24 - ภราดามีศักดิ์ ว่องประชานุกูล อดีตอธิการโรงเรียนอัสสัมชัญพาณิชยการ, อดีตอธิการโรงเรียนเซนต์คาเบรียล, อดีตอธิการโรงเรียนอัสสัมชัญธนบุรี, อดีตอธิการโรงเรียนอัสสัมชัญลำปาง, อดีตอธิการโรงเรียนเซนต์หลุยส์ ฉะเชิงเทรา , อดีตอธิการโรงเรียนมงฟอร์ตวิทยาลัย เชียงใหม่ - ศาสตราจารย์ ร้อยตำรวจเอก ดร.ปุระชัย เปี่ยมสมบูรณ์ (SG 7750) อดีตรองนายกรัฐมนตรี, อดีตรัฐมนตรีว่าการกระทรวงมหาดไทย, อดีตอธิการบดีสถาบันบัณฑิตพัฒนบริหารศาสตร์ - เรวัต พุทธินันทน์ (SG 7018) ผู้ก่อตั้ง บริษัท แกรมมี่ เอนเตอร์เทนเม้นท์ หรือ จีเอ็มเอ็ม แกรมมี่ - ดร.ศุภชัย พานิชภักดิ์ (SG 5951) เลขาธิการอังก์ถัด (UNCTAD), อดีตผู้อำนวยการใหญ่องค์การการค้าโลก, อดีตรัฐมนตรีช่วยว่าการกระทรวงการคลัง, อดีตรองนายกรัฐมนตรี, อดีตรัฐมนตรีว่าการกระทรวงพาณิชย์ - กร ทัพพะรังสี (SG 5881) ร่วมก่อตั้งและอดีตหัวหน้าพรรคชาติพัฒนา, อดีตรองนายกรัฐมนตรี, อดีตรัฐมนตรีว่าการกระทรวงวิทยาศาสตร์และเทคโนโลยี, อดีตรัฐมนตรีว่าการกระทรวงอุตสาหกรรม, อดีตรัฐมนตรีว่าการกระทรวงสาธารณสุข, รัฐมนตรีช่วยว่าการกระทรวงอุตสาหกรรม, รัฐมนตรีช่วยว่าการกระทรวงต่างประเทศ - ม.ร.ว.ปรีดิยาธร เทวกุล (SG 6268) อดีตผู้ว่าการธนาคารแห่งประเทศไทย, กรรมการกำกับหลักทรัพย์และตลาดหลักทรัพย์, อดีตโฆษกประจำสำนักนายกรัฐมนตรี, อดีตรัฐมนตรีช่วยว่าการกระทรวงพาณิชย์ , อดีตรองนายกรัฐมนตรี, อดีตรัฐมนตรีว่าการกระทรวงการคลัง - สมัคร สุนทรเวช (SG 3657) หัวหน้าอดีตพรรคพลังประชาชน, อดีตนายกรัฐมนตรีคนที่ 25 - พลเรือเอก ณรงค์ ยุทธวงศ์ ร.น. อดีตผู้บัญชาการทหารสูงสุด, สมาชิกวุฒิสภา - พลอากาศเอก อิทธพร ศุภวงศ์ (SG 8306) ผู้บัญชาการทหารอากาศ - โฆสิต ปั้นเปี่ยมรัษฎ์ (SG 4961) เป็นรองนายกฯและรัฐมนตรีว่าการกระทรวงอุตสาหกรรม - พลเรือเอก ธีระ ห้าวเจริญ อดีตรัฐมนตรีว่าการกระทรวงคมนาคม (SG 4799) - ศาสตราจารย์ ดร.ยงยุทธ ยุทธวงศ์ อดีตรัฐมนตรีว่าการกระทรวงวิทยาศาสตร์และเทคโนโลยี (SG 5237) - ร้อยเอก นายแพทย์ ยงยุทธ มัยลาภ อดีตโฆษกประจำสำนักนายกรัฐมนตรี (SG 10117) - ปานเทพ กล้าณรงค์ราญ ประธานคณะกรรมการป้องกันและปราบปรามการทุจริตแห่งชาติ - กล้านรงค์ จันทิก คณะกรรมการป้องกันและปราบปรามการทุจริตแห่งชาติ - ดุละดิลก ดุละลัมพะ ที่ปรึกษารัฐมนตรีว่าการกระทรวงการท่องเที่ยวและกีฬา - พงศ์โพยม วาศภูติ ปลัดกระทรวงมหาดไทย - พันตำรวจเอก ยุทธบูล ดิสสะมาน เลขาธิการสำนักงานป้องกันและปราบปรามการฟอกเงิน - พลเอก วัธนชัย ฉายเหมือนวงศ์ ที่ปรึกษารองนายกรัฐมนตรีฝ่ายความมั่นคง - พลเอก วินัย ภัททิยกุล ปลัดกระทรวงกลาโหม - ศาสตราจารย์ วิโรจน์ เลาหพันธุ์ คณะกรรมการตรวจสอบการกระทำที่ก่อให้เกิดความเสียหายแก่รัฐ - ดร.รุ่งเรือง อิศรางกูร ณ อยุธยา อดีตรัฐมนตรีช่วยว่าการกระทรวงเกษตรและสหกรณ์ - จุฑาธวัช อินทรสุขศรี สมาชิกสภานิติบัญญัติแห่งชาติ - ไชย ไชยวรรณ สมาชิกสภานิติบัญญัติแห่งชาติ - พลอากาศเอก ธเรศ ปุณศรี สมาชิกสภานิติบัญญัติแห่งชาติ - ประกิจ ประจนปัจจนึก สมาชิกสภานิติบัญญัติแห่งชาติ - พลเอก ประวิตร วงษ์สุวรรณ สมาชิกสภานิติบัญญัติแห่งชาติ - พลเอก ปรีชา เปรมาสวัสดิ์ สมาชิกสภานิติบัญญัติแห่งชาติ - อรรถวิชช์ สุวรรณภักดี สมาชิกสภาผู้แทนราษฎรกรุงเทพมหานคร (เขต 9 จตุจักร) - ธีระชัย ภูวนาถนรานุบาล อดีตรัฐมนตรีว่าการกระทรวงการคลัง และประธานกรรมการธนาคารเพื่อการเกษตรและสหกรณ์การเกษตร - จุติ ไกรฤกษ์ รองหัวหน้าพรรคประชาธิปัตย์ และ สมาชิกสภาผู้แทนราษฎรแบบบัญชีรายชื่อพรรคประชาธิปัตย์ อดีตรัฐมนตรีว่าการกระทรวงเทคโนโลยีสารสนเทศและการสื่อสาร - องอาจ คล้ามไพบูลย์อดีตรัฐมนตรีประจำสำนักนายกรัฐมนตรี และ รองหัวหน้าพรรคประชาธิปัตย์ - พลเอก รัชกฤต กาญจนวัฒน์ เสนาธิการทหาร (SG 7453) - กอร์ปศักดิ์ สภาวสุ อดีตรองนายกรัฐมนตรี (SG 7358) - พีระพันธุ์ สาลีรัฐวิภาค อดีตรัฐมนตรีว่าการกระทรวงยุติธรรม (SG 10527) - นายแพทย์ พฤฒิชัย ดำรงรัตน์ อดีตรัฐมนตรีช่วยว่าการกระทรวงการคลัง อดีตรองหัวหน้าพรรคเพื่อแผ่นดิน (SG 12766) - ดร.วีระชัย วีระเมธีกุล อดีตรัฐมนตรีประจำสำนักนายกรัฐมนตรี (SG 14114) - พลตำรวจเอก พัชรวาท วงษ์สุวรรณ อดีตผู้บัญชาการตำรวจแห่งชาติ - ศิโรตม์ คล้ามไพบูลย์นักวิชาการด้านรัฐศาสตร์ - สุวัจน์ ลิปตพัลลภ - ศรราม เทพพิทักษ์ นักร้อง นักแสดง - ธนชัย อุชชิน นักร้อง - นภ พรชำนิ นักร้อง - วรพันธุ์ คล้ามไพบูลย์ กูรูและนักลงทุนบูติคโฮเตลและนักเขียน - ธามไท แพลงศิลป์ นักร้อง - ภาราดา ชัชวาลโชติกุล นักแสดง - อนุภาษ เหลืองสดใส นักแสดงนำเรื่อง Love Sick วัยวุ่น วัยรุ่นแสบ - อัศวพัทธ์ อัศวธีรากุล นักแสดงนำเรื่อง Love Sick วัยวุ่น วัยรุ่นแสบ - ปฐมวรรธน์ วันสุขประเสริฐ นักแสดงนำเรื่องรักแห่งสยาม และ สมาชิกวงออกัส - วรปรัชญ์ เดชขจรวุฒิ นักแสดงนำเรื่องรักแห่งสยาม และ สมาชิกวงออกัส - อรรถนันต์ ปิยเศรษฐ์ นักแสดงนำเรื่องรักแห่งสยาม และ สมาชิกวงออกัส - นภันต์ธนัชย์ พ่วงออมสิน นักแสดงนำเรื่องรักแห่งสยาม และ สมาชิกวงออกัส - ดร.ปฤษฎางค์ สกลผดุงเขตต์ ผู้เชี่ยวชาญด้านเศรษฐศาสตร์และกฎหมาย - ณัชพัณณ์ ปรมะเจริญโรจน์ นักแสดงฮอร์โมน วัยว้าวุ่น ซีซั่น 3 - จุฑาวุฒิ ภัทรกำพล เรียนชั้นประถมศึกษา นักแสดงฮอร์โมน วัยว้าวุ่น ซีซั่น 1-2 - ดร.สมชัย สัจจพงษ์ (SG 11054) ปลัดกระทรวงการคลัง ประธานกรรมการธนาคารกรุงไทย จำกัด (มหาชน) กรรมการบริษัท ปตท. จำกัด (มหาชน) กรรมการบริษัท การบินไทย จำกัด(มหาชน) - ดร.นิลสุวรรณ ลีลารัศมี (SG 9657) กรรมการบริหารและหัวหน้าฝ่ายวิจัยพัฒนา บริษัท ถ้วยทองโอสถ จำกัด - พลเอก สลิน ทองภักดี (SG 12040) เสนาธิการทหารบก - พยง ศรีวนิช (SG 14019) กรรมการผู้จัดการใหญ่ บมจ.ธนาคารกรุงไทย - อัยยวัฒน์ ศรีวัฒนประภา (SG 23771) ประธานเจ้าหน้าที่บริหาร กลุ่มบริษัท คิง เพาเวอร์ รองประธานสโมสรฟุตบอล Leicester city หมายเหตุ ตัวอักษร SG หมายถึง หมายเลขประจำตัวโรงเรียนของผู้นั้น</doc>
