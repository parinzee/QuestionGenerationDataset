<doc id="619743" url="https://th.wikipedia.org/wiki?curid=619743" title="ทูมเรเดอร์ (วิดีโอเกม พ.ศ. 2556)">ทูมเรเดอร์ (วิดีโอเกม พ.ศ. 2556) ทูมเรเดอร์ () เป็นวิดีโอเกมแนวแอ็กชันผจญภัยจำหน่ายโดยสแควร์เอนิกซ์ ทูมเรเดอร์เป็นเกมที่สี่ที่พัฒนาโดยคริสตัลไดนามิกส์ในแฟรนไชส์ทูมเรเดอร์ เนื่องจากเป็นเกมแรกในทูมเรเดอร์เนื้อเรื่องใหม่ เกมนี้จึงเป็นภาครีบูตที่เน้นการสร้างจุดกำเนิดครั้งใหม่ของตัวละครหลัก ลารา ครอฟต์ ทูมเรเดอร์ออกจำหน่ายในวันที่ 5 มีนาคม ค.ศ. 2013 สำหรับไมโครซอฟท์ วินโดวส์ เพลย์สเตชัน 3 และเอกซ์บอกซ์ 360 และวันที่ 23 มกราคม ค.ศ. 2014 สำหรับโอเอสเท็น คริสตัลไดนามิกส์เริ่มพัฒนาเกมทูมเรเดอร์ไม่นานหลังออกเกม เมื่อ ค.ศ. 2008 แทนที่จะทำเป็นภาคต่อ ทีมตัดสินใจเริ่มเนื้อเรื่องใหม่ทั้งหมด โดยสร้างจุดกำเนิดใหม่ของลารา ครอฟต์ เป็นครั้งที่สอง ต่อจากเกมทูมเรเดอร์: เลเจนด์ ทูมเรเดอร์มีเนื้อเรื่องในดินแดนยะมะไต เกาะที่ลาราที่ไม่เคยได้รับการทดสอบใด ๆ และไม่เคยเป็นนักสำรวจเกาะและหลุมศพ และนักต่อสู้ที่แข็งแกร่งมาก่อน ทูมเรเดอร์เป็นเกมแรกในเกมชุดที่มีระบบผู้เล่นหลายคนและเป็นเกมแรกที่จำหน่ายโดยสแควร์อีนิกซ์ หลังจากเกมที่แล้วเป็นของเอดอสอินเตอร์แอกทิฟ เมื่อ ค.ศ. 2009 คามิลลา ลัดดิงตัน เป็นผู้พากย์เสียงและรับบทเป็นลารา ครอฟต์ ใน ค.ศ. 2010 แทนที่คีลีย์ ฮอวส์ หลังจากเกมถูกเลื่อนจำหน่ายจากปลาย ค.ศ. 2012 ไปเป็นเดือนมีนาคม ค.ศ. 2013 ทูมเรเดอร์เป็นที่คาดหวังอย่างมาก เมื่อเกมออกมา เกมได้รับการตอบรับที่ดี โดยนักวิจารณ์ยกย่องกราฟิก ระบบของเกม การแสดงของลัดดิงตันละการกำหนดลักษณะตัวละครของลารา และการพัฒนาเกม แม้ว่าระบบผู้เล่นหลายคนที่เพิ่มมาจะถูกตำหนิ ทูมเรเดอร์ขายได้ 1 ล้านหน่วยภายในเวลา 48 ชั่วโมงที่ออกจำหน่าย และขายได้มากกว่า 8.5 ล้านหน่วยนับถึงเดือนเมษายน ค.ศ. 2015 ทำให้เป็นเกมชุดทูมเรเดอร์ที่ขายดีที่สุดจนถึงปัจจุบัน เกมรุ่นเพิ่มเติม ทูมเรเดอร์: เดฟินิทิฟเอดิชัน ออกจำหน่ายในอเมริกาเหนือในวันที่ 28 มกราคม ค.ศ. 2014 และในยุโรปวันที่ 31 มกราคม ค.ศ. 2014 สำหรับเพลย์สเตชัน 4 และเอกซ์บอกซ์วัน โดยมีคุณสมบัติทุกอย่างและเพิ่มเนื้อหาดาวน์โหลดเสริม เกมภาคต่อ ไรส์ออฟเดอะทูมเรเดอร์ ออกจำหน่ายในเดือนพฤศจิกายน ค.ศ. 2015</doc>
