<doc id="716179" url="https://th.wikipedia.org/wiki?curid=716179" title="มาเรีย ลุยซา แห่งสเปน">มาเรีย ลุยซา แห่งสเปน อินฟันตา มาเรีย ลุยซา แห่งสเปน (สเปน: María Luisa, ) ทรงเป็นจักรพรรดินีแห่งโรมันอันศักดิ์สิทธิ์ พระราชีนีแห่งฮังการีและโบฮีเมีย และแกรนด์ดัชเชสแห่งทัสคานี ด้วยการเป็นอัครมเหสีในจักรพรรดิเลโอโปลด์ที่ 2 พระองค์ทรงเป็นพระราชธิดาในเจ้าหญิงมาเรีย อะมาเลีย แห่งซัคเซิน กับพระเจ้าคาร์ลแห่งชิซิลีและเนเปิลส์ ภายหลังเมื่อพระราชบิดาได้ขึ้นครองราชย์เป็นพระเจ้าการ์โลสที่ 3 แห่งสเปน พระองค์ก็ดำรงฐานันดรเป็น อินฟันตา มาเรีย ลุยซา แห่งสเปน เดิมทีพระองค์ถูกวางตัวให้อภิเษกกับอาร์ชดยุกโยเซฟ (จักรพรรดิโยเซฟที่ 2 ในอนาคต) แต่ก็ถูกขัดขวางจาก พระเจ้าหลุยส์ที่ 15 แห่งฝรั่งเศส ที่ต้องการให้อาร์ชดยุกโยเซฟไปอภิเษกกับพระราชนัดดาของพระองค์ คือ เจ้าหญิงอิซาเบลลาแห่งปาร์มา แทน ในวันที่ 16 กุมภาพันธ์ 1764 พระองค์ได้ทรงอภิเษกโดยฉันทะ ที่มาดริด กับอาร์ชดยุก ปีเตอร์ เลโอโปลด์ พระราชโอรสองค์รองในจักรพรรดิฟรันซ์ที่ 1 แห่งโรมันอันศักดิ์สิทธิ์ ซึ่งอาร์ชดยุกปีเตอร์ เลโอโปลด์ ขณะนั้นมีสถานะเป็นรัชทายาทของแกรนด์ดัชชีทัสคานี หนึ่งปีถัดมาที่อินส์บรุค ในวันที่ 5 สิงหาคม เธอก็ได้ทำการสมรสต่อหน้ากับอาร์ชดยุก ปีเตอร์ เลโอโปลด์ แต่หลังจากนั้นเพียง 13 วัน จักรพรรดิฟรันซ์ที่ 1 ก็เสร็จสวรรคต นั่นทำให้อาร์ชดยุกปีเตอร์ เลโอโปลด์ได้ขึ้นเป็นแกรนด์ดยุกแห่งทัสคานี และพระองค์ในฐานะพระชายาก็ได้ขึ้นเป็นแกรนด์ดัชเชสแห่งทัสคานี เดือนถัดมาทั้งสองพระองค์ก็ย้ายไปพำนักยังฟลอเรนซ์เป็นเวลา 25 ปี จนถึงปี 1790 เมื่อจักรพรรดิโยเซฟที่ 2 เสด็จสวรรคตและพระสวามีของพระองค์ได้ขึ้นเป็นจักรพรรดิโรมันอันศักดิ์สิทธิ์พระองค์ใหม่ พระองค์ย้ายไปพำนักที่พระราชวังหลวงในกรุงเวียนนา และใช้ชีวิตที่นั่นจนสิ้นพระชนม์ฐานันดรและอิสริยยศฐานันดรและอิสริยยศ. - 24 พฤศจิกายน 1745 - 10 สิงหาคม 1759 เจ้าหญิงมาเรีย ลุยซา แห่งซิซิลีและเนเปิลส์ - 10 สิงหาคม 1759 - 16 กุมภาพันธ์ 1764 อินฟันตา มาเรีย ลุยซา แห่งสเปน - 16 กุมภาพันธ์ 1764 - 18 สิงหาคม 1765 อาร์ชดัชเชส มาเรีย ลุยซา แห่งออสเตรีย พระราชกุมารีแห่งฮังการีและโบฮีเมีย - 18 สิงหาคม 1765 - 20 กุมภาพันธ์ 1790 แกรนด์ดัชเชสแห่งทัสคานี - 20 กุมภาพันธ์ 1790 - 1มีนาคม 1792 จักรพรรดินีโรมันอันศักดิ์สิทธิ์ อาร์ชดัชเชสแห่งออสเตรีย พระราชีนีแห่งฮังการีและโบฮีเมีย - 1 มีนาคม 1792 - 15 พฤษภาคม 1792 จักรพรรดินีพันปีหลวงโรมันอันศักดิ์สิทธิ์ อาร์ชดัชเชสชนนีแห่งออสเตรีย พระราชีนีพันปีหลวงแห่งฮังการีและโบฮีเมีย</doc>
