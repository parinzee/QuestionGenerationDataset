<doc id="437712" url="https://th.wikipedia.org/wiki?curid=437712" title="วอลโว่">วอลโว่ วอลโว่ เป็นบริษัทผลิตรถยนต์ของสวีเดน ก่อตั้งเมื่อปี ค.ศ. 1927 มีสำนักงานใหญ่ตั้งอยู่ที่ เมืองโกเธนเบิร์ก ประเทศสวีเดน ถือหุ้นใหญ่โดย Zhejiang Geely Holding Group วอลโว่ถือกำเนิดจากการเป็นบริษัทลูกของบริษัทผลิตลูกปีน SKF ต่อมาปี2010 บริษัทรถยนต์จี๋ลี่ (Geely Holding Group) ซึ่งเป็นค่ายรถยนต์เอกชนรายใหญ่ของจีนที่มีฐานธุรกิจที่มณฑลเจ้อเจียง เข้าซื้อกิจการรถยนต์วอลโว (Volvo) จากบริษัทฟอร์ดมอเตอร์แล้ว ด้วยเงินมูลค่า 1,800 ล้านดอลลาร์สหรัฐฯ โดยมีพิธีลงนามสัญญาที่กรุงโกเธนเบิร์ก ประเทศสวีเดน เมื่อวันที่ 28 มี.ค. 2010 ที่ผ่านมา สร้างประวัติศาสตร์หน้าใหม่ให้วงการรถยนต์จีนในการยกระดับแบรนด์ผ่านการซื้อยี่ห้อแบรนด์ไฮแอนด์ระดับโลกเพื่อบุกตลาดตะวันตก ในปี 1935 SKF ได้ขายหุ้นทั้งหมดในตลาดหลักทรัพย์สตอกโฮล์ม และถือหุ้นใหญ่โดยกลุ่มบริษัทวอลโว่ จนถึงปี 1999 บริษัท ฟอร์ดมอเตอร์ ได้ซื้อหุ้นทั้งหมดของ วอลโว่ คาร์ คอร์เปอเรชั่น และในปี 2010 กลุ่มจีลี่ ออโตโมบิล ได้ซื้อหุ้นทั้งหมดจากฟอร์ดมอเตอร์ วอลโว่ ผลิตรถยนต์ชนิดต่างๆ ตั้งแต่ รถยนต์ SUVs รถยนต์นั่งชนิดท้ายยาว(Station wagon) รถยนต์ซีดาน รถยนต์ซีดานขนาดเล็ก ไปจนถึงรถยนต์คูเป้สองประตู ตลาดที่ใหญ่ที่สุดของวอลโว่คือ สหรัฐอเมริกา ตามมาด้วยสวีเดน สหราชอาณาจักร จีน และเยอรมนี ในปี 2010 วอลโว่ ทำสถิติยอดขายทั่วโลกกว่า 373,525 คัน เพิ่มขึ้น 11.2% เมื่อเปรียบเทียบกับปี 2009 รถยนต์วอลโว่มักจะถูกเรียกว่า รถยนต์ทรงเหลี่ยม ซึ่งเป็นลักษณะเด่นของวอลโว่มาตั้งแต่เริ่ม ภายหลังวอลโว่ได้ออกแบบให้รถยนต์หลุดออกจากภาพรถยนต์ทรงเหลี่ยม เพื่อเรียกความนิยมจากผู้ที่นิยมรถยนต์ทรงสปอร์ตมากขึ้น รถยนต์วอลโว่มีจุดขายและมีชื่อเสียงในเรื่องความปลอดภัย ก่อนที่รัฐบาลสวีเดนจะออกกฎความปลอดภัยของตัวรถยนต์ วอลโว่ได้รับความเชื่อถือในเรื่องปลอดภัยทางวิศวกรรมอย่างสูง เครื่องหมายการค้าของวอลโว่ เป็นสัญลักษณ์ของดาวอังคาร (Mars) และถูกใช้เป็นสัญญลักษณ์ทางเคมีของธาตุ "เหล็ก" ในสมัยโบราณ วอลโว่ใช้สัญญลักษณ์นี้แสดงถึงความแข็งของเหล็กจากสวีเดน ซึ่งเป็นประเทศที่ส่งออกแร่เหล็กที่สำคัญของโลกพลังงานทางเลือกFlexifuel พลังงานทางเลือก. Flexifuel. ในปี 2005 วอลโว่ได้เปิดตัวรถยนต์ชนิดที่ใช้ flexifuel ครั้งแรก คือวอลโว่รุ่น S40 และ S50 ที่มาพร้อมกับเครื่องยนต์ที่ใช้ได้ทั้งเชื้อเพลิงเบนซิน และ E85 ตามมาด้วยรุ่น C30 ในปี 2006 ซึ่งทั้งหมดนี้ถูกจำหน่ายในเฉพาะประเทศสวีเดนเท่านั้น จนกระทั่งปี 2007 รถยนต์ทั้งสามรุ่นได้เริ่มจำหน่ายในทวีปยุโรป 8 ประเทศรถยนต์ไฮบริด รถยนต์ไฮบริด. วอลโว่ รีชาร์ต เป็นแนวคิดของรถยนต์พลังงานไฟฟ้าที่วิ่งได้กว่า 97 กม.ต่อการชาร์ตไฟ 1 ครั้ง (1 AER) เปิดตัวอย่างเป็นทางการครั้งแรกในปี 2007 ที่ แฟรงค์เฟริต ออโต้ โชว์ ในเยอรมนี ในปี 2009 วอลโว่ได้ประกาศว่าจะทำรถยนต์ดีเซลที่ใช้พลังงานไฟฟ้าร่วมด้วยภายในปี 2012 และมีแผนที่จะจำหน่ายรถยนต์ไฮบริดนี้ภายใต้แนวคิดที่จะลดการปล่อยก๊าซคาร์บอนไดออกไซด์ให้ได้มากกว่า 50 กรัม ต่อ กิโลเมตรรถยนต์ไฟฟ้า รถยนต์ไฟฟ้า. รถยนต์วอลโว่รุ่น C30 DRIVe Electric concept car ถูกแสดงครั้งแรกในงาน ปารีส มอเตอร์ โชว์ ปี2010 เป็นรถยนต์ที่วิ่งด้วยแบตเตอรี่ชนิด ลิเที่ยมไอออน วิ่งด้วยความเร็วสูงสุด 130 กม./ชม. วิ่งได้ระยะทางไกลกว่า 150 กม. ต่อการชาร์ตแบตเตอรี่ 1 ครั้ง ทำการทดลองวิ่งแล้วในเมืองโกเธนเบิร์กประเทศสวีเดน เป็นจำนวน 10 ครั้งในปี 2010 และจะเริ่มทำการทดสอบภาคสนามที่ประเทศสหรัฐอเมริกา ยุโรป และจีน ในปี 2011</doc>
