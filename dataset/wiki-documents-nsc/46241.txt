<doc id="46241" url="https://th.wikipedia.org/wiki?curid=46241" title="สเวน คาล บายัน">สเวน คาล บายัน สเวน คาล บายัน เป็นหนึ่งในตัวละครเอกจากอะนิเมะเรื่อง กันดั้มซี้ด C.E.73 สตาร์เกเซอร์ร้อยตรีวัย 20 ปี สังกัดอยู่ที่กองพันอิสระที่ 81 แห่งกองทัพสหพันธ์โลกหรือที่รู้จักกันในชื่อ "แฟนธอม เพน" เขาเป็นนักบินประจำ GAT-X105E สไตรค์นัวร์ลักษณะภายนอกดูเงียบขรึม เย็นชาและพูดน้อย เหมือนกับคนที่เก็บอารมณ์ไว้ ซึ่งบุคลิกของเขานั้นแต่งตากไปจากทหารคนๆอื่นๆในหน่วยเดียวกัน ที่มักจะแสดงอารมณ์บ้าคลั่งและพึงพอใจในการออกรบ กระนั้นฝีมือในการต่อสู้ของเขาก็ร้ายกาจไม่แตกต่างไปจากเพื่อนร่วมหน่วยเท่าใดนัก เหตุที่เขาและนักบินส่วนใหญ่มีสภาวะทางอารมณ์ไม่เหมือนคนธรรมดานั้น เพราะว่าเหล่าทหารในหน่วยแฟนธอม เพน ล้วนแล้วแต่ผ่านการฝึกฝนมาแบบล้างสมอง เพื่อให้เป็นหน่วยรบที่มุ่งคิดแต่การกำจัดศัตรูเท่านั้น กระนั้นตัวตนที่แท้จริงของสเวนนั้นยังเป็นคนที่มีสามัญสำนึกแบบคนทั่วไป ดังที่จะเห็นได้ในเนื้อเรื่องของ กันดั้มซี้ด C.E.73 สตาร์เกเซอร์ ที่เขาทำการถามผู้บังคับบัญชาว่าจะจัดการเฉพาะผู้การร้าย (ที่อาศัยอยู่ในค่ายอพยพ) หรือไม่ ซึ่งผู้บังคับบัญชาของเขาก็ถามกลับว่าสเวนสามารถแยกออกว่าใครเป็นใครหรือเปล่า ซึ่งสเวนก็ตอบว่าเขาไม่สามารถแยกออกได้ เขาจึงจำเป็นที่จะทำตามคำสั่งที่ให้มา</doc>
