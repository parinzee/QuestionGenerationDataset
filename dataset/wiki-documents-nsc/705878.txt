<doc id="705878" url="https://th.wikipedia.org/wiki?curid=705878" title="เทศบาลเมืองกำแพงเพชร (จังหวัดกำแพงเพชร)">เทศบาลเมืองกำแพงเพชร (จังหวัดกำแพงเพชร) กำแพงเพชร เป็นเทศบาลเมืองแห่งหนึ่งในจังหวัดกำแพงเพชร เป็นศูนย์กลางของจังหวัด มีพื้นที่ครอบคลุมตำบลในเมืองทั้งตำบลในอำเภอเมืองกำแพงเพชร มีประชากรในปี พ.ศ. 2548 จำนวน 30,114 คนประวัติ ประวัติ. กำแพงเพชรเป็นเมืองหน้าด่านเก่าแก่ในสมัยสุโขทัย เห็นได้จากกำแพงเมืองและป้อมปราการที่ยังเหลืออยู่ปัจจุบัน ก่อนตั้งเมืองกำแพงเพชร ตามทางสันนิฐานเดิมมีอยู่ 2 เมือง คือ เมืองชากังราว และ เมืองนครชุม เมืองชากังราวเป็นเมืองที่สร้างก่อน ตั้งอยู่บนฝั่งแม่น้ำปิงฝั่งตะวันออก ต่อมาได้บูรณะเมืองนครชุม ซึ่งตั้งอยู่บนฝั่งแม่น้ำปิงฝั่งตะวันตกตั้งเป็นอีกเมืองหนึ่ง จนกระทั่งสมเด็จพระบรมราชาธิราชที่ 1 (ขุนหลวงพะงั่ว) แห่งกรุงศรีอยุธยา ได้ยกกองทัพมาตีเมืองชากังราวของกรุงสุโขทัยแพ้สงครามตกเป็นประเทศราชขึ้นต่อกรุงศรีอยุธยา สมเด็จพระบรมราชาธิราชได้จัดแบ่งกรุงสุโขทัยเป็น 2 มณฑล ได้แก่ อาณาเขตแม่น้ำยมและแม่น้ำน่าน ซึ่งมีเมืองพิษณุโลกเป็นราชธานี ส่วนทางแม่น้ำปิงเป็นอีกมณฑลหนึ่ง คือ เมืองชากังราวและเมืองนครชุม จึงได้รวมเมืองทั้งสองแล้วเปลี่ยนชื่อใหม่เป็น เมืองกำแพงเพชร จนถึงในปัจจุบัน ต่อมาได้มีการจัดตั้งเทศบาลเมืองกำแพงเพชร โดยได้จัดตั้งขึ้นตามพระราชกฤษฎีกาจัดตั้งเทศบาลเมืองกำแพงเพชร จังหวัดกำแพงเพชร เมื่อวันที่ 11 มีนาคม พ.ศ. 2479ที่ตั้งและอาณาเขต ที่ตั้งและอาณาเขต. เทศบาลเมืองกำแพงเพชรตั้งอยู่ในเขตตำบลในเมือง อำเภอเมืองกำแพงเพชร อยู่ห่างจากกรุงเทพมหานครไปตามทางหลวงเอเชียสาย 1 ระยะทาง 358 กิโลเมตร มีพื้นที่ประมาณ 14.9 ตารางกิโลเมตร มีแม่น้ำปิงไหลผ่านด้านทิศตะวันตกของเทศบาล มีอาณาเขตติดต่อดังนี้- ทิศเหนือ ติดต่อกับ เทศบาลตำบลหนองปลิง - ทิศใต้ ติดต่อกับ ตำบลเทพนคร และตำบลคณฑี - ทิศตะวันออก ติดต่อกับ เทศบาลตำบลหนองปลิง ตำบลคณฑี และตำบลสระแก้ว - ทิศตะวันตก ติดต่อกับ ตำบลนครชุม (ขนานกับฝั่งตะวันตกของแม่น้ำปิง)ภูมิอากาศ</doc>
