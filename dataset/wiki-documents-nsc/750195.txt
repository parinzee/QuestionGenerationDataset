<doc id="750195" url="https://th.wikipedia.org/wiki?curid=750195" title="มาริโอปาร์ตี 4">มาริโอปาร์ตี 4 มาริโอปาร์ตี 4 () เป็นเกมที่สี่ในเกมชุดรูปแบบเกมกระดานและเป็นเกมแรกในชุดที่ออกจำหน่ายสำหรับเครื่องเล่นนินเท็นโด เกมคิวบ์ แสดงตัวละครชื่อดังจากนินเท็นโดหลายตัว มาริโอปาร์ตี 4 ออกจำหน่ายในอเมริกาเหนือในวันที่ 21 ตุลาคม ค.ศ. 2002 ในประเทศญี่ปุ่นวันที่ 8 พฤศจิกายน ค.ศ. 2002 และในยุโรปและออสเตรเลียในวันที่ 29 พฤศจิกายน ค.ศ. 2002 เป็นเกมที่สี่ในเกมชุดมาริโอปาร์ตี มาริโอปาร์ตี 4 มีภาคต่อคือ มาริโอปาร์ตี 5 มาริโอปาร์ตี 4 นำเสนอตัวละครเล่นได้ 8 ตัว ได้แก่ มาริโอ ลุยจิ เจ้าหญิงพีช โยชิ วาริโอ ดองกีคอง เจ้าหญิงเดซี และวาลุยจิ จากเกมชุดมาริโอ ซึ่งผู้เล่นจะได้บังคับตัวละครเหล่านี้บนกระดานเกม 6 แบบ จุดประสงค์ของเกมคือสะสมดาว โดยซื้อจากบริเวณที่กำหนดให้บนกระดานเกม ให้มากที่สุดเท่าที่จะทำได้ ตัวละครแต่ละตัวจะมีการเคลื่อนไหวกำหนดโดยการทอยลูกเต๋า โดยการโยนหนึ่งครั้งคือหนึ่งตา แต่ละตาในเกมมาริโอปาร์ตี 4 จะมีมินิเกม เมื่อผู้เล่นเล่นชนะ ผู้เล่นจะได้เงิน และสามารถนำไปซื้อสิ่งของและดาวได้ มาริโอปาร์ตี 4 เป็นภาคสุดท้ายในเกมชุดมาริโอปาร์ตีที่มีดองกีคองให้เล่นได้ จนกระทั่งมาริโอปาร์ตี 10 สำหรับเครื่องเล่นวียู มาริโอปาร์ตี 4 ได้รับการตอบรับที่ดีจากสื่อ แม้ว่าหลายคนตำหนิเรื่องการขาดความดั้งเดิม และความหน่วงในเวลาเล่น เกมชนะรางวัลเกมครอบครัวแห่งปีในงานประกาศรางวัลอินเตอร์แอกทิฟอะชีฟเมนต์อะวอดส์ ค.ศ. 2003</doc>
