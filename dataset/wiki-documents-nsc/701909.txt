<doc id="701909" url="https://th.wikipedia.org/wiki?curid=701909" title="วิกิเมเนีย 2011">วิกิเมเนีย 2011 วิกิเมเนีย 2011 () เป็นการประชุมวิกิเมเนียครั้งที่เจ็ด ซึ่งจัดขึ้น ณ ไฮฟา ประเทศอิสราเอล เมื่อวันที่ 4–7 สิงหาคม ค.ศ. 2011ประวัติ ประวัติ. สถานที่จัดการประชุมคือหอประชุมไฮฟา และอยู่ติดกันกับศูนย์วัฒนธรรมเบย์เฮชต์บนภูเขาคาร์เมล ผู้บรรยายประเด็นสำคัญประกอบด้วยโยไช เบงเกลอร์ ซึ่งเป็นครูที่เบิร์กแมนเซนเตอร์ฟอร์อินเทอร์เน็ตแอนด์โซไซตี มหาวิทยาลัยฮาร์วาร์ด และโจเซฟ เอ็ม รีเกิล จูเนียร์ แห่งสถาบันเทคโนโลยีแมสซาชูเซตส์ ซึ่งเป็นผู้เขียนหนังสือกูดเฟธคอลลาโบเรชัน: เดอะคัลเจอร์ออฟวิกิพีเดีย เมียร์ ชีทริท ซึ่งเป็นหัวหน้าคณะกรรมการฝ่ายวิทยาศาสตร์และเทคโนโลยีที่เนสเสท ยังพูดในที่ประชุม เช่นเดียวกับโยนา ยาฮาฟ ผู้เป็นนายกเทศมนตรีของเมืองไฮฟา โดยมีหนึ่งในผู้สนับสนุนการประชุมนี้คือมหาวิทยาลัยไฮฟา การประชุมมีความโดดเด่นด้วย 125 วาระการประชุมในห้าลู่ทางพร้อมกัน และมีชาววิกิมีเดียเข้าร่วมการประชุมถึง 720 คน จากประเทศต่าง ๆ 56 ประเทศ รวมทั้งบางส่วนที่ไม่มีความสัมพันธ์ทางการทูตกับอิสราเอล ในการสัมภาษณ์กับหนังสือพิมพ์ฮาเร็ตซ์ จิมมี เวลส์ ซึ่งเป็นผู้ร่วมก่อตั้งวิกิพีเดียได้ตั้งข้อสังเกตว่ามีการเรียกร้องให้คว่ำบาตรการประชุมในประเทศอิสราเอล เช่นเดียวกับที่มีการต่อต้านการประชุมในประเทศอียิปต์เมื่อปี ค.ศ. 2008 เขากล่าวว่าแม้จะมีความขัดแย้งในหมู่ผู้แก้ไขบทความบนความขัดแย้งระหว่างอิสราเอลและปาเลสไตน์ และความพยายามโดยกลุ่มที่เห็นด้วยกับอิสราเอลในการรับสมัครผู้แก้ไขบทความวิกิพีเดียเพิ่มเติม เขาเชื่อว่าบทความวิกิพีเดียส่วนใหญ่ยังคงเป็นกลางในตัวบท และกล่าวว่า "ไม่สามารถต่อรองได้" ซู การ์ดเนอร์ ซึ่งเป็นผู้อำนวยการบริหารมูลนิธิวิกิมีเดีย ได้พูดในที่ประชุมเกี่ยวกับชาวตะวันตก ว่าผู้ชายได้มีส่วนครอบงำความคิดซึ่งลักษณะวิกิพีเดียในปัจจุบัน ในช่วงท้ายของพิธีปิด ณ วันที่ 7 สิงหาคม จิมมี เวลส์ ได้นำเสนอแสตมป์ชุดวันแรกจำหน่ายที่ออกโดยบริการไปรษณีย์อิสราเอลเนื่องในโอกาสครบรอบ 10 ปีของวิกิพีเดีย ในโครงการใหม่ที่ได้รับการอภิปรายเป็นความร่วมมือกับสถาบันทางวัฒนธรรม เช่น แกลเลอรี, ห้องสมุด, พิพิธภัณฑ์ และหอจดหมายเหตุ ภายหลังจากการประชุม ผู้เข้าร่วมการประชุมได้รับข้อเสนอทัวร์ฟรีจากเมืองไฮฟา, เยรูซาเลม, นาซาเรธ หรือเอเคอร์ ทั้งนี้ เช ยาเกอร์ ผู้เป็นประธานขาออกของวิกิมีเดียอิสราเอล ได้กล่าวว่า สำหรับอิสราเอล ได้จัดการประชุมในไฮฟาเหมือนการเป็นเจ้าภาพการแข่งขันกีฬาโอลิมปิก</doc>
