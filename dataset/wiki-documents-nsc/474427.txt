<doc id="474427" url="https://th.wikipedia.org/wiki?curid=474427" title="ชิน จง-โอ">ชิน จง-โอ ชิน จง-โอ (; ) เกิดวันที่ 24 กันยายน ค.ศ. 1979 ที่จังหวัดคังว็อน เป็นนักกีฬายิงปืนชาวเกาหลีใต้ผู้ซึ่งนับถือศาสนาพุทธ เขาเข้าแข่งขันในโอลิมปิกฤดูร้อน 2004, 2008 และ 2012 โดยเป็นแชมป์โอลิมปิกสามรายการ และเป็นหนึ่งในนักกีฬาประเภทบุคคลที่ประสบความสำเร็จมากที่สุดในกีฬาโอลิมปิก รวมถึงเป็นนักกีฬาเพียงคนเดียวเท่านั้นที่ได้รับรางวัลเหรียญทองในกีฬาปืนพก 50 เมตรชาย วันที่ 17 สิงหาคม ค.ศ. 2004 จินได้รับรางวัลเหรียญเงินในกีฬาปืนพก 50 ม. ชาย ของการแข่งขันโอลิมปิกฤดูร้อน 2004 โดยได้คะแนนน้อยกว่าอันดับแรกสองคะแนนในรอบไฟนอล หลังจากเป็นผู้ชนะในรอบคัดเลือก วันที่ 12 สิงหาคม ค.ศ. 2008 จินได้รับรางวัลเหรียญทองในกีฬาปืนพก 50 ม. ชาย ของการแข่งขันโอลิมปิกฤดูร้อน 2008 นอกจากนี้ เขายังได้รับรางวัลเหรียญเงินจากปืนลม 10 ม. ชาย ในวันที่ 9 สิงหาคม ของปีเดียวกันนี้ วันที่ 28 กรกฎาคม ค.ศ. 2012 จินได้รับรางวัลเหรียญทองในกีฬาปืนลม 10 ม. ชาย ของการแข่งขันโอลิมปิกฤดูร้อน 2012 และในวันที่ 5 สิงหาคม เขาได้รับรางวัลเหรียญทองในกีฬาปืนพก 50 ม. ชาย โดยกลายเป็นนักกีฬาชายคนแรกที่ประสบความสำเร็จในการรักษาตำแหน่งของกีฬาโอลิมปิกรายการปืนพก 50 เมตรเอาไว้ได้ และในลักษณะเดียวกันนี้ จินยังเป็นบุคคลแรกที่ได้รับรางวัลเหรียญทองรายการปืนลม 10 เมตรชาย และปืนพก 50 เมตรชายภายในโอลิมปิกครั้งเดียวกัน และเป็นหนึ่งในห้านักยิงปืนที่ได้รับรางวัลสองเหรียญทองภายในโอลิมปิกครั้งเดียวกัน นับจากชายคนแรกที่สามารถทำได้สำเร็จอย่าง ออตโต โอลเซ่น จากทีมชาตินอร์เวย์ในโอลิมปิกฤดูร้อน 1920 เขาเป็นหนึ่งในสามของนักยิงปืนที่ได้รับรางวัลสามเหรียญทองโอลิมปิก เช่นเดียวกับ ราล์ฟ ชูมันน์ จากประเทศเยอรมนี และ คิม โรด จากสหรัฐอเมริกา เขากลายเป็นนักกีฬาชาวเกาหลีคนแรกที่ชนะรางวัลสามเหรียญทองโอลิมปิกในประเภทบุคคล โดยชนะห้ารายการแข่งขันโอลิมปิก จากการเข้าแข่งขันสี่ครั้ง ของการป้องกันตำแหน่งในโอลิมปิกฤดูร้อน (ในขณะที่ ซิม กวอนโฮ ได้รับรางวัลจากมวยปล้ำเกรกโก-โรมัน ใน ค.ศ. 1996 และ 2000 ที่ซึ่งเขาชนะในสองรุ่นน้ำหนักที่ต่างกัน) รวมถึงได้รับสองเหรียญทองในประเภทบุคคลภายในกีฬาโอลิมปิกครั้งเดียวกัน และเป็นผู้ชนะกีฬาโอลิมปิกสามครั้งติดต่อกัน (ในขณะที่ คิม ซูนยอง ได้รับรางวัลเหรียญทอง, เหรียญเงิน และเหรียญทองแดงตามลำดับในกีฬายิงธนู ใน ค.ศ. 1988, 1992 และ 2000 แต่ก็ไม่ได้ต่อเนื่องกันในกีฬาโอลิมปิก)</doc>
