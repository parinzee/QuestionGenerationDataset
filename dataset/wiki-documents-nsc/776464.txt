<doc id="776464" url="https://th.wikipedia.org/wiki?curid=776464" title="วัคซีนโรคคางทูม">วัคซีนโรคคางทูม วัคซีนโรคคางทูม เป็นวัคซีนป้องกัน โรคคางทูม ที่ปลอดภัย เมื่อประชากรส่วนใหญ่ได้รับวัคซีน ระดับภาวะแทรกซ้อนของประชากรกลุ่มนั้นก็จะลดลง วัคซีนนี้จะให้ประสิทธิผล 85% โดยประมาณเมื่อจำนวนประชากรที่ได้รับวัคซีนคือ 90% สำหรับการป้องกันระยะยาว การให้วัคซีนต้องดำเนินการสองครั้ง ข้อแนะนำสำหรับการให้วัคซีนเข็มแรกคือเมื่อทารกอายุ 12 ถึง 18 เดือน และโดยทั่วไปการให้วัคซีนเข็มที่สองคือเมื่อเด็กอายุสองถึงหกขวบ การให้วัคซีนนี้แก่ผู้ติดเชื้อที่ยังไม่มีภูมิกันโรคอาจมีผลการยับยั้งโรค วัคซีนโรคคางทูมเป็นวัคซีนที่มีความปลอดภัยสูงและโดยทั่วไปพบผลข้างเคียงเพียงเล็กน้อยเท่านั้น วัคซีนนี้อาจก่อความเจ็บปวดและรอยบวมเล็กน้อยที่บริเวณตำแหน่งการฉีดวัคซีน และอาจมีไข้เล็กน้อย ผลข้างเคียงที่มีความสำคัญทางการแพทย์นั้นพบได้น้อยมาก ทั้งนี้ไม่พบหลักฐานที่มีเหตุผลเพียงพอที่จะเชื่อมโยงวัคซีนนี้กับภาวะแทรกซ้อนต่างๆ เช่น ผลข้างเคียงทางระบบประสาท ไม่ควรให้วัคซีนนี้แก่ผู้ที่กำลังตั้งครรภ์ หรือมีภาวะภูมิคุ้มกันบกพร่องขั้นรุนแรง การให้วัคซีนนี้แก่หญิงที่กำลังตั้งครรภ์จะส่งผลที่เป็นโทษต่อเด็กในครรภ์ อย่างไรก็ตาม ไม่มีข้อมูลเรื่องนี้ได้รับการบันทึกไว้ ถึงแม้ว่าวัคซีนนี้จะผลิตจากเซลล์ของไก่ก็ตาม แต่ก็สามารถให้วัคซีนนี้แก่ผู้ที่แพ้ไข่ได้ ในประเทศที่พัฒนาแล้วเกือบทุกประเทศและในประเทศที่กำลังพัฒนาหลายประเทศได้บรรจุวัคซีนนี้ไว้ในแผนสร้างเสริมภูมิคุ้มกันของประเทศ โดยมีการให้ร่วมกับโรคหัดและวัคซีนโรคหัดเยอรมัน โดยใช้ชื่อว่าเอ็มเอ็มอาร์ สูตรของวัคซีนสามชนิดที่กล่าวถึงนี้และวัคซีนโรคงูสวัด มีชื่อว่า เอ็มเอ็มอาร์วี ก็มีการผลิตขึ้นเช่นกัน นับตั้งแต่ปี 2548 มีประเทศที่ให้วัคซีนดังกล่าวนี้แก่ประชนจำนวน 110 ประเทศ อัตราของโรคในพื้นที่ที่มีการให้วัคซีนนี้อย่างครอบคลุมนั้นลดลงมากกว่า 90% การให้วัคซีนชนิดใดชนิดหนึ่งจากวัคซีนเหล่านี้มีจำนวนถึงเกือบพันล้านเข็ม วัคซีนโรคคางทูมได้รับใบอนุญาตครั้งแรกเมื่อปี 2491 แต่มีประสิทธิภาพเพียงในระยะสั้นเท่านั้น วัคซีนที่ได้รับการพัฒนาประสิทธิภาพเริ่มนำออกวางจำหน่ายในราวปี 2503 วัคซีนที่ผลิตขึ้นครั้งแรกนั้นเป็นไม่ออกฤทธิ์ที่ได้จากการเตรียมไวรัสเชื้อเป็นที่อ่อนฤทธิ์ วัคซีนนี้มีชื่ออยู่ในทะเบียนยาที่จำเป็นขององค์การอนามัยโลก โดยเป็นยารักษาโรคที่มีความสำคัญมากที่สุดในระบบสุขภาพขั้นพื้นฐาน นับตั้งแต่ปี 2550 มีการใช้วัคซีนชนิดต่างๆ จำนวนมาก</doc>
