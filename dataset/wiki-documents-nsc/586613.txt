<doc id="586613" url="https://th.wikipedia.org/wiki?curid=586613" title="อัสนี เชิดชัย">อัสนี เชิดชัย ดร.อัสนี เชิดชัย เป็นอดีตสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย เป็นทายาทกลุ่มธุรกิจรถโดยสารประวัติ ประวัติ. อัสนี เชิดชัย เกิดเมื่อวันที่ 13 กุมภาพันธ์ พ.ศ. 2503 เป็น บุตรชายของ นายวิชัย เชิดชัย กับ นางสุจินดา เชิดชัย สำเร็จการศึกษาชั้นประถมศึกษาจากโรงเรียนอัสสัมชัญนครราชสีมา ชั้นมัธยมศึกษาจากโรงเรียนเทพศิรินทร์ ระดับปริญญาตรี จากคณะรัฐศาสตร์ มหาวิทยาลัยรามคำแหง ระดับปริญญาโท คณะรัฐประศาสนศาสตร์ สถาบันบัณฑิตพัฒนบริหารศาสตร์ และปริญญาเอก จากมหาวิทยาลัยราชภัฏสวนดุสิต อัสนี เชิดชัย สมรสกับนางลินดา เชิดชัย อดีตผู้แทนการค้าไทยการทำงาน การทำงาน. อัสนี เชิดชัย เป็นนักธุรกิจในกลุ่มธุรกิจอุตสาหกรรมยานยนต์ ในนามกลุ่มเชิดชัย หรือ บริษัทอู่เชิดชัยอุตสาหกรรม จำกัด ต่อมาได้รับเลือกตั้งเป็นสมาชิกสภาจังหวัดนครราชสีมา 3 สมัย เป็นประธานสภาจังหวัดนครราชสีมา และได้รับเลือกตั้งเป็นสมาชิกสภาผู้แทนราษฎร แบบสัดส่วน ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 สังกัดพรรคพลังประชาชน และได้รับเลือกตั้งอีกสมัยในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 สังกัดพรรคเพื่อไทย ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 60เครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
