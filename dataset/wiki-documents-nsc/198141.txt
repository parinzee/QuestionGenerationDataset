<doc id="198141" url="https://th.wikipedia.org/wiki?curid=198141" title="เปลือยรัก อารมณ์พิลึก">เปลือยรัก อารมณ์พิลึก เปลือยรัก อารมณ์พิลึก () ภาพยนตร์สัญชาติอเมริกันแนวตลกร้าย ออกฉายเมื่อวันที่ 11 มกราคม ค.ศ. 2002 นำแสดงโดย เจมส์ สเปเดอร์, แม็กกี้ จิลเลนฮอล กำกับการแสดงโดย สตีเวน เชนเบิร์กเนื้อเรื่อง เนื้อเรื่อง. ลี ฮอลโลเวย์ (แม็กกี้ จิลเลนฮอล) หญิงสาววัย 23 เพิ่งออกจากโรงพยาบาลจิตเวช หลังจากเข้าไปบำบัดอาการมาโซคิสม์ของตัวเอง เนื่องจากเมื่อมีเวลาเครียดหรืออารมณ์พลุ่งพล่านเธอมักจะทำร้ายตัวเอง แล้วเธอจะสงบลงซึ่งก็สาเหตุไม่ได้เหมือนกันว่าทำไมถึงเป็นเช่นนี้ ลีเข้าเรียนวิชาพิมพ์ดีดและเลขานุการ เธอสมัครงานเข้าเป็นเลขานุการส่วนตัวในสำนักงานกฎหมายแห่งหนึ่ง ที่มี อี.เอ็ดเวิร์ด เกรย์ (เจมส์ สเปเดอร์) เป็นเจ้าของและนายจ้าง ขณะเดียวพ่อแม่ของลีก็พยายามแนะนำหนุ่มขี้อายชื่อ ปีเตอร์ (เจเรมี่ เดวี่ส์) ซึ่งเคยเป็นอดีตเพื่อนร่วมชั้นสมัยเรียนมัธยมและอ่อนไหวเปราะบางมากพอ ๆ กับเธอ พ่อแม่ของทั้งสองฝ่ายต่างเห็นดีเห็นงามกับการจับคู่ครั้งนี้ถึงขนาดเร่งรัดให้พวกเขาแต่งงานกันในเร็ววัน แต่ลีก็รู้ว่าเธอกับปีเตอร์นั้นไม่อาจเป็นไปได้ ทว่าความอ่อนหวานไร้ประสบการณ์ของปีเตอร์ ทำให้ ลี กระอักกระอ่วนใจ การวางอำนาจบาตรใหญ่ บุคลิกอันแข็งกระด้างและชื่นชอบความสมบูรณ์แบบของ เอ็ดเวิร์ด กลับทำให้ ลี รู้สึกเร่าร้อนอ่อนปวกเปียก เขามักจะตำหนิติเตียนเธอบ่อยครั้งว่าพิมพ์คำผิดในจดหมายธุรกิจ จนกระทั่งวันหนึ่ง ความโกรธก็บรรลุขีดตนเขาต้องลงโทษลีด้วยตนเองด้วยการตีก้น เหตุการณ์ดังกล่าวทำให้ทั้งสองได้รู้ตัวเองว่า พวกเขาได้ค้นพบคู่ที่เหมาะสมกับตนแล้ว ลีพอใจสถานะการตกเป็นเบี้ยล่างของเธออย่างมีความสุข ขณะที่เอ็ดเวิร์ดกลับรู้สึกตระหนกต่อแรงปรารถนาอันวิตถารของเขา กลัวว่าอาจจะมีใครพบมันเข้า ขณะเดียวกันก็ไม่สามารถจะห้ามใจตัวเองไม่ให้สานสัมพันธ์รักอันพิลึกพิลั่นกับ ลี ต่อไปการเข้าฉายและวิจารณ์ การเข้าฉายและวิจารณ์. ประจวบ วังใจ จากเครือเนชั่นวิจารณ์ว่า หากจะตีความตามนับทางสังคมศาสตร์ เลขานุการกับเจ้านาย ก็เปรียบเสมือนบ่าวและนาย ซึ่งถ้าหากตีความตามจิตวิทยาแล้ว ก็คือ ความสัมพันธ์ในแบบ 'ผู้กระทำ' และ 'ผู้ถูกกระทำ' ซึ่งก็คือ 'ซาดิสม์' และ 'มาโซคิสม์' นั่นเอง ซึ่งเป็นไปด้วยความเต็มใจของทั้งสองฝ่าย ภาพยนตร์ดูเหมือนจะมุ่งหน้าให้ความสำคัญกับการอธิบายความสัมพันธ์ในแง่นี้ โดยเผยให้เห็นถึงการค้นหาตัวตนของผู้เป็นนายและบ่าว ว่าแท้จริงแล้ว ตัวเองต้องการสิ่งใดกันแน่ และเมื่อรู้แล้ว ควรจะเผชิญหน้ากับ 'การดำรงอยู่' ของตัวเองอย่างไร ซึ่งผู้ชมที่ไม่คุ้นกับภาพยนตร์แนวชีวิตจิตวิทยา อาจจะรู้สึกรำคาญเหมือนกำลังนั่งดูชีวิตประหลาด ๆ ที่เต็มไปด้วยเหตุผลพิกลพิการของคนสองคน แต่ถ้าอยากจะทำความรู้จักกับอีกด้านมืดอีกด้านหนึ่งในพฤติกรรมมนุษย์ อีกทั้งยังยังเปิดโอกาสให้ค้นหาและทำความรู้จักกับชีวิตที่ถูกปรุงแต่งหรือเสแสร้งของตัวละครหลักทั้งสองตัวด้วย ซึ่งภาพยนตร์เรื่องนี้ก็มีความกระจ่างชัดในประเด็นที่กำลังเสนอค่อนข้างมากทีเดียว Secretary เข้าฉายในเทศกาลภาพยนตร์ซันแดนซ์ในปีเดียวกัน และสามารถคว้ารางวัลภาพยนตร์ยอดเยี่ยมมาได้ และเป็นภาพยนตร์ที่นักวิจารณ์อยากจะให้มีชื่อเข้าติดเป็น 1 ใน 5 ภาพยนตร์ที่เข้าชิงรางวัลออสการ์ สาขาภาพยนตร์ยอดเยี่ยม แต่ก็ไม่มีโอกาส การเข้าฉายในประเทศไทย มีการตัดฉากบางฉากออก และได้รับระดับอาร์</doc>
