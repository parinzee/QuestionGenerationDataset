<doc id="624553" url="https://th.wikipedia.org/wiki?curid=624553" title="ซาลูต ซาลอน">ซาลูต ซาลอน ซาลูต ซาลอน () เป็นกลุ่มดนตรีแชมเบอร์มิวสิกหญิงล้วน 4 ชิ้นจากเมืองฮัมบูร์ก ประเทศเยอรมนี ก่อตั้งโดยนักไวโอลินหญิงสองคน คือ อังเงลิกา บัคมานน์ (Angelika Bachmann) และไอริส ซิกฟรีด (Iris Siegfried) ในปี ค.ศ. 2000 ทั้งคู่เป็นเพื่อนกันมาตั้งแต่ชั้นมัธยม และมีนักดนตรีหญิงอีกสองคนในตำแหน่งเชลโลและเปียโน ปัจจุบันเล่นโดยซอนยา ลีนา ชมิด (Sonja Lena Schmid) และแอนน์-มอนิกา ฟอน ชวาร์ดสกี (Anne-Monika von Twardowski) ดนตรีของซาลูต ซาลอน เป็นการนำดนตรีคลาสสิกมาเรียบเรียงใหม่ แสดงร่วมกับการแสดงหุ่นกระบอก สลับกับทำนองเพลงฮิตจากภาพยนตร์ เพลงแจ๊ส เพลงป็อป ดนตรีแทงโก และการแสดงความสามารถเฉพาะตัวของนักดนตรีทั้งสี่ในแนวขบขัน ชื่อวงนำมาจากชื่อผลงาน Salut d'Amour ของเอ็ดเวิร์ด เอลการ์ ซาลูต ซาลอนมีชื่อเสียงจากออกตระเวนแสดงสด ในแต่ละปีวงออกแสดงมากกว่า 100 ครั้งในหลายประเทศทั่วโลก รวมถึงเป็นตัวแทนเมืองฮัมบูร์ก ในการแสดงนิทรรศการนานาชาติเอ็กซ์โป 2010 ที่เซี่ยงไฮ้ ประเทศจีน</doc>
