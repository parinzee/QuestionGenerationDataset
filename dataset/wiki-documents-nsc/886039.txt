<doc id="886039" url="https://th.wikipedia.org/wiki?curid=886039" title="เหนือธรณี สามชัยวิเศษสุก">เหนือธรณี สามชัยวิเศษสุก เหนือธรณี สามชัยวิเศษสุก (21 เมษายน พ.ศ. 2538 — ) เจ้าของฉายา ไอ้แบทแมน เป็นนักมวยไทยชาวไทย ผู้มีผลงานโดดเด่นอย่างมาก และเป็นที่จดจำ จากการสวมหน้ากากแบทแมนประวัติ ประวัติ. เหนือธรณี สามชัยวิเศษสุก มีชื่อจริงคือ ธนชน สุกใส เป็นบุคคลภูมิลำเนาจากอำเภอศรีเมืองใหม่ จังหวัดอุบลราชธานี เขาเริ่มชกมวยตั้งแต่อายุ 9 ปี จากการเห็นลุงซึ่งเป็นพี่ของแม่ชกมวย จึงอยากชกตาม โดยได้เข้าซ้อมกับลุงของเขาที่ค่ายมวยแถวบ้านเกิด จากนั้น ก็ได้ขึ้นชกในนาม เบียร์ไทย ศิษย์จ่าบูรณ์ ก่อนเปลี่ยนชื่อเป็น ระฆังเพชร เกียรติม.พิชัย และ ระฆังเพชร รร.กีฬาอุบล เมื่อครั้งเข้าเรียนระดับมัธยมที่โรงเรียนกีฬาจังหวัดอุบลราชธานี ตามลำดับ ภายหลังจากสำเร็จการศึกษาระดับชั้นมัธยม ก็ใช้ชื่อ เหนือธรณี สามชัยวิเศษสุก โดยเข้าแข่งขันในศึกไพรอนันต์ที่สนามมวยเวทีลุมพินี แล้วจึงใช้ชื่อ เหนือธรณี เดอะเบสอุดร อยู่ช่วงหนึ่ง ก่อนที่จะกลับมาใช้ชื่อ เหนือธรณี สามชัยวิเศษสุก ดังเดิม ทั้งนี้ เหนือธรณีสำเร็จการศึกษาระดับปริญญาตรีจากคณะวิทยาการคอมพิวเตอร์ มหาวิทยาลัยราชภัฏอุบลราชธานีหน้ากากแบทแมน หน้ากากแบทแมน. เหนือธรณีสวมหน้ากากแบทแมน ขึ้นเวทีมวยครั้งแรกที่จังหวัดอุบลราชธานี เมื่อครั้งที่พบกับบุญหลาย ศิษย์นายกจง จากนั้นก็สวมมาโดยตลอดเกือบทุกนัด โดยแนวคิดดังกล่าวเกิดขึ้นเพื่อดึงดูดเยาวชนในพื้นที่รอบ ๆ ค่ายให้สนใจมวยไทยมากขึ้น กระทั่งมีแฟนมวยติดตามเป็นจำนวนมากขึ้น เนื่องด้วยได้รับการออกสื่อ ทั้งนี้ ในการชกแต่ละครั้งจะมีพี่เลี้ยงแต่งกายเป็นสไปเดอร์แมน ประกบข้างชีวิตส่วนตัว ชีวิตส่วนตัว. เหนือธรณี สามชัยวิเศษสุก เป็นบุตรคนโตของนายธนากร และนางจันทร์ที สุกใส ผู้ประกอบอาชีพเกษตรกรสถิติการแข่งขัน</doc>
