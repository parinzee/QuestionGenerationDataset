<doc id="218847" url="https://th.wikipedia.org/wiki?curid=218847" title="ภานุมา พิพิธโภคา">ภานุมา พิพิธโภคา ภานุมา พิพิธโภคา พระนามเดิม หม่อมเจ้าหญิงภานุมา ยุคล เป็นพระธิดาองค์เล็กในพระเจ้าวรวงศ์เธอ พระองค์เจ้าภาณุพันธุ์ยุคล ประสูติแด่หม่อมไฉไล ยุคล ณ อยุธยา และมีศักดิ์เป็นพระมาตุจฉา(น้า)ของพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ และหม่อมหลวงสราลี กิติยากรพระประวัติ พระประวัติ. ภานุมา พิพิธโภคา มีนามเดิมว่า หม่อมเจ้าภานุมา ยุคล นามแรกประสูติว่าหม่อมเจ้าหญิง ยุคล ประสูติเมื่อวันที่ 20 มิถุนายน พ.ศ. 2524 เป็นพระธิดาพระองค์เล็ก ในพระเจ้าวรวงศ์เธอ พระองค์เจ้าภาณุพันธุ์ยุคล อันประสูติแด่ หม่อมไฉไล ยุคล ณ อยุธยา ทรงมีเชษฐา คือ หม่อมเจ้านวพรรษ์ ยุคล เป็นขนิษฐาร่วมพระบิดาเดียวกันกับ- พันธุ์สวลี กิติยากร พระมารดาในพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ - หม่อมเจ้าฐิติพันธ์ ยุคล - รังษีนภดล ยุคล - หม่อมเจ้าภูริพันธุ์ ยุคล หม่อมเจ้าภานุมา ครั้งยังทรงดำรงเป็นหม่อมเจ้าทรงเป็นหม่อมเจ้าที่มีชันษาน้อยที่สุด ปัจจุบันได้ช่วยงานหม่อมไฉไล ยุคล ณ อยุธยา ซึ่งเป็นเจ้าของกิจการธุรกิจร้านจิวเวลรี่ ที่สยามพารากอนและเพนนินซูลาพลาซา และกิจการบ้านพักตากอากาศ “คุ้มป่าธรรมชาติ หม่อมไฉไล” กาญจนบุรี “คุ้มแม่น้ำหม่อมไฉไล” นครปฐม "คุ้มพัทยาหม่อมไฉไล"พัทยาใต้ หม่อมเจ้าภานุมา ทรงศึกษาจบชั้นมัธยมศึกษาปีที่ 6 (สอบเทียบ) จากโรงเรียนสาธิตจุฬาลงกรณ์มหาวิทยาลัย ฝ่ายมัธยมได้เดินทางไปเรียนต่อที่วิทยาลัยมาร์ติน (Martin College) ประเทศออสเตรเลีย หลังจากสำเร็จการศึกษาได้เดินทางกลับมาอยู่ประเทศไทย เริ่มต้นทำธุรกิจเกี่ยวกับเกสต์เฮาส์ ย่านถนนข้าวสาร นำออกแบบเกสต์เฮาส์เองตามที่ศึกษามาชีวิตส่วนตัว ชีวิตส่วนตัว. หม่อมเจ้าภานุมา ทรงลาออกจาฐานันดรศักดิ์เพื่อเสกสมรสกับ เมธ พิพิธโภคา บุตรของสันติ พิพิธโภคา และอุษา พิพิธโภคา ในการนี้พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ ทรงพระกรุณาเสด็จเป็นองค์ประธานในพิธีมงคลสมรส เมื่อวันที่ 19 ธันวาคม พ.ศ. 2552 ณ โรงแรมเรือโบราณ คุ้มหม่อมไฉไล แม่น้ำท่าจีน อำเภอบางเลน จังหวัดนครปฐม มีบุตรธิดา 2 คน คือ- ญาใจ พิพิธโภคา - เปรม พิพิธโภคาลำดับสาแหรก</doc>
