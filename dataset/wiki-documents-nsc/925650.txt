<doc id="925650" url="https://th.wikipedia.org/wiki?curid=925650" title="คีแรน ทริปเปียร์">คีแรน ทริปเปียร์ คีแรน จอห์น ทริปเปียร์ (; เกิดวันที่ 19 กันยายน ค.ศ. 1990) เป็นนักฟุตบอลอาชีพชาวอังกฤษ ปัจจุบันลงเล่นตำแหน่งกองหลังให้กับสโมสรฟุตบอลทอตนัมฮอตสเปอร์และทีมชาติอังกฤษ ทริปเปียร์เริ่มต้นเส้นทางอาชีพกับชุดเยาวชนของแมนเชสเตอร์ซิตี แต่ไม่สามารถเบียดขึ้นมาเล่นตัวจริงในชุดใหญ่ได้ ดังนั้นในเดือนกุมภาพันธ์ ค.ศ. 2010 เขาถูกปล่อยยืมตัวให้กับบาร์นสลีย์ในลีกแชมเปียนชิป และต่อสัญญายืมตัวอีกครั้งในเดือนสิงหาคม ค.ศ. 2010 ต่อมาเดือนกรกฎาคม ค.ศ. 2011 เขาถูกปล่อยยืมตัวอีกครั้งให้กับเบิร์นลีย์ และถูกซื้อขาดในเดือนมกราคม ค.ศ. 2012 ด้วยสัญญา 3 ปีครึ่ง เขามีชื่อติดทีมยอดเยี่ยมของแชมเปียนชิปสองฤดูกาลติดต่อกัน (2012–13 และ 2013–14) และในปี ค.ศ. 2014 เขาเลื่อนชั้นสู่พรีเมียร์ลีกพร้อมกับเบิร์นลีย์ หลังจากที่ต้นสังกัดของเขาจบอันดับรองชนะเลิศ ส่วนในนามทีมชาติ เขาได้ลงเล่นให้ทุกรุ่นอายุ ตั้งแต่รุ่นอายุไม่เกิน 18 ปี จนถึง 21 ปี เขาได้เข้าร่วมแข่งขันใน ฟุตบอลชิงแชมป์แห่งชาติยุโรป รุ่นอายุไม่เกิน 19 ปี และฟุตบอลโลกเยาวชนอายุไม่เกิน 20 ปี ในปี ค.ศ. 2009สถิติอาชีพสโมสรทีมชาติเกียรติประวัติ เกียรติประวัติ. แมนเชสเตอร์ซิตี- เอฟเอยูธคัพ: 2007–08 เบิร์นลีย์- รองชนะเลิศ แชมเปียนชิป: 2013–14 ประเภทบุคคล- ผู้เล่นเยาวชนยอดเยี่ยมแห่งปีของบาร์นสลีย์: 2010–11 - ผู้เล่นยอดเยี่ยมแห่งปีของเบิร์นลีย์: 2011–12 - ทีมยอดเยี่ยมแห่งปีของพีเอฟเอ: แชมเปียนชิป 2012–13, แชมเปียนชิป 2013–14</doc>
