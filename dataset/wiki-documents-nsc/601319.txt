<doc id="601319" url="https://th.wikipedia.org/wiki?curid=601319" title="โรงเรียนพร้อม">โรงเรียนพร้อม โรงเรียนพร้อม เป็นโรงเรียนเอกชนสังกัดสำนักงานคณะกรรมการการศึกษาเอกชน (สช.) ตั้งอยู่เลขที่ 505 ถนนลาดกระบัง แขวงลาดกระบัง เขตลาดกระบัง กรุงเทพมหานคร เดิมมีชื่อโรงเรียนอนุบาลพร้อม มีเนื้อที่จำนวน 2 ไร่ 250 ตารางวา เปิดทำการสอนชั้นเตรียมอนุบาล อนุบาล 1-3 และระดับประถมศึกษาปีที่ 1-6 ตามหลักสูตร IEP (Intensive English Program)ประวัติ ประวัติ. โรงเรียนพร้อม ก่อตั้ง เมื่อวันที่ 1 พฤษภาคม พ.ศ. 2533 โดยมีคุณครู มณฑาทิพย์ พัดลม เป็นเจ้าของ,ผู้จัดการ และครูใหญ่ มีคุณ ชัยฤทธิ์ พัดลม เป็นผู้รับใบอนุญาต ในช่วงแรกใช้ชื่อว่าโรงเรียนอนุบาลพร้อม และเปิดทำการสอนตั้งแต่ชั้นอนุบาล 1 ถึง อนุบาล 3 โรงเรียนพร้อมได้รับทุนในการก่อสร้างโรงเรียนครั้งแรก จาก นางบุญพร้อม โกมลกุล อาคารเรียนหลังแรกเป็นอาคาร 2 ชั้น สีขาว หลังคาสีแดง มีสนามเด็กเล่น 2 สนามตั้งอยู่กลางโรงเรียนและหน้าโรงเรียน ในปีแรกโรงเรียนมีพื้นที่ขนาด 1 ไร่ มีห้องเรียนระดับชั้นละ 1 ห้องเรียน ในปีแรกมีนักเรียนทั้งสิ้น 50 คน ต่อมาเมื่อวันที่ 1 พฤษภาคม 2535 โรงเรียนอนุบาลพร้อมได้ขออนุญาตเปิดอย่างเป็นทางการ ปี 2545 โรงเรียนอนุบาลพร้อม ปรับปรุงอาคารเรียนและเพิ่มระดับชั้นเตรียมอนุบาลอีก 1 ห้องเรียน ปี 2550 โรงเรียนอนุบาลพร้อม]ปรับปรุงอาคารเรียนและขยายจำนวนห้องเรียนเป็นระดับชั้นละ 2 ห้องเรียน คุณครูมณฑาทิพย์ พัดลม มีแนวคิดที่จะขยายระดับชั้นประถมศึกษา จึงเริ่มก่อสร้างอาคารประถมศึกษา ทางด้านหลังของโรงเรียน และขยายพื้นที่ของโรงเรียนเพิ่มอีก 1 ไร่ 250 ตารางวา ทำให้โรงเรียนมีพื้นที่ทั้งหมด 2 ไร่ 250 ตารางวา มกราคม 2552 อาคารเรียนขนาด 3 ชั้นสีเทาด้วยงบประมาณก่อสร้าง 20 ล้านบาทสร้างเสร็จ ในอาคารประกอบไปด้วย ศูนย์การเรียนรู้พร้อมปัญญาประสงค์สารสนเทศ ห้องวิทยาศาสตร์ ห้องศิลปะ ห้องดนตรี ห้องนาฏศิลป์ และห้องเรียน 6 ห้อง พฤษภาคม 2552 เป็นปีการศึกษาแรกของระดับชั้นประถมศึกษา โดยเปิดทำการสอนชั้นละ 1 ห้อง และเปิดไล่ระดับชั้นขึ้นไป และเพื่อเป็นการสร้างความเข้าใจตรงกัน โรงเรียนอนุบาลพร้อมจึงขอเปลี่ยนชื่อเป็นโรงเรียนพร้อม]] และมีคุณครู มณฑาทิพย์ พัดลม เป็นผู้จัดการ ผู้รับใบอนุญาตและผู้อำนวยการโรงเรียน โดยใช้หลักสูตร IEP (Intensive English Program) ปี 2555 โรงเรียนพร้อมปรับปรุงอาคารเรียน ชั้นอนุบาล 3 (ปรับอากาศ) (มีห้องน้ำในตัว) และขยายชั้นเตรียมอนุบาลเป็น 2 ห้องเรียน (ปรับอากาศ) (มีห้องน้ำในตัว) ปี 2556 โรงเรียนพร้อมมีครูทั้งหมด 27 คน ครูต่างชาติ 4 คน และมีนักเรียนทั้งหมด 293 คน แบ่งเป็น ระดับอนุบาล 217 คน และ ระดับประถมศึกษา 73 คน ในวันที่ 26 ธันวาคม พ.ศ. 2556 สำนักงานคณะกรรมการการศึกษาเอกชน มอบเกียรติบัตร การทดสอบทางการศึกษาระดับชาติขั้นพื้นฐาน (O-NET) ระดับชั้นประถมศึกษาปีที่ 6 รวม 8 กลุ่มสาระการเรียนรู้ ปีการศึกษา 2555 ระดับเหรียญทองแดง ให้กับโรงเรียนพร้อมสัญลักษณ์ประจำโรงเรียนสัญลักษณ์ประจำโรงเรียน. - สีประจำโรงเรียน ชมพู - ฟ้าการเดินทาง การเดินทาง. โรงเรียนพร้อม มีประตูทางเข้าออกทางด้านถนนลาดกระบัง การเดินทางมายังโรงเรียนสามารถเดินทางมาได้ ดังนี้ 1. รถโดยสารประจำทาง- รถโดยสารประจำทางที่ผ่าน ได้แก่ สาย 1013, 517 2.รถยนต์ส่วนตัว- จากถนนศรีนครินทร์ เข้าถนนอ่อนนุช (สุขุมวิท 77) ผ่านแยกประเวศและถนนกาญจนาภิเษก(วงแหวนรอบนอก) ประมาณ 2 กิโลเมตรจะถึงหน้าโรงเรียน - จากถนนพระราม 9 เข้าถนนมอเตอร์เวย์หมายเลข 9 (กรุงเทพ-ชลบุรี) ชิดซ้ายเข้าถนนกาญจนาภิเษก(วงแหวนรอบนอก) โดยเลือกช่องทางบางนา จากนั้นชิดซ้ายออกทางออก ถนนอ่อนนุช-ลาดกระบัง เข้าสู่ถนนสุขาภิบาล 2 เลี้ยวซ้ายเพื่อตรงไปสู่ถนนอ่อนนุช-ลาดกระบัง เลี้ยวขวาที่แยกโรงพยาบาลสิรินธร แล้วตรงมาตามถนนลาดกระบัง ประมาณ 1.5 กิโลเมตรจะถึงหน้าโรงเรียน - จากถนนร่มเกล้า มุ่งหน้าสู่ถนนลาดกระบัง เลี้ยวขวาที่แยกร่มเกล้า-ลาดกระบัง ตรงมาประมาณ 3 กิโลเมตร แล้วกลับรถจะถึงหน้าโรงเรียน - จากถนนกิ่งแก้ว มุ่งหน้าสู่ถนนลาดกระบัง เลี้ยวซ้ายที่แยกกิ่งแก้ว-ลาดกระบัง ตรงมาประมาณ 2.5 กิโลเมตร แล้วกลับรถจะถึงหน้าโรงเรียน 3.รถไฟฟ้าแอร์พอร์ตลิงก์- ลงสถานีลาดกระบัง ต่อรถโดยสารประจำทาง รถสองแถว หรือรถแท็กซี่ เลี้ยวขวาที่แยกร่มเกล้า-ลาดกระบัง ตรงมาประมาณ 3 กิโลเมตร จะถึงหน้าโรงเรียน</doc>
