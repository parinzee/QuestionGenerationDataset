<doc id="351009" url="https://th.wikipedia.org/wiki?curid=351009" title="ถนนท้ายบ้าน">ถนนท้ายบ้าน ถนนท้ายบ้าน () เป็นถนนสายสั้น ๆ ในเขตอำเภอเมืองสมุทรปราการ จังหวัดสมุทรปราการ อยู่ในเขตตำบลปากน้ำและตำบลท้ายบ้าน โดยมีแนวสายทางเริ่มต้นจากวงเวียนหอนาฬิกา ซึ่งเป็นจุดบรรจบของถนนด่านเก่า ถนนประโคนชัย และถนนสายลวด ตัดลงมาทางทิศใต้ ผ่านสามแยกทางเข้าฟาร์มจระเข้และสวนสัตว์สมุทรปราการ และสามแยกทางเข้าองค์การสะพานปลา จังหวัดสมุทรปราการ สิ้นสุดถนนที่ป่าชายเลนบริเวณปากแม่น้ำเจ้าพระยา ระยะทางรวม 4.12 กิโลเมตร ถนนท้ายบ้านเป็นถนนขนาด 4-6 ช่องจราจรไป-กลับ มีเกาะกลางถนนเฉพาะในเขตตำบลท้ายบ้านเท่านั้น ตลอดเส้นทางได้ผ่านสถานที่สำคัญดังนี้- โรงเรียนเซนต์ราฟาแอล - ท่าเรือยูนิไทย - โรงเรียนคลองแสนสุข - อู่ต่อเรือของบริษัทมาร์ซันจำกัด - โรงเรียนหาดอมราอักษรลักษณ์วิทยา ในอดีตถนนสายนี้เคยเป็น ทางหลวงแผ่นดินหมายเลข 3114 ปัจจุบันตั้งแต่กม.ที่ 0 - กม.ที่ 1+710 ดูแลโดยเทศบาลนครสมุทรปราการ และตั้งแต่กม.ที่ 1+710 - กม.ที่ 4+120 (จุดสิ้นสุดถนน) ดูแลโดยเทศบาลตำบลบางปู</doc>
