<doc id="929396" url="https://th.wikipedia.org/wiki?curid=929396" title="ดียุฟ บีรัม">ดียุฟ บีรัม ดียุฟ บีรัม (เกิดวันที่ 2 กรกฎาคม ค.ศ. 1984) เป็นนักฟุตบอลชาวโกตดิวัวร์ ปัจจุบันลงเล่นให้กับสโมสรฟุตบอลชัยนาท ฮอร์นบิล ในไทยลีกสโมสรอาชีพสุโขทัย สโมสรอาชีพ. สุโขทัย. ดียุฟ บีรัม ย้ายมาร่วมสโมสรฟุตบอลจังหวัดสุโขทัยเมื่อฤดูกาล 2559 ภายหลังจากที่สระบุรี สโมสรเก่าของเขา ถูกยุบทีม เขาลงเล่นไทยลีกให้กับสุโขทัยนัดแรกเมื่อวันที่ 5 มีนาคม พ.ศ. 2559 นัดที่บุกไปแพ้ศรีสะเกษที่สนามศรีนครลำดวน 0-2 โดยลงมาเป็นตัวสำรองในนาทีที่ 40 แทนที่โกศวัต ว่องไวลิขิต ต่อมาวันที่ 3 เมษายน เขายิงประตูแรกของฤดูกาล ในนัดที่สุโขทัยบุกชนะสุพรรณบุรี 3-2 ที่สนามกีฬากลางจังหวัดสุพรรณบุรี จบฤดูกาล 2559 เขายิงให้กับสุโขทัย 15 ประตู แบ่งเป็นในลีก 12 ประตู และเอฟเอคัพ 3 ประตู ต่อมาในฤดูกาล 2560 เขายิงประตูแรกในลีกเมื่อวันที่ 3 เมษายน นัดที่สุโขทัยบุกแพ้แบงค็อก ยูไนเต็ด 2-4 ที่ทรูสเตเดียม โดยในนัดนั้น เขายิงได้สองประตู สรุปแล้วในฤดูกาล 2560 เขายิงประตูในลีกได้ 8 ประตู และหมดสัญญากับสโมสรในฤดูกาลนั้นชัยนาท ฮอร์นบิล ชัยนาท ฮอร์นบิล. ดียุฟ บีรัม ย้ายเข้าร่วมสโมสรฟุตบอลชัยนาท ฮอร์นบิล เมื่อวันที่ 3 กุมภาพันธ์ พ.ศ. 2561 เขาลงเล่นนัดแรกให้กับชัยนาทเมื่อวันที่ 10 กุมภาพันธ์ ในนัดที่เปิดเขาพลองสเตเดียมเสมอสุพรรณบุรี 0-0 โดยเขาลงมาเป็นตัวสำรองในนาทีที่ 59 แทนที่บารมี ล้ิมวัฒนะ ต่อมาวันที่ 9 มีนาคม เขายิงประตูแรกกับชัยนาท นัดที่เปิดบ้านแพ้โปลิศ เทโร 2-4 ต่อมาในวันที่ 18 มีนาคม พ.ศ. 2561 เขายิงหนึ่งประตูในนัดที่ชัยนาทบุกไปเสมอแอร์ฟอร์ซ เซ็นทรัล ที่สนามธูปะเตมีย์ 2-2 และในวันที่ 28 มีนาคม บีรัมทำสองประตูในนัดที่บุกไปชนะเชียงราย ยูไนเต็ด ที่สิงห์สเตเดียม 2-1</doc>
