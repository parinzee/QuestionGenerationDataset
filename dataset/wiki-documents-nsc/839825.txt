<doc id="839825" url="https://th.wikipedia.org/wiki?curid=839825" title="เกงจิ๋ว">เกงจิ๋ว เกงจิ๋ว หรือ จังหวัดเกง หรือ จิ้งโจว (; ; พินอิน: Jīngzhōu) เป็น 1 ใน 9 จังหวัดหรือมณฑลของประวัติศาสตร์จีนในอดีต โดยเป็นเขตการปกครองในช่วงของจักรพรรดิฮั่นอู่ (ก่อน ค.ศ. 141&ndash; ค.ศ. 87) ของราชวงศ์ฮั่น เป็นเมืองที่ติดกับแม่น้ำแยงซี ขึ้นชื่ออย่างยิ่งในยุคสามก๊ก และปรากฏในวรรณกรรมสามก๊กประวัติศาสตร์ยุคสามก๊ก ประวัติศาสตร์. ยุคสามก๊ก. ระหว่างยุคสามก๊ก เกงจิ๋วเป็นดินแดนที่แบ่งออกเป็นสองส่วน โดยส่วนหนึ่งอยู่ภายใต้แคว้นวุย (220&ndash;265) โดยมีเมืองหลักอยู่ที่ซินเย และอีกส่วนหนึ่งของเกงจิ๋วอยู่ที่แคว้นง่อ (229&ndash;280) โดยเมืองหลักอยู่ที่กังหลิงยุคปัจจุบัน ยุคปัจจุบัน. เกงจิ๋ว หรือ จิ้งโจว ในปัจจุบันอยู่ในมณฑลหูเป่ย์ ใกล้กับเขื่อนสามผา เป็นเมืองที่ใหญ่และมีความสำคัญเป็นอันดับสองของมณฑลหูเป่ยรองจากหวู่ฮั่น มีสถานที่และสถาปัตยกรรมขนาดใหญ่ที่เกี่ยวกับสามก๊กมากมาย เช่น ศาลเจ้าสามก๊กที่มีเทวรูปกวนอูที่ใหญ่ที่สุดในจีน และเป็นหนึ่งในสถานที่ท่องเที่ยวเชิงประวัติศาสตร์ โดยมีสถานที่ ๆ น่าสนใจ คือ กำแพงเมืองโบราณตั้งแต่ยุคสามก๊ก ความสูง 8.8 เมตร ล้อมรอบเมืองในเนื้อที่ประมาณ 4.6 ตารางกิโลเมตร เป็นความยาวทั้งสิ้น 10 กิโลเมตร มีประตูเมือง 2 ชั้น สำหรับใช้หลอกข้าศึกให้เข้ามา ก่อนที่จะปิดประตูชั้นในโจมตี เรียกว่า "เวิ่งเฉิง" (温城; Wēn chéng) ตั้งอยู่ในเขตการปกครองปัจจุบัน คือ แขวงจิ้งวรรณกรรม วรรณกรรม. ในวรรณกรรมสามก๊ก เกงจิ๋วปกครองโดยเล่าเปียว เป็นเมืองที่ขงเบ้งให้คำแนะนำแก่เล่าปี่ว่าหากต้องการตั้งตนเป็นใหญ่และสถาปนาราชวงศ์ฮั่นขึ้นมาต้องยึดเมืองนี้เป็นฐานที่มั่นเพื่อสู้กับโจโฉ แต่เล่าปี่แม้ปราถนาแต่ก็ไม่กระทำการเนื่องจากเกรงคำครหาจากผู้คนว่ายึดเมืองไปจากคนแซ่เดียวกัน เกงจิ๋วนับเป็นเมืองที่มีชัยภูมิดีเยี่ยม เต็มไปด้วยผู้คนมากมายทั้งนักปราชญ์ บัณฑิต ผู้มีความสามารถ เช่น ขงเบ้ง, ชีซี หรือบังทอง จึงเป็นที่ต้องการของหลายฝ่าย แม้กระทั้งแคว้นง่อของซุนกวนและจิวยี่ ก็แสดงความต้องการหลายครั้งว่าต้องการครอบครองเกงจิ๋ว ภายหลังจากเล่าเปียวเสียชีวิตลง เล่าจ๋อง บุตรชายคนเล็กได้ปกครองแทนและได้ยกเมืองให้กับโจโฉ เมื่อโจโฉยกทัพมา แต่ท้ายสุดเล่าปี่ได้ยึดภายหลังศึกเซ็กเพ็ก โดยอ้างว่าขอยืมจากซุนกวน และได้ให้กวนอูปกครองเมือง กวนอูปกครองอยู่นานนับสิบปี ท้ายสุดก็สูญเสียเมืองไปเมื่อลิบองได้มายึดไปจากกวนอู และประหารชีวิตกวนอูพร้อมทั้งกวนเป๋ง บุตรชายบุญธรรม</doc>
