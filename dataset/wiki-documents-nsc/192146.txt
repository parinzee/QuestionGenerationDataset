<doc id="192146" url="https://th.wikipedia.org/wiki?curid=192146" title="เคียร์สเต็น ดันสต์">เคียร์สเต็น ดันสต์ เคียร์สเต็น แคโรไลน์ ดันสต์ () เกิดวันที่ 30 เมษายน ค.ศ. 1982 เป็นนักแสดง นักร้อง และนางแบบชาวอเมริกัน เธอมีผลงานเรื่องแรกใน New York Stories ในปี ค.ศ. 1994 แสดงใน Little Women ร่วมกับวิโนนา ไรเดอร์ และแคลร์ เดนส์ ในปีเดียวกันเธอแสดงใน Interview with the Vampire ทำให้เธอได้รับการเสนอชื่อเข้าชิงรางวัลลูกโลกทองคำ จนชื่อเสียงเธอเป็นที่รู้จักดีในบท แมรี เจน วอตสัน ในภาพยนตร์สไปเดอร์-แมนประวัติ ประวัติ. เคียร์สเต็น ดันสต์ เกิดที่เมืองพ็อยนต์เพลสเซนต์ รัฐนิวเจอร์ซีย์ เธอเริ่มอาชีพนักแสดงตั้งแต่อายุ 7 ปี โดยปรากฏตัวในหนังเรื่อง New York Stories ซึ่งเธอก็ได้รับงานต่อเนื่องไม่ว่าจะเป็นโฆษณา, ละคร, โทรทัศน์ และภาพยนตร์ ต่อมาในปี ค.ศ. 1994 เธอแสดงใน Little Women ร่วมกับวิโนนา ไรเดอร์ และแคลร์ เดนส์ ในปีเดียวกันเธอแสดงใน Interview with the Vampire ของแอน ไรซ์ ร่วมแสดงกับทอม ครูซ และแบรด พิตต์ จากเรื่องนี้ทำให้เธอได้รับการเสนอชื่อเข้าชิงรางวัลลูกโลกทองคำ เธอยังแสดงในภาพยนตร์ครอบครัวเรื่อง Jumanji ร่วมกับโรบิน วิลเลียมส์ ด้วย จากนั้นเธอก็ได้หนังแอนิเมชันเรื่อง Anastasia ของทเวนตีท์เซนจูรีฟอกซ์ และได้แสดงใน เรื่อง Wag The Dog ร่วมกับดัสติน ฮอฟแมน และโรเบิร์ต เดอนิโร ในปีค.ศ. 1998 ได้แสดงเรื่อง Small Soldiers ต่อมาในปี ค.ศ. 1999 แสดงในภาพยนตร์เบาสมองเรื่อง Dick และ Drop Dead Gorgeous และ The Virgin Suicides รวมถึงแสดงในภาพยนตร์เชียร์ลีดเดอร์ใน Bring It On จนได้แสดงในภาพยนตร์ฟอร์มยักษ์ในภาพยนตร์สไปเดอร์-แมน รับบทเป็น แมรี เจน วอตสัน โดยเธอแสดงคู่กับโทบีย์ แม็คไกวร์ ผู้มารับบทเป็นซูเปอร์ฮีโรไอ้แมงมุม</doc>
