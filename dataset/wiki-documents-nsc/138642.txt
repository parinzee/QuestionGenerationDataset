<doc id="138642" url="https://th.wikipedia.org/wiki?curid=138642" title="อาสนวิหารอ๊อกซฟอร์ด">อาสนวิหารอ๊อกซฟอร์ด อาสนวิหารไครสต์เชิร์ช () เป็นอาสนวิหารแองกลิคันประจำมุขมณฑลอ๊อกซฟอร์ด ตั้งอยู่ที่เมืองอ็อกฟอร์ด ในประเทศอังกฤษ และมีเขตการปกครองเลยไปถึงเบนเบอรี (Banbury) อาสนวิหารเดิมเป็นไพรออรีเซนต์ไฟรด์สไวด์ เพราะเชื่อกันว่าเป็นที่ตั้งของอารามและเรลิกของนักบุญ Frideswide องค์อุปถัมภ์เมืองอ๊อกซฟอร์ด แต่ก็ยังเป็นข้อที่ถกเถึยงกันอยู่ เมื่อปี ค.ศ. 1522 โบสถ์ตกไปเป็นของพระคาร์ดินัลวูลซีย์ (Cardinal Wolsey) ผู้ใช้เป็นสถานที่ก่อตั้งวิทยาลัย แต่พอถึงปี ค.ศ. 1529 โบสถ์ก็ถูกยึดไปเป็นของพระเจ้าเฮนรีที่ 8 แห่งอังกฤษ การก่อสร้างวิทยาลัยก็หยุดลงชั่วคราวและมาเริ่มสร้างอีกครั้งเมื่อปีค.ศ. 1546 พระเจ้าเฮนรีที่ 8 ทรงสั่งให้ย้ายอาสนวิหารจากมุขมณฑลออสเซนี (Oseney) มาขึ้นอยู่กับมุขมณฑลอ๊อกซฟอร์ด และเปลี่ยนชื่ออาสนวิหารตามพระราชโองการเป็น “Ecclesia Christi Cathedralis Oxoniensis” อาสนวิหารมีคระนักร้องประสานเสียง (choir) มาตั้งแต่ค.ศ. 1526 เมื่อจอห์น เทเวอร์เนอร์ (John Taverner) เป็นผู้เล่นออร์แกน และเป็นมาสเตอร์ของวงนักสวด ที่ป้ายที่รูปปั้นพระคาร์ดินัลวูลซีย์ที่วิทยาลัยเดิมที่เดิมเรียกว่า Cardinal College บ่งไว้ว่าตอนนั้นมีนักสวด (chorister) 16 คนและมีพระที่ร้องเพลงสวดอีก 30 คน อาสนวิหารไครสต์เชิร์ชอ้างว่าเป็นอาสนวิหารที่เล็กที่สุดในอังกฤษแต่ปัจจุบันมีอาสนวิหารอื่นที่เล็กกว่าหลายอาสนวิหารที่ได้เลื่อนขึ้นจากโบสถ์ประจำเขตแพริชขึ้นเป็นอาสนวิหารในคริสต์ศตวรรษที่ 20 ตัวโบสถ์ ที่ทำพิธี และหอ เป็นสถาปัตยกรรมยุคปลายนอร์มัน ส่วนอื่นเป็นสถาปัตยกรรมตั้งแต่สมัยนอร์มันมาจนถึงแบบเพอร์เพ็นดิคิวลาร์ () ซึ่งเป็นสมัยหนึ่งของกอธิค เพดานภายในเป็นเพดานโค้งใบพัด ()บุคคลที่มีชื่อเสียงที่ถูกฝังไว้ที่วัดบุคคลที่มีชื่อเสียงที่ถูกฝังไว้ที่วัด. - เซอร์เฮนรี เกจ (Sir Henry Gage) (ค.ศ. 1597–1645) ที่ชาเปลลูซี (Lucy Chapel) ทางด้านใต้ของบริเวณกางเขน (transept) ของวัด - บาทหลวงจอร์จ บาร์คลีย์ (George Berkeley) นักปรัชญา อยู่ที่ทางเดินสู่แท่นบูชา</doc>
