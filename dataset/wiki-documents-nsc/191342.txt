<doc id="191342" url="https://th.wikipedia.org/wiki?curid=191342" title="ลำดับเหตุการณ์สงครามโลกครั้งที่สอง (1941)">ลำดับเหตุการณ์สงครามโลกครั้งที่สอง (1941) เรียงลำดับเหตุการณ์ระหว่างสงครามโลกครั้งที่สอง ระหว่างวันที่ 1 มกราคม จนถึง 31 ธันวาคม 1941มกราคมมกราคม. - 1: เครื่องบินทิ้งระเบิดของกองทัพอากาศอังกฤษทิ้งระเบิดทำลายโรงงานผลิตเครื่องบินที่เมืองเบรเมน เยอรมนี - 4: กองทัพเครือจักรภพอยู่ห่างจากโทรบรุค 70 ไมล์ ภายหลังจากการรุกในปฏิบัติการเข็มทิศ - 7: กองทัพเครือจักรภพสามารถยึดสนามบินใกล้กับเมืองโทรบรุค - 10: นโยบายให้เช่า-ยืมถูกเสนอให้แก่สภาคองเกรส - 15: ความขัดแย้งระหว่างกองทัพจีนชาตินิยมและจีนคอมมิวนิสต์เกิดขึ้น - 17: ยุทธนาวีเกาะช้างยุติลงด้วยชัยชนะของวิชีฝรั่งเศส - 19: กองพลอินเดียที่ 4 และ 5 โจมตีเอธิโอเปียภายใต้การยึดครองของอิตาลีจากซูดาน - 19: ฮิตเลอร์ยอมส่งกำลังสนับสนุนมาช่วยเหลือกองทัพอิตาลีในแอฟรีกาเหนือ - 21: โทรบรุคถูกกองทัพเครือจักรภพตีแตก - 23: ชาร์ลส ลินด์เบิร์กเสนอต่อสภาคองเกรสให้สหรัฐอเมรีกาลงนามในสนธิสัญญาความเป็นกลางกับอดอล์ฟ ฮิตเลอร์ - 24: กองทัพอังกฤษในเคนยาโจมตีโซมาลิแลนด์ของอิตาลี - 31: กองทัพอังกฤษยึดเมืองเดอร์นา ห่างออกไปทางตะวันตกของโทรบรุค 100 ไมล์กุมภาพันธ์กุมภาพันธ์. - 3: นายพล เออร์วิน รอมเมล ได้รับแต่งตั้งให้เป็นผู้บัญชาการกองทัพเยอรมันในแอฟรีกาเหนือ - 7: หลังจากการสู้รบอย่างหนักเป็นเวลาหลายวัน กองทัพน้อยที่ 13 แห่งสหราชอาณาจักร ซึ่งขึ้นตรงกับ กองกำลังทะเลทรายตะวันตก ได้ทำลาย กองทัพที่ 10 แห่งอิตาลี ได้ระหว่างยุทธการแห่งบีดา ฟอมม ทหารอังกฤษสามารถจับกุมเชลยศึกได้กว่า 130,000 นาย - 11: นายพลรอมเมลเดินทางถึงทริโปลี ประเทศลิเบีย; กองทัพอังกฤษรุกเข้าโซมาลิแลนด์ อาณานิคมของอิตาลีในแอฟรีกาตะวันออก - 14: กองทัพเยอรมันยกพลขึ้นบกในแอฟรีกาเหนือ และเคลื่อนทัพไปทางทิศตะวันออก กองทัพอังกฤษอ่อนแอเนื่องจากได้ส่งกองกำลังบางส่วนไปสนับสนุนการรบในกรีซ - 21: กองทัพเยอรมันเคลื่อนทัพผ่านบัลแกเรียเพื่อไปโจมตีกรีซ - 25: กองทัพอังกฤษสามารถยึดโมกาดิชู เมืองหลวงของโซมาลิแลนด์ได้สำเร็จมีนาคมมีนาคม. - 4: หน่วยคอมมานโดของอังกฤษโจมตีโรงกลั่นน้ำมันในเมืองนาร์วิก ประเทศนอร์เวย์ - 4: เจ้าชายพอลแห่งยูโกสลาเวียทรงเห็นชอบให้ร่วมลงนามกับกลุ่มประเทศฝ่ายอักษะ - 8: พระราชวังบัคคิงแฮมถูกทิ้งระเบิดทางอากาศ - 9: การรุกของอิตาลีตามแนวรบอัลเบเนียเริ่มต้นขึ้น - 10: กองทัพอิตาลีและกองทัพอังกฤษปะทะกันในเอริเตรีย - 11: ประธานาธิบดีโรสเวลต์ลงนามในบัญญัติให้เช่า-ยืม โดยอนุญาตให้ประเทศฝ่ายสัมพันธมิตรสามารถซื้อยุทโธปกรณ์ทางทหาร โดยสามารถผ่อนชำระได้จนกระทั่งสงครามยุติ - 12: กองกำลังแพนเซอร์ของเยอรมนีมาถึงแอฟรีกาเหนือ กองทัพเยอรมันเริ่มการบุกโดยใช้ยานเกราะ - 20: การรุกของอิตาลีในอัลเบเนียยุติลงด้วยความสูญเสียมหาศาล และไม่อาจเปลี่ยนโฉมหน้าของการรบได้ - 27: ยุทธนาวีแหลมมะตะปัน: กองทัพเรืออังกฤษเผชิญหน้ากับกองทัพเรืออิตาลีทางตอนใต้ของกรีซ - 27: กองทัพอังกฤษเคลื่อนทัพออกจากซูดาน และสามารถเอาชนะกองทัพอิตาลีได้ในยุทธการแห่งคาเรน เอริเตรีย - 27: มกุฎราชกุมารแห่งยูโกสลาเวียขึ้นครองราชย์เป็นสมเด็จพระเจ้าปีเตอร์ที่ 2 แห่งยูโกสลาเวีย และขึ้นปกครองประเทศ ภายหลังจากกองทัพทำการรัฐประหารรัฐบาลนิยมเยอรมนีนำโดยเจ้าชายพอลเมษายนเมษายน. - 3: รัฐบาลนิยมเยอรมนีถูกจัดตั้งขึ้นในอิรัก - 6: กองทัพเยอรมนี ฮังการีและอิตาลีเคลื่อนทัพผ่านโรมาเนียและฮังการีเพื่อไปโจมตียูโกสลาเวียและกรีซ - 6: กองทัพอิตาลีพ่ายแพ้ในแอดดิส อะบาบา ประเทศเอธิโอเปีย - 7: กองทัพอากาศเยอรมันโจมตีกรุงเบลเกรดทางอากาศเป็นเวลาสองวัน - 10: กรีนแลนด์ถูกยึดครองโดยสหรัฐอเมรีกา และได้มีการสร้างฐานทัพเรือและฐานทัพอากาศเพื่อออกปฏิบัติการในมหาสมุทรแอตแลนติก - 10: แม้การรบจะยังไม่ยุติ แต่ดินแดนยูโกสลาเวียถูกแบ่งออกเป็นเขตยึดครองระหว่างเยอรมนีและอิตาลี - 10: กองทัพเยอรมันเริ่มการปิดล้อมเมืองท่าโทรบรุค กองทัพเยอรมันอีกส่วนหนึ่งเคลื่อนทัพไปยึดค่ายคาพุสโซและโซลุม ประชิดชายแดนอียิปต์ - 13: ญี่ปุ่นและสหภาพโซเวียตลงนามในสนธิสัญญาความเป็นกลางระหว่างกัน - 14: การโจมตีเมืองโทรบรุคของกองทัพเยอรมันล้มเหลว - 17: ยูโกสลาเวียยอมจำนน รัฐบาลพลัดถิ่นถูกจัดตั้งขึ้นในกรุงลอนดอน สมเด็จพระเจ้าพอลเสด็จหนีไปยังกรีซ - 23: รัฐบาลกรีซหลบหนีไปยังเกาะครีต - 24: กองทัพอังกฤษและออสเตรเลียอพยพจากกรีซมายังเกาะครีตและอียิปต์ - 25: นายพลรอมเมลได้รับชัยชนะครั้งใหญ่ที่ช่องเขาฮัลฟายา ทางผ่านไปสู่ชายแดนอียิปต์ - 26: นายพลรอมเมลโจมตีแนวป้องกันกาซาลา - 27: กรุงเอเธนส์ถูกยึดครองโดยกองทัพเยอรมัน กรีซยอมจำนนพฤษภาคมพฤษภาคม. - 1: ทหารอังกฤษในอิรักถูกโจมตีโดยกองทัพอิรัก - 3: กองทัพอิตาลีและกองทัพอังกฤษปะทะกันในเอธิโอเปีย - 8: เรืออูลำหนึ่งของเยอรมนีถูกกองทัพเรืออังกฤษยึดได้ พร้อมกับเครื่องอินิกมา ซึ่งเปลี่ยนโชคชะตาของสงคราม - 9: กองทัพอังกฤษยึดครองอิรัก - 9: ญี่ปุ่นเข้าไกล่เกลี่ยในสงครามไทย-ฝรั่งเศส โดยได้มีการลงนามในสนธิสัญญาสันติภาพในกรุงโตเกียว - 16: กองทัพเยอรมันภายใต้การบัญชาการของนายพลรอมเมลพ่ายแพ้หลังถูกโจมตีโต้ "ปฏิบัติการเบรวิตี" ที่ช่องเขาฮัลฟายา ทั้งสองฝ่ายผลัดเปลี่ยนกันยึดครองค่ายคาพุสโซ่และช่องเขาฮัลฟายา - 20: ยุทธการเกาะครีต: พลร่มเยอรมันถูกส่งไปยังเกาะครีต - 24: ยุทธนาวีช่องแคบเดนมาร์ก - 27: บิสมาร์คถูกโจมตีอย่างหนักเป็นเวลานานเกือบสองชั่วโมงก่อนที่จะจมลงสู่ก้นทะเล การจมของบิสมาร์คได้รับการรายงานบนหน้าแรกของหนังสือพิมพ์หลายฉบับทั่วโลก - 28: การโจมตีโต้กลับของอังกฤษ "ปฏิบัติการเบรวิตี" ล้มเหลวมิถุนายนมิถุนายน. - 1: กองทัพเครือจักรภพอพยพออกจากเกาะครีตสำเร็จ - 1: สหราชอาณาจักรเริ่มการปันส่วนเสื้อผ้า - 4: สมเด็จพระจักรพรรดิวิลเฮล์มที่ 2 แห่งเยอรมนี สิ้นพระชนม์ในฮอลแลนด์ - 4: กองทัพอังกฤษรุกรานอิรัก และล้มล้างรัฐบาลต่อต้านอังกฤษ - 8: ซีเรียและเลบานอนภายใต้การปกครองของวิชีฝรั่งเศส ถูกโจมตีโดยกองทัพอังกฤษ ออสเตรเลีย อินเดียและกองทัพฝรั่งเศสเสรี - 9: ฟินแลนด์ประกาศระดมพล เพื่อเตรียมการรับการโจมตีจากสหภาพโซเวียต - 15: ปฏิบัติการขวานศึกเพื่อพยายามปลดปล่อยการปิดล้อมโทรบรุคประสบความล้มเหลว กองทัพอังกฤษพ่ายแพ้ครั้งใหญ่ที่ช่องเขาฮัลฟายา - 16: สถานกงสุลของเยอรมนีและอิตาลีทั้งหมดในสหรัฐอเมรีกาถูกปิด และทูตของทั้งสองประเทศถูกสั่งขับออกนอกประเทศ - 22: ปฏิบัติการบาร์บารอสซา: กองทัพเยอรมนีและพันธมิตรฝ่ายอักษะรุกรานสหภาพโซเวียต โดยแบ่งการโจมตีออกเป็นสามทาง พุ่งเป้าหมายไปยังนครเลนินกราด กรุงมอสโกและแหล่งน้ำมันแถบเทือกเขาคอเคซัส; กองทัพเยอรมันบางส่วนได้รับอนุญาตให้ใช้ดินแดนฟินแลนด์ในการโจมตีสหภาพโซเวียต - 26: ฮังการีและสโลวาเกียประกาศสงครามกับสหภาพโซเวียต; สหภาพโซเวียตทิ้งระเบิดกรุงเฮลซิงกิ ฟินแลนด์ประกาศสงครามต่อสหภาพโซเวียต สงครามต่อเนื่องเริ่มต้นขึ้น - 28: อัลเบเนียประกาศสงครามกับสหภาพโซเวียตกรกฎาคมกรกฎาคม. - 1: กองทัพเยอรมันยึดครองกรุงรีกา เมืองหลวงของลัตเวีย ระหว่างทางไปโจมตีนครเลนินกราด - 3: สตาลินประกาศ "นโยบายเผาให้ราบ" - 5: กองทัพเยอรมันเคลื่อนทัพถึงแม่น้ำดไนเปอร์ - 7: ไอซ์แลนด์ถูกยึดครองโดยสหรัฐอเมรีกา - 8: ยูโกสลาเวียถูกผนวกเข้ากับประเทศต่าง ๆ ที่เป็นฝ่ายนิยมอักษะ - 8: กองทัพเยอรมันแบ่งเลนินกราดออกจากส่วนที่เหลือของสหภาพโซเวียต - 8: อังกฤษและสหภาพโซเวียตลงนามในข้อตกลงป้องกันร่วมกัน โดยให้สัตยาบันว่าจะไม่ลงนามในสนธิสัญญาสันติภาพแยกต่างหากกับเยอรมนี - 10: กองทัพแพนเซอร์ยึดเมืองมินสก์ และเปิดทางไปสู่ยูเครน - 12: กองกำลังวิชีฝรั่งเศสยอมจำนนในซีเรีย - 13: ได้มีการลุกฮือขึ้นในมอนเตเนโกรเพื่อต่อต้านฝ่ายอักษะ หลังจากเกิดการลุกฮือของพวกนิยมกษัตริย์ในเซอร์เบีย - 15: กองทัพแดงโจมตีโต้แถบเลนินกราด - 25: อิหร่านถูกยึดครองโดยอังกฤษและสหภาพโซเวียต - 28: กองทัพญี่ปุ่นยึดครองอินโดจีนของฝรั่งเศสสิงหาคมสิงหาคม. - 1: สหรัฐอเมรีกาประกาศห้ามส่งน้ำมันให้แก่ญี่ปุ่น - 5: ทหารโซเวียตถูกล้อมโดยทหารเยอรมันที่สโมเลนสก์ และจับเชลยศึกได้กว่า 300,000 นาย เมืองโอเรลถูกยึด - 6: เยอรมนียึดเมืองสโมเลนสก์ - 6: รัฐบาลอังกฤษและสหรัฐอเมรีกาเตือนญี่ปุ่นไม่ให้รุกรานไทย - 9: กฎบัตรแอตแลนติกได้รับการลงนาม - 12: ฮิตเลอร์ย้ายกำลังบางส่วนจากกองทัพกลุ่มกลางไปช่วยกองทัพกลุ่มเหนือและกองทัพกลุ่มใต้ - 22: กองทัพเยอรมันเคลื่อนประชิดนครเลนินกราด ประชาชนรีบสร้างเครื่องกีดขวางข้าศึก - 25: กองทัพอังกฤษและกองทัพโซเวียตรุกรานอิหร่านเพื่อยึดครองแหล่งน้ำมันอบาดาน และทางรถไฟสายสำคัญซึ่งสามารถขนส่งทรัพยากรน้ำมันให้แก่สหภาพโซเวียตได้ - 27: เครื่องอินิกมาอีกเครื่องหนึ่งถูกยึดกันยายนกันยายน. - 1: ด้วยความช่วยเหลือจากกองทัพฟินแลนด์ เลนินกราดถูกตัดขาดออกจากโลกภายนอก - 5: เยอรมนียึดครองเอสโตเนีย - 8: การปิดล้อมเลนินกราดเริ่มต้นขึ้น - 10: กองทัพเยอรมันล้อมเคียฟ - 19: กองทัพเยอรมันยึดเคียฟ สหภาพโซเวียตสูญเสียทหารจำนวนมากในการป้องกันนครตุลาคมตุลาคม. - 2: ปฏิบัติการไต้ฝุ่น: กองทัพกลุ่มกลางของเยอรมนีเริ่มการโจมตีกรุงมอสโกเต็มขั้น นายพลเกออร์กี จูคอฟเป็นผู้บัญชาการกองทัพโซเวียตป้องกันกรุงมอสโก - 3: มหาตมะ คานธีเริ่มการต่อต้านการปกครองของอังกฤษในอินเดีย - 8: ในการรุกรานไปทางตอนใต้ของสหภาพโซเวียต กองทัพเยอรมันไปถึงทะเลอซอฟและสามารถยึดเมืองมาริอูพอล - 14: อุณหภูมิที่ลดลงอย่างกะทันหัน ทำให้เกิดหิมะตกที่แนวหน้ามอสโก ทำให้รถถังเยอรมันใช้การไม่ได้ - 16: รัฐบาลโซเวียตย้ายไปยังเมืองคุยบีเชฟ ริมฝั่งแม่น้ำโวลกา แต่สตาลินยังคงอยู่ในกรุงมอสโก ส่วนประชาชนในกรุงมอสโกเตรียมสร้างกับดักรถถังเพื่อรับมือกับกองทัพเยอรมัน - 18: กองกำลังเสริมของกองทัพแดงจากไซบีเรียเดินทางมาถึงกรุงมอสโก - 18: นายพลฮิเดกิ โตโจ เป็นนายกรัฐมนตรีคนที่ 40 ของญี่ปุ่น - 19: กรุงมอสโกอยู่ภายใต้กฎอัยการศึก - 21: กองทัพนิวซีแลนด์ยกพลขึ้นบกในอียิปต์และยึดค่ายคาพุสโซ่ - 21: การเจรจาระหว่างสหรัฐอเมรีกาและญี่ปุ่นมีทีท่าว่าจะประสบความล้มเหลว - 22: เมืองรอสตอฟ-ดอน-วอนถูกยึดครองโดยกองทัพเยอรมัน - 23: เกิดการรบครั้งใหญ่ในลิเบีย รอมเมลพยายามต่อต้าน "ปฏิบัติการนักรบศักดิ์สิทธิ์" ใกล้กับเมืองโทรบรุค - 24: เมืองคาร์คอฟถูกยึดครองโดยกองทัพเยอรมัน - 26: กองทัพอิตาลีกองสุดท้ายยอมจำนนในเอธิโอเปีย - 27: กองทัพกลุ่มใต้เคลื่อนทัพไปจนถึงเมืองซาเวสโตปอล ในคาบสมุทรไครเมีย แต่กองทัพเยอรมันไม่มีรถถังในการบุก - 30: ประธานาธิบดีโรสเวลต์อนุมัติเงินกว่า 1 พันล้านดอลล่าร์สหรัฐตามนโยบายให้เช่า-ยืม ให้แก่สหภาพโซเวียตพฤศจิกายนพฤศจิกายน. - 3: กองทัพเยอรมันยึดเมืองเคิร์สก์ - 6: ผู้นำโซเวียต โจเซฟ สตาลิน กล่าวคำปราศรัยต่อประชาชนโซเวียตเป็นครั้งที่สองระหว่างการปกครองนานสามทศวรรษของเขา - 12: ยุทธการแห่งมอสโก: อุณหภูมิใกล้กรุงมอสโกลดต่ำลงถึง -12 °C ทหารสกีถูกส่งออกไปโจมตีกองทัพเยอรมัน - 18: ปฏิบัติการนักรบศักดิ์สิทธิ์: กองทัพอังกฤษเคลื่อนทัพข้ามลิเบีย และสามารถปลดปล่อยการปิดล้อมโทรบรุคได้ชั่วคราว - 22: อังกฤษยื่นคำขาดให้ฟินแลนด์ยกเลิกสถานะสงครามกับสหภาพโซเวียต หรืออาจต้องเผชิญหน้ากับฝ่ายสัมพันธมิตร - 24: สหรัฐอเมรีกาอนุมัตินโยบายให้เช่า-ยืมให้แก่ฝรั่งเศสเสรี - 24: กองทัพเยอรมันรุกเข้าไปในอียิปต์เป็นระยะทางกว่า 15 กิโลเมตร - 26: ญี่ปุ่นส่งเรือรบ 33 ลำ เรือสนับสนุนและเรือบรรทุกเครื่องบินอีก 6 ลำมุ่งหน้าจากญี่ปุ่นมายังหมู่เกาะฮาวาย คำขาดในจดหมายฮูลถูกส่งไปยังญี่ปุ่นธันวาคมธันวาคม. - 3: การเกณฑ์ทหารของอังกฤษครอบคลุมชายทุกคนที่มีอายุระหว่าง 18-50 ปี ส่วนหญิงจะถูกจัดสรรเข้าสู่หน่วยดับเพลิงหรือกองกำลังสนับสนุนการรบ - 5: กองทัพเยอรมนีอยู่ห่างจากกรุงมอสโก 11 ไมล์ กองทัพโซเวียตตีโต้ในช่วงที่เกิดพายุหิมะครั้งใหญ่; สหราชอาณาจักรประกาศสงครามกับฟินแลนด์ - 7: ญี่ปุ่นโจมตีไทย มาลายา และโจมตีทางอากาศที่เพิร์ลฮาร์เบอร์ เกาะกวม เกาะเวก; ญี่ปุ่นประกาศสงครามต่อสหรัฐอเมรีกาและสหราชอาณาจักร; นอกจากนี้ ฮ่องกง สิงคโปร์ ฟิลิปปินส์และเซี่ยงไฮ้ถูกโจมตีทางอากาศด้วยเช่นกัน; แคนาดาประกาศสงครามกับญี่ปุ่น; สำนักงานยุทธศาสตร์ได้สร้างพันธมิตรกับโฮจิมินห์และกองโจรเวียดมินห์ - 7: "กฤษฎีการาตรีและหมอก" ของเยอรมนีมีผลบังคับใช้ มีจุดประสงค์เพื่อกำจัดการต่อต้านลัทธินาซีในยุโรปตะวันตก - 8: สหรัฐอเมรีกา สหราชาอาณาจักร เนเธอร์แลนด์และนิวซีแลนด์ประกาศสงครามต่อญี่ปุ่น; กองทัพญี่ปุ่นยึดหมู่เกาะกิลเบิร์ต- 9: จีนและออสเตรเลียประกาศสงครามต่อญี่ปุ่น - 11: เยอรมนีและอิตาลีประกาศสงครามต่อสหรัฐอเมรีกา สหรัฐอเมรีกาประกาศสงครามตอบ; กองทัพสหรัฐอเมรีกาสามารถขับไล่การยกพลขึ้นบกที่เกาะเวค; ญี่ปุ่นรุกรานพม่า - 12: โรมาเนียและบัลแกเรียประกาศสงครามต่อสหรัฐอเมรีกาและสหราชอาณาจักร สหรัฐอเมรีกาและสหราชอาณาจักรประกาศสงครามตอบ; อินเดียประกาศสงครามต่อญี่ปุ่น - 13: ฮังการีประกาศสงครามต่อสหรัฐอเมรีกาและสหราชอาณาจักร สหรัฐอเมรีกาและสหราชอาณาจักรประกาศสงครามตอบ - 15: กองทัพเยอรมันล่าถอยไปยังแนวกาซาลา - 16: ญี่ปุ่นรุกรานเกาะบอร์เนียว - 16: การรุกกรุงมอสโกหยุดชะงักลงอย่างสมบูรณ์ - 17: ยุทธการแห่งซาเวสโตปอลเริ่มต้น - 18: ญี่ปุ่นยกพลขึ้นบกบนเกาะฮ่องกง - 19: ฮิตเลอร์ขึ้นเป็นผู้บัญชาการทหารสูงสุดแห่งกองทัพเยอรมัน - 25: ฮ่องกงยอมจำนนต่อกองทัพญี่ปุ่น - 28: พลร่มญี่ปุ่นถูกส่งไปยังเกาะสุมาตรา</doc>
