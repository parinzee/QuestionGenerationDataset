<doc id="814204" url="https://th.wikipedia.org/wiki?curid=814204" title="ปิศาจจิ้งจอก (เกาหลี)">ปิศาจจิ้งจอก (เกาหลี) คูมีโฮ (; ; แปลว่า "หมาจิ้งจอกเก้าหาง") เป็นปิศาจจิ้งจอกอย่างหนึ่ง ตามตำนานและความเชื่อดั้งเดิมของชาวเกาหลี ทำนองเดียวกับปิศาจจิ้งจอกของจีน และปิศาจจิ้งจอกของญี่ปุ่น เชื่อว่าได้รับอิทธิพลมาจากตำนานความเชื่อของจีน ความเชื่อเรื่องกูมิโอ คือ หมาจิ้งจอกที่สามารถมีอายุยืนถึง 1,000 ปี ก็จะกลายเป็นคูมีโฮ ซึ่งมีพลังอำนาจสามารถแปลงกายเป็นหลาย ๆ สิ่ง หนึ่งในนั้นคือร่างของหญิงสาวสวยยั่วยวน ที่มีจุดประสงค์เพื่อล่อลวงชายหนุ่มโดยเฉพาะ เนื่องจากคูมีโฮต้องการที่จะกลายร่างเป็นมนุษย์อย่างแท้จริงให้ได้ วีธีการกลายร่างของคูมีโฮ คือ การกินหัวใจหรือตับมนุษย์ให้ได้ครบ 100 คน ดังนั้นคูมีโฮจึงมักแฝงตัวอยู่ในบ้านกลางป่า คอยหลอกมนุษย์โดยเฉพาะผู้ชายที่หลงในรูปโฉมงดงามให้มาเป็นเหยื่อของตนคนแล้วคนเล่า ปัจจุบันมีการอ้างอิงถึงคูมีโฮในวัฒนธรรมร่วมสมัยของเกาหลีหลายประการทั้งภาพยนตร์ ซีรีส์ และการ์ตูนอะนิเมะชัน เช่น ภาพยนตร์สยองขวัญเรื่อง The Fox With Nine Tails ในปี ค.ศ. 1994 และในซีรีส์หลายเรื่อง เช่น ในปี ค.ศ. 2004, My Girlfriend is a Gumiho ในปี ค.ศ. 2010 และ ในปีเดียวกัน เป็นต้น</doc>
