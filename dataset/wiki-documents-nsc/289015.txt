<doc id="289015" url="https://th.wikipedia.org/wiki?curid=289015" title="ศุภชัย โพธิ์สุ">ศุภชัย โพธิ์สุ นายศุภชัย โพธิ์สุ อดีตรัฐมนตรีช่วยว่าการกระทรวงเกษตรและสหกรณ์ ในรัฐบาลนายอภิสิทธิ์ เวชชาชีวะ และอดีตสมาชิกสภาผู้แทนราษฎร จังหวัดนครพนม แกนนำกลุ่มเพื่อนเนวิน พรรคภูมิใจไทยประวัติ ประวัติ. นายศุภชัย โพธิ์สุ มีชื่อเล่นว่า "แก้ว" หรือ ครูแก้ว เกิดเมื่อวันที่ 1 มกราคม พ.ศ. 2501 ที่จังหวัดนครพนม สำเร็จการศึกษาประกาศนียบัตรวิชาชีพครู จากวิทยาลัยครูสกลนคร ระดับปริญญาตรีสาขาการบริหารการศึกษา จากมหาวิทยาลัยสุโขทัยธรรมาธิราช และระดับปริญญาโท สาขารัฐศาสตร์ จากมหาวิทยาลัยรามคำแหง หลังเหตุการณ์ 6 ตุลาคม พ.ศ. 2519 นายศุภชัยได้หลบหนีไปเข้าร่วมกับพรรคคอมมิวนิสต์แห่งประเทศไทย ที่ป่าภูพาน มีชื่อจัดตั้งว่า "สหายแสง" รับหน้าที่ปลุกระดมมวลชนแถบอำเภอเรณูนคร และอำเภอปลาปาก จังหวัดนครพนม เมื่อออกจากป่าได้เข้าเรียนต่อครูจนจบ และรับราชการครูที่อำเภอศรีสงคราม ก่อนจะลาออกมาทำงานการเมืองจนถึงปัจจุบัน โดยเริ่มต้นมาจากการที่ได้รับเลือกเป็นสมาชิกสภาจังหวัด (ส.จ.) มาก่อนงานการเมือง งานการเมือง. นายศุภชัย เป็นแกนนำกลุ่มเพื่อนเนวิน ที่ให้การสนับสนุนให้พรรคประชาธิปัตย์เป็นแกนนำในการจัดตั้งรัฐบาล โดยสนับสนุนให้นายอภิสิทธิ์ เวชชาชีวะ เป็นนายกรัฐมนตรี หลังจากที่คณะรัฐมนตรีภายใต้การนำของนายสมชาย วงศ์สวัสดิ์ ต้องพ้นสภาพไปเนื่องจากศาลรัฐธรรมนูญมีมติยุบพรรคพลังประชาชน เมื่อปลายปี พ.ศ. 2551 นายศุภชัย โพธิ์สุ ได้รับตำแหน่งรัฐมนตรีช่วยว่าการกระทรวงเกษตรและสหกรณ์ ภายหลังจากที่พรรคภูมิใจไทยมีมติให้นายชาติชาย พุคยาภรณ์ พ้นจากตำแหน่งรัฐมนตรี เพื่อเปิดทางให้นายศุภชัย ดำรงตำแหน่งแทน แต่ผลงานการทำงานของนายศุภชัย โพธิ์สุ กลับไม่ได้มีความโดดเด่นเท่าที่ควร จนเป็นที่มาของการได้รับฉายาจากพรรคเพื่อไทย เป็น 1 ใน 10 รัฐมนตรีไร้ผลงาน ว่า "รัฐมนตรีได้ครับพี่ ดีครับท่าน ทันครับผม เหมาะสมครับนาย" และในปี พ.ศ. 2553 สำนักวิจัยเอแบคโพล ได้สำรวจความคิดเห็นพบว่าประชาชนร้อยละ 36.9 ไม่รู้จักรัฐมนตรีศุภชัย โพธิ์สุ ในระหว่างดำรงตำแหน่งนายศุภชัยถูกร้องว่าใช้ตำแหน่งหน้าที่ช่วยเหลือผู้สมัครในการเลือกตั้งสมาชิกสภาผู้แทนราษฎรจังหวัดสกลนคร เขต 3 แทนตำแหน่งที่ว่าง พ.ศ. 2552 แต่ในที่สุดศาลพิพากษายกฟ้อง ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 นายศุภชัยลงสมัครรับเลือกตั้งในเขตเลือกตั้งที่ 1 จังหวัดนครพนม แต่แพ้ให้กับนายยุทธจักร เรืองวรบูรณ์ จากพรรคเพื่อไทยเครื่องราชอิสริยาภรณ์</doc>
