<doc id="194328" url="https://th.wikipedia.org/wiki?curid=194328" title="อเมริกาส์เน็กซต์ท็อปโมเดล ฤดูกาลที่ 7">อเมริกาส์เน็กซต์ท็อปโมเดล ฤดูกาลที่ 7 อเมริกาส์เน็กซต์ท็อปโมเดล ฤดูกาลที่ 7 ออกอากาศเมื่อวันที่ 20 กันยายน พ.ศ. 2549 ซึ่งเป็นฤดูกาลแรกที่ออกอากาศทางช่อง The CW คำโฆษณาประจำฤดูนี้ก็คือ " Sassier, Fiercer & Making History " และเพลงที่ใช้โปรโมทฤดูกาลนี้ก็คือ "Hot Stuff (I Want You Back)" ของ Pussycat Dolls ในรอบ 6 คนสุดท้ายของฤดูกาลนี้ ได้ไปแข่งขันต่อที่ บาร์เซโลนา ประเทศสเปน และผู้ชนะก็คือ แคริดี อิงลิช วัย 21 ปีจาก ฟาร์โก้, นอร์ธดาโกต้า ซึ่งเป็นผู้ชนะที่เป็นสาวผมบลอนด์คนแรกของรายการ และรางวัลของเธอก็คือการได้เซ็นสัญญากับโมเดลลิ่ง เอเจนซี่ ชื่อดัง "อีลีทโมเดลแมเนจเมนท์" ได้ถ่ายแบบ6 หน้าเต็มลงในนิตยสาร เซเว่นทีน และเซ็นสัญญา 100,000 เหรียญ กับเครื่องสำอาง CoverGirlข้อมูลการออกอากาศThe Girl Who Marks Her Territory ข้อมูลการออกอากาศ. The Girl Who Marks Her Territory. ออกอากาศ : 20 กันยายน พ.ศ. 2549 เริ่มต้นฤดูกาลกับการคัดตัว ซินเดลบอกว่าเธอทำงานที่คลับระบำเปลื้องผ้าและเธอคิดว่านั่นเป็นส่วนหนึ่งของการเป็นนางแบบ อันชาลเลือกใส่คอนแทคเลนส์สีฟ้าเพราะชาวอินเดียเชื่อว่าคนสวยต้องมีตาสีฟ้าและผิวขาวเท่านั้น จากนั้นผู้เข้ารอบทั้ง 33 คน ได้ถูกคัดเหลือเพียง 21 คน จากนั้นพวกเธอจะต้องถ่ายภาพเปลือย สาวๆ บางคนก็รับไม่ได้ที่จะต้องถ่ายภาพเปลือย หลังจากนั้นสาวๆ ก็ถูกคัดเหลือ 13 คนเพื่อเข้าสู่การแข่งขันที่แท้จริงต่อไป และแจสลีน กอนซาเลซ ที่ไม่ผ่านการคัดเลือกรอบสุดท้ายได้บอกกับไทร่าว่าเธอจะไม่ยอมแพ้และจะกลับมาอีก จากนั้นพวกเธอต้องไปเดินแบบในสไตล์ร็อคแอนด์โรลให้กับดีไซน์เนอร์ เอลเมอร์ เอเวนนิว โดยผู้เข้าแข่งขันจะต้องเลือกเสื้อผ้าจากนายแบบหนุ่มทั้ง 13 คน เมลโรสเป็นผู้ชนะในการแข่งขัน ทำให้เธอได้รับสิทธิให้เป็นสาวชั้นสูงใน 1 วัน ในการถ่ายรูปวันถัดไป ที่บ้านแห่งแฟชั่นของพวกสาวๆ ผู้เข้าแข่งขันพบว่ามีเตียงเพียง 11 เตียงเท่านั้น โมนิคกับคริสเตียนไม่มีเตียง แต่โมนิคแย่งเตียงของยูจีน่าโดยการเทน้ำราดลงไปเพื่อกันไม่ให้ใครแย่งเตียงคืนไปได้ วันต่อมาไทร่าได้มาหาสาวๆ ในรูปแบบนางแบบขี้วีน เพื่อบอกใบ้ว่าสาวๆ จะต้องถ่ายภาพแสดงถึงลักษณะภาพพจน์เสียๆ ของนางแบบซึ่งมีดังต่อไปนี้ ในห้องตัดสิน คณะกรรมการรักภาพของมิเชลล์, แคริดี้ และเอเจ แต่ไม่ประทับใจภาพของบรูค, คริสเตียน และเมลโรส กรรมการรู้สึกว่าภาพของเมลโรสดูแก่กว่าความเป็นจริง และทัศนคติที่แย่ในการทำงานทำให้เธอต้องกลายเป็นสองคนสุดท้าย แต่เป็นคริสเตียนที่ต้องกลับบ้านเพราะได้ภาพที่ไร้ชีวิต และกรรมการเชื่อในศักยภาพของเมลโรสมากกว่า- ผู้ที่ถูกเรียกชื่อคนแรก : มิเชลล์ บาบิน - ผู้ที่ยืนเป็นสองคนสุดท้าย : คริสเตียน อีวานส์ และ เมลโรส บิคเคอร์สตาฟฟ์ - ผู้ที่ถูกคัดออก : คริสเตียน อีวานส์ - ช่างถ่ายภาพ : โอลิเวอร์ บรอนสัน, ดีแลน ดอน - แขกรับเชิญพิเศษ : ฝาแฝดแอสไวล์, คอลลิน พอลสิเฟอร์, จอนนี่ เดย์, วาร์ด โรบินสัน, ชอน เมอร์ฟี่The Girl Who Hates Her Hair The Girl Who Hates Her Hair. ออกอากาศ : 27 กันยายน พ.ศ. 2549 ไทร่าทำเซอร์ไพรส์สาวๆ ด้วยการแปลงโฉม ในขณะที่เมกก์ และยูจีน่าถูกใจในลุคส์ใหม่ของตัวเอง แต่เอเจ, เมลโรส, โมนิค และเจด้าต่างไม่พอใจในลุคส์ใหม่ และแสดงท่าทางในด้านลบออกมาอย่างชัดเจนจนทำให้ เจย์ มานูเอล ระเบิดอารมณ์ออกมาด้วยความไม่พอใจในท่าทีและทัศนคติของพวกเธอ ในการแข่งขันประจำสัปดาห์ สาวๆ จะต้องแข่งกันแต่งหน้า แต่งตัว ในเวลาที่จำกัด โดยที่พวกเธอจะต้องขึ้นลิฟท์ไปผ่านทุกชั้นในตึกไปจนถึงชั้นบนสุด และในแต่ละชั้นพวกเธอจะมีเวลาเพียงเล็กน้อยในการแต่งหน้า แต่งตัว เลือกเครื่องประดับ เมกก์กับโมนิคขึ้นลิฟท์ไม่ทันและถูกคัดออกจากการแข่งขัน ที่ชั้นบนสุด ควีนลาติฟาห์ ได้รอสาวๆ อยู่และเธอได้ตัดสินให้ยูจีน่าเป็นผู้ชนะการแข่งขันซึ่งรางวัลของเธอก็คือได้ถ่ายภาพขึ้นเว็บไซต์ของคัฟเวอร์เกิร์ล โดยเธอได้เลือกให้แคริดีและเจด้าได้รางวัลร่วมกับเธอด้วย เมื่อกลับมาถึงบ้าน โมนิครู้สึกไม่พอใจที่เธอแพ้ในการแข่งขัน จึงเริ่มก่อกวนผู้เข้าแข่งขันคนอื่นด้วยการใช้โทรศัพท์ยาวนานกว่าสามชั่วโมง และในที่สุดอันชาลกับมิเชลล์ก็หมดความอดทนและพยายามวางสายโทรศัพท์ของโมนิคซึ่งทำให้สามสาวเกิดการปะทะคารมกันอย่างรุนแรง ในการถ่ายรูปประจำสัปดาห์ สาวๆ จะต้องใส่วิกแฟนตาซีขนาดใหญ่ เมลโรสทำได้ดีที่สุดในครั้งนี้ ในขณะที่มิเชลล์, อแมนด้า, อันชาล และแคริดีต่างก็ทำได้ดีเช่นกัน ความไม่พอใจของเจด้าสื่อออกมาในรูปและทำให้เธอกลายเป็นสองคนสุดท้ายกับเมแกน ที่ได้ภาพออกมาแย่ สุดท้ายเมแกนเป็นผู้ที่ต้องถูกคัดออก เพราะกรรมการยังคงเชื่อในศักยภาพที่มีมากกว่าของเจด้า- ผู้ที่ถูกเรียกชื่อคนแรก : เมลโรส บิคเคอร์สตาฟฟ์ - ผู้ที่ยืนเป็นสองคนสุดท้าย : เจด้า ยัง และ เมแกน มอร์ริส - ผู้ที่ถูกคัดออก : เมแกน มอร์ริส - ช่างถ่ายภาพ : เทรซี่ เบยน์ - แขกรับเชิญพิเศษ : เฟรดเดอริค เฟคไค, ควีน ลาติฟาห์, โรแซนน่า ฟลอยด์, มิสเตอร์ ลิตเติ้ล, ลิซ่า บี, เวียวิน สตีเว่น - สาวคัฟเวอร์เกิลร์ประจำสัปดาห์ : อันชาล โจเซฟThe Girl Who Goes To Texas The Girl Who Goes To Texas. ออกอากาศ : 4 ตุลาคม พ.ศ. 2549 ในสัปดาห์นี้ มิสเจ.อเล็กแซนเดอร์ผู้ชำนาญการเดินบนรันเวย์ได้ให้สาวๆ ฝึกเดินบนสะพานเชือกเส้นเล็ก เมื่อกลับมาถึงบ้าน สงครามระหว่างเมลโรสกับโมนิคก็เริ่มขึ้น เมื่อขณะที่เมลโรสกำลังโทรศัพท์ โมนิคเดินมาเปิดประตูห้องและแกล้งส่งเสียงดังตะโกนรบกวนจนเมลโรสปิดประตูใส่ คืนนั้นโมนิคได้เอาคืนโดยการเอากางเกงในใช้แล้วของเธอไปป้ายที่นอนของเมลโรส วันต่อมาสาวๆ ต้องมาแข่งขันเดินแบบกันโดยมี บรี สคัลลาร์ค จากฤดูกาลที่ 5 มาเป็นแขกรับเชิญ สาวๆ จะต้องเดินบนทางหินขรุขระโดยที่ต้องใส่ส้นสูงและหน้ากากปิดตาด้วย เอเจเป็นผู้ชนะการแข่งขันและรางวัลของเธอก็คือการได้บินไปเดินแฟชั่นวีคการกุศลให้กับ เดนนิส เควด ที่ออสติน เท็กซัส โดยเธอได้เลือกให้ แคริดีกับเมกก์ ให้ไปกับเธอด้วย การถ่ายรูปในครั้งนี้สาวๆ ต้องเดินบนแคทวอล์คที่ลอยอยู่กลางน้ำ โมนิครู้สึกไม่สบายและเธอตัดสินใจที่จะกลับไปนอนพักโดยไม่ยอมถ่ายภาพครั้งนี้ ในห้องตัดสินโมนิคถูกนำมาเปรียบเทียบกับแดเนียลล์ในฤดูกาลที่ 6 ที่ป่วยจนเข้าโรงพยาบาลแต่ก็ยังอดทนพยายามมาถ่ายแบบ และนั่นทำให้เธอต้องกลายเป็นสองคนสุดท้ายกับยูจีน่า ที่ไม่สามารถถ่ายทอดอารมณ์ลงบนภาพได้ และโมนิคต้องตกรอบเพราะไม่มีภาพถ่ายในห้องตัดสินและผลงานที่ผ่านมาก็ไม่แข็งแรงพอที่จะพาเธอสู่รอบต่อไปได้- ผู้ที่ถูกเรียกชื่อคนแรก : เอเจ สจ๊วต - ผู้ที่ยืนสองคนสุดท้าย : ยูจีน่า วอชิงตัน และ โมนิค คาลฮูน - ผู้ที่ถูกคัดออก : โมนิค คาลฮูน - ช่างถ่ายภาพ : ชาร์ลี อัลทัวน่า - แขกรับเชิญพิเศษ : เดนนิส เควด, บรี สคัลลาร์ค, อัลทัวน่า มอเรโน่, รีเบคก้า เอพลีย์, คอรีน วอยเทล, เอพริล วิลค์เนอร์, แชนน่อน สจ๊วต, เมอร์ซีดีส สเคลบา-ชอร์ท, บริททานี่ บราวเออร์, คามิลล์ แมคโดนัลด์ - สาวคัฟเวอร์เกิลร์ประจำสัปดาห์ : อันชาล โจเซฟThe Girl Who Joined the Circus The Girl Who Joined the Circus. ออกอากาศ : 11 ตุลาคม พ.ศ. 2549 ผู้เข้าแข่งขันได้ถูกพาไปฝึกการโพสท่าแบบยืดหยุ่นกับสเตซี่ย์ แมคเคนซี่ จากนั้นพวกเธอต้องแข่งกันโพสท่าในชุดของ บาว แทรนซ์ชี่ และ เครื่องประดับของ เอริก้า คอร์ทนีย์ แบบสุดขั้วแต่ต้องดูเป็นแฟชั่นชั้นสูงด้วย ยูจีน่าเป็นผู้ชนะการแข่งขัน และรางวัลของเธอก็คือเครื่องประดับทั้งหมดที่ใช้ในการแข่งครั้งนี้รวมมูลค่าทั้งหมด 32,000 ดอลล่าห์ ในการถ่ายรูปครั้งนี้สาวๆ ต้องถ่ายรูปในหัวข้อตัวประหลาด ในโรงละครสัตว์ ซึ่งพวกเธอต้องรับบทต่างๆ ดังนี้ ที่ห้องตัดสิน คณะกรรมการชื่นชมภาพของ เอเจและแคริดี ในขณะที่เจด้าและเมกก์ได้ภาพที่ออกมาเลวร้ายและต้องกลายเป็นสองคนสุดท้าย และเมกก์ต้องถูกส่งกลับบ้านเพราะกรรมการรู้สึกว่าเธอไม่สามารถที่จะถ่ายทอดบุคลิกที่สดใสของเธอลงในภาพถ่ายได้เลยแม้แต่น้อย- ผู้ที่ถูกเรียกชื่อคนแรก : แคริดี อิงลิช - ผู้ที่ยืนเป็นสองคนสุดท้าย : เจด้า ยัง และ เมกก์ โมราเลส - ผู้ที่ถูกคัดออก : เมกก์ โมราเลส - ช่างถ่ายภาพ : ไมค์ โรเซนธอล - แขกรับเชิญพิเศษ : บาว แทรนซ์ชี่, สเตซี่ย์ แมคเคนซี่, โจนาธาน โนสัน, เอริก้า คอร์ทนีย์, เอทูซ่า รูเบนสตีน - สาวคัฟเวอร์เกิลร์ประจำสัปดาห์ : เอเจ สจ๊วตThe Girl Who Punk'd Ashton The Girl Who Punk'd Ashton. ออกอากาศ : 18 ตุลาคม พ.ศ. 2549 การแข่งขันในสัปดาห์นี้ สาวๆ ต้องพยายามรับมือและสร้างความประทับใจให้กับ เจนิส ดิคคินสัน อดีตกรรมการอารมณ์ร้อน สาวๆ ส่วนใหญ่ทำได้ไม่ค่อยดีในขณะที่เมลโรสสามารถคุมสติและกลายเป็นผู้ชนะการแข่งขัน ซึ่งรางวัลของเธอก็คือเป็นพิธีกรพิเศษในรายการ เอนเตอร์เทนเมนท์ ทูไนท์ ที่บ้านพัก มิเชลล์ ได้เปิดเผยว่าเธอเป็นเลสเบี้ยน ซึ่งทำให้อแมนด้ารู้สึกประหลาดใจและช็อคมากที่เธอไม่เคยรู้เรื่องนี้มาก่อน แต่หลังจากที่คุยกับไทร่า อแมนด้าได้บอกให้คู่แฝดของเธอบอกเรื่องนี้ให้แม่ของพวกเธอได้รับรู้ไว้ การถ่ายภาพในครั้งนี้ สาวๆ จะต้องรับบทเป็นเหล่าบรรดาคู่รักคนดังที่มีชื่อเสียงดังต่อไปนี้ ในห้องตัดสิน สาวๆ ได้ดูวิดีโอของพวกเธอขณะอยู่บนพรมแดง บรูคดูโดดเด่นที่สุดในบรรดาผู้เข้าแข่งขันคนอื่นๆ ในขณะที่เอเจกลับไม่มีความตั้งใจเลยแม้แต่น้อย ภาพถ่ายของบรูคทำออกมาได้ประทับใจกรรมการที่สุดซึ่งทำให้เธอถูกเรียกชื่อเป็นคนแรก และ แคริดีกับเมลโรส ต่างก็สร้างความประทับใจให้กับกรรมการด้วยเช่นกัน เอเจและเจด้ากลายเป็นสองคนสุดท้าย เพราะกรรมการรู้สึกว่าเธอทั้งคู่เริ่มที่จะไม่ค่อยสนใจและไม่กระตือรือล้นในการแข่งขันเท่าที่ควร และสุดท้ายเอเจต้องถูกคัดออกเพราะกรรมการรู้สึกว่าเธอได้หมดไฟในการแข่งขันนี้แล้วและเป็นอีกครั้งที่เจด้าได้รับโอกาสให้อยู่ในการแข่งขันต่อไป- ผู้ที่ถูกเรียกชื่อคนแรก : บรูค มิลเลอร์ - ผู้ที่ยืนเป็นสองคนสุดท้าย : เจด้า ยัง และ เอเจ สจ๊วต - ผู้ที่ถูกคัดออก : เอเจ สจ๊วต - ช่างถ่ายภาพ : แมทธิว จอร์แดน สมิธ - แขกรับเชิญพิเศษ : เจนิส ดิคคินสัน, มาร์ค สไตเนส - สาวคัฟเวอร์เกิลร์ประจำสัปดาห์ : เอเจ สจ๊วตThe Girl Who Graduates The Girl Who Graduates. ออกอากาศ : 25 ตุลาคม พ.ศ. 2549 สาวๆ เริ่มต้นสัปดาห์ด้วยการถ่ายรูปขาว-ดำกับไทร่า โดยพวกเธอต้องใส่คอนแทคเลนส์และโพสท่าให้ดูดุดัน น่ากลัว และน่าขนลุก จากนั้นพวกเธอต้องฝึกการทำท่าเซ็กซี่กับ ดีต้า วอน ทีส และแข่งขันกันเดินแบบเซ็กซี่บนโต๊ะอาหารในงานเลี้ยงมื้อค่ำของ เคธี่ โกลด์ ผู้อำนวยการของอีลีทโมเดล เมลโรสเป็นผู้ชนะและรางวัลของเธอคือได้ถ่ายรูปลงโฆษณาหน้าแรกของนิตยสารเซเว่นทีน ซึ่งเธอเลือกอแมนด้า มิเชลล์ และบรูคให้ไปถ่ายรูปกับเธอด้วย ในการถ่ายรูปครั้งนี้ ผู้เข้าแข่งขันจะต้องถ่ายรูปขึ้นปกนิยายรักกับนายแบบฟาบิโอ้โดยต้องให้รูปภาพออกมาดูเซ็กซี่แต่ไม่อนาจาร โดยพวกเธอต้องรับบทต่างๆ ดังนี้ ในห้องตัดสิน ภาพของ อแมนด้า, เมลโรส, แคริดี และอันชาล สร้างความประทับใจให้กับกรรมการเป็นอย่างมาก และถึงแม้ว่า เจด้า กับ มิเชลล์ จะทำได้แย่ในตอนถ่ายภาพกับ ฟาบิโอ้ แต่กลายเป็นยูจีน่าและบรูคที่ต้องตกเป็นสองคนสุดท้าย กรรมการต่างชื่นชอบในบุคลิกของบรูค แต่ก็อดที่จะสงสัยไม่ได้ว่าเธอมีศักยภาพในการเป็นนางแบบเพียงพอหรือไม่ ในขณะที่ยูจีน่ามีศักยภาพเหลือล้นแต่การกระทำของเธอในห้องตัดสินคืนนี้ ทำให้อดคิดไม่ได้ว่าเธอไม่มีความอ่อนน้อมถ่อมตนและความเคารพเลย และ บรูคต้องเป็นผู้ที่ถูกคัดออกในคืนวันจบการศึกษาของเธอเอง ซึ่งไทร่าก็ได้ให้กำลังใจเธอว่ายังมีสาวๆ อีกจำนวนมากที่อยากจะมายืนอยู่ในจุดเดียวกับเธอตรงนี้ และขณะนี้เธอก็ได้จบการศึกษาเรียบร้อยแล้ว- ผู้ที่ถูกเรียกชื่อคนแรก : อแมนด้า บาบิน - ผู้ที่ยืนเป็นสองคนสุดท้าย : บรูค มิลเลอร์ และ ยูจีน่า วอชิงตัน - ผู้ที่ถูกคัดออก : บรูค มิลเลอร์ - ช่างถ่ายภาพ : เจฟฟรี่ย์ โจนส์, แรนดี้ เซนต์. นิโคลัส, ไทร่า แบงค์ - แขกรับเชิญพิเศษ : ฟาบิโอ้, ดีต้า วอน ทีส, ไคลี่ แบกซ์, อาทุสซ่า รูเบนสเตน, บิว กิลเลี่ยน, เคธี่ โกลด์, เอลิสซ่า ทรัมป์ - สาวคัฟเวอร์เกิลร์ประจำสัปดาห์ : แคริดี อิงลิชThe Girls Who Made It This Far The Girls Who Made It This Far. ออกอากาศ : 1 พฤศจิกายน พ.ศ. 2549 ประมวลเหตุการณ์ทั้งหมดทั้งแต่ต้นจนถึงปัจจุบัน และภาพที่ไม่เคยเห็นมาก่อน กับเหตุการณ์เมื่อสาวๆ ย้ายเข้าบ้านวันแรกเมื่อพวกเธอต้องพบกับด่านตรวจกระเป๋าเสื้อผ้า และของชิ้นไหนถ้าไม่เข้าตาก็ต้องถูกโยนลง “ถังขยะแฟชั่น” แต่หลังจากนั้นพวกเธอก็ได้ถูกพาไปซื้อเสื้อผ้าที่ร้านสกายล่า เป็นการทดแทน การปะทะกันระหว่าง อแมนด้า และ โมนิค เมื่ออแมนด้าไปกินมันฝรั่งโทริโทสของโมนิคเข้า เธอจึงเอาคืนด้วยการเอาอาหารที่มีทั้งหมดในบ้านมาละเลงกับพื้นและทิ้งลงขยะและเหตุการณ์ขณะที่สาวๆ กำลังเลียนแบบไทร่าในห้องตัดสินนั้นเอง แคริดีก็ได้ผายลมออกมาซึ่งสร้างความขบขันให้กับสาวๆ คนอื่นThe Girl Who Wrecks the Car The Girl Who Wrecks the Car. ออกอากาศ : 8 พฤศจิกายน พ.ศ. 2549 สาวๆ มาพบกับ แกเบรียล รีช นางแบบและนักกีฬามืออาชีพที่ชายหาด และต้องฝึกถ่ายรูปแอ็คชั่นโดยพวกเธอต้องฝึกโพสท่าขณะที่กำลังเล่นวอลเล่ย์บอล วันต่อมาสาวๆ ต้องถ่ายรูปกับนักแข่งรถสแตนทัน แบเรท ในแบบแอ็คชั่นโดยพวกเธอจะต้องกดรีโมทควบคุมกล้องด้วยตัวเอง มิเชลล์เป็นผู้ชนะการแข่งขัน และเธอเลือกอแมนด้า, แคริดี และเมลโรส ให้ได้รางวัลร่วมกับเธอซึ่งก็คือการได้ช็อปปิ้งในมูลค่า 10,000 ดอลล่าห์ แต่พวกเธอจะต้องช็อปปิ้งแข่งกันเองโดยคนที่หยิบของมาได้เยอะที่สุดในเวลา 30 วินาที และเมลโรสเป็นผู้ที่ชนะซึ่งทำให้เธอได้ของทั้งหมดไปคนเดียว ความตึงเครียดระหว่างเมลโรสและอันชาลยิ่งระอุขึ้นเมื่อทั้งคู่ปะทะกันหลังจากกลับมาจากการแข่งขัน และเมลโรสได้บอกว่าอันชาลชอบทำตัวเป็นเด็กและไม่เคารพคนอื่น ซึ่งทำให้อันชาลโมโหเป็นอย่างมาก การถ่ายรูปในครั้งนี้ สาวๆ ต้องถ่ายโฆษณาให้กับรองพื้น ทรูเบลนด์ของคัฟเวอร์เกิร์ล โดยพวกเธอต้องถ่ายรูปกลางอากาศในสถานที่ฝึกดิ่งพสุธาในร่มเหนือพัดลมยักษ์ ในห้องตัดสินสาวๆ ต้องทำท่าทางและใส่อารมณ์ตามคำสั่งแบบสุ่มดังนี้ ในห้องตัดสิน ภาพของแคริดี, เมลโรส และยูจีน่าสร้างความประทับใจให้กรรมการเป็นอย่างมาก ในขณะที่คนอื่นไม่สามารถสร้างความประทับใจได้เลย และถึงแม้ว่าจะมีบางรูปที่แย่มากจากยูจีน่าและเจด้า แต่มิเชลล์กับอันชาลกลายเป็นสองคนสุดท้าย เพราะกรรมการคิดว่าพวกเธอดูยังไม่เต็มที่กับการแข่งขันมากพอ สุดท้ายเนื่องจากกรรมการคิดว่า ภาพรวมของผลงานที่ผ่านมาของมิเชลล์ แข็งแรงกว่าอันชาล ในที่สุดอันชาลต้องเป็นผู้ที่ถูกคัดออก และถึงแม้อันชาลจะต้องตกรอบแต่ไทร่าก็ยังบอกว่าเธอเป็นคนที่สวยมากที่สุดคนนึงและให้เธอจงมีความมั่นใจในตัวเองต่อไป- ผู้ที่ถูกเรียกชื่อคนแรก : แคริดี อิงลิช - ผู้ที่ยีนเป็นสองคนสุดท้าย : อันชาล โจเซฟ และ มิเชลล์ บาบิน - ผู้ที่ถูกคัดออก : อันชาล โจเซฟ - ช่างถ่ายภาพ : แพททริค จีอาร์ดิโน - แขกรับเชิญพิเศษ : กาเบรียล รีซ, สแตนทัน แบเรท, เจมส์ เซนต์ เจมส์ - สาวคัฟเวอร์เกิลร์ประจำสัปดาห์ : แคริดี อิงลิชThe Girl Who Breaks Down The Girl Who Breaks Down. ออกอากาศ : 15 พฤศจิกายน พ.ศ. 2549 สัปดาห์นี้สาวๆ ได้ไปเรียนการแสดงกับ ทาช่า สมิธ ที่โรงละครแอลเอ พวกเธอต้องระเบิดอารมณ์ทั้งหมดออกมา แคริดี เผยว่าเธอเคยคิดจะฆ่าตัวตายทำให้สาวๆ คนอื่นพากันตกตะลึงกับสิ่งที่ได้รู้ จากนั้นพวกเธอจะต้องเล่นหนังเงียบ ซึ่งคนที่ชนะจะได้เป็นดารารับเชิญในซีรีส์ “One Tree Hill” และ แคริดี เป็นผู้ชนะในการแข่งครั้งนี้ ซึ่งในขณะที่สาวๆ กำลังดูหนังเงียบของแคริดีนั้นเอง ไทร่าก็บอกสาวๆ ให้พวกเธอเก็บกระเป๋าเพื่อเดินทางไปแข่งกันต่อที่บาร์เซโลน่า ประเทศสเปน เมื่อสาวๆ เดินทางมาถึงบาร์เซโลน่า พวกเธอก็ได้พบกับนายแบบหนุ่มทั้งหกคนที่จะมาถ่ายโฆษณากับเธอในวันถัดไป แต่แล้วความตึงเครียดก็เกิดขึ้นระหว่างเจด้ากับนายแบบที่ต้องถ่ายโฆษณากับเธอเมื่อเขาได้บอกว่าเขาไม่ชอบผู้หญิงผิวดำ ในวันต่อมาสาวๆ ต้องถ่ายโฆษณาโรลออน ซีเคร็ทด้วยภาษาคาทาลัน ซึ่งในตอนท้ายของโฆษณาพวกเธอจะต้องจูบกับนายแบบหนุ่มซึ่งทำให้สาวๆ หลายคนรู้สึกเขินอายกันเป็นอย่างมาก ในห้องตัดสิน เมลโรสได้รับคำชมจากคณะกรรมการ ว่าทำโฆษณา ออกมาได้ดีที่สุด และกรรมการส่วนใหญ่ไม่ชอบโฆษณาของยูจีน่า ส่วนมิเชลล์ จูบได้แย่ และแม้ว่าแคริดี ที่เคยเป็นที่ชื่นชอบของคณะกรรมการ แต่เธอทำโฆษณาในครั้งนี้ได้เลวร้ายที่สุด แคริดีเป็นสองคนสุดท้ายร่วมกับเจด้า ซึ่งกรรมการคิดว่าทำโฆษณาได้แย่ที่สุดในบรรดาสาวๆทั้งหมด ถึงแม้ว่ากรรมการจะให้โอกาสเธอแล้วหลายครั้ง แต่เธอได้เสียกำลังใจและหมดไฟไปกับการถ่ายโฆษณาครั้งนี้แล้ว และนั่นทำให้เจด้าต้องถูกคัดออก- ผู้ที่ถูกเรียกชื่อคนแรก : เมลโรส บิคเคอร์สตาฟฟ์ - ผู้ที่ยืนเป็นสองคนสุดท้าย : แคริดี อิงลิช และ เจด้า ยัง - ผู้ที่ถูกคัดออก : เจด้า ยัง - ผู้กำกับโฆษณา : เดนิส โรวิร่า - แขกรับเชิญพิเศษ : ทาช่า สมิธ, ลี นอร์ริส, เดวิด แจ็คแมน - สาวคัฟเวอร์เกิลร์ประจำสัปดาห์ : แคริดี อิงลิชThe Girl Who Sticks Her Foot In Her Mouth The Girl Who Sticks Her Foot In Her Mouth. ออกอากาศ : 22 พฤศจิกายน พ.ศ. 2549 จากการที่แคริดีกลายเป็นสองคนสุดท้ายในครั้งก่อนทำให้เธอเครียดมาก ดังนั้นเพื่อผ่อนคลายสาวๆ จึงชวนนายแบบที่ถ่ายโฆษณาด้วยครั้งก่อนมาทานอาหารเย็นด้วยกัน ในวันต่อมาไทร่าได้มาหาสาวๆ ที่บ้านและได้เล่าถึงชีวิตในวงการนางแบบให้ฟังและหวังว่าหลังจากออกจากรายการนี้ไปแล้ว พวกเธอคงจะสามารถยืนหยัดอยู่ในวงการนี้ได้อย่างเข้มแข็ง จากนั้นสาวๆ ได้ไปพบกับ พันโช ซาวล่า ผู้อำนวยการของอีลีท ก่อนที่จะออกไปโชว์ตัวกับดีไซน์เนอร์ทั้ง 10 คน ในบาร์เซโลน่า ในขณะที่แคริดีจับคู่กับยูจีน่า และอแมนด้าไปกับมิเชลล์ แต่เมลโรสเลือกที่จะไปหาดีไซน์เนอร์ตามลำพัง ซึ่งทำให้เธอได้พบดีไซน์เนอร์มากที่สุดและเป็นผู้ชนะในการแข่งขันครั้งนี้ และเธอเลือกให้แคริดีได้รับรางวัลร่วมกับเธอซึ่งก็คืออาหารค่ำสุดหรูแบบสุดยอดนางแบบที่อพาร์ทเม้นท์ การถ่ายภาพในครั้งนี้ สาวๆ ต้องถ่ายรูปเป็นนักสู้วัวกระทิงโดยมีไนเจล บาร์คเกอร์เป็นช่างภาพ ระหว่างถ่ายภาพแคริดี้ด้เล่นมุขตลกกับไนเจลซึ่งทำให้เขาโมโหและไม่อยากทำงานร่วมกับเธอ ซึ่งหลังจากที่เจย์ แมนูเอลมาตักเตือนก็ทำให้เธอรู้สึกผิด ในห้องตัดสินคณะกรรมการให้สาวๆ บอกว่าใครมีศักยภาพมากและน้อยที่สุด มิเชลล์คิดว่าเธอมีศักยภาพน้อยกว่าคนอื่นๆ ซึ่งนั่นทำให้กรรมการสงสัยว่าเธอคิดอยากจะเป็นนางแบบและต้องการมันจริงๆหรือเปล่า และแคริดีเขียนจดหมายมาขอโทษไนเจลซึ่งเธอรู้สึกว่าตอนนี้เธอได้บทเรียนแล้ว ในระหว่างการปรึกษาหารือ กรรมการคิดว่าภาพของอแมนด้าและแคริดีขาดความมีชีวิตชีวา ส่วนมิเชลล์นั้นได้ภาพที่ดี แต่เธอกลับคิดว่าตัวเองไม่มีศักยภาพเพียงพอ ในที่สุดอแมนด้ากับมิเชลล์กลายเป็นสองคนสุดท้าย ไทร่ากล่าวว่า อแมนด้าเป็นคนที่มีความสามารถ แต่ภาพของเธอในครั้งนี้กลับไม่สื่อถึงอะไรเลย และมิเชลล์เป็นคนที่มีพรสวรรค์มาก แต่ขาดความมั่นใจ และถึงแม้มิเชลล์จะได้ภาพที่สวยและทรงพลังมาตลอด แต่กรรมการรู้สึกว่าคนที่ต้องการมันมากกว่าคือ อแมนด้า และนั่นทำให้มิเชลล์ต้องกลับบ้านและคู่แฝดของเธอได้อยู่ต่อไป- ผู้ที่ถูกเรียกชื่อคนแรก : ยูจีน่า วอชิงตัน - ผู้ที่ยืนเป็นสองคนสุดท้าย : อแมนด้า บาบิน และ มิเชลล์ บาบิน - ผู้ที่ถูกคัดออก : มิเชลล์ บาบิน - ช่างถ่ายภาพ : ไนเจล บาร์คเกอร์ - แขกรับเชิญพิเศษ : พันโช ซาวล่า, จูเลีย เชียร์, ซูซาน่า แคสทาโน, จอร์จ เปาโล เดอ โอลิเวียร่า เทอร่า, วิคทอริอาโน ไซมอน, จูเลีย โซห์น - สาวคัฟเวอร์เกิลร์ประจำสัปดาห์ : แคริดี อิงลิชThe Girl Who Grates The Girl Who Grates. ออกอากาศ : 29 พฤศจิกายน พ.ศ. 2549 สาวๆ ได้ไปเรียนการเต้นฟลามิงโก้ซึ่งเป็นระบำพื้นเมืองของสเปนกับ นักเต้น นาโช บลังโช ยูจีน่าเต้นได้อย่างลื่นไหลในขณะที่อแมนด้าดูเก้งก้างติดขัดไปหมด ตอนกลางคืนหลังจากผู้เข้าแข่งขันได้มาทานอาหารเย็นกับมิสเจแล้ว ก็กลับไปซ้อมเต้นกันต่อ แคริดีกับยูจีน่าแสดงความเป็นศัตรูกับเมลโรสออกมาอย่างเปิดเผย วันต่อมาสาวๆ ได้มาแข่งเต้นฟลามิงโก้ เมลโรสที่มีความมั่นใจเต็มร้อยกลับทำพลาดซึ่งทำให้เธอเสียใจมากจนเก็บอาการไว้ไม่อยู่ นาโชชื่นชมความพยายามของอแมนด้า แต่ผู้ชนะคือยูจีน่าและรางวัลของเธอก็คือชุดคอลเลคชั่นฤดูใบไม้ร่วงของคัสโต บาร์เซโลน่าในปี 2006 ซึ่งเธอเลือกให้อแมนด้าได้รางวัลร่วมกับเธอด้วย ในการถ่ายรูปสาวๆ จะต้องถ่ายรูปเป็นภูติพรายที่ลอยอยู่บนผิวน้ำ ซึ่งเจย์ แมนูเอล ได้จับคู่ให้สาวๆ ถ่ายรูปคู่กัน โดยยูจีน่าจับคู่กับเมลโรส และอแมนด้าคู่กับแคริดี ระหว่างถ่าย แคริดีเกิดอาการตัวเกร็งด้วยความหนาวเย็นของน้ำเลยทำให้อแมนด้าต้องถ่ายภาพที่เหลือคนเดียว ในห้องตัดสินกรรมการเตือนเรื่องการแสดงออกทางสีหน้าให้ดูอ่อนโยนของยูจีน่า และการโพสของอแมนด้านั้นดูอึดอัด และดูแข็ง แต่กรรมการชอบที่เธอไม่แสดงออกให้เห็นถึงความหนาวออกมาในภาพ แคริดีและอแมนด้ากลายเป็นสองคนสุดท้าย กรรมการคิดว่า อแมนด้ามีลุคส์ที่ดูเป็นแฟชั่นชั้นสูง แต่ดูเก้งก้างและอ่อนโยนเกินไป ในขณะที่ แคริดีเธอมีลุคส์ที่ดูสวยคลาสสิก แต่อาจจะไม่ตอบสนองความสามารถทางกายภาพของการเป็นนางแบบได้ ในที่สุด ไทร่าได้ยื่นภาพให้แคริดี แล้วบอกให้เธอ จัดการจุดบกพร่องของเธอ และอแมนด้า ต้องเป็นฝ่ายเก็บของกลับบ้าน- ผู้ที่ถูกเรียกชื่อคนแรก : เมลโรส บิคเคอร์สตาฟฟ์ - ผู้ที่ยืนเป็นสองคนสุดท้าย : อแมนด้า บาบิน และ แคริดี อิงลิช - ผู้ที่ถูกคัดออก : อแมนด้า บาบิน - ช่างถ่ายภาพ : เดวิด รูอิซ - แขกรับเชิญพิเศษ : นาโช บลานโช, นาอามา เฮอร์นันเดซ รูอิซThe Girl Who Becomes America's Next Top Model The Girl Who Becomes America's Next Top Model. ออกอากาศ : 6 ธันวาคม พ.ศ. 2549 ผู้เข้าแข่งขันสามคนที่เหลือได้มาหาเจย์ แมนูเอล เพื่อถ่ายโฆษณาลิปสติก เอาท์ลาสต์ ดับเบิ้ล ลิปไชน์ ให้กับคัฟเวอร์เกิร์ล โดยมีแดเนียลล์ อีวานส์ ผู้ชนะจากฤดูกาลที่ 6 มาคอยให้คำแนะนำ ในการถ่ายโฆษณา ความกระตือรือล้นของแคริดีทำให้เธอผ่านไปได้อย่างงดงาม ในห้องตัดสินกรรมการเห็นว่าภาพของแคริดีให้ความรู้สึกสดใส ดูมีความสุข ยูจีน่าก็ได้ภาพที่งดงามในขณะที่ภาพของเมลโรสกลับดูแก่เกินกว่าความเป็นจริง และถึงแม้ว่าโฆษณาของเมลโรสจะออกมาน่าผิดหวังแต่เธอก็ผ่านเข้าสู่รอบต่อไปซึ่งทำให้ยูจีน่าต้องตกรอบ- ผู้ที่ถูกเรียกชื่อคนแรก : แคริดี อิงลิช - ผู้ที่ยืนเป็นสองคนสุดท้าย : ยูจีน่า วอชิงตัน และ เมลโรส บิคเคอร์สตาฟฟ์ - ผู้ที่ถูกคัดออก : ยูจีน่า วอชิงตัน - ช่างถ่ายภาพ : จิม เดอ ยอนเกอร์ ในการเดินแบบรอบไฟนอลรันเวย์ สองสาวจะต้องเดินแบบในชุด “เจ้าสาวผีดิบ” ซึ่งออกแบบโดย วิคทอริโอ และ ลุคชิโน โดยเวทีจะถูกจัดอยู่ที่ แอนโทนี่การ์ด ใน สวนปาร์คจิวล์ ในระหว่างการเดินแบบ แคริดีได้เหยียบกระโปรงของเมลโรสขาดในขณะที่เดินสวนกัน และในรอบสุดท้ายสองสาวต้องใส่ชุดแต่งงานสีดำและวิ่งด้วยท่าทางหวาดกลัวอย่างสุดขีดในอุโมงค์ยาว ซึ่งหลังจากนั้นการเดินแบบในรอบไฟนอลรันเวย์ก็สิ้นสุดลง ในห้องตัดสินกรรมการทุกคนต่างมีความเห็นว่าเมลโรสเหนือกว่าแคริดีทุกด้านไม่ว่าจะเป็นผลงาน การเดิน และความรู้เรื่องแฟชั่น แต่กรรมการรู้สึกว่าเมลโรสดูต้องการที่จะเอาชนะและเคร่งเครียดเอาจริงเอาจังมากเกินไป ในขณะที่แคริดีมีบุคลิกภาพที่มากกว่าในบางครั้ง และหลังจากที่พิจารณากันอย่างถี่ถ้วนแล้ว คณะกรรมการก็ตัดสินใจและประกาศว่า ผู้ชนะในฤดูกาลที่ 7 ก็คือ แคริดี อิงลิช ซึ่งเป็นผู้ชนะสาวผมบลอนด์คนแรกของรายการ- ผู้ชิงตำแหน่งสองคนสุดท้าย : แคริดี อิงลิช และ เมลโรส บิคเคอร์สตาฟฟ์ - อเมริกา เน็กซต์ ท็อป โมเดล : แคริดี อิงลิช - ช่างถ่ายภาพ : จอร์จ โฮลซ์ - แขกรับเชิญพิเศษ : แดเนียลล์ อีวานส์, วิคทอริโอ และ ลุคชิโน, เอทุสซ่า รูเบนสเตน, บิว กิลเลี่ยน, ไมเคิล คอลลาฮานผู้เข้าแข่งขันสรุปผลการแข่งขันลำดับการเรียกชื่อสรุปผลการแข่งขัน. ลำดับการเรียกชื่อ. - ผู้ชนะการแข่งประจำสัปดาห์ - ผู้ที่ถูกคัดออกจากการแข่งขัน - ผู้ชนะผลโหวดสาวคัฟเวอร์เกิร์ลประจำสัปดาห์ - ผู้ชนะผลโหวดสาวคัฟเวอร์เกิร์ล และ การแข่งประจำสัปดาห์ - ผู้ชนะผลโหวตสาวคัฟเวอร์เกิร์ลประจำสัปดาห์ และถูกคัดออกจากการแข่งขัน - ผู้ที่ไม่มีภาพถ่าย และถูกคัดออกจากการแข่งขัน - ผู้ที่ชนะเลิศการแข่งขัน - ตอนที่ 8 เป็นตอนประมวลภาพซ้ำในการแข่งขันการแปลงโฉมการแปลงโฉม. - เอเจ : ตัดผมทรง ลินดา อีวาเจลิสต้า ในปี 1992 - อแมนด้า : ยืดผมตรง และย้อมสีแดง - อันชาล : ซอยให้สั้นขึ้น เล่นระดับ และเปิดหน้าผาก - บรูค : ย้อมสีน้ำตาลช็อกโกแล็ต - แคริดี : ต่อผมสีบลอนด์ให้ยาวขึ้น - ยูจีน่า : ต่อผมยาว หนา สีดำเป็นคลื่น - เจด้า : ตัดผมทรง ฮัลลีย์ เบอร์รี่ - เมแกน : ตัดผมสั้น และย้อมสีบลอนด์ - เมกก์ : ต่อผมยาว หนา และฟู สีน้ำตาล - เมลโรส : ย้อมสีแพลทตินั่มบลอนด์ เหมือนสุดยอดนางแบบ นาเดีย เอาร์แมน - มิเชลล์ : ดัดผมเป็นลอน และย้อมสีแดงเพลิง - โมนิค : ต่อผมยาวสีดำทรง ไทร่า แบงค์การแข่งขันการแข่งขัน. - สัปดาห์ที่ 1 : ถ่ายภาพนู้ด (รอบคัดเลือก) - สัปดาห์ที่ 2 : ถ่ายภาพ พฤติกรรมแย่ๆ ของนางแบบ ในรูปแบบต่างๆ - สัปดาห์ที่ 3 : ถ่ายภาพทรงผมประหลาดสุดขั้ว "สงครามผม" - สัปดาห์ที่ 4 : ถ่ายภาพขณะเดินแบบ บนวัตถุลอยน้ำซึ่งจะโยกตลอดเวลา - สัปดาห์ที่ 5 : ถ่ายภาพตัวประหลาดในโรงละครสัตว์ - สัปดาห์ที่ 6 : ถ่ายภาพเป็นคู่บุคคลที่มีชื่อเสียงในวงการฮอลลีวู้ด - สัปดาห์ที่ 7 : ถ่ายภาพปกนิยายรักโรแมนติกกับนายแบบ ฟาบิโอ้ และ ถ่ายภาพขาว-ดำในแนวเซ็กซี่สยอง - สัปดาห์ที่ 8 : ถ่ายภาพให้กับ รองพื้นคัฟเวอร์เกิร์ล เสมือนล่องลอยอยู่ในห้วงอวกาศ - สัปดาห์ที่ 9 : ถ่ายโฆษณา ซีเครท ดีโอดูแรน เป็นภาษาคาทาลัน - สัปดาห์ที่ 10 : ถ่ายภาพสุดยอดนางแบบมาธาดอร์ - สัปดาห์ที่ 11 : ถ่ายภาพเป็นภูติพรายในน้ำ โดยถ่ายเป็นคู่ ในสระว่ายน้ำที่เย็นจัด - สัปดาห์ที่ 12 : ถ่ายภาพและโฆษณา คัฟเวอร์เกิร์ล เอาท์ลาสท์ ดับเบิล ลิป ไชน์, ถ่ายแบบนิตยสาร เซเวนทีน - รอบ 2 คนสุดท้าย: เดินแบบในระดับมืออาชีพโดยดัดแปลงถ้ำให้กลายสภาพเป็นรันเวย์ ในชุดเจ้าสาวตามคอนเซ็ปต์"เจ้าสาวจากหลุมศพ" ณ ประเทศสเปนบุคคลที่เกี่ยวข้องกับรายการบุคคลที่เกี่ยวข้องกับรายการ. - ไทรา แบงส์ - เจ้าของรายการ, ช่างภาพ และกรรมการหลัก - ไนเจล บาร์คเกอร์ - กรรมการ, ช่างภาพ - ทวิกกี้ - กรรมการ - เจ.อเล็กซานเดอร์ - ครูฝึกสอนการเดินแบบ - เจย์ แมนูเอล - ผู้กำกับการถ่ายภาพ</doc>
