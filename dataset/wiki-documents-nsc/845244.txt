<doc id="845244" url="https://th.wikipedia.org/wiki?curid=845244" title="เตาอี้">เตาอี้ เตาอี้ ( , ค.ศ. 222 — ค.ศ. 285) มีชื่อรองว่า หยวนไข เป็นขุนศึกแห่งราชวงศ์จิ้นตะวันตกและเป็นแม่ทัพใหญ่ในการพิชิต ง่อก๊ก เตาอี้เกิดเมื่อ ค.ศ. 222 ตรงกับปีที่ 2 ในรัชสมัย พระเจ้าโจผี ปฐมจักรพรรดิแห่งราชวงศ์วุยที่ตำบลเตาเหลง เมืองจิงเหยาเป็นบุตรชายของเตาสูและเป็นหลานปู่ของ เตาจี๋ เสนาธิการคนสำคัญของ โจโฉ ผู้ก่อตั้ง วุยก๊ก ต่อมาได้แต่งงานกับลูกสาวคนหนึ่งของ สุมาอี้ อัครมหาเสนาบดีแห่งราชวงศ์วุย เมื่อ จงโฮย ขุนศึกคนสำคัญที่มีบทบาทในการพิชิต จ๊กก๊ก ได้ก่อกบฏขึ้นใน ค.ศ. 264 เตาอี้ได้เข้าไปมีส่วนเกี่ยวข้องด้วยแต่กลับรอดโทษประหาร ใน ค.ศ. 280 ตรงกับปีที่ 15 ในรัชสมัย พระเจ้าสุมาเอี๋ยน ปฐมจักรพรรดิแห่งราชวงศ์จิ้นตะวันตกพระองค์ได้แต่งตั้งให้เตาอี้เป็นแม่ทัพใหญ่ในการพิชิตง่อก๊กตามคำสั่งเสียของ เอียวเก๋า ขุนนางชั้นผู้ใหญ่เนื่องจากเตาอี้มีความสามารถทางการทหารและรอบรู้ตำราพิชัยสงครามซึ่งเตาอี้ก็สามารถพิชิตง่อก๊กได้สำเร็จ เตาอี้ถึงแก่กรรมเมื่อ ค.ศ. 285 ตรงกับปีที่ 20 ในรัชสมัยพระเจ้าสุมาเอี๋ยนขณะมีอายุได้ 65 ปี</doc>
