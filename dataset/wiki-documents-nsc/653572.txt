<doc id="653572" url="https://th.wikipedia.org/wiki?curid=653572" title="บ๊อบบี้ เบอร์นา">บ๊อบบี้ เบอร์นา บ๊อบบี้ เบอร์นา (Bobby Berna) หรือโรเบอร์โต เบร์นาร์เดซ (Roberto Bernardez) นักมวยสากลชาวฟิลิปปินส์ เกิดเมื่อ 19 พฤษภาคม พ.ศ. 2504 ที่ เมโทรมะนิลา ฟิลิปปินส์ สถิติการชก 38 ครั้ง ชนะ 31 (น็อค 17) เสมอ 1 แพ้ 6ประวัติ ประวัติ. เบอร์นาขึ้นชกมวยสากลครั้งแรกเมื่อ 13 สิงหาคม พ.ศ. 2522 ชนน็อค เบน ฮวนตา ยก 2 ที่ ฟิลิปปินส์ จากนั้น ขึ้นชกชนะรวด จนได้ครองแชมป์ฟิลิปปินส์รุ่นแบนตัมเวทเมื่อ 28 กุมภาพันธ์ พ.ศ. 2524 ชนะน็อค โรนาลโด ซูมาลิส ยก 11 ได้แชมป์มาครอง และป้องกันแชมป์ไว้ได้ 2 ครั้ง ต่อมา ได้ชิงแชมป์โลกรุ่นซูเปอร์แบนตัมเวท WBC ที่ว่างเมื่อ 15 มิถุนายน พ.ศ. 2526 แพ้น็อค ไฮเม การ์ซา ยก 2 ที่ สหรัฐ ชิงแชมป์ไม่สำเร็จแต่ในไฟต์ต่อมา เขาก็ได้ชิงแชมป์โลกรุ่นจูเนียร์เฟเธอร์เวท IBF ที่ว่างเมื่อ 4 ธันวาคม พ.ศ. 2526 ซึ่งเบอร์นาเป็นฝ่ายชนะน็อค ซุห์ ซุงอิน ได้ในยกที่ 10 ถึงถิ่นที่เกาหลีใต้ กลายเป็นแชมป์โลกคนแรกในรุ่นนี้ของสหพันธ์มวยนานาชาติ แต่พอป้องกันแชมป์ครั้งแรกเมื่อ 15 เมษายน พ.ศ. 2527 เบอร์นาให้ซุห์ขึ้นชกแก้มืออีกครั้ง แต่คราวนี้เขาเป็นฝ่ายแพ้น็อคไปในยกที่ 10 ที่เกาหลีใต้ เสียแชมป์ไป เบอร์นาได้ขึ้นชิงแชมป์โลกรุ่นเดิมคืนอีกครั้งเมื่อ 28 มิถุนายน พ.ศ. 2528 แต่ครานี้เขาแพ้น็อค คิม จีวอน ยก 4 ที่เกาหลีใต้ ไม่ได้แชมป์ หลังจากชิงแชมป์ไม่ได้ เบอร์นาหันไปชกมวยสากลที่ สหรัฐตั้งแต่ พ.ศ. 2529 เขาชกชนะติดต่อกันถึง 5 ครั้ง แต่ไม่มีโอกาสได้ชิงแชมป์ใดๆ หลังจากที่เขาชกแพ้น็อค อันเดร สมิธ ยก 2 เมื่อ 13 กันยายน พ.ศ. 2531 เขาก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นแบนตัมเวท (2524) - แชมป์โลกรุ่นจูเนียร์เฟเธอร์เวท IBF- ชิง 4 ธันวาคม 2526 ชนะน็อค ซุห์ ซุงอิน ยกที่ 10 ที่เกาหลีใต้ - เสียแชมป์ 5 เมษายน 2527 แพ้น็อค ซุห์ ซุงอิน ยกที่ 10 ที่เกาหลีใต้ - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์แบนตัมเวท WBC ที่ว่างเมื่อ 15 มิถุนายน 2526 แพ้น็อค ไฮเม การ์ซา ยก 2 ที่ สหรัฐ - ชิงแชมป์โลกรุ่นจูเนียร์เฟเธอร์เวท IBF เมื่อ 28 มิถุนายน 2528 แพ้น็อค คิม จีวอน ยก 4 ที่เกาหลีใต้</doc>
