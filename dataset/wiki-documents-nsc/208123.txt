<doc id="208123" url="https://th.wikipedia.org/wiki?curid=208123" title="วสุ แสงสิงแก้ว">วสุ แสงสิงแก้ว ว่าที่ร้อยตรี วสุ แสงสิงแก้ว (ชื่อเล่น จี๊บ) หรือ จิ๊บ ร.ด. (29 ธันวาคม พ.ศ. 2510 — ) เป็นพิธีกร นักร้อง นักแสดงชาวไทยประวัติ ประวัติ. วสุ แสงสิงแก้ว (ชื่อเล่น จิ๊บ) เกิดเมื่อวันที่ 29 ธันวาคม พ.ศ. 2510 เป็นบุตรคนเดียวของ พลเรือตรี ศาสตราจารย์ นายแพทย์วิทุร แสงสิงแก้ว อดีตปลัดกระทรวงสาธารณสุข อดีตวุฒิสมาชิก และสุดาชา แสงสิงแก้ว จบการศึกษาระดับมัธยมต้นจากโรงเรียนสาธิตแห่งมหาวิทยาลัยเกษตรศาสตร์ (รุ่น 10) และระดับมัธยมปลายที่โรงเรียนเตรียมอุดมศึกษา (รุ่น 45) เคยร่วมก่อตั้งวงดนตรีที่โรงเรียน ชื่อวง Centerfold กับป้าง-นครินทร์ กิ่งศักดิ์ เริ่มงานในวงการบันเทิงตั้งแต่อายุ 13 ปี จากการถ่ายภาพยนตร์โฆษณาเครื่องดื่ม "ไมโล" และเป็นพระเอกภาพยนตร์วัยรุ่น เรื่อง "เปรียว" ในปี 2526 (ใช้ชื่อในวงการว่า "วิชชุ วัชรพันธ์") เล่นคู่กับ แก้วเบญจวรรณ ภูษณะพงษ์ (เบญจา บารมี) และในปี 2528 วสุเข้าศึกษาต่อที่คณะรัฐศาสตร์ จุฬาลงกรณ์มหาวิทยาลัย (รุ่น 38) ในระหว่างเรียนชั้นปี 1 แจ้ ดนุพล แก้วกาญจน์ ที่แยกตัวจากวงแกรนด์เอ็กซ์ ได้ชักชวนวสุ (ขณะนั้นใช้ชื่อในวงการว่า "ผไท เดชศิริ") ไปสมทบกับ โอม ชาตรี คงสุวรรณ ตั้งวงที่ชื่อ แจ้และพลอย พร้อมออกอัลบั้มชุด ฝันสีทอง ซึ่งสร้างปรากฏการณ์ขายยอดรวมได้ถึงเกือบ 2 ล้านตลับ และเดินสายแสดงคอนเสิร์ตไปทั่วประเทศ ต่อมาออกผลงานชุดที่ 2 ชื่อ ของขวัญ วสุอัดเพลงเดี่ยวเพลงแรกโดยเป็นเพลงดังที่มีเนื้อหาเกี่ยวกับนักศึกษาวิชาทหาร คือเพลง จิ๊บ ร.ด. จนคนเรียกเป็นชื่อฉายาติดปากมาจนถึงปัจจุบัน ต่อมาจึงได้ออกผลงานของวงพลอยเอง ในปี 2530 ชื่อ สุภาพบุรุษนักฝัน โดยมีติ๊ก ชีโร่ เป็นมือกลอง ในชุดนี้วสุได้รับหน้าที่ร้องนำ โดยมีดนุพล แก้วกาญจน์ เป็นโปรดิวเซอร์ มีเพลงดังคือ "สูตรรักนักเรียน" วสุอยู่ร่วมกับวงพลอยจนถึงชุด "สมาคมคนเจ็บ ๆ" และจบปริญญาตรีในปี 2532 จึงสอบเข้าทำงานในกระทรวงการต่างประเทศในปี 2533 และไปศึกษาต่อระดับปริญญาโท (Master of Arts in International Affairs) ณ Ohio University สหรัฐอเมริกา(ทุนมหาวิทยาลัย) และ Foreign Service Programme , Master of Science in Global Governance ณ Oxford University อังกฤษ (ทุนกระทรวงการต่างประเทศ) เมื่อกลับมาได้ออกผลงานกับค่ายแกรมมี่ ชุด นายจิ๊บกับคุณวสุ โดยมีเรวัต พุทธินันท์ เป็น Executive producer ในปี 2536 ก่อนจะลาจากวงการบันเทิง ในด้านกีฬา วสุเคยเป็นแชมป์เยาวชนเทนนิสแห่งประเทศไทย ในรุ่น 14 และ 16 ปี และติดทีมชาติเยาวชนตั้งแต่อายุ 13-17 ปี ชนะเลิศในการแข่งขันระดับเยาวชนเอเชียมากมายหลายประเทศจนติดอันดับเยาวชนเทนนิสโลก วสุชื่นชอบ เอลวิส เพรสลีย์ เป็นการส่วนตัว ได้รับเชิญให้โชว์รำลึกเอลวิส เพรสลีย์ ร่วมกับรุ่นพี่เอลวิสเมืองไทยอย่าง สักรินทร์ ปุญญฤทธิ์, วิสูตร ตุงคะรัต และจีระศักดิ์ ปิ่นสุวรรณ มาตั้งแต่ปี 2532 เคยได้รับรางวัล Elvis Presley, Wonderful Performance จากงานรวม Elvis of Asia ณ กรุงโตเกียว ประเทศญี่ปุ่น ในปี 2545 และรางวัล Elvis Presley, Best Showmanship จากงานชุมนุมเอลวิสโลก ณ ประเทศฟิลิปปินส์ ในปี 2555 ด้านงานราชการในกระทรวงการต่างประเทศ วสุผ่านงานดูแลกรมอาเซียน, กรมองค์การระหว่างประเทศ, กรมยุโรป กรมสารนิเทศ และเป็นเลขานุการรัฐมนตรีว่าการกระทรวงการต่างประเทศ นายประจวบ ไชยสาส์น และ ม.ร.ว. สุขุมพันธุ์ บริพัตร ตามลำดับ จากนั้นได้ย้ายไปเป็นกงสุลไทยประจำสถานเอกอัครราชทูตไทยประจำสิงคโปร์ เป็นเวลา 4 ปี และเป็นข้าราชการระดับนักการทูตชำนาญการ ตำแหน่งเลขานุการอธิบดีกรมการกงสุล ล่าสุดรับตำแหน่งที่ปรึกษา คณะกรรมาธิการการต่างประเทศ วุฒิสภา และจบการศึกษาในหลายหลักสูตรของผู้บริหารระดับสูงจากทั้งภาครัฐและเอกชน อาทิ สถาบันวิชาการป้องกันประเทศ และกองทัพเรือ ปัจจุบันศึกษาอยู่ในหลักสูตรเสาหลักเพื่อแผ่นดิน รุ่นเกียรติยศ ใต้ร่มพระบารมี (ปี 2557) พร้อมทั้งกำลังศึกษาระดับปริญญาเอกสาขารัฐศาสตร์ ด้วยทุนจากมหาวิทยาลัยกรุงเทพธนบุรี ตั้งแต่ปี 2530 ถึงปัจจุบัน วสุรับงานเป็นพิธีกรรายการทีวีช่องต่าง ๆ กว่า 20 รายการ รวมทั้งพิธีกรในงานระดับประเทศและระหว่างประเทศหลายสิบครั้ง ปัจจุบันวสุกลับมารับงานด้านบันเทิงมากขึ้นทั้งละครโทรทัศน์ ภาพยนตร์ และละครเวที รวมทั้งการกลับมารวมตัวของนักดนตรีที่มีชื่อเสียงจากยุค 80's ในนามวง The Palace ซึ่งประกอบด้วย จี๊ป วสุ , ปุ๊ อัญชลี, ต้น แม็คอินทอช , จี๊ด สุนทร (วงรอยัลสไปร์ท), สายชลและพีรสันต์ (วงดิ อินโนเซ้นท์), เต้ย (วงอินคา), จืด (วงฟอร์เอฟเวอร์), อ๊อด คีรีบูน (อดีตสมาชิก)ซึ่งมีคอนเสิร์ตใหญ่และ เดินสายแสดงสดทั่วประเทศทุกปีตั้งแต่ปี 2556 เป็นต้นมาจนถึงปัจจุบัน คบหาดูใจ พริมรตา เดชอุดมผลงานพิธีกรรายการโทรทัศน์และวิทยุผลงาน. พิธีกรรายการโทรทัศน์และวิทยุ. - พิธีกรรายการ "ย้อนรอยการเมืองไทย" ช่องดิจิตัลรัฐสภา (ปี 2556-2557) - พิธีกรรายการ "คำพ่อที่พอเพียง" ช่อง 11 (ปี 2555) - พิธีกรรายการ "ข่าว 5 หน้า1" ช่อง 5 (ปี 2555) - พิธีกรรายการ "ร่วมปฏิรูปประเทศไทย" ช่อง 11 (ปี 2554) - พิธีกรรายการ Teen superstar ช่อง 9 (ปี 2554) - พิธีกรรายการ "สถานีรวมใจช่วยน้ำท่วม" ช่อง 11 (ปี 2554) - พิธีกรรายการ "คนไทยไม่ทิ้งกัน" ช่อง TNN2 (ปี 2554) - พากย์เสียงแปลภาษาอังกฤษสด งานพิธีอภิเษกสมรส Prince William & Kate ช่อง True Platinum (ปี 2554) - พิธีกรรายการ "Hot talk by วสุ" ช่อง 11 (ปี 2552-2553) - พิธีกรสารคดี 100 ปี ไกลบ้าน ตามเสด็จพระพุทธเจ้าหลวง ช่องไทย PBS (ปี 2551) - พิธีกรรายการ ‘รัฐสภาต่างประเทศ’ (ภาษาอังกฤษ) ช่อง 11 และ ช่องรัฐสภาไทย (ปี 2551) - พิธีกรรายการ ‘สปอตไลท์’ (ภาษาอังกฤษ) ช่อง TGN (ปี 2551) - ผู้จัดรายการวิทยุ "หน้าต่างโลกกว้าง" (ภาษาอังกฤษ) ของกระทรวงการต่างประเทศ (ปี 2550-2552) - พิธีกรรายการ "ยอดคนไทยระดับโลก" ช่อง ITV (ปี 2549-2550) - พิธีกรรายการ "ชีวิตไทยในต่างแดน" ช่อง 5 และ TGN (ปี 2547) - พากย์เสียงภาษาไทยให้กับช่อง Discovery Channel และ ช่อง Animal Planet จากสถานีบันทึกเสียงในประเทศสิงคโปร์ (ปี 2543) - (ปี 2540-2543) พิธีกรรายการ "วิถีคนหนุ่ม" ช่อง 9, โลกรถยนต์ ช่อง 9, Gent's Request ช่อง 5, Golden Memories ช่อง 9, Education ช่อง 11, ดนตรีคลาสสิค ช่อง 11 และ Today's talk ช่อง UBC - (ปี 2537) พิธีกรภาคสนามช่วงต่างประเทศ รายการ "ตามไปดู" ช่อง 9, รายการบ้านเลขที่ 5 ช่อง 5 - (ปี 2530-2531) พิธีกรรายการ "ที่สุดของที่สุด" ช่อง 9, ระฆังใจ ช่อง 9, โลกสวยด้วยเพลง ช่อง 5 และผู้จัดรายการวิทยุ Touch me again 105.5 FMผลงานการเขียนผลงานการเขียน. - 2548-2557 คอลัมนิสต์ประจำนิตยสาร "ดิฉัน" คอลัมน์ "ต่อปากต่อคำ" - 2555 พ็อคเก็ตบุ๊ค"กอดโลกเล่า" สำนักพิมพ์นานมีบุ๊คส์ - 2550 พ็อคเก็ตบุ๊ค "กงสุลเกาะสิงห์" สำนักพิมพ์เอมมารุต พับลิชชิ่ง - 2549 พ็อคเก็ตบุ๊ค"ต่อปาก-ต่อคำ" สำนักพิมพ์อมรินทร์ (เขียนร่วมกับ เตชะพิทย์ แสงสิงแก้ว) - 2548 พ็อคเก็ตบุ๊ค"นี่สิ มืออาชีพ" สำนักพิมพ์ Mcgrawhill (แปล) - 2547-2550 คอลัมนิสต์ประจำนิตยสาร LIPS คอลัมน์ "widescreen" และ "Rewind" - 2557 - คอลัม "คนดังนั่งเขียน" หนังสือพิมพ์ไทยรัฐผลงานละครโทรทัศน์ภาพยนตร์ภาพยนตร์. - เปรียว (2526/บริษัท Apex) - My Valentine แล้วรักก็หมุนรอบตัวเรา (2553/บริษัทไฟว์สตาร์) - อันธพาล (2555/บริษัทบาแรมยู-สหมงคลฟิล์ม) *เข้าชิงรางวัลตุ๊กตาทองพระสุรัสวดี สมาคมผู้สื่อข่าวบันเทิงแห่งประเทศไทย สาขาดาราสมทบชายยอดเยี่ยม - " Single Lady เพราะเคยมีแฟน" (2558/บริษัท Transformation Film)- รับเชิญละครเวทีละครเวที. - 2543 Elvis the Musical (12 รอบ / Dass Entertainment) รับบท Elvis Presley - 2553 สมเด็จพระนเรศวรมหาราช (5 รอบ / คณะละครอาสาสมัคร ในพระบรมราชินูปถัมป์) รับบท สมเด็จพระนเรศวรมหาราช - 2554 วิวาหพระสมุท (5 รอบ / Dreambox) รับบท นาวาโทเอ็ดเวิร์ต ไลออน - 2555 หลังคาแดง (13 รอบ / นับหนึ่งฟิล์ม) รับบท นายแพทย์สินเงิน - 2555 โก๋หลังวัง (9 รอบ / Masterpiece) รับบท จอร์จ เพรสลีย์ - 2556 โก๋หลังวัง restage (10 รอบ / Masterpiece) รับบท จอร์จ เพรสลีย์ - 2559 ธีรราชา ( ละครเวทีเทิดพระเกียรติร.6, 5 รอบ / Mind Matter-JSL) รับบท เจ้าพระยาเสนาภักดีเพลงเพลง. - "เพลงจิ๊บ รด." จากอัลบั้มชุด "ของขวัญ" ซึ่งเป็นอัลบั้มเดี่ยวของ ดนุพล แก้วกาญจน์ ออกในนามแจ้และพลอย สังกัดค่ายนิธิทัศน์ โปรโมชั่น ปี 2529 - อัลบั้มกับวงพลอย สุภาพบุรุษนักฝัน สังกัดค่ายนิธิทัศน์ โปรโมชั่น ปี 2530 - อัลบั้มกับวงพลอย สมาคมคนเจ็บ ๆ สังกัดค่ายนิธิทัศน์ โปรโมชั่น ปี 2531 - อัลบั้ม นายจี๊ปกับคุณวสุ สังกัดค่ายแกรมมี่ ปี 2535 - เพลง"เขิน" วงเดอะพาเลซ เพลงประกอบภาพยนตร์เรื่อง "ตุ๊กแกรักแป้งมาก" * เข้าชิงรางวัลตุ๊กตาทองพระสุรัสวดี สมาคมผู้สื่อข่าวบันเทิงแห่งประเทศไทย สาขาเพลงประกอบภาพยนตร์ยอดเยี่ยม ปี 2557 - เพลง"เคยไหม" single จากอัลบั้มพิเศษ Love You Forever - The Gents เรียบเรียงเสียงประสานโดยศรายุทธ สุปัญโญ ปี 2560เครื่องราชอิสริยาภรณ์</doc>
