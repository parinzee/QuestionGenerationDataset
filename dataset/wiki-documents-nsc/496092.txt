<doc id="496092" url="https://th.wikipedia.org/wiki?curid=496092" title="ไต้ฝุ่นกูโชล (พ.ศ. 2555)">ไต้ฝุ่นกูโชล (พ.ศ. 2555) ไต้ฝุ่นกูโชล (ชื่อรหัสสากล: 1204, ชื่อรหัสJTWC: 05W, ชื่อPAGASA: บุตโชย) เป็นพายุหมุนเขตร้อนที่ทรงอนุภาพซึ่งส่งผลกระทบกับทางตอนใต้ของญี่ปุ่นในเดือนมิถุนายน พายุก่อตัวขึ้นเป็นหย่อมความกดอากาศต่ำทางตะวันออกเฉียงใต้ของโปห์นเปย์เมื่อวันที่ 7 มิถุนายน และทวีความรุนแรงขึ้นเป็นดีเปรสชันเขตร้อนเมื่อวันที่ 10 มิถุนายน เนื่องจากสภาพแวดล้อมที่เอื้ออำนวยทำให้พายุทวีความรุนแรงไปถึงไต้ฝุ่นรุนแรง (typhoon intensity) เมื่อวันที่ 15 มิถุนายน พายุมีความรุนแรงสูงสุดเมื่อช่วงสายของวันที่ 17 มิถุนายน และปกคลุมทั่วประเทศญี่ปุ่นในขณะที่มีความรุนแรงเป็นไต้ฝุ่น เมื่อวันที่ 19 มิถุนายน เจ้าหน้าที่ทางการของญี่ปุ่นสั่งอพยพผู้คนกว่า 150,000 คน ในภาคกลาง, ภาคตะวันออกและภาคตะวันออกเฉียงเหนือของญี่ปุ่น สำนักข่าวเคียวโดะ มีการประกาศเตือนภัยอันตรายจากดินถล่มเนื่องจากฝนตกหนัก โดยในขณะที่พายุเคลื่อนตัวผ่านมีฝนตกหนักและลมกรรโชกแรงในเกาะฮนชู มีผู้เสียชีวิตหนึ่งคนและสิบห้าคนได้รับบาดเจ็บทั่วประเทศ กูโชล เป็นพายุหมุนเขตร้อนที่ทำให้เกิดดินถล่มในประเทศญี่ปุ่นในปี 2555 ชื่อนี้เคยถูกใช้ครั้งแรกเมื่อช่วงต้นเดือนมิถุนายน ปี 2547 โดย "กูโชล" (Guchol, Guchoel) หมายถึง ขมิ้น เป็นภาษาถิ่นไมโครนีเซียประวัติทางอุตุนิยมวิทยาประวัติทางอุตุนิยมวิทยา. - วันที่ 7 มิถุนายน ในช่วงสายมีหย่อมความกดอากาศต่ำก่อตัวขึ้นบริเวณทางทิศตะวันออกเฉียงใต้ค่อนใต้ของโปห์นเปย์ - วันที่ 8 มิถุนายน ศูนย์ร่วมการเตือนภัยไต้ฝุ่น (JTWC) ได้ประกาศ การแจ้งเตือนการก่อตัวของพายุหมุนเขตร้อน ในระบบ แต่ได้ยกเลิกไปในวันที่ 9 มิถุนายน - วันที่ 10 มิถุนายน สำนักงานอุตุนิยมวิทยาญี่ปุ่น (JMA) ได้ประกาศเพิ่มระดับความรุนแรงของหย่อมความกดอากาศต่ำเป็นดีเปรสชันเขตร้อน - วันที่ 12 มิถุนายน JTWC และ JMA ได้ประกาศเพิ่มความรุนแรงของระบบเป็นพายุโซนร้อน และ JMA ได้ใช้ชื่อ "กูโชล" (Guchol) - วันที่ 14 มิถุนายน JMA ได้ประกาศเพิ่มความรุนแรงกูโชล เป็นพายุโซนร้อนกำลังแรงและสำนักงานบริหารบรรยากาศ ธรณีฟิสิกส์ และดาราศาสตร์แห่งฟิลิปปินส์ (PAGASA) ได้ประกาศใช้ชื่อ "บุตโชย" (Butchoy) เนื่องจากระบบได้เคลื่อนตัวเข้ามาในพื้นที่รับผิดชอบของฟิลิปปินส์ ต่อมา JTWC ได้ประกาศเพิ่มความรุนแรงของกูโชล เป็นไต้ฝุ่น ระดับ 1 - วันที่ 15 มิถุนายน พายุได้ทวีความรุนแรงขึ้นเป็นไต้ฝุ่น ระดับ 2 และเริ่มมีการจัดระบบการหมุนเวียนที่ดีขึ้น - วันที่ 16 มิถุนายน JMA ได้ประกาศเพิ่มความรุนแรงเป็นไต้ฝุ่น ในขณะที่พายุเริ่มมีการปรากฏของตาพายุ JTWC จึงประกาศเพิ่มความรุนแรงของพายุเป็นไต้ฝุ่นระดับ 3 และ ซูเปอร์ไต้ฝุ่นระดับ 4 ตามลำดับ - วันที่ 17 มิถุนายน กูโชลมีความรุนแรงสูงสุด - วันที่ 18 มิถุนายน กูโชลเริ่มลดระดับความรุนแรงลงเรื่อยๆ - วันที่ 19 มิถุนายน JTWC ประกาศลดระดับความรุนแรงของกูโชล ลงเป็นพายุโซนร้อน ในขณะที่มันได้สร้างความเสียหายต่อประเทศญี่ปุ่น - วันที่ 20 มิถุนายน JMA ประกาศลดระดับความรุนแรงของกูโชล ลงเป็นพายุโซนร้อนกำลังแรงขณะที่มันกำลังเคลื่อนไปทั่วประเทศญี่ปุ่นการเตรียมการและผลกระทบ การเตรียมการและผลกระทบ. แม้ว่าไต้ฝุ่นกูโชลยังคงอยู่ห่างจากฟิลิปปินส์ เนื่องจากระบบเคลื่อนตัวอย่างช้าๆ ทำให้เสริมมรสุมตะวันตกเฉียงใต้ให้มีกำลังแรงขึ้น ส่งผลให้มีฝนตกหนักเป็นบริเวณกว้าง วันที่ 18 มิถุนายน JMA ประกาศในรายงานว่าไต้ฝุ่นอยู่ห่างจากนะฮะไปทางทิศใต้ประมาณ 450 กิโลเมตร ก่อนที่จะปกคลุมทั่วญี่ปุ่น ในวันที่ 19 มิถุนายน ไม่นานหลังจากนั้นบริเวณชายฝั่งของประเทศญี่ปุ่นก็เริ่มมีลมพัดแรงกว่า 144 กิโลเมตรต่อชั่วโมง (89 ไมล์ต่อชั่วโมง) เจ้าหน้าที่ทางการของญี่ปุ่นสั่งอพยพผู้คนกว่า 150,000 คน ในภาคกลาง, ภาคตะวันออกและภาคตะวันออกเฉียงเหนือของญี่ปุ่น สำนักข่าวเคียวโดะ มีการประกาศเตือนภัยอันตรายจากดินถล่มเนื่องจากฝนตกหนัก กว่า 452 เที่ยวบินภายในประเทศและระหว่างประเทศถูกยกเลิก มีผู้เดือนร้อนกว่า 35,000 คน รถไฟฟ้าความเร็วสูงมีความล่าช้าและถูกยกเลิก ถนนบางสายถูกปิดการจราจร ในจังหวัดชิซุโอะกะ มีรายงานว่ามีผู้เสียชีวิตเป็นชายหนึ่งคนจากเพิงเก็บของถล่ม ในขณะที่ 52 คนได้รับบาดเจ็บในหลายจังหวัด จากกูโชล ทำให้มีผู้เสียชีวิตอย่างน้อยสองคน และมีผู้ได้รับบาดเจ็บเป็นจำนวนมากทั่วประเทศญี่ปุ่น ความเสียหายทางเศรษฐกิจตีเป็นเงินกว่า 8 พันล้านเยน (100 ล้านดอลลาร์สหรัฐ)</doc>
