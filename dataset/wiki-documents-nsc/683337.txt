<doc id="683337" url="https://th.wikipedia.org/wiki?curid=683337" title="พระมหาคณานัมธรรมปัญญาธิวัตร (เจริญ กิ๊นเจี๊ยว)">พระมหาคณานัมธรรมปัญญาธิวัตร (เจริญ กิ๊นเจี๊ยว) พระมหาคณานัมธรรมปัญญาธิวัตร นามเดิม เจริญ แซ่บู๊ ฉายา กิ๊นเจี๊ยว () เป็นพระภิกษุนิกายมหายาน อดีตเจ้าคณะใหญ่คณะสงฆ์อนัมนิกายแห่งประเทศไทย และอดีตเจ้าอาวาสวัดกุศลสมาครประวัติ ประวัติ. พระมหาคณานัมธรรมปัญญาธิวัตร มีนามเดิมว่า เจริญ แซ่บู๊ เกิดเมื่อวันที่ 3 ธันวาคม พ.ศ. 2469 แต่แจ้งอายุช้าเป็น2471 ที่ตำบลท่าม่วง อำเภอท่าม่วง จังหวัดกาญจนบุรี เป็นบุตรของนายเภา แซ่บู๊ กับนางแฉล้ม แซ่ตัน วันที่ 16 พฤษภาคม พ.ศ. 2491 เวลา 15:30 น. ท่านได้อุปสมบทเป็นภิกษุ ณ พัทธสีมาวัดมงคลสมาคม ถนนแปลงนาม ตำบลอิศรานุภาพ อำเภอสัมพันธวงศ์ จังหวัดพระนคร พระครูคณานัมสมณาจารย์ (เวียงหมาง) เป็นพระอุปัชฌาย์ พระครูบริหารอนัมพรต (ทงมิน) เป็นพระกรรมวาจาจารย์ และองสุตบทบวร (บิ่นเลือง) เป็นพระอนุสาวนาจารย์ ได้รับฉายาว่ากิ๊นเจี๊ยวสมณศักดิ์สมณศักดิ์. - พ.ศ. 2501 ได้รับพระราชทานสัญญาบัตรตั้งสมณศักดิ์เป็น องอนนตสรภัญ ผู้ช่วยฝ่ายอนัมนิกาย - พ.ศ. 2510 ได้รับพระราชทานสัญญาบัตรตั้งสมณศักดิ์เป็น องพจนสุนทร รองปลัดขวา - พ.ศ. 2512 ได้รับพระราชทานสัญญาบัตรตั้งสมณศักดิ์เป็น องสารภาณมธุรส ปลัดขวา - พ.ศ. 2518 ได้รับพระราชทานสัญญาบัตรตั้งสมณศักดิ์เป็น พระครูบริหารอนัมพรต ผู้ช่วยเจ้าคณะใหญ่อนัมนิกาย - พ.ศ. 2530 ได้รับพระราชทานสัญญาบัตรตั้งสมณศักดิ์เป็น พระคณานัมธรรมวิธานาจารย์ บริหารพุทธบริษัทอนัมวิเนต ตั้งคณานุกรมได้ 5 รูป องปลัด 1 องวินัยธร 1 องสังฆรักษ์ 1 องสมุห์ 1 องใบฏีกา 1 (เสมอพระราชาคณะชั้นเทพ) - พ.ศ. 2535 ได้รับพระราชทานสัญญาบัตรตั้งสมณศักดิ์เป็นพระคณานัมธรรมปัญญาธิวัตร บริหารพุทธบริษัทอนัมวิเนต วิเทศธรรมประชา บรมนริศรานุวัตร มีคณานุศักดิ์ตั้งคณานุกรมได้ 5 รูป องปลัด 1 องวินัยธร 1 องสังฆรักษ์ 1 องสมุห์ 1 องใบฏีกา 1 (เสมอพระราชาคณะชั้นเทพพิเศษ) - พ.ศ. 2539 ได้รับพระราชทานสัญญาบัตรตั้งสมณศักดิ์เป็น พระคณานัมธรรมปัญญาธิวัตร บริหารพุทธบริษัทอนัมวิเนต นิเทศอนัมปริยัติโกศล วิมลธรรมานุสาสก์ มหาคณิสร์บรมนริศรานุวัตร มีคณานุศักดิ์ตั้งคณานุกรมได้ 6 รูปองปลัด 1 องธรรมธร 1 องวินัยธร 1 องสังฆรักษ์ 1 องสมุห์ 1 องใบฏีกา 1 (เสมอพระราชาคณะชั้นธรรม) - พ.ศ. 2542 ได้รับพระราชทานสัญญาบัตรตั้งสมณศักดิ์เป็น พระมหาคณานัมธรรมปัญญาธิวัตร พุทธบริษัทอนัมวิเนต นิเทศอนัมปริยัติโกศล วิมลธรรมานุศาสก์ มหาคณิศร์บรมนริศรานุวัตร มีคณานุศักดิ์ตั้งคณานุกรมได้ 6 รูปองปลัด 1 องธรรมธร 1 องวินัยธร 1 องสังฆรักษ์ 1 องสมุห์ 1 องใบฏีกา 1 (เสมอพระราชาคณะชั้นธรรมพิเศษ)รางวัลรางวัล. - พ.ศ. 2532 รับโล่เกียรติคุณ สังคมสงเคราะห์ จากสำนักงานเขตสัมพันธวงศ์ - พ.ศ. 25-- รับพระราชทานรางวัลเสาเสมาธรรมจักร สาขาผู้บำเพ็ญประโยชน์ต่อพระพุทธศาสนา จากสมเด็จพระญาณสังวร สมเด็จพระสังฆราช สกลมหาสังฆปริณายก - พ.ศ. 2534 รับพระราชทานเข็มที่ระลึก มจร. จากสมเด็จพระเทพรัตนราชสุดาฯ สยามบรมราชกุมารี - พ.ศ. 2535 รับประทานปริญญาพุทธศาสตรดุษฎีบัณฑิตกิตติมศักดิ์ สาขาสังคมสงเคราะห์ศาสตร์ มหาจุฬาลงกรณราชวิทยาลัย จากสมเด็จพระญาณสังวร สมเด็จพระสังฆราช สกลมหาสังฆปริณายก - พ.ศ. 2540 รับโล่เกียรติคุณ สถาบันราชภัฏสวนสุนันทา จากสมเด็จพระเทพรัตนราชสุดาฯ สยามบรมราชกุมารี - พ.ศ. 2551 รับประทานปริญญาศาสนศาสตรดุษฎีบัณฑิตกิตติมศักดิ์ สาขาวิชาพุทธศาสตร์ มหาวิทยาลัยมหามกุฏราชวิทยาลัย จากสมเด็จพระพุฒาจารย์ (เกี่ยว อุปเสโณ) ประธานคณะผู้ปฏิบัติหน้าที่สมเด็จพระสังฆราชมรณภาพ มรณภาพ. พระมหาคณานัมธรรมปัญญาธิวัตร มรณภาพเมื่อวันที่ 16 เมษายน พ.ศ. 2561 เวลา 15:16 น. เนื่องจากเลือดออกในสมอง ณ โรงพยาบาลจุฬาลงกรณ์ สิริอายุ พรรษา 70</doc>
