<doc id="899078" url="https://th.wikipedia.org/wiki?curid=899078" title="วีรชนแห่งสหพันธรัฐรัสเซีย">วีรชนแห่งสหพันธรัฐรัสเซีย วีรชนแห่งสหพันธรัฐรัสเซีย (; ) เป็นเครื่องอิสริยาภรณ์สูงสุดในสหพันธรัฐรัสเซีย มอบแก่บุคคลสำหรับ "ราชการแก่รัฐและชาติรัสเซีย ปกติเชื่อมโยงกับการกระทำกล้าหาญเยี่ยงวีรชน" ตำแหน่งนี้มอบให้แก่บุคคลตามกฤษฎีกาของประธานาธิบดีแห่งสหพันธรัฐรัสเซีย ผู้รับไม่จำเป็นต้องเป็นพลเมืองรัสเซียหรือรับราชการรัฐรัสเซียก็ได้ บุคคลที่ได้รับมอบตำแหน่งยังได้รับ "เหรียญดาวทอง" เพื่อเป็นเครื่องหมายเกียรติยศระบุตัวผู้รับ มีการสถาปนาตำแหน่งวีรชนแห่งสหพันธรัฐรัสเซียในปี 1992 โดยมีผู้ได้รับเครื่องอิสริยาภรณ์นี้กว่า 970 ครั้ง รวมกว่า 440 ครั้งที่มอบให้บุคคลหลังถึงแก่กรรมประวัติ ประวัติ. เครื่องอิสริยาภรณ์ "วีรชนแห่งสหพันธรัฐรัสเซีย" เป็นเครื่องอิสริยาภรณ์สืบเนื่องจากวีรชนแห่งสหภาพโซเวียต ซึ่งสถาปนาตามมติของคณะกรรมการบริหารกลางของสหภาพโซเวียตเมื่อวันที่ 5 พฤษภาคม 1934 ดาวทองที่มาพร้อมกันนั้นมาจากการออกแบบสมัยโซเวียต ที่สถาปนิกมิรอน เมียร์จานอฟเป็นผู้สร้าง และได้รับการอนุมัติจากคณะผู้บริหารสูงสุดของสภาโซเวียตสูงสุดเมื่อวันที่ 1 สิงหาคม 1939 หลังจากการล่มสลายของสหภาพโซเวียตในปี 1991 รัสเซียภายใต้ประธานาธิบดีบอริส เยลซิน ยังคงรางวัลที่ดัดแปลงตามกฎหมายของสหพันธรัฐรัสเซียเลขที่ 2553-1, 20 มีนาคม 1992 มาตรา 71 ของรัฐธรรมนูญรัสเซียอนุญาตให้รัฐบาลเสนอตำแหน่ง เครื่องอิสริยาภรณ์และเหรียญที่และมาตรา 89 ให้อำนาจประธานาธิบดีรัสเซียสร้างรางวัลของรัฐ นี่เป็นเกียรติสูงสุดที่ประธานาธิบดีรัสเซียจะเสนอให้แก่พลเมืองระเบียบ ระเบียบ. ผู้ที่จะได้รับเครื่องอิสริยาภรณ์ "วีรชนแห่งสหพันธรัฐรัสเซีย" จะต้องเป็นผู้มีการกระทำกล้าหาญในราชการแก่รัฐ สามารถได้รับทั้งบุคคลพลเรือนและทหาร ทั้งยังสามารถมอบรางวัลหลังเสียชีวิตได้หากการกระทำกล้าหาญนั้นทำให้บุคคลดังกล่าวเสียชีวิต ประธานาธิบดีแห่งสหพันธรัฐรัสเซียจะเป็นผู้มีอำนาจมอบรางวัลสูงสุดลักษณะ ลักษณะ. เครื่องอิสริยาภรณ์ของตำแหน่ง "วีรชนแห่งสหพันธรัฐรัสเซีย" เรียกเหรียญ "ดาวทอง" () มีการออกแบบคล้ายกับเหรียญในสมัยสหภาพโซเวียต เหรียญ "ดาวทอง" เป็นดาวห้าแฉกสีทองที่มีรังสีสองหน้าเรียบ 15 มม. บนฝั่งหนึ่ง อีกฝั่งหนึ่งสลักรูปนูนเด่นสูง 2 มม. เขียนว่า "วีรชนแห่งรัสเซีย" () ตรงกลาง ในส่วนบน มีเลขเรียงรางวัลเป็นเลขสูง 1 มม. เครื่องอิสริยาภรณ์ยึดติดกับแหวนผ่านห่วงแขวนที่ติดด้วยผ้าไหมลายมัวเรสีขาว, สีฟ้า และ สีแดง ให้ติดเครื่องอิสริยาภรณ์ "วีรชนแห่งสหพันธรัฐรัสเซีย" บนอกซ้ายเหนือเหรียญและเครื่องอิสริยาภรณ์อื่น ๆ ให้สวมเหรียญขนาดเต็มเสมอ โดยไม่มีแพรแถบและดอกกุหลาบที่สามารถสวมใส่แทนเหรียญได้ เมื่อใส่ร่วมกับตำแหน่งวีรชนสมัยโซเวียต (วีรชนแห่งสหภาพโซเวียตหรือวีรชนแรงงานสังคมนิยม) ให้ถือว่าตำแหน่งของรัสเซียมาก่อนผู้รับ ผู้รับ. ผู้ได้รับช่วงแรกส่วนใหญ่แบ่งออกเป็นสองประเภท ได้แก่ ผู้เข้าร่วมความขัดแย้งเชชเนียหรือนักบินอวกาศ ในบางโอกาสมีการมอบตำแหน่งแก่ผู้เสียชีวิตในหน้าที่เช่น พันตรีเดนิส เวตชีนอฟซึ่งถูกฆ่าในช่วงต้นของสงครามออสซีเชียใต้ปี 2008 ซึ่งรวมถึงผู้ที่ถูกสังหารในสนามรบและเจ้าหน้าที่รัฐบาลที่ลอบสังหาร ตัวอย่างของผู้รับคือ อะฮ์มัด คาดืยรอฟ อดีตผู้ว่าราชการเชชเนียที่ถูกฆ่าในการโจมตีด้วยระเบิดระหว่างขบวนวันชัยในปี 2004 ที่นครกรอซนืย เมืองหลวงของเชชเนีย หลังจากที่อะฮ์มัดถูกลอบฆ่าประธานาธิบดีวลาดีมีร์ ปูตินให้เขา หลังจากนั้นระยะหนึ่งเขามอบรางวัลเดียวกันให้กับรัมซัน บุตรชายของคาดืยรอฟ สำหรับงานในเชชเนีย นักบินอวกาศชาวรัสเซียทุกคนได้รับรางวัลนี้หลังเดินทางไปอวกาศ บางรายอาจเคยได้รับแล้วจากการทำงานเป็นนักบินทดสอบเวลานาน นักบินอวกาศยังได้รับรางวัลนักบิน-นักบินอวกาศแห่งสหพันธรัฐรัสเซีย ผู้รับบางรายเช่น เซียร์เกย์ ครีคาเลฟ ได้รับทั้งเครื่องอิสริยาภรณ์ "วีรชนแห่งสหพันธรัฐรัสเซีย", "วีรชนแห่งสหภาพโซเวียต" ร่วมกับเครื่องอิสริยาภรณ์เลนิน นักบินอวกาศส่วนใหญ่ได้รับทั้ง "วีรชนแห่งสหภาพโซเวียต" และ "วีรชนแห่งสหพันธรัฐรัสเซีย" "สำหรับความเข้าใจที่สำเร็จของการบินและการแสดงความกล้าหาญและความเป็นวีรชน" นอกจากสองกลุ่มนี้ นักกีฬาและเจ้าหน้าที่พลเรือนและทหารคนอื่น ๆ ก็ได้รับตำแหน่งด้วยเช่นกัน ตัวอย่างที่โดดเด่น ได้แก่- กัปตันเรือดำน้ำ เค-141 คูสค์ ชั้นออสการ์ เกนนาดืย เลียชินซึ่งจมลงหลังจากการระเบิดในปี 2000 เนื่องจากความกล้าหาญของเขาในความพยายามรักษาชีวิตของลูกเรือ เลียชินได้รับเครื่องอิสริยาภรณ์นี้หลังถึงแก่กรรม ส่วนลูกเรือได้รับเครื่องอิสริยาภรณ์ความกล้าหาญ - นักกีฬาลารีสา ลูซาตีนา ได้รับรางวัล "วีรชนแห่งสหพันธรัฐรัสเซีย" จากการสร้างชื่อเสียงแก่ประเทศในการแข่งขันโอลิมปิกฤดูหนาว 1998 ที่เมืองนะงะโนะ ประเทศญี่ปุ่น - อะเลคซันดร์ คาเรลิน ได้รับรางวัลสำหรับฐานะนักมวยปล้ำที่ยิ่งใหญ่ที่สุดตลอดกาล (จากสมัยโบราณจนถึงปัจจุบัน)เขาเป็นนักมวยปล้ำสไตล์กรีก - โรมันในกีฬาโอลิมปิกและในช่วงที่เขาเป็นนักกีฬา เขาชนะ 887 ครั้งและแพ้เพียงแค่ 2 ครั้ง - ในภารกิจ Arktika 2007 ของสมาชิก อะนาโตลืย ซากาเลวิช, เยฟเกนืย เชียร์นยาเอฟ และอาร์ตูร์ ชีลินการอฟ ใช้เรือดำน้ำลงไปสำรวจซึ่งเป็นครั้งแรกที่พวกเขาดำลงไปที่ด้านล่างสุดของมหาสมุทรอาร์กติกที่ขั้วโลกเหนือเมื่อวันที่ 10 มกราคม 2008 พวกเขาได้รับรางวัลจาก "ความกล้าหาญในการสำรวจสภาพแวดล้อมที่รุนแรงและประสบความสำเร็จในการสำรวจใต้ทะเลลึกในอาร์กติก" - นักออกแบบปืน มิคาอิล คาลาชนิคอฟ ผู้ออกแบบปืนไรเฟิลจู่โจมเอเค-47และปืนกล พีเค เขาได้รับเกียรตินี้ในวันเกิดปีที่ 90 ของเขาในวันที่ 10 พฤศจิกายน 2009 ในการให้รางวัลได้รับหลังถึงแก่กรรมทั้งหมด มี 340 รางวัล ซึ่งส่วนใหญ่เกี่ยวข้องกับสงครามเชชเนียครั้งที่หนึ่ง และ ครั้งที่สอง หนึ่งในรางวัลได้รับหลังถึงแก่กรรมล่าสุดงประธานาธิบดี ดมีตรี เมดเวเดฟ ถูกเสนอให้แก่ เอฟเกนืย เชียร์นืยชอฟ หัวหน้าแผนกดับเพลิงมอสโกเมื่อวันที่ 24 มีนาคม 2010 ที่เสียชีวิตในวันที่ 20 มีนาคม 2010 ขณะช่วยชีวิตผู้อื่น</doc>
