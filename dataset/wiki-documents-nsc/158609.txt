<doc id="158609" url="https://th.wikipedia.org/wiki?curid=158609" title="อาเครอน ชารอน">อาเครอน ชารอน อาเครอน ชารอน เป็นตัวละครในเซนต์เซย่าภาคเจ้านรกฮาเดส เป็น 1 ใน 108 สเป็คเตอร์ ที่มีบทบาทไม่น้อยเลยทีเดียวบทบาท บทบาท. อาเครอน ชารอน เป็นสเป็คเตอร์ที่ทำหน้าที่พายเรือข้ามฟากแม่น้ำอาเครอน อันเป็นแม่น้ำในยมโลกไปยังฝั่งทาร์ทารัส เพื่อไปยังวิหารแห่งการตัดสินโทษของกริฟฟิน ไมนอส ซึ่งผู้ที่จะข้ามไปได้นั้นต้องมีเงินปากผีที่ญาติ ๆ คนตายยัดใส่ปากเมื่อตายลงเป็นค่าตอบแทน เมื่อเซย่าและชุน กระโดดลงบ่อสู่ยมโลกจากปราสาทฮาเดสแล้ว ทั้งคู่ก็สลบไป และมาฟื้นอีกทีก็ที่ฝั่งเอริบัส ริมแม่น้ำอาเครอน ชารอนก็ปรากฏตัวขึ้น เมื่อรู้ว่าทั้งคู่ไม่มีเงินปากผีให้ ชารอนก็ไม่ยอมพายเรือให้ เซย่าโมโหจะจัดการกับชารอน แต่ชุนห้ามไว้และถอดสร้อยรูปดาวที่ทำจากทองคำ ซึ่งเป็นของดูต่างหน้าแม่ที่สวมมาตั้งแต่เด็ก ๆ ชารอนจึงยอมให้ทั้งคู่โดยสารไป เมื่อมาถึงกลางแม่น้ำซึ่งเป็นจุดที่ลึกที่สุดและเยือกเย็นที่สุด ชารอนใช้ไม้พายตีเซย่าที่กำลังเผลอตกลงไป เซย่าจึงถูกเหล่าคนตายที่ถูกชารอนตีตกลงน้ำดึงตัวไป เพราะชารอนอ้างว่าจ่ายค่าโดยสารคนเดียว แต่มากัน 2 คน ก็มากันได้แค่ครึ่งทาง ชุนพยายามช่วยเซย่าและสู้กับชารอน เมื่อได้เห็นแววตาของชุนแล้ว ชารอนได้เปลี่ยนใจ เพราะแววตาของชุนไม่มีแววตาของความพยาบาท เป็นแววตาที่ชารอนไม่เคยเห็นมาก่อน จึงได้ช่วยเซย่าขึ้นมาและพายเรือไปให้ถึงฝั่ง และตัดสินแพ้-ชนะกับเซย่าที่นั่น เมื่อมาถึงฝั่ง ชารอนและเซย่าต่างดวลกันด้วยหมัดเพียงหมัดเดียว ปรากฏว่าชารอนถูกหมัดดาวตกของเซย่าจนชุดเซอร์พลีสแตกสลาย สติก็เลอะเลือนไปทันที พร้อมล้มลงไปกับเรือและลอยห่างออกไปเซอร์พลีส เซอร์พลีส. ชารอน สวมชุดเซอร์พลีสอาเครอน ซึ่งเป็นเทพองค์หนึ่งในตำนานกรีก ที่ทำหน้าที่พายเรือข้ามฟากแม่น้ำอาเครอนให้แก่เหล่าคนตาย ซึ่งผุ้ที่จะข้ามไปได้นั้นต้องจ่ายค่าตอบแทนด้วยการให้เงินปากผีแก่อาเครอน</doc>
