<doc id="843505" url="https://th.wikipedia.org/wiki?curid=843505" title="คริสทีน นักข่าวสาว ฉาวช็อคโลก">คริสทีน นักข่าวสาว ฉาวช็อคโลก คริสทีน นักข่าวสาว ฉาวช็อคโลก () เป็นภาพยนตร์ชีวประวัติ กำกับโดยแอนโตนีโอ แคมโปส เขียนบทและร่วมอำนวยการสร้างโดยเครก ชิโลวิช โดยอิงจากชีวิตบางส่วนของคริสทีน ชับบัค ผู้ประกาศข่าวสาวที่ต้องต่อสู้กับความเครียดและอุปสรรคต่าง ๆ ในหน้าที่การงาน นำแสดงโดยรีเบคกา ฮอลล์, ไมเคิล ซี. ฮอลล์, เทรซี เลตส์และมาเรีย ดิซเซีย ภาพยนตร์ออกฉายรอบปฐมทัศน์ที่งานเทศกาลภาพยนตร์ซันแดนซ์เมื่อวันที่ 23 มกราคม ค.ศ. 2016 ก่อนจะออกฉายในสหรัฐอเมริกา วันที่ 14 ตุลาคม ค.ศ. 2016 และในสหราชอาณาจักร วันที่ 27 มกราคม ค.ศ. 2017เรื่องย่อ เรื่องย่อ. คริสทีน ชับบัคเป็นผู้ประกาศข่าวสาววัย 29 ปีที่ทำงานที่เมืองแซราโซตา เธอมักจะมีปัญหากับไมเคิล เนลสัน เจ้านายผู้ซึ่งต้องการให้เธอสนใจข่าวอาชญากรรมมากกว่าข่าวทั่วไปที่เธอนำเสนอ ในขณะเดียวกัน คริสทีนตกหลุมรักจอร์จ ปีเตอร์ ไรอัน เพื่อนร่วมงาน ต่อมาคริสตีนมีอาการปวดท้อง เมื่อไปพบแพทย์ เธอพบว่าตัวเองอาจต้องถูกตัดรังไข่ ทำให้โอกาสที่เธอจะมีลูกนั้นลดน้อยลง เมื่อบ็อบ แอนเดอร์สัน เจ้าของสถานีมาที่สถานีเพื่อเสนอย้ายพนักงานบางส่วนไปทำงานที่เมืองบอลทิมอร์ คริสทีนยอมทำตามคำแนะนำของไมเคิลเพื่อให้ได้รับโอกาสนั้น เธอใช้เครื่องฟังสัญญาณตำรวจเพื่อหาข่าว ถึงแม้ว่าผลงานของเธอจะได้รับคำชื่นชมจากเพื่อนร่วมงาน แต่ไมเคิลกลับบอกเธอว่าข่าวนั้นยังไม่ดีพอ คริสทีนพยายามทำข่าวที่มีเนื้อหาแนวใหม่ แต่ไมเคิลปฏิเสธข่าวนั้นและยังบอกให้นำเสนอข่าวของจีน รีด เพื่อนร่วมงานของเธอแทน ทำให้คริสทีนโมโหและตวาดใส่ไมเคิลต่อหน้าทุกคน หลังจากลางานกว่าสัปดาห์ คริสทีนกลับไปทำงานและได้รับคำชวนจากจอร์จให้มาทานอาหารเย็น ขณะทานอาหารเย็น คริสทีนบอกจอร์จว่าเธอสร้างกำแพงขึ้นมาเพื่อกันคนอื่น ๆ จอร์จพาเธอไปที่โรงเรียนเก่าที่เขาเคยเรียนแล้วบอกเธอว่าเขาเคยเป็นนักกีฬาแต่ต้องเลิกไปเพราะอาการบาดเจ็บและติดยา เขาพาคริสทีนไปที่โรงยิมที่มีกลุ่มคนที่มารวมตัวกันเพื่อช่วยเหลือคนอื่น ๆ แล้วบอกเธอว่าเขาต้องการช่วยเธอ คริสทีนจับคู่กับหญิงสาวคนหนึ่งและยอมบอกว่าตัวเองยังเป็นสาวบริสุทธิ์ แต่เธออยากมีครอบครัวที่มีความสุข เมื่อจอร์จพาเธอกลับไปส่งที่บ้าน เขาบอกคริสทีนว่าเขากำลังจะย้ายไปทำงานที่บอลทิมอร์ หลังจากจอร์จขับรถออกไป คริสทีนขับรถไปที่บ้านของบ็อบโดยทำทีเป็นว่ารถยางแตก ทั้งสองพูดคุยกันเรื่องการย้ายพนักงาน ทำให้คริสทีนรู้ว่าจอร์จชวนแอนเดรีย ผู้ประกาศข่าวอีกคนไปด้วย แต่ไม่ได้ชวนเธอ เมื่อกลับมาทำงาน คริสทีนบอกจอร์จว่าเธอขอนำเสนอข่าวซึ่งจอร์จยินยอม คริสทีนอ่านข่าวอาชญากรรมหลายข่าวจนกระทั่งฟุตเทจของข่าวติดขัดทำให้กล้องจับภาพมาที่เธอ คริสทีนประกาศว่าสิ่งที่ผู้ชมจะได้เห็นต่อไปนี้คือความพยายามในการฆ่าตัวตายของเธอ ก่อนจะหยิบปืนขึ้นมายิงตัวเอง ในทีแรกทุกคนคิดว่าเป็นการเล่นตลก แต่เมื่อพบว่าเป็นเรื่องจริง จีนรีบพาคริสทีนส่งโรงพยาบาล ที่นั่นจีนพบกับแม่ของคริสทีนที่ได้ชมภาพเหตุการณ์ดังกล่าวด้วย คริสทีนเสียชีวิตในที่สุด เมื่อกลับมาบ้านเพียงลำพัง จีนเปิดวิทยุแล้วทานไอศกรีมพร้อมกับร้องเพลงไปด้วย ซึ่งเธอเคยบอกคริสทีนว่านี่เป็นสิ่งที่เธอทำเวลารู้สึกเศร้านักแสดงนักแสดง. - รีเบคกา ฮอลล์ รับบท คริสทีน ชับบัค - ไมเคิล ซี. ฮอลล์ รับบท จอร์จ ปีเตอร์ ไรอัน - เทรซี เลตส์ รับบท ไมเคิล เนลสัน - มาเรีย ดิซเซีย รับบท จีน รีด - เจ. สมิท-แคเมรอน รับบท เพ็ก ชับบัค - จอห์น คัลลัม รับบท บ็อบ แอนเดอร์สัน - ทิโมที ไซมอนส์ รับบท สตีฟ เทอร์เนอร์ - คิม ชอว์ รับบท แอนเดรีย เคอร์บี - มอร์แกน สเปกเตอร์ รับบท นายแพทย์พาร์สันส์รางวัล รางวัล. คริสทีน นักข่าวสาว ฉาวช็อคโลก ได้รับรางวัลชนะเลิศ- เทศกาลภาพยนตร์นานาชาติชิคาโก สาขา Silver Hugo Award for Best Actress (รีเบกกา ฮอลล์) - ดอเรียนอะวอดส์ สาขา Unsung Film of the Year - รางวัลสมาคมนักวิจารณ์ภาพยนตร์สตรี สาขา Courage in Acting</doc>
