<doc id="578112" url="https://th.wikipedia.org/wiki?curid=578112" title="จะงอยปาก">จะงอยปาก จะงอยปาก เป็นโครงสร้างทางกายวิภาคภายนอกของสัตว์ปีก ใช้สำหรับการต่อสู้, หาอาหาร, รับประทาน, ป้อนอาหาร, การเกี้ยวพาราสี รวมถึงเป็นอวัยวะในการหยิบวัตถุ แม้ว่าจะงอยปากจะมีความแตกต่างกันในหลายมิติ ทั้งขนาด, รูปร่าง, สี แต่โดยรวมแล้วมันมีโครงสร้างพื้นฐานที่คล้ายกัน โครงสร้างกระดูกสองชิ้นซึ่งได้แก่ขากรรไกรบน (maxilla) และขากรรไกรล่าง (mandible) จะปกคลุมไปด้วยชั้นเยื่อเคราตินบางๆของผิวหนังชั้นนอก ที่เรียกว่า rhamphotheca ในสัตว์ปีกหลายสปีชีส์ จะงอยปากบนจะมีรูอยู่สองรูที่ทำหน้าที่เป็นโพรงจมูกไปสู่ระบบหายใจ สีของจะงอยปากจะขึ้นอยู่กับความเข็มข้นของเม็ดสีเมลานิน และ แคโรทีนอยด์ ในชั้นผิวหนังที่รวมไปถึง rhamphotheca ในที่นี้ อียูเมลานิน มีคุณสมบัติของเฉดสีเทาและดำ ในขณะที่แคโรทีนอยด์นับสิบๆชนิด มีคุณสมบัติของสีแดง, ส้ม และ เหลือง</doc>
