<doc id="774062" url="https://th.wikipedia.org/wiki?curid=774062" title="ปลาบู่กุดทิง">ปลาบู่กุดทิง ปลาบู่กุดทิง หรือที่บางท้องถิ่นเรียกว่า ปลาบู่น้อย () เป็นปลาน้ำจืดชนิดหนึ่งในสกุล Neodontobutis ของวงศ์ Odontobutidaeถิ่นที่อยู่ ถิ่นที่อยู่. คาดกันว่าปลาบู่กุดทิงเป็นปลาประจำถิ่นของลุ่มน้ำโขงตอนล่างในเขตประเทศไทย ลาว และกัมพูชา โดยอาศัยอยู่ชุกชุมในแหล่งน้ำนิ่งอย่างที่ลุ่มชื้นแฉะ ที่ลุ่มน้ำขัง หรือทะเลสาบรูปแอกที่ยังคงสภาพธรรมชาติและมีพืชน้ำขึ้นปกคลุมหนาแน่น จึงอาจใช้เป็นตัวชี้บอกทางชีวภาพในการประเมินคุณภาพพื้นที่ชุ่มน้ำได้ ในไทยพบปลาชนิดนี้มากทางตอนเหนือและตะวันออกของภาคตะวันออกเฉียงเหนือ เช่น ที่กุดทิงในอำเภอเมืองบึงกาฬ หรือที่บึงโขงหลงในอำเภอบึงโขงหลงและอำเภอเซกา จังหวัดบึงกาฬ เป็นต้นลักษณะ ลักษณะ. ปลาบู่กุดทิงเป็นปลาบู่ขนาดเล็ก มีลำตัวป้อมสั้นและหัวกลมกว่าปลาบู่ในสกุลอื่น กินสัตว์ขนาดเล็ก เช่น ลูกปลา ลูกกุ้ง เป็นอาหาร เมื่อโตเต็มวัยมีความยาว 5.5 เซนติเมตร ปลาเพศผู้จะมีลำตัวสีดำเข้มสวยงามในฤดูผสมพันธุ์การใช้ประโยชน์ การใช้ประโยชน์. ปลาชนิดนี้ไม่ค่อยมีความสำคัญทางเศรษฐกิจการประมงมากนัก มักถูกจับปนมากับสัตว์น้ำอื่น ๆ เช่น กุ้งฝอย เป็นต้น</doc>
