<doc id="819732" url="https://th.wikipedia.org/wiki?curid=819732" title="คัมภีร์หยุดกระสุน">คัมภีร์หยุดกระสุน คัมภีร์หยุดกระสุน () เป็นภาพยนตร์แอคชัน-คอมเมดีสัญชาติอเมริกันในปี ค.ศ. 2003 กำกับโดย พอล ฮันเตอร์ นำแสดงโดย โจว เหวินฟะ, ฌอน วิลเลี่ยม-สก็อตต์, และ ไจเม่ คิง ดัดแปลงมาจากหนังสือการ์ตูนที่เขียนขึ้นโดยไมเคิล เอวอน เอมมิง ภาพยนตร์เรื่องนี้ถ่ายทำที่โทรอนโต, แฮมิลตัน, แคนาดา และนครนิวยอร์กเนื้อเรื่องย่อ เนื้อเรื่องย่อ. เป็นเวลาหลายปีมาแล้ว ที่พระสงฆ์ลึกลับรูปหนึ่ง (โจว เหวินฟะ) อุทิศตนปกป้องคัมภีร์โบราณที่เรียกว่า "หลักจารึกแห่งความสูงส่ง" ซึ่งเป็นกุญแจสำคัญที่นำไปสู่พลังอำนาจที่ไม่มีวันสิ้นสุด และต้องค้นหาผู้สืบทอดการเป็นผู้คุ้มครองคัมภีร์คนต่อไป คาร์ (ฌอน วิลเลี่ยม-สก็อตต์) จะเป็นตัวเลือกเดียว ซึ่งคาร์เป็นเด็กหนุ่มที่เหมือนกับเด็กหนุ่มทั่วไปที่คิดถึงตัวเอง แต่หลังจากที่เขาได้ช่วยพระสงฆ์คงกระพันผู้นี้จากการถูกจับ ทั้งสองจึงได้ร่วมกันปกป้องโลกจากการคุกคามของผู้ที่คอยตามล่าหลักจารึก และด้วยความช่วยเหลือจากหญิงสาวนามว่า แบดเกิร์ล (ไจเม่ คิง) และทั้งหมดก็ได้ร่วมกันเผชิญหน้ากับศัตรูที่แกร่งฉกาจ เพื่อรักษาคัมภีร์นักแสดงนักแสดง. - โจว เหวินฟะ รับบท พระสงฆ์ไร้นาม - ฌอน วิลเลี่ยม-สก็อตต์ รับบท คาร์ - ไจเม่ คิง รับบท เจด/แบดเกิร์ล - คาร์เรล โรเดน รับบท สตรัคเกอร์ - วิกตอเรีย สเมอร์ฟฟิต รับบท นีน่า - โรเจอร์ หยวน รับบท พระอาจารย์ - มาโค อิมาวัตซึ รับบท นายโคจิมะ - มาคัส เจียน ไพเร่ รับบท นายฟางแทสติก</doc>
