<doc id="370453" url="https://th.wikipedia.org/wiki?curid=370453" title="ต้มยำกุ้ง 2">ต้มยำกุ้ง 2 ต้มยำกุ้ง 2 () เป็นภาพยนตร์ภาคต่อของต้มยำกุ้ง ที่เคยจัดฉายครั้งแรกใน พ.ศ. 2548 โดยการสร้างในภาคต่อนี้ จะมีการนำนักแสดงอย่าง จา พนม ยีรัมย์, ญาณิน วิสมิตะนันทน์ มาร่วมแสดง ซึ่งถ่ายทำในระบบ 3 มิติ กำกับบทโดยปรัชญา ปิ่นแก้ว และกำกับฉากต่อสู้โดยพันนา ฤทธิไกร ส่วนเนื้อหาภาพยนตร์ชุดนี้ จะเป็นเรื่องราวที่มีความเกี่ยวเนื่องกับภาคแรก กำหนดฉาย 23 ตุลาคม พ.ศ. 2556 ภาพยนตร์ทำรายได้ในประเทศไทย 58.59 ล้านบาทเรื่องย่อ เรื่องย่อ. เมื่อสาเหตุการฆาตกรรมของเสี่ยสุชาติเจ้าของปางช้างผู้กว้างขวาง คือการถูกกระแทกเข้าอย่างจังในจุดตาย 3 แห่งโดยผู้เชี่ยวชาญด้านการต่อสู้ หลักฐานทั้งหมดบ่งชี้มัดตัว ไอ้ขาม (จา พนม ยีรัมย์) เนื่องจากเขาเป็นคนสุดท้ายที่ถูกพบอยู่ในที่เกิดเหตุกับผู้ตาย เขาจึงต้องหลบหนีจากการจับกุม และการตามล่าเพื่อทวงแค้นจากหลานสาวฝาแฝดของเสี่ยสุชาติ ปิงปิง (จีจ้า ญาณิน) และซือซือ (ธีรดา กิตติศิริประเสริฐ) แต่โชคยังเข้าข้างเมื่อระหว่างการหลบหนี ขามได้รับการช่วยเหลือจากจ่ามาร์ค (หม่ำ จ๊กมก) ตำรวจสากลที่ถูกส่งมาจากซิดนีย์เพื่อจัดการภารกิจบางอย่าง ขามหนีการตามล่า พร้อมกับการตามหา ขอน ช้างตัวเดียวที่เป็นเสมือนทั้งเพื่อนและพี่น้อง ที่ถูกขโมยไปเมื่อหลายวันก่อน ยิ่งหนี ขาม ก็ยิ่งต้องเข้าไปพัวพันกับองค์กรลึกลับที่ถูกควบคุมด้วย แอลซี (ริซา) นายใหญ่ผู้คลั่งไคล้การสะสมนักสู้จากทั่วโลกอย่างลับๆ ทำให้เหล่านักสู้ที่ถูกตีตราด้วยตัวเลข ไม่ว่าจะเป็น ทเวนตี้ (รฐา โพธิ์งาม) หรือหมายเลขสอง (มาร์รีส ครัมพ์) ล้วนแต่มีเป้าหมายอยู่ที่การจัดการ ไอ้ขาม เพื่อวัตถุประสงค์บางอย่างของนายใหญ่รายชื่อนักแสดงรายชื่อนักแสดง. - จา พนม ยีรัมย์ รับบทเป็น ขาม / หมายเลข 1 - หม่ำ จ๊กมก รับบทเป็น จ่ามาร์ค - จีจ้า ญาณิน รับบทเป็น ปิงปิง - มาร์รีส ครัมพ์ รับบทเป็น หมายเลข 2 - รฐา โพธิ์งาม รับบทเป็น ทเวนตี้ / หมายเลข 20 - ริซา รับบทเป็น มิสเตอร์แอลซี / หมายเลข 00 - ธีรดา กิตติศิริประเสริฐ รับบทเป็น ซือซือ - คาซู แพททริค แทงค์ รับบทเป็น หมายเลข 18 - เดวิด อิสมาโลน รับบทเป็น หมายเลข 24 - จาเวด อัล เบอร์นี่ รับบทเป็น หมายเลข 85การสร้าง การสร้าง. ต้มยำกุ้ง 2 เริ่มการสร้างขึ้นในเดือนสิงหาคม พ.ศ. 2554 บทภาพยนตร์โดยเอกสิทธิ์ ไทยรัตน์ ซึ่งก่อนหน้านี้มีผลงานบทภาพยนตร์ไทยอย่าง13 เกมสยอง (พ.ศ. 2549), บอดี้ ศพ*19 (พ.ศ. 2550) และทองสุก 13 (พ.ศ. 2556) ภาพยนตร์ชุดนี้ได้รับการถ่ายทำในระบบ 3 มิติ และกำกับฉากต่อสู้โดยวีระพล ภูมาตย์ฝน กับสมใจ จันทร์มูลตรีการเผยแพร่รางวัลในประเทศไทย รางวัลในประเทศไทย. ตารางสาขารางวัลที่ได้เข้าชิงรางวัล สีเขียวคือได้รับรางวัล สีแดงคือได้รับการเสนอชื่อแต่พลาดรางวัลไปการตอบรับ การตอบรับ. หลังจากที่เปิดตัวในรอบปฐมทัศน์ ซึ่งได้รับกระแสตอบรับจากผู้ชมเป็นอย่างมาก ทำให้มีการเปิดตัวด้วยรายได้สูงถึง 13.78 ล้านบาท ซึ่งเป็นรายได้จากการเปิดตัวมากที่สุดในปี 2556 เป็นอันดับสองรองจาก พี่มากพระโขนง ที่ทำรายได้จากการเปิดตัวด้วย 21 ล้านบาทเพลงประกอบภาพยนตร์เพลงประกอบภาพยนตร์. - ของรักของหวง ขับร้องโดย เก่ง ธชย</doc>
