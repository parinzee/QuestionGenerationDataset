<doc id="210449" url="https://th.wikipedia.org/wiki?curid=210449" title="จูน ทาลาเป้">จูน ทาลาเป้ จูน ทาลาเป้ (Jun Talape) นักมวยสากลชาวฟิลิปปินส์ เกิดเมื่อ 14 ตุลาคม พ.ศ. 2528 ที่ อับรา ประเทศฟิลิปปินส์ สถิติการชก 31 ครั้ง ชนะ 21 (น็อค 8) เสมอ 1 แพ้ 9ประวัติ ประวัติ. ทาลาเป้ขึ้นชกมวยสากลครั้งแรกเมื่อ 14 ธันวาคม พ.ศ. 2545 แพ้คะแนน เบเนดิกซ์ ซุยโก จากนั้นก็ขึ้นชกชนะรวดมาตลอดที่ฟิลิปปินส์ จนได้มาชิงแชมป์ PABA รุ่นซูเปอร์ฟลายเวทในไทยเมื่อ 7 ธันวาคม พ.ศ. 2547 แพ้คะแนน คมฤทธิ์ สามเคแบตเตอรี ไม่ได้แชมป์ เมื่อกลับไปชกที่ฟิลิปปินส์ ทาลาเป้ก็คว้าแชมป์ฟิลิปปินส์รุ่นซูเปอร์ฟลายเวทมาครองได้เมื่อ 2 เมษายน พ.ศ. 2548 ชนะน็อค เอ็ดมุนด์ โนนอง เดวิลลีเรส ยก 5 แต่พอป้องกันแชมป์ครั้งแรกก็เสียแชมป์ให้เอ็ดการ์ คาร์บินจันโดยเป็นฝ่ายแพ้คะแนนไปเมื่อ 17 กันยายน พ.ศ. 2548 หลังจากเสียแชมป์ ทาลาเป้ได้ชิงแชมป์อีกสองครั้งแต่ไม่สำเร็จ คือชิงแชมป์เงารุ่นซูเปอร์ฟลายเวท WBC ที่แอฟริกาใต้เมื่อ 10 กุมภาพันธ์ พ.ศ. 2549 แพ้น็อค มาซิบูเลเล มาเกปูลา ยก 6 และชิงแชมป์ WBO เอเชียรุ่นซูเปอร์แบนตัมเวทที่ว่างเมื่อ 30 พฤศจิกายน พ.ศ. 2549 แพ้คะแนน สด ปูนนกอินทรียิม ต่อมาทาลาเป้ได้ครองแชมป์ฟิลิปปินส์รุ่นซูเปอร์แบนตัมเวทเมื่อ 14 พฤศจิกายน พ.ศ. 2550 ชนะคะแนน แจ๊ค วีราโนได้แชมป์มาครอง ป้องกันตำแหน่งได้ 2 ครั้ง ก็มาชิงแชมป์ OPBF รุ่นซูเปอร์แบนตัมเวทในไทย แพ้คะแนน เวทย์ ศักดิ์เมืองแกลง เมื่อ 5 กันยายน พ.ศ. 2551 และมาชิงแชมป์ WBC เอเชียรุ่นเฟเธอร์เวทเมื่อ 6 พฤศจิกายน พ.ศ. 2552 แพ้น็อค ชลธาร อ.อุกฤษณ์ ยก 2 ต่อมา ทาลาเป้ได้ครองแชมป์เงารุ่นเฟเธอร์เวท WBC เมื่อ 5 มีนาคม พ.ศ. 2554 โดยชิงแชมป์ที่ว่าง ชนะคะแนน เอลเมอร์ เลกาเรีย แต่พอป้องกันแชมป์ครั้งแรกก็เสียแชมป์ แพ้น็อค วิโอเรล ซีเมียน ยก 9 ที่โรมาเนียเมื่อ 9 กรกฎาคม พ.ศ. 2554 จากนั้น ทาลาเป้ขึ้นชิงแชมป์ OPBF รุ่นซูเปอร์เฟเธอร์เวทเมื่อ 16 กันยายน พ.ศ. 2554 แพ้คะแนน โรนัลด์ ปอนตีญัส ที่ ฟิลิปปินส์ จากนั้นก็แขวนนวมไปเกียรติประวัติเกียรติประวัติ. - แชมป์ฟิลิปปินส์รุ่นซูเปอร์ฟลายเวท (2548) - แชมป์ฟิลิปปินส์รุ่นแบนตัมเวท (2550 – 2551) - แชมป์ฟิลิปปินส์รุ่นซูเปอร์แบนตัมเวท (2552) - แชมป์เงารุ่นเฟเธอร์เวท WBC- ชิง 5 มีนาคม 2554 ชนะคะแนน เอลเมอร์ เลกาเรีย - เสียแชมป์ 9 กรกฎาคม 2554 แพ้น็อค วิโอเรล ซีเมียน ยก 9 ที่ โรมาเนีย - เคยชิงแชมป์ต่อไปนี้แต่ไม่สำเร็จ- ชิงแชมป์ PABA รุ่นซูเปอร์ฟลายเวทเมื่อ 7 ธันวาคม 2547 แพ้คะแนน คมฤทธิ์ สามเคแบตเตอรี่ ที่ กทม. - ชิงแชมป์เงารุ่นซูเปอร์ฟลายเวท WBC เมื่อ 10 กุมภาพันธ์ 2549 แพ้น็อค มาซิบูเลเล มาเกปูลา ที่ แอฟริกาใต้ - ชิงแชมป์ WBO เอเชียรุ่นซูเปอร์แบนตัมเวทเมื่อ 30 พฤศจิกายน 2549 แพ้คะแนน สด ลูกหนองยางทอย ที่พังงา - ชิงแชมป์ OPBF รุ่นจูเนียร์เฟเธอร์เวทเมื่อ 5 กันยายน 2551 แพ้คะแนน เวทย์ ศักดิ์เมืองแกลงที่ อุดรธานี - ชิงแชมป์ WBC เอเชียรุ่นเฟเธอร์เวทเมื่อ 6 พฤศจิกายน 2552 แพ้น็อค ชลธาร อ.อุกฤษณ์ ยก 2 - ชิงแชมป์ OPBF รุ่นซูเปอร์เฟเธอร์เวทเมื่อ 16 กันยายน 2554 แพ้คะแนน โรนัลด์ ปอนตีญัส ที่ ฟิลิปปินส์</doc>
