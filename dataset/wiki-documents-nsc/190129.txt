<doc id="190129" url="https://th.wikipedia.org/wiki?curid=190129" title="เดอะพรอมิส (อัลบั้มตาวัน)">เดอะพรอมิส (อัลบั้มตาวัน) เดอะพรอมิส () เป็นอัลบั้มเพลงชุดที่ 5 ของวงตาวัน ในแนวร็อกโอเปร่า ที่มีเนื้อเพลงเป็นภาษาอังกฤษทั้งชุด เนื้อร้องภาษาอังกฤษ แต่งโดย ทอดด์ ทองดี โดยมี 2 เพลงที่แปลเนื้อร้องเป็นภาษาไทย โดยมรุธา รัตนสัมพันธ์ ขับร้องโดย พงศ์พรหม สนิทวงศ์ ณ อยุธยา / ทอดด์ ทองดี / วงศกร รัศมิทัต / วิยะดา โกมารกุล ณ นคร Paula Shawn-Diamond และ Bonnie Anderson อัลบั้ม The PROmISE นี้เป็นผลงานอัลบั้มชุดสุดท้ายที่ออกในชื่อของวงตาวัน บันทึกเสียงที่ประเทศอังกฤษ เมื่อเดือนพฤษภาคม พ.ศ. 2539 ทอดด์ ทองดี เขียนเพลงในอัลบั้มนี้จากประสบการณ์ส่วนตัวที่เคยศึกษาอาการของคนไข้คนหนึ่ง ขณะเรียนเตรียมแพทย์ศาสตร์ที่มหาวิทยาลัยสแครนตัน สหรัฐอเมริกา เขาได้ใช้เวลาหลายสัปดาห์เข้าไปสังเกตการณ์ และสัมภาษณ์คนไข้ที่โรงพยาบาลศรีธัญญา นนทบุรี และโรงพยาบาลนิติจิตเวช พุทธมณฑล เดอะพรอมิส เป็นคอนเซ็ปต์อัลบั้ม มีเนื้อหาเกี่ยวกับจินตนาการของคนไข้ในโรงพยาบาลจิตเวช ชื่อ PROmISE ที่มีหลายบุคลิกภาพในตัวเอง ได้ยินเสียงประหลาดเหมือนมีคนพูดอยู่ในหูตัวเอง และมีความรักกับแมลงสาบ ชื่อ Roachelle (มาจากคำว่า cockroach ผสมกับชื่อผู้หญิง Rachelle ) วันหนึ่งโรเชลถูกเพื่อนของพรอมิสที่เกลียดแมลงสาบเหยียบตาย พรอมิสผิดหวังที่ความรักบริสุทธิ์ของตัวต้องจากไป เกิดความโกรธ ทำให้บุคลิกภาพด้านมืดของตัวเอง ชื่อ The Intruder ออกมาอาละวาด พรอมิสได้รับการช่วยเหลือจากคนรักเก่า ชื่อ Dizzy เพื่อนำชีวิตของเขากลับคืนมา เนื้อหาในอัลบั้มส่วนหนึ่ง กล่าวถึงคนไข้จากโรงพยาบาลบ้า ชื่อ Jamsai Gang (มาจากชื่อล้อเลียน คุณหญิงแจ่มใส ศิลปอาชา ภริยานายบรรหาร ศิลปอาชา นายกรัฐมนตรีในขณะนั้น) ที่พลัดหลงเข้าไปในศูนย์การค้าซีคอนสแควร์ ที่เพิ่งเปิดดำเนินการเมื่อ พ.ศ. 2537 และเกิดความโกลาหลอลหม่าน ภายในศูนย์การค้านั้น นายแพทย์ที่รักษาพรอมิส มีชื่อว่า "หมอนกเขา" ล้อเลียนเหตุการณ์อื้อฉาว เกี่ยวกับจิตแพทย์ชื่อดัง กับคนไข้ ที่เกิดขึ้นในช่วงนั้นรายชื่อเพลงรายชื่อเพลง. 1. The PROmISE 2. The Life 3. Voices 4. Swan Song 5. Mind Chains 6. Roachelle 7. The Intruder 8. Sunday Special 9. Love Calling 10. The Battle 11. Swan Song (Thai version) 12. Love Calling (Thai version)</doc>
