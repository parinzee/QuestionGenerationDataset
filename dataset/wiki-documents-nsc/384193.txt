<doc id="384193" url="https://th.wikipedia.org/wiki?curid=384193" title="โตแล้วต้องโต๋">โตแล้วต้องโต๋ โตแล้วต้องโต๋ เป็นภาพยนตร์ไทยเข้าฉายเมื่อวันที่ 11 กรกฎาคม 2535 สร้างโดยบริษัท ไท เอ็นเตอร์เทนเมนต์ กำกับการแสดงโดย พีรศิน, สถาพร นำแสดงโดย จิรายุส วรรธนะสิน ภารดา บุญมี ปัทมภรณ์ ปิ่นทองเนื้อเรื่อง เนื้อเรื่อง. กิ๊ก หรือ อังกฤษ ชายหนุ่มรูปหล่อมาดเซอร์ ครีเอทีฟไฟแรงของบริษัทโฆษณาแห่งหนึ่ง เขามีพีสาวที่ได้แต่งงานกับชาวอเมริกันและย้ายไปอยู่ที่นั่นมีลูกสาวคนหนึ่งชื่อคาเรนและเธอตั้งชื่อเล่นว่ากิ๊กตามน้องชายของเธอ เมื่อครั้งพี่สาวของกิ๊กและครอบครัวได้กลับมาเยี่ยมเมืองไทย เหตุไม่คาดฝันก็เกิดขึ้นนั่นคือพี่สาวของกิ๊กและสามีประสบอุบัติเหตุทางรถยนต์เสียชีวิตทั้งคู่ คาเรนในฐานะของหลานสาวจึงต้องอยู่ในความดูแลของกิ๊กจนกว่าจะติดต่อญาติของคาเรนที่อเมริกามารับตัวไป เนื่องด้วยคาเรนเป็นเด็กที่ถูกเลี้ยงมาอย่างตามใจ บวกกับการใช้ชีวิตแบบเซอร์ๆ ของกิ๊ก ทำให้ทั้งสองไม่ค่อยจะเข้ากันและมีปัญหาทะเลาะเบาะแว้งกันอยู่ตลอด คาเรนไม่มีความสุขและร้องไห้คิดถึงพ่อแม่บ่อยๆ แต่เมื่อเวลาผ่านไปทั้งสองก็เริ่มหันหน้ามาหากันและใช้ชีวิตอยู่ร่วมกันได้อย่างมีความสุข ต่อมากิ๊กได้พบรักกับเหมียว สาวหูพิการที่ขายดอกไม้อยู่ฝั่งตรงข้ามกับบริษัทโฆษณาของกิ๊ก คาเรนต่อต้านเธออย่างมากเพราะไม่ชอบที่เหมียวหูพิการและตอนนี้เธอเหลือน้ากิ๊กอยู่เพียงคนเดียวจึงไม่อยากให้ใครมาแย่งความรักไปจากเธอ แต่เมื่อกิ๊กได้พยายามปรับความเข้าใจกับคาเรนและเหมียวได้พิสูจน์ตัวเอง คาเรนจึงยอมรับเธอในที่สุด ในตอนท้ายของเรื่องญาติทางฝ่ายพ่อของคาเรนได้มาเพื่อรับตัวคาเรนกลับไปอเมริกา คาเรนเศร้าใจมากที่จะต้องจากน้ากิ๊กไป ก่อนจากกันกิ๊กบอกกับคาเรนว่า ถ้าเมื่อใดที่คิดถึงน้า ให้หลับตา แล้วเราก็จะได้พบกันนักแสดงนักแสดง. - จิรายุส วรรธนะสิน รับบท กิ๊ก - ภารดา บุญมี รับบท เหมียว - ปัทมภรณ์ ปิ่นทอง รับบท คาเรน หรือ กิ๊ก - มอริส เค รับบท เข็มหมุด - กฤตย์ อัทธเสรี รับบท พลอย - รัชนก พูลผลินนักแสดงรับเชิญนักแสดงรับเชิญ. - สหรัถ สังคปรีชา - จอห์น รัตนเวโรจน์ - อุดม แต้พานิช - ปทุมรัตน์ วรมาลี - ดวงกมล ลิ่มเจริญเพลงประกอบภาพยนตร์ เพลงประกอบภาพยนตร์. เพลงหลับตา (โต๋) ขับร้องโดย นูโวเกร็ดเกร็ด. - โตแล้วต้องโต๋เป็นผลงานการแสดงภาพยนตร์เรื่องแรกและเรื่องเดียวของ จิรายุส วรรธนะสิน - หลุยส์ สก็อต เคยแสดงภาพยนตร์เรื่องนี้ด้วย เมื่อครั้งยังไม่ได้มีผลงานในนามแร็พเตอร์ - จอห์น รัตนเวโรจน์ และ สหรัถ สังคปรีชา เป็นดารารับเชิญในเรื่องนี้หนึ่งฉาก - เพลงหลับตา(โต๋) ที่เป็นเพลงประกอบภาพยนตร์เรื่องนี้ ถูกบรรจุไว้ในอัลบั้มของนูโว ชุด O2 (ออกซิเจน)</doc>
