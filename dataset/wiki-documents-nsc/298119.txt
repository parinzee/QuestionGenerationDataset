<doc id="298119" url="https://th.wikipedia.org/wiki?curid=298119" title="กริสเตียน วีเอรี">กริสเตียน วีเอรี กริสเตียน วีเอรี () (เกิดเมื่อวันที่ 12 กรกฎาคม ค.ศ. 1973) เป็นอดีตนักฟุตบอลทีมชาติอิตาลี เขาได้รับการยอมรับว่าเป็นหนึ่งในศูนย์หน้าที่ดีที่สุดในยุคของเขา และได้รับการคัดเลือกจาก เปเล่ ให้เป็น 1 ใน 125 นักฟุตบอลที่ยิ่งใหญ่ที่สุดที่ยังมีชีวิตอยู่เมื่อปี 2004 วีเอรี เกิดที่เมืองโบโลญญา ประเทศอิตาลี แต่ไปเติบโตที่ประเทศออสเตรเลีย เขาเดินทางกลับมายังแผ่นดินเกิดเพื่อยึดอาชีพเล่นฟุตบอล วีเอรี ถือเป็นนักเตะฉายาจอมพเนจรคนหนึ่ง เพราะลงเล่นให้หลายสโมสร และมักจะอยู่กับแต่ละทีมในระยะสั้นๆ เขาเริ่มต้นอาชีพนักเตะกับสโมสร โตริโน่ ตามด้วย ปิซ่า, ราเวนน่า, เวเนเซีย, อตาลันต้า, ยูเวนตุส, แอตเลติโก มาดริด, ลาซิโอ, อินเตอร์ มิลาน, เอซี มิลาน, โมนาโก, ซามพ์โดเรีย, อตาลันต้า, ฟีโอเรนตีนา, และ อตาลันต้า โดยยิงประตูในเซเรียอา ไปทั้งสิ้น 142 ประตู ส่วนทีมชาติยิงไป 23 ประตู ปัจจุบัน วีเอรี ประกาศเลิกเล่นฟุตบอลอาชีพไปแล้วในปี 2009 หลังจากมีปัญหาเรื่องสภาพร่างกายไม่ฟิตเพียงพอ</doc>
