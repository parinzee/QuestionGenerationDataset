<doc id="281255" url="https://th.wikipedia.org/wiki?curid=281255" title="ขอเดี่ยวด้วยคนนะ">ขอเดี่ยวด้วยคนนะ ขอเดี่ยวด้วยคนนะ เป็นอัลบั้มชุดแรกและชุดเดียวหลังการแยกตัวจากวงดนตรีคาราบาว ของ อ.ธนิสร์ ศรีกลิ่นดี, เทียรี่ เมฆวัฒนา และเป้า - อำนาจ ลูกจันทร์ ที่เป็นการผลิตผลงานร่วมกัน ออกวางแผงครั้งแรกในปลายปี พ.ศ. 2532 กับบริษัท กาแล็กซี่ เอ็นเทอร์เทนเม้นท์ ซึ่งเคยรับผลิตผลงานของเล็ก - ปรีชา ชนะภัย ในชุด ดนตรีที่มีวิญญาณ ออกมาก่อนหน้า แนวเพลงในอัลบั้มชุดนี้ ถึงแม้ยังติดมาจากสมัยอยู่กับวงคาราบาวบ้าง แต่ในภาคดนตรีก็มีความละเอียดลงตัว และโดดเด่นยิ่งขึ้น โดยเฉพาะการสร้างความแปลกใหม่ด้วยเสียงคันชักกีตาร์ในท่อนโซโล่ หรือการใช้เสียงเด็กสอดประสานระหว่างเพลง อัลบั้มชุดนี้ประสบความสำเร็จอย่างสูง และยังได้รับรางวัลสีสันอะวอร์ดส์ สาขาศิลปินกลุ่มยอดเยี่ยม ประจำปี พ.ศ. 2532 ถือเป็นความสำเร็จครั้งหนึ่งก่อนจะแยกย้ายกันไปทำอัลบั้มเดี่ยวอย่างแท้จริงของแต่ละคน เช่น อ.ธนิสร์ ศรีกลิ่นดี - ลมไผ่, เทียรี่ เมฆวัฒนา - จักรวาล, เป้า - อำนาจ ลูกจันทร์ - นักร้องจำเป็นหน้าปกพิมพ์ครั้งแรกของอัลบั้มชุดนี้แตกต่างจากหน้าปกเทปที่วางตลาดในช่วงเดียวกัน ตรงที่ไม่มีการระบุชื่อศิลปิน เพียงใช้ตราสัญลักษณ์ P 3 ตัว ชื่ออัลบั้ม และหน้าตาของกลุ่มศิลปินซึ่งคุ้นเคยกันดีในโทนขาว - ดำ การจัดองค์ประกอบของภาพจึงให้ทั้งสามคนแหงนคออยู่ด้านล่าง โดยมีร่างคนยืนค้ำหัวเข็มขัดรูปหัวควายอยู่เบื้องหลัง เป็นการสื่อความหมายได้โดยไม่ต้องย้ำเพลงในอัลบั้มเพลงในอัลบั้ม. - 5ย + 5ก - ยุ่งเหมือนยุ่งตีกัน - ผู้หญิง - วันเกิด - สาวดอย สอยดาว - ไม่สำมะคัญ - ศึกบางระจัน - ไดโนเสาร์เต่าล้านปี - เงินปากผี - บ้านทานตะวันเครดิตเครดิต. - คำร้อง เพลง ยุ่งเหมือนยุ่งตีกัน และ เงินปากผี : อ.วสันต์ พงษ์สุประดิษฐ์ - คำร้อง เพลง ศึกบางระจัน : เป้า - อำนาจ ลูกจันทร์ - คำร้อง เพลงที่เหลือ และทำนองเพลงทั้งหมด : เทียรี่ เมฆวัฒนา - กีตาร์, เบส : เทียรี่ เมฆวัฒนา - เครื่องตี, เครื่องเคาะ : เป้า - อำนาจ ลูกจันทร์ - คีย์บอร์ด, ขลุ่ย, แซกโซโฟน : อ.ธนิสร์ ศรีกลิ่นดี - ขับร้องหมู่ : ธรรมวัฒน์ พิทักษ์กุล, เทียรี่ เมฆวัฒนา, อ.ธนิสร์ ศรีกลิ่นดี, เป้า - อำนาจ ลูกจันทร์ - ร้องนำเพลง วันเกิด : อ.ธนิสร์ ศรีกลิ่นดี, เทียรี่ เมฆวัฒนา - เสียงร้องท้ายเพลงผู้หญิง : วัชราภรณ์ สุขสวัสดิ์ - เสียงเด็กกลางเพลงบ้านทานตะวัน : ตุ๊กตา จินดานุช - ร้องประสานเสียงเพลงไดโนเสาร์เต่าล้านปี : จ๋า, ขวัญ, พิท, อาร์ต, พอตตี้ - ผสมเสียง : อุกฤษณ์ พลางกูร - ที่ปรึกษา : อ.พนม ปีเจริญ, อ.วสันต์ พงษ์สุประดิษฐ์, ศุภชัย จันท์แสนโรจน์, คมสัน พงษ์สุธรรม, เกียรติ กิจเจริญ</doc>
