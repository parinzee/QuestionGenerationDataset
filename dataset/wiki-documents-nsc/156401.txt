<doc id="156401" url="https://th.wikipedia.org/wiki?curid=156401" title="พระเจ้าเฮนรีที่ 5 แห่งอังกฤษ">พระเจ้าเฮนรีที่ 5 แห่งอังกฤษ สมเด็จพระเจ้าเฮนรีที่ 5 แห่งอังกฤษ () (16 กันยายน ค.ศ. 1387 – 31 สิงหาคม ค.ศ. 1422) เป็นพระเจ้าแผ่นดินราชวงศ์แลงคาสเตอร์ของราชอาณาจักรอังกฤษระหว่างปี ค.ศ. 1413 ถึงปี ค.ศ. 1422 พระเจ้าเฮนรีที่ 5 แห่งเสด็จพระราชสมภพเมื่อวันที่ 16 กันยายน ค.ศ. 1387 ที่หอบนบ้านยามรักษาประตู (gatehouse) ที่ปราสาทมอนมอธ เวลส์ เป็นพระราชโอรสของเฮนรีแห่งโบลิงโบรค และ แมรี เดอ โบฮุนผู้เสียชีวิตในการคลอดเมื่ออายุได้ 26 ปีก่อนที่เฮนรีแห่งโบลิงโบรคจะขึ้นครองราชย์เป็นพระเจ้าเฮนรีที่ 4 พระเจ้าเฮนรีที่ 5ทรงเสกสมรสกับแคทเธอรีนแห่งวาลัวร์ และทรงครองราชย์ระหว่างวันที่ 21 มีนาคม ค.ศ. 1413 จนเสด็จสวรรคตเมื่อวันที่ 31 สิงหาคม ค.ศ. 1422 ที่บอยส์ เดอ แวงเซนส์ ฝรั่งเศส พระบรมศพอยู่ที่เวสท์มินสเตอร์แอบบีในกรุงลอนดอน พระเจ้าเฮนรีที่ 5 เป็นพระมหากษัตริย์นักรบที่สำคัญที่สุดพระองค์หนึ่งในยุคกลาง เมื่อเสด็จพระราชสมภพในสมัยพระเจ้าริชาร์ดที่ 2 เฮนรีมิได้มีสิทธิใกล้เคียงในการสืบราชบัลลังก์ แม้วันและปีที่ประสูติก็มิได้บันทึกเป็นที่แน่นอน สันนิษฐานกันว่าเป็นระยะเวลาระหว่างวันที่ 9 สิงหาคม หรือ 16 กันยายน ระหว่างปี ค.ศ. 1386 หรือ ปี ค.ศ. 1387 เมื่อพระเจ้าเฮนรีที่ 5 เสด็จสวรรคตไม่แต่จะทรงรวบรวมอำนาจของพระเจ้าแผ่นดินแห่งราชอาณาจักรอังกฤษเท่านั้นแต่ทรงทำในสิ่งกษัตริย์พระองค์ก่อนๆ พยายามจะทำแต่ไม่สำเร็จในสงครามร้อยปีโดยการรวมราชบัลลังก์อังกฤษและฝรั่งเศสภายใต้พระมหากษัตริย์องค์เดียว ในปี ค.ศ. 2002 ทรงได้รับเลือกเป็นลำดับ 72 ในบรรดาชาวอังกฤษ 100 คนที่ถือกันว่าสำคัญที่สุด</doc>
