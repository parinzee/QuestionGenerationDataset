<doc id="945563" url="https://th.wikipedia.org/wiki?curid=945563" title="พระราชญาณปรีชา (ถวิล กนฺตสิริ)">พระราชญาณปรีชา (ถวิล กนฺตสิริ) พระราชญาณปรีชา นามเดิม ถวิล ศรีใหม่ ฉายา กนฺตสิริ ผู้ช่วยเจ้าอาวาสวัดราชาธิวาสราชวรวิหาร, เจ้าคณะแขวงวชิรพยาบาล (ธ)ประวัติ ประวัติ. พระราชญาณปรีชา นามเดิม ถวิล นามสกุล ศรีใหม่ ฉายา กนฺตสิริ เกิดเมื่อวันจันทร์ที่ 6 ตุลาคม พ.ศ. 2484 ตรงกับวันแรม 1 ค่ำ เดือน 11 ปีมะเส็ง เวลา 18.30 น. ที่ตำบลเสาเภา อำเภอสิชล จังหวัดนครศรีธรรมราช โยมบิดาชื่อนายพร้อม ศรีใหม่ โยมมารดาชื่อนางเงิน ชัยชำนาญ (นามสกุลเดิม จิตมั่น) บรรพชาเป็นสามเณรเมื่อ พ.ศ. 2499 ณ วัดคงคาวดี อำเภอสิชล จังหวัดนครศรีธรรมราช โดยมีพระราชไพศาลมุนี (ย้อย มหาสาโล) วัดท่าโพธิ์ อำเภอเมืองนครศรีธรรมราช จังหวัดนครศรีธรรมราช เป็นพระอุปัชฌาย์ และพระครูประสาทธรรมภิวัช (บุญรักษ์ ฐานวิริโย) วัดคงคาวดี อำเภอสิชล จังหวัดนครศรีธรรมราช เป็นพระศีลาจารย์ ต่อมาอุปสมบทเมื่อวันที่ 16 มิถุนายน พ.ศ. 2506 วัดราชาธิวาสราชวรวิหาร เขตดุสิต กรุงเทพมหานคร โดยมีพระสุธรรมาธิบดี (เพิ่ม อาภาโค) (ครั้งดำรงสมณศักดิ์ที่ พระราชปัญญาภรณ์) เป็นพระอุปัชฌาย์ พระวิสุทธิธรรมธาดา (ส่อง โชติงฺกโร) (ครั้งยังเป็นพระครูฐานานุกรมที่ พระครูสังฆวุฒิกร) เป็นพระกรรมวาจาจารย์ และพระครูวินัยธรเสนอ ญาณทัตโต เป็นพระอนุสาวนาจารย์การศึกษา/วิทยฐานะการศึกษา/วิทยฐานะ. - พ.ศ. 2500 สอบไล่ได้นักธรรมชั้นตรี - พ.ศ. 2501 สอบไล่ได้นักธรรมชั้นโท - พ.ศ. 2504 สอบไล่ได้นักธรรมชั้นเอก - พ.ศ. 2508 สอบไล่ได้เปรียญธรรม 3 ประโยค - พ.ศ. 2509 สอบไล่ได้เปรียญธรรม 4 ประโยค - พ.ศ. 2510 สอบไล่ได้เปรียญธรรม 5 ประโยค - พ.ศ. 2518 สำเร็จการศึกษาระดับปริญญาตรี ศาสนศาสตรบัณฑิต (สังคมวิทยา) มหาวิทยาลัยมหามกุฏราชวิทยาลัยการปกครองคณะสงฆ์การปกครองคณะสงฆ์. - พ.ศ. 2520 ผู้ช่วยเจ้าอาวาสวัดราชาธิวาสราชวรวิหาร - พ.ศ. 2543 เจ้าคณะแขวงวชิรพยาบาล (ธ)งานด้านการศึกษางานด้านการศึกษา. - พ.ศ. 2518 เป็นครูสอนพระปริยัติธรรม สำนักเรียนวัดธรรมบูชา อำเภอเมืองสุราษฎร์ธานี จังหวัดสุราษฎร์ธานี - พ.ศ. 2534 เป็นรองอธิการบดีฝ่ายวางแผนและพัฒนา มหาวิทยาลัยมหามกุฏราชวิทยาลัย - พ.ศ. 2541 เป็นรองอธิการบดีฝ่ายบริหาร มหาวิทยาลัยมหามกุฏราชวิทยาลัยสมณศักดิ์สมณศักดิ์. - พ.ศ. 2521 ได้รับพระราชทานแต่งตั้งสมณศักดิ์เป็นพระครูสัญญาบัตรชั้นพิเศษที่ พระครูสุภัทรสารโสภณ - พ.ศ. 2535 ได้รับพระราชทานแต่งตั้งสมณศักดิ์เป็นพระราชาคณะชั้นสามัญที่ พระกวีวรญาณ - พ.ศ. 2545 ได้รับพระราชทานแต่งตั้งสมณศักดิ์เป็นพระราชาคณะชั้นราชที่ พระราชญาณปรีชา ศาสนภารธุราทร ยติคณิสสร บวรสังฆาราม คามวาสี</doc>
