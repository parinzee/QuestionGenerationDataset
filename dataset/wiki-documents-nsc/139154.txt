<doc id="139154" url="https://th.wikipedia.org/wiki?curid=139154" title="จิทัศ ศรสงคราม">จิทัศ ศรสงคราม ร้อยเอก จิทัศ ศรสงคราม (6 สิงหาคม พ.ศ. 2517) สถาปนิกและนักธุรกิจอสังหาริมทรัพย์ชาวไทย เป็นบุตรชายคนเดียวของสินธู ศรสงคราม กับท่านผู้หญิงทัศนาวลัย ศรสงคราม และเขาเป็นพระนัดดาเพียงคนเดียวในสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ประวัติชีวิตตอนต้น ประวัติ. ชีวิตตอนต้น. ร้อยเอก จิทัศ ศรสงคราม เกิดวันที่ 6 สิงหาคม พ.ศ. 2517 เกิดที่ประเทศสวิตเซอร์แลนด์ เป็นบุตรชายคนเดียวของสินธู ศรสงคราม กับท่านผู้หญิงทัศนาวลัย ศรสงคราม (สกุลเดิม: รัตนกุล เสรีเริงฤทธิ์) มารดาเป็นพระธิดาเพียงคนเดียวของสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ร้อยเอกจิทัศสำเร็จการศึกษาระดับปริญญาโทสาขาวิชาสถาปัตยกรรมศาสตร์จากมหาวิทยาลัยโคลัมเบีย รัฐนิวยอร์ก สหรัฐอเมริกา ในอดีตเคยรับราชการทหารสังกัดสำนักโยธาธิการกลาโหม ปัจจุบันเป็นกรรมการมูลนิธิสมเด็จพระพันวัสสาอัยยิกาเจ้า และเป็นผู้ออกแบบตกแต่งภายใน ร้านภูฟ้า สาขาบอง มาร์เช่ ทั้งนี้เขาได้ดำรงตำแหน่งเป็นผู้จัดการตลาดบองมาร์เช่ แต่เดิมจิทัศเป็นทหารนอกราชการ สังกัดกองทัพบก ครั้นเมื่อวันที่ 7 มกราคม พ.ศ. 2551 มีพระบรมราชโองการโปรดเกล้าฯ แต่งตั้งให้เขาเป็นราชองครักษ์พิเศษ และวันที่ 13 ตุลาคมปีเดียวกันนั้น มีพระบรมราชโองการโปรดเกล้าฯ แต่งตั้งเป็นนายทหารพิเศษ ประจำกรมทหารราบที่ 1 มหาดเล็กรักษาพระองค์สมรส สมรส. ร้อยเอกจิทัศสมรสกับเจสสิก้า มิกเคลิช สุภาพสตรีลูกครึ่งไทย-สวิตเซอร์แลนด์ อดีตนักแสดง บุตรสาวของอังคนา ลุลิตานนท์ นักธุรกิจด้านส่งออกผ้าไหมไทย ในการนี้สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินเป็นการส่วนพระองค์ในงานฉลองมงคลสมรส ณ ห้องออเธอร์เลานจ์ โรงแรมแมนดาริน โอเรียนเต็ล เมื่อวันที่ 5 มิถุนายน พ.ศ. 2553 พร้อมพระราชทานพรแก่คู่บ่าวสาวว่า ขอให้มีความสุขในการครองเรือน และมีชีวิตคู่ยืนยาว รักกันตลอดไป ทั้งสองมีบุตรด้วยกันหนึ่งคนเกียรติยศเครื่องราชอิสริยาภรณ์เกียรติยศ. เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม) - พ.ศ. 2560 - เครื่องราชอิสริยาภรณ์จุลจอมเกล้า ชั้นตติยจุลจอมเกล้าวิเศษ (ต.จ.ว.)ยศทหารยศทหาร. - ร้อยเอก (7 มกราคม พ.ศ. 2551)ลำดับสาแหรก</doc>
