<doc id="273546" url="https://th.wikipedia.org/wiki?curid=273546" title="เจ้าบ่าวทีเด็ด">เจ้าบ่าวทีเด็ด เจ้าบ่าวทีเด็ด เป็น ภาพยนตร์ไทย แนวตลกจากปี พ.ศ. 2524 สร้างโดย ไฟว์สตาร์ โปรดักชั่น กำกับโดย โรม บุนนาค นำแสดงโดย บรรพต วีระรัฐ, อัจฉรา รอดศาสตรา, ล้อต๊อก, รอง เค้ามูลคดี, ชูศรี มีสมมนต์, สมพงษ์ พงษ์มิตร โดยเนื้อเรื่องเล่าถึงเศรษฐีคนหนึ่งชื่อ ป๋าเยิ้ม ที่กำลังจะได้หญิงสาวคนหนึ่งอายุคราวลูกเป็นเมียแต่ก็เกิดเรื่องราววุ่นๆมากมายตามมาเรื่องย่อ เรื่องย่อ. รติยา (อัจฉรา รอดศาสตรา) ถูกพ่อบังคับให้แต่งงานกับ ป๋าเยิ้ม (ล้อต๊อก) ชายสูงวัย อายุคราวพ่อ เพื่อแลกกับโฉนดและสัญญาเงินกู้ โดยมีข้อแม้ว่า ป๋าเยิ้มจะยอมคืนโฉนดกับสัญญาเงินกู้ก็ต่อเมื่อเสร็จสิ้นพิธีแต่งงานและส่งตัวคู่บ่าวสาวเข้าห้องหอเรียบร้อยแล้วเท่านั้น แต่ด้วยความที่ทนอับอายไม่ไหว เธอจึงตัดสินใจหนีก่อนที่จะถูกจับส่งตัวเข้าห้องหอ รติยา ตัดสินใจเด็ดเดี่ยวขับเรือหนีออกไปจากงานแต่งงาน สุดท้ายจนมุมหนีไม่พ้น เธอจึงตัดสินใจกระโดดหนีลงแม่น้ำ ทุกคนจึงคิดว่าเธอตายไปแล้วมีแต่ป๋าเยิ้มเท่านั้นที่คิดว่าเธอยังมีชีวิตอยู่ เขาจึงพยายามตามหาเธอทุกวิถีทาง ซึ่งตัวรติยาเองก็ได้หนีตายไปอยู่กับ เสาวรส เพื่อนสาวคนสนิทของเธอ เหตุการณ์หลังจากที่รอดตายมาได้รติยา ก็พยายามที่จะเอาโฉนดที่ดินของพ่อเธอคืนมาให้ได้ จึงแกล้งปลอมเป็นผีเพื่อไปหลอก ป๋าเยิ้ม แล้วแอบเอาโฉนดสัญญาออกมาซึ่งตลอดแผนการนี้มี รัน (เด่น ดอกประดู่) และแม่บ้านหวีที่ร่วมแผนการต่างๆจนแผนการของรติยาสำเร็จลุล่วง</doc>
