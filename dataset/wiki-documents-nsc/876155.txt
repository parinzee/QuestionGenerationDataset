<doc id="876155" url="https://th.wikipedia.org/wiki?curid=876155" title="มารีญา พูลเลิศลาภ">มารีญา พูลเลิศลาภ มาเรีย พูลเลิศลาภ () หรือ มาเรีย ลินน์ เอียเรียน () เป็นนางงามผู้ครองตำแหน่งมิสยูนิเวิร์สไทยแลนด์ 2560 นางแบบ และนักร้อง มารีญาเป็นตัวแทนของประเทศไทยไปประกวด นางงามจักรวาล 2017 จัดขึ้นในวันที่ 26 พฤศจิกายน พ.ศ. 2560 ที่เมืองลาสเวกัส รัฐเนวาดา สหรัฐอเมริกา และเป็นสาวงามจากทวีปเอเชียเพียงหนึ่งเดียว ที่สามารถผ่านเข้ารอบ 5 คนสุดท้ายประวัติชีวิตช่วงต้น ประวัติ. ชีวิตช่วงต้น. มารีญา เกิดเมื่อวันที่ 18 มกราคม พ.ศ. 2535 ที่ กรุงเทพมหานคร, ประเทศไทย เป็นบุตรของ โกราน เอียเรียน วิศวกรไฟฟ้า ชาวสวีเดน และชนกสรวง พูลเลิศลาภ ชาวไทยเชื้อสายจีน อดีตอาจารย์ประจำ American Tesol Institute และเธอมีพี่ชายฝาแฝด 2 คน เมื่ออายุ 2 ขวบ มารีญาและครอบครัวได้ย้ายไปอยู่ที่ประเทศเวียดนาม เนื่องจากคุณพ่อเป็นวิศวกรต้องไปดูแลการก่อสร้างโรงไฟฟ้าที่ประเทศเวียดนาม และคุณแม่ได้รับเชิญไปเป็นอาจารย์พิเศษสอนนักศึกษาที่สถาบัน AIT ที่กรุงฮานอย ก่อนกลับมาเมืองไทยอีกครั้งตอนอายุ 8 ขวบ มารีญามีความสามารถด้านภาษาพูดสื่อสารได้หลากหลายภาษาทั้ง ภาษาไทย อังกฤษ สวีเดน จีนกลาง และ เวียดนาม แต่ไม่เพียงเท่านั้น มารีญายังมีความสามารถด้านบัลเลต์ เต้นแจ๊สและฮิปฮอป เล่นเปียโน และร้องเพลง ส่วนกีฬาที่เธอชื่นชอบ คือ เทนนิสและเทควันโดการศึกษา การศึกษา. มารีญาจบการศึกษาระดับมัธยมที่โรงเรียนนานาชาติกรุงเทพฯ (International School Bangkok : ISB) ประเทศไทย จากนั้นในปี พ.ศ. 2553 ได้เดินทางไปศึกษาต่อในระดับปริญญาตรี สาขา International Business ที่ ประเทศเนเธอร์แลนด์ ในระหว่างนั้นได้เป็นหัวหน้ากลุ่มที่ Erasmus Student Network (องค์กรไม่แสวงหาผลกำไร) รวมทั้งเป็นพรีเซนเตอร์ของมหาวิทยาลัย และปัจจุบันมารีญาจบการศึกษาระดับปริญญาโทด้าน Consumer and Business Marketing จาก ประเทศสวีเดน โดยในขณะที่อาศัยอยู่ประเทศสวีเดนนั้น เธอได้ทำงานพิเศษเป็นครูสอนภาษาอังกฤษ ส่วนเวลาว่างรับงานเสริมเป็นดีเจ หลังจบการศึกษามารีญาเดินทางกลับประเทศไทย และเข้าทำงานในแผนกการตลาดดิจิทัลของบริษัท Broadgate Financial ควบคู่ไปกับการทำงานในวงการบันเทิงเข้าสู่วงการบันเทิง เข้าสู่วงการบันเทิง. มารีญาเข้าสู่วงการนางแบบตอนอายุ 13 ปี โดยการเป็นนางแบบให้นิตยสาร ELLE Thailand และเดินแบบให้กับห้องเสื้อ Headquarter ในงาน Bangkok International Fashion Week (BIFW) จนมีงานถ่ายแบบให้กับนิตยสารและเดินแบบให้กับแบรนด์ห้องเสื้อชื่อดังอีกมากมาย รวมถึงการเป็นนางเอกมิวสิกวิดีโอ นางแบบโฆษณา และงานเพลงเป็นศิลปินป๊อปแดนซ์คนแรกของค่ายสมอลล์รูม ก่อนจะตัดสินใจเข้าประกวดนางงามโดยการชักนำจากกลุ่มเพื่อนนางแบบและพี่ๆ ในวงการ ในเวลาต่อมาการประกวดมิสยูนิเวิร์สไทยแลนด์ 2017 การประกวด. มิสยูนิเวิร์สไทยแลนด์ 2017. มารีญา พูลเลิศลาภ ได้ครองตำแหน่งมิสยูนิเวิร์สไทยแลนด์ 2560 พร้อมตำแหน่งพิเศษ Boutique Lady โดย Bangkok Airways เมื่อวันที่ 29 กรกฎาคม พ.ศ. 2560 ณ รอยัลพารากอนฮอลล์ สยามพารากอนนางงามจักรวาล 2017 นางงามจักรวาล 2017. มารีญาเป็นตัวแทนของประเทศไทยไปประกวดนางงามจักรวาล 2017 ที่ลาสเวกัส รัฐเนวาดา สหรัฐอเมริกา ในวันที่ 26 พฤศจิกายน พ.ศ. 2560 และได้เข้ารอบ 5 คนสุดท้าย ร่วมกับนางงามจากโคลอมเบีย จาไมกา เวเนซุเอลา และแอฟริกาใต้ โดยผู้ที่ได้นางงามจักรวาลในปีนี้ คือ เดมี่-ลีห์ เนล-ปีเตอร์ จากสาธารณรัฐแอฟริกาใต้ผลงานวิชาการผลงาน. วิชาการ. - บทความ "มวยคุก" Trial By Combat: Thai Prison Boxing ให้กับนิตยสาร BROADSIGHTเพลง เพลง. มินิอัลบั้ม MAXI SINGLES ผลงานชิ้นแรกในแนว POP DANCE ของมารีญา และสมอลล์รูม จำนวน 5 เพลง ซึ่งแต่ละเพลงล้วนแต่งมาจากชีวิตของมารีญาทั้งหมด โดยถูกขัดเกลาเนื้อหาเพลง ดนตรี สไตล์ลิส มิวสิควีดีโอ ตลอดจนท่าเต้น โดยรุ่งโรจน์ อุปถัมป์โพธิวัฒน์ ผู้บริหารค่ายสมอลล์รูม Tracklisting:- เบลอ (Blur) - คัม อะลอง (Come Along) - บุ๋ง (Boong) - รอยยิ้ม (Grin) - เก็บโต๊ะ (Wait up)มิวสิกวีดีโอรางวัลรางวัล. - MThai Top Talk-about 2018 สาขา บุคคลหญิง ที่ถูกกล่าวถึงมากที่สุด</doc>
