<doc id="82550" url="https://th.wikipedia.org/wiki?curid=82550" title="นกกระสาแดง">นกกระสาแดง นกกระสาแดง (; ) เป็นนกน้ำในตระกูล Ardeidae มีถิ่นผสมพันธุ์อยู่ในแอฟริกา ยุโรปตอนกลางและตอนใต้ เอเชียใต้ และเอเชียตะวันออก กลุ่มที่อาศัยอยู่ในยุโรปจะอพยพลงสู่เขตร้อนในแอฟริกาในฤดูหนาว ส่วนกลุ่มที่อาศัยอยู่ในเอเชียก็จะมีการอพยพลงใต้ภายในทวีปเช่นกัน จัดว่าเป็นนกที่หายาก แต่เวลาที่อพยพจะพบเห็นได้บ่อยในภูมิภาคทางตอนเหนือของถิ่นผสมพันธุ์ นกชนิดนี้จัดเป็นนกขนาดใหญ่ โดยมีความสูง 80-90 เซนติเมตร ความกว้างของปีกสองข้าง 120-150 เซนติเมตร แต่มีลำตัวผอมบาง มีน้ำหนักเพียง 500-1,300 กรัมเท่านั้น มีลักษณะใกล้เคียงกับนกกระสานวล แต่ขนาดค่อนข้างเล็กกว่า และมีสีขนที่แตกต่างกัน โดยนกกระสาแดงจะมีขนสีน้ำตาลแดงเข้ม และเมื่อโตเต็มวัย ขนที่หลังจะเป็นสีเทาเข้มขึ้น จะงอยปากมีสีเหลืองและแคบบาง ซึ่งในตัวเต็มวัยจะมีสีสว่างขึ้นประเภทของนกกระสาแดง ประเภทของนกกระสาแดง. นกกระสาแดงนี้ยังจำแนกออกได้อีกเป็น 4 ซับสปีชีส์ ตามถิ่นที่อยู่อาศัย ได้แก่- Ardea purpurea purpurea (Linnaeus, 1766.) มีถิ่นอาศัยกว้างที่สุด โดยพบได้ตั้งแต่แอฟริกา ยุโรป จรดเหนือสุดที่เนเธอร์แลนด์ และเอเชียตะวันตกเฉียงใต้จรดคาซัคสถานทางตะวันออก - Ardea purpurea manilensis (Meyen, 1834.) มีถิ่นอาศัยอยู่ในเอเชีย ครอบคลุมตั้งแต่ปากีสถานไปจนถึงฟิลิปปินส์ และขึ้นเหนือจรด Primorsky Krai ในรัสเซีย - Ardea purpurea madagascariensis (Oort, 1910.) อาศัยอยู่ในมาดากัสการ์เท่านั้น - Ardea purpurea bournei (de Naurois, 1966.) เป็นซับสปีชีส์ล่าสุดที่ถูกค้นพบและตั้งชื่อ นักวิชาการบางคนอาจจัดให้อยู่ในสปีชีส์นี้ แต่บางคนอาจจำแนกออกมาเป็นสปีชีส์ Ardea bournei พบที่หมู่เกาะ Cape Verde เท่านั้นพฤติกรรม พฤติกรรม. เวลาผสมพันธุ์จะอยู่รวมกันเป็นฝูงตามพงต้นกกหรือต้นไม้ใกล้กับทะเลสาบขนาดใหญ่หรือพื้นที่ชุ่มน้ำ โดยจะสร้างรังขนาดใหญ่จากกิ่งไม้สำหรับวางไข่ นกชนิดนี้จะออกหาอาหารตามบริเวณน้ำตื้น โดยล่าเหยื่อจำพวกปลา กบ และแมลงโดยใช้จะงอยปากที่ยาวและแหลมคม พฤติกรรมการล่าเหยื่อของนกชนิดนี้นั้น มักจะยืนรอเหยื่อนิ่งๆ หรือค่อยๆเดินไล่ตามเหยื่อ นกกระสาแดงบินได้ช้า เวลาบินหดคอเข้าลำตัวเป็นรูปตัว S คอที่ยาวนี้บางครั้งอาจมองดูคล้ายงู</doc>
