<doc id="324588" url="https://th.wikipedia.org/wiki?curid=324588" title="ชัยยุทธ โตสง่า">ชัยยุทธ โตสง่า ชัยยุทธ โตสง่า หรือ ป๋อม บอยไทย นักดนตรีไทยเดิมและดนตรีไทยประยุกต์ ผู้ก่อตั้งวงดนตรี BANGKOK XYLOPHONE และวงกำไล เป็นผู้ได้รับรางวัลศิลปาธร สาขาดนตรี ประจำปี พ.ศ. 2553 จัดโดยสำนักงานศิลปวัฒนธรรมร่วมสมัยกระทรวงวัฒนธรรม เป็นบุตรชายของครูสุพจน์ โตสง่า และครูดวงเนตร ดุริยะพันธ์ประวัติ ประวัติ. ชัยยุทธเกิดที่กรุงเทพ เริ่มเรียนดนตรีไทยที่บ้านโตสง่าและวิทยาลัยนาฏศิลป์กรุงเทพฯ สำเร็จการศึกษาระดับปริญญาตรีที่คณะครุศาสตร์ จุฬาลงกรณ์มหาวิทยาลัย ภาควิชาดนตรีศึกษา ในปี พ.ศ. 2537 ได้ศึกษาระนาดเอกกับ ครูสุพจน์ โตสง่า, ครูบุญยงค์ เกตุคง, ครูสิริชัยชาญ ฟักจำรูญ, ครูณัฐพงษ์ โสวัตร, ครูทนง แจ่มวิมล ศึกษาการประพันธ์บทร้อยกรองกับครูจำเนียร ศรีไทยพันธ์และ อ.เนาวรัตน์ พงษ์ไพบูลย์, ศึกษาระนาดทุ้มกับครูสืบศักดิ์ ดุริยประณีต ศึกษาฆ้องวงใหญ่ไทย-มอญกับครูธีระศักดิ์ ชุ่มชูศาสตร์ และศึกษาทางด้านการขับร้องเพลงไทยเดิมกับ ครูสีนาฏ (บรรจง) เสริมศิริ, ครูสุดจิตต์ ดุริยประณีต, ครูอรทัย ทับพร และครูอีกหลายท่านที่วิทยาลัยนาฏศิลป์กรุงเทพ และศึกษาด้านการประพันธ์และการเรียบเรียงเพลงไทยกับครูสุพจน์ โตสง่าและครูบุญยงค์ เกตุคง ศึกษาการตีกลองไทยต่าง ๆ กับครูสมพงษ์ นุชพิจารณ์, ครูปฐมรัตน์ ถิ่นธรณี, ครูสมาน น้อยนิตย์, ครูธีระพล น้อยนิตย์, ครูสหรัฐ ปลื้มปรีชา และศึกษาด้านหลักการดนตรีสากลกับผู้ช่วยศาสตราจารย์ พันเอกชูชาติ พิทักษากร ศึกษาด้านการบันทึกเสียงและเทคนิคการออกแบบเสียงในห้องบันทึกเสียงจาก อ.ชาญชัย ศรีทองแจ้ง ชัยยุทธเคยเป็นอาจารย์พิเศษสอนที่ภาควิชาดนตรีศึกษา คณะครุศาสตร์ จุฬาลงกรณ์มหาวิทยาลัย เมื่อปี พ.ศ. 2543-2546 ปัจจุบัน ชัยยุทธทำงานดนตรีไทยร่วมสมัยทั้งรับแสดงและรับประพันธ์เพลง เนื้อร้อง ทำนอง และสอนดนตรีไทยให้กับผู้ที่สนใจ /มค.2558 ชัยยุทธ โตสง่า เรียบเรียงเพลง"วัฒนธรรม"อันเป็นค่านิยมประการที่ 5 ของ คสช.ขับร้องโดย หลิวอารดา โดยกิจการพลเรือนทหารบก /กพ.2558 ชัยยุทธ โตสง่าทำเพลงประกอบภาพยนตร์"ขรัวโต" ชีวประวัติของสมเด็จพุฒาจารย์โต พรหมรังสี ทั้งเรื่อง / ป๋อมชัยยุทธ โตสง่าสร้างปรากฏการ์ณใหม่อีกครั้ง ด้วยการออกผลงานเพลงลูกทุ่ง โดยใช้วงดนตรีไทยร่วมสมัยมาร่วมทำดนตรีโดยแต่งเนื้อร้อง-ทำนองเอง เร็วๆนี้(ปลายกค.-ต้นสค.2560)กับ บริษัทอาร์สยาม ติดตามได้ในสื่ออาร์สยามลักษณะผลงาน ลักษณะผลงาน. ผลงานดนตรีของชัยยุทธมีลักษณะเฉพาะตัวชัดเจนมาก เสียงระนาดที่เขาบรรเลงและวิธีการบรรเลงระนาดของเขามีเอกลักษณ์จดจำได้ง่ายประหนึ่งเสียงร้องเพลงของมนุษย์ ลักษณะงานที่ชัยยุทธคิดออกมาไม่ค่อยซ้ำแบบใครและหาผู้ทำเหมือนหรือคล้ายได้ยาก เพราะงานดนตรีของชัยยุทธเกิดจากการบ่มประสบการณ์ดนตรีของเขาเอง ไม่ยึดติดเกินไป ไม่หลุดกรอบเกินไป งานดนตรีของชัยยุทธเป็นที่รู้จักแพร่หลายมาจากกลุ่มคนเล่นดนตรีก่อนและจากการที่ผลงานของชัยยุทธคนทั่วไปสามารถเข้าถึงไม่ยากจึงแพร่หลายสู่การยอมรับของผู้ชมผู้ฟังดนตรีทั่วไป จนได้รางวัลสีสันอวอร์ดถึงสองครั้งในปี 2539 และ 2544 และรางวัลศิลปาธรแห่งชาติในปี 2553 ศาสตราจารย์นายแพทย์ พูนพิศ อมาตยกุลเคยกล่าวว่าผลงานเพลงและการแสดงดนตรีที่ชัยยุทธสร้างสรรค์หลายงานมีความงามที่สามารถผลักดันให้เป็นผลงานชิ้นเอกในระดับนานาชาติผลงานเพลงผลงานเพลง. - Siamese Samba (2538) ไพซีส มิวสิก - Andaman Sun (2541) อินแอนด์ออน ออนป้า - Spicy Brazil (2543) ไพซีส มิวสิก - Bangkok Xylophone (2547) จีเอ็มเอ็ม แกรมมี่ - ระนาดนฤมิต 1-2 (2551) โอเชียน มีเดีย - ระนาดนฤมิต 3-4 (2552) โอเชียน มีเดีย - ไมเนอร์เชนจ์ 1-2 (2553) โอเชียน มีเดีย - ... (สค.2560) อาร์สยาม</doc>
