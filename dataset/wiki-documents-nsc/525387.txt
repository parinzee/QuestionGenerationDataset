<doc id="525387" url="https://th.wikipedia.org/wiki?curid=525387" title="ซีโอไม">ซีโอไม ซีโอไม () หรือ โซไม () เป็นขนมจีบหรือเกี๊ยวปลาแบบอินโดนีเซีย ปรุงด้วยการนึ่ง ได้รับอิทธิพลจากติ่มซำในอาหารจีน ทำจากปลาน้ำจืดหรือปลาทะเล เช่น ปลาทูน่า ปลาแมกเคอเรล หรือกุ้ง นำมายัดไส้ใส่ในกะหล่ำปลี มันฝรั่ง มะระ และเต้าหู้ ทำเป็นชิ้นใหญ่ ด้านบนใส่ซอสถั่วลิสง ซีอิ๊วหวาน ซอสพริก และน้ำมะนาว ซีโอไมเป็นอาหารที่ได้รับอิทธิพลจากอาหารของชาวอินโดนีเซียเชื้อสายจีน ต่างกันที่ซีโอไมกินกับซอสถั่วลิสงด้วย แต่ของชาวอินโดนีเซียเชื้อสายจีนจะกินกับซีอิ๊วหวานและซอสพริกเท่านั้น ซีโอไมที่มีชื่อเสียงคือที่บันดุง และพบซีโอไมมากในอาหารของชาวซุนดาและผู้ขายซีโอไมก็มักเป็นชาวซุนดา ซีโอไมมีลักษณะใกล้เคียงกับบาตากอร์ เพียงแต่บาตากอร์ทำให้สุกด้วยการทอด ส่วนซีโอไมนั้นนำไปนึ่ง</doc>
