<doc id="229147" url="https://th.wikipedia.org/wiki?curid=229147" title="ฌูล มาซาแร็ง">ฌูล มาซาแร็ง ฌูล พระคาร์ดินัลมาซาแร็ง () ดยุกแห่งเรอแตล มาแยน และเนอแวร์ เกิดที่ราชอาณาจักรเนเปิลส์ ในปี ค.ศ. 1602 เป็นพระคาร์ดินัลชาวอิตาลี และมีบทบาทสำคัญในการช่วยพระเจ้าหลุยส์ที่ 14 แห่งฝรั่งเศสขณะยังทรงพระเยาว์ปกครองประเทศ เขาเคยเป็นนายทหารกองทัพของบิชอปแห่งโรม ได้รับการศึกษาจากโรมและมาดริด ต่อมาได้รับการแต่งตั้งให้เป็นเอกอัครสมณทูตสันตะสำนักประจำราชสำนักพระเจ้าหลุยส์ที่ 13 แห่งฝรั่งเศส เมื่อออกจากการทูตแล้วก็ได้เข้ารับราชการกับพระเจ้าหลุยส์ที่ 13 และได้โอนสัญชาติเป็นชาวฝรั่งเศส ต่อมารีเชอลีเยอแต่งตั้งให้มาซาแร็งเป็นบิชอป เพราะพอใจว่ามีความรู้ในเรื่องการเมืองยุโรปเป็นอย่างดี เมื่อพระเจ้าหลุยส์ที่ 13 สวรรคต มาซาแร็งได้เข้ามามีส่วนช่วยในการบริหารประเทศเมื่อครั้งที่พระเจ้าหลุยส์ที่ 14 ยังทรงพระเยาว์และยังคงสืบทอดนโยบายที่พระคาร์ดินัลรีเชอลีเยอได้วางรากฐานไว้ มาซาแร็งเป็นผู้มีความสามารถและไม่ชอบสงครามผิดกับรีเชอลีเยอ แต่สิ่งหนึ่งที่เหมือนกันคือการยกย่องพระมหากษัตริย์ให้เป็นพระเจ้าแผ่นดินในระบอบสมบูรณาญาสิทธิราชย์ให้มากที่สุดเท่าที่จะทำได้ เขาดำรงตำแหน่งอัครมหาเสนาบดีในพระเจ้าหลุยส์ที่ 14 เป็นเวลา 18 ปี ถึงแก่กรรมวันที่ 1 มีนาคม พ.ศ. 1661 ณ กรุงปารีส ราชอาณาจักรฝรั่งเศส เมื่อมีอายุได้ 59 ปี</doc>
