<doc id="9585" url="https://th.wikipedia.org/wiki?curid=9585" title="คอนเสิร์ตไลฟ์เอท">คอนเสิร์ตไลฟ์เอท คอนเสิร์ตไลฟ์ 8 () เป็นชุดคอนเสิร์ตและงานที่จัดขึ้นในวันที่ 2 กรกฎาคม และ 6 กรกฎาคม พ.ศ. 2548 ในประเทศกลุ่ม จี 8 และแอฟริกาใต้ คอนเสิร์ตถูกกำหนดให้จัดขึ้นก่อนการประชุมสุดยอดผู้นำของประเทศในจี 8 ที่จะจัดขึ้นที่โรงแรม Gleneagles ใน Perthshire สก็อตแลนด์ ในเดือนกรกฎาคม พ.ศ. 2548, และประจวบกับวาระครบรอบ 20 ปี ของคอนเสิร์ตไลฟ์เอด () อีกด้วย คอนเสิร์ตที่จัดขึ้นในเวลาเดียวกันกับการรณรงค์เพื่อให้ความยากจนเป็นอดีตในสหราชอาณาจักร มีเป้าหมายเพื่อสร้างแรงกดดันกับกลุ่มผู้นำโลก ให้ปลดหนี้แก่ประเทศที่ยากจน เพิ่มหรือปรับปรุงการให้การช่วยเหลือ และเปิดการเจรจาเพื่อกฎเกณฑ์การค้าที่เสมอภาคและเอื้อประโยชน์ให้กับประเทศยากจนยิ่งขึ้น บ็อบ เกลดอฟ เป็นหัวเรือใหญ่ในการจัดงานเหล่านี้ และนอกจากจะมีศิลปินนักร้องนักแสดงเข้าร่วมมากกว่า 1,000 คน เช่น วิลล์ สมิท, มาดอนน่า และ เซอร์ พอล แมคคาร์ทนีย์ แล้ว ยังมีบุคคลผู้มีชื่อเสียงของโลกเข้าร่วมมากมาย เช่น โคฟี อันนัน, เนลสัน แมนเดลลา, และ บิล เกตส์ เป็นต้น การแสดงที่มีชื่อเสียงที่สุดของ ไลฟ์เอท คือการกลับมารวมตัวของสมาชิกดั้งเดิมของพิงค์ ฟลอยด์ เป็นครั้งแรกในรอบ 24 ปี หลังจากที่สมาชิก 3 คน คือ เดวิด กิลมอร์, นิค เมสัน และริค ไรต์ บาดหมางกับโรเจอร์ วอเทอร์ส การแสดงชุดนี้เป็นการแสดงชุดก่อนสุดท้ายของวันที่ 2 กรกฎาคม 2548 ที่ลอนดอน คอนเสิร์ตไลฟ์เอท (Live Eight) นั้น ตั้งขึ้นให้พ้องกับชื่อ คอนเสิร์ตไลฟ์เอด () และเลข 8 ก็สื่อถึง 8 กลุ่มประเทศผู้นำทางเศรษฐกิจสถานที่จัดคอนเสิร์ต สถานที่จัดคอนเสิร์ต. 10 คอนเสิร์ต ในทุกประเทศสมาชิก G8 และแอฟริกาใต้; 9 คอนเสิร์ตในวันที่ 2 ก.ค. และ 1 คอนเสิร์ตในวันที่ 6 ก.ค. 2548- สวนสาธารณะไฮด์ปาร์ก, ลอนดอน, สหราชอาณาจักร - จัตุรัส Mary Fitzgerald, นิวทาวน์, โยฮันเนสเบิร์ก, แอฟริกาใต้ - อนุสาวรีย์ชัย ซีเกสซอยเลอ, เบอร์ลิน, เยอรมนี - Circus Maximus, โรม, อิตาลี - พิพิธภัณฑ์ศิลปะ, เมืองฟิลาเดลเฟีย รัฐเพนซิลเวเนีย สหรัฐอเมริกา - Park Place, Barrie (ใกล้ โทรอนโต) , ออนตาริโอ, แคนาดา - จัตุรัสแดง, มอสโก, รัสเซีย - พระราชวัง Versailles, ใกล้ปารีส, ฝรั่งเศส - ศูนย์แสดงสินค้า Makuhari Messe, โตเกียว, ญี่ปุ่น - Eden Project, คอร์นวอลล์, อังกฤษ สหราชอาณาจักร ("Africa Calling", เน้นศิลปินแอฟริกัน) - สนาม Murrayfield, เอดินบะระ, สกอตแลนด์, สหราชอาณาจักร ("Edinburgh 50,000: The Final Push", จัดในวันที่ 6 ก.ค.)</doc>
