<doc id="916083" url="https://th.wikipedia.org/wiki?curid=916083" title="สโมสรฟุตบอลบาเซิล">สโมสรฟุตบอลบาเซิล สโมสรฟุตบอลบาเซิล 1893 (Fussball Club Basel 1893) หรือรู้จักกันในชื่อ บาเซิล หรือ FCB เป็นสโมสรฟุตบอลอาชีพของประเทศสวิตเซอร์แลนด์ ตั้งอยู่ที่เมืองบาเซิล เป็นหนึ่งในสโมสรที่ประสบความสำเร็จมากที่สุดของประเทศ คว้าแชมป์สวิสซูเปอร์ลีก 20 สมัย มากที่สุดเป็นอันดับที่สองในบรรดาสโมสรสวิส สโมสรประสบความสำเร็จมากในช่วงคริสตทศวรรษ 1960-70 โดยคว้าแชมป์ลีก 7 สมัยในช่วงปี ค.ศ. 1967-1980 แต่ต่อมาช่วงคริสตทศวรรษ 1980 บาเซิลต้องพบกับความยากลำบาก เมื่อพวกเขาไม่สามารถไปแข่งขันในรายการระดับทวีปเป็นเวลาหลายปี และยังต้องตกชั้นในปี ค.ศ. 1987 ต่อมาในช่วงคริสตทศวรรษ 2000 บาเซิลเลื่อนชั้นกลับสู่ลีกสูงสุดอีกครั้ง ในปี ค.ศ. 2002 พวกเขาคว้าแชมป์ลีกครั้งแรกในรอบ 22 ปี และคว้าแชมป์ลีกได้อีก 9 สมัยจาก 13 ฤดูกาล บาเซิลยังคว้าแชมป์ฟุตบอลถ้วย สวิสคัพ 11 สมัย บาเซิลเข้าร่วมแข่งขันในรายการระดับทวีปยุโรปทุกฤดูกาลตั้งแต่ฤดูกาล 1999–2000 เป็นต้นมา ในฤดูกาล 2001–02 สโมสรเข้ารอบชิงชนะเลิศยูฟ่าอินเตอร์โตโตคัพ ก่อนที่จะพ่ายต่อแอสตันวิลลา ต่อมาฤดูกาล 2002–03 พวกเขาได้เข้าแข่งขันรอบแบ่งกลุ่มยูฟ่าแชมเปียนส์ลีก และในฤดูกาล 2005–06 พวกเขาเข้ารอบแปดทีมสุดท้ายในรายการยูฟ่าคัพ บาเซิลได้เข้าร่วมการแข่งขันยูฟ่าแชมเปียนส์ลีกถึง 6 ครั้ง มากกว่าสโมสรสวิสอื่น ๆ และยังเป็นสโมสรเดียวที่ผ่านการคัดเลือกเข้ารอบแบ่งกลุ่มอัตโนมัติ ในฤดูกาล 2011–12 บาเซิลสร้างผลงานอันโดดเด่นในแชมเปียนส์ลีก พวกเขาผ่านเข้ารอบแพ้คัดออกจากการชนะแมนเชสเตอร์ยูไนเต็ดในบ้าน 2–1 จากรอบแบ่งกลุ่ม ต่อมาพวกเขาตกรอบโดยบาเยิร์นมิวนิกจากประตูรวม แม้ว่าพวกเขาจะชนะในบ้านก็ตาม ต่อมาฤดูกาล 2012–13 พวกเขาเข้ารอบรองชนะเลิศของยูฟ่ายูโรปาลีก ก่อนจะแพ้ต่อเชลซี ต่อมาในรอบแบ่งกลุ่ม ยูฟ่าแชมเปียนส์ลีก ฤดูกาล 2013–14 บาเซิลสามารถเอาชนะเชลซีได้ทั้งเหย้าและเยือน แม้ว่าจะตกรอบแบ่งกลุ่มก็ตาม และในฤดูกาลถัดมา พวกเขาอยู่กลุ่มเดียวกับสโมสรยักษ์ใหญ่อย่างเรอัลมาดริดและลิเวอร์พูล แต่ก็สามารถผ่านเข้ารอบแพ้คัดออกได้จากการบุกเสมอ 1–1 ที่แอนฟีลด์ นัดสุดท้ายของรอบแบ่งกลุ่ม แต่พวกเขาก็ตกรอบแพ้คัดออกโดยปอร์ตูสนาม สนาม. สนามเหย้าของบาเซิลคือ ซังคท์. ยาค็อบ-พาร์ก จุคนได้ 37,500 ที่นั่ง อยู่ในประเภท 4 ดาวจากยูฟ่า ซึ่งเป็นระดับสูงสุด ซังคท์. ยาค็อบ-พาร์ก เปิดใช้งานในปี ค.ศ. 2001 ความจุแรกเริ่มคือ 33,433 ที่นั่ง ต่อมาได้ขยายอัฒจันทร์ส่วน G ทำให้มีความจุเพิ่มเป็น 42,500 ที่นั่ง ใช้จัดการแข่งขันฟุตบอลชิงแชมป์แห่งชาติยุโรป 2008 หลังจากที่จบรายการแข่งขันนี้ เก้าอี้บางตัวได้ถูกถอดออก ความจุจึงลดลงเหลือเพียง 37,500 ที่นั่ง ชื่อเล่นของสนามแห่งนี้คือ "ยอกเกลี" สนามมีภัตตาคารสองแห่ง คือภัตตาคารยูโน และแฮตทริกสปอร์ตบาร์ และยังมีศูนย์การค้า เปิดในวันที่ 1 พฤศจิกายน ค.ศ. 2001 การเดินทาง มีที่จอดรถ 680 คัน และมีสถานีรถไฟ ซังคท์. ยาค็อบ-พาร์ก เคยใช้จัดการแข่งขันฟุตบอลชิงแชมป์แห่งชาติยุโรป 2008 ทั้งหมด 6 นัด นัดที่สำคัญได้แก่ นัดเปิดสนามระหว่างเจ้าภาพ สวิตเซอร์แลนด์ พบกับ สาธารณรัฐเช็ก และรอบรองชนะเลิศ เยอรมนี พบกับ ตุรกี ลักษณะพิเศษของสนามอยู่ที่โครงสร้างโปร่งแสงที่สามารถเปลี่ยนสีได้ ต่อมาเอฟเฟกต์ได้ถูกนำไปใช้กับอัลลิอันซ์อาเรนาของบาเยิร์นมิวนิก ก่อนที่ซังคท์. ยาค็อบ-พาร์ก จะถูกสร้างขึ้น บาเซิลเคยลงเล่นสนามเหย้าในแลนด์ฮอฟ และสนามกีฬาซังคท์. ยาค็อบ ซึ่งตั้งอยู่ที่เดียวกันกับซังคท์. ยาค็อบ-พาร์ก ในปัจจุบัน ช่วงที่กำลังก่อสร้างซังคท์. ยาค็อบ-พาร์ก นั้น บาเซิลต้องเล่นที่สนามเหย้าชั่วคราว Stadion Schützenmatte ในปี ค.ศ. 2016 ซังคท์. ยาค็อบ-พาร์ก ใช้จัดแข่งขันยูฟ่ายูโรปาลีก นัดชิงชนะเลิศ ระหว่างลิเวอร์พูลกับเซบียาเกียรติประวัติในประเทศเกียรติประวัติ. ในประเทศ. - สวิสซูเปอร์ลีก- ชนะเลิศ (20): 1952–53, 1966–67, 1968–69, 1969–70, 1971–72, 1972–73, 1976–77, 1979–80, 2001–02, 2003–04, 2004–05, 2007–08, 2009–10, 2010–11, 2011–12, 2012–13, 2013–14, 2014–15, 2015–16, 2016–17 - สวิสคัพ- ชนะเลิศ (12): 1932–33, 1946–47, 1962–63, 1966–67, 1974–75, 2001–02, 2002–03, 2006–07, 2007–08, 2009–10, 2011–12, 2016–17 - สวิสลีกคัพ- ชนะเลิศ (1): 1972นานาชาตินานาชาติ. - ยูฟ่าแชมเปียนส์ลีก- รอบ 8 ทีมสุดท้าย: 1973–74 - รอบ 16 ทีมสุดท้าย: 2011–12, 2014–15, 2017–18 - ยูฟ่ายูโรปาลีก- รอบรองชนะเลิศ: 2012–13 - รอบ 8 ทีมสุดท้าย: 2013–14 - Coppa delle Alpi- ชนะเลิศ (3): 1969, 1970, 1981</doc>
