<doc id="269355" url="https://th.wikipedia.org/wiki?curid=269355" title="ปาโมชช์ ถาวรฉันท์">ปาโมชช์ ถาวรฉันท์ พลเอกปาโมชช์ ถาวรฉันท์ (15 กุมภาพันธ์ พ.ศ. 2466 - 12 มีนาคม พ.ศ. 2552) อดีตเสนาธิการทหารบก อดีตเสนาธิการทหาร อดีตวุฒิสมาชิก และพระบาทสมเด็จพระเจ้าอยู่หัว มีพระบรมราชโองการโปรดเกล้าฯ ให้ พลเอก ปาโมชช์ ถาวรฉันท์ รับตำแหน่งราชการพิเศษอื่นๆ ที่สำคัญเช่น ราชองครักษ์พิเศษ, นายทหารพิเศษ ประจำกรมทหารราบที่ 1 มหาดเล็กรักษาพระองค์, กรมทหารราบที่ 11 รักษาพระองค์, กรมทหารราบที่ 21 รักษาพระองค์, กรมทหารม้าที่ 1 รักษาพระองค์, และกองพันทหารม้าที่ 1 รักษาพระองค์ประวัติ ประวัติ. พลเอกปาโมชช์ ถาวรฉันท์ เกิดที่ตำบล ท่าฉลอม จังหวัดสมุทรสาคร เป็นบุตรชายคนโตจากจำนวน 5 คน ของนายฉันท์ และนางเยื้อน ถาวรฉันท์ สำเร็จการศึกษาระดับประถมจาก โรงเรียนวัดสระเกศ ใน พ.ศ. 2479 ระดับมัธยมศึกษาจาก โรงเรียนอำนวยศิลป์ ใน พ.ศ. 2482 สำเร็จการศึกษาจากโรงเรียนเตรียมทหารบก ใน พ.ศ. 2484 และสำเร็จการศึกษาจากโรงเรียนนายร้อยทหารบก รุ่นที่ 3 ใน พ.ศ. 2487 ได้รับการศึกษาต่างประเทศหลายแห่งเช่น หลักสูตรการปฏิบัติการปราบปรามกบฏศึก ฟอร์ทแบลก สหรัฐอเมริกา และหลักสูตรนายทหารข่าวชั้นสูง ฟอร์ดโฮลาเบิร์ด สหรัฐอเมริกา พลเอกปาโมชช์ ถาวรฉันท์ ได้เข้ารบในสงครามเกาหลีภายใต้ร่มธงสหประชาชาติ และปฏิบัติการสู้รบกับผู้ก่อการร้ายคอมมิวนิสต์ ต่อมาได้รับพระบรมราชโองการเป็น ผู้ช่วยทูตทหารบก ประจำสถานเอกอัครราชทูตไทย ณ กรุงวอชิงตัน ดี.ซี. ใน พ.ศ. 2511 ซึ่งในขณะนั้น พณฯ ท่านอานันท์ ปันยารชุน ดำรงตำแหน่งเอกอัครราชทูต และ พลเอกสุจินดา คราประยูร ดำรงตำแหน่งรองผู้ช่วยทูตทหารบก ประจำสถานเอกอัครราชทูตที่เดียวกัน หลังจากนั้นได้รับพระบรมราชโองการโปรดเกล้าฯ ให้ดำรงตำแหน่งรองแม่ทัพภาคที่ 3 ใน พ.ศ. 2520 เสนาธิการทหารบก ใน พ.ศ. 2524 และตำแหน่งสุดท้ายก่อนเกษีนณอายุราชการเป็น เสนาธิการทหาร ใน พ.ศ. 2526ตำแหน่งงานอื่นๆ ตำแหน่งงานอื่นๆ. พ.ศ. 2526 - พ.ศ. 2532 นายกสมาคมกรีฑาแห่งประเทศไทย พ.ศ. 2525 - พ.ศ. 2527 วุฒิสมาชิก พ.ศ. 2525 - พ.ศ. 2526 กรรมการธนาคารทหารไทย พ.ศ. 2526 - พ.ศ. 2527 กรรมการสภาทหารผ่านศึก ประเภทประจำการ พ.ศ. 2528 - พ.ศ. 2538 ที่ปรึกษาบริษัทในเครือเจริญโภคภัณฑ์ พ.ศ. 2528 - พ.ศ. 2529 กรรมการการรถไฟแห่งประเทศไทย พ.ศ. 2529 - พ.ศ. 2530 ประธานกรรมการการรถไฟแห่งประเทศไทย พ.ศ. 2529 - พ.ศ. 2531 กรรมการบริษัทน้ำตาลวังขนาย พ.ศ. 2531 - พ.ศ. 2533 กรรมการสภาทหารผ่านศึก ประเภทนอกประจำการเครื่องราชอิสริยาภรณ์ เครื่องราชอิสริยาภรณ์. เหรียญเกียรติยศ และเครื่องหมายแสดงความสามารถต่างๆ เช่น เหรียญพิทักษ์เสรีชน ชั้นที่ 1, เหรียญราชการชายแดน, เหรียญชัยสมรภูมิ (เกาหลี), เครื่องอิสริยาภรณ์ ชุงมู ประดับดาวเงิน มอบโดยรัฐบาลสาธารณรัฐเกาหลีใต้, และ เหรียญกล้าหาญชั้นที่ 1 (กิตติมศักดิ์) มอบโดยกองทัพบกมาเลเซีย</doc>
