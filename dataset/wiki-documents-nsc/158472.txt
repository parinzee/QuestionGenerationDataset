<doc id="158472" url="https://th.wikipedia.org/wiki?curid=158472" title="จาง ลี่อิ่น">จาง ลี่อิ่น จาง ลี่อิ่น (; ; ) เกิดเมื่อวันที่ 28 กุมภาพันธ์ ค.ศ. 1989 ที่มณฑลเสฉวน ประเทศจีน ในครอบครัวนักดนตรี ทำให้เธอมีพรสวรรค์ทางดนตรีตั้งแต่เด็กๆ พ่อแม่ของเธอพาเธอไปที่คอนเสิร์ตของพวกเขาเพื่อทำให้เธอได้รับฟังเพลงที่หลากหลาย ได้รับการเข้าเรียนไวโอลินเมื่อเธออายุได้ 3 ขวบเท่านั้น และเธอยังมีความสามารถในการแกะเพลงหลังจากที่เธอได้ฟังเพลงนั้นเพียงครั้งเดียว เธออยู่ภายใต้การฝึกให้เคยชินกับแนวเพลงคลาสสิก และโดยเฉพาะเพลงทางฝั่งยุโรป และอเมริกัน ซึ่งเธอยืนยันว่าจะไม่ร้องเพลงเหล่านั้นเลยแม้แต่ครั้งเดียว เมื่อตอนเธอยังเด็ก จาง ลี่อิ่นเริ่มสนใจวงการเพลงป็อปเมื่อเธอเติบโตขึ้น ในตอนที่เธออายุ 12 เธอเข้าเรียนโรงเรียนประถมโดยที่ โรงเรียนสอนดนตรี Xi-Chan ได้เห็นความสามารถของเธอจากการเล่นไวโอลิน อย่างไรก็ตาม ความฝันของเธอในเวลานี้คือการได้เป็นนักร้องไม่ใช่นักไวโอลิน ท้ายที่สุดแล้วพ่อแม่ของเธอก็ได้สนับสนุนเธออย่างเต็มที่ และเธอก็ได้รับความไว้วางใจในการคัดเลือก 10 นักร้องรุ่นเยาว์คุณภาพในการประกวดร้องเพลงภายใต้การสนับสนุนของกรุงปักกิ่ง จนกระทั่งในปี 2003 เธอก็ได้ถูกค้นพบโดย S.M.Entertainment และจากนั้นเอง เธอก็ได้เดินทางไปเทรนในเกาหลี และยังเคยได้เป็นส่วนหนึ่งในโปรเจกต์ Super Girls ของทางค่ายต้นสังกัด (ปัจจุบันโปรเจกต์ Super Girls เปลี่ยนเป็นวง Girls' Generation) จนปี 2006 ก็ได้มีซิงเกิลเปิดตัวครั้งแรกที่เกาหลี และล่าสุด เธอก็พร้อมแล้ว สำหรับอัลบั้มเดี่ยวชุดแรกชื่อว่า “I Will” ซึ่งจะเป็นครั้งแรกที่เธอจะได้กลับไปมีผลงานเพลงในบ้านเกิดตัวเองด้วย นอกจากนี้ “จาง ลี่อิ่น” ยังเป็นศิลปินจีนคนแรกที่จะสร้างกระแสเกาหลีแบบใหม่ โดยบริษัทเกาหลีเป็นครั้งแรกด้วย จาง ลี่อิ่น เป็นศิลปินจีนคนแรกที่ได้รับการปลุกปั้นฝึกฝนจากสังกัดเพลงเกาหลีอย่าง S.M.Entertainment ต้นสังกัดของศิลปินชื่อดังมากมาย ไม่ว่าจะเป็น “ทงบังชินกี” “ซุปเปอร์จูเนียร์” “คัง ทา” “โบอา” โดยก่อนหน้านี้ เธอก็ได้มีซิงเกิลเปิดตัวในเกาหลีชื่อว่า “Timeless” ที่ได้ร่วมร้องกับ เซีย หนึ่งในสมาชิกของทงบังชินกี อัลบั้ม แรกนี้ เปิดตัวด้วยเพลง “I Will” ซึ่งเป็นเพลงเก่าที่กลุ่มศิลปินหญิง SES เคยร้องเอาไว้เมื่อปี 2000 และยังมีมิวสิคซีรีส์เพลง “I Will” และ “Lovers” ได้นักแสดงทีมเก่าจากเพลง “Timeless” คือ 2 สมาชิกซุปเปอร์จูเนียร์ “ชีวอน” และ“ฮันคยอง” มาร่วมแสดงอีกครั้งด้วย รวมถึงเพลง "One More Try" ที่นำมาร้องใหม่ในจังหวะสนุกสนาน ดัดแปลงจากเพลงเดิมที่ร้องโดยชอนชังจีฮี เดอะ เกรซ</doc>
