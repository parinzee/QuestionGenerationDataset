<doc id="629700" url="https://th.wikipedia.org/wiki?curid=629700" title="เบิร์ธเดย์ (เพลงเคที เพร์รี)">เบิร์ธเดย์ (เพลงเคที เพร์รี) "เบิรธเดย์" () เป็นเพลงแนวดิสโก้ของนักร้องอเมริกัน เคที เพร์รี จากสตูดิโออัลบั้มลำดับที่สี่ ปริซึม (ค.ศ. 2013) เพลงเขียนโดยเพร์รี บอนนี แม็กคี และโปรดิวเซอร์เพลงคือ ดร.ลู้ก แมกซ์ มาร์ติน และเซอร์คัต เหล่านักวิจารณ์เพลงรวมทั้งตัวเพร์รีเองได้เปรียบเทียบเพลงนี้กับงานเพลงของพรินซ์ และมารายห์ แครี ในเนื้อเพลง เพร์รีพูดถึงงานเลี้ยงวันเกิดเพื่อนในเรื่องทางเพศด้วยภาษาสองแง่สองง่าม ค่ายเพลงแคปิตอลส่งเพลงเบิร์ธเดย์ผ่านเมนสตรีม (mainstream) และคลื่นวิทยุในวันที่ 21 เมษายน ค.ศ. 2014 เป็นซิงเกิลลำดับที่สี่จากอัลบั้ม ปริซึม หลังปล่อยเพลง "เบิร์ธเดย์" ได้รับคำวิจารณ์ทั่วไปด้านดี นักวิจารณ์ยกย่องจังหวะของเพลงแต่ติเรื่องสองแง่สองง่ามในบางครั้ง หลังจากปล่อยอัลบั้ม ปริซึม เพลง "เบิร์ธเดย์" เข้าชาร์ตของเกาหลีใต้และฝรั่งเศส และหลังจากปล่อยเป็นซิงเกิลทางการ เพลงประสบความสำเร็จระดับปานกลางทั่วโลก เพลงขึ้นถึง 30 อันดับแรกบนชาร์ตซิงเกิลของประเทศออสเตรเลีย สหราชอาณาจักร และเนเธอร์แลนด์ ขณะที่ทำอันดับสูงสุดที่อันดับที่ 17 บนชาร์ตบิลบอร์ดฮอต 100 และอันดับที่ 7 บนชาร์ตแคนาเดียนฮอต 100 มิวสิกวิดีโอออกอากาศวันที่ 24 เมษายน ค.ศ. 2014 วิดีโอโดยรวมบันทึกจากกล้องที่ซ่อนไว้ นำเสนอเพร์รีที่ปลอมตัวเป็นตัวละครต่าง ๆ 5 ตัวในงานวันเกิดและงานเฉลิมฉลองอื่น ๆ เจสส์ กลินน์ นำเพลงมาร้องในรายการไลฟ์เลาจ์ ทางสถานีบีบีซีเรดิโอ 1การผลิตและการออกจำหน่าย การผลิตและการออกจำหน่าย. "เบิร์ธเดย์" แต่งโดยเพร์รี บอนนี แม็กคี เซอร์คัต ดร.ลู้ก และแมกซ์ มาร์ติน สามคนหลังผลิตเพลงและทำดนตรีและโปรแกรมเสียงด้วย กลองบรรเลงโดยสตีเวน วูลฟ์ ขณะที่เครื่องเป่าบรรเลงโดยเดอะแซตเทอร์เดย์ไนต์ไลฟ์แบนด์ เรียบเรียงโดยเลนนี พิกเกตต์ และดัดแปลงเสียงโดยเดฟ โอดอนเนลล์ ผู้ดัดแปลงเสียงทั้งเพลงคือปีเตอร์ คาร์สัน คลินต์ กิบส์ แซท ฮอลแลนด์ และไมเคิล อิลล์เบิร์ต และผสมเสียงดนตรีโดยเซอร์บัน เกเนีย ที่มิกซ์สตาร์สตูดิโอส์ ที่เวอร์จิเนียบีช รัฐเวอร์จิเนีย ร่วมกับวิศวกรเสียง จอห์น เฮนส์ ตัวเพลงบันทึกเสียงในห่องอัดหลายแห่ง เช่น ลู้กส์อินเดอะบู ในแมลิบู รัฐแคลิฟอร์เนีย คอนเวย์เรคอร์ดิงส์สตูดิโอส์ ในฮอลลีวูด รัฐแคลิฟอร์เนีย เพลย์แบ็กเรคอร์ดิงสตูดิโอ ในแซนตาบาร์บารา รัฐแคลิฟอร์เนีย เอ็มเอ็กซ์เอ็มสตูดิโอส์ ในสตอกโฮล์ม ประเทศสวีเดน และซีเคร็ตการ์เดนสตูดิโอส์ ในมอนเทชิโต รัฐแคลิฟอร์เนีย เพลงหลุดเข้าไปในอินเตอร์เน็ตในวันที่ 16 ตุลาคม ค.ศ. 2013 สองวันก่อนออกอัลบั้มปริซึม ในวันที่ 3 เมษายน ค.ศ. 2014 นักร้องประกาศทางทวิตเตอร์ว่า "เบิร์ธเดย์" จะออกจำหน่ายเป็นซิงเกิลที่สี่จากอัลบั้ม และนำปกซิงเกิลขึ้นเผยแพร่ด้วย ภาพบนปกเป็นภาพถ่ายที่ถ่ายในงานเลี้ยงวันเกิดราว ค.ศ. 1990 เห็นภาพเพร์รีผมบลอนด์ และพี่สาว แองเจลา ฮัดสัน ยิ้มให้กับกล้อง มีลูกโป่งตัวหนังสือ "พอง ๆ" ถูกปรับแต่งด้วยโปรแกรมโฟโตชอปให้สะกดเป็นชื่อของเพร์รี มีชื่อเพลงปรากฏที่เทียนบนเค้กดอกไม้ ในการส่งเสริมซิงเกิล วิดีโอเนื้อเพลง "เบิร์ธเดย์" ถูกนำขึ้นบนบัญชีวีโวของเพร์รีในวันที่ 10 เมษายน ค.ศ. 2014 นำเสนอเค้กและขนมหวานหลากหลายชนิด ประดับด้วยลูกกวาด ตกแต่งด้วยเนื้อเพลงและจบลงที่เพร์รีจุดเทียนเล่มสุดท้ายบนเค้กชาร์ตและการรับรองชาร์ตประจำสัปดาห์ชาร์ตประจำปีการรับรอง</doc>
