<doc id="314511" url="https://th.wikipedia.org/wiki?curid=314511" title="สุรัสวดี เชื้อชาติ">สุรัสวดี เชื้อชาติ สุรัสวดี เชื้อชาติ (ชื่อเล่น: แหม่ม) หรือที่รู้จักกันดีในชื่อ มาม่า บลูส์ ผู้กำกับภาพยนตร์โฆษณาอิสระ เคยมีผลงานร้องเพลงออกอัลบั้มชื่อชุด "มาม่า บลูส์" กับค่ายมูเซอร์ เรคคอร์ดสจากการชักชวนของประภาส ชลศรานนท์ ด้วยบุคลิกที่เป็นหญิงร่างใหญ่ เสียงห้าว ร้องเพลงบลูส์ เพลงที่เธอร้องได้รับความนิยม โดยเฉพาะเพลง "ควายเท่านั้น" อัลบั้มชุดนี้มียอดขายได้ในระดับหนึ่งแสนชุด สุรัสวดี เชื้อชาติ จบการศึกษาจากโรงเรียนสตรีวิทยา และคณะวารสารศาสตร์และสื่อสารมวลชน มหาวิทยาลัยธรรมศาสตร์ (ร่วมรุ่นเดียวกับ กนก รัตน์วงศ์สกุล) เคยทำงานเบื้องหลังงานโฆษณาที่ลีโอ เบอร์เนทท์, ดีวายแอนด์อาร์ และแมทชิ่ง สตูดิโอ ก่อนจะลาออกมารับงานอิสระ เนื่องจากไม่พอใจระบบงานของบริษัทหลังจากขยายตัวเข้าขายหุ้นในตลาดหลักทรัพย์แห่งประเทศไทย ปัจจุบันเป็นผู้กำกับภาพยนตร์อิสระ ผลงานเด่น เช่นภาพยนตร์โฆษณาให้กับโครงการสำนึกรักบ้านเกิดของดีแทค ได้รับรางวัล ซึ่งทำให้นายบุญชัย เบญจรงคกุล ผู้บริหารมูลนิธิรักบ้านเกิดซึ่งกำลังจัดตั้งค่ายเทปใหม่ชื่อ บีบี เรคคอร์ด ได้ประกาศว่าทางค่ายจะมีศิลปินคนแรก คือ แหม่ม มาม่าบลูส์ผลงานผลงานอัลบั้มผลงาน. ผลงานอัลบั้ม. - 2535 มาม่า บลูส์ - 2537 หัว(เราะ)ราน้ำ</doc>
