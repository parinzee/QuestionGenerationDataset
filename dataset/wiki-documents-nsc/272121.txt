<doc id="272121" url="https://th.wikipedia.org/wiki?curid=272121" title="รอวันฉันรักเธอ">รอวันฉันรักเธอ รอวัน...ฉันรักเธอ เป็นสตูดิโออัลบั้มชุดที่ 2 ของ วงคีรีบูน ออกวางแผงครั้งแรกเมื่อปี พ.ศ. 2527 โดยในอัลบั้มนี้ทางวงได้คุณปราจีน ทรงเผ่า อดีตสมาชิกวง ดิ อิมพอสซิเบิล มาเป็นโปรดิวเซอร์คู่กับอ๊อด รณชัย นักร้องนำของวง เพลงเปิดตัวของอัลบั้มได้แก่เพลง รอวันฉันรักเธอ ซึ่งอ๊อดได้แต่งเพลงนี้จากชีวิตจริงของมือกลองคนแรกของวงที่จะต้องไปศึกษาต่อที่สิงคโปร์ เมื่อเพลงนี้ถูกเปิดตามหน้าปัดวิทยุก็เป็นที่ชื่นชอบของแฟนเพลง และเพลงนี้กลายเป็นเพลงประจำตัวของ อ๊อด คีรีบูน ไปในที่สุด และเพลงโปรโมตเพลงต่อมาได้แก่เพลง ปลูกรัก ซึ่งเป็นเพลงเก่าของ วงสุนทราภรณ์ นอกจากนี้ยังมีเพลงที่อ๊อดแต่งให้กับคนรักซึ่งต่อมาคือภรรยาคู่ชีวิตของเขาโดยเฉพาะได้แก่เพลง เพื่อสองเรา อัลบั้มนี้ประสบความสำเร็จมากที่สุดทั้งทางด้านยอดขายและเสียงตอบรับ เมื่อการทัวร์คอนเสิร์ตในอัลบั้มชุดนี้สิ้นสุดลงและกำลังจะเริ่มทำสตูดิโออัลบั้มชุดที่ 3 อัลบั้ม เพื่อน โหน่ง ไกรฤทธิ์ มือเบสของวงได้ขอลาออกจากวงเพื่อไปช่วยดูแลธุรกิจของครอบครัวเพลงในอัลบั้ม เพลงในอัลบั้ม. "เพลงที่แต่งขึ้นโดย คีรีบูน1. รอวัน..ฉันรักเธอ 2. เพื่อสองเรา (เพลงที่ อ๊อด แต่งให้กับภรรยาสุดที่รัก) 3. เด็กกำพร้า 4. อดีตรักยามเย็น 5. ช้ำเพราะรัก 6. ทะเลแห่งความหลัง 7. ฉัน.. (ช้ำ) 8. อุ่นไอรัก "เพลงจากต้นฉบับของ วงสุนทราภรณ์1. ปลูกรัก 2. หนึ่งน้องนางเดียว 3. ขอให้เหมือนเดิม</doc>
