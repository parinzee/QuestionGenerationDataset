<doc id="192569" url="https://th.wikipedia.org/wiki?curid=192569" title="จอนนี่ อันวา">จอนนี่ อันวา จอนนี่ อันวา (Joni Anwar) เกิดเมื่อวันที่ 30 สิงหาคม พ.ศ. 2524 เป็นนักร้องนักแสดง เป็นที่รู้จักในนามวง แร็พเตอร์ ร่วมกับ หลุยส์ สก็อต จอนนี่มีน้องชายซึ่งเป็นนักร้องนักแสดงเช่นกันคือ อนัน อันวา จอนนี่เป็นลูกครึ่งอินโดนีเซีย-สก็อต โดยเป็นลูกคนที่ 3 (ลูกคนที่ 4 คืออนัน) จบมาจาก โรงเรียนนานาชาติบางกอกพัฒนา เข้าวงการบันเทิงเมื่ออายุประมาณ 10 ขวบ เริ่มจากแสดงโฆษณาบ้านกฤษดานคร, รองเท้าบาจา, เครื่องดื่มโอวัลติน หลังจากนั้นได้มีบทบาทร้องเพลงในค่าย RS ก่อนจะไปเรียนต่อคณะ บริหารธุรกิจ Southamton สหรัฐอเมริกาแร็พเตอร์ แร็พเตอร์. จอนนี่กับหลุยส์มีผลงานเพลงร่วมกันในนาม แร็พเตอร์ สังกัดอาร์.เอส.โปรโมชั่น ระหว่างปี พ.ศ.​ 2537-2541 จำนวนทั้งสิ้น 4 อัลบั้ม นอกจากนี้ยังมีอัลบั้มพิเศษอื่นๆ ซึ่งเข้าร่วมในนามแร็พเตอร์ เช่น ซูเปอร์ทีนส์ (พ.ศ. 2539) และ The Next (พ.ศ. 2540) ในช่วงนี้ ทั้งจอนนี่และหลุยส์ยังได้ร่วมแสดงภาพยนตร์ของอาร์เอสโปรโมชั่น ได้แก่โลกทั้งใบให้นายคนเดียว (เป็นตัวประกอบที่ไม่มีบทบาทอะไรมากนัก) และ เด็กระเบิด ยืดแล้วยึด (เป็นหนึ่งในตัวเอกหลัก 6 คนของเรื่อง)ผลงานเดี่ยว ผลงานเดี่ยว. หลังจากยุบวงแร็พเตอร์เนื่องจากแต่ละคนแยกย้ายกันไปเรียนต่อในต่างประเทศ ทั้งจอนนี่และหลุยส์ก็ยังมีผลงานเพลงอัลบั้มเดี่ยวออกมาเป็นระยะ ได้แก่- Bad Boy (พ.ศ. 2543) มีเพลงที่นิยมคือ Bad Boy, ติดอกติดใจ, Slowmotion, จินตนาการ - Free Man (พ.ศ. 2545) โดยทำงานร่วมกับ มณฑล จิรา เพลงที่นิยมคือ คนมีอดีต, Free, Go now, อย่างน้อยก็เคยได้ชื่อว่าคนรักกัน - Outtaspace (พ.ศ.​ 2546) เพลงที่นิยมคือ ในห้องนั้น, มีหัวใจ(แต่ไร้ความรู้สึก), Outtaspace - Reflexion อัลบัมรวมเพลงฮิตของจอนนี่ มีเพลงประกอบละครบ้านสีขาวกับดาวดวงเดิมเพิ่มมาในอัลบัมนี้ เพลง ดวงตะวันของใจ, ไม่อยากเป็นตัวปัญหาผลงานอื่นๆ ผลงานอื่นๆ. นอกจากนั้นจอนนี่ยังมีผลงานเพลงที่ทำร่วมกับศิลปินคนอื่นๆ อีกจำนวนหนึ่ง ได้แก่- Super Teens - The Next ประกอบด้วย Raptor, Jr.-Voy, Lift & Oil, เจมส์ เรืองศักดิ์ และโดม ปกรณ์ ลัม - Mission 4 Project - เป็นการนำนักร้องชายยอดนิยมของเครืออาร์เอสมาตั้งวงดนตรี และเล่นเครื่องดนตรีเอง ร่วมกับโดม ปกรณ์ ลัม, เจมส์ เรืองศักดิ์ ลอยชูศักดิ์ และวอย เกรียงไกร อังคุณชัย - The Celebration - ฉลอง RS ครบรอบ 20 ปี เมื่อ พ.ศ. 2544 โดยนำเพลงที่นิยมในอดีตมาร้องใหม่ โดยจอนนี่ร้องเพลง "เลิกง้อ" - What’s love? - รวมเพลงรัก โดยจอนนี่ร้องเพลง "รักคือ...สายลม - เพลง "อยากให้รู้ว่ารักเธอ" ประกอบภาพยนตร์ Sexphone คลื่นเหงา สาวข้างบ้าน - ทำงานเพลงร่วมกับ มณฑล จิรา ในชื่อ Katsue - Single เพลง "แฝง" ประกอบละครซีรีส์ Secret Seven เธอคนเหงากับเขาทั้งเจ็ด ละคร- บ้านสีขาวกับดาวดวงเดิม - หนึ่งฟ้าหลังคาเดียว ภาพยนตร์- ภาพยนตร์เรื่อง "เด็กระเบิด ยืดแล้วยึด" (พ.ศ. 2539) - ภาพยนตร์เรื่อง อหิงสา จิ๊กโก๋มีกรรม (พ.ศ.​ 2548) ประกวดร้องเพลง จอนนี่ประกวดร้องเพลงในรายการ The Mask Singer หน้ากากนักร้อง ซีซันที่ 3 ในนามหน้ากากเอเลี่ยน ใช้เพลง ของ ฺBruno Mars แต่แพ้หน้ากากอีกาแดง</doc>
