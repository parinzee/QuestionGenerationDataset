<doc id="800710" url="https://th.wikipedia.org/wiki?curid=800710" title="อนาคตวงศ์">อนาคตวงศ์ อนาคตวงศ์ () เป็นวรรณกรรมบาลีของศาสนาพุทธนิกายเถรวาท มีเนื้อหาเกี่ยวกับพระพุทธเจ้าที่จะมาตรัสรู้ในอนาคตที่มา ที่มา. คัมภีร์อนาคตวงศ์มีอยู่ 2 ฉบับ ฉบับแรกเป็นกวีนิพนธ์ภาษาบาลียาว 142 คาถา ประพันธ์โดยพระกัสสปเถระชาวอินเดียใต้ผู้มีชีวิตราว พ.ศ. 1703-1773 เนื้อหาเล่าว่าพระโคตมพุทธเจ้าตรัสเล่าให้พระสารีบุตรฟังถึงพระศรีอริยเมตไตรยที่จะมาตรัสรู้ในภายหน้า นอกจากนี้ พระอุปติสสเถระชาวลังกายังได้รจนา "อมตรสธารา" ขึ้นอีก 2 ฉบับ เป็นอรรถกถาและฎีกา อย่างละฉบับ เพื่อขยายความอนาคตวงศ์ที่พระกัสสปเถระแต่งไว้ ฉบับที่สองเป็นวรรณคดีร้อยแก้ว ประพันธ์ในประเทศไทยมาตั้งแต่ก่อนสมัยอาณาจักรสุโขทัย แต่ไม่ปรากฏชื่อผู้แต่ง เนื้อหาเกี่ยวกับพระพุทธเจ้าตรัสเล่าให้พระสารีบุตรฟังถึงพระพุทธเจ้า 10 พระองค์ในอนาคต สันนิษฐานว่าได้รับอิทธิพลมาจากคัมภีร์ "ทสโพธิสัตตุปปัตติกถา" ของลังกาที่มีเนื้อหาทำนองเดียวกันเนื้อหา เนื้อหา. คัมภีร์อนาคตวงศ์ ฉบับร้อยแก้ว ที่พบในประเทศไทย แบ่งเนื้อหาออกเป็น 10 อุเทศ ดังนี้- อุเทศที่ 1 เรื่อง พระศรีอริยเมตไตรยสัมพุทธเจ้า - อุเทศที่ 2 เรื่อง พระรามสัมพุทธเจ้า - อุเทศที่ 3 เรื่อง พระธรรมราชาสัมพุทธเจ้า - อุเทศที่ 4 เรื่อง พระธรรมสามีสัมพุทธเจ้า - อุเทศที่ 5 เรื่อง พระนารทสัมพุทธเจ้า - อุเทศที่ 6 เรื่อง พระรังสีมุนีสัมพุทธเจ้า - อุเทศที่ 7 เรื่อง พระเทวเทพสัมพุทธเจ้า - อุเทศที่ 8 เรื่อง พระนรสีหสัมพุทธเจ้า - อุเทศที่ 9 เรื่อง พระติสสสัมพุทธเจ้า - อุเทศที่ 10 เรื่อง พระสุมังคลสัมพุทธเจ้า</doc>
