<doc id="326956" url="https://th.wikipedia.org/wiki?curid=326956" title="อากาศ แจ่มใส">อากาศ แจ่มใส อากาศ แจ่มใส (; ) เป็นตัวละครจากการ์ตูนเรื่อง เคนอิจิ ลูกแกะพันธุ์เสือ (Kenichi: The Mightiest Disciple หรือ HISTORY'S STRONGEST DISCIPLE KENICHI) ซึ่งเป็นวายร้ายตัวสำคัญผู้ใช้วิชามวยไทยโบราณในการต่อสู้ เขาเป็นคู่ปรับของอาภาไชยซึ่งเป็นนักมวยไทยเหมือนกัน แต่มีความคิดต่างกัน โดยอาภาไชยใช้มวยไทยเพื่อช่วยผู้คน ในขณะที่อากาศใช้มวยไทยไปในทางชั่วร้าย เขาได้สมญานามว่า "จักรพรรดิปีศาจแห่งวงการมวยไทยใต้ดิน" เป็นคู่ต่อสู้ที่แม้แต่อาภาไชยก็ต้องระวังตัวประวัติตามท้องเรื่อง ประวัติตามท้องเรื่อง. อากาศเป็นคนรักการต่อสู้ เป็นบุคคลที่มีความน่ากลัว และมีหมัดที่ทรงพลัง แต่เขาไม่ต้องการต่อสู้หากคู่ต่อสู้ไม่มีค่าพอ เรียกได้ว่าเขาเลือกคู่ต่อสู้เฉพาะที่แกร่งจริงๆ เท่านั้น เขาไม่จำเป็นต้องต่อสู้หากพบว่าคู่ต่อสู้ไม่คู่ควร เพียงแต่ส่งศิษย์หรือสาวกของเขาออกไปสู้แทน นอกจากนี้ อากาศยังเป็นผู้มีอิทธิพลต่อคนรอบกายหลายรายด้วยเช่นกัน ประวัติของ "อากาศ แจ่มใส" ปรากฏในตอนที่ 394 - 396 ตามฉบับมังงะ เล่าเหตุการณ์ย้อนไปในอดีตสมัยที่เขายังเป็นศิษย์ร่วมสำนักกับอาภาไชย เขาเป็นนักมวยจากค่าย "ลมไต้ฝุ่น" (Romtyphoon) มีอาจารย์ชื่อว่า "สมบัติ" (Sombat) ในขณะนั้นเขาเป็นแชมป์ของสภามวยไทยใต้ดิน ได้ใช้เงินซื้อตัวอาภาไชยมาจากครูมวยที่ไม่ปรากฏชื่อคนหนึ่ง ตามคำสั่งของอาจารย์ตน เพราะอาจารย์ของเขาเห็นความสามารถที่ไม่ธรรมดาของอาภาไชย ซึ่งอาภาไชยในตอนนั้นยังเป็นเด็ก แต่มีความสามารถด้านมวยไทยมาก หลังจากอาภาไชยไปอยู่ค่ายมวยเดียวกับอากาศแล้ว อากาศกับอาภาไชยก็สนิทกันมาก อาภาไชยนับถือเขามากกว่าศิษย์คนอื่น เพราะอากาศในตอนนั้นไม่ได้เป็นคนเลวแต่ประการใด มีนิสัยเป็นกันเอง ยิ้มเก่ง ในคราวที่สิ้นอาจารย์ของเขาไป เขาก็ทำหน้าที่แทนอาจารย์ ถือได้ว่าอากาศเป็นคนที่มีชื่อเสียงในทางที่ดีคนหนึ่ง ในการป้องกันแชมป์ของอากาศในเวลาต่อมาได้เกิดเรื่องน่าเศร้าขึ้น เมื่ออาภาไชยเป็นที่หมายตาของค่ายมวยอื่น และอาจต้องเสียอาภาไชยไปให้ค่ายมวยคู่แข่ง อากาศจึงยอมล้มมวยเพื่อแลกกับการไม่ต้องเสียอาภาไชยไป แต่นั่นทำให้เขาพลั้งมือฆ่าแชมป์คนใหม่ และได้ลาออกจากสภามวยไทยใต้ดิน จากนั้นเขาก็หายไปโดยมีเพียงข่าวลือว่า เขาไปเที่ยวเสาะแสวงหาศิลปะการต่อสู้ที่ยิ่งใหญ่กว่า ต่อมาอาภาไชยก็ได้เติบโตขึ้นเป็นแชมป์ของสภามวยไทยใต้ดิน แต่พักหลังไม่ได้ขึ้นชกเพราะไม่มีใครกล้าชก อากาศได้กลับมาหาอาภาไชยอีกครั้ง แต่การกลับมาครั้งนี้ อากาศไม่ใช่คนเดิมที่อาภาไชยรู้จัก อากาศได้เปลี่ยนไป เขาไปเรียนมวยโบราณจนสำเร็จ และใช้มวยโบราณสังหารนักมวยคนอื่นเสียชีวิตไปหลายคน นอกจากนั้นเขายังไปทำลายสำนักงานสภามวยไทยใต้ดินจนพินาศเพียงลำพัง ทั้งยังสังหารปรมาจารย์มวยโบราณจนเสียชีวิตถึง 3 คน ในตอนนี้จิตใจของอากาศเต็มไปด้วยความอำมหิต ไม่เหลือความเป็นอากาศคนเดิม เขากลับมาหาอาภาไชยเพื่อต้องการสู้กับอาภาไชย แต่ต้องล้มเลิกเพราะเห็นว่าอาภาไชยยังไม่แข็งแกร่งพอ เขาบอกให้อาภาไชยรีบตามเขาไปยัง "ยามิ" (ความมืด) ซึ่งหมายความว่าเขาได้เลือกเดินเส้นทางแห่งความมืด ด้วยเหตุนี้ อาภาไชยจึงลาค่ายมวยไปแสวงหาหนทางของตัวเอง โดยอาภาไชยไม่คิดที่จะเลือกเส้นทางเดียวกับอากาศ หลายปีต่อมา อากาศกับอาภาไชยก็ได้แยกย้ายกันหาหนทางของความแข็งแกร่ง ซึ่งแต่ละคนก็มีความเชื่อที่ต่างกัน อากาศเลือกอยู่ข้างยามิ ส่วนอาภาไชยเลือกอยู่ข้างเรียวซัมปาคุ ซึ่งทั้งสองข้างต่างเป็นอริกัน ทำให้อากาศกับอาภาไชยต้องเป็นศัตรูกันโดยปริยาย ทั้งคู่ได้กลับมาสู้กันที่ฐานยามิในโอกินาวา ต่างฝ่ายต่างไม่สามารถล้มกันได้ ทำให้ทั้งคู่ต้องใช้ท่าไม้ตายที่ครูของตนสอนให้ ผลก็คือ อาภาไชยอยู่ในสภาพปางตาย ส่วนอากาศก็ไม่สามารถเคลื่อนไหวได้เป็นเวลา 48 ชั่วโมง ผลออกมาตอนแรกเป็นเสมอกัน หลายคนก็เข้าใจว่าอาภาไชยตายแล้ว จนกระทั่งอาภาไชยลุกขึ้นมาอีกครั้งเพื่อปกป้องเคนอิจิจากยอดฝีมือดาบที่ไม่ปรากฏชื่อจากยามิ ทำให้อากาศยอมแพ้ เขาถือว่าคนที่สามารถยืนขึ้นเป็นคนสุดท้ายถือว่าชนะไป แต่ในระหว่างที่อาภาไชยล้มฟุบอยู่นั้น เขาก็พยายามปกป้องเคนอิจิจากยอดฝีมือทางดาบที่พยายามฆ่าเคนอิจิ ทำให้หลายคนเห็นว่าเขาไม่ใช้คนร้ายอะไร จากนั้นทั้งอากาศและธีวิทย์ศิษย์ของเขาก็ได้หายตัวไป มีแต่ข่าวลือว่าเขาถูกส่งกลับประเทศไทย ถึงจะแพ้อาภาไชแต่เขายังคงเป็นสมาชิกของยามิอยู่ เขาหายตัวไปพักนึง สุดท้ายเขาก็กลับมาอีกครั้งเพื่อรวมตัวกับยามิคนอื่นสู้กับสำนักเรียวซัมปาคุที่มาพร้อมกับพันธมิตรคนอื่น เป็นการต่อสู้ขั้นแตกหักที่มีชีวิตเป็นเดิมพัน แต่สุดท้ายเขาพร้อมกับสมาชิกยามิบางส่วนไม่พอใจแผนการของหัวหน้ายามิ พวกเขาจึงหันไปช่วยทางสำนักเรียวซัมปาคุแทนความสามารถพิเศษ ความสามารถพิเศษ. แม้จะเป็นสมาชิกที่ปรากฏชื่อเป็นคนสุดท้าย แต่ก็มีการกล่าวถึงอากาศที่เริ่มจากในเส้นทางเผชิญศึกยามิ ได้รับการอ้างถึงโดยอาภาไชยว่าเป็นนักสู้ที่น่าจับตามองอย่างจริงจัง และอาภาไชยเกิดรู้สึกตระหนักเมื่อได้พบกับอากาศโดยรู้สึกว่าเขาเป็นบุคคลที่มีอันตรายเป็นอย่างยิ่ง ส่วนด้านความรวดเร็วกับความแข็งแกร่ง อากาศได้แสดงถึงความสามารถที่ทรงอานุภาพด้วยการปราบ "ชิงุเระ โคซากะ" ได้โดยแทบไม่ต้องใช้ความพยายามใดๆ ความแกร่งของเขาทรงพลังมาก เพียงเตะเพียงครั้งเดียวก็สามารถสยบคู่ต่อสู้ได้อย่างง่ายดายการออกแบบตัวละคร การออกแบบตัวละคร. อากาศเป็นนักสู้ร่างกายสูงใหญ่ และมีรอยสักบนใบหน้าเช่นเดียวกับธีรวิทย์ศิษย์ของเขา ผมสีดำและมักเผยรอยยิ้มเป็นเอกลักษณ์เช่นเดียวกับเพื่อนของเขาที่ชื่อ"ดีเอโก้ คาร์โล" นอกจากนี้ อากาศเป็นนักสู้ที่มีดวงตาที่มีสัญลักษณ์ประหลาดอยู่ตรงกลางนัยน์ตาซึ่งมีลักษณะที่คล้ายกันกับ"เนตรวงแหวน"ของ อุจิวะ ซาสึเกะ‎ กับ ฮาตาเกะ คาคาชิ‎ ที่เป็นตัวละครจากการ์ตูนเรื่องนินจาคาถาโอ้โหเฮะ</doc>
