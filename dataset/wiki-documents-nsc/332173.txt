<doc id="332173" url="https://th.wikipedia.org/wiki?curid=332173" title="โอซูร์ดาโตนัมมูราโต">โอซูร์ดาโตนัมมูราโต โอซูร์ดาโตนัมมูราโต (; ; แปลว่า "The Soldier in Love") บางครั้งเรียกสั้นๆ ว่า โอซูร์ดาโต () เป็นเพลงที่แต่งโดยเอนริโก แคนนิโอ (1874 - 1949) แต่งคำร้องภาษานาโปลีโดยอานีเอลโล กาลีฟาโน (1870 - 1919) ชาวเนเปิลส์ เมื่อ ค.ศ. 1915 เนื้อร้องบรรยายถึงความโศกเศร้าของทหารอิตาลีที่ต้องจากคนรัก ไปอยู่ท่ามกลางสนามรบ ในช่วงสงครามโลกครั้งที่หนึ่ง เพลงนี้เป็นเพลงภาษานาโปลีเพลงหนึ่งที่มีชื่อเสียงที่สุด และได้ถูกนำมาร้องใหม่หลายครั้ง ฉบับหนึ่งที่มีชื่อเสียง คือฉบับที่ขับร้องโดยอันนา มัญญานี (1908 – 1973) นักแสดงชาวอิตาลีในภาพยนตร์โทรทัศน์ปี ค.ศ. 1970 เรื่อง La sciantosa เนื้อหาเกี่ยวกับนักร้องหญิงสูงวัยที่เข้าไปในค่ายทหารเพื่อขับร้องเพลงให้กำลังใจทหารบาดเจ็บจากการสู้รบ และร้องเพลงโอซูร์ดาโตนี้ด้วยความรู้สึกสะเทือนใจ , ฉบับที่ขับร้องโดยมัสซีโม รานีเอรี , อันเดรอา โบเชลลี, ลูชาโน ปาวารอตตี และเดอะคอรร์ส เพลงนี้ยังถูกนำไปใช้เป็นเพลงเชียร์กีฬาแบบไม่เป็นทางการของสโมสรฟุตบอลนาโปลี และถูกนำมาสร้างเป็นภาพยนตร์ในชื่อเดียวกับชื่อเพลง คือ 'O surdato 'nnammurato ในปี ค.ศ. 1983</doc>
