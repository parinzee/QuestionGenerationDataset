<doc id="488638" url="https://th.wikipedia.org/wiki?curid=488638" title="เฉง ผุน">เฉง ผุน เฉง ผุน เกิดเมื่อ 6 มิถุนายน พ.ศ. 2473 ที่จังหวัดกำปงจาม เข้ารับราชการเป็นครูเมื่อ พ.ศ. 2498 และเดินทางไปศึกษาต่อที่ประเทศจีนเมื่อ พ.ศ. 2503 จากนั้น กลับมาร่วมงานในคณะละครแห่งชาติกับฮาง ทุน ฮัก เมื่อ พ.ศ. 2507 และเข้าศึกษาต่อที่สถาบันครุโกศลเมื่อ พ.ศ. 2510 จากนั้น มาเป็นอาจารย์สอนวิชานาฏยศาสตร์ และได้เป็นประธานสมาคมศิลปากร ต่อมาเมื่อเขมรแดงครองอำนาจ ผุนไปเป็นประธานฝ่ายวัฒนธรรมและข่าวสารที่จังหวัดกำปงธม ต่อมาได้เข้าร่วมกับฝ่ายต่อต้านเขมรแดง เมื่อจัดตั้งสาธารณรัฐประชาชนกัมพูชา ผุนได้เป็นประธานการศึกษาแห่งชาติด้านวัฒนธรรมและศิลปะเมื่อ พ.ศ. 2523 ได้เป็นรัฐมนตรีว่าการกระทรวงวัฒนธรรมและข่าวสาร และเป็นสมาชิกพรรคประชาชนกัมพูชา จนถึง พ.ศ. 2533 ผลงานด้านวรรณกรรมที่สำคัญ ได้แก่ ดำเนินชาติกัมพูชา และ ครูกับศิษย์</doc>
