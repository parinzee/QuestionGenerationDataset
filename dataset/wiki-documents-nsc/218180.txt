<doc id="218180" url="https://th.wikipedia.org/wiki?curid=218180" title="วิลเลียม โฮลแมน ฮันท์">วิลเลียม โฮลแมน ฮันท์ วิลเลียม โฮลแมน ฮันท์ (ภาษาอังกฤษ: William Holman Hunt) (2 เมษายน ค.ศ. 1827 - 7 กันยายน ค.ศ. 1910) เป็นจิตรกรชาวอังกฤษ และหนึ่งในผู้ก่อตั้งกลุ่มพรีราฟาเอลไลท์ของคริสต์ศตวรรษที่ 19 ผู้มีความเชี่ยวชาญทางการเขียนจิตรกรรมสีน้ำมัน วิลเลียม โฮลแมน ฮันท์เกิดเมื่อวันที่ 2 เมษายน ค.ศ. 1827 ที่ชีพไซด์, ลอนดอน, อังกฤษ และเสียชีวิตเมื่อวันที่ 7 กันยายน ค.ศ. 1910 ที่เค็นซิงตันชีวิตและงาน ชีวิตและงาน. เดิมชื่อกลางของฮันท์ คือ “ฮอบแมน” แต่ฮันท์ไม่ชอบเอามากๆ และเลือกเรียกตัวเองว่า “โฮลแมน” ตามที่พบว่าสะกดผิดโดยนายทะเบียนหลังจากที่ได้รับศีลจุ่มที่วัดเซนต์แมรีที่อีเวลล์ แม้ว่านามสกุลจะเป็น “ฮันท์” เมื่อมีชื่อเสียงในบั้นปลายฮันท์ก็พ่วงชื่อกลางเป็นส่วนหนึ่งของนามสกุลแยกด้วยไฮเฟ็นเป็น “โฮลแมน-ฮันท์” ในที่สุดฮันท์ก็ได้เข้าศึกษาในราชสถาบันศิลปะหลังจากที่ไม่ถูกยอมรับก่อนหน้านั้น แต่ฮันท์ก็ต่อต้านอิทธิพลของเซอร์โจชัว เรย์โนลด์สผู้ก่อตั้งสถาบัน ในปี ค.ศ. 1848 ฮันทก็ก่อตั้งกลุ่มพรีราฟาเอลไลท์หลังจากที่ได้พบกับศิลปินดานเต เกเบรียล รอสเซ็ตติ และกับจอห์น เอเวอเรทท์ มิเลส์ พยายามแสวงหาที่ทำให่ศิปปะมีชีวิตชีวาขึ้นและเน้นการสังเกตรายละเอียดของสิ่งแวดล้อมของธรรมชาติรอบตัวทำนองกึ่งศรัทธาต่อการแสวงหาความเป็นจริง แนวที่เอียงไปทางศาสนาเป็นอิทธิพลที่มาจากศิลปะยุคกลางที่ตรงกันข้ามกับการหาเหตุผลของยุคฟื้นฟูศิลปวิทยาที่เห็นในผลงานของราฟาเอล ฮันท์มีลูกศิษย์หลายคนรวมทั้งโรเบิร์ต เบรธเวท มาร์ตินโน (Robert Braithwaite Martineau) ผู้ได้รับความสำเร็จพอสมควรแต่เสียชีวิตตั้งแต่ยังหนุ่ม</doc>
