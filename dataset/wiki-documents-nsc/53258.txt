<doc id="53258" url="https://th.wikipedia.org/wiki?curid=53258" title="จำนวนแรมซีย์">จำนวนแรมซีย์ จำนวนแรมซีย์ R(m, n) ในคณิตศาสตร์เชิงการจัด หมายถึง จำนวนจุดยอดของกราฟสมบูรณ์ที่น้อยที่สุดที่เมื่อระบายสีเส้นเชื่อมด้วย 2 สีในวิธีใดๆ จะทำให้เกิดกราฟย่อยที่มีจุดยอด m จุด ซึ่งเส้นเชื่อมทุกเส้นมีสีที่ 1 หรือเกิดกราฟย่อยที่มีจุดยอด n จุด ซึ่งเส้นเชื่อมทุกเส้นมีสีที่ 2 จำนวนแรมซีย์สำหรับจำนวนที่มากกว่าสองจำนวนที่อยู่ในรูป (n, ..., n) จะหมายถึงจำนวนจุดยอดของกราฟสมบูรณ์ที่น้อยที่สุดที่เมื่อระบายสีเส้นเชื่อมด้วย c สีในวิธีใดๆ จะมีค่า i อย่างน้อย 1 ค่า ที่มีค่าตั้งแต่ 1 ถึง n ที่ทำให้เกิดกราฟย่อยที่มีจุดยอด n จุด ซึ่งเส้นเชื่อมทุกเส้นมีสีที่ iR(3, 3) = 6 R(3, 3) = 6. เราสามารถพิสูจน์ได้ว่า R(3, 3) = 6 โดยสร้างกราฟที่มีจุดยอด 6 จุด แล้วระบายสีเส้นเชื่อมด้วยสีแดงและสีน้ำเงิน จากนั้นเลือกจุดยอด v ขึ้นมา จากหลักการรังนกพิราบ จะได้ว่ามีจุดยอดอย่างน้อย 3 จุดที่เชื่อมกับ v ด้วยสีเดียวกัน ซึ่งสามารถสมมติโดยไม่เสียนัยสำคัญได้ว่าเป็นสีแดง ให้จุดยอดเหล่านั้นคือ r, s และ t พิจารณาเส้นที่เชื่อม (r, s), (s, t) และ (t, r) ถ้ามีเส้นใดเป็นสีแดงก็จะเกิดสามเหลี่ยมสีแดงขึ้น แต่ถ้าทุกเส้นเป็นสีน้ำเงินก็จะเกิดสามเหลี่ยมสีน้ำเงินขึ้น นอกจากนี้เราสามารถพิสูจน์แย้งกรณีที่มีจุดยอด 5 จุดได้ โดยระบายสีเส้นเชื่อมดังภาพทฤษฎีบท ทฤษฎีบท. สำหรับกรณีที่ใช้สี 2 สี มีทฤษฎีบทว่า- R(r, s) ≤ R(r − 1, s) + R(r, s − 1) - 2 ≤ R(r, r) ≤ 4 ซึ่งสามารถใช้ทฤษฎีบทนี้ในการจำกัดช่วงของจำนวนแรมซีย์ที่มีค่ามากๆได้จำนวนแรมซีย์อื่นๆ จำนวนแรมซีย์อื่นๆ. จำนวนแรมซีย์สำหรับค่า r และ s ตั้งแต่ 3 ถึง 10 สำหรับบางจำนวนยังไม่ทราบค่าที่แน่นอน แต่สามารถจำกัดขอบเขตได้ จำนวนแรมซีย์ R(r, s) สำหรับ r และ s ที่มีค่าน้อยกว่า 3 สามารถหาได้โดยสูตร R(1, s) = 1 และ R(2, s) = s สำหรับทุกค่า sจำนวนแรมซีย์ 3 สี: R(3, 3, 3) = 17 จำนวนแรมซีย์ 3 สี: R(3, 3, 3) = 17. เราสามารถพิสูจน์ได้ว่า R(3, 3, 3) = 17 โดยสร้างกราฟที่มีจุดยอด 17 จุด แล้วระบายสีเส้นเชื่อมด้วยสีแดง สีเหลือง และสีเขียว จากนั้นเลือกจุดยอด v ขึ้นมา จากหลักการรังนกพิราบ จะได้ว่ามีจุดยอดอย่างน้อย 6 จุดที่เชื่อมกับ v ด้วยสีเดียวกัน ซึ่งสามารถสมมติโดยไม่เสียนัยสำคัญได้ว่าเป็นสีแดง ถ้ามีเส้นเชื่อมระหว่างจุดยอดเหล่านั้นที่เป็นสีแดง ก็จะเกิดสามเหลี่ยมสีแดงขึ้น แต่ถ้าไม่มีเส้นเชื่อมสีแดงก็จะมีเส้นเชื่อมเพียง 2 สีเท่านั้น ซึ่งจะต้องเกิดสามเหลี่ยมสีเหลืองหรือสีเขียวขึ้นดังที่ได้พิสูจน์ไว้แล้วว่า R(3, 3) = 6 นอกจากนี้เราสามารถพิสูจน์แย้งกรณีที่มีจุดยอด 16 จุดได้ โดยระบายสีเส้นเชื่อมดังภาพจำนวนแรมซีย์ 3 สีอื่นๆ จำนวนแรมซีย์ 3 สีอื่นๆ. ค่าของจำนวนแรมซีย์ 3 สี เท่าที่ทราบในปัจจุบันจำนวนแรมซีย์ที่มากกว่า 3 สีอื่นๆ จำนวนแรมซีย์ที่มากกว่า 3 สีอื่นๆ. ค่าของจำนวนแรมซีย์ที่มากกว่า 3 สี เท่าที่ทราบในปัจจุบัน</doc>
