<doc id="235557" url="https://th.wikipedia.org/wiki?curid=235557" title="ฟ้าใหม่">ฟ้าใหม่ ฟ้าใหม่ เรื่องราวของเหตุการณ์ในสมัยกรุงศรีอยุธยาตอนปลาย เมื่อข้าศึกเข้ามาราวี คนไทยแปรพักตร์เพราะหวังเป็นใหญ่ในภายหน้า เจ้าเหนือหัวฝักใฝ่อยู่แต่อิสตรี ทำให้บ้านเมืองถึงกลียุค ผู้กล้าของไทยแม้เพียงน้อยนิดหรือจะทัดทานข้าศึกที่ยกมาเป็นพันเป็นหมื่น ไม่นานนักอยุธยาก็ล้มสลาย แม่ทัพนายกองที่มีฝีมือก็ถูกส่งไปประจำหัวเมืองต่างๆ ไม่มีผู้ใดกอบกู้อยุธยา พวกหัวเมืองพากันแต่งตั้งตัวเองเป็นเจ้าเมือง และเมืองพิษณุโลกถูกพม่าแย่งชิงไป ทำให้พระเจ้าตากรู้สึกเสียพระทัยอย่างมากจึงต้องส่งยอดฝีมือขึ้นไปปราบจนพม่าไม่กล้ามาตีสยามประเทศอีกเลย ฟ้าใหม่เป็นละครโทรทัศน์ไทยแนวนวนิยายอิงประวัติศาสตร์ มีเนื้อหาอิงประวัติศาสตร์ไทยในสมัยกรุงศรีอยุธยาตอนปลาย กรุงธนบุรี จนถึงสมัยกรุงรัตนโกสินทร์ตอนต้น ผ่านสายตาของตัวละครหลักชื่อ "แสน" นายทหารมหาดเล็กเชื้อสายผู้ดีแขกเทศ เพื่อนร่วมสาบานรุ่นของคุณคนใหญ่ (พระบาทสมเด็จพระพุทธยอดฟ้าจุฬาโลกมหาราช), คุณคนกลาง (สมเด็จพระเจ้าตากสินมหาราช) และคุณคนเล็ก (กรมพระราชวังบวรมหาสุรสิงหนาท) ซึ่งได้เค้าโครงมาจากประวัติของเจ้าพระยามหาเสนา (บุนนาค) ต้นสกุลบุนนาค ที่คุณศุภรเป็นสะใภ้คนหนึ่งของตระกูลนี้ นวนิยายดังกล่าวได้รับการดัดแปลงเป็นละครโทรทัศน์โดย บริษัท ดีด้า วิดีโอ โปรดักชั่น จำกัด จากบทประพันธ์ของ ศุภร บุนนาค บทโทรทัศน์โดย ศัลยา กำกับการแสดงโดย จรูญ ธรรมศิลป์ นำแสดงโดย ณัฐวุฒิ สกิดใจ กับ พัชราภา ไชยเชื้อ ร่วมด้วย จีรนันท์ มะโนแจ่ม, อติมา ธนเสนีวัฒน์, ภูธฤทธิ์ พรหมบันดาล, ชินมิษ บุนนาค, คงกระพัน แสงสุริยะ และนักแสดงมากฝีมืออีกคับคั่ง ทางสถานีโทรทัศน์สีกองทัพบกช่อง 7 ทั้งนี้ละครโทรทัศน์ดังกล่าวมีจำนวน 9 ตอน ออกอากาศทุกวันจันทร์และอังคาร เวลา 20.25 น. เริ่มออกอากาศตั้งแต่วันที่ 8 มิถุนายน ถึงวันที่ 6 กรกฎาคม พ.ศ. 2547 ช่อง 7 นำละคร ฟ้าใหม่ กลับมาออกอากาศอีกครั้งทุกคืนวันศุกร์ 20:05 - 22:40 น. และ เสาร์-อาทิตย์ 20:15 - 22:30 น. เริ่มตอนแรกวันศุกร์ที่ 6 ตุลาคม −22 ตุลาคม ต่อจากละครชุดภารกิจรัก ตอน ยึดฟ้าหาพิกัดรักเรื่องย่อ เรื่องย่อ. แสน สนิทสนมกับมหาดเล็กรุ่นพี่ 3 คน คุณใหญ่กับคุณเล็กเป็นพี่น้องกัน ส่วนคุณกลางเป็นเพื่อนร่วมสาบาน วันหนึ่งคุณใหญ่เข้าถวายตัวเป็นมหาดเล็กของเจ้าฟ้าอุทุมพร จึงพาแสนเข้าถวายตัวด้วย ต่อมามีพิธีอุปราชาภิเษกเจ้าฟ้าอุทุมพรเป็นพระมหาอุปราชพระองค์ใหม่และมีการแห่ทำให้แสนได้พบกับเรณูนวลซึ่งเธอถวายตัวเป็นข้าหลวงตำหนักพระอัครมเหสี(พระองค์แมงเม่า) ต่อมาคุณใหญ่กินตำแหน่งยกกระบัตรเมืองราชพรี คุณกลางได้เป็นพระยาตาก คุณเล็กเป็นนายสุจินดา และแสนได้เป็นมหาดเล็กหุ้มแพร ภายในวังเจ้าฟ้าเอกทัศ พระเชษฐาของเจ้าฟ้าอุทุมพร ไม่พอใจที่ไม่ได้เป็นพระมหาอุปราชแต่ถูกบังคับให้บวช หลังจากนั้นสมเด็จพระเจ้าอยู่หัวสิ้นพระชนม์ เจ้าฟ้าอุทุมพร ถูกบีบให้ถวายราชบัลลังก์ใหม่แก่เจ้าฟ้าเอกทัศ หลังจากนั้นท่านทรงออกบวช ต่อมาแสนเข้าถวายตัวต่อพระเจ้าเอกทัศ จมื่นไวยฯ ขุนนางผู้ซื่อตรงได้ทูลขอแสนเป็นผู้ติดต่อข้อราชการ แสนจึงฝากตัวเป็นศิษย์ ด้านความสัมพันธ์ของแสนกับเรณูนวลก้าวหน้า ทั้งสองต่างมีใจให้กันโดยมีการแลกแหวนพร้อมคำมั่นสัญญาข่าวข้าศึกบุกเข้าถึงสุพรรณแพร่กระจาย ชาวเมืองต่างพากันเขียนฎีกาให้ขุนหลวงหาวัดสึกออกมาสู้ศึก ในขณะที่พระเจ้าเอกทัศโดนยุยงว่าขุนหลวงหาวัดสึกออกมาชิงราชบังลังก์ ขุนหลวงหาวัดสึกแล้วได้เรียกแสนกับคุณเล็กเข้าเฝ้า กองทัพไทยออกรบแต่มีกำลังน้อยกว่าแต่รบสุดชีวิต หลังจากศึกสงบขุนหลวงหาวัดกลับไปบวชดังเดิม แสนจึงบวชเพื่อให้พ่อแม่ หลังจากสึกแสนคิดสู่ขอเรณูนวล แต่ยังไม่มีช่องทางประกอบกับต้องออกรบอยู่เนืองๆ คุณเล็กขึ้นเหนือไปร่วมรบกับพ่อของเรณูนวล พระยาตากได้มอบหมายให้รับศึกด้านเมืองพริบพรีโดยแสนไปกับทัพด้วย จนกระทั่งปี 2310 กรุงศรีอยุธยาก็ถูกตีแตก คนไทยแตกออกเป็นหมู่เป็นก๊ก รวมทั้งพระเจ้าตากยึดเมืองระยองเป็นที่มั่นมีแสนคอยติดตาม ต่อมาพระเจ้าตากได้ตั้งราชธานีที่กรุงธนบุรีเป็นราชธานี คุณใหญ่ได้เลื่อนเป็นพระราชรินทร์ คุณเล็กเป็นพระมหามนตรี แสนยังเป็นออกหลวงต่างใจ แสนอยากไปหาเรณูนวลแต่ยังไม่สบโอกาส พระเจ้าตากยกพลอยแหวนลูกสาวเจ้าเมืองจันทบูรให้แต่เขาไม่อาจทรยศคนรักได้ ต่อมากองทัพของกรุงธนยกลงใต้ พระเจ้ากรุงธนเสด็จทางน้ำกับแสนสามารถตีนครศรีธรรมราชได้สำเร็จ แสนอยู่ทางใต้รบทัพจับศึกจนจัดการทางใต้ราบคาบ แสนตระเวนอยู่ตามหัวเมือง จนกระทั่งได้ข่าวจากเมืองหลวงเกี่ยวกับพระเจ้ากรุงธนทรงพระสติผันแปรจนเจ้าพระยาสองพี่น้องต้องกลับมาจัดการกับพระองค์ หลังจากนั้นศึกพม่ามาประชิดเมืองอีก แสนต้องออกรบอีกครั้งจนกระทั่งได้เจอเรณูนวลช่วยกันรบแบบกองโจรจนสามารถตีพม่าแตกกระเจิง ศึกครั้งนี้เป็นครั้งสุดท้ายหลังจากนั้นบ้านเมืองสยามเข้าสู่ความสงบสุขไร้ศึกจากเมืองม่านมารบกวนอีกเลยตลอดรัชกาลรายชื่อนักแสดงการตอบรับเรตติ้ง การตอบรับ. เรตติ้ง. การตอบรับของละครเรื่องนี้(ซึ่งออกอากาศแบบรีรัน) จากทั้งหมด 9 ตอนที่ได้ออกอากาศไป (เมื่อวันที่ 6 ตุลาคม พ.ศ. 2560 - 22 ตุลาคม พ.ศ. 2560) Nielsen ได้วัดค่าเฉลี่ยเรตติ้งละครจากผู้ชมทั่วประเทศไทยหลังจากผ่านไปแล้ว อยู่ที่ เรตติ้งที่มีอันดับสูงที่สุดในละครแต่ละตอนจะแสดงด้วย , เรตติ้งที่มีอันดับต่ำที่สุดในละครแต่ละตอนจะแสดงด้วย , เรตติ้งเฉลี่ยของละครจะแสดงด้วยรางวัลที่ได้รับรางวัลที่ได้รับ. - สตาร์เอนเตอร์เทนเมนต์อวอร์ดส 2004 ครั้งที่ 3 * รางวัลผู้แสดงนำชายยอดเยี่ยม (ณัฐวุฒิ สกิดใจ) - เฉลิมไทยอวอร์ด ครั้งที่ 2 * เสนอชื่อเข้าชิงรางวัลสาขาละครโทรทัศน์ยอดเยี่ยม (ฟ้าใหม่)* เสนอชื่อเข้าชิงรางวัลสาขานักเสดงชายทางโทรทัศน์ยอดเยี่ยม (ณัฐวุฒิ สกิดใจ)* เสนอชื่อเข้าชิงรางวัลสาขานักแสดงสมทบชายทางโทรทัศน์ยอดเยี่ยม (ศตวรรษ ดุลยวิจิตร)* เสนอชื่อเข้าชิงรางวัลสาขาบทละครโทรทัศน์ยอดเยี่ยม (ศัลยา)* เสนอชื่อเข้าชิงรางวัลสาขาเพลงประกอบละครโทรทัศน์ยอดเยี่ยม (เนาวรัตน์ พงษ์ไพบูลย์) - คมชัดลึก อวอร์ด ครั้งที่ 2 * เสนอชื่อเข้าชิงรางวัลผู้แสดงนำชายยอดเยี่ยม (ณัฐวุฒิ สกิดใจ)* เสนอชื่อเข้าชิงรางวัลบทละครโทรทัศน์ยอดเยี่ยม (ศัลยา)* เสนอชื่อเข้าชิงรางวัลผู้กำกับละครโทรทัศน์ยอดเยี่ยม (จรูญ ธรรมศิลป์) - ท็อปอวอร์ด 2004 * เสนอชื่อเข้าชิงรางวัลดาราสมทบหญิงยอดเยี่ยม (จีรนันท์ มะโนแจ่ม)</doc>
