<doc id="636731" url="https://th.wikipedia.org/wiki?curid=636731" title="โบสถ์บาโรกแห่งฟิลิปปินส์">โบสถ์บาโรกแห่งฟิลิปปินส์ โบสถ์บาโรกแห่งฟิลิปปินส์ () คือชื่อเรียกอย่างเป็นทางการของโบสถ์ยุคสเปน 4 แห่งในฟิลิปปินส์ ซึ่งได้รับการจดทะเบียนเป็นมรดกโลกของยูเนสโก ใน ค.ศ. 2003 โบสถ์เหล่านี้ยังเป็นหนึ่งในสมบัติที่มีค่ามากที่สุดของประเทศ รายชื่อโบสถ์ทั้ง 4 แห่ง มีดังต่อไปนี้- โบสถ์ซานอากุสตินในกรุงมะนิลา - โบสถ์ซานตามาริอา จังหวัดอิโลโกสซูร์ - โบสถ์ซานอากุสตินหรือโบสถ์ปาไว จังหวัดอิโลโกสนอร์เต - โบสถ์เมียกาโอ จังหวัดอิโลอิโล โบสถ์เหล่านี้อยู่ในแถวหน้าของประวัติศาสตร์ฟิลิปปินส์ ไม่เพียงแต่ศาสนาคริสต์บนหมู่เกาะแต่เป็นกระดูกสันหลังทางการเมืองในยุคที่ปกครองโดยอาณานิคมสเปน เมื่อศาสนาและการเมืองถูกนับว่าเป็นหนึ่งเดียว สถาปัตยกรรมที่พิเศษของโบสถ์ไม่เพียงสะท้อนการปรับตัวของสถาปัตยกรรมลาตินอเมริกาหรือสเปนให้เข้ากับสิ่งแวดล้อมท้องถิ่น (รวมถึงการหลอมรวมกับลักษณะเด่นของจีน) โบสถ์เหล่านี้เป็นหัวข้อในการโจมตีโดยกลุ่มกบฏและหัวปฏิวัติท้องถิ่น ดังนั้นโบสถ์หลายแห่งมีการปรากฏป้อมปราการแทนที่การใช้งานทางศาสนาเพียงอย่างเดียว เป็นที่น่าสังเกตในกรณีของโบสถ์ซานตามาริอาซึ่งตั้งอยู่บนยอดของหุบเขา ถูกใช้งานในฐานะป้อมปราการในช่วงเวลาวิกฤต ส่วนโบสถ์เมียกาโอยังทนต่อการโจมตีบางครั้งบางคราวจากกลุ่มมุสลิมทางภาคใต้ นอกจากนี้ที่ตั้งของประเทศฟิลิปปินส์ตลอดจนวงแหวนแห่งไฟแปซิฟิก ทำให้มีการตระหนักถึงโครงสร้างที่ค้ำจุนและฐานรากของโบสถ์เหล่านั้น เนื่องจากมีความเสียหายที่รุนแรงในบางครั้ง แต่ในที่สุดก็มีการสร้างใหม่หลังจากเกิดแผ่นดินไหวมรดกโลก มรดกโลก. การประชุมคณะกรรมการมรดกโลกสมัยสามัญครั้งที่ 17 ค.ศ. 1993 โบสถ์บาโรกแห่งฟิลิปปินส์ได้รับการขึ้นทะเบียนเป็นมรดกโลกทางวัฒนธรรม ด้วยข้อกำหนดและหลักเกณฑ์ในการพิจารณา ดังนี้- (ii) - เป็นสิ่งที่มีอิทธิพลยิ่ง ผลักดันให้เกิดการพัฒนาสืบต่อมาในด้านการออกแบบทางสถาปัตยกรรม อนุสรณ์สถาน ประติมากรรม สวน และภูมิทัศน์ ตลอดจนการพัฒนาศิลปกรรมที่เกี่ยวข้อง หรือการพัฒนาการตั้งถิ่นฐานของมนุษย์ ซึ่งได้เกิดขึ้นในช่วงเวลาใดเวลาหนึ่ง หรือบนพื้นที่ใด ๆ ของโลกซึ่งทรงไว้ซึ่งวัฒนธรรม - (iv) - เป็นตัวอย่างอันโดดเด่นของประเภทของสิ่งก่อสร้างอันเป็นตัวแทนของการพัฒนาทางด้านวัฒนธรรม สังคม ศิลปกรรม วิทยาศาสตร์ เทคโนโลยี อุตสาหกรรม ในประวัติศาสตร์ของมนุษยชาติ</doc>
