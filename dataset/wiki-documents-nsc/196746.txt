<doc id="196746" url="https://th.wikipedia.org/wiki?curid=196746" title="สถานีสนามไชย">สถานีสนามไชย สถานีสนามไชย () เป็นสถานีรถไฟฟ้าใต้ดิน ในเส้นทางรถไฟฟ้ามหานคร สายเฉลิมรัชมงคล ส่วนต่อขยายหัวลำโพง-บางแค ซึ่งโครงการยังอยู่ระหว่างการก่อสร้าง โดยเป็นสถานีในระบบใต้ดินที่อยู่ใจกลางพื้นที่อนุรักษ์เกาะรัตนโกสินทร์ ในแนวถนนสนามไชย กรุงเทพมหานคร บริเวณวัดพระเชตุพนวิมลมังคลาราม เป็นส่วนต่อขยายของเส้นทางรถไฟฟ้าใต้ดินจากสถานีหัวลำโพง ผ่านพื้นที่เมืองเก่าก่อนลอดใต้แม่น้ำเจ้าพระยาบริเวณปากคลองตลาด ไปยังฝั่งธนบุรี และยกระดับขึ้นสู่สถานีท่าพระต่อไปที่ตั้ง ที่ตั้ง. ถนนสนามไชย ด้านทิศเหนือของแยกสะพานเจริญรัช 31 หรือปากคลองตลาด (จุดบรรจบถนนสนามไชย, ถนนมหาราช, ถนนราชินี, ถนนอัษฎางค์ และถนนจักรเพชร) บริเวณด้านหน้าโรงเรียนวัดราชบพิธ, มิวเซียมสยาม และด้านหลังวัดพระเชตุพนวิมลมังคลาราม ในพื้นที่แขวงพระบรมมหาราชวัง เขตพระนคร กรุงเทพมหานคร ที่ตั้งของสถานีสนามไชยเป็นสถานีแห่งเดียวในโครงการระบบรถไฟฟ้าขนส่งมวลชนในกรุงเทพมหานคร ที่มีตัวสถานีอยู่ใจกลางพื้นที่ชั้นในของเกาะกรุงรัตนโกสินทร์ ภายในขอบเขตระหว่างแม่น้ำเจ้าพระยา และคลองคูเมืองเดิม (นอกเหนือจากสถานีสนามหลวง ของส่วนต่อขยายรถไฟฟ้ามหานคร ซึ่งมีทางเข้า-ออกสถานีที่เชื่อมต่อกับท้องสนามหลวงอยู่ในขอบเขตพื้นที่ดังกล่าว) จึงทำให้การวางแผนก่อสร้างเส้นทางและตัวสถานีสนามไชยเป็นที่จับตามองจากคณะกรรมการกรุงรัตนโกสินทร์ เนื่องจากหลายฝ่ายกังวลว่าโครงสร้างระบบรถไฟฟ้าจะส่งผลกระทบต่อชั้นน้ำใต้ดินและความมั่นคงของโครงสร้างโบราณสถานที่สำคัญใกล้เคียง โดยเฉพาะวัดพระเชตุพนฯ และพระบรมมหาราชวัง นอกจากนี้เพื่อรักษาทัศนียภาพของเมืองและเพื่อลดผลกระทบในระหว่างการก่อสร้าง จึงจำเป็นต้องเลือกวิธีการก่อสร้างเส้นทางแบบไม่เปิดหน้าดิน สถานีนี้เป็นสถานีเดียวที่มีทางออกแบบไม่มีหลังคาป้องกันแดดและฝน (ทางออกในมิวเซียมสยาม) เนื่องจากมิวเซียมสยามซึ่งเป็นเจ้าของพื้นที่ไม่ต้องการให้มีการบดบังทัศนียภาพของอาคาร การรถไฟฟ้าขนส่งมวลชนแห่งประเทศไทย และผู้รับเหมาก่อสร้าง จึงตกลงกันที่จะก่อสร้างทางออกในรูปแบบดังกล่าว โดยระหว่างการก่อสร้างได้มีการเพิ่มบ่อพักน้ำฝนและเพิ่มท่อระบายน้ำบริเวณที่เป็นโซนพื้นที่กลางแจ้งของสถานี รวมถึงได้มีการติดตั้งบันไดเลื่อนแบบใช้งานกลางแจ้งเพื่อป้องกันไม่ให้เกิดปัญหาไฟฟ้ารั่วหรือลัดวงจรแก่ผู้มาใช้บริการการออกแบบ การออกแบบ. การออกแบบภายใน มีรูปแบบสถาปัตยกรรมสมัยรัตนโกสินทร์ตอนต้น ออกแบบโดย รศ.ดร. ภิญโญ สุวรรณคีรี ศิลปินแห่งชาติ สาขาทัศนศิลป์ ให้ความรู้สึกเหมือนเป็นท้องพระโรงในสมัยรัตนโกสินทร์ มีการประดับด้วยเสาสดุมภ์ ที่ตั้งตระหง่านอยู่ระหว่างทางเดิน ลงลายกระเบื้องเป็นดอกพิกุล ปลายเสาประดับด้วยบัวจงกลปิดทองคำเปลว พื้นและผนังจำลองมาจากกำแพงเมือง ประดับด้วยเสาเสมาของพระบรมมหาราชวัง เพดานเป็นลายฉลุแบบดาวล้อมเดือน ปิดทองคำเปลว อย่างไรเสียในช่วงการก่อสร้าง ผู้รับเหมาคือ บริษัท ช.การช่าง จำกัด (มหาชน) ได้มีการขุดเจอวัตถุโบราณในชั้นดินเป็นจำนวนมาก การรถไฟฟ้าขนส่งมวลชนแห่งประเทศไทยและผู้รับเหมาจึงได้ดำเนินการส่งมอบวัตถุโบราณให้กรมศิลปากร และมิวเซียมสยาม นำไปเก็บรักษาและสืบหาที่มาของวัตถุ พร้อมทั้งปรับแบบของสถานีสนามไชยให้มีพื้นที่จัดแสดงวัตถุโบราณก่อนลงไปยังพื้นที่ของสถานีแผนผังสถานีรายละเอียดสถานีสัญลักษณ์ของสถานีรูปแบบของสถานี รายละเอียดสถานี. รูปแบบของสถานี. เป็นชานชาลาแบบเกาะกลาง (Station with Central Platform) โดยชั้นออกบัตรโดยสารตกแต่งโดยใช้สถาปัตยกรรมรัตนโกสินทร์ตอนต้น ออกแบบโดยรองศาสตราจารย์ ดร. ภิญโญ สุวรรณคีรีทางเข้า-ออกสถานีทางเข้า-ออกสถานี. - 1 โรงเรียนวัดราชบพิธ, สนามยิงปีน กรมรักษาดินแดน - 2 หลังสถานีตำรวจนครบาลพระราชวัง, ท่าปล่อยรถประจำทางสาย 12 - 3 ในมิวเซียมสยาม - 4 โรงเรียนราชินี, หน้าสถานีตำรวจนครบาลพระราชวัง - 5 ปากคลองตลาด, ถนนราชินีการจัดพื้นที่ในตัวสถานี การจัดพื้นที่ในตัวสถานี. แบ่งเป็น 4 ชั้น ประกอบด้วย- 1 ชั้นระหว่างระดับถนน กับ ชั้นออกบัตรโดยสาร - 2 ชั้นออกบัตรโดยสาร และ ทางเดินลอดถนน - 3 ชั้นระหว่างชั้นออกบัตรโดยสาร กับ ชั้นชานชาลา - 4 ชั้นชานชาลารถโดยสารประจำทางรถโดยสารประจำทาง. - ถนนสนามไชย หน้ามิวเซี่ยมสยาม สาย 3 44 47 48 524 - ถนนสนามไชย หน้าสวนเจ้าเชตุ สาย 3 6 9 12 - ถนนมหาราช สาย 9(มุ่งหน้าสถานีรถไฟสามเสน) 47(มุ่งหน้าท่าเรือคลองเตย) 53(วนขวา) 82(มุ่งหน้าบางลำพู) 524(มุ่งหน้าบางเขน) - ถนนอัษฎางค์ สาย 8 12 42(วนซ้าย) 73 73ก.สถานที่สำคัญใกล้เคียงสถานที่สำคัญใกล้เคียง. - วัดพระเชตุพนวิมลมังคลารามราชวรมหาวิหาร - หน่วยบัญชาการรักษาดินแดน(สวนเจ้าเชตุ) - สวนสราญรมย์ - อาคารสำนักงานสถาบันพิพิธภัณฑ์การเรียนรู้แห่งชาติ (มิวเซียมสยาม) - ปากคลองตลาด - ท่าเตียน - กรมที่ดิน - โรงเรียนวัดราชบพิธ - โรงเรียนราชินี - ถนนบ้านหม้อ</doc>
