<doc id="66659" url="https://th.wikipedia.org/wiki?curid=66659" title="จอห์น เลเจนด์">จอห์น เลเจนด์ จอห์น เลเจนด์ () เกิด 28 ธันวาคม ค.ศ. 1978 เป็นศิลปินในแนวอาร์แอนด์บี, โซล, ฮิปฮอป ที่มีความสามารถรอบด้านทั้งในการร้องเพลง, เล่นดนตรี, แต่งเพลง, เรียบเรียง และโปรดิวซ์ผลงานดนตรี อัลบั้มชุดแรกคว้า 3 รางวัลแกรมมี่อวอร์ดประจำปี 2006, 3 รางวัล Soul Train Awards 2006 และ อีก 1 รางวัล BET Awards 2005 จอห์น เลเจนด์ หรือชื่อจริงว่า จอห์น สตีเฟ่นส์ เขาเคยฝากฝีมือไว้ในผลงานของศิลปินชั้นนำมากมายไม่ว่าจะเป็น อลิเชีย คียส์, บริทนีย์ สเปียร์ส, แบล็ค อายด์ พีส์, ลอรีน ฮิล,เจย์-ซี, เจเน็ท แจ็คสัน, แมรี่ เจ ไบลจ์ รวมทั้งผลงานของ คานยี เวสต์ “Get Lifted” โดยเป็นศิลปินคนแรกภายใต้สังกัดของคานเย่ เวสท์ ซึ่งคอยหนุนหลังจอห์นอย่างเต็มกำลัง “Used To Love U” คือซิงเกิ้ลแรกที่เป็นผลงานการร่วมแต่งและโปรดิวซ์ของจอห์น เลเจนด์และคานยี เวสต์ที่มีทั้งความเป็นโซล,ฮิปฮอป ที่มีกลิ่นอายดนตรีกอสเปลแฝงอยู่ด้วย อัลบั้มที่ 2 “Once Again” ผลงานชิ้นเยี่ยมที่จะกลับมาตอกย้ำความสำเร็จอีกครั้ง ในอัลบั้มนี้ จอห์น เลเจนด์ยังรับหน้าที่โปรดิวเซอร์ร่วมกับ คานเย่ เวสท์, Will.I.Am และ Raphael Saadiq อีกด้วย เปิดอัลบั้มด้วยซิงเกิ้ลแรกอย่าง “Save Room” กุมภาพันธ์ 2007 จอห์น เลเจนด์คว้ารางวัลแกรมมี่ 2 รางวัล คือ ศิลปินอาร์แอนด์บีชายยอดเยี่ยม จากเพลง Heaven และ ศิลปินกลุ่มอาร์แอนด์บียอดเยี่ยม ร่วมกับ Sly & the Family Stone ,โจส สโตน และ Van Hunt ในเพลง Family Affair 9 พฤษภาคม 2014 จอห์น เลเจนด์ ได้ทยานขึ้นที่ 1 ใน Billboard 100 ชาร์ต เพลงแรกเขา ในเพลง "All of Me" และได้ขึ้นที่ 1 ที่ Australia, Canada, Ireland, Netherlands, Portugal, Sweden ปี 2016 จอห์น เลเจนด์ ได้เป็นนักแสดงสบทบในภาพยนตร์เรื่อง นครดารา (La La Land) ภาพยนตร์เสนอเข้าชิงรางวัล รางวัลลูกโลกทองคำ, รางวัลออสการ์ ฯลฯ หลากหลายสาขา ในบท คีท นักดนตรีแจ๊สร่วมสมัย เพื่อนสนิทของเซบาสเตียน (ไรอัน กอสลิง)ผลงานอัลบั้มผลงานอัลบั้ม. - Get Lifted (2004) - Once Again (2006) - Evolver (2008) - Wake Up! (2010) ร่วมกับ The Roots - Love in the Future (2013) - Darkness and Light (2016)</doc>
