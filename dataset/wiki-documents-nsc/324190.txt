<doc id="324190" url="https://th.wikipedia.org/wiki?curid=324190" title="นิวฮอลแลนด์ (ออสเตรเลีย)">นิวฮอลแลนด์ (ออสเตรเลีย) นิวฮอลแลนด์ เป็นชื่อเรียกในประวัติศาสตร์ของทวีปเกาะออสเตรเลีย ชื่อดังกล่าวได้ถูกใช้หมายถึงออสเตรเลียเป็นครั้งแรกในปี ค.ศ. 1644 โดยนักเดินเรือชาวดัตช์ แอเบล แทสมัน ว่า โนวา ฮัลลันเดีย ตั้งชื่อตามจังหวัดหนึ่งของฮอลแลนด์ และเป็นชื่อที่ใช้กันมานานถึง 180 ปี ในปูมการสำรวจภูมิภาคของวิลเลียม แดมเปียร์ ก็ได้ใช้ชื่อนี้ด้วยเช่นกัน หลังจากการก่อตั้งถิ่นฐานที่นิวเซาท์เวลส์ในปี ค.ศ. 1788 ซึ่งครอบคลุมส่วนตะวันออกของทวีป คำว่า นิวฮอลแลนด์ จึงมักถูกใช้หมายถึงดินแดนส่วนที่ยังไม่ผนวกเข้ากับนิวเซาท์เวลส์เท่านั้น ซึ่งก็คือ ดินแดนที่ในปัจจุบันคือรัฐเวสเทิร์นออสเตรเลีย ชื่อดังกล่าวเลิกใช้ หลังจากแมธธิว ฟลินเดอร์สได้ใช้คำว่าออสเตรเลียเรียกทวีปดังกล่าว และได้แนะนำให้ปรับใช้อย่างเป็นทางการ ในตอนแรก ข้อแนะนำดังกล่าวถูกปฏิเสธ แต่ในปี ค.ศ. 1824 การเปลี่ยนชื่อได้รับการอนุมัติอย่างเป็นทางการจากสหราชอาณาจักร แต่ในเนเธอร์แลนด์ Nieuw Holland ยังคงเป็นชื่อเรียกโดยตัวไปของภูมิภาคแห่งนี้จนกระทั่งปลายคริสต์ศตวรรษที่ 19 แต่ในปัจจุบัน ไม่มีการใช้คำนี้อีกแล้ว โดยใช้คำว่า Australië ในความหมายถึงออสเตรเลียในปัจจุบัน</doc>
