<doc id="668041" url="https://th.wikipedia.org/wiki?curid=668041" title="คิม คาร์เดเชียน">คิม คาร์เดเชียน คิมเบอร์ลี "คิม" คาร์เดเชียน เวสต์ (Kimberly "Kim" Kardashian West) หรือชื่อเกิด คิมเบอร์ลี โนเอล คาร์เดเชียน ( Kimberly Noel Kardashian) เกิดวันที่ 21 ตุลาคม ค.ศ. 1980 เป็นผู้มีชื่อเสียงทางโทรทัศน์และโซเชียลมีเดีย แฟชั่นดีไซเนอร์ นักธุรกิจ นางแบบ และนักแสดง ชาวอเมริกัน พ่อของเธอเป็นทนายให้อดีตนักอเมริกันฟุตบอล โอ.เจ. ซิมป์สัน ซึ่งเป็นพ่อทูนหัวของเธอด้วย และพ่อเลี้ยงของเธอคือนักกีฬาทศกรีฑา เจ้าของเหรียญทองโอลิมปิก บรูซ เจนเนอร์ เธอเกิดและโตในลอสแอนเจลิส รัฐแคลิฟอร์เนีย เริ่มมีชื่อเสียงกับสื่อเมื่อเธอเป็นเพื่อนกับแพรีส ฮิลตัน แต่มีชื่อเสียงมากขึ้นหลังจากที่ได้มีเซ็กซ์เทปของเธอกับอดีตแฟนหนุ่ม เรย์ เจ หลุดออกมาในปี ค.ศ. 2007 ต่อมาในปีนั้น เธอและครอบครัวได้มีรายการเรียลลิตี้ ที่ชื่อว่า Keeping Up with the Kardashians ประสบความสำเร็จจนได้สร้างตอนใหม่ ๆ ออกมา รวมถึงรายการ Kourtney and Kim Take New York และ Kourtney and Kim Take Miami ต่อมาในปี ค.ศ. 2010 มีรายงานว่าเธอเป็นคนดังรายการเรียลลิตี้ที่มีค่าจ้างสูงสุด คือราว 6 ล้านเหรียญดอลลาร์ ในเดือนสิงหาคม ค.ศ. 2011 เธอแต่งงานกับนักบาสเกตบอล คริส ฮัมฟรีส์ หลังจากแต่งงานได้ 72 วัน เธอได้ฟ้องหย่า ในเดือนมิถุนายน ค.ศ. 2013 เธอมมีบุตรสาวคนแรกชื่อ นอร์ท เวสต์ ซึ่งเป็นบุตรร่วมกับแร็ปเปอร์ คานเย เวสต์ ที่ทั้งคู่ได้แต่งงานในปี ค.ศ. 2014</doc>
