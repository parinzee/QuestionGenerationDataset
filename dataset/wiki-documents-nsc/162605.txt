<doc id="162605" url="https://th.wikipedia.org/wiki?curid=162605" title="ธงชาติไนจีเรีย">ธงชาติไนจีเรีย ธงชาติไนจีเรีย เป็นธงสามแถบแนวตั้งสองสีรูปสี่เหลี่ยมผืนผ้า กว้าง 1 ส่วน ยาว 2 ส่วน ภายในแบ่งเป็นแถบแนวตั้ง 3 แถบ ความกว้างเท่ากัน แถบกลางสีขาว แถบอื่นรอบนอกเป็นสีเขียว ธงนี้เป็นแบบธงที่ชนะเลิศการประกวดธงชาติ ซึ่งออกแบบโดย ไมเคิล ไทโว อาคินคุนมี (Michael Taiwo Akinkunmi) นักเรียนชาวเมืองอิบาดาน เละเริ่มใช้อย่างเป็นทางการเมื่อวันที่ 1 ตุลาคม พ.ศ. 2503 อันเป็นวันประกาศเอกราชของชาติจากสหราชอาณาจักร ความหมายสำคัญของธงชาติคือ ความอุดมสมบูรณ์ของแผ่นดิน (แทนด้วยสีเขียว) และเอกภาพกับสันติภาพ (แทนด้วยสีขาว)</doc>
