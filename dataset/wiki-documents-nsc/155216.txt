<doc id="155216" url="https://th.wikipedia.org/wiki?curid=155216" title="80 วันรอบโลก">80 วันรอบโลก 80 วันรอบโลก (; ) เป็นนวนิยายผจญภัย-วิทยาศาสตร์ เขียนโดยฌูล แวร์น ตีพิมพ์ครั้งแรกในปี ค.ศ. 1873เนื้อเรื่อง เนื้อเรื่อง. นวนิยายกล่าวถึงการผจญภัยของ ฟิเลียส ฟอกซ์ ชาวอังกฤษ กับคนรับใช้ชาวฝรั่งเศสชื่อ ปาสปาตู ซึ่งพนันกับเพื่อนเป็นเงิน 20,000 ปอนด์ (เทียบเท่ากับ 2,500,000 ปอนด์สเตอร์ลิง ในปัจจุบัน) ว่าสามารถเดินทางรอบโลกได้ภายใน 80 วัน โดยไม่มีข้อจำกัดว่าจะใช้พาหนะใด ไม่ว่าจะเป็นบอลลูน รถไฟ เรือกลไฟ เลื่อน ช้าง ม้า ฯลฯ ทั้งคู่เริ่มออกเดินทางเมื่อวันที่ 2 ตุลาคม ค.ศ. 1872 และต้องเดินทางกลับมาถึงภายในวันที่ 22 ธันวาคม ค.ศ. 1872 ระหว่างการเดินทาง ฟิเลียส ฟอกซ์ ต้องพบกับอุปสรรคมากมายที่ทำให้ล่าช้าเสียเวลา ในที่สุด ฟิเลียส ฟอกซ์ พร้อมด้วยปาสปาตู และ อาอูดา หญิงสาวชาวอินเดียที่ทั้งคู่ช่วยให้รอดพ้นจากการถูกเผาทั้งเป็น ในพิธีสตี ก็เดินทางกลับมาถึงลอนดอน โดยใช้เวลา 80 วัน กับ 5 นาที ฟิเลียส ฟอกซ์เข้าใจผิดว่า เขาต้องกลายเป็นคนสิ้นเนื้อประดาตัว เพราะแพ้พนัน หลังจากเดินทางมาถึงไม่ทันกำหนดเส้นตาย แต่ในความเป็นจริงแล้ว เขาเดินทางมาถึงก่อนกำหนดเป็นเวลา 23 ชั่วโมง 55 นาที เนื่องจากเขาเลือกเดินทางไปทางทิศตะวันออก และลืมทดเวลากลับ 1 วัน เมื่อเดินทางข้ามเส้นแบ่งเวลาสากล (International Date Line)กำหนดการเดินทางภาพยนตร์ ภาพยนตร์. นวนิยายถูกนำมาสร้างเป็นภาพยนตร์ในปี ค.ศ. 1956 (ใช้ชื่อว่า "Around the World in Eighty Days") กำกับโดยไมเคิล แอนเดอร์สัน นำแสดงโดยเดวิด นิเวน (ฟิเลียส ฟอกซ์) Cantinflas (ปาสปาตู) และเชอร์ลีย์ แมคเลน (อาอูดา) ภาพยนตร์ถ่ายทำบางส่วนในประเทศไทย และมีฉากกระบวนพยุหยาตราชลมารค ได้รับรางวัลออสการ์ 5 รางวัล จากการเข้าชิง 8 รางวัล รวมทั้งรางวัลภาพยนตร์ยอดเยี่ยม และดนตรีประกอบยอดเยี่ยม เพลงประกอบภาพยนตร์ที่มีชื่อเสียงมาถึงทุกวันนี้ คือเพลง "Around the World" ขับร้องโดยแนท คิง โคล นวนิยายถูกนำมาสร้างอีกครั้งในปี ค.ศ. 2004 โดยดิสนีย์ (ใช้ชื่อว่า"Around the World in 80 Days", ชื่อไทย "80 วัน จารกรรมฟัดข้ามโลก") นำแสดงโดยเฉินหลง (รับบท ปาสปาตู) ถูกดัดแปลงสร้างเป็นภาพยนตร์ตลก ให้บทปาสปาตู โจรปล้นธนาคารเป็นตัวนำ ภาพยนตร์ล้มเหลวด้านรายได้อย่างสิ้นเชิง ได้รับเลือกเป็นภาพยนตร์ยอดแย่แห่งปี เสนอเข้าชิงรางวัลภาพยนตร์ภาคต่อยอดแย่ แรซซีส์อวอร์ด และขาดทุนประมาณ 70 ล้านดอลลาร์สหรัฐ (ทุนสร้าง 110 ล้าน ค่าโฆษณาประมาณ 30 ล้าน ทำรายได้ทั่วโลก 72 ล้าน) ในปี ค.ศ. 1989 นวนิยายถูกนำมาสร้างเป็นซีรีส์ 3 ตอน ความยาว 267 นาที นำแสดงโดย เพียร์ซ บรอสแนน เป็นฟิเลียส ฟอกซ์</doc>
