<doc id="739536" url="https://th.wikipedia.org/wiki?curid=739536" title="กามเทพตัวน้อย">กามเทพตัวน้อย กามเทพตัวน้อย เป็นละครแนวคอมเมดี้-ดราม่า สร้างโดย บริษัท 559 ออนแอร์ จำกัด จากบทประพันธ์ของ ไอริน นำมาแปลงเป็นบทโทรทัศน์โดย สรรพชัย เกิดอุทัย กำกับการแสดงโดย ปัญญา ชุ่มฤทธิ์ ออกอากาศทุกวัน จันทร์-อังคาร เวลา 20.20 น. ทางสถานีโทรทัศน์สีกองทัพบกช่อง 7 โดยออกอากาศตั้งแต่วันที่ 26 พฤษภาคม 2546 ถึงวันที่ 14 กรกฎาคม 2546 โดยนำแสดงโดย ชาคริต แย้มนาม พัชราภา ไชยเชื้อ และ เมย์ เฟื่องอารมย์เรื่องย่อละคร เรื่องย่อละคร. วันหนึ่งเกวลินเพื่อนสนิทของมุทิตาต้องไปต่างจังหวัด จึงเอารถยนต์มาฝากไว้กับมุทิตา เธอจึงเอารถของเกวลินไปรับหนูนาที่โรงเรียน ระหว่างทางได้เกิดอุบัติเหตุชนกับรถของทีเด็ด ชายหนุ่มไฮโซปากจัด ทีเด็ดกับมุทิตาถกเถียงกันอย่างรุนแรง จนนาครหมอหนุ่มเพื่อนสนิทของทีเด็ดที่นั่งรถมาด้วยต้องเข้ามาไกล่เกลี่ยสายสูรย์เจ้านายหนุ่มที่แอบหลงรักมุทิตา ได้ส่งให้มุทิตาไปออกแบบตกแต่งบ้านให้ทีเด็ดซึ่งเป็นญาติของเขา มุทิตาไปถึงที่ทำงานทีเด็ดก็ได้รู้ว่าเกวลินมาทำงานเป็นเลขาให้กับทีเด็ด แต่พอมุทิตาได้พบกับทีเด็ดก็จำได้และปฏิเสธไม่ยอมตกแต่ง บ้านให้กับทีเด็ด แต่ในที่สุดสายสูรย์ก็เกลี้ยกล่อมให้มุทิตายอมรับงานของทีเด็ดจนได้ มุทิตาได้พบทีเด็ดอีกครั้งที่โรงเรียนของหนูนา เพราะทีเด็ดต้องไปรับโชกุนหลานชายซึ่งเป็นเพื่อนสนิทของหนูนา ทีเด็ดได้ยินหนูนาเรียกมุทิตาว่าแม่มุ ก็เข้าใจผิดคิดว่ามุทิตาเป็นแม่ของหนูนา มุทิตาได้พบกับทีเด็ดบ่อยขึ้น ทีเด็ดเริ่มสนใจในตัวมุทิตามากขึ้นทุกที วันหนึ่งมุทิตามีโอกาสได้พบกับมะลุลีเพื่อนสาวคนสนิทของทีเด็ด มุทิตาจำได้ทันทีว่ามะลุลีคือมะลิอดีต พี่สะใภ้เธอที่วางแผนปอกลอกพี่ชายเธอจนหมดตัว แล้วก็หนีไปกับชู้ ทิ้งหนูนาที่ยังเล็กไว้กับพี่ชายเธอ และพี่ชายเธอก็ช้ำใจจนเสียชีวิตไป ทิ้งให้เธอเลี้ยงดูหนูนาตามลำพังต่อหน้าทีเด็ดมะลุลีทำเป็นไม่เคยรู้จักมุทิตามาก่อน แต่ลับหลังก็แอบไปพบมุทิตาเพื่อข่มขู่ ไม่ให้มุทิตาบอกเรื่องของเธอกับทีเด็ด มุทิตาโกรธจัดตบหน้ามะลุลีเต็มแรง พร้อมกับบอกว่าเธอก็ไม่อยากให้ใครรู้เช่นกันว่าหนูนามีแม่อย่างมะลุลี ทีเด็ดไปรับโชกุนหวังเจอมุทิตาอีกครั้ง แต่มุทิตาให้ป้าสีกุนไปรับหนูนาแทน ทีเด็ดเลยอาสามาส่งหนูนากับป้าสีกุนที่บ้าน แล้วหาเรื่องกวนโทสะมุทิตาอย่างสำราญใจ พอดีหนูนาไข้ขึ้นสูงถึงขั้นเพ้อ ทีเด็ดเลยอาสาพาหนูนาไปส่งโรงพยาบาล และยังเฝ้าไข้เป็นเพื่อนมุทิตา ทำให้ ทั้งคู่เริ่มรู้สึกดี ๆ ต่อกัน มะลุลี ด้พบกับบุญเติมอดีตสามีอีกคนที่เป็นนักเลงเจ้าของผับ บุญเติมเพิ่งออกจากคุกมาได้ไม่นาน เมื่อได้พบกับมะลุลีอีกครั้ง บุญเติมจึงคิดที่จะให้มะลุลีมาอยู่ด้วย กันเหมือนเดิม มะลุลีคิดจะหนีจากบุญเติม เลยวางแผนให้แม่บ้านที่ คอนโดทำร้าย แล้วโทรฯไปเรียกทีเด็ดมาหา ทีเด็ดพามะลุลีไปอยู่กับครอบครัวของธีรนันท์พี่สาวของเขา เอกสามีของธีรนันท์เคยมีสัมพันธ์กับมะลุลีมาก่อนที่จะแต่งงานกับธีรนันท์ มะลุลีพยายามขู่ให้เอก ช่วยเธอกันทีเด็ดกับมุทิตาให้ห่างกันไม่อย่างนั้นจะแฉ ความจริงให้ธีรนันท์รู้ เอกไม่ยอมช่วย มะลุลีเลยหาทางทำให้เอกกับธีรนันท์เข้าใจผิดกันเรื่องของเธอ แต่ในที่สุด ธีรนันท์และเอกก็กลับมาปรับความเข้าใจกันได้มะลุลีเป่าหูทีเด็ดเรื่องมุทิตา บอกเธอกับมุทิตาเคยรู้จักกันมาก่อน มุทิตาแค้นใจเรื่องที่พ่อหนูนาหลงรักเธอ เลยคิดจะแก้แค้นด้วย การทำให้ทีเด็ดหลงรัก ทีเด็ดหลงเชื่อ คำของมะลุลี เลยไปต่อว่ามุทิตาอย่างรุนแรง มุทิตาโกรธมากที่เห็นทีเด็ดหูเบาเชื่อมะลุลี มุทิตาเล่าเรื่องมะลุลีให้ทีเด็ดฟัง ทีเด็ดรู้สึกสับสนไม่รู้จะเชื่อใครดีบุญเติมตามหามะลุลีจนพบ เมื่อรู้ว่ามะลุลีคิดจะทิ้งเขาเพื่อไปหาทีเด็ด บุญเติมจึงส่งเทปวิดีโอที่ถ่ายไว้ตอนที่มีสัมพันธ์ลึกซึ้งกับมะลุลีมาให้ที เด็ด ทีเด็ดได้ดูวิดีโอจึงรู้ว่าเรื่องที่มุทิตาเล่าให้ฟังเป็นเรื่องจริงมะลุลีรู้ว่าบุญเติมส่งวิดีโอมาให้ทีเด็ดก็สติแตก เอามีดแทงบุญเติมจนตาย แล้วไปจับตัวหนูนาไว้ที่คอนโด พร้อมกับบังคับให้หนูนากินเค้ก ที่ใส่ยาพิษไว้ ทีเด็ดกับมุทิตาตามมาช่วยไว้ทัน มะลุลีมีอาการทางประสาทจนถูกส่งไปรักษาที่ โรงพยาบาลบ้าหลังจากเหตุการณ์ร้าย ๆ ได้ผ่านพ้นไปแล้ว มุทิตากับเกวลินได้พาป้าสีกุนกับหนูนามาเที่ยวที่ชายทะเล ทีเด็ดตามมาปรับความเข้าใจกับมุทิตา ทั้งคู่ต่างเปิดใจทำความเข้าใจซึ่งกันและกัน ทีเด็ดขอมุทิตาแต่งงาน มุทิตาบอกให้ทีเด็ดไปขออนุญาตหนูนาก่อนหนูนาเอ่ยปากอนุญาตแต่มีข้อแม้ว่าทีเด็ดห้ามทำให้แม่มุเสียใจอีก ทีเด็ดดีใจมากรีบรับปากหนูนาจะไม่ทำให้มุทิตาเสียใจอีกต่อไปนักแสดงนักแสดง. - ชาคริต แย้มนาม รับบทเป็น ทีเด็ด - พัชราภา ไชยเชื้อ รับบทเป็น มุฑิตา - เมย์ เฟื่องอารมย์ รับบทเป็น มะลิ / มะลุลี - ด.ญ.ณัฏฐธิดา ดำรงวิเศษพาณิชย์ รับบทเป็น หนูนา - ด.ช.กฤตยชญ์ ทิมเนตร รับบทเป็น โชกุน- ด.ญ.พิมประภา ตั้งประภาพร รับบทเป็น แอลมี่</doc>
