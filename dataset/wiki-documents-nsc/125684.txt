<doc id="125684" url="https://th.wikipedia.org/wiki?curid=125684" title="อำเภอปัว">อำเภอปัว ปัว () เป็นอำเภอศูนย์กลางเศรษฐกิจและการท่องเที่ยวของจังหวัดน่านตอนเหนือประวัติ ประวัติ. ปัวเริ่มปรากฏขึ้นราว พ.ศ. 1825 ภายใต้การนำของ พญาภูคา เจ้าเมืองย่าง ศูนย์การปกครองอยู่ที่เมืองย่าง (เชื่อกันว่าคือบริเวณริมฝั่งด้านใต้ของแม่น้ำย่าง ใกล้เทือกเขาดอยภูคาในเขตบ้านเสี้ยว ตำบลยม อำเภอท่าวังผา) เพราะปรากฏร่องรอย ชุมชนในสภาพที่เป็นคูน้ำ คันดิน กำแพงเมืองซ้อนกันอยู่ ต่อมาพญาภูคา ได้ขยายอาณาเขตปกครองของตนออกไปให้กว้างขวางยิ่งขึ้น โดยส่งราชบุตรบุญธรรม 2 คน ไปสร้างเมืองใหม่ โดยขุนนุ่น ผู้พี่ไปสร้างเมืองจันทบุรี (เมืองหลวงพระบาง) ซึ่งตั้งอยู่ทางทิศตะวันออกของแม่น้ำของ (แม่น้ำโขง) และขุนฟองผู้น้องสร้างเมืองวรนคร(เมืองปัว) ซึ่งตั้งอยู่ทางทิศตะวันตกเฉียงเหนือ การที่ให้ชื่อว่าเมือง "วรนคร" ก็เนื่องมาจาก พญาภูคา ได้เลือกชัยภูมิที่ดี เหมาะสมในการสร้างเมือง เสร็จแล้วจึงขนานนามว่าเมือง "วรนคร" ซึ่งหมายถึง เมืองดี นับว่าเป็นการเริ่มต้นราชวงศ์ภูคา เมื่อบ้านเมืองวรนครเริ่มมั่นคงเป็นปึกแผ่น เจ้าขุนฟองก็ได้เป็นพญาแล้วเสวยราชสมบัติในเมืองวรนคร มีพระโอรส 1 พระองค์ ใส่ชื่อเบิกบายว่า "เจ้าเก้าเกื่อน" ต่อมาไม่นานักพญาขุนฟองถึงแก่พิราลัย เจ้าเก้าเถื่อนราชบุตรจึงได้ขึ้นครองเมืองปัวแทน ด้านพญาภูคาครองเมืองย่างมานานและมีอายุมากขึ้น มีความประสงค์จะให้เจ้าเก้าเถื่อนผู้หลานมาครองภูคาหรือเมืองย่างแทน จึงให้เสนาอำมาตย์ไปเชิญ แต่เจ้าเก้าเกื่อนไม่ค่อยเต็มใจนัก เจ้าเก้าเถื่อนเกรงใจปู่จึงยอมไปอยู่เมืองย่าง และมอบให้ชายาคือ นางพญาแม่ท้าวคำปิน ซึ่งทรงครรภ์อยู่คอยปกครองดูแลรักษาเมืองวรนคร (เมืองปัว) แทน เมื่อพญาภูคาถึงแก่พิราลัย เจ้าเก้าเถื่อนจึงครองเมืองย่างแทน ในช่วงที่เมืองวรนคร (เมืองปัว) ว่างจากผู้นำ เนื่องจากเจ้าเก้าเถื่อนไปครองเมืองย่างแทนปู่คือ พญาภูคา พญางำเมืองเจ้าผู้ครองเมืองพะเยา จึงได้ขยายอิทธิพลเข้าครอบครองบ้านเมืองปัวทั้งหมด นางพญาแม่เท้าคำปินพร้อมด้วยบุตรในครรภ์ ได้หลบหนีไปอยู่บ้านห้วยแร้ง จนคลอดได้บุตรชายท่ามกลางท้องไร่นั้น ชื่อว่า "เจ้าขุนใส" ปรากฏว่านายบ้านห้วยแร้งนั้น เป็นพ่อครัวพญาเก้าเกื่อนมาก่อน จึงรับนางพญาแม่ท้าวคำปินและกุมารไปเลี้ยงดูจนเติบใหญ่ อายุได้ 16 ปี ก็นำไปไหว้สาพญางำเมือง เมื่อพญางำเมืองเห็น ก็มีใจรักเอ็นดูรับเลี้ยงดูไว้ แลเติบใหญ่ได้เป็นขุนนาง รับใช้พญาคำเมืองจนเป็นที่โปรดปราน พญางำเมืองจึงสถาปนาให้เป็น เจ้าขุนใสยศ ครองเมือง เป็นเจ้าเมืองปราดภาย หลังมีกำลังพลมากขึ้นจึงยกทัพมาต่อสู้จนหลุดพ้นจากอำนาจเมืองพะเยา แล้วกลับมาเป็นพญาเสวยเมืองวรนคร (เมืองปัว) และได้รับการสถาปนาเป็น "พญาผานอง" เมืองวรนคร จึงกลายชื่อมาเป็น เมืองปัว ซึ่งหันไปมีความสัมพันธ์กับกรุงสุโขทัยในสมัยพ่อขุนรามคำแหง ดังปรากฏชื่อเมืองปัวอยู่ในหลักศิลาจารึก หลักที่ 1 พญาผานองเสวยเมืองปัวอยู่ได้ 30 ปี มีโอรส 6 คน คนแรกชื่อ เจ้าการเมือง คนสุดท้องชื่อ เจ้าใส พอพญาผานองถึงแก่พิราลัยไปแล้ว เสนาอำมาตย์ทั้งหลายก็อภิเษกให้เจ้าใสผู้น้องเสวยเมืองแทน เพราะเป็นผู้มีความรู้เฉลียวฉลาด แต่อยู่ได้ 3 ปี ก็ถึงแก่พิราลัยไปอีก เสนาอำมาตย์ทั้งหลายจึงเชิญ เจ้าการเมือง ขึ้นเสวยเมืองแทน ในสมัยของพญาการเมือง (กรานเมือง) โอรสของพญาผานอง เมืองปัว ได้มีการขยายตัวมากขึ้น ตลอดจนมีความสัมพันธ์กับเมืองสุโขทัยอย่างใกล้ชิด พงศาวดารเมืองน่านกล่าวถึงพญาการเมืองว่า ได้รับเชิญจากเจ้าเมืองสุโขทัย (พระมหาธรรมราชาลิไท) ไปร่วมสร้างวัดหลวงอภัย (วัดอัมพวนาราม) ขากลับเจ้าเมืองสุโขทัย ได้พระราชทานพระธาตุ 7 องค์ พระพิมพ์ทองคำ 20 องค์ พระพิมพ์เงิน 20 องค์ ให้กับพญาการเมืองมาบูชา ณ เมืองปัวด้วย ครั้งนั้น พญาการเมือง ได้ปรึกษาพระมหาเถรธรรมบาลและได้เลือกสถานที่ บรรจุพระบรมธาตุ จึงได้ก่อสร้างพระธาตุแช่แห้งขึ้นที่บนภูเพียงแช่แห้ง ด้วยความเชื่อว่าเป็นที่เคยบรรจุพระบรมธาตุมาแต่ปางก่อน ดอยภูเพียงแช่แห้งเป็นเนินไม่สูงนัก ตั้งอยู่ใกล้แม่น้ำเตี๋ยนกับน้ำลิง ทางฟากตะวันออกของแม่น้ำน่าน จึงได้ระดมผู้คนก่อสร้างพระธาตุแช่แห้งขึ้นที่เนินแล้วอัญเชิญพระบรมธาตุมาบรจุไว้ พร้อมทั้งได้อพยพผู้คนจากเมืองปัว ลงมาสร้างเมืองใหม่ที่บริเวณพระธาตุแช่แห้ง เรียกว่า "เวียงภูเพียงแช่แห้ง" เมือปี พ.ศ. 1902 โดยมีพระธาตุแช่แห้งเป็นศูนย์กลางเมืองที่ตั้งและอาณาเขต ที่ตั้งและอาณาเขต. อำเภอปัวตั้งอยู่ทางตอนเหนือของจังหวัด มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอเชียงกลาง อำเภอทุ่งช้าง และอำเภอเฉลิมพระเกียรติ - ทิศตะวันออก ติดต่อกับอำเภอบ่อเกลือ - ทิศใต้ ติดต่อกับอำเภอสันติสุข - ทิศตะวันตก ติดต่อกับอำเภอท่าวังผาและอำเภอเชียงกลางการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอปัวแบ่งเขตการปกครองย่อยออกเป็น 12 ตำบล 107 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอปัวประกอบด้วยองค์กรปกครองส่วนท้องถิ่น 12 แห่ง ได้แก่- เทศบาลตำบลปัว ครอบคลุมพื้นที่ตำบลปัวทั้งตำบล รวมทั้งบางส่วนของตำบลสถาน ตำบลไชยวัฒนา และตำบลวรนคร - เทศบาลตำบลศิลาแลง ครอบคลุมพื้นที่ตำบลศิลาแลงทั้งตำบล - องค์การบริหารส่วนตำบลวรนคร ครอบคลุมพื้นที่ตำบลวรนคร (เฉพาะนอกเขตเทศบาลตำบลปัว) - องค์การบริหารส่วนตำบลสถาน ครอบคลุมพื้นที่ตำบลสถาน (เฉพาะนอกเขตเทศบาลตำบลปัว) - องค์การบริหารส่วนตำบลแงง ครอบคลุมพื้นที่ตำบลแงงทั้งตำบล - องค์การบริหารส่วนตำบลศิลาเพชร ครอบคลุมพื้นที่ตำบลศิลาเพชรทั้งตำบล - องค์การบริหารส่วนตำบลอวน ครอบคลุมพื้นที่ตำบลอวนทั้งตำบล - องค์การบริหารส่วนตำบลไชยวัฒนา ครอบคลุมพื้นที่ตำบลไชยวัฒนา (เฉพาะนอกเขตเทศบาลตำบลปัว) - องค์การบริหารส่วนตำบลเจดีย์ชัย ครอบคลุมพื้นที่ตำบลเจดีย์ชัยทั้งตำบล - องค์การบริหารส่วนตำบลภูคา ครอบคลุมพื้นที่ตำบลภูคาทั้งตำบล - องค์การบริหารส่วนตำบลสกาด ครอบคลุมพื้นที่ตำบลสกาดทั้งตำบล - องค์การบริหารส่วนตำบลป่ากลาง ครอบคลุมพื้นที่ตำบลป่ากลางทั้งตำบลการคมนาคมการคมนาคม. - ทางหลวงแผ่นดินหมายเลข 101 (น่าน-ปัว-เฉลิมพระเกียรติ) - ทางหลวงแผ่นดินหมายเลข 1081 (ปัว-เฉลิมพระเกียรติ) - ทางหลวงแผ่นดินหมายเลข 1256 (ปัว-บ่อเกลือ)สถานศึกษาโรงเรียนมัธยมศึกษาสถานศึกษา. โรงเรียนมัธยมศึกษา. - โรงเรียนปัว (โรงเรียนประจำอำเภอปัว) - โรงเรียนมัธยมป่ากลาง - โรงเรียนเมืองแงง - โรงเรียนศรัทธาศิลาเพชรรังสรรค์อาชีวศึกษาอาชีวศึกษา. - วิทยาลัยการอาชีพปัวโรงเรียนประถมศึกษาโรงเรียนประถมศึกษา. - โรงเรียนวรนคร - โรงเรียนบ้านปรางค์โรงเรียนเอกชนโรงเรียนเอกชน. - โรงเรียนอนุบาลอิมมานูเอล - โรงเรียนอนุบาลปัวอินเตอร์คิดส์ - โรงเรียนอนุบาลจริยปัญญาสถานพยาบาล สถานพยาบาล. อำเภอปัว มีสถานพยาบาลบริการทั้งหมด 14 แห่ง ดังนี้- โรงพยาบาลสมเด็จพระยุพราชปัว (โรงพยาบาลประจำอำเภอ) - โรงพยาบาลส่งเสริมสุขภาพตำบลปัว - โรงพยาบาลส่งเสริมสุขภาพตำบลศิลาแลง - โรงพยาบาลส่งเสริมสุขภาพตำบลแงง - โรงพยาบาลส่งเสริมสุขภาพตำบลสถาน - โรงพยาบาลส่งเสริมสุขภาพตำบลศิลาเพชร - โรงพยาบาลส่งเสริมสุขภาพตำบลอวน - โรงพยาบาลส่งเสริมสุขภาพตำบลไชยวัฒนา - โรงพยาบาลส่งเสริมสุขภาพตำบลเจดีย์ชัย - โรงพยาบาลส่งเสริมสุขภาพตำบลภูคา - โรงพยาบาลส่งเสริมสุขภาพตำบลสกาด - โรงพยาบาลส่งเสริมสุขภาพตำบลป่ากลาง - สถานบริการสาธารณสุขชุมชนผาเวียง ตำบลภูคา - สถานบริการสาธารณสุขชุมชนกอก ตำบลภูคาสถานที่ท่องเที่ยวสถานที่ท่องเที่ยว. - อุทยานแห่งชาติดอยภูคา - วัดต้นแหลง - วัดบ้านปรางค์ (ต้นดิกเดียม) - วัดดอนแก้ว - วัดพระธาตุเบ็งสกัด - วัดร้องแง - วัดภูเก็ต - พระธาตุจอมทอง - พระธาตุจอมแจ้ง - พระสถูปเจดีย์สมเด็จพระมหามุนีศรีภูคา - พุทธสถานหลวงพ่อทันใจ - โครงการขยายผลโครงการหลวงปางยาง - น้ำตกศิลาเพชร - น้ำตกตาดหลวง - น้ำตกวังต้นตอง - น้ำตกศิลาภูคา - น้ำตกเหล่าหัวตาด - น้ำตกห้วยมัด - น้ำตกห้วยขวาก - น้ำตกผาจา - น้ำตกต้นตอง - น้ำตกตาน้อย - น้ำตกวังเขียว - น้ำตกวิมานธารา - ถ้ำผีไอ้ศรี - ถ้ำผาฆ้อง - ถ้ำยอดวิมาน - ถ้ำเสือดาว - ถ้ำกุ้ง - ถ้ำผี - ถ้ำนาง - ถ้ำรวยสายไทย (ถ้ำหมา) - ถ้ำพระ - วังศิลาแลง - วังน้ำปัวธนาคารธนาคาร. - ธนาคารไทยพาณิชย์ จำกัด(มหาชน) - ธนาคารกรุงไทย จำกัด(มหาชน) - ธนาคารกรุงเทพ จำกัด(มหาชน) - ธนาคารกสิกรไทย จำกัด(มหาชน) - ธนาคารออมสิน - ธนาคารเพื่อการเกษตรและสหกรณ์การเกษตร</doc>
