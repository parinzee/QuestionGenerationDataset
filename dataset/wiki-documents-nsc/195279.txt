<doc id="195279" url="https://th.wikipedia.org/wiki?curid=195279" title="แฟรงก์ แลมพาร์ด (ซีเนียร์)">แฟรงก์ แลมพาร์ด (ซีเนียร์) แฟรงก์ ริชาร์ด จอร์จ แลมพาร์ด () หรือ แฟรงก์ แลมพาร์ด ซีเนียร์ (; เกิด 20 กันยายน ค.ศ. 1948 ที่อีสต์แฮม ลอนดอน) เป็นอดีตนักฟุตบอลทีมชาติอังกฤษของเวสต์แฮมยูไนเต็ดประวัติ ประวัติ. แฟรงก์ แลมพาร์ด ซีเนียร์ เริ่มต้นค้าแข้งกับสโมสรเวสต์แฮมยูไนเต็ดในปี1967 ในตำแหน่งแบ็คซ้ายและถือเป็นหนึ่งในนักเตะขวัญใจตลอดกาลของแฟนบอลโดยมีการนำเขาไปเทียบกับเซอร์ บ็อบบี้ มัวร์อยู่บ่อยครั้ง แลมพาร์ดเล่นให้ทีมชาติอังกฤษชุดใหญ่ครั้งแรกในนัดเจอยูโกสลาเวียปี 1972 ส่วนในระดับสโมสรเขาได้แชมป์เอฟเอคัพในปี 1975 และปี 1980 กับสโมสรเวสต์แฮมยูไนเต็ดต้นสังกัดของเขาและยังช่วยให้สโมสรคว้าแชมป์ดิวิชัน 2 เดิม (ลีกแชมเปียนชิพในปัจจุบัน) ในปี 1981 แลมพาร์ดหมดสัญญากับเวสต์แฮมหลังจบฤดูกาล 1984-1985 หลังจากอยู่กับทีมมากกว่า 10 ปี และลงเล่นทุกรายการรวมกันถึง 660 นัดยิงได้ 22 ประตู โดยแลมพาร์ด ซีเนียร์จัดเป็นหนึ่งในนักเตะระดับตำนานของทีมและเป็นที่ชื่นชอบของแฟนบอลอย่างมาก หลังจากหมดสัญญากับสโมสรเวสต์แฮมยูไนเต็ดเขาได้ย้ายไปร่วมทีมเซาท์เอนด์ยูไนเต็ดแบบไม่มีค่าตัวภายใต้การคุมทีมของเซอร์บ็อบบี มัวร์ ซึ่งเป็นอดีตนักเตะขวัญใจตลอดกาลของแฟนบอลเวสต์แฮมอีกคนหนึ่ง แต่เขาอยู่กับทีมแค่ปีเดียวก็ประกาศแขวนสตั๊ดในเวลาต่อมา แลมพาร์ด ซีเนียร์กลับมาสู่เวสต์แฮมอีกครั้งในปี 1994โดยทำหน้าที่เป็นผู้ช่วยของแฮรี เรดแนปป์ ญาติคู่เขยของเขาซึ่งในขณะนั้นเป็นผู้จัดการของเวสต์แฮมยูไนเต็ดและทำหน้าที่นี้จนถึงปี 2001 ครอบครัวของแลมพาร์ด ซีเนียร์จัดเป็นครอบครัวนักฟุตบอลอย่างแท้จริงเมื่อแฮรี่ เร้ดแนปป์ญาติคู่เขยของเขาเป็นผู้จัดการทีมชื่อดังของพอร์ตสมัทและเจมี เรดแนปป์หลานชายของเขาเป็นอดีตกัปตันทีมลิเวอร์พูลและเป็นอดีตนักเตะทีมชาติอังกฤษ แพตภรรยาของเขาจัดเป็นแฟนบอลตัวยงและแฟรงก์ แลมพาร์ด จูเนียร์ ลูกชายของเขาเป็นนักเตะทีมชาติอังกฤษของเชลซี วันที่ 24 เมษายน 2008 แพตภรรยาของแฟรงก์เสียชีวิตอย่างกะทันหันด้วยโรคปอดอักเสบ</doc>
