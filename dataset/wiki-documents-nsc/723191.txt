<doc id="723191" url="https://th.wikipedia.org/wiki?curid=723191" title="คณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ">คณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ คณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ เป็นหน่วยงานระดับคณะ ในสังกัดมหาวิทยาลัยเทคโนโลยีพระจอมเกล้าพระนครเหนือ เริ่มเปิดทำการเรียนการสอนเมื่อปี พ.ศ. 2507 ในชื่อวิทยาลัยเทคนิคพระนครเหนือ(เทคนิคไทย-เยอรมัน)ซึ่งเกิดจากความร่วมมือระหว่างรัฐบาลไทยและรัฐบาลสหพันธ์สาธารณรัฐเยอรมัน ต่อมาในปี พ.ศ. 2514 ซึ่งเป็นปีที่วิทยาลัยเทคนิคพระนครเหนือได้เปลี่ยนฐานะมาเป็น สถาบันเทคโนโลยีพระจอมเกล้า วิทยาเขตพระนครเหนือ คณะวิศวกรรมศาสตร์จึงได้ถูกจัดตั้งอย่างเป็นทางการประวัติ ประวัติ. มหาวิทยาลัยเทคโนโลยีพระจอมเกล้าพระนครเหนือ เดิมคือ "โรงเรียนเทคนิคพระนครเหนือ" ซึ่งเป็นวิทยาลัยในสังกัด กองโรงเรียนพาณิชย์ กรมอาชีวศึกษา กระทรวงศึกษาธิการ โดยได้รับการสถาปนาขึ้นเมื่อวันที่ 19 กุมภาพันธ์ พ.ศ. 2502 ที่ถนนประชาราษฎ์สาย 1 แขวงวงศ์สว่าง เขตบางซื่อ กรุงเทพมหานคร- พ.ศ. 2507 จัดการเรียนการสอนหลักสูตรวิศวกรรมเครื่องกล(ภาควิชาวิศวกรรมเครื่องกลและการบิน-อวกาศ) ซึ่งเป็นหลักสูตรแรกของคณะ - พ.ศ. 2410 จัดการเรียนการสอนหลักสูตรวิศวกรรมไฟฟ้า(ภาควิชาวิศวกรรมไฟฟ้าและคอมพิวเตอร์) เป็นหลักสูตรต่อมา - พ.ศ. 2521 จัดตั้งภาควิชาเทคโนโลยีการผลิต(เปลี่ยนชื่อเป็นภาควิชาวิศวกรรมวัสดุและเทคโนโลยีการผลิตในเวลาต่อมา) - พ.ศ. 2522 จัดตั้งภาควิชาเทคโนโนโลยีไฟฟ้าอุตสาหกรรม(เปลี่ยนชื่อเป็นภาควิชาวิศวกรรมเครื่องมือวัดและอิเล็กทรอนิกส์ในเวลาต่อมา) - พ.ศ. 2426 จัดตั้งภาควิชาเทคโนโลยีโครงสร้าง(เปลี่ยนชื่อเป็นภาควิชาวิศวกรรมโยธาในเวลาต่อมา) - พ.ศ. 2527 จัดตั้งภาควิชาวิศวกรรมการผลิต - พ.ศ. 2529 ร่วมมือกับรัฐบาลเยอรมันจัดตั้งภาควิชาวิศวกรรมเคมีและกระบวนการ - พ.ศ. 2536 จัดตั้งภาควิชาวิศวกรรมอุตสาหการ - พ.ศ. 2542 จัดตั้งภาควิชาวิศวกรรมขนถ่ายวัสดุ ในปัจจุบันคณะฯได้เปิดรับนักศึกษาที่สำเร็จการศึกษาระดับมัธยมศึกษาตอนปลาย (ม.6) โดยผ่านกระบวนการสอบของสถาบันทดสอบการศึกษาแห่งชาติ (สทศ.) และสำนักงานคณะกรรมการการอุดมศึกษา (สกอ.) และรับผู้ที่สำเร็จการศึกษาระดับประกาศนียบัตรวิชาชีพ (ปวช.) โดยผ่านการสอบคัดเลือกตรง เพื่อเข้ามาศึกษาในหลักสูตรวิศวกรรมศาสตรบัณฑิต 4 ปี (วศ.บ.) ในสาขาต่างๆ นอกจากนี้ยังมีการรับนักศึกษาโควต้าและผู้มีความสามารถพิเศษด้านต่างๆเช่น ด้านหุ่นยนต์และสิ่งประดิษฐ์ เป็นต้น ส่วนในระดับบัณฑิตศึกษาก็จะมีสาขาวิชาที่ต่อเนื่องสูงขึ้นไปจากระดับปริญญาตรีในทุกสาขาวิชาเพื่อเป็นการเสริมสร้างงานวิจัยและสร้างองค์ความรู้ด้านวิชาการให้มีความก้าวหน้ายิ่งขึ้นไปรายนามคณบดีคณะวิศวกรรมศาสตร์ความร่วมมือกับต่างประเทศ ความร่วมมือกับต่างประเทศ. คณะวิศวกรรมศาสตร์ได้ให้ความสำคัญกับความร่วมมือกับต่างประเทศมาตลอด อาทิ ความร่วมมือรัฐบาลสหพันธ์สาธารณรัฐเยอรมันมาตั้งแต่ปี 2524 และปี 2527 คณะฯ ได้ร่วมมือกับสถาบันการศึกษาในเยอรมันโดยการสนับสนุนทางการเงินจากสหภาพยุโรปในการพัฒนา ภาควิชาวิศวกรรมเคมีและกระบวนการในปี 2532 คณะฯ ได้ร่วมมือมหาวิทยาลัยในฝรั่งเศสภายใต้การสนับสนุนทางการเงินจากสหภาพยุโรปในโครงการพัฒนาห้องปฏิบัติการวิจัยด้านการสันดาปในภาควิชาวิศวกรรมเครื่องกลและในปลายปี 2534 โครงการความร่วมมือทางวิชาการกับสถาบันการศึกษาและวิจัยในฝรั่งเศสก็ได้เริ่มขึ้นเพื่อยกระดับมาตรฐานทางวิชาการด้านวิศวกรรมเครื่องกลโครงการนี้ได้รับการสนับสนุนจากสหภาพยุโรป ในปัจจุบันคณะวิศวกรรมศาสต์ร์ก็ยังมีความร่วมมือกับประเทศต่างๆ ในการจัดการศึกษาโดยเฉพาะอย่างยิ่งในระดับบัณฑิตศึกษาการประกันคุณภาพ การประกันคุณภาพ. คณะวิศวกรรมศาสตร์มีการดำเนินการตามมาตรฐานการประกันคุณภาพการศึกษาตามที่สำนักงานคณะกรรมการอุดมศึกษากำหนด โดยมีองค์ประกอบและดัชนีชี้วัดที่ชัดเจนทั้งเกณฑ์ของสำนักงานคณะกรรมการอุดมศึกษา (ทบวงมหาวิทยาลัย) และของ สำนักงานรับรองมาตรฐานและประเมินคุณภาพการศึกษา (สมศ.) และผ่านการตรวจประเมินภาควิชาและหลักสูตรที่เปิดสอน ภาควิชาและหลักสูตรที่เปิดสอน. คณะวิศวกรรมศาสตร์ของมหาวิทยาลัยเทคโนโลยีพระจอมเกล้าพระนครเหนือ เป็น 1 ใน 8 ของคณะวิศวกรรมศาสตร์ที่เก่าแก่ที่สุดของประเทศไทย เรียงลำดับตามการก่อตั้งดังนี้ จุฬาลงกรณ์มหาวิทยาลัย มหาวิทยาลัยเกษตรศาสตร์ มหาวิทยาลัยเทคโนโลยีพระจอมเกล้าธนบุรี มหาวิทยาลัยเทคโนโลยีพระจอมเกล้าพระนครเหนือ มหาวิทยาลัยขอนแก่น สถาบันเทคโนโลยีพระจอมเกล้าเจ้าคุณทหารลาดกระบัง มหาวิทยาลัยสงขลานครินทร์ และ มหาวิทยาลัยเชียงใหม่ คณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ ถือว่าเป็นคณะวิศวกรรมศาสตร์ที่มีชื่อเสียงและผลิตวิศวกรที่มีคุณภาพมากที่สุดแห่งหนึ่งของประเทศไทย และเป็นที่ยอมรับอย่างสูงในระดับสากล โดยมีภาควิชาและหลักสูตรที่เปิดสอนดังนี้อาคารภายในคณะวิศวกรรมศาสตร์ อาคารภายในคณะวิศวกรรมศาสตร์. คณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ มีอาคารต่างๆ ดังนี้- อาคาร 81 สำนักงานคณะบดี ภาควิชาวิศวกรรมไฟฟ้าและคอมพิวเตอร์ ภาควิชาวิศวกรรมอุตสาหการ ห้องบรรยายรวม- อาคาร 82 ภาควิชาวิศวกรรมการผลิต- อาคาร 83 ภาควิชาวิศวกรรมเครื่องกลและการบินอวกาศ- อาคาร 84 ภาควิชาวิศวกรรมไฟฟ้าและคอมพิวเตอร์- อาคาร 85 ภาควิชาวิศวกรรมไฟฟ้าและคอมพิวเตอร์ ภาควิชาวิศวกรรมอุตสาหการ- อาคาร 86 ภาควิชาวิศวกรรมเคมี ภาควิชาวิศวกรรมวัสดุและเทคโนโลยีการผลิต- อาคาร 88 ภาควิชาวิศวกรรมขนถ่ายวัสดุและโลจิสติกส์ ห้องบรรยายรวม- อาคาร 89 ภาควิชาวิศวกรรมโยธา ภาควิชาวิศวกรรมเครื่องมือวัดและอิเล็กทรอนิกส์ ห้องบรรยายรวมศูนย์วิจัยศูนย์วิจัย. - ศูนย์วิจัยวิศวกรรมคำนวณและทดสอบขั้นสูง(RACE) - ศูนย์วิจัยการเผากากของเสีย(WIRC) - ศูนย์วิจัยและพัฒนาเครื่องจักรกลและอุปกรณ์อุตสาหกรรม(DMIE) - ศูนย์วิจัยพอลิเมอร์(PRC) - ศูนย์ระบบการจัดการขั้นสูงทางวิศวกรรมอุตสาหการ - ศูนย์วิจัยและพัฒนาระบบการจัดการพลังงานและควบคุมการตรวจวัด-พิสูจน์ - ศูนย์วิจัยด้านเทคโนโลยีผลิตภัณฑ์และพลังงานหมุนเวียน - ศูนย์วิจัยการพัฒนาศักยภาพและสมรรถนะการเรียนรู้อิเล็กทรอนิกส์สำหรับการศึกษาขั้นพื้นฐาน - ศูนย์วิจัยเพื่อเพิ่มผลิตภาพในอุตสาหกรรม - ศูนย์วิจัยการขนส่งและสิ่งแวดล้อม - ศูนย์วิจัยวิศวกรรมการคำนวณทดสอบขั้นสูง - ศูนย์วัสดุเชิงนิเวศน์และเทคโนโลยีสะอาด - ศูนย์วิจัยและพัฒนาระบบฝังตัวเคลื่อนที่และระบบอัตโนมัติทางไกล - ศูนย์วิจัยและพัฒนาหน่วยปฏิบัติการทางวิศวกรรมเคมีและตัวเร่งปฏิกิริยา - ศูนย์วิจัยการจัดการโลจิสติกส์และโซ่อุปทาน - ศูนย์นวัตกรรมสำหรับวิศวกรรมปัจจัยมนุษย์และการยศาสตร์ - ศูนย์วิจัยการวิจัยดำเนินงานและการจัดการเชิงวิศวกรรม</doc>
