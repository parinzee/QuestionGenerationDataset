<doc id="475958" url="https://th.wikipedia.org/wiki?curid=475958" title="แอบเนอร์ มาเรส">แอบเนอร์ มาเรส แอบเนอร์ มาเรส หรือ แอบเนอร์ มาเรส มาร์ติเนซ นักมวยสากลชาวเม็กซิโก เกิดเมื่อ 28 พฤศจิกายน พ.ศ. 2528 เกิดที่แอลิสโก ประเทศเม็กซิโก สถิติการชก 25 ครั้ง ชนะ 24 (น็อค 13) แพ้ 1 เสมอ 1ประวัติ ประวัติ. มาเรสเริ่มด้วยการชกมวยสากลสมัครเล่น ติดทีมชาติเม็กซิโก และได้เหรียญทองในกีฬาอเมริกากลางเมื่อ พ.ศ. 2545 และเหรียญเงินกีฬาแพนอเมริกัน พ.ศ. 2546 จากนั้นมาเรสขึ้นชกมวยสากลอาชีพครั้งแรกเมื่อ 6 มกราคม พ.ศ. 2548 ชนะน็อค หลุยส์ มาลาวี ยก 2 จากนั้น ชกชนะเรื่อยมาจนได้ครองแชมป์ NABA-WBO รุ่นแบนตัมเวท เมื่อ 7 กันยายน พ.ศ. 2550 ชนะน็อค อิลิโดร การ์เซีย ยก 7 ป้องกันแชมป์ได้ 2 ครั้ง ก่อนจะชิงแชมป์โลกรุ่นแบนตัมเวท IBF แต่ไม่สำเร็จ เมื่อทำได้เพียงเสมอกับจอห์นนี่ เปเปรซเมื่อ 22 พฤษภาคม พ.ศ. 2553 หลังจากชิงแชมป์ไม่สำเร็จ มาเรสหันไปชิงแชมป์แบนตัมเวท IBO เมื่อ 11 ธันวาคม พ.ศ. 2553 เป็นฝ่ายชนะคะแนน วิค ดาร์ชิเนียน ได้แชมป์มาครอง ก่อนจะชิงแชมป์โลกรุ่นแบนตัมเวท IBF อีกครั้ง คราวนี้เป็นฝ่ายชนะคะแนน โจเซฟ อัดเบโก เมื่อ 13 สิงหาคม พ.ศ. 2554 ได้ครองแชมป์โลก หลังจากนั้น อัดเบโกยังข้องใจ ขอแก้มืออีกครั้ง ซึ่งมาเรสเป็นฝ่ายชนะคะแนนอย่างขาดลอยได้อีก จนกระทั่ง โตชิอากิ นิชิโอกะ สละแชมป์โลกรุ่นซูเปอร์แบนตัมเวท WBC มาเรสได้ขึ้นชิงแชมป์โลกที่ว่าง ชนะคะแนน อีริค โมเรล อดีตแชมป์โลกรุ่นฟลายเวท ได้ครองแชมป์อีกรุ่นหนึ่งเมื่อ 21 เมษายน พ.ศ. 2555 และได้พบกับความพ่ายแพ้ครั้งแรกให้กับ จอห์นนี่ กอนซาเลซ นักชกรุ่นเก๋ามากประสบการณ์ โดยแพ้น๊อคยกที่ 1 เท่านั้น ถือเป็นการพ่ายแพ้ครั้งแรกในชีวิตมวยอาชีพของมาเรสเกียรติประวัติเกียรติประวัติ. - แชมป์ NABA-WBO รุ่นแบนตัมเวท- ชิง 7 กันยายน 2550 ชนะน็อค อิลิโดร การ์เซีย ยก 7 - ป้องกันแชมป์ครั้งที่ 1 17 พฤศจิกายน 2550 ชนะคะแนน เดวิด มาร์เซียโน - ป้องกันแชมป์ครั้งที่ 2 15 มีนาคม 2551 ชนะน็อค ดิออสกาโด กาบี ยก 2 - แชมป์โลกรุ่นแบนตัมเวท IBF- ชิง 13 สิงหาคม พ.ศ. 2554 ชนะคะแนน โจเซฟ อัดเบโก - ป้องกันแชมป์ครั้งที่ 1 3 ธันวาคม 2554 ชนะคะแนน โจเซฟ อัดเบโก - สละแชมป์ - แชมป์โลกรุ่นซูเปอร์แบนตัมเวท WBC- ชิง 21 เมษายน 2555 ชนะคะแนน อีริค โมเรล - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นแบนตัมเวท IBF เมื่อ 22 พฤษภาคม พ.ศ. 2553 เสมอกับ จอห์นนี่ เปเรซ</doc>
