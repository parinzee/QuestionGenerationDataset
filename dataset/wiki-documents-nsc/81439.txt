<doc id="81439" url="https://th.wikipedia.org/wiki?curid=81439" title="บัว วัดอิ่ม">บัว วัดอิ่ม บัว วัดอิ่ม หรือ ร.ท. บัว นิลอาชา เกิด ณ วันที่ 15 พฤษภาคม พ.ศ. 2440 ที่จังหวัดนครราชสีมา หัดมวยครั้งแรกเมื่ออายุประมาณ 15 -16 ปี กับครูนิล ครูทน ครูรุ่ง นายเอี่ยม-นายอ่อง วัดอิ่ม ตระเวนชกอยู่แถวบ้านเกิดจนมีชื่อเสียง นอกจากนี้ เขายังเป็นผู้ฝึกสอนมวยไทยสายโคราชแก่ พ.อ.(พิเศษ) อำนาจ พุกศรีสุขรับราชการทหาร รับราชการทหาร. พ.ศ. 2458 รับราชการทหารที่นครราชสีมาอยู่ 2 ปี จน พ.ศ. 2460 เข้ามาทำงานในกรุงเทพฯ ได้สมัครเข้ารับราชการทหารอีก ได้ตำแหน่งเป็นนายหมู่โทรักษาวัง จากนั้นเริ่มตระเวนชกมวยจนมีชื่อเสียง ชนะนักมวยมีชื่อในสมัยนั้นหลายคน เช่น แอ ม่วงดี ซิว อบเพชร ชั้ว แก้วคชสาร รวมทั้งตระเวนออกชกมวยต่างจังหวัด ชนะมวยจีนที่ประจวบคีรีขันธ์ ชนะ วิชิต ราชวัตรที่ชลบุรีครูมวยโรงเรียนนายร้อย ครูมวยโรงเรียนนายร้อย. ด้านการรับราชการ พ.ศ. 2473 เป็นครูฝึกมวยไทยในโรงเรียนนายร้อย จปร. จนเกษียณอายุราชการเมื่อ พ.ศ. 2501 โดยมียศสุดท้ายเป็นร้อยโท ได้รับพระราชทานนามสกุลเมื่อครั้งเป็นทหารรักษาวังว่า "นิลอาชา" เพราะเป็นผู้มีความสามารถในการขี่ม้า บัว เคยเป็นครูสอนมวยไทยของคณะดาวทองหรือ คณะว. ของ หวาด เสตะปุระ ต่อมาจึงตั้งค่ายมวยของตนเองโดยนักมวยที่เป็นศิษย์ทุกคนจะมีคำว่า "โซดา" ต่อท้าย เช่น ตุ๊ จุโซดา ทองอยู่ ชูโซดา</doc>
