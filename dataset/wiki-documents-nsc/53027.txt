<doc id="53027" url="https://th.wikipedia.org/wiki?curid=53027" title="สโมสรฟุตบอลจังหวัดอุดรธานี">สโมสรฟุตบอลจังหวัดอุดรธานี สโมสรฟุตบอลอุดรธานี หรือ สโมสรอุดรธานี เอฟซี เป็นสโมสรฟุตบอลอาชีพในประเทศไทยโดยเป็นทีมจากจังหวัดอุดรธานี ล่าสุดสามารถเลื่อนชั้นขึ้นมาเล่นในระดับ ไทยลีก 2 ได้ในฤดูกาล 2561ประวัติสโมสร ประวัติสโมสร. "ยักษ์แสด" อุดรธานี เอฟซี จัดได้ว่าเป็นทีมใหญ่ทีมหนึ่งของภาคตะวันออกเฉียงเหนือ เริ่มก่อตั้งเมื่อปี 2542 ถือเป็นสโมสรฟุตบอลอาชีพทีมแรกของจังหวัดอุดรธานี โดยมี นายสถาพร โคตรบุตร เป็นประธานสโมสรคนแรก โดยได้เริ่มส่งทีมเข้าร่วมการแข่งขันฟุตบอลลีกอาชีพรายการโปรลีกนับตั้งแต่ปี 2542-2546 (รวม 5 ปี) ซึ่งผลงานดีที่สุดคือการคว้าอันดับที่ 4 ในปี 2542 โดยนับตั้งแต่ปี 2547 เป็นต้นมา สโมสรก็ได้งดส่งทีมเข้าร่วมการแข่งขันเรื่อยมา จนกระทั่งถึงปี 2552 ทางสมาคมกีฬากับสมาคมฟุตบอลได้ยุบเอาโปรลีกมารวมกับไทยลีก และจัดระบบการแข่งขันเป็นแบบดิวิชั่น สโมสรอุดรธานี เอฟซี จึงได้กลับเข้าร่วมการแข่งขันฟุตบอลลีกอีกครั้ง ในศึกฟุตบอลลีกภูมิภาค ดิวิชั่น 2 ภาคตะวันออกเฉียงเหนือ ประจำฤดุกาล 2552 โดยมี นายพงศาสตร์ กิจนุกร เป็นประธานสโมสร ฤดูกาลแรกบนลีกภูธร อุดรธานี เอฟซี ที่มีฉายาประจำทีมว่า “ยักษ์แสด” สามารถทำผลงานได้อย่างดีเยี่ยมและสามารถจบที่อันดับที่ 3 ของตารางคะแนนภาคตะวันออกเฉียงเหนือได้สำเร็จ ขณะเดียวกันในปี พ.ศ. 2554 ทางสโมสรฟุตบอลอุดรธานี เอฟซี ก็ได้จัดการจดทะเบียนเป็นนิติบุคคลในนาม “บริษัท สโมสรฟุตบอลอุดรธานี จำกัด” และได้แยกตัวออกมาจาก สมาคมกีฬาจังหวัดอุดรธานี โดยมีวัตถุประสงค์เพื่อสร้างสโมสรฟุตบอลอุดรธานี ให้เป็นสโมสรฟุตบอลอาชีพ โดยมีเป้าหมายที่จะเลื่อนชั้นเข้าร่วมการแข่งขันฟุตบอลลีกสูงสุดของประเทศไทย นั่นก็คือ ไทยพรีเมียร์ลีก ต่อมาในวันที่ 7 พ.ย. 2554 สโมสรมีการเปลี่ยนแปลงอีกครั้ง โดยมีนายสำเร็จวิทย์ โยธาวิจิตร ได้เข้ามาบริหารแทน โดยมีนโยบายหลักคือ สโมสรฟุตบอลอุดรธานี คือสโมสรของพี่น้องชาวอุดรธานีทุกคน มีเป้าหมายหลักว่า จะพาคนอุดรธานีไปโลดแล่นใน ดิวิชั่น 1 ภายในระยะเวลา 2 ปี และในวันที่ 26 เม.ย. 2557 แมตช์ที่ทีมอุดรธานี เอฟซี เปิดบ้านรับทีมหนองคาย เอฟซี ก่อนเกมการแข่งขันได้มีการเปิดตัวประธานสโมสรคนใหม่ “เสี่ยต้อยติ่ง” สุวิทย์​ พิพัฒน์วิไลกุล ต่อมาในฤดูกาล 2018-2019 ยักษ์แสด "อุดรธานี เอฟซี ทีมน้องใหม่แห่งศึก ไทยลีก 2 "เอ็ม-150 แชมป์เปี้ยนส์ชิพ" ที่ก่อนหน้านี้ผู้บริหารชุดเก่า ซึ่งนำทีมโดย "เสี่ยต้อยติ่ง" สุวิทย์ พิพัฒน์วิไลกุล ได้กล่าวอำลาทีม และได้ส่งไม้ต่อให้คนรุ่นใหม่มาบริหาร ทางสโมสรอุดรธานี เอฟซี จึงได้แต่งตั้ง "เสี่ยก้อ" วัชรพล ขาวขำ อดีตผู้จัดการทีม ผู้ซึ่งอยู่เคียงข้างทีมมาตลอดในทุกการต่อสู้ที่ผ่านมา รับไม้ต่อก้าวขึ้นมานั้งเป็นประธานสโมสร และพร้อมนำทีมเดินหน้าสำหรับการสู้ศึกไทยลีก 2 ซีซั่น 2018 ทันที "ส.ส.ป๊อบ" ศราวุธ เพชรพนมพร ประธานที่ปรึกษาสโมสรอุดรธานี เอฟซี เผยว่าหลังจากที่ได้ชักชวน นายทรงเดช พรนภดล ประธาน บ.เวอร์ซุส สปอร์ตกรุ๊ป จำกัด เจ้าของผลิตภัณฑ์กีฬาชื่อดังเข้ามาร่วมหุ้นและเป็นหนึ่งในผู้บริหาร จากการหารือจึงมีมติแต่งตั้ง "เสี่ยก้อ" วัชระพล ขาวขำ เข้ามาดำรงตำแหน่งเนื่องจากเป็นบุคคลที่อยู่กับทีมมาอย่างยาวนานและพร้อมทุ่มเทให้สโมสรแห่งนี้ประสบความสำเร็จต่อไปผู้เล่นชุดปัจจุบัน ผู้เล่นชุดปัจจุบัน. (ยืมตัวมาจาก สโมสร เอสซีจี เมืองทอง ยูไนเต็ด)(ยืมตัวมาจาก สโมสร เอสซีจี เมืองทอง ยูไนเต็ด)(ยืมตัวมาจาก สโมสร เอสซีจี เมืองทอง ยูไนเต็ด)(ยืมตัวมาจาก สโมสร เอสซีจี เมืองทอง ยูไนเต็ด)(ยืมตัวมาจาก สโมสร เอสซีจี เมืองทอง ยูไนเต็ด)(ยืมตัวมาจาก สโมสร เอสซีจี เมืองทอง ยูไนเต็ด)(ยืมตัวมาจาก สโมสร เอสซีจี เมืองทอง ยูไนเต็ด)ชุดเหย้า ชุดเหย้า. (a) ในปี พ.ศ. 2557 สโมสรได้เปลี่ยนชุดหลังจากแข่งขันไปได้ 10 นัด (b) ใช้หลังจากจบการแข่งขันเลกที่ 1 (c) ใช้ในการแข่งขันเลกที่ 2ชุดเยือน ชุดเยือน. (a) ในปี พ.ศ. 2557 สโมสรได้เปลี่ยนชุดหลังจากแข่งขันไปได้ 10 นัด (b) ใช้หลังจากจบการแข่งขันเลกที่ 1 (c) ใช้ในการแข่งขันเลกที่ 2ผลงาน ผลงาน. - สโมสรอุดรธานี เอฟซี ไม่ได้ร่วมแข่งขันใน ปี พ.ศ. 2548 - พ.ศ. 2551 - ในการแข่งขันโปรวินเชียลลีก ฤดูกาล 2546 , 2547 ส่งทีมแข่งขันในนาม อุดรธานี ไจแอนท์เกียรติประวัติ</doc>
