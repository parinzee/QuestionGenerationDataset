<doc id="621263" url="https://th.wikipedia.org/wiki?curid=621263" title="จุไรรัตน์ ผลเลขา">จุไรรัตน์ ผลเลขา จุไรรัตน์ ผลเลขา เกิดวันที่ 6 ตุลาคม พ.ศ. 2534 ที่จังหวัดขอนแก่น ประเทศไทย เป็นนักกีฬาวอลเลย์บอลหญิงทีมชาติไทยผู้ทำหน้าที่ในตำแหน่งมือเซต ปัจจุบัน เธอทำหน้าที่ในระดับอาชีพให้แก่ทีมสโมสรวอลเลย์บอลศรีสะเกษประวัติ ประวัติ. จุไรรัตน์ ผลเลขา มีภูมิลำเนาเดิมอยู่ที่ตำบลบ้านทุ่ม อำเภอเมือง จังหวัดขอนแก่น เมื่อครั้งที่เธอเรียนอยู่ระดับชั้นมัธยมที่โรงเรียนหนองเรือวิทยา เธอได้มีโอกาสเข้าร่วมทีมวอลเลย์บอลหญิงทีมชาติไทยชุดใหญ่ โดยได้รับการเก็บตัวร่วมกับรุ่นพี่ที่เดินทางไปแข่งขันที่ประเทศญี่ปุ่น และใน พ.ศ. 2552 จุไรรัตน์ได้เข้าร่วมแข่งขันวอลเลย์บอลในกีฬามหาวิทยาลัยแห่งประเทศไทย ครั้งที่ 36 ให้แก่สังกัดทีมมหาวิทยาลัยรัตนบัณฑิต เดือนมกราคม พ.ศ. 2556 จุไรรัตน์ ผลเลขา เข้าแข่งขันพลบดีเกมส์ ให้แก่สังกัดทีมมหาวิทยาลัยรัตนบัณฑิต และในเดือนมิถุนายนของปีเดียวกัน เธอได้ทำหน้าที่ในตำแหน่งมือเซตให้แก่ทีมมหาวิทยาลัยราชภัฏสวนดุสิต ในการแข่งขันวอลเลย์บอล ประชาชนหญิง ก ชิงชนะเลิศแห่งประเทศไทย ประจำปี 2556 ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ที่จังหวัดศรีสะเกษ</doc>
