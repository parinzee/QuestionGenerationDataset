<doc id="599187" url="https://th.wikipedia.org/wiki?curid=599187" title="สมศาสตร์ รัตนสัค">สมศาสตร์ รัตนสัค ร้อยโทสมศาสตร์ รัตนสัค (3 กุมภาพันธ์ พ.ศ. 2474 - 19 กรกฎาคม พ.ศ. 2554) อดีตรัฐมนตรีช่วยว่าการกระทรวงคมนาคม และ อดีตสมาชิกสภาผู้แทนราษฎรจังหวัดเชียงราย 7 สมัยประวัติ ประวัติ. ร้อยโทสมศาสตร์ รัตนสัค เกิดเมื่อวันที่ 3 กุมภาพันธ์ พ.ศ. 2474 สำเร็จการศึกษาระดับปริญญาตรี แพทยศาสตรบัณฑิต สมรสกับนางอัศนีพร รัตนสัค ร้อยโทสมศาสตร์ รัตนสัค ถึงแก่กรรมเมื่อวันที่ 19 กรกฎาคม พ.ศ. 2554 สิริอายุรวม 80 ปี บั้นปลายของชีวิต น.พ.สมศาสตร์ รัตนสัค ได้นำความรู้ทางด้านการแพทย์กลับมาเปิดคลีนิครักษาโรค ที่บ้านพัก อ.พาน ซึ่งมีการเก็บค่ารักษาซึ่งเรียกว่าเป็นค่าต้นทุนยารักษาโรคต่างๆ ในราคาถูก ให้กับประชาชนทั่วไป จนเป็นที่เคารพรักของประชาชนทั่วไปในวงกว้างงานการเมือง งานการเมือง. ร้อยโทสมศาสตร์ ได้รับเลือกตั้งเป็นสมาชิกสภาผู้แทนราษฎรจังหวัดเชียงรายครั้งแรก ในการเลือกตั้ง พ.ศ. 2512 และได้รับเลือกเรื่อยมา จนถึง เดือนมีนาคม พ.ศ. 2535 รวม 7 สมัย ร้อยโทสมศาสตร์ ได้รับโปรดเกล้าฯ แต่งตั้งให้เป็นรัฐมนตรีช่วยว่าการกระทรวงคมนาคม เมื่อ พ.ศ. 2518 ในรัฐบาลหม่อมราชวงศ์เสนีย์ ปราโมชสมาชิกสภาผู้แทนราษฎร สมาชิกสภาผู้แทนราษฎร. ร้อยโทสมศาสตร์ รัตนสัค ได้รับการเลือกตั้งเป็นสมาชิกสภาผู้แทนราษฎรมาแล้ว 7 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512 จังหวัดเชียงราย สังกัดพรรคสหประชาไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 จังหวัดเชียงราย สังกัดพรรคเกษตรสังคม 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 จังหวัดเชียงราย สังกัดพรรคประชาธิปัตย์ 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดเชียงราย สังกัดพรรครวมไทย 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดเชียงราย สังกัดพรรคกิจสังคม 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2529 จังหวัดเชียงราย สังกัดพรรครวมไทย 7. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดเชียงราย สังกัดพรรคสามัคคีธรรม</doc>
