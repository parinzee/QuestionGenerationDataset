<doc id="54024" url="https://th.wikipedia.org/wiki?curid=54024" title="อัตเลติโกมาดริด">อัตเลติโกมาดริด กลุบอัตเลติโกเดมาดริด () เป็นสโมสรฟุตบอลจากกรุงมาดริด ประเทศสเปน เล่นอยู่ในลีกลาลีกา อัตเลติโกมาดริดได้ชื่อว่าเป็นสโมสรที่ใหญ่และมีชื่อเสียงมากที่สุดในสี่ทีมของประเทศสเปน เป็นรองเพียงสโมสรฟุตบอลบาร์เซโลนา, สโมสรฟุตบอลเรอัลมาดริด และสโมสรฟุตบอลบาเลนเซีย อัตเลติโกมาดริดเคยได้แชมป์ลาลีกาและโกปาเดลเรย์ 10 สมัย (ทั้ง 2 ถ้วย) ซึ่งเคยได้ทั้งสองถ้วยในปี 1996,สโมสรยังเป็นรองแชมป์ยูฟ่าแชมเปียนส์ลีกในปี 1974 และเคยได้แชมป์ฟุตบอลชิงแชมป์สโมสรยุโรปและอเมริกาใต้ในปี 1975, ได้แชมป์ยูฟ่ายูโรปาลีกในปี 2010 กับ 2012 และได้แชมป์ยูฟ่าซูเปอร์คัพในปี 2010 และ 2012 อัตเลติโกมาดริดใช้สนามเหย้าคือ เอสตาดีโอเมโตรโปลีตาโน และมีเรอัลมาดริดเป็นสโมสรเพื่อนบ้านเดียวกันซึ่งเป็นทีมที่มาจากกรุงมาดริด และสโมสรแห่งนี้เป็นสโมสรที่สร้างนักเตะที่มีชื่อเสียงมากมายและเป็นที่รู้จักของคนทั่วโลกในปัจจุบัน เช่น เฟร์นันโด ตอร์เรส, เดียโก ฟอร์ลัน, เซร์คีโอ อะกูเอโร, ราดาเมล ฟัลกาโอ, เป็นต้นประวัติของสโมสรประวัติในการก่อตั้งสโมสรเบื้องต้น ประวัติของสโมสร. ประวัติในการก่อตั้งสโมสรเบื้องต้น. สโมสรก่อตั้งอย่างเป็นทางการในวันที่ 26 เมษายน ค.ศ. 1903 ในชื่อ แอทเลติกคลับเดมาดริด โดยนักศึกษาชาวบาสก์ที่อาศัยอยู่ในกรุงมาดริด ได้ลงเล่นนัดแรกอย่างเป็นทางการในนัดที่เจอกับแอทเลติกบิลบาโอ ในชุดสีน้ำเงินและสีขาว แต่ต่อมาในปี 1911 สโมสรได้ใช้ชุดในสีแดงและขาวซึ่งเป็นเอกลักษณ์ชุดเหย้าของสโมสรมาจนถึงปัจจุบันสโมสรในยุคปัจจุบัน (2000-ปัจจุบัน) สโมสรในยุคปัจจุบัน (2000-ปัจจุบัน). ตั้งแต่ปี ค.ศ. 2000 อัตเลติโกมาดริดเริ่มกลับมาเป็นยักษ์ใหญ่ในวงการฟุตบอลสเปนอีกครั้ง หลักจากที่ได้แชมป์เซกุนดาดีบีซีออน ในปี 2002 ในยุคที่ ลุยส์ อาราโกเนส ซึ่งทั้งเคยเป็นตำนานของสโมสรและเป็นผู้จัดการทืมคนหนึ่งที่ประสบความสำเร็จกับสโมสรซึ่งเคยคุมสโมสรตั้งแต่ปี 1974 และเขาก็ได้กลับมาคุมทีมอีกครั้งในปีเดียวกัน เขาได้นำอัตเลติโกมาดริดขึ้นมาอยู่ในดิวิชันแรก (ลาลีกาในปัจจุบัน) และเป็นคนที่ให้โอกาสเฟร์นันโด ตอร์เรสได้ลงเล่นในลาลีกาครั้งแรกในชีวิตของเขา ซึ่งเป็นนัดที่พบกับสโมสรฟุตบอลบาร์เซโลนาที่กัมนอว์ และจบผลด้วยสกอร์ 2-2 ในปี 2006 สโมสรได้เซ็นสัญญากับกอชตินยาและมานีชีนักฟุตบอลชาวโปรตุเกส รวมทั้งเซร์คีโอ อะกูเอโร กองหน้าชาวอาร์เจนตินา ในเดือนมิถุนายน ปี ค.ศ. 2007 สโมสรได้ขายตอร์เรสให้กับสโมสรฟุตบอลลิเวอร์พูลทีมยักษ์ใหญ่จากอังกฤษ แลกกับจำนวนเงิน 26 ล้านปอนด์ และได้ลุยส์ การ์ซีอาที่ย้ายจากลิเวอร์พูลมาอยู่กับสโมสรแทนโดยการย้ายแบบค่าตัวฟรี แลจากนั้นสโมสรได้เซ็นสัญญากับเดียโก ฟอร์ลัน นักเตะตำแหน่งกองหน้าชาวอุรุกวัย ด้วยจำนวนเงิน 21 ล้านปอนด์จาก สโมสรฟุตบอลบียาร์เรอัล พร้อมปล่อยตัวมาร์ติน เปตรอฟ นักเตะชาวบัลแกเรียให้กับสโมสรฟุตบอลแมนเชสเตอร์ซิตีไป 7 ล้านปอนด์ และได้เซ็นสัญญากับนักเตะชื่อดังชาวโปรตุเกสอย่างซีเมา ซาบรอซา จากสปอร์ลิชบัวอีไบฟีกา และในวันที่ 29 มิถุนายน สโมสรได้เซ็นสัญญากับอันโตนีโอ เรเยส ด้วยค่าตัว 12 ล้านปอนด์ ในเดือน กรกฎาคม ปี ค.ศ. 2007 ทางคณะกรรมการบริหารของสโมสรได้พูดคุยกับเทศบาลกรุงมาดริดในการสร้างสนามเหย้าใหม่คือเอสตาดีโอลาเปย์เนตา ซึ่งจะเปิดใช้งานในปี 2016 ในฤดูกาล 2007-08 สโมสรได้เริ่มประสบความสำเร็จในการแข่งขันของยุโรปมากขึ้น โดยสามารถผ่านเข้ารอบ 32 ทีมสุดท้ายในการแข่งขันยูฟ่าคัพ แต่ก็ต้องแพ้ให้กับสโมสรฟุตบอลโบลตันวันเดอเรอส์ การแข่งขันภายในประเทศในถ้วยโกปาเดลเรย์ก็เข้าถึงรอบ 8 ทีมสุดท้ายและแพ้ต่อสโมสรฟุตบอลบาเลนเซีย และในฤดูกาลนี้สโมสรจบในอันดับที่ 4 และได้สิทธิ์ไปเล่นยูฟ่าแชมเปียนส์ลีกในรอบคัดเลือกฤดูกาลหน้า โดยมีนักเตะตัวหลักและสำคัญมากมายในฤดูกาลนี้ เช่น เซร์คีโอ อะกูเอโร, เดียโก ฟอร์ลัน, ซีเมา ซาบรอซา, มักซี โรดรีเกซ และผู้รักษาประตูอย่างเลโอ ฟรานโก ต่อมาในฤดูกาล 2008-09 สโมสรได้ลงเล่นแชมเปียนส์ลีกครั้งแรกหลังจากปี 1997 โดยในรอบคัดเลือกรอบที่ 3 เจอกับสโมสรฟุตบอลชาลเก 04 จากเยอรมนี ซึ่งรวมผลทั้งสองนัด (เหย้า-เยือน) ชนะไป 4-1 หลังจากนั้นได้เข้ามาอยู่ในรอบแบ่งกลุ่มซึ่งเจอกับสโมสรที่เป็นยักษ์ใหญ่ของแต่ละประเทศทั้งสโมสรฟุตบอลลิเวอร์พูล, พีเอสวี ไอน์โฮเฟน, ออแล็งปิกเดอมาร์แซย์ แต่สโมสรก็สามารถผ่านเข้ารอบต่อไปได้ในฐานะรองแชมป์กลุ่ม แต่ในรอบ 16 ทีมสุดท้าย สโมสรได้แพ้ให้กับสโมสรฟุตบอลโปร์ตูด้วยกฎประตูทีมเยือน 2-2 จึงทำให้ตกรอบแชมเปียนส์ลีก หลังจากตกรอบแชมเปียนส์ลีก สโมสรได้เสริมทัพด้วยการซื้อนักเตะในช่วงตลาดซื้อ-ขายนักเตะเปิดในช่วงมกราคม ค.ศ. 2009 ด้วยการซื้อเกรกอรี กูแป ผู้รักษาประตูชาวฝรั่งเศส, จอห์น ไฮทิงกา กองหลังชาวดัตช์, โตมาช อุลฟาลูชี เซ็นเตอร์แบ็กตัวรับชาวเช็ก, เปาลู อาซุงเซา กองกลางตัวรับชาวบราซิล, เอเบร์ บาเนกา กองกลางตัวรับชาวอาร์เจนตินาซึ่งยืมตัวมาจากสโมสรฟุตบอลบาเลนเซีย และกองหน้าชาวฝรั่งเศสอย่างฟลอร็อง ซีนามา ปงกอล ในวันที่ 3 กุมภาพันธ์ ค.ศ. 2009 คาเบียร์ อากีร์เร ได้ขอลาออกจากการเป็นผู้จัดการทีมของสโมสร หลังจากการเริ่มต้นในปี 2009 ด้วยการนำสโมสรชนะ 6 เกม โดยเขาอ้างว่าไม่ได้มีกรณีหรือเหตุการณ์ใด ๆ กับสโมสร ซึ่งในสื่อข่าวได้นำเสนอว่าเขาถูกยกเลิกสัญญามากกว่าการไล่ออก หลังจากนั้นแฟนบอลของสโมสรได้ออกมาประท้วงและโต้แย้งจากการลาออกของอากีร์เร โดยพวกเขาเชื่อว่าอากีร์เรไม่ได้เป็นปัญหาอะไรสำหรับสโมสรทั้งสิ้นเกียรติประวัติของสโมสรเกียรติประวัติของสโมสร. - ลาลีกา: 10 สมัย- 1939-40, 1940-41, 1949-50, 1950-51, 1965-66, 1969-70, 1972-73, 1976-77, 1995-96, 2013-14 - โกปาเดลเรย์: 9 สมัย- 1960, 1961, 1965, 1972, 1976, 1985, 1991, 1992, 1996 - ซูเปร์โกปาเดเอสปาญา- ชนะเลิศ 1 สมัย: 1985 - รองชนะเลิศ 3 สมัย: 1991,1992,1996 - โกปาเดกัมเปโอเนสเดเอสปาญา- ชนะเลิศ 1 สมัย: 1940 - โกปาเอบาดัวร์เต- ชนะเลิศ 1 สมัย: 1951 - รองชนะเลิศ 1 สมัย: 1950 - โกปาเปรซีเดนเตเอเฟเอเอเฟ- ชนะเลิศ 1 สมัย: 1947 - เซกุนดาดีบีซีออน- ชนะเลิศ 1 สมัย: 2001-02 - รองชนะเลิศ 2 สมัย: 1932-33,1933-34 - ยูฟ่าแชมเปียนส์ลีก- รองชนะเลิศ 2 สมัย: 1973-74, 2013–14 - ยูฟ่ายูโรปาลีก- ชนะเลิศ 3 สมัย: 2009-10, 2011-12, 2017-2018 - ยูฟ่าคัพวินเนอร์สคัพ- ชนะเลิศ 1 สมัย: 1961-62 - รองชนะเลิศ 2 สมัย: 1962-63,1985-86 - ยูฟ่าซูเปอร์คัพ- ชนะเลิศ 1 สมัย: 2010,2012 - ยูฟ่าอินเตอร์โตโตคัพ- ชนะเลิศ 1 สมัย: 2007 - รองชนะเลิศ 1 สมัย : 2004 - ไอบีเรียนคัพ- ชนะเลิศ 1 สมัย: 1991ผู้เล่นผู้เล่นชุดปัจจุบันผู้เล่นที่ถูกยืมตัว</doc>
