<doc id="150440" url="https://th.wikipedia.org/wiki?curid=150440" title="ปืนไฟ">ปืนไฟ ปืนไฟ หรือ ปืนคาบชุด () เป็นปืนที่ใช้หลักการจุดชนวนด้วย "ชุด" (match) ซึ่งทำมาจากเส้นด้ายชุบเชื้อไฟเพื่อให้เส้นด้ายเกิดการลุกไหม้อย่างช้า ๆ คาบเส้นด้ายไว้ด้วยกระเดื่อง ที่มีลักษณะเหมือนหัวงูซึ่งมีลักษณะโค้งงอไปมาเป็นรูปตัว S เมื่อเหนี่ยวไกปืนเพื่อทำการยิง ปลายของชุดก็จะตีลงบนจานชนวนทำให้เกิดประกายไฟลุกไหม้ขึ้นที่เส้นด้ายและเข้าไปจุดระเบิดดินปืนที่อยู่ภายใน ทำให้เกิดแรงผลักลูกกระสุนออกไปได้ประวัติ ประวัติ. มีการนำมาใช้ในทวีปยุโรปในช่วงปี พ.ศ. 1993 (ค.ศ.1450) จากนั้นชาวโปรตุเกสได้นำปืนไฟเข้ามาในประเทศไทยในช่วงประมาณ 100 ปีหลังจากนั้น ซึ่งอยู่ในรัชสมัยของพระไชยราชาธิราช ซึ่งไทยนำมาใช้สู้รบกับพม่าจนได้รับชัยชนะอย่างง่ายดายในปี พ.ศ. 2089 จนมีการตั้งกองอาสาโปรตุเกสขึ้นมาเพื่อทำหน้าที่สู้รบโดยใช้อาวุธปืนไฟ และสอนการใช้อาวุธปืนไฟให้กับชาวไทย และหลังจากนั้น 2 ปี (พ.ศ. 2091) ในสมัยของสมเด็จพระมหาจักรพรรดิ เมื่อเกิด "สงครามคราวเสียพระสุริโยไท" ปืนไฟก็มามีบทบาทในการสู้รบกับพม่าเป็นอย่างมาก ในปี พ.ศ. 2135 ปืนไฟได้เข้าเผยแพร่ในสยามอยู่เป็นระยะหนึ่งแล้ว แต่ก็เป็นปืนเล็กเท่านั้น ควาญท้ายช้างพระที่นั่งและคนกลางช้างสมเด็จพระเอกาทศรถก็ถูกปืนตาย แม้แต่สมเด็จพระนเรศวรมหาราช เองก็ถูกปืนไฟที่พระหัตถ์หลังฟันพระมหาอุปราชมังสามเกียดสิ้นพระชนม์แล้ว</doc>
