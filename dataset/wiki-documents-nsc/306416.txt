<doc id="306416" url="https://th.wikipedia.org/wiki?curid=306416" title="อุบัติรักข้ามขอบฟ้า">อุบัติรักข้ามขอบฟ้าอุบัติรักข้ามขอบฟ้า 1 อุบัติรักข้ามขอบฟ้า 1. อุบัติรักข้ามขอบฟ้า 1 เนื้อหาหลักเกี่ยวกับความรักของวัยรุ่น 2 คู่ โดยละครเรื่องนี้ได้ออกอากาศทางโมเดิร์นไนน์ทีวี เริ่มออกอากาศตอนแรกวันที่ 9 สิงหาคม พ.ศ. 2551 โดยออกอากาศตอนสุดท้ายเมื่อวันที่ 2 พฤศจิกายน พ.ศ. 2551 เวลา 20:40 น. - 21:30 น. และนำกลับมาออกอากาศซ้ำในวันเสาร์ - อาทิตย์ เวลา 18.00 น. - 19.00 น. โดยไม่มีโฆษณาขั้น ทางช่องแบงแชนแนล เริ่มออกอากาศ เดือน สิงหาคม พ.ศ. 2553นักแสดงนักแสดง. - พิชญะ นิธิไพศาลกุล รับบทเป็น กอล์ฟ - พิรัชต์ นิธิไพศาลกุล รับบทเป็น ไมค์ - ภัทรศยา เครือสุวรรณศิริ รับบทเป็น แพท - จรินทร์พร จุนเกียรติ รับบทเป็น เปิ้ล - อรอนงค์ ปัญญาวงศ์ รับบทเป็น อร - ไพบูลย์เกียรติ เขียวแก้ว รับบทเป็น ช่วง - นัฏฐา ลอยด์ รับบทเป็น ภา - เกริก ชิลเลอร์ รับบทเป็น โบ้เรื่องย่อ เรื่องย่อ. ไมค์ หนุ่มน้อยลูกครึ่งไทย-ญี่ปุ่น ที่เดินทางข้ามน้ำข้ามทะเลมายังประเทศไทยเพื่อตามหาแม่ โดยที่ตัวเองไม่ได้เตรียมตัวและมีความรู้ความเข้าใจอะไรเกี่ยวกับประเทศไทยเลยแม้แต่น้อย กอล์ฟ หนุ่มน้อยชาวไทย รักธรรมชาติ มีอดีตฝังใจกับการสูญเสียพ่อไปจากการเก็บกู้ซากปะการัง ด้วยความเป็นคนนิสัยแข็งกระด้าง ทำให้กอล์ฟมักจะไม่ยอมลงให้กับใครง่าย ๆ ซึ่งคู่ปรับคนสำคัญของกอล์ฟก็คือ เปิ้ล ผู้ซึ่งคลั่งไคล้วัฒนธรรมญี่ปุ่นเป็นชีวิตจิตใจ เป็นเจ้าของและผู้ดูแลอพาร์ทเมนท์ที่กอล์ฟเช่าอยู่ และเพราะการมาประเทศไทยโดยไม่ได้เตรียมตัวมาก่อน ทำให้ไมค์ต้องเจอะเจอกับเหตุการณ์ไม่คาดคิดมากมาย รวมถึงโชคชะตาที่เล่นตลกจนทำให้ไมค์ต้องมาใช้ชีวิตอยู่ภายใต้ชายคาเดียวกับ แพท สาวที่ทำงานเป็นผู้ประสานงานบริษัทโฆษณา ผู้ซึ่งใช้ชีวิตยามว่างอยู่ในโลกไซเบอร์ สังคมอินเทอร์เน็ตและไดอารี่ออนไลน์ ทั้ง 4 คน ไมค์, กอล์ฟ, เปิ้ล และ แพท ได้มาเจอะเจอและรู้จักกัน ผ่านเหตุการณ์ชุลมุนและบังเอิญ เหตุการณ์ต่าง ๆ ก่อความชุลมุนจนถึงขั้นที่ทำให้ทั้ง 4 คน จำเป็นต้องมาอาศัยอยู่ภายใต้ชายคาเดียวกัน นั่นก็คืออพาร์ทเม้นท์ของเปิ้ล ทำให้ทั้ง 4 ได้รู้จักเรียนรู้และเกิดความใกล้ชิดผูกพันกันมากขึ้น...มากขึ้น การได้โคจรมาเจอกันของสองหนุ่มและสองสาว ก่อความรู้สึกดี ๆ ที่เรียกว่า ความรัก แม้จะเกิดอาการผิดฝาผิดตัวกันอยู่เนือง ๆ กว่าจะเรียนรู้หัวใจตัวเองกันได้ว่าใครรักใคร ใครชอบใคร ก็ทำให้เกิดเหตุการณ์ชุลมุน ไปจนถึงขั้นวุ่นวาย (หัวใจ) แต่ก็ทำให้แต่ละคนได้เรียนรู้และแลกเปลี่ยนทางวัฒนธรรมระหว่าง ไทยกับญี่ปุ่นกันโดยไม่รู้ตัว และภายใต้ความสัมพันธ์ฉันท์เพื่อน ระหว่างกอล์ฟและไมค์นั้น ทั้งคู่ไม่ได้รู้ระแคะระคายเลยว่า แม่ที่ไมค์ตามหาอยู่จริง ๆ แล้วก็คือแม่ของกอล์ฟด้วยนั่นเอง ทั้งคู่เป็นลูกแม่เดียวกันและด้วยความไม่รู้ จึงทำให้ทั้งคู่เกิดปัญหาจนเกือบทำให้พี่น้องต้องเกือบผิดใจกัน เรื่องวุ่น ๆ ของความผูกพันระหว่าง เพื่อน พี่น้อง และคนรัก ที่อุบัติขึ้นท่ามกลางการเรียนรู้และแลกเปลี่ยนความประทับใจในวัฒนธรรมไทยและญี่ปุ่น จะดำเนินและจบลงอย่างไร ติดตามหาคำตอบได้ใน ละครรัก โรแมนติก แฝงแง่คิดให้กับวัยรุ่นไทยในยุคที่โลกหมุนเร็วกว่าวัฒนธรรม ใน "อุบัติรัก ข้ามขอบฟ้า"เพลงประกอบละครเพลงประกอบละคร. 1. เพลง ยิ่งรัก ยิ่งเจ็บ- ร้องโดย กอล์ฟ-ไมค์1. เพลง ไม่พอดี ไม่ดีพอ- ร้องโดย กอล์ฟ-ไมค์1. เพลง จะไปส่งให้ถึงมือ- ร้องโดย กอล์ฟ-ไมค์1. เพลง Inspiration- ร้องโดย กอล์ฟ-ไมค์อุบัติรักข้ามขอบฟ้า 2 อุบัติรักข้ามขอบฟ้า 2. อุบัติรักข้ามขอบฟ้า 2 เป็นละครภาคต่อจากอุบัติรักข้ามขอบฟ้า 1 เนื้อหาหลักเกี่ยวกับความรักของวัยรุ่น 2 คู่ ผลิตโดยจีเอ็มเอ็มทีวี โดยละครเรื่องนี้ได้ออกอากาศทางโมเดิร์นไนน์ทีวี เริ่มออกอากาศตอนแรกวันที่ 14 กุมภาพันธ์ พ.ศ. 2552 - 10 พฤษภาคม พ.ศ. 2552 เวลา 20:40 น. - 21:30 น.นักแสดงนักแสดง. - พิชญะ นิธิไพศาลกุล รับบทเป็น กอล์ฟ - พิรัชต์ นิธิไพศาลกุล รับบทเป็น ไมค์ - ภัทรศยา เครือสุวรรณศิริ รับบทเป็น แพท - จรินทร์พร จุนเกียรติ รับบทเป็น เปิ้ล - ณัฏฐศรุต ถาม์พรทองสุทธิ รับบทเป็น มาร์ช - ณภศศิ สุรวรรณ รับบทเป็น อุ๊บอิ๊บ - อรอนงค์ ปัญญาวงศ์ รับบทเป็น อร - ไพบูลย์เกียรติ เขียวแก้ว รับบทเป็น ช่วง - นัฏฐา ลอยด์ รับบทเป็น ภา - เกริก ชิลเลอร์ รับบทเป็น โบ้ - ชวลิต ศรีมั่นคงธรรม รับบทเป็น ดีเจเชาเชา - จุติสิน เลิศบุญยพันธ์ รับบทเป็น แฟนของบิ๊กบอส - อริสรา ทองบริสุทธิ์ รับบทเป็น แซนเรื่องย่อ เรื่องย่อ. กอล์ฟ-ไมค์ กลายเป็นนักร้องดูโอคู่พี่น้องที่โด่งดังมาก ทั้งสองมีผลงานเพลงออกมาอย่างต่อเนื่อง อัลบั้มล่าสุด เก็ต เรดี้ กอล์ฟได้แสดงความสามารถแต่งเพลงชื่อ "มาย ซุปเปอร์สตาร์"ด้วย ในงานเปิดตัวอัลบัมกอล์ฟได้บอกว่า คำว่าซุปเปอร์สตาร์ในเพลงหมายถึงบรรดาแฟนเพลงที่กอล์ฟรัก ทำเอาคนรักตัวจริงอย่างแพท น้อยใจ เพราะตลอดการคบหากัน แพทต้องหลบๆ ซ่อนๆ เพราะค่ายเพลงบริษัทต้นสังกัดให้ปิดข่าวกอล์ฟมีแฟน แต่ในเย็นวันรุ่งขึ้น กอล์ฟไปง้อแพทที่ใต้คอนโดที่กอล์ฟและแพทอยู่ แต่ก็ถูกคนถ่ายคลิปและเป็นข่าวใหญ่โต กอล์ฟถูกผู้ใหญ่สั่งให้ปฏิเสธนักข่าว และย้ายออกจากคอนโดไปอยู่ที่บ้าน แพทโกรธกอล์ฟมาก กอล์ฟหลอกแพทว่ากอล์ฟแต่งเพลงให้แพท แพทไปหากอล์ฟที่ห้องอัด แพทรู้ความจริงว่ากอล์ฟหลอกแพท แพทจึงยื่นคำขาดให้ไปหาในเย็นวันนั้นพร้อมกับเพลงที่จะแต่งให้ กอล์ฟแต่งเพลงไม่ทัน จึงรีบไปหาแพท แต่แพทก็ออกมาจากที่นัดก่อนจึงไม่เจอกัน แพทถูกรถเชี่ยวในเย็นวันนั้นเอง สมองของแพทกระทบกระเทือน ทำให้สูญเสียความทรงจำ แพทจำใครไม่ได้ แม้แต่กอล์ฟ กอล์ฟพยายามติดต่อแพท แต่ติดต่อไม่ได้ กอล์ฟจึงคิดว่าถูกแพทบอกเลิก รู้ไปถึงหูของอร แม่ของกอล์ฟและไมค์ หมอที่ดูแลแพทอยู่บอกภาว่า แพทอาจจำกอล์ฟได้ จึงโทรมาหาอรเพื่อขอเบอร์กอล์ฟ แต่อรไม่ให้ ภากับช่วงจึงไปดักรอหน้าบริษัทของกอล์ฟ-ไมค์ วันหนึ่งโบ้พ่อของเปิ้ลแกล้งป่วย ทั้งกอล์ฟ ไมค์ เปิ้ล อร และโบ้จึงมาที่โรงพยาบาล จึงพบกับช่วงและรู้ว่าแพทความจำเสื่อม หลังจากแพทอาการดีขึ้น ภากับช่วงพาแพทมาอยู่บ้านหลังใหม่ คนรอบข้างพยายามกระตุ้นความทรงจำแพท จนแพทค่อยๆ จำได้ทีละคน ทว่าคนที่แพทจำไม่ได้ คือกอล์ฟ กอล์ฟเลยแต่งเพลงให้แพท ด้วยหวังว่าบทเพลงนี้จะช่วยให้แพทจำกอล์ฟได้ แพทรู้สึกดีที่กอล์ฟดูแลและเอาใจใส่ แพทเปิดเพลงกอล์ฟฟังทุกวัน หวังให้เพลงนี้ทำให้แพทจำความรักที่มีให้กอล์ฟได้ แต่ทุกครั้งที่ฟังเพลงของกอล์ฟ ล้วนเป็นความทรงจำเศร้าๆ แพทกลับไปใช้ชีวิตตามปกติเหมือนก่อนถูกรถเฉี่ยว เป็นชีวิตใหม่ที่ปราศจากกอล์ฟ กอล์ฟเสียใจที่สูญเสียแพท ไมค์ให้กำลังใจกอล์ฟ ว่าวันหนึ่งแพทต้องจำกอล์ฟได้ ไมค์เกิดล้มหมดสติ ก่อนหน้านี้ไมค์มีอาการปวดหัว ตาพร่าบ่อย ๆ หมอตรวจพบเนื้องอกในสมอง จังหวะนั้นเองค่ายเพลงเตรียมส่งกอล์ฟ-ไมค์ โกอินเตอร์ไปทำเพลงที่เกาหลี สองหนุ่มดีใจมาก การโกอินเตอร์เป็นความฝันสูงสุดของทั้งคู่ ไมค์ปกปิดอาการป่วยเพื่อไม่ให้แผนโกอินเตอร์ล้ม เปิ้ล สงสัยว่าที่ไมค์หายตัวไปบ่อยๆ เพราะไมค์แอบมีคนอื่น ไมค์บอกความจริงเปิ้ลไม่ได้ว่าที่หายตัวไปบ่อยๆ นั้น ไมค์ไปหาหมอ หลังเสร็จคอนเสิร์ตใหญ่ อาการไมค์กำเริบ กอล์ฟพาไมค์ส่งโรงพยาบาล ถึงรู้ว่าไมค์เป็นเนื้องอกในสมอง กอล์ฟพับโครงการโกอินเตอร์ แพทย้ายมาอยู่บ้านไมค์เพื่อดูแลไมค์ ไมค์ขอร้องกอล์ฟกับแพทไม่ให้บอกเปิ้ล กลัวเปิ้ลเสียใจ การอยู่บ้านเดียวกับกอล์ฟทำให้แพทค่อย ๆ จำได้ถึงเมื่อครั้งที่อยู่คอนโดเดียวกับกอล์ฟ ความทรงจำเก่า ๆ ย้อนมา แพทจำได้ว่าเคยเป็นคู่กัดกอล์ฟก่อนที่ทั้งคู่จะตกหลุมรักกัน กอล์ฟดีใจมากที่ได้แพทคืนมา ความทรงจำของแพทเดินหน้ามาเรื่อยๆ จนถึงวันที่ แพทโดนรถเฉี่ยว วันนั้นแพทนัดกอล์ฟออกมา เพื่อบอกเลิก แพททำตามความตั้งใจเดิมของตัวเอง คือบอกเลิกกอล์ฟ และลองไปคบกับ มาร์ช หนุ่มน้อยอ่อนวัยกว่า ที่ตามจีบมาระยะหนึ่งแล้ว เปิ้ลช็อกเมื่อไมค์มาบอกเลิก ไมค์ปล่อยให้เปิ้ลเข้าใจไปเองว่าไมค์มีคนใหม่ ความรักความทรงจำที่เปิ้ลมีต่อไมค์อัดแน่นเต็มหัวใจ จนเปิ้ลต้อง ระบายออกมาเป็นตัวหนังสือ ตอนเด็กๆ เปิ้ลฝันอยากเป็นนักเขียน แต่ความฝันนั้นถูกลืมเลือนไป เพราะหน้าที่การงานและชีวิตประจำวันที่วุ่นวาย ขณะเดียวกันไมค์เริ่มเข้ารับการรักษาตัวอย่างจริงจัง หมอไม่รับปากว่าไมค์จะหาย ไมค์อาจตายได้ทุกเมื่อ เพราะเหตุนี้ไมค์ จึงบอกเลิกเปิ้ล นักข่าวระแคะระคายเรื่องไมค์ป่วย ค่ายเพลงปิดข่าวไม่อยู่ จัดงานแถลงข่าวอาการป่วยของไมค์ พร้อมกับเปิดอัลบั้มพิเศษของกอล์ฟไมค์ ที่อาจเป็นอัลบั้มสุดท้ายของทั้งคู่ แฟนเพลงแห่มาให้กำลังใจไมค์ เปิ้ลรู้ความจริง ก็รีบมาหาไมค์ ไมค์ขอใช้เวลาที่เหลืออยู่น้อยนิดกับเปิ้ลให้คุ้มค่าที่สุด เปิ้ล เร่งเขียนนิยาย เปิ้ลอยากให้นิยายรักของเปิ้ลเสร็จก่อนไมค์เข้ารับการผ่าตัด ก่อนผ่าตัดไมค์อยากไปเที่ยวกับเพื่อน ๆ แบบไม่มีจุดหมาย ที่ไหนสวยก็แวะถ่ายรูป วันเวลาแห่งความสุขผ่านไปไว ไมค์อาการทรุดกะทันหัน ไมค์ถูกนำตัดเข้าห้องผ่าตัดเป็นการด่วน หลังผ่าตัด ไมค์ไม่ฟื้น เปิ้ลเอาหนังสือที่เปิ้ลเขียนมาอ่านให้ไมค์ฟังข้างเตียง หวังว่าไมค์ได้ยินแล้วจะตื่นขึ้นมาร่วมเขียนบทอวสานด้วยกัน คนทั้งประเทศส่งกำลังใจให้ไมค์ กอล์ฟ แพท เปิ้ล ช่วยกันพับนกกะเรียน ไมค์โตที่ญี่ปุ่น คนญี่ปุ่นเชื่อว่าหากพับนกกะเรียนได้ 1 พันตัว จะทำให้หายจากโรคภัยไข้เจ็บ กำลังใจจากทุกๆ คนจะช่วยให้ไมค์ฟื้นกลับมาหรือไม่ ต้องติดตาม แพทเองยังรักกอล์ฟแต่ถ้ากลับไปแพทต้องทำร้ายจิตใจมาร์ช กอล์ฟ แพท มาร์ชตกอยู่ในสถานการณ์รักสามเส้า ขณะเดียวกันก็มี อุ๊บอิ๊บ ลูกของอาเปิ้ล อุ๊บอิ๊บมาเรียนหนังสือที่กรุงเทพฯ ตั้งแต่ ม.4 นี่อยู่ ม.6 แล้วอพาร์ทเม้นท์ที่อุ๊บอิ๊บเช่าอยู่โดนงัด เพื่อความปลอดภัย แม่อุ๊บอิ๊บเลยพาอุ๊บอิ๊บมาอยู่บ้านเปิ้ล อุ๊บอิ๊บแอบชอบมาร์ช เลยมาคอยช่วยมาร์ชติวหนังสือ เพื่อสอบเข้ามหาวิทยาลัย เรื่องราวความ รักทั้งหมดจะลงเอยอย่างไร ไมค์จะฟื้นหรือไม่ รักสามเส้าของกอล์ฟ แพท มาร์ช จะจบลงเช่นไร ใครจะเป็นผู้เสียสละความรักครั้งนี้ ความฝันโกอินเตอร์ของกอล์ฟ–ไมค์จะเป็นจริงหรือไม่ ความน่ารักความเอาใจใส่ของอุ๊บอิ๊บจะชนะใจมาร์ชหรือไม่ ติดตามชมเรื่องราวความรักผูกพันระหว่างคนรัก พี่น้อง และเพื่อน ได้ใน อุบัติรักข้ามขอบฟ้า 2เพลงประกอบละครเพลงประกอบละคร. 1. เพลง ไม่ผิดใช่ไหม..ที่รักเธอ- ร้องโดย กอล์ฟ-ไมค์ - คำร้องโดย สีฟ้า - ทำนองโดย ธนวัฒ สืบสุวรรณ - เรียบเรียงโดย Jaidah 2. เพลง ขอเพียงใจเรามีกัน- ร้องโดย กอล์ฟ-ไมค์ - คำร้องโดย สีห์ ธาราสด - ทำนองโดย อภิไชย เย็นพูนสุข - เรียบเรียงโดย อภิไชย เย็นพูนสุข และ จิตรกร สุวรรณหงษ์</doc>
