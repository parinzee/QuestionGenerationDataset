<doc id="822834" url="https://th.wikipedia.org/wiki?curid=822834" title="จอห์น ทอมสัน (ช่างภาพ)">จอห์น ทอมสัน (ช่างภาพ) จอห์น ทอมสัน (; 14 มิถุนายน ค.ศ. 1837 – 29 กันยายน ค.ศ. 1921) เป็นช่างภาพบุกเบิกชาวสกอต นักภูมิศาสตร์ เขาเป็นช่างภาพคนแรกที่เดินทางมายังตะวันออกไกล เพื่อบันทึกภาพผู้คน ทัศนียภาพและสิ่งประดิษฐ์ต่าง ๆ ในวัฒนธรรมตะวันออก เขาเดินทางมายังเอเชียในเดือนเมษายน ค.ศ. 1862 เขาได้ออกเดินทางมายังสิงคโปร์ อันเป็นการเริ่มต้นการเดินทางไปยังเอเชีย ในขั้นต้นได้เปิดร้านถ่ายภาพในสิงคโปร์ จากนั้น ค.ศ. 1865 เดินทางมายังสยามและกรุงเทพ ในวันที่ 28 กันยายนปีเดียวกัน จอห์นได้ติดต่อกับบรรดาพระบรมวงศานุวงศ์และเหล่าขุนนางต่าง ๆ เขาใช้เวลาส่วนใหญ่ในระหว่างที่อยูในกรุงเทพฯ ไปกับการถ่ายภาพบุคคลสำคัญ ๆ มากมาย เป็นที่น่าตื่นตกตื่นใจของรัชกาลที่ 4 พระบรมวงศ์และขุนนางคนสำคัญ เขาได้ถ่ายภาพพระราชพิธีสำคัญ ๆ เช่น พระราชพิธีโสกันต์ของเจ้าฟ้าจุฬาลงกรณ์ขณะทรงพระเยาว์และพระราชพิธีถวายผ้าพระกฐินและได้ไปเยี่ยมชมวัดวาอารามต่าง ๆ รวมถึงได้ฉายพระบรมฉายาลักษณ์ของพระบาทสมเด็จพระจอมเกล้าเจ้าอยู่หัวมากมายหลายพระอิริยาบถ ภายในพระบรมมหาราชวัง</doc>
