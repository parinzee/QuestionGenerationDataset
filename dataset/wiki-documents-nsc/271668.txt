<doc id="271668" url="https://th.wikipedia.org/wiki?curid=271668" title="โรงเรียนเตรียมอุดมศึกษาพัฒนาการ นนทบุรี">โรงเรียนเตรียมอุดมศึกษาพัฒนาการ นนทบุรี โรงเรียนเตรียมอุดมศึกษาพัฒนาการ นนทบุรี เป็นโรงเรียนในจังหวัดนนทบุรีประวัติโรงเรียน ประวัติโรงเรียน. โรงเรียนเตรียมอุดมศึกษาพัฒนาการ นนทบุรี เป็นโรงเรียนมัธยมศึกษาขนาดใหญ่พิเศษ ประเภทสหศึกษา สังกัดสำนักงานเขตพื้นที่การศึกษามัธยมศึกษา เขต 3 (นนทบุรี-พระนครศรีอยุธยา) สำนักงานคณะกรรมการการศึกษาขั้นพื้นฐาน กระทรวงศึกษาธิการ บริเวณโรงเรียนตั้งอยู่ในเขตธรณีสงฆ์ของวัดโบสถ์ดอนพรหม ตั้งอยู่เลขที่ 98 หมู่ที่ 10 ตำบลบางกร่าง อำเภอเมืองนนทบุรี จังหวัดนนทบุรี เดิมชื่อ "โรงเรียนบางใหญ่" เป็นโรงเรียนสหศึกษาประจำอำเภอบางใหญ่ มีเนื้อที่โรงเรียนทั้งสิ้น 47 ไร่ 2 งาน เริ่มก่อตั้งเมื่อวันที่ 17 พฤษภาคม พ.ศ. 2502 ที่วัดพิกุลเงิน ตำบลบางม่วง อำเภอบางใหญ่ โดยความริเริ่มของว่าที่ร้อยตรีสวัสดิ์ ดวงจันทร์ (ศึกษาธิการอำเภอในขณะนั้น) แต่เนื่องจากที่เดิมคับแคบไม่สามารถขยายต่อไปอีกได้ จึงย้ายมาตั้งที่วัดโบสถ์ดอนพรหมเมื่อวันที่ 22 พฤษภาคม พ.ศ. 2514 โรงเรียนได้รับการคัดเลือกให้เป็นโรงเรียนรางวัลพระราชทานประจำปีการศึกษา 2535 ต่อจากนั้นคณะกรรมการบริหารโรงเรียน โดยนายบุญยืน กนกลาวัลย์ ผู้อำนวยการโรงเรียนในคณะนั้น ได้ร่วมพิจารณาเห็นว่า ผู้ปกครองนักเรียนมีทัศนคติ และค่านิยมในการส่งบุตรหลานให้เข้าเรียนในโรงเรียนที่มีชื่อเสียง จึงได้สมัครเข้าเป็นโรงเรียนในเครือของโรงเรียนเตรียมอุดมศึกษา โดยเป็นโรงเรียนน้องของโรงเรียนเตรียมอุดมศึกษาพัฒนาการ พร้อมทั้งขอเพิ่มชื่อโรงเรียนเป็น "โรงเรียนเตรียมอุดมศึกษาพัฒนาการ บางใหญ่" ใช้อักษรย่อประจำโรงเรียนว่า "ต.พ.ญ" ต้นไม้ประจำโรงเรียนคือต้น "ชมพูพันธุ์ทิพย์" ตราประจำโรงเรียนคือพระเกี้ยวน้อย โดยเด็กมัธยมปลายจะได้ประดับพระเกี้ยว ซึ่งผู้ชายจะใช้พระเกี้ยวทอง ผู้หญิงจะใช้พระเกี้ยวเงิน สีประจำคณะมีด้วยกัน 5 คณะ และต่อมาผู้บริหารได้เห็นว่าโรงเรียนตั้งอยู่ในเขตอำเภอเมืองนนทบุรี จึงได้ทำการเปลี่ยนชื่อเป็น "โรงเรียนเตรียมอุดมศึกษาพัฒนาการ นนทบุรี" ในปี พ.ศ. 2552 ใช้อักษรย่อประจำโรงเรียนว่า "ต.อ.พ.น"ทำเนียบผู้อำนวยการ</doc>
