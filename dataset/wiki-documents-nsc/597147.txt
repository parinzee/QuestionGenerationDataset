<doc id="597147" url="https://th.wikipedia.org/wiki?curid=597147" title="ดีสแต็มฟันเซยด์-อาฟรีกา">ดีสแต็มฟันเซยด์-อาฟรีกา ดีสแต็มฟันเซยด์-อาฟรีกา (, เสียงเพรียกแห่งแอฟริกาใต้) เป็นเพลงชาติของประเทศแอฟริกาใต้ระหว่าง พ.ศ. 2500 ถึง พ.ศ. 2537 และมีสถานะเป็นเพลงชาติร่วมกับเพลงอึงโกซีซีเกเลลอีอาฟรีกาจนถึงปี พ.ศ. 2540 เมื่อมีการประกาศใช้เพลงชาติฉบับปัจจุบันซึ่งนำเนื้อเพลงมาจากเพลงทั้งสอง นอกจากนี้ ดีสแต็มฟันเซยด์-อาฟรีกา ยังเคยเป็นเพลงชาติของดินแดนแอฟริกาตะวันตกเฉียงใต้ (ปัจจุบันคือประเทศนามิเบีย) ซึ่งอยู่ภายใต้อาณัติของแอฟริกาใต้จนถึง พ.ศ. 2533ประวัติ ประวัติ. เดือนพฤษภาคม พ.ศ. 2461 (ค.ศ. 1918) กอร์เนลิส ยาโกบึส ลังเงินโฮเฟิน ได้ประพันธ์บทกวีภาษาแอฟริคานส์ที่มีชื่อว่า เสียงเพรียก (Die Stem) ดนตรีประกอบบทกวีนี้ได้รับการประพันธ์โดยมาร์ตีนึส เลาเรินส์ เดอ ฟีลีเย เมื่อ พ.ศ. 2464 (ค.ศ. 1921) และได้รับความนิยมอย่างมากจากบรรษัทแพร่ภาพกระจายเสียงแอฟริกาใต้ซึ่งในช่วงพุทธทศวรรษ 2460 ได้บรรเลงเพลงนี้ในช่วงเวลาปิดสถานีของแต่ละวัน โดยบรรเลงคู่กับ "ก็อดเซฟเดอะควีน" ใช้เพลงคำนับสำหรับพิธีการที่เกี่ยวข้องกับพระมหากษัตริย์แห่งสหราชอาณาจักรในฐานะพระประมุขแห่งแอฟริกาใต้ ได้มีการขับร้องอย่างเป็นทางการครั้งแรกเมื่อวันที่ 31 พฤษภาคม พ.ศ. 2471 เพลงนี้ยังมิได้มีการแปลเนื้อร้องเป็นภาษาอังกฤษจนถึงปี พ.ศ. 2495 ในขณะที่เพลง ก็อดเซฟเดอะควีน ยังคงมีสถานะเป็นเพลงชาติและเพลงสรรเสริญพระบารมีของแอฟริกาใต้จนถึงปี พ.ศ. 2500 บทประพันธ์เนื้อร้องเดิมมีทั้งหมด 3 บท แต่ทางรัฐบาลได้ขอให้ผู้แต่งเพิ่มเนื้อร้องของบทที่ 4 ซึ่งมีเนื้อหาเกี่ยวกับศาสนาเข้าไปเนื้อร้อง</doc>
