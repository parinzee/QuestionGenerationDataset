<doc id="357668" url="https://th.wikipedia.org/wiki?curid=357668" title="สนามกีฬากองทัพอากาศ (ธูปะเตมีย์)">สนามกีฬากองทัพอากาศ (ธูปะเตมีย์) สนามกีฬากองทัพอากาศ (ธูปะเตมีย์) เป็นสนามกีฬาอเนกประสงค์ ตั้งอยู่ที่ตำบลคูคต อำเภอลำลูกกา จังหวัดปทุมธานี ปัจจุบันใช้เป็นสนามทีมเหย้าในการแข่งขันฟุตบอลของสโมสรฟุตบอลแอร์ฟอร์ซ ยูไนเต็ด มีความจุประมาณ 25,000 ที่นั่ง รับผิดชอบควบคุมโดย กองการกีฬา กรมสวัสดิการทหารอากาศ ทิศเหนือติดกับกรมทหารต่อสู้อากาศยานรักษาพระองค์ ทิศตะวันออกติดกับสนามกอล์ฟธูปะเตมีย์ ทิศใต้ติดกับถนนลำลูกกา ฝั่งตรงข้ามเป็นแยกลำลูกกาและเส้นแบ่งเขตกรุงเทพมหานคร ทิศตะวันตกติดกับถนนพหลโยธินก่อนถึงทางแยกต่างระดับตัดกับถนนวิภาวดีรังสิต ฝั่งตรงข้ามเป็นอนุสรณ์สถานแห่งชาติ สามารถเข้าสนามกีฬาได้ทั้งทางถนนพหลโยธินและถนนลำลูกกา ภายในบริเวณสนามกีฬาธูปะเตมีย์ ทางทิศตะวันตกมีสระว่ายน้ำกองทัพอากาศ (โรจนนิล) ทางทิศใต้มีสนามเปตองและพื้นที่ว่าง และทางทิศตะวันออกเฉียงใต้มีหอพักนักกีฬา</doc>
