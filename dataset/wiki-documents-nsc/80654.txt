<doc id="80654" url="https://th.wikipedia.org/wiki?curid=80654" title="ชาร์ อัสนาเบิล">ชาร์ อัสนาเบิล ชาร์ อัสนาเบิล () เป็นตัวละครจากเรื่องโมบิลสูทกันดั้ม ให้เสียงพากย์ภาษาญี่ปุ่นโดย ชูอิจิ อิเคดะ เสียงพากย์ภาษาไทยโดย ธนกฤต เจนคลองธรรม เสียงพากย์ภาษาอังกฤษโดย สตีเวน บลูม (โมบิลสูทกันดั้ม เดอะ มูวี่) ไมเคิล คอปซา (การโต้กลับของชาร์) และ ทอม เอ็ดเวิร์ด (เซต้ากันดั้ม) ชาร์มีชื่อจริงว่า แคสวัล เรม ไดคุน () เป็นบุตรชายของ ซีออน ซูม ไดคุน ผู้ก่อตั้งอาณาจักรซีออนซึ่งเชื่อว่าถูกตระกูลซาบี้ลอบสังหาร และมีน้องสาวหนึ่งคนชื่อ อาร์ทีเซีย ซอม ไดคุน (アルテイシア・ソム・ダイクン) ใช้ชื่อปลอมว่า เซล่า มาส (セイラ・マス) ชื่ออื่น ที่เป็นที่รู้จัก ได้แก่- เอโดวาร์ มาส (เอ็ดเวิร์ด มาส) () - ควาโทร บาจีนา () นอกจากนี้ ยังมีสมญาซึ่งเป็นที่รู้จักดีคือ ดาวหางสีแดง หรือดาวหางแดง (The Red Comet)ประวัติ ประวัติ. หลังการตายของพ่อ แคสวัลต้องเข้าไปพัวพันกับการแย่งชิงอำนาจ ระหว่างตระกูลซาบี้กับกลุ่มไดคุนจนถูกคิชิเรีย บุตรสาวของตระกูลซาบี้ตามล่า จนต้องลี้ภัยไปอาศัยที่โลก โดยความช่วยเหลือของพ่อของรัมบา ราล แต่ก็ถูกตามล่าอีกจนต้องไปอาศัยที่เท็กซัส โคโลนี่ พร้อมพ่อบุญธรรม (ดอน เทียโบโร แมส) และน้องสาว ที่เท็กซัส โคโลนี่ ซึ่งอยู่ในความดูแลของอาณาจักรซีออน แคสวัลได้พบกับชาร์ อัสนาเบิล ซึ่งมีรูปร่างหน้าตาคล้ายกัน ผิดกันเพียงแค่สีตาที่เท็กซัสโคโลนี่ และเป็นเพื่อนกัน หากต่อมา เมื่อแคสวัลทราบข่าวการเสียชีวิตของมารดาตนเอง ที่ถูกตระกูลซาบี้ขังไว้ เขาก็เกิดความแค้นขึ้นและต้องการแก้แค้น ประกอบกับชาร์ อัสนาเบิล เพื่อนสนิทของเขาสอบเข้าโรงเรียนเตรียมทหารที่อาณาจักรซีออนได้ แคสวัลจึงวางแผนเปลี่ยนตัวกับชาร์ โดยออกอุบายนำปืนกระบอกหนึ่งใส่ไว้ในกระเป๋าเดินทางของชาร์ ทำให้ชาร์ถูกกักตัวที่สนามบิน จากนั้น จึงออกอุบายให้ชาร์เปลี่ยนเสื้อผ้ากับตัวเองโดยอ้างว่า เพื่อให้ชาร์ไปขึ้นยานอวกาศได้ทันเวลา ต่อมา ยานอวกาศลำที่ "ชาร์ อัสนาเบิล" โดยสารมาก็ถูกระเบิดโดยคนของคิชิเรียเพื่อหวังจะลอบสังหารแคสวัล ทุกคนในตระกูลซาบี้จึงเชื่อว่าแคสวัลตายแล้ว ส่วนแคสวัลก็สวมรอยเป็นชาร์ ไปเรียนที่โรงเรียนเตรียมทหาร โดยสวมแว่นกันแดดไว้ตลอดเวลาเพื่อปกปิดสีตาและใบหน้า และอ้างว่ามีความผิดปรกติของโครโมโซมที่มีผลต่อดวงตา ทำให้ได้รับอนุญาตให้สวมแว่นกันแดดได้ตลอดเวลา ระหว่างที่ศึกษาที่โรงเรียนเตรียมทหาร แคสวัลในคราบชาร์มีคะแนนดีเด่นทั้งในภาควิชาการและด้านกำลังกาย ทำให้การ์ม่า บุตรชายคนเล็กของตระกูลซาบี้ไม่พอใจนัก แต่แคสวัลก็หาทางตีสนิทกับการ์ม่าได้ และได้ช่วยเหลือการ์ม่าที่ได้รับอุบัติเหตุขณะฝึกวิชาภาคสนามไว้ ทำให้การ์ม่าประทับใจในตัวแคสวัลและคบเป็นเพื่อนสนิท เมื่อกำลังจะจบหลักสูตร แคสวัลได้มีปากเสียงกับนายทหารของสหพันธรัฐ ทำให้ถูกตบหน้าจนแว่นกันแดดกระเด็น แต่กลับเป็นเครื่องพิสูจน์อย่างดีว่า นักเรียนเตรียมทหารทุกคนกลายเป็นพวกเดียวกับเขา และกดดันนายทหาร จนการ์ม่าต้องเอ่ยปากขอให้นายทหารของสหพันธรัฐเก็บแว่นกันแดดให้ชาร์ ผลที่ตามมาคือ เมื่อมีการประกาศคะแนนของโรงเรียน การ์ม่าได้คะแนนสูงสุด ส่วนชาร์ได้ที่สอง ซึ่งทุกคนรวมทั้งการ์ม่าเชื่อว่า เพราะผลจากคดีแว่นกันแดดทำให้ชาร์ถูกหักคะแนน หลังการประกาศผลการศึกษา จากความผิดพลาดของกองทัพสหพันธรัฐ ส่งผลให้อุกกาบาตพุ่งชนโคโลนี่ของซีออนได้รับความเสียหาย และมีผู้บาดเจ็บเสียชีวิตจำนวนมาก หากกองทัพสหพันธรัฐกลับไม่ยอมรับผิดชอบกับซีออน ส่งผลให้ประชาชนเกิดความโกรธแค้น และต่อต้านสหพันธรัฐ ทางสหพันธรัฐส่งกำลังทหารจำนวนมากเข้ามาในซีออน โดยเป็นที่คาดหมายกันว่าจะใช้กำลังทหาร เพื่อปราบปรามประชาชนที่ลุกฮือขึ้น ชาร์คาดการณ์ได้เช่นนั้น จึงยุยงให้การ์ม่า ซาบี้ เป็นผู้นำกำลังนักเรียนเตรียมทหารที่เพิ่งจบการศึกษาเข้าต่อสู้กับกองทัพสหพันธรัฐ เนื่องจากชาร์หรือแคสวัล ได้อ้างว่าดวงตาผิดปรกติไม่สามารถสู้แสงได้ ทำให้นักเรียนเตรียมทหารที่เคยเป็นเพื่อนร่วมห้องของชาร์ ได้ประดิษฐ์หน้ากากที่ติดแว่นกันแดดขึ้นให้ชาร์ โดยตัวหน้ากากดัดแปลงมาจากหน้ากากของนักแข่งบอลและติดเข้ากับเลนส์กันแสง เพื่อจะไม่ให้หน้ากากหลุดออกจากใบหน้าของชาร์ และหน้ากากอันนี้ได้กลายเป็นหนึ่งในคาแรกเตอร์ที่สำคัญของชาร์ในภายหลัง จากแผนลอบจู่โจมยามวิกาล โดยมีชาร์เข้าไปเป็นหัวหอกในการจู่โจม และการ์ม่าสั่งการทหาร ทำให้การจู่โจมประสบความสำเร็จอย่างงดงามและชนะกองทัพสหพันธรัฐในซีออน จากการเจรจาของผู้นำของซีออน ส่งผลให้กองทัพสหพันธรัฐต้องออกจากซีออนไป แต่ชาร์ต้องรับผิดชอบความเสียหายต่อเหตุการณ์ครั้งนี้ด้วยการถูกปลดยศ ชาร์จึงอาศัยโอกาสนี้เดินทางไปที่โลก หลังจากที่แคสวัล ในชื่อชาร์ อัสนาเบิล ได้เข้าร่วมในกองทัพซีออนอีกครั้ง เขาได้ขับแซคทำลายยานรบของสหพันธรัฐไปถึงห้าลำในการต่อสู้ที่รูม ทำให้ได้รับฉายาดาวหางสีแดงมา เนื่องจากเครื่องที่เขาขับนั้นมีสีแดงโมบิลสูทที่ใช้โมบิลสูทที่ใช้. - MS-05 Zaku I [MSG The Origin] - MS-06C Zaku II [MSG] - MS-06S Zaku II Commander Type [MSG] - MSM-07S Z'Gok Commander Type [MSG] - MS-09RS Char's Rick Dom [MSG: Encounters In Space] - MS-14S Gelgoog Commander Type [MSG] - RX-78/C.A. Gundam Char Aznable Custom [Gihren's Greed game] - MSN-02 Zeong [MSG] - Zero Ze Aru [MSG-CDA] เป็นโมบิลอาร์มเมอร์ ที่ชาร์ใช้ใน กันดั้ม ความลับของชาร์ หลังจากที่อพยพมาอยู่แอกซิส - RMS-099 Rick Dias [MSG-Z] - MSN-00100 Hyaku Shiki [MSG-Z] MSN-00100 - MSN-04 Sazabi [MSG-CC] - MSN-04II Nightingale [CCA]</doc>
