<doc id="371427" url="https://th.wikipedia.org/wiki?curid=371427" title="พระครูสุวิชานวรวุฒิ (ปี้ ทินฺโน)">พระครูสุวิชานวรวุฒิ (ปี้ ทินฺโน) พระครูสุวิชานวรวุฒิ (หลวงพ่อปี้ ทินฺโน 15 ตุลาคม 2445 - 11 มกราคม 2517 ) พระเกจิคณาจารย์ชาวสุโขทัย ที่มีวิทยาคมเป็นที่เลื่องลือ มีประวัติการเดินทางธุดงค์เป็นเวลาหลายปี ในหลายจังหวัด คือ เมืองร่างกุ้ง ประเทศพม่า ปาดังเบซา ประเทศมาเลเซีย เป็นต้น เป็นพระที่มีความเพียรสูง เคร่งครัดในพระธรรมวินัยและมีความมานะอดทนเป็นเลิศ ท่านเป็นศิษย์พระราชประสิทธิคุณ (ทิม ยสทินฺโน) แห่งวัดราชธานี และอดีตเจ้าคณะจังหวัดสุโขทัยประวัติกำเนิด ประวัติ. กำเนิด. พระครูสุวิชานวรวุฒิ มีนามเดิมก่อนบวชว่า ปี้ นามสกุล ชูสุข (คำว่า "ปี้" หมายถึง เงินตราสมัยโบราณ) เกิดเมื่อวันพุธที่ 15 ตุลาคม 2445 ตรงกับวันขึ้น 14 ค่ำ เดือน 11 ปีขาล ณ ตำบลลานหอย อำเภอบ้านด่านลานหอย  จังหวัดสุโขทัย การศึกษา การศึกษา. การศึกษาแต่เดิมส่วนใหญ่เป็นการศึกษาในวัด ที่มีพระ หรือฑิตที่ลาสิกขาไปเป็นผู้สอน หลวงพ่อปี้ ทินฺโน ในวัยเยาว์ คือเมื่ออายุประมาณ 12 ปี ทางครอบครัวบิดามารดา ได้นำไปฝากไว้กับพระอธิการหน่าย น้อยผล เจ้าอาวาสวัดเชิงคีรี ตำบลลานหอย อำเภอบ้านด่านลานหอย จังหวัดสุโขทัย โดยเริ่มแรกได้เรียนหนังสือมูลบทบรรพกิจเบื้องต้น ทั้งหนังสือไทยและหนังสือขอม หลวงพ่อปี้ ในวัยเยาว์มีความสามารถอ่านเขียนหนังสือไทยและหนังสือขอมได้เป็นอย่างดี จนเป็นที่พอใจของพระผู้สอน และทางครอบครัว ต่อมาเมื่ออายุได้ 16 ปี จึงได้กลับบ้านเพื่อไปประกอบอาชีพทางการเกษตรอันเป็นอาชีพของครอบครัวอุปสมบท อุปสมบท. เมื่อวันที่ 10 พฤษภาคม 2475 หลวงพ่อปี้ ทินฺโน เมื่ออายุครบบวช 20 ปี จึงเข้ารับการอุปสมบท ณ พัทธสีมา วัดสังฆาราม ตำบลบ้านด่าน อำเภอบ้านด่านลานหอย จังหวัดสุโขทัย มีพระครูวินัยสาร (ทิม ยสฺทินโน)วัดราชธานี เจ้าคณะอำเภอเมืองสุโขทัย เป็นพระอุปัชฌาย์ พระอธิการน้อย เป็นพระกรรมวาจาจารย์ ได้ฉายาว่า ทินโน เมื่ออุปสมบทแล้วได้จำพรรษาอยู่ที่วัดเชิงคีรี ตำบลลานหอย อำเภอบ้านด่านลานหอย  จังหวัดสุโขทัยสมณศักดิ์ การปกครองสมณศักดิ์ การปกครอง. - พ.ศ. 2481 ดำรงตำแหน่งเจ้าอาวาสวัดเชิงคีรี - พ.ศ. 2485 ย้ายมาเป็นเจ้าอาวาสวัดลานหอย และพระกรรมวาจาจารย์ - พ.ศ. 2492 ได้รับการแต่งตั้งเป็นพระอุปัชฌาย์ - พ.ศ. 2496 เจ้าคณะตำบลบ้านด่านลานหอย - พ.ศ. 2510 ได้รับพระราชทานสมณศักดิ์เป็นพระครูสัญญาบัตร เจ้าคณะตำบลชั้นโท - พ.ศ. 2510 เป็นเจ้าคณะตำบลกิตติมศักดิ์มรณภาพ มรณภาพ. หลวงพ่อปี้ ทินโน ได้เกิดอาพาธ จนต้องนำส่งโรงพยาบาล ประกอบกับชราภาพ ท่านจึงมรณภาพด้วยโรคไตไม่ทำงาน และหัวใจวาย เมื่อวันที่ 11 มกราคม 2517 ณ โรงพยาบาลสุโขทัย ด้วยอาการสงบ สิริอายุ 71 ปี 2 เดือน 26 วัน</doc>
