<doc id="643391" url="https://th.wikipedia.org/wiki?curid=643391" title="ไตรกีฬาคนเหล็ก">ไตรกีฬาคนเหล็ก ไตรกีฬาคนเหล็ก () คือ การแข่งขันไตรกีฬาระยะไกล ซึ่งจัดภายใต้สมาคมไตรกีฬาโลก ประกอบด้วยการว่ายน้ำ 2.4 ไมล์ (3.86 กิโลเมตร) การขี่จักรยาน 112 ไมล์ (180.25 กิโลเมตร) และการวิ่งมาราธอน 26.2 ไมล์ (42.2 กิโลเมตร) โดยแข่งขันแบบต่อเนื่อง ไม่มีหยุดพัก การแข่งขันกีฬาดังกล่าวจัดได้ว่าเป็นการแข่งขันกีฬาที่ยากชนิดหนึ่งในโลก การแข่งขันไตรกีฬาคนเหล็กนั้นจำกัดเวลาในการแข่งขัน นักกีฬาจะต้องแข่งขันให้เสร็จภายใน 17 ชั่วโมง โดยการแข่งขันจะเริ่มปล่อยตัวเวลา 7 นาฬิกา จะมีการตัดตัวสำหรับการว่ายน้ำ 2.4 ไมล์ (3.9 กิโลเมตร) เมื่อเวลา 9.20 น. (2 ชั่วโมง 20 นาที) ตัดตัวสำหรับการขี่จักรยาน เมื่อเวลา 17:30 น. (8 ชั่วโมง 10 นาที) นักกีฬาจะต้องวิ่งมาราธอนเสร็จภายในเที่ยงคืน (6 ชั่วโมง 30 นาที) นักกีฬาคนใดที่สามารถเข้าเส้นชัยภายในเวลาดังกล่าวจะถูกเรียกว่า “ไอเอิร์นแมน” ปัจจุบันชื่อ “ไตรกีฬาคนเหล็ก” เป็นที่รู้จักกันในนามของการแข่งขันไตรกีฬาคนเหล็กชิงแชมป์โลก โดยจะจัดเป็นประจำทุกปีที่ไคลัว โคน่า รัฐฮาวาย โดยเริ่มจัดตั้งแต่ปี 1978 (และมีการแข่งขันในอีกหลายที่เพิ่มเติมในปี 1982) และตามด้วยการแข่งขันไตรกีฬาคนเหล็กอีกหลายครั้งเพื่อการคัดตัวนักกีฬาไปแข่งไตรกีฬาคนเหล็กชิงแชมป์โลก การแข่งขันไตรกีฬาคนเหล็กชิงแชมป์โลกนั้นเป็นที่เลื่องลือว่าเป็นการแข่งขันที่เหนื่อยมาก และสภาพสถานที่แข่งขันนั้นยากแก่การที่นักกีฬาจะทนทานได้ ซึ่งการถ่ายทอดกีฬาดังกล่าวเคยได้รับรางวัลเอ็มมี มาแล้ว อย่างไรก็ตาม ยังมีแข่งขันไตรกีฬาที่มีระยะทางเดียวกับไตรกีฬาคนเหล็ก แต่ไม่ได้ใช้ลิขสิทธ์ของสมาคมไตรกีฬาโลก อาทิ รายการชาเลนช์รูธ และรายการไตรกีฬานอร์สแมนNotes</doc>
