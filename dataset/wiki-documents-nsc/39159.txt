<doc id="39159" url="https://th.wikipedia.org/wiki?curid=39159" title="ดอลลาร์">ดอลลาร์ ดอลลาร์ (; $) เป็นชื่อของสกุลเงินที่ใช้เหมือนกันในหลายประเทศทั่วโลก เช่น ดอลลาร์สหรัฐ สกุลเงินของสหรัฐอเมริกาซึ่งเป็นเงินสกุลสำคัญสกุลหนึ่งของโลกศัพทมูลวิทยา ศัพทมูลวิทยา. ที่มาของคำว่า dollar สามารถนับย้อนไปได้เกือบห้าร้อยปี เมื่อวันที่ 15 มกราคม ค.ศ. 1520 Bohemian Count Hieronymus Schlick () ได้ริเริ่มการผลิตเหรียญกษาปณ์ที่เรียกว่า "Joachimsthaler" โดยตั้งชื่อตามเหมือง Joachimsthal ที่เป็นแหล่งแร่เงินสำหรับผลิตเหรียญกษาปณ์นี้ (ภาษาเช็กปัจจุบันเรียกว่า Jáchymov) ในเวลาต่อมา "Joachimsthaler" ก็ถูกเรียกย่อลงเหลือเพียง "taler" หรือ "thaler" คำย่อนี้แพร่หลายไปทั่วยุโรปและบริเวณใกล้เคียง กลายเป็นคำในภาษาอื่น ๆ เช่น ภาษาเช็กว่า tolar, ภาษาเดนมาร์กและภาษานอร์เวย์ว่า (rigs)daler, ภาษาสวีเดนว่า (riks)daler, ภาษาดัตช์ว่า (rijks)daalder, ภาษาเอธิโอเปียว่า ታላሪ (talari), ภาษาอิตาลีว่า tallero, ภาษาเฟลมิชว่า daelder, ภาษาเปอร์เซียว่า Dare, เช่นเดียวกับภาษาอังกฤษก็กลายเป็น dollarรายชื่อประเทศที่ใช้สกุลเงินดอลลาร์รายชื่อประเทศที่ใช้สกุลเงินดอลลาร์. - ออสเตรเลีย: ดอลลาร์ออสเตรเลีย (AUD) - บาร์เบโดส: ดอลลาร์บาร์เบโดส (BBD) - บาฮามาส: ดอลลาร์บาฮามาส (BSD) - เบลีซ: ดอลลาร์เบลีซ (BZD) - เบอร์มิวดา: ดอลลาร์เบอร์มิวดา (BMD) - บรูไน: ดอลลาร์บรูไน (BND) - แคนาดา: ดอลลาร์แคนาดา (CAD) - หมู่เกาะเคย์แมน: ดอลลาร์หมู่เกาะเคย์แมน (KYD) - องค์การรัฐแคริบเบียนตะวันออก: ดอลลาร์แคริบเบียนตะวันออก (XCD) - ฟิจิ: ดอลลาร์ฟิจิ (FJD) - กายอานา: ดอลลาร์กายอานา (GYD) - ฮ่องกง: ดอลลาร์ฮ่องกง (HKD) - จาเมกา: ดอลลาร์จาเมกา (JMD) - ไลบีเรีย: ดออลาร์ไลบีเรีย (LRD) - นามิเบีย: ดอลลาร์นามิเบีย (NAD) - นิวซีแลนด์: ดอลลาร์นิวซีแลนด์ (NZD) - สิงคโปร์: ดอลลาร์สิงคโปร์ (SGD) - หมู่เกาะโซโลมอน: ดอลลาร์หมู่เกาะโซโลมอน (SBD) - ซูรินาม: ดอลลาร์ซูรินาม (SRD) - ไต้หวัน: ดอลลาร์ไต้หวันใหม่ (TWD) - ตรินิแดดและโตเบโก: ดอลลาร์ตรินิแดดและโตเบโก (TTD) - สหรัฐอเมริกา: ดอลลาร์สหรัฐ (USD) - ซิมบับเว: ดอลลาร์ซิมบับเว (ZWD) (เดิมคือดอลลาร์โรดิเซีย)</doc>
