<doc id="338360" url="https://th.wikipedia.org/wiki?curid=338360" title="เทะสึยะ ยะมะโตะ">เทะสึยะ ยะมะโตะ เทะสึยะ ยะมะโตะ () เกิดวันที่ 10 ธันวาคม ค.ศ. 1987 เป็นทั้งนักมวยคิกบ็อกซิ่งและเป็นนักมวยไทย รวมทั้งเป็นช่างทาสีชาวญี่ปุ่น เขาเป็นผู้ชนะรายการแข่งขันเจแปนนีสเนชั่นแนลของเค-วันในรุ่นไลท์เวท ในปี ค.ศ. 2010ประวัติในช่วงเริ่มแรก ประวัติ. ในช่วงเริ่มแรก. เทะสึยะ ยะมะโตะ เกิดวันที่ 10 ธันวาคม ค.ศ. 1987 ในจังหวัดไอจิ ประเทศญี่ปุ่น โดยมีชื่อว่า เทะสึยะ อิวะชิตะ ภายหลังจากการจบชั้นมัธยมศึกษาตอนปลาย เขาก็เริ่มทำงานในอุตสาหกรรมการก่อสร้าง และกลายมาเป็นช่างทาสีอาคารด้วยสีอะครีลิคเรซิ่น ในวันที่ 31 กรกฎาคม ค.ศ. 2005 เขาได้เข้าร่วมการแข่งขันในฐานะนักมวยคิกบ็อกซิ่งระดับอาชีพเป็นครั้งแรกในรายการ R.I.S.E. และเขาได้ชนะน็อค เออิจิ โอกาวะ ในยกแรกด้วยการใช้ขาซ้ายเตะต่ำ ภายหลังจากการแข่งขันในครั้งนั้น เขาได้กลายมาเป็นสมาชิกของสหพันธ์ NJKF แล้วเข้าร่วมแข่งขันภายใต้นามสหพันธ์ดังกล่าว เขาเข้าร่วมแข่งขันอีกครั้งในวันที่ 24 กันยายน โดยพบกับ ทาคูยะ มิเนกาวะ ซึ่งเขาสามารถเอาชนะทีเคโอได้ในที่สุด ยามาโตะได้รับเลือกเสนอชื่อและได้รับรางวัลรูกกี้ อะวอร์ด 2005 โดยสหพันธ์ NJKF เมื่อวันที่ 15 มกราคม ค.ศ. 2006ชนะการแข่งขันระดับชาติ ชนะการแข่งขันระดับชาติ. ภายหลังจากที่ยามาโตะแข่งขันระดับอาชีพเป็นระยะเวลาสามปีของสหพันธ์ NJKF เขาก็ได้รับการเสนอให้เข้าร่วมการแข่งขันเพื่อชิงตำแหน่งว่าง ในรายการ NJKF ไลท์เวท ในปี ค.ศ. 2008 และเขาก็ได้มีโอกาสต่อสู้กับ ฮิโรมิ นาคายาม่า ในรอบเซมิไฟนอล เขาสามารถเอาชนะทีเคโอได้ในยกที่สี่ ด้วยการตัดกำลังโดยการตีศอก ในวันที่ 27 กรกฎาคม ค.ศ. 2008 เขาได้เผชิญกับ ฮานาวะ ซึ่งยามาโตะสามารถชนะน็อคในยกที่หนึ่งด้วยการใช้หมัดฮุคซ้าย ในวันที่ 25 มกราคม ค.ศ. 2009 ยามาโตะได้รับเลือกเสนอชื่อและได้รับรางวัล MVP 2008 โดยสหพันธ์ NJKF รวมถึงรางวัล GBR ในปีเดียวกัน เนื่องจากเขาได้ชนะรายการ NJKF ในการต่อสู้สามครั้งของสหพันธ์ดังกล่าวเมื่อปี ค.ศ. 2008 ซึ่งเขาสามารถเอาชนะได้ทั้งสามครั้ง โดยสองครั้งเป็นการชนะโดยน็อคเอ้าท์ ช่วงกลางปี ค.ศ. 2009 เขาได้รับข้อเสนอในการมีส่วนร่วมในรายการที่มีชื่อว่า "WBC มวยไทยรูล เจแปนนีส ยูนิไฟด์ แชมเปี้ยนชิป ดีซิสชั่น ทัวร์นาเมนท์" ในรุ่นไลท์เวทของสหพันธ์ NJKF, MAJKF และ JPMC โดยแถลงการณ์ว่าเป็นการแข่งขันเพื่อสร้างความเป็นหนึ่งเดียวภายใต้อำนาจของสถาบัน WBC มวยไทย ในวันที่ 23 กันยายน เขาได้พบกับ คาซูยะ โอเอะ ในรอบเซมิไฟนอล แล้วเขาก็สามารถเอาชนะน็อคด้วยการโจมตีเข้าที่ลำตัวในยกที่สอง ในการแข่งขันรอบไฟนอลเมื่อวันที่ 4 ธันวาคม เขาได้พบกับ ยูได โคโนะ เพื่อชิงตำแหน่งว่างครั้งแรกในญี่ปุ่นของรายการ WBC และเขาก็สามารถเอาชนะทีเคโอ โดยแพทย์ได้สั่งหยุดการแข่งขันในยกที่สี่ จากการต่อสู้ในครั้งนี้ ส่งผลให้เขาเอาชนะการแข่งขันระดับชาติได้เป็นรายการที่สอง ในวันที่ 24 มกราคม ค.ศ. 2010 เขาได้รับเลือกเสนอชื่อและได้รับรางวัล เอาท์สแตนดิ้ง เพอร์ฟอร์มานซ์ อะวอร์ด 2009 โดยสหพันธ์ NJKF ในฐานะที่เขาได้ทำศึก 7 ครั้ง โดยสามารถเอาชนะได้ 6 ครั้ง ซึ่งเป็นการชนะน็อคทั้ง 6 ครั้ง และแพ้ 1 ครั้ง ในวันที่ 14 มีนาคม ค.ศ. 2010 ยามาโตะได้พบกับ แสนชัย ส.คิงสตาร์ จากประเทศไทยในการแข่งขันที่ลอสแอนเจลิส ประเทศสหรัฐอเมริกา เพื่อท้าชิงตำแหน่งว่างรายการโลกรุ่นไลท์เวท ภายใต้อำนาจของสมาคมมวยไทยแห่งสหรัฐอเมริกา (MTAA) ซึ่งเขาถูกชนะน็อค โดยถูกคู่ต่อสู้ใช้ขาซ้ายเตะสูง ในยกที่หนึ่งชนะการแข่งขันเค-วัน ชนะการแข่งขันเค-วัน. ในปี ค.ศ. 2010 ยามาโตะได้รับการนำเสนอให้เข้าร่วมการแข่งขันเค-วัน ในรายการแข่งขันเค-วันระดับประเทศของญี่ปุ่นในรุ่นไลท์เวท เขาได้พบกับ มาซาฮิโระ ยามาโมโต้ และแม้ว่าเขาจะถูกมองว่าจะต้องพ่ายแพ้ แต่เขาก็สามารถชนะได้โดยกรรมการตัดสินอย่างเป็นเอกฉันท์ในยกพิเศษ และในวันที่ 5 กรกฎาคมของปีเดียวกันนี้ เขาได้ชนะการแข่งขันเค-วัน ระดับชาติ ในรุ่นไลท์เวท (-63 กก.) อีกครั้งหนึ่งรายการแข่งขันรายการแข่งขัน. - ค.ศ. 2010 แชมเปี้ยน เค-วัน เวิลด์แม็กซ์ 2010 รุ่น -63 กก. เจแปน ทัวร์นาเมนท์ - ค.ศ. 2009 แชมเปี้ยน WBC มวยไทย เจแปนนีสไลท์เวท - ค.ศ. 2009 แชมเปี้ยน WMC อินเตอร์คอนติเนนทอล ไลท์เวท - ค.ศ. 2008 แชมเปี้ยน นิวเจแปน คิกบ็อกซิ่ง เฟเดอเรชั่น (NJKF) ไลท์เวทรางวัลที่ได้รับรางวัลที่ได้รับ. - ค.ศ. 2009 เอาท์สแตนดิ้ง เพอร์ฟอร์มานซ์ อะวอร์ด (NJKF 24 มกราคม ค.ศ. 2010) - ค.ศ. 2008 MVP (NJKF 25 มกราคม ค.ศ. 2009) - ค.ศ. 2008 GBR อะวอร์ด (gbring.com 25 มกราคม ค.ศ. 2009) - ค.ศ. 2005 รูกกี้ อะวอร์ด (NJKF 15 มกราคม ค.ศ. 2006)สถิติการชก</doc>
