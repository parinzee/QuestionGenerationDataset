<doc id="518835" url="https://th.wikipedia.org/wiki?curid=518835" title="ไอ มิยะซะโตะ">ไอ มิยะซะโตะ ไอ มิยะซะโตะ (; 19 มิถุนายน พ.ศ. 2528 — ) เป็นนักกอล์ฟหญิงสัญชาติญี่ปุ่น ปัจจุบันเล่นอยู่ใน แอลพีจีเอทัวร์ และ เจแปนแอลพีจีเอทัวร์ (JLPGA) เธอเคยถูกจัดให้เป็น นักกอล์ฟหญิงหมายเลข 1 ของโลก จากการจัดอันดับนักกอล์ฟหญิงทั่วโลก ในปี 2010ประวัติ ประวัติ. ไอ มิยะซะโตะ เกิดที่เมืองโอะกินะวะ ประเทศญี่ปุ่น เริ่มเป็นนักกอล์ฟสมัครเล่นตั้งแต่ปี 2003 มิยะซะโตะชนะการแข่งขันในเจแปนแอลพีจีเอทัวร์ รายการ the Dunlop Ladies Open in Miyagi ซึ่งในตอนนั้นเป็นช่วงเวลาที่เธอเข้าศึกษาในระดับมัธยมปลายพอดีสู่การเล่นอาชีพ สู่การเล่นอาชีพ. มิยะซะโตะ เข้าสู่เจแปนแอลพีจีเอทัวร์ โดยเป็นผู้เล่นหน้าใหม่ในปี 2004 และเธอสามารถคว้าแชมป์ได้ 5 รายการในปีนั้น, ในเดือนกุมภาพันธ์ ปี 2005 เธอเป็นตัวแทนของประเทศญี่ปุ่น (ร่วมกับ รุอิ คิตะดะ) เข้าร่วมการแข่งขัน Women's World Cup of Golf และเป็นผู้ชนะในปีนั้น ในปี 2005 เธอชนะ 6 รายการเจแปนแอลพีจีเอทัวร์ และทำเงินรางวัลเป็นอันดับที่ 2 ของทัวร์ รองจาก ยูริ ฟูโดะ ในปี 2005 มิยะซะโตะชนะรายการเมเจอร์ Japan Open Championship ในขณะที่เธออายุเพียง 20 ปี ทำให้เธอกลายเป็นผู้เล่นที่อายุน้อยที่สุดที่ชนะรายการเมเจอร์ของเจแปนแอลพีจีเอทัวร์ ในการแข่งขัน LPGA Qualifying Tournament ในเดือนธันวาคม ปี 2005, มิยะซะโตะสามารถผ่านการคัดเลือกเข้าสู่แอลพีจีเอทัวร์ในปี 2006 ได้สำเร็จ และย้อนกลับไปที่ประเทศญี่ปุ่น ในวันที่ 15 ธันวาคม เธอได้ลงเล่นรอบเปิดของการแข่งขันรายการ Okinawa Open ซึ่งเธอเป็นนักกอล์ฟหญิงชาวญี่ปุ่นคนแรกที่ได้ลงแข่งขันในการแข่งขันระดับมืออาชีพของผู้ชายในประเทศ ถึงแม้เธอจะไม่สามารถผ่านการตัดตัวเข้าไปเล่นในรอบสุดท้ายได้ก็ตาม หลังจากเข้าสู่แอลพีจีเอทัวร์มาเป็นปีที่ 4 ในปี 2009 มิยะซะโตะชนะการแข่งขันรายการแรกคือรายการ Evian Masters ที่ประเทศฝรั่งเศส โดยการเอาชนะ โซฟี กุสตาฟสัน ในการเล่นเพลย์ออฟหลุมแรก ในปี 2010 เธอชนะ 4 จาก 9 รายการแรกในแอลพีจีเอทัวร์ และกลายเป็นนักกอล์ฟหญิงหมายเลข 1 ของโลก ในวันที่ 21 มิถุนายน แต่เพียงอาทิตย์เดียวก็เสียตำแหน่งให้กับ คริสตี เคอร์ นักกอล์ฟสาวอเมริกัน ก่อนที่มิยะซะโตะจะขึ้นมาเป็นมือ 1 ของโลกอีกครั้ง ในวันที่ 19 กรกฎาคม ในเดือนสิงหาคม มิยะซะโตะชนะรายการที่ 5 ในปี 2010 ทำให้เธอกลับมาเป็นมือ 1 ของโลกอีกครั้งหนึ่ง หลังจากเสียตำแหน่งให้กลับ คริสตี้ เคอร์ ไป แต่แล้วในวันที่ 25 ตุลาคม เธอก็ต้องเสียตำแหน่งมือ 1 ของโลกอีกครั้ง ให้กับ คริสตี้ เคอร์ คนเดิม ในเดือนเมษายน ปี 2012 มิยะซะโตะชนะรายการที่ 8 ในการเล่นแอลพีจีเอ คือรายการ LPGA Lotte Championship ที่ฮาวาย โดยเอาชนะอันดับที่ 2 ได้แก่ อซาฮารา มูโนซ และมีนา ลี พี่ชายของมิยะซะโตะ คือ คิโยะชิ มิยะซะโตะ และยูซะกุ มิยะซะโตะ เป็นนักกอล์ฟอาชีพเช่นเดียวกัน มิยะซะโตะนั้นไม่ได้มีความเกี่ยวข้องทางเชื้อสายกับมิกะ มิยะซะโตะ นักกอล์ฟชาวญี่ปุ่น ที่เล่นอยู่ในแอลพีจีเอทัวร์แต่อย่างใดผลงานแชมป์ในแอลพีจีเอทัวร์ (9) ผลงาน. แชมป์ในแอลพีจีเอทัวร์ (9). สถิติเพลย์ออฟ (1–0)รายการอื่นๆ (16)รายการอื่นๆ (16). - เจแปนแอลพีจีเอทัวร์ (15) - รายการ Women's World Cup of Golf ในปี 2005 (ร่วมกับ รุอิ คิตาดะ)</doc>
