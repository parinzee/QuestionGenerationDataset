<doc id="604764" url="https://th.wikipedia.org/wiki?curid=604764" title="คุณตำรวจป้อมยาม">คุณตำรวจป้อมยาม คุณตำรวจป้อมยาม () เป็นการ์ตูนญี่ปุ่น แนวตลก แต่งเรื่องและเขียนภาพโดย โอซามุ อาคิโมโตะ เริ่มลงตีพิมพ์ในนิตยสารโชเน็งจัมป์ ของสำนักพิมพ์ชูเอชะ ตั้งแต่เดือนกันยายน พ.ศ. 2519 และลงตีพิมพ์อย่างต่อเนื่องจนถึงเดีอนกันยายน พ.ศ. 2559 เป็นเรื่องราวเกี่ยวกับชีวิตประจำวันของตำรวจวัยกลางประจำป้อมยามในกรุงโตเกียวชื่อเรียวซึ คังคิจิเนื้อเรื่อง เนื้อเรื่อง. คังคิจิ เรียวซึ คือตำรวจผู้น่ารัก ที่ปฏิบัติงานประจำอยู่ที่สถานีตำรวจแห่งหนึ่งในสวนสาธารณะที่ตั้งอยู่ใจกลางเมืองโตเกียว กานกิชิ หรือ เรียวซัง ไม่ใช่ตำรวจธรรมดาๆ ทั่วๆ ไป เขาขี้เกียจ และไม่มีความสนใจมากนักในการปฏิบัติหน้าที่ของตำรวจ เรียวซังมักจะทำให้ตัวเองตกอยู่ในปัญหาเสมอๆ อย่างไรก็ตาม จิตใจที่ดี ความซื่อ และความต้องการในการทำสิ่งที่ “ถูกต้อง” ของเรียวซัง ทำให้ผู้คนแทบทุกคนรักเขา โดยเฉพาะอย่างยิ่งผู้คนที่อยู่ในย่านใจกลางเมืองตัวละคร ตัวละคร. เรียวซึ คังคิจิ พากย์ไทยโดย บัญชา เหมะบุตร (บางครั้งจะพากย์โดย เอกชัย พงศ์สมัย) ตัวละครหลักของเรื่องเป็นตำรวจประจำอยู่ที่ สน.คาซิชิกะ เป็นชายวัยกลางคนตัวเล็ก ผมสั้นและคิ้วต่อกัน และมีความคิดเป็นของตัวเอง ดูจะมั่นใจในตัวเอง ด้วยนิสัยขวางโลกและชอบต่อของเล่นโมเดลและเล่นเครื่องเล่นบังคับวิทยุ และเล่นการพนัน ปาจิงโกะไปจนถึงพนันม้า แต่ขี้เกียจและเห็นแก่เงินเป็นที่สุด (เพราะต้องการเอาเงินไปซื้อพวกตัวต่อของเล่นแทบหมด) เป็นคนที่ค้อนข้างไม่เอาไหนชอบทำอะไรเพี้ยนๆกวนประสาทดีแต่สร้างเรื่องสร้างราว จนถูกหัวหน้าโอฮาระด่าไม่เว้นวัน (แถมยังเกือบถูกผู้กำกับไล่ออกมาหลายครั้งแล้ว) ถึงกับติดอันดับ 1 ของคนที่ตำรวจหญิงแห่งตำรวจนครบาลไม่อยากแต่งงานด้วย 7 ปีซ้อน เขาเป็นคนที่เจ้าเคียดเจ้าแค้นง่ายทำตัวเหมือนเป็นพวกจิ๋กโก๋จนดูไม่เหมือนตำรวจเลย จนทำให้หลายๆครั้งเขาดูเหมือนเป็นตัวร้ายซะเองมากกว่าพระเอก ซึ่งมีอยู่หลายๆตอนที่ทำให้ตัวเขาตกอยู่อันตรายเพราะนิสัยของเจ้าตัวเอง เรียกได้ว่าเขาเป็นตัวสร้างปัญหาที่สุดในกรมเลยก็ว่าได้ เขาดูไม่มีความคิดที่จะแต่งงานกับใคร แม้จะดูเหมือนว่าเขาจะเป็นคนที่แย่ไปหมด แต่เอาเข้าจริงเขาก็เป็นที่จิตใจดี ซื่อสัตย์ ฉลาดแกมโกงและยึดถือความถูกต้องอันดับแรก ประกอบกับด้วยการที่เป็นคนที่แข็งแรงอยู่แล้วจึงทำให้ผู้ร้ายหลายรายต้องสยบ เขามีจักรยานคู่ใจชื่อ Chidori และมีน้องชายที่เรียนจบด้านกฎหมายชื่อว่าคินชีโร๋ นากาคาว่า เคนอิจิ พากย์ไทยโดย สัจจะ กาญจน์นิรันดร์ (บางครั้งจะพากย์โดย ฐานพัฒน์ ทรัพย์สมสกุล) ตำรวจสุดหล่อขวัญใจสาวๆ มักสวมเครื่องแบบสีเหลืองที่มีราคา 3 แสนเยน ที่มีนิสัยตรงกันข้ามจากเรียวซึอย่างชัดเจนเป็นคนที่สุขุมเรียบร้อยและใจดีใจเย็นในหลายๆครั้งเขาก็เป็นไม่กี่คนที่สามารถทำให้เรียวซึใจเย็นได้ เขามักจะเรียกเรียวซึว่ารุ่นพี่ เขาเป็นลูกของประธานบริษัทที่ร่ำรวย อย่างไรก็ตามด้วยความที่เป็นลูกหลานของคนที่ร่ำรวยทำให้เขาค่อนข้างไร้เดียงสาในวิถีทางชีวิตที่เรียบง่าย เขาไม่ชอบกินถั่วหมัก แต่ถนัดเรื่องขับเรือยนต์และขับเฮลิคอปเตอร์ เขามีน้องสาวอยู่หนึ่งคนที่ดูแลบริษัทของพ่ออยู่ เรย์โกะ แคทเธอรีน อาคิโมโตะ พากย์ไทยโดย นงลักษณ์ ฤทธิ์เรือง ตำรวจสาวสวยแห่งกรมเธอเป็นคนที่สวยผมทองมักสวมเครื่องแบบสีชมพู เธอเกิดที่ฝรั่งเศสทำให้พูดได้หลายภาษา เป็นคนที่จิตใจดีด้วยความที่เธอเป็นคนสวยทำให้เป็นที่หมายปองของทุกคน แต่เธอไม่คิดที่จะแต้งงานหรือมีแฟนเลย เป็นคนที่วิ่งเร็วปราดเปรียวทำให้จับคนร้ายได้อย่างรวดเร็ว นอกจากนี้เธอทำงานในแผนกขนส่งและขับรถปอร์เช่ เธอมีน้องสาวคนหนึ่งชื่อ ยู โอฮาระ ไดจิโระ พากย์ไทยโดย ณรงค์ นามะสนธิ แต่ภายหลัง ณรงค์ได้เสียชีวิตไปจึงเปลี่ยนเป็น ฐานพัฒน์ ทรัพย์สมสกุล หัวหน้าของป้อมแห่งนี้ เป็นคนที่มักจะดุด่า เรียวซึอยู่เป็นประจำ หัวโล้นและมีไว้หมวดจิ๋ม แต่บ่อยครั้งเขาก็จิตใจดีกับป้อมแห่งนี้ มีงานอดิเรกคือเล่นเคนโด้ ยูโด และซึบซับวัฒนธรรมญี่ปุ่นโบราณ มีลูกสาวอยู่หนึ่งคนชื่อฮิโรมิและหลานอยู่ 2 คน มาเรีย อาซาโตะ ไอ พากย์ไทยโดย ลักษณา วงษ์วิจิตสุข ตำรวจหญิงสุดสวยอีกคนประจำป้อมคู่หูของเรย์โกะ เธอเป็นผู้ชายแต่ได้ศัลยกรรมใบหน้าจนมีหน้าตาเหมือนผู้หญิง (แต่ส่วนอื่นยังเหมือนเดิม) และเรียกตัวเองและคนอื่นว่า มาเรีย ทำให้หลายคนเข้าใจผิดหวังว่าเธอผู้หญิงเป็นประจำ ซึ่งเธอเป็นลูกสาวของสำนักกังฟูฮอนดาระ เธอได้ฝึกฝนกีฬาการป้องกันตัวหลายอย่างเช่น มวย กังฟูและคาราเต้ เธอแอบชอบเรียวซึ (แม้เรียวซึจะไม่มีความคิดที่จะชอบเธอแต่อย่างใด) ฮอนตะ ฮาโยโตะ พากย์ไทยโดย นิรุต ณ บางช้าง คนขับรถมอเตอร์ไซด์ประจำป้อม เป็นคนที่ออกแนวซื่อบื้อ ไม่เอาไหนแต่นับถือเรียวซึเป็นที่สุดทำให้หลายๆครั้งเขาก็มักจะถูกเรียวซึพาไปยังสถานการณ์แย่ๆอยู่เป็นประจำ เป็นคนที่จิตใจอ่อนแอจีบผู้หญิงไม่ค่อยเป็น เขามีพ่อที่เปิดกิจการอู่ซ่อมรถและเขามีน้องสาวที่อยู่กับช้างอีกด้วย เทราอิ โยอิชิ พากย์ไทยโดย ปิยะ ประวังสุข ตำรวจอีกคนแห่งป้อม รูปร่างท้วมมักใส่แว่น เป็นคนที่นิสัยดีติดตลก คอยแนะนำให้เรียวซึเป็นประจำ เป็นคนที่ฉลาด แต่เงอะงะ มักจะทำอะไรไม่ค่อยเป็นชิ้นเป็นอันเท่าไหร่นัก ปัจจุบันแต่งงานแล้วและมีลูกชายสองคน ทอนตะ กอนซามุ พากย์ไทยโดย ปิยะ ประวังสุข ผู้กำกับแห่งกรมตำรวจนครบาลเป็นคนที่มักจะทำโทษเรียวซึอยู่เป็นประจำ เวลาที่เรียวซึจะทำผิดอะไร มีลูกแล้วสามคนและมีหลาน 6 คน โคมาจิ โอโนะ พากย์ไทยโดย ณัฐพร บุญเฌอ และ นาโอโกะ เซโชะ พากย์ไทยโดย ณัฐนันท์ ธรรมนุวัติ 2 ตำรวจหญิงแผนกจราจรเป็นศัตรูของเรียวซึเนื่องจากพวดเธอไม่ค่อยเจ้าตัวเท่าไหร่ โดยโคมาจิมีนิสัยคล้ายๆทอมบอย ส่วนนาโอโกะจะม้วนผมหางม้ารายชื่อตอน</doc>
