<doc id="120068" url="https://th.wikipedia.org/wiki?curid=120068" title="แมนดี มัวร์">แมนดี มัวร์ อะมานดา ลีจ "แมนดี" มัวร์ () (เกิดวันที่ 10 เมษายน พ.ศ. 2527) เป็นนักร้อง, นักแต่งเพลง, นักแสดง และนักออกแบบชาวอเมริกัน แมนดีเติบโตในรัฐฟลอริดา เธอมีชื่อเสียงแต่ครั้งวัยรุ่นราวต้นคริสต์ทศรรษ 2000 เมื่อเธอออกอัลบั้มแนวป๊อปทีนในชื่อว่า โซเรียล, ไอวอนนาบีวิธยู และ แมนดีมัวร์ แมนดีเริ่มต้นชีวิตการแสดงในปี พ.ศ. 2545 เมื่อเธอได้แสดงภาพยนตร์ในเรื่องแรกที่ชื่อว่า ก้าวสู่ฝัน วันหัวใจพบรัก () และเรื่อง โอ้พระเจ้า สาวจิ้นจุ๊บป่อง () ในด้านชีวิตส่วนตัว เธอมีความสัมพันธ์กับแอนดี ร็อดดิก นักเทนนิส, วิลเมอร์ วาลเดอร์รามา นักแสดง และแซ็ก บราฟฟ์ ซึ่งถูกวิพากษ์วิจารณ์ในสื่อหลายแขนง ในส่วนงานดนตรี แมนดีได้ออกอัลบั้มภาษาอังกฤษชุดล่าสุดในชื่อว่า ไวด์ โฮป ในปี พ.ศ. 2550ชีวิตในวัยเยาว์ ชีวิตในวัยเยาว์. แมนดีเกิดที่ Nashua รัฐนิวแฮมป์เชียร์ เป็นบุตรสาวของสเตซี นักข่าวของหนังสือพิมพ์ Orlando Sentinel ที่ทำงานเพียง 1 สัปดาห์ และ ดอน มัวร์ นักบินประจำสายการบินอเมริกันแอร์ไลน์ บิดาของมัวร์เป็นชาวไอริช - เชอโรคี มารดาเป็นชาวอังกฤษ - อเมริกันจิวส์ แมนดีมีพี่น้อง 2 คน ได้แก่ Scott และ Kyle เธอเติบโตที่ลองวูด รัฐฟลอริดา อันเนื่องมาจากบิดาของเธอเป็นนักบิน เธอได้รับการเลี้ยงดูในแบบศาสนาโรมันคาทอลิก (แม้ว่าปัจจุบันธอจะไม่ได้เป็นแบบคาโทลิกแล้ว) แมนดีเข้าศึกษา ณ โรงเรียนไฮสคูล Bishop Moore อันเป็นโรงเรียนคาทอลิกในออร์แลนโด และโรงเรียนไฮสคูล Lake Brantley ในเมือง Altamonte Springs รัฐฟลอริดา แมนดีเริ่มสนใจการร้องเพลงหลังจากที่เธอได้ชมการแสดงประกอบดนตรีชุด Oklahoma! และได้รับการสนับสนุนจากปู่ย่าตายายในการร้องเพลง การแสดงต่อหน้าสาธารณชนครั้งแรกของแมนดีคือการร้องเพลง "เดอะสตาร์สแปงเกิลด์แบนเนอร์" อันเป็นเพลงชาติของประเทศสหรัฐอเมริกา ณ งานกีฬาฟลอริดา ซึ่งเป็นเหตุให้ประธานค่ายเอแอนด์อาร์ ค่ายในเครือของอีพิกสนใจให้เธอเข้าวงการ หลังจากพนักงานเฟดเอ็กซ์ เพื่อนของเขาได้ยินเธอร้องเพลงในสตูดิโอ หลังจากนั้นเธอจึงเซ็นสัญญาข้อตกลงกับค่ายดังกล่าวประวัติ ประวัติ. แมนดี มัวร์เกิดในเมืองนิวแฮมเชียร์และเติบโตมาในเมืองออร์แลนโด เธอมีผลงานเพลงออกอัลบั้มชุดแรกในปี 1999 ชื่อชุด So Real มีเพลงดังอย่าง "Candy" เพลงนี้ขึ้นสูงสุดอันดับ 6 บนชาร์ทของเกาะอังกฤษ จากนั้นในปี 2000 เธอออกอัลบั้มชุด I Wanna Be with You ที่เป็นการนำอัลบั้มเปิดตัวชุดแรกมาทำใหม่ และเพลงที่มีชื่อเดียวกับอัลบั้ม "I Wanna Be with You" ขึ้นชาร์ทสูงสุดที่อันดับ 24 เพลงนี้ได้บรรจุอยู่ในเพลงประกอบภาพยนตร์เรื่อง Center Stage ด้วย และอัลบั้มชุดที่ 3 "Mandy Moore" ออกวางขายในปี 2001 เธอได้ย้ายสังกัดค่ายเพลง มาอยู่ค่าย The Firm และ L.A. management company ที่จับมือกับ EMI Music และออกแบบโครงสร้างการจัดการเรื่องค่าลิขสิทธิ์เพื่อดูแลผลประโยชน์ให้ศิลปินได้อย่างใกล้ชิดมากขึ้น อัลบั้มชุดที่ 4 'Coverage' ออกเมื่อปี 2003 ซึ่งเป็นอัลบั้มที่นำเพลงเก่าของศิลปินนักร้องนักแต่งเพลงในประวัติศาสตร์วงการเพลงป๊อปร็อกของคนอเมริกันเชื้อสายอังกฤษ มาร้องใหม่ ไม่ว่าจะเป็นศิลปินอย่าง Joni Mitchell และ Joan Armatrading ต่อจากนั้นมัวร์มีผลงาน ภาพยนตร์หลายเรื่องอย่าง 'A Walk to Remember' (ปี 2000), ภาพยนตร์ที่ได้รับเสียงชื่นชมย่างท่วมท้นจากนักวิจารณ์เรื่อง 'Saved' (ปี 2005) และภาพยนตร์ของ Paul Weitz เรื่อง 'American Dreamz' (ปี 2006) อัลบั้มชุดที่ 5 Wild Hope เธอได้ร่วมงานกับ James Renald และ Chantal Kreviazuk มีเพลงเปิดตัวอย่างเพลง "Extraordinary" เปิดตัวครั้งแรกบนเว็บมายสเปซของเธอเมื่อ 29 มกราคม ค.ศ. 2007 มัวร์แต่งเพลงต่างๆ อย่าง "All Good Things" และ "Looking Forward to Looking Back" ร่วมกับวง the Weepiesผลงานอัลบั้มสตูดิโอผลงาน. อัลบั้มสตูดิโอ. - 2542 - โซเรียล - 2543 - ไอวอนนาบีวิธยู - 2544 - แมนดีมัวร์ - 2546 - โคเวอเรจ - 2550 - ไวล์ดโฮปอัลบั้มรวมเพลงอัลบั้มรวมเพลง. - 2547 - เดอะเบสต์ออฟแมนดีมัวร์ - 2548 - แคนดีดีวีดีดีวีดี. - 2544 - แมนดีมัวร์ - เดอะเรียลสตอรี - 2547 - เดอะเบสต์ออฟแมนดีมัวร์งานแสดง</doc>
