<doc id="108117" url="https://th.wikipedia.org/wiki?curid=108117" title="ศันสนีย์ เสถียรสุต">ศันสนีย์ เสถียรสุต ศันสนีย์ เสถียรสุต หรือนามเดิม ศันสนีย์ ปัญญศิริ เป็นพุทธสาวิกาในพุทธศาสนา เคยเป็นพิธีกรและนางแบบชื่อดัง ออกบวชเป็นชีเมื่อวันที่ 22 กุมภาพันธ์ พ.ศ. 2523 เป็นพิธีกรหญิงบรรยายธรรมผ่านรายการโทรทัศน์ เป็นวิทยากรประจำและผู้ก่อตั้งเสถียรธรรมสถาน ซึ่งเปิดโครงการต่างๆ ให้ผู้สนใจได้เข้าร่วมกิจกรรมพัฒนาตนเอง ตามแนวหลักธรรมของพระพุทธศาสนาประวัติ ประวัติ. ศันสนีย์ เสถียรสุต มีนามเดิมว่า ศันสนีย์ ปัญญศิริ มีชื่อเล่นว่า ตุ๊กตา เป็นชาวอำเภอบางปะหัน จังหวัดพระนครศรีอยุธยา เป็นบุตรสาวคนเล็กในครอบครัวที่ประกอบไปด้วย ยาย, ป้า, มารดา และพี่สาว หลังจากการเสียชีวิตของมารดาขณะมีอายุได้ 15 ปี จึงเริ่มได้เดินทางเข้าสู่กรุงเทพมหานครเพื่อเข้าศึกษาเล่าเรียนในระดับปริญญาตรี ศันสนีย์ได้เข้าแข่งขันการประกวด 10 ยอดนางแบบระพีจนได้รับรางวัล ต่อมาได้เข้ารับการแข่งขันมิสออด๊าซ และได้รับตำแหน่งรองอันดับหนึ่งมิสออด๊าซรับรางวัลนางงามบุคลิกภาพ จนก้าวเข้าสู่วงการบันเทิงเป็นพิธีกรและนางแบบที่มีชื่อเสียง ศันสนีย์ ได้มีรักครั้งแรกและครั้งเดียวกับเสถียร เสถียรสุต เศรษฐีเจ้าของเพลินจิตอาเขต แต่กลับไม่สมหวังเนื่องจากเขามีครอบครัวอยู่แล้ว ทำให้ตกเป็นข่าวในหน้าหนังสือพิมพ์ฉบับหนึ่ง ความทุกข์ดังกล่าวจึงเป็นสิ่งที่กระตุ้นให้ศันสนีย์หันเข้าสู่ร่มกาสาวพัสตร์ และได้ออกบวชเมื่อวันที่ 22 กุมภาพันธ์ พ.ศ. 2523รายนามสิ่งเชิดชูเกียรติรายนามสิ่งเชิดชูเกียรติ. - Sounds of the Sacred (เสียงแห่งความศักดิ์สิทธิ์)ปริญญาดุษฎีบัณฑิตกิตติมศักดิ์ ปริญญาดุษฎีบัณฑิตกิตติมศักดิ์. พยาบาลศาสตรดุษฎีบัณฑิตกิตติมศักดิ์ มหาวิทยาลัยสงขลานครินทร์ผลงานของแม่ชีศันสนีย์ เสถียรสุตผลงานของแม่ชีศันสนีย์ เสถียรสุต. - วิทยากรประจำและผู้ก่อตั้งเสถียรธรรมสถาน - พิธีกรรายการธรรมสวัสดี - ผลงานหนังสือแนวธรรมะ</doc>
