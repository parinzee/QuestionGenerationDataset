<doc id="197981" url="https://th.wikipedia.org/wiki?curid=197981" title="วรายุฑ มิลินทจินดา">วรายุฑ มิลินทจินดา วรายุฑ มิลินทจินดา เกิดวันที่ 16 มกราคม พ.ศ. 2498 เป็นนักแสดง ผู้จัดละครชาวไทยประวัติ ประวัติ. วรายุฑ เกิดที่กรุงเทพ เป็นบุตรของ นายวิวัฒน์ มิลินทจินดา และ นางดารา มิลินทจินดา จบการศึกษาระดับอนุบาลศึกษาถึงระดับประถมศึกษาปีที่ 4 ที่โรงเรียนสุพมาศพิทยาคม ระดับประถมศึกษาปีที่ 5-7 โรงเรียนวัดตองปุ ระดับมัธยมศึกษาปีที่ 1-3 โรงเรียนวัดบวรนิเวศ และได้รับประกาศนียบัตรวิชาชีพ (ปวช.) โรงเรียนช่างศิลป์ กรุงเทพมหานคร หลังจากเรียนจบเข้าไปเป็นพนักงานประจำช่างศิลป์ โรงพิมพ์ยานนาวา ทำหน้าที่จัดทำ และออกแบบการ์ด นามบัตร แผ่นปลิว ต่าง ๆ จากนั้นอีก 2 ปี ทำหน้าที่รับผิดชอบในฝ่ายช่างศิลป์และติดสติกเกอร์ฉลากโรงงานน้ำปลา ต่อมาในปี พ.ศ. 2519 ทำงานบริษัทสีเคนีเท็กซ์ จำกัด ทำหน้าที่หลายอย่างทั้งเป็นเซลล์และจัดหน้าร้าน และยังรับผิดชอบออกแบบถุงยางอนามัยให้กับบริษัทคิงส์เท็กซ์ จำกัด เนื่องจากทั้งสองบริษัทมีผู้บริหารเป็นคนเดียวกัน ต่อมาในปี พ.ศ. 2521 ทำงานให้กับบริษัทอินเตอร์เนชั่นแนลคอสเมติกส์ จำกัด ทำหน้าที่เป็นฝ่ายศิลปกรรมด้านการออกแบบชุดชั้นในผู้หญิง จัดหน้าร้าน จัดตู้โชว์และทำแพ็กเกจเครื่องสำอางเพี๊ยซ จากนั้นในปี พ.ศ. 2524 ทำงานที่โรงแรมมณเฑียร ด้านกราฟิกดีไซน์ ออกแบบ ชื่อห้องอาหาร เมนู ป้ายเวทีในงาน จัดเลี้ยงต่าง ๆ หลังจากนั้นได้รับการติดต่อมาเป็นผู้ช่วยของ คุณภัทราวดี (ศรีไตรรัตน์) มีชูธน ซึ่งเป็นผู้จัดละครโทรทัศน์ และละครเวที โดยคุณณพ-วงเดือน (อินทรวุธ) ยนตรรักษ์ เป็นผู้ติดต่อ ตรงนี้ถือเป็นจุดเปลี่ยนที่ก้าวเข้าสู่ละครโทรทัศน์ และตัดสินใจลาออกจากงาน ในปี พ.ศ. 2525 โดยได้ทำงานด้านการแสดงการแต่งหน้า การออกแบบเสื้อผ้า การจัดฉาก ช่วยกำกับการแสดงตลอดจนด้านธุรกิจต่าง ๆ ในการจัดสร้างละคร จากนั้นได้ร่วมจัด ละครโทรทัศน์ และ ภาพยนตร์ อย่าง ละครโทรทัศน์เรื่องความรัก, ภาพยนตร์เรื่องรักริษยา, ละครโทรทัศน์ เรื่อง เซียวฮื่อยี้ เทพบุตรผู้ไร้ทวน โดยทำหน้าที่ แต่งหน้าตัวละคร จัดเสื้อผ้า จัดฉากและอุปกรณ์ประกอบฉาก จากความสำเร็จกับการเป็นผู้จัดละคร เรื่อง ทะเลเลือด จึงได้ก่อตั้งบริษัท ไอแอม โปรดักชั่น จำกัด (ปัจจุบันคือ บริษัท ฮู แอนด์ ฮู จำกัด) ผลิตละครโทรทัศน์อีกมากมายจนถึงปัจจุบัน นอกจากนี้ วรายุฑยังก่อตั้งบริษัท รีมายน์ จำกัด ผลิตรายการโทรทัศน์ป้อนให้กับไทยทีวีสีช่อง 3 รายการที่มีชื่อเสียง เช่น ดาวล้านดวง อลหม่านจานเด็ด เป็นต้นผลงานผู้จัดละครผลงาน. ผู้จัดละคร. - ปราสาทมืด - ตุ๊กตาเริงระบำ - คุณหญิงจอมแก่น - สายรักสายสวาท - เหมือนคนละฟากฟ้า - นิมิตแห่งรัก (ละครสั้นฉลองครบรอบ 25 ปี ช่อง 3) - ไฟต่างสี - รักเดียวของเจนจิรา - ทรายสีเพลิง (2539) - ปริศนา - เจ้าสาวของอานนท์ (2531) - ทะเลเลือด - รัตนาวดี - สี่แผ่นดิน - วนิดา (2534) - ในฝัน - ไฟลวง (2538) - ร่มฉัตร (2538) - เรือนมยุรา (2539) - ตามหัวใจไปสุดหล้า (2540) - รุ้งสามสาย (2540) - จากฝัน...สู่นิรันดร (2541) - กัลปังหา (2541) - บ้านทรายทอง (2543) - ดอกแก้วการะบุหนิง (2543) - นางร้าย (2544) - ราชินีหมอลำ (2548) - เหยื่อมาร (2549) - กรุงเทพราตรี (2550) - สู่ฝันนิรันดร (2551) - ดาวจรัสฟ้า (2551) - เชลยศักดิ์ (2553) - ดวงตาสวรรค์ (2554) - แค้นเสน่หา (2556) - พ่อไก่แจ้ (2557) - มาลีเริงระบำ (2557) - เจ้าบ้าน เจ้าเรือน (2559) - นารีริษยา (2559) - แรงตะวัน (2559) - ม่านดอกงิ้ว (2559) - เหยื่อพยาบาท (2560) - เด็ดปีกนางฟ้า (2561) - บ่วงนฤมิต (2561) - ดั่งดวงหฤทัย (2561) - สัตยาธิษฐาน (2561) - หนี้รักในกรงไฟ (2561)แสดงภาพยนตร์แสดงภาพยนตร์. - หญิงก็มีหัวใจ (2524) - มาดามยี่หุบ (2525) - น.ส. เย็นฤดี (2526) - เพื่อน-แพง (2526) - กองพันทหารเกณฑ์ (2527) - ลูกหนี้ทีเด็ด (2527) - คนกลางเมือง (2530) - ผู้ชายป้ายเหลือง (2530) - บ้านทรายทอง พจมานสว่างวงศ์ (2530) ... พจนา - ตุ๊ ต๊ะ ต๋อม แต๋ม สุภาพบุรุษตัว ต. (2537)แสดงละคร ทางสถานีวิทยุโทรทัศน์ไทยทีวีสีช่อง 3แสดงละคร ทางสถานีวิทยุโทรทัศน์ไทยทีวีสีช่อง 3. - ประชาชนชาวแฟลต (2521) - ดงมนุษย์ (2523) - สงครามพิศวาส (2525) - เพลงพรหม (2527) - เบญจรงค์ห้าสี (2528) รับเชิญ - รัตนาวดี (2531) - นิยายรักนักศึกษา (2533) - สิ้นสวาท (2536) - ไฟสิ้นเชื้อ (2537) - เหมือนคนละฟากฟ้า (2538) - ไฟต่างสี (2538) รับเชิญ - เรือนมยุรา (2540) - นางโชว์ (2546) - ราชินีหมอลำ (2548) - นางฟ้าไซเบอร์ (2548) - กรุงเทพราตรี (2550) - ดาวจรัสฟ้า (2551) - พระจันทร์สีรุ้ง (2552) - แฝดนะยะ (2553) - กลรักลวงใจ (2554) - มาลีเริงระบำ (2557) - เด็ดปีกนางฟ้า (2561) รับเชิญ - บ่วงนฤมิต (2561)แสดงละคร ทางสถานีโทรทัศน์โมเดิร์นไนน์แสดงละคร ทางสถานีโทรทัศน์โมเดิร์นไนน์. - คนเดินดิน (2526) - มนุษย์ (2527) - รักริมทาง (2527) - ตัวประกอบอดทน (2531) - เหลี่ยมลูกไม้ (2536)</doc>
