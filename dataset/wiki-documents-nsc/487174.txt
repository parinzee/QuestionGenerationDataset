<doc id="487174" url="https://th.wikipedia.org/wiki?curid=487174" title="สายการบินทีเวย์">สายการบินทีเวย์ประวัติ ประวัติ. สายการบินทีเวย์ T’way Air (티웨이항공,Tiway hanggong) เป็นสายการบินของประเทศเกาหลีใต้ซึ่งก่อตั้งขึ้นในปี พ.ศ. 2547 โดยใช้ชื่อสายการบินฮันซุง (Hansung) และเริ่มเปิดบริการเที่ยวบินภายในประเทศระหว่างเมืองชองจู (Cheongju) และเกาะเชจู (Jeju) เที่ยวแรกในวันที่ 31 สิงหาคม พ.ศ. 2548 โดยใช้เครื่องบินแบบ ATR-72 หลังจากนั้นได้เพิ่มเที่ยวบินจากสนามบินคิมโป (โซล) ไปยังเชจู แต่ในเดื่อนธันวาคม ปีเดียวกันสายการบินฮันซุงจำเป็นต้องหยุดบินชั่วคราวเนื่องจากขาดทุน จนถึงเดือนกุมภาพันธ์ พ.ศ. 2549 ก็ได้กลับมาบินใหม่จนถึงเดือนตุลาคม พ.ศ. 2551 จึงได้หยุดบริการเที่ยวบินรวมเป็นเวลาเกือบ 2 ปีเพื่อปรับปรุงกิจการและหาผู้ลงทุนใหม่ ในวันที่ 8 สิงหาคม พ.ศ. 2553 หลังจากที่บริษัทชินโบอินเวสต์เม็นท์ (Shinbo Investment) และธนาคารโตมาโต้เซฟวิ่ง (Tomato Savings Bank) ได้เข้ามาลงทุนเป็นผู้ถือหุ้นรายใหญ่และฟื้นฟูกิจการสายการบินขึ้นใหม่ภายใต้ชื่อ ทีเวย์แอร์ (T’way Air) โดยเริ่มเปิดบริการเที่ยวบินเที่ยวแรกในเส้นทางระหว่าง สนามบินโซล คิมโป กับเมืองเชจู ในวันที่ 15 กันยายน พ.ศ. 2553, ห้าวันหลังจากที่สายการบินได้รับมอบเครื่องบินโบอิ้ง 737-800 ใหม่เครื่องแรก โดยมีผลประกอบการเป็นที่น่าพอใจอย่างต่อเนื่อง สายการบินทีเวย์จึงได้เพิ่มจำนวนเครื่องบินแบบโบอิ้ง 737-800 ใหม่อีก 3 ลำในปีพ.ศ.2554 จากเดิมที่มีอยู่แล้ว 2 ลำ ซึ่งเครืองบินแบบนี้สามารถรับผู้โดยสารได้เที่ยวละ 189 ที่นั่ง (ชั้นประหยัด) ชื่อสายการบินทีเวย์นั้น ตัวที “T” คืออักษรย่อของคำว่า “Tomorrow, Together” วันพรุ่งนี้, ด้วยกัน ซึ่งหมายความว่าสายการบินทีเวย์จะให้บริการที่ดีแก่ลูกค้าของเราตลอดไปและด้วยความร่วมมือที่ดีจากลูกค้าของเราเช่นกัน และในวันที่ 14 ตุลาคม พ.ศ. 2554 นี้สายการบินทีเวย์จะเปิดเที่ยวบินปฐมฤกษ์จากสนามบินโซล(อินชอน) มายังสนามบินสุวรรณภูมิ กรุงเทพฯ โดยจะบริการเที่ยวบินระหว่างกรุงเทพฯและโซล เกาหลีใต้ ทุกวัน และมีโครงการที่จะขยายเส้นทางบินไปยังประเทศญี่ปุ่น และจีนต่อไปในอนาคตอีกด้วยจุดหมายปลายทางจุดหมายปลายทาง. - ประเทศเกาหลีใต้- โซล - ท่าอากาศยานนานาชาติอินชอน - โซล - ท่าอากาศยานนานาชาติกิมโป - เกาะเชจู - ท่าอากาศยานนานาชาติเชจู - ประเทศไทย- กรุงเทพมหานคร - ท่าอากาศยานนานาชาติสุวรรณภูมิ - เชียงใหม่ - ท่าอากาศยานนานาชาติเชียงใหม่ - ประเทศญี่ปุ่น- เมืองฟุกุโอกะ - ท่าอากาศยานฟุกุโอกะ - กัมพูชา- เสียมราฐ - ท่าอากาศยานนานาชาติเสียมราฐ - สาธารณรัฐจีน- ไทเป - ท่าอากาศยานนานาชาติไต้หวันเถาหยวนฝูงบิน ฝูงบิน. ในเดือนกันยายน พ.ศ. 2554, สายการบินทีเวย์ มีเครื่องบินแบบ โบอิ้ง 737-800 จำนวน 5 ลำ อายุเฉลี่ยของเครื่องบินอยู่ที่ 7 ปี 3 เดือน เครืองบินแบบ โบอิ้ง 737-800 นี้สามารถรองรับผู้โดยสารได้เที่ยวบินละ 189 ที่นั่ง (ชั้นประหยัด) สายการบินทีเวย์ มีโครงการที่จะเพิ่มจำนวนเครื่องบินแบบโบอิ้ง 737-800 ใหม่อีก 5 ลำรวมเป็น 10 ลำในปี พ.ศ. 2557</doc>
