<doc id="737244" url="https://th.wikipedia.org/wiki?curid=737244" title="โรงเรียนพิชัยรัตนาคาร">โรงเรียนพิชัยรัตนาคาร โรงเรียนพิชัยรัตนาคาร ()เป็นโรงเรียนมัธยมศึกษาแบบสหศึกษาและเป็นโรงเรียนขนาดใหญ่พิเศษ สังกัดสำนักงานคณะกรรมการการศึกษาขั้นพื้นฐาน กระทรวงศึกษาธิการ  มีเนื้อที่ 76 ไร่ตั้งอยู่ที่ ตำบลบางริ้น อำเภอเมืองระนอง จังหวัดระนองประวัติโรงเรียน ประวัติโรงเรียน. โรงเรียนพิชัยรัตนาคาร ก่อตั้งขึ้นในปี พ.ศ. 2449 บริเวณโรงพยาบาลเก่าริมคลองสะพานยูง ข้างๆโรงเรียนชาติเฉลิม ในปัจจุบัน โดย นายออน เนียมคำ เป็นครูใหญ่จนถึงปี พ.ศ. 2462 ในปี พ.ศ. 2462 พระพิไชยชิณเขตต์ (คอยู่ซิ่น ณ ระนอง) และ พระยารัตนเศรษฐี (คอยู่งี่ ณ ระนอง) ได้มอบที่ดินของตนเองให้เป็นที่ตั้งของโรงเรียน และตั้งชื่อว่า โรงเรียนพิชัยรัตนาาคาร ซึ่งปัจจุบันเป็นที่ตั้งของโรงเรียนอนุบาลระนองในปัจจุบัน ในปี พ.ศ. 2483 ได้ย้ายไปอยู่ บริเวณสนามทุ่งพระเมร (โรงเรียนสตรีระนองในปัจจุบัน) และเปลี่ยนชื่อเป็น โรงเรียนประจำจังหวัดระนอง สถานที่เดิมได้ตั้งเป็นโรงเรียนหญิงล้วนประจำจังหวัดระนอง จนกระทั่ง อาคารเรียนเกิดความชำรุดอย่างหนัก ทำให้ต้องย้ายนักเรียนไปรวมกับโรงเรียนประจำจังหวัดระนองตามเดิม ในปี พ.ศ. 2496 ได้แยกนักเรียนหญิงให้มาเรียนที่โรงเรียนสตรีประจำจังหวัดระนอง และกรมสามัญได้เปลี่ยนชื่อเป็น โรงเรียนระนองพิชัยรัตนาคาร และครั้งที่สอง เปลี่ยนเป็น โรงเรียนพิชัยรัตนาคาร เหมือนปี 2462 ในปี พ.ศ. 2513 โรงเรียนได้งบประมาณในการก่อสร้างอาคารเรียน จึงได้ก่อสร้างอาคารเรียน บริเวณบางริ้น อำเภอเมือง จังหวัดระนอง สร้างเสร็จเมื่อวันที่ 23 สิงหาคม พ.ศ. 2514 และโรงเรียนได้ทำการสอนในวันที่ 30 กันยายน พ.ศ. 2514บุคคลที่มีชื่อเสียงที่เกี่ยวข้องกับโรงเรียนบุคคลที่มีชื่อเสียงที่เกี่ยวข้องกับโรงเรียน. - จิรัฐชัย ชยุติ นักร้องที่รู้จักกันในนาม เตชินท์ - มุกดา นรินทร์รักษ์ นักแสดง มิสทีนไทยแลนด์ 2011 - ประทุม ชูทอง นักฟุตบอลทีมชาติไทย (กองหลัง) - คมกฤช อุ่ยเต็กเค่ง เชฟหมี ครัวกากๆ - วริษฐ์ จันทวิชานุวงษ์ นักร้องที่รู้จักกันในนาม ทีม</doc>
