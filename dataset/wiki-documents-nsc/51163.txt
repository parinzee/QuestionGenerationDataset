<doc id="51163" url="https://th.wikipedia.org/wiki?curid=51163" title="วิชิต เมืองร้อยเอ็ด">วิชิต เมืองร้อยเอ็ด วิชิต เมืองร้อยเอ็ด หรือนายวิชิต สุวรรณพฤกษ์ เกิดเมื่อ พ.ศ. 2501 ที่ อำเภอโพนทอง จังหวัดร้อยเอ็ด สถิติการชก 14 ครั้ง ชนะ 12 (น็อค 6) เสมอ 1 แพ้ 1ประวัติ ประวัติ. วิชิตเริ่มชกมวยไทยในชื่อโกต๋อง เมืองร้อยเอ็ด และได้ชกมวยสากลสมัครเล่นให้กับจังหวัดร้อยเอ็ด ได้แชมป์กีฬาแห่งชาติสามปีซ้อน ตั้งแต่ พ.ศ. 2518 – 2520 จึงได้หันมาชกมวยสากลอาชีพในสังกัด สนอง รักวานิช โดยมีอนุชา วัชระตังคะเป็นผู้จัดการ ชกครั้งแรก ชนะคะแนน แสงชัย ลูกมาตุลีในแบบสากล 6 ยก และต่อมาได้ครองแชมป์มวยสากลรุ่นจูเนียร์เฟเธอร์เวท เวทีลุมพินี ชนะคะแนน ถิ่นขจร เดชขจร วิชิตได้เข้าอันดับโลกครั้งแรกเมื่อไปชกนอกรอบที่ฟิลิปปินส์ ชนะคะแนนริค คิวฮาโน แชมป์ OPBF จึงได้เป็นรองแชมป์โลกของสมาคมมวยโลก วิชิตชกอุ่นเครื่องชนะติดต่อกันหลายครั้งจนได้เป็นรองแชมป์โลกของสภามวยโลกด้วย ใน พ.ศ. 2522 ผู้สนับสนุนจึงได้ติดต่อริคาร์โด คาร์โดน่า แชมป์โลกรุ่นจูเนียร์เฟเธอร์เวท สมาคมมวยโลกมาป้องกันตำแหน่งด้วยที่จังหวัดร้อยเอ็ด แต่หลังจากชั่งน้ำหนัก ฝ่ายผู้จัดหาเงินค่าตัวแชมป์โลกมาจ่ายตามสัญญาไม่ทัน คณะของคาร์โดน่าจึงประกาศยกเลิกการชก เดินทางกลับทันที วิชิตจึงไม่ได้ชิงแชมป์โลก และเกิดเหตุจลาจล แฟนมวยไม่พอใจถึงกับเผาเวทีทิ้ง ต่อมา ใน พ.ศ. 2524 วิชิตชกไต่อันดับใหม่ ชนะวิลลี่ ลูกัส แชมป์ OPBF ชาวฟิลิปปินส์จึงได้เข้าอันดับโลกอีกครั้ง และได้เดินทางไปชิงแชมป์โลกรุ่นจูเนียร์เฟเธอร์เวท สมาคมมวยโลก กับเซอร์จิโอ พัลม่า ที่อาร์เจนตินา แต่วิชิตเป็นฝ่ายแพ้คะแนน ต่อมา ใน พ.ศ. 2526 วิชิตขึ้นชกชนะคะแนน พงศ์พันธ์ ศ.พญาไท นักมวยไทยระดับรองแชมป์โลก ผู้สนับสนุนจึงเตรียมจัดวิชิตชิงแชมป์โลกอีกครั้งกับลีโอ ครูซ โดยกำหนดวันชกเป็น 12 มิถุนายน พ.ศ. 2526 ที่ร้อยเอ็ด แต่วิชิตกลับประสบอุบัติเหตุทางรถยนต์ที่จังหวัดขอนแก่นจนเสียชีวิตเมื่อ 21 เมษายน พ.ศ. 2526 ทำให้การชกต้องล้มเลิกไปเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นจูเนียร์เฟเธอร์เวท WBA เมื่อ 3 ต.ค. 2524 แพ้คะแนน เซอร์จิโอ วิคเตอร์ พัลม่า (อาร์เจนตินา) ที่ บูเอโนสไอเรส, อาร์เจนติน่า</doc>
