<doc id="279277" url="https://th.wikipedia.org/wiki?curid=279277" title="เจฟฟ์ ลินน์">เจฟฟ์ ลินน์ เจฟฟ์ ลินน์ () นักร้อง นักดนตรี นักแต่งเพลง และโปรดิวเซอร์ชาวอังกฤษ หัวหน้าวงอีเล็กทริกไลท์ออเคสตรา (อีแอลโอ) ผลงานเพลงที่มีชื่อเสียงเช่นเพลง "Evil Woman", "Telephone Line", "Livin' Thing", "Mr. Blue Sky", "Don't Bring Me Down" และ "Sweet Talkin' Woman" งานเพลงของเขาได้รับอิทธิพลจากผลงานของเดอะบีตเทิลส์ ในช่วงปี ค.ศ. 1968-69 โดยเข้าไปใช้ชีวิตคลุกคลีกับสมาชิกวงเดอะ บีตเทิลส์ โดยสนิทสนมกับจอร์จ แฮร์ริสันเป็นพิเศษ จอห์น เลนนอนชื่นชอบเพลง "Showdown" ของอีแอลโอมาก ถึงกับเคยกล่าวว่า "อีแอลโอเป็นทายาทของเดอะบีตเทิลส์" ภายหลังการเสียชีวิตของจอห์น เลนนอน เจฟฟ์ ลินน์ได้ร่วมงานกับสมาชิกสามคนที่เหลือของเดอะ บีตเทิลส์ และโยโกะ โอโนะ สร้างผลงานใหม่จากเสียงร้องเดโมของเลนนอนที่บันทึกเสียงไว้ ได้ออกมาเป็นเพลง "Free as a Bird" และ "Real Love" ที่ได้รับรางวัลแกรมมี เจฟฟ์ ลินน์ได้ร่วมกับจอร์จ แฮร์ริสัน บ็อบ ดิลลัน ทอม เพตตี และรอย ออร์บิสัน ตั้งวงดนตรีซูเปอร์กรุ๊ป ชื่อ "แทรเวลลิง วิลเบอร์รีส์" (Traveling Wilburys) ระหว่างปี 1988 ถึง 1990 โดยสมมุติว่าเป็นวงดนตรีของพี่น้องตระกูล Wilbury โดยเจฟฟ์ ลินน์ใช้ชื่อสมมุติว่า Otis Wilbury และ Clayton Wilbury แทรเวลลิง วิลเบอร์รีส์มีผลงานออกมาสองชุด</doc>
