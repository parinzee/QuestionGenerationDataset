<doc id="363583" url="https://th.wikipedia.org/wiki?curid=363583" title="วิทยาลัยแสงธรรม">วิทยาลัยแสงธรรม วิทยาลัยแสงธรรม เป็นสถาบันอุดมศึกษาเอกชนในประเทศไทย ตั้งอยู่ที่ตำบลท่าข้าม อำเภอสามพราน จังหวัดนครปฐม เริ่มต้นจัดการเรียนการสอนเมื่อปี พ.ศ. 2515 โดยใช้ชื่อว่า "สามเณราลัย แสงธรรม" ปัจจุบันมี บาทหลวง ดร.ชาติชาย พงษ์ศิริ เป็นอธิการบดีประวัติ ประวัติ. วิทยาลัยแสงธรรม จัดตั้งขึ้นเมื่อปี พ.ศ. 2515 โดยใช้ชื่อว่า "สามเณราลัย แสงธรรม" เพื่อจัดการเรียนการสอนด้านศาสนาคริสต์นิกายโรมันคาทอลิก ต่อมาเมื่อวันที่ 2 กุมภาพันธ์ พ.ศ. 2518 จึงได้มีการจัดตั้งเป็นสถาบันอุดมศึกษา โดยมีชื่อว่า "วิทยาลัยแสงธรรม" เปิดสอน 2 หลักสูตรใน 2 คณะวิชา คือ คณะมนุษยศาสตร์ หลักสูตรศิลปศาสตรบัณฑิต สาขาวิชาปรัชญา และ คณะศาสนศาสตร์ หลักสูตรศาสนศาสตร์บัณฑิต สาขาวิชาเทววิทยา และได้มีการพัฒนาการเรียนการสอนเรื่อยมา กระทั่งในปี พ.ศ. 2553 จึงได้มีการจัดการเรียนการสอนในหลักสูตรปรับปรุง ดังนี้- หลักสูตรศิลปศาสตรบัณฑิต สาขาวิชาปรัชญาและศาสนา - หลักสูตรศิลปศาสตรบัณฑิต สาขาวิชาคริสตศาสนศึกษา - หลักสูตรศาสนศาสตรบัณฑิต สาขาวิชาเทววิทยา - หลักสูตรศิลปศาสตรมหาบัณฑิต สาขาวิชาเทววิทยาจริยธรรม</doc>
