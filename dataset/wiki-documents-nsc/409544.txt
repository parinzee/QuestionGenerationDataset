<doc id="409544" url="https://th.wikipedia.org/wiki?curid=409544" title="อีวาย">อีวาย อีวาย หรือ เอินส์ทแอนด์ยัง () เป็นหนึ่งในบริษัทตรวจสอบบัญชีสี่แห่งที่ใหญ่ที่สุดในโลกควบคู่กับ ดีลอยต์ทูชโทมัตสุ ไพรซ์วอเทอร์เฮาส์คูเปอส์ และ เคพีเอ็มจี ให้บริการสอบบัญชีภายใน บริการที่ปรึกษาบัญชี และบริการบริหารความเสี่ยง นอกจากนี้ ยังเป็นหนึ่งในสำนักงานบัญชีที่ให้บริการที่ปรึกษาภาษีอากร มีฐานประกอบการอยู่ในกรุงลอนดอน ประเทศอังกฤษ มีพนักงาน ประมาณ 152,000 คน และสำนักงานราว 670 แห่งใน 140 ประเทศทั่วโลกประวัติบริษัทประวัติบริษัท. - ค.ศ. 1894 เฟรเดอริ วินนี่และลูกชาย ก่อตั้งบริษัทตรวจสอบบัญชีขึ้นที่ประเทศอังกฤษภายใต้ชื่อ วินนี่ สมิธแอนด์วินนี่- ภายหลังสงครามโลกครั้งที่ 2 วินนี่สมิธแอนด์วินนี่ จับมือเป็นพันธมิตรกับบริษัทอเมริกันชื่อ เอินส์ทแอนด์เอินส์ท เพื่อขยายขอบเขตการทำธุรกิจครอบคลุมกิจการทั้งยุโรปและสหรัฐอเมริกา- ค.ศ. 1965 พ่อลูกตระกูล วินนี่ ได้รวมกิจการกับ บราวน์เฟลมมิ่งแอนด์เมอเรย์ และเปลี่ยนชื่อเป็น วินนี่เมอเรย์ ก่อนที่บริษัท วินนี่เมอเรย์ จะรวมกิจการอีกครั้งกับ เทอร์เควนเบอร์ตันเมย์ฮิว บริษัทสอบบัญชีของอังกฤษอีกแห่งหนึ่ง - ค.ศ. 1979 เอินส์ทแอนด์เอินส์ท เข้ารวมกิจการกับลูกตระกูล วินนี่ และเปลี่ยนชื่อบริษัทใหม่เป็น เอินส์ทแอนด์วินนี่- ค.ศ. 1989 บริษัทสอบบัญชี อาเธอร์ยัง ซึ่งเป็นสำนักงานบัญชีที่มีชื่อเสียงและ ได้รับความเชื่อถือ ทว่ากำลังเผชิญปัญหาหนักจากการถูกฟ้องร้องดำเนินคดีที่มีมูลค่า 400 ล้านดอลลาร์สหรัฐจากการเป็นผู้สอบบัญชีของสถาบันการเงินประเภทเงินฝากออมทรัพย์และเงินให้กู้ยืมหลายแห่ง ได้ตัดสินใจเข้ารวมกิจการกับ เอินส์ทแอนด์วินนี่ และเปลี่ยนชื่อบริษัทใหม่เป็น เอินส์ท แอนด์ ยังบริษัทในยุคปัจจุบันบริษัทในยุคปัจจุบัน. - ค.ศ. 1990 เอินส์ทแอนด์ยัง เน้นพัฒนาธุรกิจที่ปรึกษา บริษัทจึงตัดสินใจเข้าซื้อกิจการบริษัท ไรท์คิวเลนท์แอนด์โค ซึ่งเป็นบริษัทที่ปรึกษาด้านปิโตรเลียมและปิโตรเคมี และตั้งบริษัทใหม่ชื่อ เอินส์ทแอนด์ยัง ไรท์คิวเลนท์- ค.ศ. 1998 บริษัท ไพรซ์วอเตอร์เฮาส์ รวมกิจการกับบริษัท คูเปอร์สแอนด์ไลแบรนด์ และเปลี่ยนชื่อเป็นบริษัท ไพรซ์วอเตอร์เฮาส์คูเปอร์ส เอินส์ทแอนด์ยัง จึงเสนอข้อตกลงจะรวมกิจการกับบริษัทเคพีเอ็มจี หากทว่าการเจรจาล้มเลิกภายในนั้น ด้วยเหตุผลที่ว่า กระบวนการรวมกิจการมีความยุ่งยากและซับซ้อนเกินไปบทวิจารณ์ บทวิจารณ์. ค.ศ. 1997 เอินส์ทแอนด์ยัง ถูกฟ้องร้องในคดีที่ถูกกล่าวหาว่าล้มเหลวในการเป็นที่ปรึกษาจัดการกับการปรับโครงสร้างของบริษัท แมรี่โกราวด์เอ็นเตอร์ไพรส์ ซึ่งเลิกกิจการไปในปี 1993 คดีนี้มีมูลค่าความเสียหายถึง 4 พันล้านดอลลาร์ แต่ในที่สุดคดีสิ้นสุดในปี 1999 โดย เอินส์ทแอนด์ยัง จ่ายเพียง 185 ล้านดอลลาร์สหรัฐ</doc>
