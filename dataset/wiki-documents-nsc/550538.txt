<doc id="550538" url="https://th.wikipedia.org/wiki?curid=550538" title="เงา (ละครโทรทัศน์)">เงา (ละครโทรทัศน์) เงา เป็นละครโทรทัศน์ไทย ที่สร้างจากจากบทประพันธ์ของ โรสราเลน หรือ ทมยันตี ประเภทดราม่า-สยองขวัญ เคยถูกสร้างเป็นละครถึง 4 ครั้ง ถูกสร้างครั้งแรกออกอากาศทาง ช่อง 4 บางขุนพรหม ไม่ทราบปี นำแสดงโดย ทม วิศวชาติ ครั้งที่ 2 ในปี พ.ศ. 2525-26 ออกอากาศทางสถานีโทรทัศน์สีกองทัพบกช่อง 7 สร้างโดย ดาราฟิล์ม นำแสดงโดย อัศวิน รัตนประชา, อรดี อิงคุตานนท์, เทพยุดา ศรียาภัย, ศิริวัฒน์ คงคาเนตร ซึ่งได้รับความนิยมอย่างมาก ครั้งที่ 3 ในปี พ.ศ. 2530 ออกอากาศทางสถานีโทรทัศน์ไทยทีวีสีช่อง 3 จัดโดย รัชนู บุญชูดวง นำแสดงโดย ฉัตรชัย เปล่งพานิช, นพพล โกมารชุน, รัชนู บุญชูดวง, วรรณิศา ศรีวิเชียร ซึ่งไม่ประสบความสำเร็จนัก มีหลายคนวิจารณ์ว่าแตกต่างจากบทประพันธ์มาก มีแค่ชื่อตัวละครที่เหมือนเดิม ครั้งที่ 4 ในปี พ.ศ. 2543 ออกอากาศทางสถานีวิทยุโทรทัศน์กองทัพบกช่อง 5 ผลิตโดยค่าย เอ็กแซ็กท์ นำแสดงโดย ยุรนันท์ ภมรมนตรี, โอลิเวอร์ พูพาร์ท, อินทิรา แดงจำรูญ, คลาวเดีย จักรพันธุ์ ถือว่าประสบความสำเร็จในระดับหนึ่ง ครั้งที่ 5 ในปี พ.ศ. 2557 ออกอากาศทางสถานีโทรทัศน์สีกองทัพบกช่อง 7 ผลิตโดย เจเอสแอล นำแสดงโดย เคลลี่ ธนะพัฒน์, วริฏฐิสา ลิ้มธรรมมหิศร, มรกต กิตติสาระ, รังสิต ศิรนานนท์ และครั้งที่ 6 ในปี พ.ศ. 2561 ออกอากาศทางจีเอ็มเอ็ม 25 ผลิตโดย จีเอ็มเอ็ม 25 นำแสดงโดย อธิชาติ ชุมนานนท์, อังศุมาลิน สิรภัทรศักดิ์เมธา, จิรายุ ละอองมณี, อรจิรา แหลมวิไลเนื้อเรื่อง เนื้อเรื่อง. ท่านชายวสวัตดีมาร เป็นเทพเจ้าแห่งความตาย ที่มาอาศัยบนโลกมนุษย์ เป็นเวลายาวนานมาก ตั้งแต่ครั้นโบราณกาล โดยท่านได้ใช้ตัวท่านในอดีต แทนว่าเป็น บิดา หรือ ปู่ ของพระองค์ ท่านสามารถล่วงรู้ความคิดมนุษย์ได้ ท่านเป็นมิตรกับอิศรา ท่านได้ผิดหวังกับการกระทำของมนุษย์ ท่านคิดว่าคงไม่มีมนุษย์ที่เลวแต่กลับตัวได้ จนท่านได้พบกับอิศรา อิศราผู้เกิดมาในตระกูลร่ำรวย แต่ปราศจากความรัก ถูกเลี้ยงดู มาด้วยเงิน ทั้งชีวิตเขารู้จักแต่ความสุขสบาย รู้จักแต่เที่ยวเล่น ไม่เคยทำงาน อิศราเข้าใจว่าเมื่อคุณย่าสิ้นเขาจะได้ครอบครอง สมบัติทั้งหมด ทว่า..คุณย่าผู้สูงศักดิ์แต่เคยใจดำกับคนรอบข้าง แม้แต่บุตรชายคนเล็กของตนเอง จะทำพินัยกรรมเพื่อแก้ไข ชดเชยความผิดพลาดในอดีต ทำให้ "เจริญขวัญ" ได้รับคฤหาสน์ ที่ควรจะเป็นของอิศรา ชายหนุ่มจึงคิดหลอกสาวบ้านนอก แสนซื่อแต่งงานเพื่อรวบมรดก...แต่อีกใจก็ยังมีความดีหลงเหลือบ้าง ทว่า บททดสอบของความรัก และความดีเลวในชีวิตกลับเริ่มขึ้น ด้วยเดิมพันความหวังในตัวมนุษย์ของท่านชายวสวัตครั้งสุดท้ายนักแสดงนำ</doc>
