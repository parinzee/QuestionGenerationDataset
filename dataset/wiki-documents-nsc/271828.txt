<doc id="271828" url="https://th.wikipedia.org/wiki?curid=271828" title="ราชอาณาจักรบูร์กอญ">ราชอาณาจักรบูร์กอญ ราชอาณาจักรบูร์กอญ () ภูมิภาคบูร์กอญเป็นดินแดนทางตะวันตกของยุโรปตะวันตกที่ในประวัติศาสตร์เป็นรัฐในรูปแบบต่างๆ ที่มีเขตแดนที่เปลี่ยนแปลงไปตามสภาพการณ์ “รัฐ” สองรัฐที่่ก่อตั้งขึ้นในบริเวณนี้ก็คือ “ราชอาณาจักรบูร์กอญ” และราชอาณาจักรบูร์กอญที่เกือบจะได้รับการก่อตั้งขึ้นราชอาณาจักรบูร์กอญที่หนึ่งและสองราชอาณาจักรบูร์กอญที่หนึ่งและสอง. - ราชอาณาจักรบูร์กอญที่หนึ่ง - ดินแดนที่ปกครองโดยกษัตริย์แห่งชาวบูร์กอญ (กลุ่มชนเจอร์มานิคตะวันออก) ระหว่างปลายคริสต์ศตวรรษที่ 4 จนถึงคริสต์ทศวรรษ 530 เมื่อถูกพิชิตโดยแฟรงค์ ที่บางครั้งก็เรียกว่าราชอาณาจักรบูร์กอญที่หนึ่ง - ราชอาณาจักรบูร์กอญที่สอง หรือ ราชอาณาจักรอาร์ลส์ - อาณาจักรที่รุ่งเรืองระหว่าง ค.ศ. 933 ถึง ค.ศ. 1378 ราชอาณาจักรบูร์กอญที่สองตั้งอยู่ในบริเวณที่เดิมเป็นแฟรงค์กลางตามสนธิสัญญาแวร์เดิง ของปี ค.ศ. 843 ที่ก่อตั้งขึ้นโดยการรวมตัวระหว่างบูร์กอญเหนือ (ที่ในปัจจุบันตั้งอยู่ทางตะวันตกของสวิตเซอร์แลนด์ และดินแดนข้างเคียงในฝรั่งเศสและอิตาลี) และบูร์กอญใต้ (ส่วนใหญ่อยู่ในบริเวณทางตะวันออกเฉียงใต้ของฝรั่งเศส) ราชอาณาจักรบูร์กอญที่สองถูกผนวกเข้าเป็นส่วนหนึ่งของจักรวรรดิโรมันอันศักดิ์สิทธิ์ในรัชสมัยของสมเด็จพระจักรพรรดิคอนราดที่ 2 ในปี ค.ศ. 1032 ในชื่อราชอาณาจักรอาร์ลส์ ซึ่งเป็นหนึ่งในสามราชอาณาจักรภายในจักรวรรดิยุคกลาง จักรวรรดิอื่นคือราชอาณาจักรเยอรมนีและราชอาณาจักรอิตาลี ราชอาณาจักรบูร์กอญ หรือ อาร์ลส์ในที่สุดก็สลายตัวลงจนไม่เหลือหรอในปี ค.ศ. 1378 เมื่อถูกผนวกเข้าไปเป็นส่วนหนึ่งของฝรั่งเศสดินแดนอื่นๆ ที่เรียกว่าบูร์กอญดินแดนอื่นๆ ที่เรียกว่าบูร์กอญ. - ดัชชีแห่งบูร์กอญเป็นดัชชีภายในราชอาณาจักรฝรั่งเศส ที่มีอาณาบริเวณที่ใกล้เคียงกับแคว้นบูร์กอญของฝรั่งเศสปัจจุบัน- อาณาจักรเคานท์แห่งบูร์กอญเป็นอาณาจักรเคานท์ที่เป็นส่วนหนึ่งของจักรวรรดิโรมันอันศักดิ์สิทธิ์ ระหว่าง ค.ศ. 867 ถึง ค.ศ. 1678 ที่มีอาณาบริเวณที่ใกล้เคียงกับแคว้นฟร็องช์-กงเตของฝรั่งเศสปัจจุบันดินแดนบูร์กอญและความล้มเหลวในการก่อตั้งราชอาณาจักรบูร์กอญที่สาม ดินแดนบูร์กอญและความล้มเหลวในการก่อตั้งราชอาณาจักรบูร์กอญที่สาม. ราชวงศ์บูร์กอญเป็นราชวงศ์ที่ปกครองดัชชีแห่งบูร์กอญ ระหว่าง ค.ศ. 1032 ถึง ค.ศ. 1361 และ อาณาจักรเคานท์แห่งบูร์กอญ ตั้งแต่ ค.ศ. 1330 เมื่อภรรยาของเออดีสที่ 4 (Eudes IV, Duke of Burgundy) ได้รับดินแดนจากแม่ จนกระทั่งถึงปี ค.ศ. 1361 ระหว่าง ค.ศ. 1361 ถึง ค.ศ. 1477 ทั้งดัชชีแห่งบูร์กอญและอาณาจักรเคานท์แห่งบูร์กอญก็ปกครองโดยประมุขจากตระกูลสาขาของราชวงศ์วาลัว เมื่อมาถึงกลางคริสต์ศตวรรษที่ 15 ราชวงศ์วาลัวก็ปกครองจังหวัดส่วนใหญ่ในบริเวณกลุ่มประเทศแผ่นดินต่ำ ซึ่งทำให้เป็นราชวงศ์ที่มีอำนาจมากที่สุดราชวงศ์หนึ่งในยุโรปตะวันตก แต่ดินแดนของราชวงศ์วาลัว-บูร์กอญในบริเวณกลุ่มประเทศแผ่นดินต่ำก็มิได้เป็นส่วนหนึ่งของตัวภูมิภาคบูร์กอญ แต่ดินแดนทั้งหมดของราชวงศ์บางครั้งก็เรียกว่า “ดินแดนบูร์กอญ” (Burgundian Lands) หรือบูร์กอญเนเธอร์แลนด์ ดินแดนที่ปกครองโดยราชวงศ์วาลัว-บูร์กอญเหล่านี้เป็นรัฐบริวาร ไม่ก็ของพระมหากษัตริย์ฝรั่งเศส หรือ พระจักรพรรดิแห่งจักรวรรดิโรมันอันศักดิ์สิทธิ์ ในครึ่งหลังของคริสต์ศตวรรษที่ 15 ชาร์ลส์เดอะโบลด์ ดยุคแห่งบูร์กอญก็มีความคิดที่จะรวมดินแดนต่างๆ เข้าด้วยกันเพื่อก่อตั้งเป็นราชอาณาจักรบูร์กอญใหม่ที่เป็นอิสระจากจักรวรรดิอื่นๆ โดยมีตนเองเป็นประมุข ชาร์ลส์ถึงกับหว่านล้อมให้สมเด็จพระจักรพรรดิฟรีดริชที่ 3 แห่งโรมันอันศักดิ์สิทธิ์ ยอมมาทำการสวมมงกุฎให้เป็นกษัตริย์ที่ทริเออร์ แต่พระราชพิธีก็มิได้เกิดขึ้นเมื่อจักรพรรดิฟรีดริชเสด็จหนี (กันยายน ค.ศ. 1473) เมื่อไม่ทรงพอพระทัยในทัศนคติของชาร์ลส์</doc>
