<doc id="218406" url="https://th.wikipedia.org/wiki?curid=218406" title="สภาพโตเกินไม่สมส่วน">สภาพโตเกินไม่สมส่วน สภาพโตเกินไม่สมส่วน หรือ อะโครเมกาลี () เป็นกลุ่มอาการที่เกิดขึ้นเมื่อต่อมใต้สมองทำงานผิดปกติสร้างโกรท ฮอร์โมน (Growth Hormone) มากกว่าปกติหลังจากที่แผ่นอิพิไฟเซียลปิดลงแล้วมีโรคหลายอย่างที่สามารถทำให้ต่อมใต้สมองทำงานผิดปกติเช่นนี้ได้ส่วนใหญ่มักเป็นเนื้องอกของเซลล์โซมาโตโทรพในต่อมใต้สมองที่ผลิตโกรท ฮอร์โมนชนิด Pituitary adenoma โรคนี้มีการดำเนินโรคแบบค่อยเป็นค่อยไปใช้เวลาหลายปีถึงหลายสิบปีกว่าที่อาการจะปรากฏให้เห็นชัดช่วงเวลาโดยเฉลี่ยของการวินิจฉัยโรคได้อยู่ที่ 12 ปี การที่มีโกรท ฮอร์โมนมากเกินไปนี้ทำให้มีอาการและอาการแสดงที่มีลักษณะเฉพาะหลายอย่างและมีผลต่ออัตราการตายและอัตราการเป็นโรคอย่างมาก นอกจากนั้นแล้วผลโดยตรงของก้อนเนื้องอกก็ทำให้เกิดอาการได้เช่นกัน ในปีหนึ่งๆ จะมีผู้ป่วยอะโครเมกาลีใหม่ประมาณ 3 - 4 รายต่อประชากรหนึ่งล้านคน อายุโดยเฉลี่ยเมื่อได้รับการวินิจฉัยอยู่ที่ 40 - 45 ปี</doc>
