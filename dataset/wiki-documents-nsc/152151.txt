<doc id="152151" url="https://th.wikipedia.org/wiki?curid=152151" title="แปซิฟิก-เทน">แปซิฟิก-เทน แปซิฟิก-เทนคอนเฟอเรนซ์ (อังกฤษ: Pacific-10 Conference) นิยมเรียกย่อๆ ว่า แพ็ค-เทน (Pac-10) เป็นกลุ่มมหาวิทยาลัยที่อยู่ทางตะวันตกของสหรัฐอเมริกาชายฝั่งมหาสมุทรแปซิฟิก 10 แห่ง ที่รวมตัวกันเพื่อแข่งขันกีฬาระหว่างสถาบัน ปัจจุบันจัดการแข่งขันกีฬาประเภทชาย 11 รายการ ประเภทหญิงอีก 11 รายการ ที่สำคัญเช่น อเมริกันฟุตบอล (ชาย), บาสเกตบอล (ชายและหญิง), เบสบอล (ชาย), ซอฟต์บอล (หญิง), โปโลน้ำ (ชายและหญิง) เป็นต้น ประวัติของแปซิฟิก-เทน ย้อนหลังไปถึง 15 ธันวาคม ค.ศ. 1915 (พ.ศ. 2458) เมื่อมีการก่อตั้ง แปซิฟิกโคสคอนเฟอร์เรนซ์ (Pacific Coast Conference, PCC) นับแน่นั้นมามีการเปลี่ยนแปลงชื่อและสมาชิกจนกระทั่งเมื่อ 1 กรกฎาคม ค.ศ. 1978 (พ.ศ. 2521) จึงกลายเป็น แปซิฟิก-เทน ในปัจจุบันหลังรับ มหาวิทยาลัยแอริโซนา และมหาวิทยาลัยแอริโซนาสเตต จนมีสมาชิก 10 สถาบัน ในวันที่ 27 กรกฎาคม 2553 ทางคอนเฟอเรนซ์ประกาศจะเปลี่ยนชื่อเป็น Pacific-12 Conference โดยเพิ่มสมาชิกจาก มหาวิทยาลัยโคโลราโด และมหาวิทยาลัยยูทาห์ สมาชิกในปัจจุบันได้แก่- มหาวิทยาลัยออริกอน - มหาวิทยาลัยออริกอนสเตต - มหาวิทยาลัยวอชิงตัน - มหาวิทยาลัยวอชิงตันสเตต - มหาวิทยาลัยสแตนฟอร์ด - มหาวิทยาลัยแคลิฟอร์เนีย เบิร์กลีย์ - มหาวิทยาลัยแคลิฟอร์เนีย ลอสแอนเจลิส - มหาวิทยาลัยเซาเทิร์นแคลิฟอร์เนีย - มหาวิทยาลัยแอริโซนา - มหาวิทยาลัยแอริโซนาสเตต</doc>
