<doc id="349021" url="https://th.wikipedia.org/wiki?curid=349021" title="หลุยส์ ดูว์ครุแอ">หลุยส์ ดูว์ครุแอ หลุยส์ รอแบร์ ปอล ดูว์ครุแอ (, เกิด 26 พฤศจิกายน พ.ศ. 2535) พระโอรสองค์ใหญ่ในเจ้าหญิงสเตฟานีแห่งโมนาโก กับนายดาเนียล ดูว์ครุแอ อดีตราชองครักษ์ส่วนพระองค์ประวัติ ประวัติ. นายหลุยส์ ดูว์ครุแอ เกิดเมื่อวันที่ 26 พฤศจิกายน พ.ศ. 2535 ณ โรงพยาบาลกลางเจ้าหญิงเกรซ เขตมอนเตการ์โล พระโอรสองค์ใหญ่ในเจ้าหญิงสเตฟานีแห่งโมนาโก กับนายดาเนียล ดูว์ครุแอ อดีตราชองครักษ์ส่วนพระองค์ของเจ้าหญิง เจ้าหญิงสเตฟานีทรงมีความสัมพันธ์กับองค์รักษ์ส่วนพระองค์ ทำให้เจ้าชายแรนีเยที่ 3 แห่งโมนาโก พระราชทานให้ทั้งสองเสกสมรสกัน เมื่อวันที่ 1 กรกฎาคม พ.ศ. 2538 หลังจากการเกิดของดูว์ครุแอมาแล้วสองปี ดูว์ครุแอมีน้องสาวร่วมบิดา-มารดาคือ โปลีน ดูว์ครุแอ (เกิด พ.ศ. 2537) ต่อมาบิดาและพระมารดาของดูว์ครุแอได้หย่ากันในปี พ.ศ. 2539 นอกจากนี้ดูว์ครุแอยังมีพี่ชายต่างมารดาคือ นายมีกาแอล มาลบูวีเย และน้องสาวต่างบิดาคือ กามีย์ ก็อตลีบ ที่เกิดกับพระราชองครักษ์คนหนึ่งของเจ้าหญิงสเตฟานี ดูว์ครุแอสามารถใช้ภาษาฝรั่งเศสและภาษาอังกฤษ รวมไปถึงภาษาพื้นถิ่นของโมนาโก และยังใช้ภาษาเยอรมัน และอิตาลี ได้เล็กน้อย นอกจากนี้ดูว์ครุแอยังเป็นแฟนคลับและให้การอุปถัมภ์สโมสรโมนาโกเอฟซีซึ่งเขาให้ความสนใจเป็นอย่างมากสิทธิในการสืบราชบัลลังก์ สิทธิในการสืบราชบัลลังก์. หลังจากการเปลี่ยนแปลงกฎมนเทียรบาลตามพระราชประสงค์ของเจ้าชายแรนีเยที่ 3 องค์อธิปัตย์แห่งโมนาโกในปี ค.ศ. 2002 มีผลปรากฏว่าพระโอรสและโดยถูกต้องตามกฎหมายสามารถขึ้นครองราชย์ได้ ดังนั้นหลุยส์ ดูว์ครุแอ พระโอรสองค์ใหญ่ของเจ้าหญิงสเตฟานี จึงมีสิทธิในการครองราชย์แม้ว่าจะเกิดก่อนการสมรสรวมไปถึงการหย่าขาดจากกันภายหลังของบิดาและพระมารดา ปัจจุบันดูว์ครุแออยู่ในลำดับที่ 7 ในการสืบราชบัลลังก์ ส่วนโปลีน ดูว์ครุแอ น้องสาวของเขาก็อยู่ในลำดับที่ 8 ของลำดับการสืบราชบัลลังก์ลำดับตระกูล</doc>
