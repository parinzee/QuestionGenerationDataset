<doc id="227925" url="https://th.wikipedia.org/wiki?curid=227925" title="นิวซีแลนด์เน็กซ์ท็อปโมเดล">นิวซีแลนด์เน็กซ์ท็อปโมเดล นิวซีแลนด์เน็กซ์ท็อปโมเดล (New Zealand's Next Top Model หรือในชื่อย่อว่า NZNTM) เป็นรายการเรียลลิตี้โชว์ที่ออกอากาศอยู่ทางช่อง TV3 โดยจะทำการคัดเลือกหญิงสาวจากทั่วประเทศที่ใฝ่ฝันอยากที่จะเป็นนางแบบ ในเงื่อนไขที่ว่า ผู้สมัครเข้าแข่งขันต้องไม่เคยทำงานหรือทำสัญญากับบริษัทโมเดลลิ่งใดๆ มาก่อนเลยในระยะเวลา 5 ปี โดยผู้เข้าแข่งขันจะต้องผ่านบททดสอบมากมาย และผู้ชนะเพียงหนึ่งเดียวจะได้เซ็นสัญญากับเอเจนซี่ ขึ้นปกนิตยสาร CLEO และเป็นใบเบิกทางสำหรับอาชีพนางแบบต่อไป รายการนี้ได้ซื้อลิขสิทธิ์มาจากรายการ อเมริกาส์เน็กซต์ท็อปโมเดล ซึ่งจัดทำโดยสุดยอดนางแบบและพิธีกรรายการโทรทัศน์ ไทรา แบงส์ โดยเริ่มฉายครั้งแรกในปี พ.ศ. 2546 ซึ่งได้ประสบความสำเร็จเป็นอย่างมาก นอกจากนี้หลายๆ ประเทศยังได้ติดต่อขอซื้อลิขสิทธิ์รูปแบบรายการไปสร้างและออกอากาศในประเทศนั้นๆ ด้วย อเมริกาเน็กซ์ท็อปโมเดล เริ่มฉายในประเทศนิวซีแลนด์ครั้งแรกในปี พ.ศ. 2547 ทางช่อง TV3 ซึ่งได้รับความนิยมเป็นอย่างมาก และในปี 2552 นิวซีแลนด์ก็ได้ซื้อลิขสิทธิ์รายการมาได้สำเร็จ สำหรับฤดูกาลแรกของนิวซีแลนด์ เน็กซ์ ท็อป โมเดล นั้นยังได้ออกอากาศพร้อมกับ อเมริกา เน็กซ์ ท็อป โมเดล ฤดูกาลที่ 13 อีกด้วย นิวซีแลนด์เน็กซ์ท็อปโมเดล ประสบความสำเร็จมากในการออกฉาย แต่ถึงกระนั้นฤดูกาลที่ 2 ที่จะสร้างในปี 2009 จำเป็นต้องยกเลิกไปก่อนเพราะปัญหาด้านงบประมาณ แต่คาดว่าจะได้สร้างอีกครั้งภายในหรือหลังปี 2010 นอกจากนี้ นิวซีแลนด์เน็กซ์ท็อปโมเดล ยังได้ฉายในประเทศ ออสเตรเลีย ทางช่อง FOX8 อีกด้วยฤดูกาล</doc>
