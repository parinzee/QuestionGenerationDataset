<doc id="679429" url="https://th.wikipedia.org/wiki?curid=679429" title="มัลคอล์ม บราวน์">มัลคอล์ม บราวน์ มัลคอล์ม บราวน์ (; 17 เมษายน ค.ศ. 1931 – 27 สิงหาคม ค.ศ. 2012) เป็นช่างภาพและนักหนังสือพิมพ์ชาวอเมริกันประวัติ ประวัติ. มัลคอล์ม บราวน์เกิดเมื่อ ค.ศ. 1931 ที่นครนิวยอร์ก เขาเข้าเรียนที่ Friends Seminary ก่อนจะเรียนต่อที่ Swarthmore College โดยเลือกเรียนวิชาเคมี บราวน์เริ่มต้นอาชีพนักหนังสือพิมพ์เมื่อเข้าร่วมในสงครามเกาหลี โดยเขามีหน้าที่เขียนข่าวให้หนังสือพิมพ์ทหาร หลังสงคราม บราวน์ทำงานกับสำนักข่าวเอพี และเป็นหัวหน้าผู้สื่อข่าวในอินโดจีน ที่นั่นเองที่เขาได้ถ่ายภาพการเผาตัวเองของภิกษุ ทิก กว๋าง ดึ๊ก และได้รับรางวัลพูลิตเซอร์ สาขารายงานข่าวนานาชาติ ในปี ค.ศ. 1964 ปีต่อมา บราวน์ก็ย้ายไปทำงานกับ ABC TV เป็นช่วงเวลาสั้นๆ ก่อนจะทำงานกับเดอะนิวยอร์กไทมส์ เป็นผู้สื่อข่าวในทวีปอเมริกาใต้และในสงครามอ่าวเปอร์เซีย มัลคอล์ม บราวน์เสียชีวิตเมื่อ ค.ศ. 2012 ด้วยโรคแทรกซ้อนจากพาร์กินสัน ขณะมีอายุได้ 81 ปี</doc>
