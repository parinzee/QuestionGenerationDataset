<doc id="79147" url="https://th.wikipedia.org/wiki?curid=79147" title="อีโบลา (วงดนตรี)">อีโบลา (วงดนตรี) อีโบลา () วงดนตรีแนวเมทัล รวมตัวโดย กอล์ฟ - วรรณิต ปุณฑริกาภา และ โอ๋ - สุรพงษ์ บัวพันธุ์ ได้คิดจะทำวงดนตรีขึ้นมาเพื่อตอบสนองความต้องการของตนเอง และได้ชวน พัน- พงษ์พันธุ์ โพธินิมิตร กับ เอ๋ - กิตติศักดิ์ บัวพันธุ์ เข้ามาร่วมในวง ซึ่งทั้งหมดได้เรียนอยู่ มหาวิทยาลัยราชภัฏธนบุรี หลังจากนั้นได้ - เชาวลิต ประสงค์สิน ได้เข้ามาร่วมวง ทางวงเริ่มใช้ชื่ออีโบล่าอย่างเป็นทางการในช่วงปลายปี 2538 ขึ้นสำหรับการแสดงคอนเสริ์ต โดยอีโบล่าเป็นที่รู้จักแวดวงใต้ดินอย่างมาก และเป็นที่ยอมรับในกลุ่มคนฟัง ปีถัดมา 2539 ทางวงได้ทำการแสดงคอนเสริ์ตต่อเนื่อง วงอีโบล่าเริ่มอัดเพลงในค่ายจัสติคมิวสิคสำหรับเทปเดโม ในชื่อชุดว่า E.P.90 ออกวางแผงในปี 2540 เพื่อจำหน่ายให้กับแฟนเพลงที่มาดูการแสดงคอนเสริ์ตจากนั้นก็เริ่มทำงานดนตรีอย่างจริงจังหลังจากนั้นอีโบล่าก็ได้ปล่อยอัลบั้มชุดที่หนึ่งในปี 2542 In My hate และอัลบั้มชุดที่สอง Satisfy ซึ่งอัลบั้มทั้งสองอยู่ในสังกัดจัสติคมิวสิคอีกทั้งยังได้รับกระแสตอบรับในแวดวงใต้ดิน ในปี 2545 ทางวงก็ได้เซ็นสัญญากับค่ายวอร์เนอร์มิวสิคไทยแลนด์อีกทั้งทางวงได้ปล่อยบันทึกการแสดงสดในปีเดียวกันนี้หลังจากนั้นก็ได้ปล่อยอัลบั้มชุดที่สาม Pole ในต้นปี 2547 ในสังกัดของวอร์เนอร์มิวสิคไทยแลนด์และยังมีโอกาสร่วมงานกับศิลปินระดับโลกอาทิ สลิปน็อต , ลิงคินพาร์ก เป็นต้น ในปี 2548 ทางวงได้ประสบความสำเร็จอย่างสูงในอัลบั้มชุดที่สี่ Enlighten ในปีต่อมาทางวงได้จัดคอนเสริ์ตฉลองครบรอบสิบปีของทางวงในนธันเดอร์ โดม เมืองทองธานีเมื่อวันที่ 25 มีนาคม 2549 ซึ่งได้รับความสนใจจากแฟนเพลงอย่างมาก หลังจากนั้นทางวงก็ได้ปล่อยอัลบั้มชุดที่ 5 The Way ในปี 2550 เปิดตัวด้วยเพลง วิถีทาง และซิงเกิ้ลที่สอง การจากลา อัลบั้มชุดนี้อีโบล่ามีการใช้เครื่องสายผสมกับดนตรีร็อกที่หนักแน่นในสองซิงเกิ้ลแรก พร้อมกับได้ร่วมงานกับ Rivermaya วงร็อกอันดับหนึ่งจาก ฟิลิปปินส์ ในเพลง "ทางเลือก" อัลบั้มนี้อีโบล่าได้ให้ความสำคัญกับด้านเสียง จึงได้ให้ Dave Collins มือ mastering ชั้นนำของวงการเพลง ที่เคยได้ร่วมงานกับศิลปินระดับโลก รวมถึงอัลบั้ม Minutes To Midnight อัลบั้มล่าสุดของ ลินคิน พาร์ค มามาสเตอร์ให้ 2 ปีถัดมา พ.ศ. 2552 ทางวงได้ย้ายอยู่ในสังกัด จีนี่เรคอร์ดส ในเครือของ แกรมมี่ และปล่อยซิงเกิ้ลเพลงในอัลบั้มชุดที่หก 05:59 (five fifty nine) ได้แก่เพลง ฉุดฉันขึ้นไป และเพลง วันที่ไม่มีจริง ปัจจุบัน อีโบลา ได้ย้ายสังกัดกลับมาอยู่ในค่ายวอร์นเนอร์ มิวสิคอีกครั้ง และทำอัลบั้มอีพีชื่อ Still Alive วางแผงวันที่ 27 มิถุนายน พ.ศ. 2556 ซึ่งทางวงอีโบล่าทำหน้าที่ดูแลเองทั้งอัลบั้ม โดยในอัลบั้มนี้ยังได้นักร้องรับเชิญ 2 ศิลปินอย่าง ไทยเทเนี่ยม ในเพลง คนพันธุ์เรา และ พงษ์สิทธิ์ คำภีร์ มาร่วมร้องในเพลง ฝ่า และในอัลบั้ม Still Alive ยังเป็นการร่วมงานกับ ฟองเบียร์ เป็นครั้งแรก และในอัลบั้มนี้ยังมีเพลง เบื้องบน เพลงรักจากอัลบั้มชุดนี้ที่มีคำว่ารักมากเพลงหนึ่งของอีโบล่า ในวันที่ 18 ธันวาคม 2557 ทางวงได้ ปล่อยซิงเกิ้ล สายแข็ง บนแชแนลยูทูบของวง EbolaTv ในปี 2559 อัลบั้ม In My hate ครบรอบ 17 ปี ทางวงได้จัดคอนเสริ์ต Ebola "17th Anniversary - In My Hate" Part#1 ในวันเสาร์ที่ 2 กรกฎาคม 2559 ที่ Rockademy ซื้อบัตรได้แล้วที่ Zeus Entertainment Thailand และในปี 2560 พวกเขาได้กลับมาในค่ายใหม่อย่าง Me Records พร้อมกับซิงเกิ้ลชุดแรกอย่าง "หักคอเทวดา" เมื่อวันที่ 17 มีนาคม โดยปล่อยผ่านทางแอพสตรีมเพลงแอปเปิ้ลมิวสิค และปล่อยเอ็มวีมิวสิคเมื่อวันที่ 3 เมษายนสมาชิกสมาชิก. - เอ๋ กิตติศักดิ์ บัวพันธุ์ (ร้องนำ) - กอล์ฟ วรรณิต ปุณฑริกาภา (กีต้าร์) - โอ๋ สุรพงษ์ บัวพันธุ์ (กีต้าร์) - เอ เชาวลิต ประสงค์สิน (เบส) - พัน พงษ์พันธุ์ โพธินิมิตร (กลอง)ประวัติประวัติ. - ก่อตั้งวง (2538 - 2539) วงอีโบล่ารวมตัวก่อตั้งวงขึ้นโดย กอล์ฟ - วรรณิต ปุณฑริกาภา และ โอ๋ - สุรพงษ์ บัวพันธุ์ ได้คิดจะทำวงดนตรีขึ้นมาเพื่อตอบสนองความต้องการของตนเอง และได้ชวน พัน- พงษ์พันธุ์ โพธินิมิตร กับ เอ๋ - กิตติศักดิ์ บัวพันธุ์ เข้ามาร่วมในวง ซึ่งทั้งหมดได้เรียนอยู่ มหาวิทยาลัยราชภัฏธนบุรี หลังจากนั้นได้ - เชาวลิต ประสงค์สิน ได้เข้ามาร่วมวง ทางวงเริ่มใช้ชื่ออีโบล่าอย่างเป็นทางการในช่วงปลายปี 2538 ขึ้นสำหรับการแสดงคอนเสริ์ต โดยอีโบล่าเป็นที่รู้จักแวดวงใต้ดินอย่างมากและเป็นที่ยอมรับในกลุ่มคนฟัง ปีถัดมา 2539 ทางวงได้ทำการแสดงคอนเสริ์ตต่อเนื่อง- อัลบั้มเต็มชุดแรกและปล่อยอัลบั้มชุดที่สอง (2542 - 2544) ต้นปี 2542 อีโบล่าเปิดตัวอัลบั้มเต็มชุดแรก IN MY HATE มีกระแสตอบรับในวดวงเพลงใต้ดินเป็นอย่างใด เพลงที่โดดเด่นในชุดนี้ได้แก่ IN MY HATE , สักวัน , PUPPET SPELL , MY WAY พร้อมทั้งปล่อยอัลบั้มชุดที่ 2 SATISFY ออก ในกลางปี 2544 เป็นผลงานที่ได้รับการยอมรับมากขึ้นในทุกๆ ด้านและทำให้วงเป็นที่รู้จักมากขึ้น โดยมี เหตุเพราะ, ฝุ่น, SATISFY, MOUTH DOG, WHERE IS THE TRUTH และ เอียน เป็นเพลงเด่นในอัลบั้ม- อัลบั้มชุดพิเศษ (2545) กลางปี 2545 อีโบล่าออกงานอัลบั้มพิเศษ EBOLA LIVE เป็นงานการบันทึกการแสดงสดและงานชุดนี้ได้เผยแผร่ผลงานออกไปไดกว้างขวางมากขึ้นทำให้อีโบล่าโดดเด่นออกมาอย่างเห็นได้ชัด และมีกระแสตอบรับที่ดีเกินคาดจากแฟนเพลง ทำให้ทางต้นสังกัดได้จัดทำ VCD ชุด LIVE TO PLAY ขึ้นเป็นภาพการแสดงสดและบทสัมภาษณ์ของวงซึ่งเป็นการเปิดมิติใหม่ให้กับแวดวงวงดนตรีร็อคของเมืองไทย- อัลบั้มชุดที่สาม , ร่วมงานกับศิลปินระดับโลก (2547) ต้นปี 2547 อีโบล่าออกอัลบั้มชุดที่สาม POLE ด้วยประสบการณ์และมุมมองที่มากขึ้น บวกกับความเข้าใจ , ความเข้าใจ และความเป็นตัวเอง ทำให้ทางวงได้เพิ่มเติมกลิ่นไอของร็อคเข้าไปและเพิ่มความดุดันในฉบับของอีโบล่า ในอัลบั้มชุดนี้อีโบล่ายังได้เป็นที่รู้จักของผู้ฟังจำนวนมาก ได้แก่เพลงความเป็นไป ซึ่งเป็นเพลงประกอบภาพยนตรืเรื่อง อุกกาบาต (ภาพยนตร์) และยังมีเพลงเด่นๆ อย่าง จำ , ในความเป็นคน , และเพลง GET OUT ประกอบโฆษณาเครื่องดื่ม MMAX และอีโบล่ายังได้เล่นคอนเสริ์ตเป็นวงเปิดให้กับศิลปินร็อคระดับโลกอย่างมาก อาทิ ลิงคินพาร์ก และ สลิปน็อต- ประสบความสำเร็จอย่างสูง (2548) ในปี 2548 นี้ EBOLA ประสบความสำเร็จอย่างสูงกับอัลบั้ม ENLIGHTEN ซึ่งหมายถึงแสงสว่างทางความคิดโดยงานในอัลบั้มยังคงความหนักแน่นในแนวทางของตัวเองรวมกับการได้รับมุมมองใหม่ๆของพวกเขาก่อนที่เพลง แสงสว่าง จะได้รับความนิยมกว้างขว้างในกลุ่มสาวกเพลงร็อกตามมาด้วยเพลง กลับสู่จุดเริ่มต้น เพลงที่ได้รับกระแสความดังมากที่สุดเพลงหนึ่งด้วย Chart อันดับ 1 MTV Thailand Top 40 และ Top 5 ในหลายๆคลื่นทั่วประเทศ- สิบปีอีโบล่า (2549) วงอีโบล่าเข้าสู่ปีที่ 10 "SURVIVOR CONCERT" ในปี 2549 ถือได้ว่าเป็นคอนเสิร์ตที่ยิ่งใหญ่ที่ของวงโดยทางวงจัดคอนเสริ์ตในธันเดอร์ โดม เมืองทองธานีเมื่อวันที่ 25 มีนาคม 2549- อัลบั้มชุดที่ห้า ; และการร่วมงานกับศิลปินระดับโลก (2550) ปี พ.ศ. 2550 กับ THE WAY สตูดิโออัลบั้มชุดที่ 5 เปิดตัวอัลบั้มด้วยเพลง “วิถีทาง” และซิงเกิ้ลที่สอง "การจากลา" อัลบั้มชุดนี้อีโบล่ามีการใช้เครื่องสายผสมกับดนตรีร็อกที่หนักแน่นในสองซิงเกิ้ลแรก พร้อมกับได้ร่วมงานกับ Rivermaya วงร็อกอันดับหนึ่งจาก ฟิลิปปินส์ ในเพลง "ทางเลือก" อัลบั้มนี้อีโบล่าได้ให้ความสำคัญกับด้านเสียง จึงได้ให้ Dave Collins มือ mastering ชั้นนำของวงการเพลง ที่เคยได้ร่วมงานกับศิลปินระดับโลก รวมถึงอัลบั้ม Minutes To Midnight อัลบั้มล่าสุดของ ลินคิน พาร์ค มามาสเตอร์ให้- ย้ายกลับไปยังวอร์เนอร์มิวสิค (2554) วงอีโบล่าได้ย้ายกลับไปยังวอร์เนอร์มิวสิคอีกครั้งในช่วงปี 2554 และได้จำหน่ายอัลบั้มอีพี Stil Alive ในวันที่ 27 มิถุนายน 2556ผลงานอัลบั้มผลงาน. อัลบั้ม. - อัลบั้มใต้ดิน - อัลบั้มในสังกัดค่ายเพลง - Pole (2547) - Enlighten (2548) - The Way (2550) - 05:59 (five fifty nine) (2553) - Still Alive (2556)อัลบั้มรวมเพลงอัลบั้มรวมเพลง. - HISTORY (GREATEST HITS) (2551) หมายเหตุ : เป็นอัลบั้มที่รวมผลงานที่ดีของอีโบล่า- The Underground (2553) หมายเหตุ : อัลบั้มชุดอันเดอร์กราวนด์เป็นการนำเอาอัลบั้มสองชุดแรก In my hate และอัลบั้ม Satisfy มาวางจำหน่ายในรูปแบบซีดีบันทึกการแสดงสดบันทึกการแสดงสด. - EBOLA LIVE (2545) - Survivor Concert (2549)มินิอัลบั้มมินิอัลบั้ม. - EP - E.P. 97 (เทปเดโม) (2540)ซิงเกิ้ลซิงเกิ้ล. - สายแข็ง - หักคอเทวดา - คนที่ไร้ข้อแม้เพลงประกอบภาพยนตร์/ละครเพลงประกอบภาพยนตร์/ละคร. - ไม่มีวันตาย ประกอบภาพยนตร์ (หนุมานคลุกฝุ่น) - ความเป็นไป ประกอบภาพยนตร์ อุกกาบาต (ภาพยนตร์) - แล้วเธอ (ต้นฉบับ อรอรีย์) - ประกอบภาพยนตร์ 2538 อัลเทอร์มาจีบ - หัวใจลิขิต - ประกอบละครเลือดมังกร ตอน กระทิง - คนไม่มีหัวใจ - ประกอบละครอาคม - ท้าทาย - ประกอบละครคมแฝก</doc>
