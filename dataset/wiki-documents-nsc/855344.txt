<doc id="855344" url="https://th.wikipedia.org/wiki?curid=855344" title="อาดรียานา ลีมา">อาดรียานา ลีมา อาดรียานา ลีมา (; เกิด 12 มิถุนายน ค.ศ. 1981) เป็นนางแบบชาวบราซิล เป็นที่รู้จักกันดีในนามของนางฟ้าวิกตอเรียส์ซีเคร็ต ตั้งแต่ปี ค.ศ. 1999 และในฐานะนางแบบโฆษกของเครื่องสำอางเมย์เบลลีน เธอยังได้ถ่ายโฆษณาให้กับซูเปอร์โบวล์และเกียมอเตอร์ ตอนอายุ 15 ปี ลีมาได้รับรางวัล "ซูเปอร์โมเดลออฟบราซิล" จากฟอร์ด และในปีถัดมาเธอก็ได้รับรางวัล "ฟอร์ดโมเดลส์ซูเปอร์โมเดลออฟเดอะเวิลด์" ลีมาได้รับการจัดอันดับโดย Models.com ให้เป็นหนึ่งในซูเปอร์โมเดลคนใหม่ในอุตสาหกรรมแฟชั่น ตั้งแต่ปี ค.ศ. 2014 ลีมาได้รับการจัดอันดับนางแบบที่ทำรายได้มากที่สุดในโลก ในปี ค.ศ. 2012 ลีมาได้เข้ามาอยู่ในอันดับที่ 4 จากการจัดอันดับของนิตยสารฟอบส์ ซึ่งคาดว่าประมาณ 7.3 ล้านดอลลาร์สหรัฐ ในปี ค.ศ. 2013 เธอเข้ามาอยู่ในอันดับที่ 3 และในปี ค.ศ. 2014 เธอได้อันดับ 2 ด้วยรายได้ 8 ล้านดอลลาร์ ในปี ค.ศ. 2015 เธอครองตำแหน่งอันดับ 2 ด้วยรายได้ 9 ล้านดอลลาร์ ในปี ค.ศ. 2016 เธอยังครองอันดับ 2 ด้วยรายได้ 10.5 ล้านเหรียญสหรัฐ</doc>
