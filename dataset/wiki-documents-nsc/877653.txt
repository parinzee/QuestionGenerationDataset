<doc id="877653" url="https://th.wikipedia.org/wiki?curid=877653" title="โอลิมปิกฤดูร้อน 2024">โอลิมปิกฤดูร้อน 2024 กีฬาโอลิมปิกฤดูร้อน 2024 () หรือชื่อที่เป็นทางการ กีฬาโอลิมปิกครั้งที่ 30 () หรือเป็นที่รู้จักในชื่อ ปารีส 2024 เป็นมหกรรมกีฬานานาชาติที่สำคัญในประเพณีโอลิมปิก ควบคุมโดยคณะกรรมการโอลิมปิกสากล ซึ่งจัดในปารีส ประเทศฝรั่งเศส จัดขึ้นระหว่างวันที่ 2 ถึง 18 สิงหาคม พ.ศ. 2567 ปารีสได้รับเกียรติเป็นเจ้าภาพกีฬาโอลิมปิก เมื่อวันที่ 13 กันยายน พ.ศ. 2560 ในประชุมคณะกรรมการโอลิมปิกสากล สมัยที่ 131 ณ ลิมา ประเทศเปรู รวมถึงกรุงปารีสก็ได้รับเกียรติเป็นเจ้าภาพพาราลิมปิกฤดูร้อน 2024 สำหรับนักกีฬาคนพิการเช่นกัน ปารีสเคยเป็นเจ้าภาพกีฬาโอลิมปิกฤดูร้อน 1900 และกีฬาโอลิมปิกฤดูร้อน 1924 ซึ่งในครั้งนี้ปารีสเป็นเมืองที่สองต่อจากลอนดอน ที่เป็นเจ้าภาพกีฬาโอลิมปิกฤดูร้อนถึง 3 ครั้ง นอกจากนี้เป็นการฉลองครบรอบ 100 ปีกีฬาโอลิมปิกฤดูร้อน 1924 ที่จัดในปารีส และกีฬาโอลิมปิกฤดูหนาว 1924 ที่จัดในเมืองชามอนี ประเทศฝรั่งเศสการคัดเลือกเจ้าภาพ การคัดเลือกเจ้าภาพ. ปารีส, ลอสแอนเจลิส, บูดาเปสต์, โรม และ ฮัมบวร์ค เป็น 5 เมืองสุดท้ายที่ร่วมการคัดเลือกเจ้าภาพกีฬาโอลิมปิกฤดูร้อน 2024 อย่างไรก็ตามมีหลายเมืองที่ได้ถอนตัว ด้วยความไม่แน่นอนทางการเมือง และค่าใช้จ่ายที่สูงเกินกว่าที่แต่ละเมืองกำหนดไว้ ฮัมบวร์คเป็นเมืองแรกที่ได้ถอนตัว เมื่อวันที่ 29 พฤศจิกายน พ.ศ. 2558 ซึ่งเป็นผลมาจากการลงประชามติ โรมเป็นเมืองที่สองที่ได้ถอนตัว เมื่อวันที่ 21 กันยายน พ.ศ. 2559 หลังจากมีปัญหาทางด้านการเงิน บูดาเปสต์เป็นเมืองที่สามที่ได้ถอนตัว เมื่อวันที่ 22 พฤษภาคม พ.ศ. 2560 หลังจากมีการยื่นคำร้องต่อศาลเป็นจำนวนมากในการให้ยกเลิกแผนจัดกีฬาโอลิมปิก หลังจากปัญหาเรื่องการถอนตัวของเมืองต่างๆ คณะกรรมการบริหารของไอโอซี ได้ประชุมร่วมกัน ณ โลซาน ประเทศสวิตเซอร์แลนด์ เพื่อหารือเกี่ยวกับการคัดเลือกเจ้าภาพในปี 2024 และ 2028 เมื่อวันที่ 9 มิถุนายน พ.ศ. 2560 คณะกรรมการโอลิมปิกสากล หรือ ไอโอซี ได้เสนอทางเลือกในการคัดเลือกเจ้าภาพในปี 2024 และ 2028 อย่างเป็นทางการ ในเวลาเดียวกันข้อเสนอนี้ถูกอนุมัติในการประชุมวิสามัญของไอโอซี เมื่อวันที่ 11 กรกฎาคม พ.ศ. 2560 ณ โลซาน ไอโอซีได้ตั้งกระบวนการคัดเลือกร่วมกับทางคณะกรรมการของลอสแอนเจลิส และปารีส ก่อนที่ประกาศผลอย่างเป็นทางการในการประชุมสามัญของไอโอซี สมัยที่ 131 ณ ลิมา ประเทศเปรู หลังจากที่ได้ตัดสินใจที่จะให้สิทธ์การจัดโอลิมปิกให้แก่ทั้งสองเมือง ขณะเดียวกันปารีสหวังที่จะจัดกีฬาโอลิมปิกในปี 2024 โดยความหวังของปารีสเป็นจริง เมื่อวันที่ 31 กรกฎาคม พ.ศ. 2560 ไอโอซีได้ประกาศว่าลอสแอนเจลิสเป็นผู้สมัครเพียงคนเดียวสำหรับในปี 2028 ทำให้ปารีสมีสิทธิ์จัดกีฬาโอลิมปิกในปี 2024 การตัดสินใจของเมืองทั้งสองจะถูกยอมรับอย่างเป็นทางการในการประชุมสามัญของไอโอซี สมัยที่ 131 ในวันที่ 13 กันยายน พ.ศ. 2560สรุปผลการคัดเลือกกีฬาที่แข่งขัน กีฬาที่แข่งขัน. ในปี พ.ศ. 2550 คณะกรรมการโอลิมปิกสากล หรือ ไอโอซี ได้กำหนดแนวคิดของกีฬาโอลิมปิกให้มีกีฬารวม 28 กีฬา แบ่งเป็น กีฬาหลักจำนวน 25 กีฬา และกีฬาเพิ่มเติมที่ได้รับการคัดเลือกในแต่ละครั้งจำนวน 3 กีฬา ในวันที่ 8 กันยายน พ.ศ. 2556 ไอโอซีได้บรรจุกีฬามวยปล้ำกลับเข้าสู่ในกีฬาโอลิมปิก 2020 และ 2024 ซึ่งจัดเป็น 1 ใน 3 กีฬาที่เป็นกีฬาเพิ่มเติม โดยสหพันธ์มวยปล้ำนานาชาติ หรือ ฟีล่า (ปัจจุบันคือ สหภาพมวยปล้ำโลก) ได้ปรับเปลี่ยนรุ่นในประเภทฟรีสไตล์ และเกรโก-โรมัน โดยการลดรุ่นประเภทชาย 6 รุ่นแล้วเปลี่ยนเป็นประเภทหญิงแทน อย่างไรก็ตามในเดือนสิงหาคม พ.ศ. 2559 ไอโอซีได้บรรจุ 5 กีฬาเพิ่มเติมในกีฬาโอลิมปิก 2020 โดยยังมีแผนที่จะประเมินกีฬาที่มีอยู่ 28 กีฬาเหมือนเดิม โดยปัจจุบันไม่มีข้อบ่งชี้ว่าวิธีนี้จะส่งผลต่อจำนวนกีฬาในกีฬาโอลิมปิก 2024 อย่างไรสถานที่จัดการแข่งขันพื้นที่แกรนด์ปารีสสถานที่จัดการแข่งขัน. พื้นที่แกรนด์ปารีส. - สนามกีฬาแห่งชาติ — 78,338 ที่นั่ง- พิธีการ, กีฬากรีฑา - โอแบร์วีลเยร์ — 17,000 ที่นั่ง- กีฬากระโดดน้ำ, กีฬาระบำใต้น้ำ, กีฬาว่ายน้ำ - สนามกีฬาโปโลน้ำ — 6,250 ที่นั่ง- กีฬาโปโลน้ำ - เลอบูร์แฌ - อาคาร 1 — 7,850 ที่นั่ง- กีฬาแบดมินตัน - เลอบูร์แฌ - อาคาร 2 — 18,570 ที่นั่ง- กีฬาวอลเลย์บอล - เลอบูร์แฌ - สนามกีฬายิงปืน — 4,120 ที่นั่ง- กีฬายิงปืน - สนามกีฬาโอลิมปิกอีฟว์ ดูว์ มานัวร์ — 18,520 ที่นั่ง- กีฬาฮอกกี้ - ยูอารีนา — 17,500 ที่นั่ง- กีฬายิมนาสติก - เลอเซนิต — 5,238 ที่นั่ง- กีฬายกน้ำหนักพื้นที่แวร์ซายพื้นที่แวร์ซาย. - เลอ กอล์ฟ เนชันนอล — 32,720 ที่นั่ง- กีฬากอล์ฟ - สนามเวโลโดรม เดอ แช็ง-เควนทิน-เอน-เยวลินส์ — 7,040 + 5,000 ที่นั่ง- กีฬาจักรยาน ประเภทถนน, กีฬาจักรยาน ประเภทบีเอ็มเอ็กซ์, กีฬาปัญจกีฬาสมัยใหม่ รายการฟันดาบ - พระราชวังแวร์ซาย — 22,500 + 40,000 ที่นั่ง- กีฬาขี่ม้า, กีฬาปัญจกีฬาสมัยใหม่ รายการขี่ม้า - เอแลนคอร์ต ฮิลล์ — 22,740 ที่นั่ง- กีฬาจักรยาน ประเภทเสือภูเขาพื้นที่ปารีสเซ็นเตอร์พื้นที่ปารีสเซ็นเตอร์. - ช็องเดอมาร์ส — 12,860 ที่นั่ง- กีฬาวอลเลย์บอลชายหาด - หอไอเฟล และ แม่น้ำแซน — 3,390 (10,000) ที่นั่ง- กีฬาว่ายน้ำมาราธอน, กีฬาไตรกีฬา, กีฬาโต้คลื่น - ช็องเซลีเซ — 4,470 (25,000) ที่นั่ง- กีฬาจักรยาน ประเภทถนน, กีฬาสเกตบอร์ด ประเภทสตรีท, กีฬากรีฑา ประเภทมาราธอน และเดินทน - กร็องปาแล — 8,000 ที่นั่ง- กีฬาฟันดาบ, กีฬาเทควันโด - ออแตลเดแซ็งวาลีด — 8,000 ที่นั่ง- กีฬายิงธนู - สวนตุยเลอรี — 10,000 ที่นั่ง- กีฬาสเกตบอร์ด ประเภทพาร์ก - ปารีสเอ็กซ์โปปอร์ตเดอแวร์ซาย — 6,650 ที่นั่ง- กีฬาปีนหน้าผา - ฮัลเล จอร์จ คาร์เพนเทียร์ — 5,009 ที่นั่ง- กีฬาเทเบิลเทนนิส - สนามกีฬาชาร์เลตี — 20,000 ที่นั่ง- กีฬาเบสบอล, กีฬาซอฟท์บอล - สนามกีฬาฌ็อง-บูแอง — 20,000 ที่นั่ง- กีฬารักบี้ 7 คน - สนามกีฬาโรลังด์ การ์รอส — 24,750 ที่นั่ง- กีฬาเทนนิส - สนามกีฬาโรลังด์ การ์รอส - สนามฟีลิป ชาตรีเอ — 15,000 ที่นั่ง- กีฬาแฮนด์บอล - สนามกีฬาโรลังด์ การ์รอส - สนามซูซานน์ ลองลอง — 10,000 ที่นั่ง- กีฬามวยสากลสมัครเล่น - สนามกีฬาโรลังด์ การ์รอส - สนามเดส เซเรส — 5,000 ที่นั่ง- กีฬาคาราเต้ - สนามกีฬาปาร์กเดแพร็งส์ — 61,691 ที่นั่ง- กีฬาฟุตบอล - สนามกีฬาปีแยร์เดอกูแบร์แต็ง — 5,000 ที่นั่ง- กีฬาแฮนด์บอล - สนามกีฬามาร์เซล เซอร์ดาน — 5,000 ที่นั่ง- กีฬาบาสเกตบอล - สนามกีฬาเบอร์ซี อารีนา — 16,208 ที่นั่ง- กีฬายูโด - กีฬาบาสเกตบอล - สนามกีฬาเบอร์ซี อารีนา 2 — 8,000 ที่นั่ง- กีฬามวยปล้ำ - กีฬาบาสเกตบอลนอกเขตพื้นที่นอกเขตพื้นที่. - แวร์-เซอร์-มาร์น — 24,000 + 12,000 ที่นั่ง- กีฬาเรือพาย, กีฬาแคนู - มาร์แซย์ — 15,640 ที่นั่ง- กีฬาเรือใบสถานที่อื่นๆสถานที่อื่นๆ. - เลอ บูเจต- ศูนย์สื่อมวลชน, ศูนย์การถ่ายทอดสดนานาชาติ - เกาะแซ็ง-เดอนี- หมู่บ้านนักกีฬา - อุทยานมาร์แซย์ ชาโนต์- หมู่บ้านนักกีฬาฟุตบอล, หมู่บ้านนักกีฬาเรือใบสนามกีฬาฟุตบอลสนามกีฬาฟุตบอล. - สตาดเวลอดรอม, มาร์แซย์ — 67,000 ที่นั่ง - ปาร์กเดแพร็งส์, ปารีส — 61,000 ที่นั่ง - ปาร์กอแล็งปิกลียอแน, ลียง — 59,000 ที่นั่ง - สตาดปีแยร์-โมรัว, ลีล — 50,000 ที่นั่ง - นูโวสตาดเดอบอร์โด, บอร์โด — 42,000 ที่นั่ง - สตาดฌอฟรัว-กีชาร์, แซ็งเตเตียน — 42,000 ที่นั่ง - สตาดเดอลาโบฌัวร์, น็องต์ — 38,000 ที่นั่ง - อลิอันซ์ริวีเอรา, นิส — 35,000 ที่นั่ง - สตาดียอมมูว์นีซีปาล, ตูลูซ — 32,000 ที่นั่งการตลาดผู้ให้การสนับสนุน</doc>
