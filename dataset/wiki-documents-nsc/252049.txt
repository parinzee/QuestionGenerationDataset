<doc id="252049" url="https://th.wikipedia.org/wiki?curid=252049" title="ชาวฮังการี">ชาวฮังการี ชาวฮังการี หรือ ม็อดยอร์ (, ) คือกลุ่มชาติพันธุ์ที่ส่วนใหญ่เกี่ยวข้องกับประเทศฮังการี ชนมาจยาร์มีด้วยกันราว 10 ล้านคนในประเทศฮังการี (ค.ศ. 2001) ชาวฮังการีเป็นชาติพันธุ์หลักที่ตั้งถิ่นฐานอยู่ในราชอาณาจักรฮังการีที่รุ่งเรืองอยู่ในระยะหนึ่งพันปีที่ผ่านมา ดินแดนของอาณาจักรนี้ถูกแบ่งแยกออกไปตามสนธิสัญญาทรียานง (Treaty of Trianon) (ค.ศ. 1920) ซึ่งเป็นผลทำให้ชนฮังการีจำนวน 3,425,000 คนต้องแยกตัวจากดินแดนบ้านเกิด จำนวนประชากรฮังการีที่ตั้งถิ่นฐานนอกฮังการีในปัจจุบันรวมทั้ง: ในโรมาเนีย (1,440,000 คน), สโลวาเกีย (520,500 คน), เซอร์เบีย (293,000 คน), ยูเครน (156,000 คน), ออสเตรีย (40,583 คน), โครเอเชีย (16,500 คน), สาธารณรัฐเช็ก (14,600 คน) และสโลวีเนีย (10,000 คน) นอกจากนั้นก็ยังมีกลุ่มชนใหญ่ ๆ ที่สืบเชื้อสายมาจากชาวฮังการีที่ไปตั้งถิ่นฐานอยู่ในบริเวณอื่นในโลก เช่น 1,400,000 คนในสหรัฐอเมริกา แต่มีเพียงจำนวนเล็กน้อยที่ยังรักษาขนบประเพณีและภาษาพูดของฮังการีอยู่ กลุ่มชนฮังการีสามารถแบ่งออกไปเป็นกลุ่มย่อยได้อีกตามภาษาท้องถิ่นและลักษณะวัฒนธรรม เช่น Székelys, Csángó, Jassic people และ Palóc</doc>
