<doc id="311510" url="https://th.wikipedia.org/wiki?curid=311510" title="ตำบลยุหว่า">ตำบลยุหว่า ตำบลยุหว่า เป็นตำบลที่มีพื้นที่ในอาณาเขตอยู่ในอำเภอสันป่าตอง จังหวัดเชียงใหม่ โดยได้รับอนุมัติจัดตั้งเป็นตำบลเมื่อ พ.ศ. 2482 โดยชื่อตำบลยุหว่านั้นมาจากชื่อของกำนันคนแรกในเขตการปกครองตอนนั้น คือ "พ่อขุนยุหว่า" ตำบลยุหว่าเป็นตำบลที่มีขนาดที่ใหญ่ที่สุดในอำเภอสันป่าตอง ประกอบไปด้วยหมู่บ้าน 15 หมู่บ้าน มีการปกครองอยู่ 2 เขตการปกครองคือ เทศบาลตำบลสันป่าตอง และเทศบาลตำบลยุหว่า เป็นตำบลที่มีศูนย์กลางทางด้านเศรษฐกิจ ความเจริญและศูนย์ราชการของอำเภอสันป่าตองที่ตั้งและอาณาเขต ที่ตั้งและอาณาเขต. ตำบลยุหว่าตั้งอยู่ตอนเหนือของอำเภอ มีอาณาเขตติดต่อกับตำบลใกล้เคียงดังนี้- ทิศเหนือ ติดต่อกับ ตำบลน้ำบ่อหลวงและตำบลสันกลาง - ทิศใต้ ติดต่อกับตำบลบ้านกลาง - ทิศตะวันออก ติดต่อกับตำบลทุ่งต้อมและตำบลมะขามหลวง - ทิศตะวันตก ติดต่อกับตำบลบ้านแมการปกครองในท้องถิ่น การปกครองในท้องถิ่น. ตำบลยุหว่าแบ่งการปกครองเป็น 15 หมู่บ้าน ได้แก่ประวัติตำบลยุหว่า ประวัติตำบลยุหว่า. ตำบลยุหว่าก่อตั้งขึ้นเมื่อ พ.ศ. 2482 โดยใช้ชื่อของเขตปกครอง ตามชื่อผู้เป็นกำนันคนแรก คือ "พ่อขุนยุหว่า" สภาตำบลยุหว่า(ชื่อขณะนั้น) เดิมตั้งอยู่ หมู่ที่ 7 บ้านใหม่ม่วงก๋อน ตำบลยุหว่า อำเภอสันป่าตอง] จังหวัดเชียงใหม่ มีเนื้อที่ประมาณ 2 งานและคับแคบต่อมาเมื่อปี พ.ศ. 2537 คณะกรรมการสภาตำบล ได้เล็งเห็นความเจริญก้าวหน้าของตำบล ได้ประชุมและจัดทำโครงการของบประมาณสร้างอาคารเอนกประสงค์เพื่อใช้เป็นสำนักงานของสภาตำบล ซึ่งตั้งอยู่ หมู่ที่ 9 บ้านต้นผึ้ง ตำบลยุหว่า อำเภอสันป่าตอง จังหวัดเชียงใหม่ ในบริเวณหนองสะเรียม มีเนื้อที่รวม 182 ไร่ ซึ่งเป็นที่สาธารณะของตำบล แต่เดิมหนองสะเรียมเป็นหมู่บ้านหนึ่ง ตามตำนานที่เล่าสืบต่อๆ กันมา ราษฏรภายในหมู่บ้านมีอาชีพรับจ้างได้ไปรับจ้างขุดดิน ที่บ้านรองขุด ตำบลแม่ก๊า ในขณะที่ขุดดินอยู่นั้น พวกเขาได้ปลาไหลเผือก 1 ตัว มีขนาดใหญ่มาก (ขนาดยักษ์) และทำอาหารแบ่งกันกินทั่วทั้งหมู่บ้าน แต่มีหญิงหม้ายคนหนึ่งซึ่งชาวบ้านไม่ชอบและไม่ยอมแบ่งเนื้อปลาไหลให้ เมื่อทำอาหารจากปลาไหลยักษ์แล้ว แบ่งให้แต่น้ำแกง หญิงหม้ายโกรธมากไม่ยอมกินเทน้ำแกงทิ้ง ต่อมาในเวลากลางคืน ชาวบ้านที่กินปลาไหลเผือกยักษ์ ต้องมีอันเป็นไปโดยที่แผ่นดินแยกทรุดตัวลงทั้งบ้านทั้งคนหายจมไปหมด เหลือแต่บ้านของหญิงหม้ายเพียงหลังเดียว คือบริเวณที่ตั้งขององค์การบริหารส่วนตำบลยุหว่า ปัจจุบันนี้ คงเหลือที่ดินเป็นเกาะเนื้อที่ประมาณ 10 ไร่ และหนองน้ำจำนวน 172 ไร่ รวมเนื้อที่หนองสะเรียมทั้งสิ้น 182 ไร่สถานที่สำคัญสถานที่สำคัญ. - อ่างเก็บน้ำหนองสะเรียม - วัดป่าเจริญธรรม (วัดพระนอนใหญ่)แหล่งท่องเที่ยวแหล่งท่องเที่ยว. - ตลาดนัดทุ่งฟ้าบดหรือกาดงัว - ศูนย์หัตถกรรมไม้แกะสลักตำบลยุหว่า - วัดหนองพันเงิน หลวงพ่อเพชร - กาดสล่าแม่ครูคำ - ศูนย์หัตถกรรมไม้แกะสลัก กาดร้อยสล่า - กาดสลีบัวตองหน่วยงานในตำบลยุหว่าหน่วยงานในตำบลยุหว่า. - ที่ว่าการอำเภอสันป่าตอง - โรงพยาบาลสันป่าตอง โรงพยาบาลขนาดใหญ่ - สถานีตำรวจภูธรสันป่าตอง - ศูนย์การศึกษานอกระบบและการศึกษาตามอัธยาศัย อำเภอสันป่าตอง - การไฟฟ้าส่วนภูมิภาคเชียงใหม่ (สันป่าตอง) - สำนักงานเทศบาลตำบลสันป่าตอง - สถานีดับเพลิงเทศบาลตำบลสันป่าตอง - สภาวัฒนธรรมอำเภอสันป่าตอง - ศูนย์วัฒนธรรมอำเภอสันป่าตอง โรงเรียนสันป่าตองวิทยาคม - องค์การบริหารส่วนตำบลยุหว่า - ศูนย์วิจัยและบำรุงพันธุ์สัตว์เชียงใหม่ - ศูนย์การท่องเที่ยว กีฬาและนันทนาการจังหวัดเชียงใหม่ - สมาคมฌาปนกิจธนาคารเพื่อการเกษตรและสหกรณ์การเกษตร เชียงใหม่(สายใต้)โรงเรียนโรงเรียน. - โรงเรียนสันป่าตองวิทยาคม โรงเรียนมัธยมศึกษา - ศูนย์การศึกษานอกระบบและการศึกษาตามอัธยาศัย อำเภอสันป่าตอง - โรงเรียนวัดกู่คำ (เมธาวิสัยคณาทร) โรงเรียนประถมศึกษา-มัธยมศึกษาตอนต้น - โรงเรียนสันป่าตอง (สุวรรณราษฎร์วิทยาคาร) โรงเรียนประถมศึกษา - โรงเรียนสันป่าตอง โรงเรียนประถมศึกษา - โรงเรียนวัดอุเม็ง โรงเรียนประถมศึกษา - โรงเรียนชุมชนกิ่วแลหลวง โรงเรียนประถมศึกษา - ศูนย์พัฒนาเด็กเล็กองค์การบริหารส่วนตำบลยุหว่า</doc>
