<doc id="155961" url="https://th.wikipedia.org/wiki?curid=155961" title="ฌ็อง-ฟร็องซัว ช็องปอลียง">ฌ็อง-ฟร็องซัว ช็องปอลียง ฌ็อง-ฟร็องซัว ช็องปอลียง () หรือ ช็องปอลียง เลอ เฌิน () เกิดที่เมืองฟีฌัก (Figeac) เมื่อวันที่ 23 ธันวาคม ค.ศ. 1790 มีความสนใจเกี่ยวกับเรื่องอียิปต์โบราณมาตั้งแต่อายุน้อย เรียนภาษาตะวันออกอย่างภาษาฮีบรู อาหรับ และคอปติก และเป็นคนแรกที่เขียนและอ่านออกเสียงอักษรไฮโรกลิฟฟิกได้ในปี ค.ศ. 1822 โดยอาศัยศิลาโรเซตตา เขาได้อุทิศชีวิตในการศึกษาหาความรู้เรื่องอียิปต์โบราณ โดยประพันธ์หนังสือหลายเล่มอย่าง Précis du système hiéroglyphique des anciens Égyptiens (1824), Grammaire égyptienne (1836), Dictionnaire égyptien en écriture hiéroglyphique (1841) และ Monuments de l'Egypte et de la Nubie (1845) ซึ่งเป็นบันทึกพร้อมวาดภาพประกอบ เนื่องจากได้เดินทางไปอียิปต์ในระหว่างปี ค.ศ. 1828-1830 งานชุดหลังนี้ได้รับการตีพิมพ์โดยน้องชายของเขาในปี ค.ศ. 1835 และ 1845 นอกจากนี้เขายังได้ตั้งหน่วยงานที่เรียกว่า Department of Egyptology ในพิพิธภัณฑ์ลูฟวร์ในปี ค.ศ. 1826 และเขาได้รับการแต่งตั้งเป็นศาสตราจารย์ที่ Collège de France ในปี ค.ศ. 1831 และเสียชีวิตเมื่อวันที่ 4 มีนาคม ค.ศ. 1832</doc>
