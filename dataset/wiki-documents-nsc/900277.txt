<doc id="900277" url="https://th.wikipedia.org/wiki?curid=900277" title="โรงเรียนมหาไถ่ศึกษา">โรงเรียนมหาไถ่ศึกษา โรงเรียนมหาไถ่ศึกษาเลย () (ย่อ: ม.ถ.ล, H.R.L.) เป็นโรงเรียนเอกชนแบบสหศึกษาขนาดใหญ่ในกลุ่มโรงเรียนมหาไถ่ศึกษา ก่อตั้งเมื่อปี พ.ศ. 2512 เป็นโรงเรียนในเครือสภาการศึกษาคาทอลิก (เขตมิสซังอุดรธานี) ตั้งอยู่เลขที่ 8 ถนนเลย-เชียงคาน ตำบลกุดป่อง อำเภอเมืองเลย จังหวัดเลยประวัติโรงเรียน ประวัติโรงเรียน. โรงเรียนมหาไถ่ศึกษา เลย เป็นโรงเรียนแบบสหศึกษา เปิดรับนักเรียนชายหญิง ตั้งอยู่เลขที่ 8 ถนนเลย-เชียงคาน ตำบลกุดป่อง อำเภอเมืองเลย จังหวัดเลย มีเนื้อที่ทั้งหมดจำนวน 17 ไร่ 1 งาน 72 ตารางวา บาทหลวงแฮรี่ ทิว เป็นผู้ริเริ่มก่อตั้ง โดยความเห็นชอบของพระสังฆราชคาเรนส์ เจดู ฮาร์ท ประมุของค์แรกของสังฆมลฑลอุดรธานี ได้รับอนุญาตให้เปิดทำการเรียนการสอนวันที่ 12 พ.ค. พ.ศ. 2512 อาคารหลังแรกเป็นอาคารชั้นเดียว ครึ่งตึกครึ่งไม้พื้นเทคอนกรีต ยาว 60 เมตร กว้าง 10 เมตรแบ่งเป็น 6 ห้อง รับนักเรียนตั้งแต่ชั้นประถมศึกษาปีที่ 1 ถึงชั้นประถมปีที่ 4 โดยมีนาย อินที บุดดา เป็นเจ้าของจัดตั้ง นาย สมัย วงอนันต์ เป็นผู้จัดการและครูใหญ่ เริ่มแรกที่จะมีการก่อสร้างอาคารเรียนได้รับความอนุเคราะห์จากบุคคลสำคัญ คือ นาย ประพนธ์ พลอยพุ่ม ท่านได้ช่วยติดต่อประสานงานกับหน่วยงานทุกฝ่ายในการขออนุญาตจัดตั้งโรงเรียนมหาไถ่ศึกษาเลย จนสำเร็จและด้วยความสามารถของท่าน ในปีการศึกษาแรกโรงเรียนมีนักเรียน 4 ชั้น 5 ห้องเรียน ครู 6 คน นักเรียน 91 คน ซึ่งคนเมืองเลย จะรู้จักท่านในนาม ลุงเขียว ไขข่าว- ปีการศึกษา 2513 บาทหลวงฟรานซีส โกโตร ได้ขออนุญาตขยายอาคารเรียนออกเป็น 10 ห้องเรียน นายสมัย วงศ์อนันต์ ผู้จัดการและครูใหญ่ได้ขออนุญาตขยายชั้นเรียนจากชั้นประถมศึกษาปีที่ 1 ถึง ชั้นประถมศึกษาปีที่ 6 - ปีการศึกษา 2514 พระสังฆราชคาเรนส์ เจ. ดูฮาร์ด ได้เชิญภคินีคณะรักกางเขนท่าแร่มาช่วยกิจการของโรงเรียนโดยมีบาทหลวง ไพโรจน์ สมงาม เป็นผู้ดูแลกิจการของโรงเรียน - ปีการศึกษา 2520 นายอินที บุดดา ได้โอนกิจการโรงเรียนให้ พระสังฆราชยอด พิมพิสาร เป็นเจ้าของจัดตั้งโรงเรียนและผู้จัดการ โดยมีนางสาวมารีย์ มังชฎา เป็นผู้มีอำนาจลงนาม แทนผู้จัดการและนายสมัย วงศ์อนันต์ เป็นครูใหญ่ - ปีการศึกษา 2534 พระสังฆราชยอด พิมพิสาร ได้เชิญภคินีคณะธิดาแม่พระองค์อุปถัมภ์ (คณะซิสเตอร์ซาเลเซียน) มาบริหารกิจการโรงเรียน โดยมี ซิสเตอร์อาเมเด กีนี เป็น อธิการิณี นางสาวอรพินท์ คะเนเร็ว เป็นผู้รับมอบ อำนาจทำการแทนผู้รับ ใบอนุญาต นางสาวยุวดี อารีจิตรานุสรณ์ เป็นผู้จัดการ และนางสาว อุดม ศรีดารุณศิลป์ เป็นครูใหญ่ คณะธิดาแม่องค์อุปถัมภ์ได้บริหารโรงเรียนตามพระพรพิเศษด้านการศึกษาอบรมของนักบุญยอห์น บอสโก และนักบุญมาเรีย มัสซาแรลโล ผู้ตั้งคณะด้วยเจตนาอันแรงกล้า ที่จะรับใช้พระศาสนจักรในสังฆมณฑลอุดรธานี พร้อมทั้งพัฒนาเด็กนักเรียนในโรงเรียน ให้เติบโตเพียบพร้อมด้วยความรู้และคุณธรรม เป็นผู้ใหญ่ที่มีคุณภาพของสังคม ในช่วงที่โรงเรียนมีคณะซิสเตอร์ธิดาแม่พระองค์อุปถัมภ์ มาบริหารโรงเรียนนั้น โรงเรียนได้พัฒนาทั้งด้านอาคารสถานที่ และจำนวนนักเรียนที่เพิ่มขึ้น และโรงเรียนเป็นที่ยอมรับของผู้ปกครองและชุมชน - ปีการศึกษา 2550 ผู้บริหารโรงเรียนได้แก่ ซิสเตอร์ทิพยวัลย์ ภาคสุวรรณ ดำรงตำแหน่งอธิการิณี ซิสเตอร์สำรอง จิตอุทัศน์ เป็นรองอธิการิณี ซิสเตอร์ศรีอุทัย โสทน เป็นผู้จัดการ ซิสเตอร์สุภาวรรณ โชติผล เป็นครูใหญ่ และซิสเตอร์สุรนารี วิเจียร เป็นผู้ช่วยครูใหญ่ฝ่ายอนุบาล - ปีการศึกษา 2551 ผู้บริหารโรงเรียนได้แก่ บาทหลวงสุรินทร์ อยู่สุข ดำรงตำแหน่งผู้แทนผู้รับใบอนุญาตและผู้จัดการโรงเรียน มีนายชโย เวชยันต์ เป็นผู้อำนวยการโรงเรียน นางพวงเพชร เพชรดีและนางมยุรี ถิ่นวัลย์ เป็นผู้ช่วยผู้อำนวยการโรงเรียน - ปีการศึกษา 2552- ปัจจุบัน บาทหลวงพัฒนา อุปการ ดำรงตำแหน่งผู้แทนผู้รับใบอนุญาต บาทหลวงไมตรี ทาสุวรรณ์ ดำรงตำแหน่งผู้จัดการและผู้อำนวยการ และนายประจักษ์ ศรีคำ เป็นผู้ช่วยผู้อำนวยการ ปัจจุบัน โรงเรียนมหาไถ่ศึกษาเลย มีอาคารเรียน 3 หลังคือ อาคารปีติมมหาการุญ อาคารเซนต์เมรี่ และอาคารดอมินิก ซาวีโอ เปิดรับนักเรียนตั้งแต่ระดับอนุบาล และช่วงชั้นที่ 1 ถึงช่วงชั้นที่ 3 ได้นำสื่อนวัตกรรมที่ทันสมัยมาใช้อย่างเหมาะสมเพื่อเอื้อต่อการเรียนรู้มีครู 101 คน นักเรียน 1,675 คน โรงเรียนมหาไถ่ศึกษาเลยได้ผ่านการประเมินคุณภาพมาตรฐานภายนอกเป็นที่เรียบร้อยปีการศึกษานี้จะเริ่มใช้แผนพัฒนา การศึกษาระยะ 5 ปี ตั้งแต่ปี 2549-2553</doc>
