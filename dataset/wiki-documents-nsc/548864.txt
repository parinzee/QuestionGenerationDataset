<doc id="548864" url="https://th.wikipedia.org/wiki?curid=548864" title="มหาวิทยาลัยโรเจอร์ วิลเลียมส์">มหาวิทยาลัยโรเจอร์ วิลเลียมส์ มหาวิทยาลัยโรเจอร์ วิลเลียมส์ () หรือเรียกย่อๆ ว่า RWU คือ มหาวิทยาลัยทางด้านศิลปศาสตร์ของอเมริกา (liberal arts university) ตั้งอยู่บนพื้นที่ 140 เอเคอร์ (0.57 ตารางกิโลเมตร ในเมืองบริสโทล (Bristol) รัฐโรดไอแลนด์ เหนืออ่าว Mt. Hope มหาวิทยาลัยก่อตั้งใน ค.ศ. 1956 และถูกตั้งชื่อตามนักเทววิทยา และผู้ร่วมก่อตั้งรัฐโรดไอแลนด์ นามว่า โรเจอร์ วิลเลียมส์ประวัติ ประวัติ. การดำเนินงานของมหาวิทยาลัยเริ่มขึ้นเมื่อ ค.ศ. 1919 เมื่อมหาวิทยาลัยนอร์ทอิสเทิร์น เมืองบอสตัน รัฐแมสซาชูเซตส์ เปิดสาขาวิทยาเขตในอาคารวายเอ็มซีเอ เมืองพรอวิเดนซ์ รัฐโรดไอแลนด์ ใน ค.ศ. 1940 คณะกรรมการวายเอ็มซีเอได้ควบคุมโรงเรียนและสถาบันวายเอ็มซีเอ โดยอนุญาตให้เปิดสอนใน ค.ศ. 1948 และใน ค.ศ. 1956 สถาบันได้รับใบอนุญาตจากรัฐและอนุญาตให้ใช้ชื่อว่า "วิทยาลัยจูเนียร์โรเจอร์ วิลเลียมส์" (Roger Williams Junior College) ระหว่างทศวรรษ 1960 วิทยาลัยโรเจอร์ วิลเลียมส์เริ่มการสอนระดับปริญญาตรี และต้องการขยายวิทยาเขตให้ใหญ่ขึ้น ทางวิทยาลัยซื้อที่ดิน 80 เอเคอร์ ริมทะเล และย้ายวิทยาเขตหลักไปยังเมืองบริสโทลใน ค.ศ. 1969 (ต่อมามีการขยายวิทยาเขต สาขาเมืองพรอวิเดนซ์) ใน ค.ศ. 1989 อธิการบดีคนใหม่ ดร. นาตาล เอ ซิคูโร (Dr. Natale A. Sicuro) เริ่มแผนโรเจอร์ วิลเลียมส์ในทศวรรษ 1990 และเป็นผู้ก่อตั้งคณะนิติศาสตร์ และใน ค.ศ. 1992 ให้มีการเปลี่ยนชื่อใหม่เป็น "มหาวิทยาลัยโรเจอร์ วิลเลียมส์" มหาวิทยาลัยโรเจอร์ วิลเลียมส์หรือ RWU เฉลิมฉลองการก่อตั้งครบรอบ 50 ปี ใน ค.ศ. 2006</doc>
