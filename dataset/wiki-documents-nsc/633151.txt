<doc id="633151" url="https://th.wikipedia.org/wiki?curid=633151" title="ภาษาพาววาแทน">ภาษาพาววาแทน ภาษาพาววาแทน หรือ ภาษาพาวแฮทัน (; หรือ ) เป็นภาษาสูญแล้วจัดอยู่ในกลุ่มภาษาแอลกองคินตะวันออก อดีตเป็นภาษาของชาวพาววาแทนซึ่งเป็นคนพื้นที่ที่อาศัยอยู่บริเวณรัฐเวอร์จิเนีย สหรัฐอเมริกาในปัจจุบัน ช่วงราวปีค.ศ. 1790 ชาวพาววาแทนเลิกพูดภาษาพาววาแทน และเปลี่ยนมาพูดภาษาอังกฤษแทน หลักฐานการบันทึกของภาษาพาววาแทนมีอยู่แค่เพียงรายการคำศัพท์สั้น ๆ เป็นจำนวนสองรายการ ซึ่งชาวอังกฤษได้จดไว้เมื่อพบกับชาวพาววาแทนเป็นครั้งแรก วิลเลียม สเตรชีย์ จดคำศัพท์ไว้เพียง 500 คำ ส่วน กัปตันจอห์น สมิธจดไว้เพียง 50 คำ กัปตันจอห์น สมิธได้กล่าวไว้ว่า ภาษาพาววาแทนมีรูปแบบเป็นภาษาพิดจินด้วย แต่ไม่พบหลักฐานในสมัยปัจจุบัน ภาษาพาววาแทนไม่มีตัวอักษรเขียน ซึ่งเหมือนภาษาแอลกองคินอื่น ๆ ฉะนั้นหลักฐานที่หลงเหลืออยู่ก็มีแค่รายการคำศัพท์สั้น ๆ ดังกล่าวเท่านั้น</doc>
