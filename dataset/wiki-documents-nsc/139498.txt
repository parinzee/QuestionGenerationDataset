<doc id="139498" url="https://th.wikipedia.org/wiki?curid=139498" title="ดารุลอิสลาม">ดารุลอิสลาม ดารุลอิสลาม () หมายถึง สำนักอิสลาม เป็นกลุ่มกบฏต่อต้านรัฐบาลสาธารณรัฐอินโดนีเซีย ก่อตั้งเมื่อเดือนมีนาคม พ.ศ. 2491 โดยมี เอส เอ็ม การ์โตซูวีโจร์ เป็นผู้นำ กลุ่มนี้ประกาศจัดตั้งรัฐอิสลามอินโดนีเซียและไม่ยอมรับอำนาจของสาธารณรัฐอินโดนีเซียที่รับมอบอำนาจจากเนเธอร์แลนด์แล้ว ฐานอำนาจของกลุ่มอยู่ในชวาตะวันตกและได้ขยายเข้าไปในชวากลางและมีความเชื่อมโยงอย่างหลวมๆกับกลุ่มนิยมแนวคิดอิสลามในสุมาตราและซูลาเวซี รัฐบาลอินโดนีเซียเริ่มใช้กำลังกวาดล้างกลุ่มนี้ตั้งแต่ พ.ศ. 2493 กลุ่มนี้ได้อ่อนกำลังลงเรื่อยๆและถึงจุดจบอย่างแท้จริงในเดือนมิถุนายน พ.ศ. 2505 เมื่อการ์โตซูวีโจร์ถูกจับและสั่งให้พรรคพวกของตนวางอาวุธ</doc>
