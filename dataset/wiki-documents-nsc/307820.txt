<doc id="307820" url="https://th.wikipedia.org/wiki?curid=307820" title="นิ้วกลม">นิ้วกลม สราวุธ เฮ้งสวัสดิ์ หรือเป็นที่รู้จักในนามปากกาว่า นิ้วกลม (เกิด 15 ตุลาคม พ.ศ. 2521) เป็นครีเอทีฟโฆษณา ผู้กำกับโฆษณา นักเขียน พิธีกรชาวไทย มีผลงานสร้างชื่ออย่าง โตเกียวไม่มีขา ชื่อนิ้วกลม เริ่มจากตอนที่เขียนเริ่มใช้อินเทอร์เน็ต ในเว็บบอร์ดคณะ ที่เขามักชอบเข้าไปตั้งกระทู้เห็นคนอื่นมีนามจอ (นามปากกาที่ใช้ในจอคอมพิวเตอร์) อย่าง “ตัวกลม” จึงเริ่มมองดูนิ้วตัวเอง แล้วตั้งนามจอว่า "นิ้วกลม" และจึงใช้นามปากกานี้มาอย่างต่อเนื่องประวัติ ประวัติ. นิ้วกลมเป็นบุตรคนเล็กจากทั้งหมดสามคนของครอบครัว บิดามารดาเปิดร้านขายของชำ มีพี่สาวสองคน เข้าศึกษาที่โรงเรียนเซนต์จอห์น จากนั้นศึกษาที่โรงเรียนบดินทรเดชา (สิงห์ สิงหเสนี) และศึกษาต่อระดับอุดมศึกษาที่คณะสถาปัตยกรรมศาสตร์ จุฬาลงกรณ์มหาวิทยาลัย ภาควิชาการออกแบบอุตสาหกรรม ในช่วงเรียนปี 5 เขากับเพื่อนอีก 7 คน ใช้ชื่อว่า “dim” ทำหนังสือทำมือไปเสนอ กระทั่งได้เขียนคอลัมน์ E=iq2 และงานเขียนต่าง ๆ ที่เป็นลักษณะของสนามทดลองสมมติฐาน เช่น การเขียนกลับหลัง การเขียนด้วยตัวพยัญชนะและรูปแบบที่ไม่คุ้นชิน หลังจากศึกษาจบเข้าฝึกงานที่ลีโอเบอร์เนตต์ บริษัททางด้านโฆษณา เข้าเรียนเพิ่มเติมการผลิตสื่อโฆษณาของสมาคมผู้กำกับศิลป์บางกอก (B.A.D. Bangkok Art Directors) ผลงานของเขาได้รับรางวัลชนะเลิศในหมู่นักเรียน B.A.D. โดยในการแข่งขันออกแบบโฆษณาสิ่งพิมพ์เพื่อรณรงค์ให้ประเทศไทยปลอดจากคอรัปชั่น โดยเขาประกวดโดยการส่งงานที่เป็นกุญแจรถบีเอ็มดับเบิลยูกับกระดาษพับที่มีข้อความว่า “สวัสดีคณะกรรมการ Junior B.A.D. Awards ทุกท่านครับ เห็นว่าพวกท่านทำงานกันหนัก อยากให้พวกท่านได้นั่งรถสบายๆ จึงส่งรถคันนี้มาเป็นของกำนัล ยังไงตอนให้คะแนนก็ช่วยพิจารณางานชิ้นนี้ของผมเป็นพิเศษหน่อยนะครับ ขอบคุณล่วงหน้าครับ…ประเทศไทยในฝัน? ไม่มีคอรัปชั่น คำตอบอยู่ที่คุณ” จากนั้นเริ่มงานใหม่ที่ JWT มีผลงานสร้างสรรค์โฆษณาอย่างเช่น เบียร์เชียร์ ช็อกโกแลตคิดแคต แว่นท็อปเจริญ ฯลฯ เขายังทำของผลิตภัณฑ์เครื่องกีฬาอย่างอาดิดาส ที่ประเทศจีน ในช่วงการแข่งขันกีฬาโอลิมปิกฤดูร้อน 2008 ที่ปักกิ่ง ด้านผลงานคอลัมนิสต์ เขียนให้กับนิตยสารอะเดย์ และหลังจากนั้นเริ่มมีตีพิมพ์รวมเล่ม โดยเฉพาะสารคดีท่องเที่ยวอย่าง โตเกียวไม่มีขา (2547) กัมพูชาพริบตาเดียว (2548) เนปาลประมาณสะดือ (2549) สมองไหวในฮ่องกง (2550) และ นั่งรถไฟไปตู้เย็น (2551) และยังมีเขียนนวนิยายเรื่อง นวนิยายมีมือ (2550) และรวมบทความชื่อ อิฐ (2548) ณ (2550) และ เพลงรักประกอบชีวิต (2551) เขายังได้เขียนเพลงร่วมกับ แสตมป์ อภิวัชร์ เอื้อถาวรสุข ในเพลง “ทฤษฎีสีชมพู” นอกจากนั้นเป็นพิธีกรรายการโทรทัศน์ทางช่องไทยพีบีเอส ได้แก่รายการพื้นที่ชีวิต, รายการเป็นอยู่คือ, รายการวัฒนธรรมชุบแป้งทอด และรายการ Status Storyชีวิตส่วนตัว ชีวิตส่วนตัว. นิ้วกลมชื่นชอบการอ่านหนังสือ โดยหนังสือเล่มแรกที่เป็นจุดเปลี่ยนของเขาคือ จินตนาการไม่รู้จบ (The Never Ending Story) นวนิยายแปลแฟนตาซีจากประเทศเยอรมนีที่เพื่อนแนะนำให้อ่าน และเขาอ่านหนังสือที่ส่วนใหญ่เป็นผลงานของวินทร์ เลียววาริน และเขาสนใจการเมืองโดยให้กับสนับสนุนกลุ่มดาวดิน นิ้วกลม สมรสกับชิงชิง กฤชเทียมเมฆ (สาธิดา กฤชเทียมเมฆ) นักวาดภาพประกอบ เมื่อวันที่ 12 ธันวาคม พ.ศ. 2558ผลงานผลงานเขียนผลงาน. ผลงานเขียน. - โตเกียวไม่มีขา (2547) - หิมะกัดส้มผมลิขิต (2547) รวมเล่มกับนักเขียนท่านอื่น - กัมพูชาพริบตาเดียว (2548) - เนปาลประมาณสะดือ (2549) - อิฐ (2549) - ณ (2550) - สมองไหวในฮ่องกง (2550) - นั่งรถไฟไปตู้เย็น (2551) - ลอนดอนไดอารี่ 1.1 (2551) - The Soundtracks of my love (2551) - ปอกกล้วยในมหาสมุทร (2551) - ผม, มูราคามิ (2551) - หน่อไม้ (2551) ร่วมกับทรงกลด บางยี่ขัน และทรงศีล ทิวสมบุญ - abc (a book combo) ลำดับที่ 1 Happy Ending (2551) รวมเล่มกับนักเขียนท่านอื่น - ระยะทางอันห่างใกล้ (2552) จดหมายแลกเปลี่ยนทรรศนะกับพิมปาย - อาจารย์ในร้านคุกกี้ (2552) - m & m (2552) เรื่องสั้นผ่านเอ็มเอสเอ็นกับเจหวาน - abc (a book combo) ลำดับที่ 4 ตำรา 101 (2552) รวมเล่มกับนักเขียนท่านอื่น - เรื่องรักธรรมดา เพราะรักเหมือนเดิม (2552) รวมเล่มกับนักเขียนท่านอื่น - Bridge สะพานข้ามยุคสมัยของ 'รงค์ วงษ์สวรรค์ (2552) รวมเล่มกับนักเขียนท่านอื่น - สิ่งมหัศจรรย์ธรรมดา (2553) - บุกคนสำคัญ (2553) - ฝนกล้วยให้เป็นเข็ม (2553) - สิ่งที่ค้นพบระหว่างนั่งเฉยเฉย (2553) - Line Stories 2 เรื่องเส้น ๆ (2553) รวมเล่มกับนักเขียนท่านอื่น - 7+7 เขียนแบบถาปัด (2553) รวมเล่มกับนักเขียนท่านอื่น - กาลครั้งหนึ่งทุกสถานที่เคยมีความรัก (2554) - ความสุขโดยสังเกต (2554) - ความรักเท่าที่รู้ (2554) - ตรวจภายใน (2555) - แอ่งน้ำกลางทะเลทราย (2555) - สาระภาพ (2555) - ความฝันที่มั่นสุดท้าย (2556) - วิชา | ภูผา | ชีวิต (2557) - หยดน้ำในกองไฟ (2557) - ความฝัน (ชุด 10 ปี นิ้วกลม) (2557) - ความสุข (ชุด 10 ปี นิ้วกลม) (2557) - ความรัก (ชุด 10 ปี นิ้วกลม) (2557) - ความคิด (ชุด 10 ปี นิ้วกลม) (2557) - เหตุใดเราจึงยังมีชีวิตอยู่ (2558) - กาลครั้งหนึ่งสอนให้รู้ว่า (2558) - หากความเข้าใจยังมีอยู่จริง (2558) - ปล่อยให้ความเศร้าเคลื่อนผ่านเราไป (2558) - วินาทีที่เป็นอิสระ (2559) ร่วมกับ โตมร ศุขปรีชา - แล้วชีวิตก็บอกกับเราว่า (2559) - แล้วความรักก็บอกกับเราว่า (2559) - สถานที่ดีต่อหัวใจ (2559) - หล่นไปในสมมุติ (2559) - แสง (2560) - ทุกความลับคือความจริง (2560)รายการโทรทัศน์รายการโทรทัศน์. - สยามวาระ - พื้นที่ชีวิต - เป็น อยู่ คือ - วัฒนธรรมชุบแป้งทอด - Status Story - 20/30/40 - DEBATE (ดีเบต) - เมืองไทยใต้จมูก ทางช่องวัน (ทุกวันพุธ เวลา 22.00 - 23.00 น. เริ่ม 17 พฤษภาคม 2560)</doc>
