<doc id="532516" url="https://th.wikipedia.org/wiki?curid=532516" title="เบอร์ลี่ ยุคเกอร์">เบอร์ลี่ ยุคเกอร์ บริษัท เบอร์ลี่ ยุคเกอร์ จำกัด (มหาชน) ( ชื่อย่อ:BJC) ดำเนินกิจการเป็นผู้ผลิตและจัดจำหน่ายสินค้าและบริการครบวงจร ตั้งแต่ ต้นน้ำ กลางน้ำ และปลายน้ำ โดยมีกิจการทั้งในประเทศไทยและต่างประเทศประวัติ ประวัติ. บริษัทก่อตั้งขึ้นเมื่อวันที่ 21 มกราคม พ.ศ. 2425 โดยตระกูลเบอร์ลี่และตระกูลยุคเกอร์ คือนายอัลเบิร์ต ยุคเกอร์ และนายเฮนรี่ ซิกก์ ชาวสวิสเซอร์แลนด์ ได้ร่วมกันก่อตั้ง "ห้างยุคเกอร์ แอนด์ ซิกก์ แอนด์โก" เพื่อดำเนินธุรกิจนำเข้า - ส่งออกสินค้า เช่น เหมืองแร่ ไม้สัก การเดินเรือ ฯลฯ พ.ศ. 2467 บริษัทเปลี่ยนชื่อเป็น "ห้างเบอร์ลี่ ยุคเกอร์ แอนด์ โก" ต่อมาบริษัทเติบโตและขยายตัวขึ้นอย่างรวดเร็ว จึงได้มีการเปลี่ยนแปลงการดำเนินงานแบบหุ้นส่วนภายในครอบครัวเป็นรูปบริษัท ภายใต้ชื่อ "บริษัท เบอร์ลี่ ยุคเกอร์ จำกัด" ในปี พ.ศ. 2508 พ.ศ. 2510 พระบาทสมเด็จพระเจ้าอยู่หัวภูมิพลอดุลยเดช มีพระมหากรุณาธิคุณโปรดเกล้าฯ พระราชทานตราตั้ง (พระครุฑพ่าห์) ให้แก่บริษัท พ.ศ. 2518 บีเจซี สร้างประวัติศาสตร์อีกครั้งหนึ่งด้วยการเป็น1 ใน 7 บริษัทแรกที่เข้าสู่ตลาดหลักทรัพย์แห่งประเทศไทย พ.ศ. 2536 บริษัทเปลี่ยนชื่อเป็น บริษัท เบอร์ลี่ ยุคเกอร์ จำกัด (มหาชน) ตามพระราชบัญญัติบริษัท จำกัด มหาชน พ.ศ. 2544 กลุ่มบริษัทไทยเจริญคอร์ปอเรชั่น (TCC) ภายใต้การนำของคุณเจริญ - คุณหญิงวรรณา สิริวัฒนภักดี เข้าถือหุ้นรายใหญ่ของบีเจซี ได้มีการพัฒนาขยายกิจการทั้งในประเทศและต่างประเทศ ครอบคลุมธุรกิจหลากหลายสาขา พัฒนาคุณภาพสินค้าและการบริการเพื่อตอบสนองความต้องการของผู้บริโภค พ.ศ. 2559 บีเจซี เป็นผู้ถือหุ้นรายใหญ่ของบิ๊กซี ซูเปอร์เซ็นเตอร์ห้างค้าปลีกชั้นนำในประเทศไทยการประกอบธุรกิจ การประกอบธุรกิจ. บริษัทประกอบกิจการเป็นผู้ผลิตและจำหน่ายสินค้าอุปโภคบริโภคที่ใช้ในชีวิตประจำวัน มีฐานการผลิตทั้งในประเทศและต่างประเทศ โดยเฉพาะประเทศเพื่อนบ้านที่มีอัตราการเติบโตทางเศรษฐกิจสูง เช่น เวียดนาม กัมพูชา สปป.ลาว มาเลเซีย และพม่า กลุ่มธุรกิจของบริษัทสามารถแบ่งได้ดังนี้- กลุ่มสินค้าและบริการทางการค้าปลีกสมัยใหม่ :- ห้างค้าปลีก Big C - ร้านหนังสือ Asiabooks - ร้านขายยา Pure - ห้างค้าส่งรูปแบบ cash & carry ภายใต้ชื่อ MM Mega Market ในเวียดนาม - ร้านสะดวกซื้อ B's Mart ในเวียดนาม - ร้านสะดวกซื้อ M-point Mart ในสปป.ลาว - กลุ่มสินค้าและบริการทางบรรจุภัณฑ์ : บรรจุภัณฑ์แก้ว กระป๋องอะลูมิเนียม และพลาสติก - กลุ่มสินค้าและบริการทางอุปโภคและบริโภค :- ธุรกิจอาหาร อาทิ ขนมเทสโต, ปาร์ตี้, โดโซะ, แคมปัสมอลต์ - ธุรกิจสินค้าเครื่องใช้ส่วนตัวและเครื่องใช้ในตัวเรือน เช่น สบู่และครีมอาบน้ำพฤกษานกแก้ว, แพรอท, โรเซ็ท, มิรุกุ, กระดาษทิชชู่เซลล็อกซ์, ซิลค์, แม็กซ์โม่ เป็นต้น - ธุรกิจจัดจำหน่าย อาทิ อุปกรณ์อิเล็กทรอนิคส์และเครื่องเขียน เช่น กระดาษ Double A, 3M, UHU, BIC เป็นต้น - ธุรกิจการจัดการโลจิสติกส์ครบวงวจร - กลุ่มสินค้าและบริการทางเวชภัณฑ์และทางเทคนิค : เป็นผู้จัดจำหน่ายอุปกรณ์ทางการแพทย์ ยา เครื่องสำอาง รวมไปถึงเทคโนโลยีอุตสาหกรรม เช่น เครื่องพิมพ์ โครงสร้างเหล็ก เป็นต้น อ้างอิง</doc>
