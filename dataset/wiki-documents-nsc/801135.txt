<doc id="801135" url="https://th.wikipedia.org/wiki?curid=801135" title="คัฟแฟะมัคคียาโต">คัฟแฟะมัคคียาโต คัฟแฟะมัคคียาโต () หรือบางครั้งเรียกว่า เอสเปรสโซมัคคียาโต () คือกาแฟเอสเปรสโซที่ปิดหน้าด้วยนมเพียงเล็กน้อย โดยทั่วไปจะใช้ฟองนม คำ มัคคียาโต เป็นคำคุณศัพท์ในภาษาอิตาลี แปลว่า "ซึ่งมีรอยด่าง" หรือ "ซึ่งถูกทำสัญลักษณ์ไว้" ดังนั้น คัฟแฟะมัคคียาโต จึงแปลแบบตรงตัวได้ว่า "กาแฟที่มีรอยด่าง" หรือ "กาแฟที่ทำสัญลักษณ์ไว้" แต่เดิมนิยมใช้คำ มัคคียาโต กับการเทนมร้อนธรรมดาลงไปในกาแฟ ซึ่งทำให้เกิดรอยด่างหรือรอยเปื้อนในกาแฟนั้น ภายหลังเปลี่ยนมาใช้สื่อความถึงฟองนมซึ่งผู้ชงกาแฟหยอดลงไปเพื่อให้พนักงานเสิร์ฟเห็นความแตกต่างระหว่างเอสเปรสโซธรรมดากับเอสเปรสโซที่เติมนมลงไปเล็กน้อย กาแฟประเภทหลังจึง "ถูกทำสัญลักษณ์ไว้" ไว้ด้วยนมร้อนนั่นเอง</doc>
