<doc id="560460" url="https://th.wikipedia.org/wiki?curid=560460" title="แบทเทิลกราวด์ (2013)">แบทเทิลกราวด์ (2013) ดับเบิลยูดับเบิลยูอี แบทเทิลกราวด์ (อังกฤษ: WWE Battleground) เป็นรายการเพย์-เพอร์-วิว มวยปล้ำอาชีพของ ดับเบิลยูดับเบิลยูอี ที่จัดหลังศึกใหญ่ไนท์ออฟแชมเปียนส์ (2013) จัดเมื่อวันที่ 6 ตุลาคม ค.ศ. 2013 ณ สนาม First Niagara Center ในเมืองบัฟฟาโล, รัฐนิวยอร์ก สหรัฐอเมริกา เป็นรายการเพย์-เพอร์-วิวที่มาแทนโอเวอร์เดอะลิมิต ซึ่งได้ประกาศไว้ในศึกรอว์ วันที่ 29 กรกฎาคม ค.ศ. 2013เบื้องหลัง เบื้องหลัง. ในรอว์ (16 กันยายน 2013) แดเนียล ไบรอัน ออกมาท่ามกลางเสียงเชียร์ พร้อมกับเข็มขัดแชมป์ WWE เขาบอกว่าเขามีหลายอย่างที่อยากจะพูด แต่ขอพูดคำที่สื่อความหมายได้ดีที่สุดคำเดียวคือ ใช่!! แต่ ทริปเปิล เอช ออกมาขัดจังหวะ และก็เรียกกรรมการ สก็อตต์ อาร์มสตรอง ที่ตัดสินแมตช์ชิงแชมป์เมื่อคืนนี้ออกมาเคลียร์เรื่องที่เขานับ 1 2 3 เร็วเหลือเกิน ซึ่ง อาร์มสตรองก็ยอมรับว่าเขาทำผิดพลาดไปจริงๆ ทริปเปิล เอชไม่เชื่อว่า อาร์มสตรองจะแค่ทำผิดพลาด ต้องมีเบื้องหลังอะไรมากกว่านั้น ทริปเปิล เอชบอก ไบรอันควรจะละอายใจตัวเองบ้างนะที่ไปซื้อกรรมการเพื่อให้ตัวเองได้แชมป์ ยื่นศาลรัฐธรรมนูญตีความแล้วจึงต้องยึดแชมป์คืน ไบรอันไม่ยอมคืน แต่ทริปเปิล เอชก็บอกว่าแกทำให้ตัวเองต้องขายขี้หน้า บางที ชอว์น ไมเคิลส์ น่าจะสั่งสอนแกให้ดีกว่านี้ จะส่งคืนมาดีๆ หรือจะให้แย่งเอามา? แรนดี ออร์ตัน ออกมา และไบรอันกับออร์ตัน ก็ทำท่าจะต่อยกัน แต่ทริปเปิล เอชสั่งห้ามไว้ และก็บอกให้ส่งคืนเข็มขัดแชมป์มาได้แล้ว ไบรอันไม่ยอมคืน เลยโดน RKO เข้าไป แล้วทริปเปิล เอชก็เอาเข็มขัดไปจนได้ ในรอว์ (16 กันยายน 2013) พอล เฮย์แมน นั่งรถเข็นออกมาโดยมีไรแบ็กคอยรับใช้อย่างใกล้ชิด เฮย์แมนโม้ว่าเขาคือ "สุดยอดที่สุดในโลก" เพราะเขาชนะซีเอ็ม พังก์ ส่วนไรแบ็กก็บอกว่าเขาเกลียดพังก์ เพราะพังก์เป็นพวกอันธพาล เขาทนดูไม่ได้ ในรอว์ (23 กันยายน 2013) ซีเอ็ม พังก์ใส่เสื้อทีมฮ็อกกี้ของชิคาโกออกมาเรียกเสียงเฮจากแฟนๆในบ้านเกิดที่ชิคาโก แต่เฮย์แมน, ไรแบ็ก และเคอร์ติส แอ็กเซลออกมาก่อกวน แล้วไรแบ็กกับแอ็กเซลก็รุมเล่นงานพังก์ ไรแบ็กจับพังก์ไปสแลมลงบนกล่องเก็บของจนหมดสภาพ ในรอว์ (30 กันยายน 2013) ไรแบ็กกับเฮย์แมน ออกมาที่เวที และเฮย์แมนก็คุกเข่าลงเหมือนจะขอแต่งงาน ก่อนจะถามว่า ไรแบ็กนายจะยอมมาเป็นพวกของเฮย์แมนมั้ย? เสียงเพลงของพังก์ดังขึ้น พังก์วิ่งออกมาแล้วแกล้งทำเป็นลื่นล้มบาดเจ็บ ต้องให้แพทย์เข้ามาดูอาการ ซึ่งตอนแรกเฮย์แมนก็เหมือนจะไม่หลงกลแต่สุดท้ายก็เดินมาดูพังก์ใกล้ ๆ แล้วก็โดนพังก์คว้าไม้เคนโด้ฟาดเข้าจนได้ แอ็กเซลวิ่งออกมาช่วยแต่ก็โดนไล่ฟาด จนไรแบ็กกับเฮย์แมนต้องหนีไป ปล่อยให้แอ็กเซลโดนฟาดยับเยินอยู่คนเดียว ในรอว์ (30 กันยายน 2013) ทริปเปิลเอช กับสเตฟานี แม็กแมน ออกมาที่เวที และก็เชิญครอบครัวโรดส์ ให้ออกมาคุยกัน ดัสตี โรดส์, โคดี โรดส์ และโกลดัสต์ ออกมากันพร้อมหน้า ทริปเปิล เอชบอกว่าเราให้โอกาสพวกนายแล้ว ให้โคดีเจอกับแรนดี ออร์ตัน เพื่อรักษางานของโคดี แต่ก็แพ้ไป จากนั้นเราก็ให้โอกาสอีก ให้โกลดัสต์เจอกับออร์ตัน แล้วก็แพ้อีก จากนั้นสเตฟานีก็ให้ดัสตี้เลือกว่าจะให้ลูกคนไหนกลับเข้าทำงานแต่เขากลับบอกให้สเตฟานีไปลงนรกซะ ทริปเปิล เอชบอก จะให้โอกาสอีกครั้ง ให้โคดีกับโกลดัสต์ เจอกับ เซท โรลลินส์ และ โรแมน เรนส์ ในศึกแบทเทิลกราวด์ ถ้าชนะได้ก็จะให้กลับเข้าทำงานทั้งสองคน แต่ถ้าแพ้ล่ะก็นายสองคนจะไม่มีวันได้กลับมา WWE อีกตลอดกาล และพ่อของพวกนายจะถูกไล่ออกจากตำแหน่งเทรนเนอร์ NXT ด้วย ดัสตี้ขอต่อรองว่าจะอยู่ที่มุมเวทีของลูก ๆ ด้วย ซึ่ง สเตฟานีก็ตกลง ครอบครัวโรดส์ กำลังเดินกลับแต่ก็โดนเดอะชีลด์ ขึ้นมากระทืบจนนอนกองกันทุกคนผลการปล้ำ</doc>
