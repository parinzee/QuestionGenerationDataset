<doc id="55355" url="https://th.wikipedia.org/wiki?curid=55355" title="เทศบาลเมืองแม่เหียะ">เทศบาลเมืองแม่เหียะ เทศบาลเมืองแม่เหียะ เป็นองค์กรปกครองส่วนท้องถิ่นประเภทเทศบาลเมืองแห่งหนึ่งในท้องที่อำเภอเมืองเชียงใหม่ จังหวัดเชียงใหม่ ครอบคลุมพื้นที่ตำบลแม่เหียะทั้งตำบล เมืองแม่เหียะมีแปลงทดลองและสาธิตทางการเกษตรของคณะเกษตรศาสตร์ มหาวิทยาลัยเชียงใหม่ นอกจากนี้ อุทยานหลวงราชพฤกษ์ และเชียงใหม่ไนท์ซาฟารี ก็อยู่ในเมืองแม่เหียะเช่นเดียวกัน ตำบลแม่เหียะใช้เวลาเพียง 16 ปีสามารถพัฒนาจากองค์การบริหารส่วนตำบลขึ้นเป็นเทศบาลเมืองประวัติ ประวัติ. เทศบาลเมืองแม่เหียะ เดิมเป็น สภาตำบล มีฐานะเป็นส่วนหนึ่งของส่วนราชการภูมิภาค ต่อมาในปี พ.ศ. 2538 สภาตำบลแม่เหียะได้รับสถานะเป็นนิติบุคคลและเป็นส่วนราชการท้องถิ่น ต่อมาในปี พ.ศ. 2543 ได้รับการยกฐานะขึ้นเป็น องค์การบริการส่วนตำบล จนถึง พ.ศ. 2550 จึงได้รับการยกฐานะขึ้นเป็น เทศบาลตำบล ปี พ.ศ. 2554 จากการที่เทศบาลตำบลแม่เหียะ เป็นตำบลที่มีการพัฒนาและมีการเติบโตทางเศรษฐกิจอย่างรวดเร็ว สภาเทศบาลตำบลแม่เหียะจึงได้มีมติให้ส่งเรื่องยกฐานะเป็นเทศบาลเมืองไปยังรัฐสภา ในวันที่ 6 ธันวาคม พ.ศ. 2554 เทศบาลตำบลแม่เหียะจึงได้รับการยกฐานะขึ้นเป็น เทศบาลเมือง ในปีงบประมาณ 2559 เทศบาลเมืองแม่เหียะมีรายรับทั้งสิ้น 136.05 ล้านบาท มีรายจ่ายทั้งสิ้น 123.73 ล้านบาทภูมิศาสตร์ ภูมิศาสตร์. ลักษณะภูมิประเทศ เป็นที่ลาดเชิงเขา ที่เนิน สลับกับพื้นที่ค่อนข้างราบ มีเทือกเขาดอยสุเทพผ่านทางด้านทิศตะวันตกของตำบล ความสูงจากระดับน้ำทะเลเฉลี่ย 300 เมตร โดยพื้นที่ลาดจะลาดจากทิศเหนือไปทิศใต้และจากทิศตะวันตกไปทิศตะวันออก แหล่งน้ำที่สำคัญคือ ลำห้วยแม่เหียะและคลองชลประทาน ตำบลแม่เหียะมีอาณาเขตติดต่อ 5 ตำบลใน 2 อำเภอของจังหวัดเชียงใหม่- ทิศเหนือ ติดต่อกับตำบลสุเทพ และตำบลป่าแดด อำเภอเมืองเชียงใหม่ - ทิศใต้ ติดต่อกับตำบลหนองควาย และตำบลสันผักหวาน อำเภอหางดง - ทิศตะวันออก ติดต่อกับตำบลป่าแดด อำเภอเมืองเชียงใหม่ - ทิศตะวันตก ติดต่อกับตำบลหนองควาย และตำบลบ้านปง อำเภอหางดงตราสัญลักษณ์ ตราสัญลักษณ์. ตราประจำเทศบาล เป็นรูปวงกลม ขอบบนวงกลมใหญ่มีอักษร "เทศบาลเมืองแม่เหียะ" และขอบล่างมีอักษร "จังหวัดเชียงใหม่" ในตราสัญลักษณ์ประกอบด้วย- วัดพระธาตุดอยคำ แสดงถึงเป็นวัดที่ชาวตำบลแม่เหียะให้ความเคารพนับถือ และเป็นสัญลักษณ์ของตำบลแม่เหียะ - กระเบื้องดินขอ แสดงถึงภูมิปัญญาท้องถิ่นที่มีคุณค่าของตำบล - รัศมีที่เปล่งออกจากวัดพระธาตุดอยคำ แสดงถึงความศรัทธาของชาวตำบลแม่เหียะ ที่ยึดมั่นในศาสนา - รวงข้าว แสดงถึงความสมบูรณ์ของการเกษตร การเจริญเติบโตอย่างมีคุณค่า และความก้าวหน้าทางเศรษฐกิจของตำบลเขตการปกครอง เขตการปกครอง. ตำบลแม่เหียะแบ่งออกเป็น 10 หมู่ 12 หมู่บ้าน ได้แก่- หมู่ 1 บ้านตำหนัก - หมู่ 2 บ้านอุโบสถ - หมู่ 3 บ้านป่าจี้, บ้านแม่เหียะใน - หมู่ 4 บ้านท่าข้าม - หมู่ 5 บ้านดอนปิน - หมู่ 6 บ้านใหม่สามัคคี - หมู่ 7 บ้านตำหนักใหม่ - หมู่ 8 บ้านวรุณนิเวศน์ - หมู่ 9 บ้านไทยสมุทร - หมู่ 10 บ้านป่าเป้า, บ้านแกรนด์วิวประชากรและสังคม ประชากรและสังคม. ปัจจุบัน ตำบลแม่เหียะมีประชากรทั้งหมด 19,194 คน แบ่งเป็น ชาย 8,787 คน หญิง 10,407 คน ข้อมูลเมื่อสิ้นปี พ.ศ. 2560 ตำบลแม่เหียะเป็นตำบลแถบชานของเวียงเชียงใหม่ ในอดีตประชาชนดั้งเดิมในพื้นที่มีส่วนใหญ่มีฐานะยากจนทำเกษตรกรรมและหาของป่าเป็นหลัก เนื่องด้วยการเกิดขึ้นของทางหลวงสองสายที่เชื่อมกับตัวเมือง ได้แก่ ทางหลวงเชียงใหม่–ฮอด (ทางหลวงแผ่นดินหมายเลข 108) และถนนเลียบคลองชลประทาน (ทางหลวงแผ่นดินหมายเลข 121) ทำให้ความเจริญเริ่มเข้ามา ประชาชนในพื้นที่สามารถเดินทางไป-กลับจากตัวเมืองได้สะดวกมากขึ้น เริ่มมีโครงการบ้านจัดสรรเข้ามาในพื้นที่ จากการที่ตำบลด้านหลังติดภูเขา มีคลองชลประทานและลำห้วยแม่เหียะไหลผ่าน ทำให้มีสภาพแวดล้อมและธรรมชาติที่สวยงาม นี่เองทำให้ตั้งแต่ พ.ศ. 2527 เริ่มมีชาวต่างชาติจากแถบยุโรปเข้ามาอาศัยในตำบลแม่เหียะ และมากขึ้นเรื่อย ๆ ความเจริญของแม่เหียะก้าวกระโดดขึ้นอย่างจากการเกิดขึ้นของสามโครงการใหญ่ อย่าง ถนนสมโภชเชียงใหม่ 700 ปี, อุทยานหลวงราชพฤกษ์ และเชียงใหม่ไนท์ซาฟารี สามโครงการนี้ทำให้แม่เหียะกลายเป็นตำบลแหล่งท่องเที่ยวของจังหวัดเชียงใหม่ มีการเข้ามาของห้างสรรพสินค้าขนาดใหญ่ โครงการบ้านจัดสรรตลอดจน ร้านอาหารมากมาย สิ่งเหล่านี้ผลักดันให้แม่เหียะเป็นหนึ่งในตำบลที่เติบโตอย่างรวดเร็วของประเทศไทย ใช้เวลาเพียง 16 ปีก็สามารถยกฐานะจากองค์การบริหารส่วนตำบล ขึ้นเป็นเทศบาลเมือง ในขณะที่จำนวนชาวต่างชาติที่พำนักในแม่เหียะก็มากขึ้นเรื่อย ๆ โดยปัจจุบันคาดว่ามีมากกว่า 1,000 คน เส้นทางไนท์ซาฟารี–ดอยคำ–เลียบคลองชลประทานกลายเป็นเส้นทางปั่นจักรยานที่คนนิยมมากที่สุดของเชียงใหม่ แม้ความเจริญที่เข้ามาจะรวดเร็วมาก แต่สังคมดั้งเดิมของแม่เหียะก็ปรับตัวเข้ากับความเปลี่ยนแปลงที่เข้ามาได้เป็นอย่างดี การเข้ามาของห้างสรรพสินค้าไม่ได้ส่งผลกระทบต่อตลาดท้องถิ่นแบบที่เคยกังวล แต่กลับให้ผลตรงข้าม คนพื้นถิ่น คนต่างถิ่น และคนต่างชาติ สามารถเข้ากันได้เป็นอย่างดี และเริ่มมีวีถีชีวิตที่คล้ายกัน เป็นธรรมดาที่จะพบชาวยุโรปเดินตามตลาดนัด หรือตามร้านอาหารรถเข็นริมทางการขนส่ง การขนส่ง. ตำบลแม่เหียะมีถนนสายหลัก 3 สาย ได้แก่สถานที่สำคัญสถานที่สำคัญ. - ศาสนสถาน - วัดพระธาตุดอยคำ - วัดสิริมังคลาจารย์ (วัดตำหนักสวนขวัญ) - วัดท่าข้าม - วัดอุโบสถ - วัดป่าจี้ - วัดดอนปิน - วัดสวนพริก- สถานที่ท่องเที่ยว - อุทยานหลวงราชพฤกษ์ - เชียงใหม่ไนท์ซาฟารี - วัดพระธาตุดอยคำ - น้ำตกตาดหมาไห้</doc>
