<doc id="465021" url="https://th.wikipedia.org/wiki?curid=465021" title="จิรายุ ตั้งศรีสุข">จิรายุ ตั้งศรีสุข จิรายุ ตั้งศรีสุข (เกิด 19 กันยายน พ.ศ. 2536) ชื่อเล่น เจมส์ เป็นนักแสดงชาวไทย เริ่มเข้าสู่วงการบันเทิงโดยคำชักชวนของปิ๊ก ฌาณฉลาด ทวีทรัพย์ และเข้าสังกัด มีตา ทาเลนท์ เมเนจเมนท์ จากนั้นฌาณฉลาดจึงพาเขาไปแคสงานกับทางช่อง 3 และเซ็นสัญญาเป็นดาราในสังกัดสถานีโทรทัศน์ไทยทีวีสีช่อง 3 เป็นระยะเวลา 5 ปี โดยมีผลงานสร้างชื่อจากละครซีรีส์ชุด สุภาพบุรุษจุฑาเทพ ตอน คุณชายพุฒิภัทรประวัติ ประวัติ. จิรายุ ตั้งศรีสุข เกิดที่จังหวัดพิจิตร เป็นบุตรคนเล็กของเสริมชัย ตั้งศรีสุข กับโชติกา ตั้งศรีสุข และมีพี่สาว 1 คน ชื่อ แพทย์หญิงจุฬารัตน์ ตั้งศรีสุข จิรายุจบชั้นมัธยมศึกษาตอนต้นที่โรงเรียนอนุบาลวชิร จบชั้นมัธยมศึกษาตอนปลายที่โรงเรียนพิจิตรพิทยาคม และศึกษาต่อในระดับอุดมศึกษาที่คณะนิเทศศาสตร์ มหาวิทยาลัยรังสิต สาขาวิชาวิทยุกระจายเสียงและวิทยุโทรทัศน์ ต่อมาปี 2556 เขาได้รับทุนความสามารถพิเศษ (ด้านศิลปิน) จึงได้ย้ายคณะไปศึกษาที่คณะบริหารธุรกิจ มหาวิทยาลัยรังสิต สาขาวิชาการจัดการธุรกิจค้าปลีก จนสำเร็จการศึกษา และเข้าพิธีประสาทปริญญาบัตรในเดือนธันวาคม พ.ศ. 2560วงการบันเทิง วงการบันเทิง. จิรายุเข้าสู่วงการบันเทิงโดยคำชักชวนของฌาณฉลาด ทวีทรัพย์ ฌาณฉลาดเห็นเขาผ่านทางเฟซบุ๊ก จึงชักชวนเข้าสังกัด มีตา ทาเลนท์ เมเนจเมนท์ จากนั้นพาเขาไปแคสงานกับทางช่อง 3 และเซ็นสัญญาเป็นดาราในสังกัดช่อง 3 เป็นระยะเวลา 5 ปี ในปี 2555 มีคนติดต่อเข้ามาให้เล่นละครซีรีส์ชุด สุภาพบุรุษจุฑาเทพ ตอน คุณชายพุฒิภัทร แม้ในการวางตัวจะถูกวิจารณ์จากผู้ชมว่าเจมส์ไม่เหมาะควรกับบทดังกล่าว แต่หลังจากละครออกอากาศก็ได้รับกระแสที่ดีในอินเทอร์เน็ต ทำให้จิรายุมีชื่อเสียง มีกระแสที่เรียกว่า "คู่จิ้น" กับนางเอกของเรื่องอย่างสาว เบลล่า ราณี แคมเปน นอกจากนี้ยังมีงานเพิ่มขึ้นมามากมาย รวมถึงเป็นพรีเซนเตอร์ให้หลายยี่ห้อ โดยที่เป็นพรีเซนเตอร์ของโยเกิร์ต เมจิบัลแกเรีย ทำให้ยอดขายเพิ่มขึ้น 1 แสนถ้วยต่อวัน จนทำให้จิรายุได้รับฉายา "ซุปตาร์สายฟ้าแลบ" รวมถึงเป็น "1 ใน 10 พระเอกที่น่าจับตามองในปี 2556" สำหรับการแสดงละครเรื่องนี้จิรายุได้รับรางวัลพิฆเนศวร สาขานักแสดงนำชายดีเด่น ช่วงปลายปี 2556 จิรายุมีผลงานละครเรื่องที่สองในชีวิตโดยรับบทเป็น อิทธิฤทธิ์ หรือ อิท ในละครเรื่อง รักสุดฤทธิ์ แสดงคู่กับ วรกาญจน์ โรจนวัชร ส่วนในปี 2558 เขารับบทเป็น อนวัช พัชรพจนาถ ในละครเรื่อง หนึ่งในทรวง ปีถัดมา เขาแสดงในละครเรื่อง ปดิวรัดา คู่กับ ราณี แคมเปน อีกครั้งหลังจากเคยร่วมงานกันในละครเรื่อง คุณชายพุฒิภัทรผลงานละครโทรทัศน์ละครโทรทัศน์ไทยผลงาน. ละครโทรทัศน์. ละครโทรทัศน์ไทย. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3ละครโทรทัศน์ญี่ปุ่นละครโทรทัศน์ญี่ปุ่น. - นักรบไอดอล มิราเคิลทูนส์! รับบทเป็น ราชาปีศาจภาพยนตร์คอนเสิร์ตคอนเสิร์ต. - คอนเสิร์ต James Ji Monkey King Fan Meeting วันซนซนกับคนสำคัญ - คอนเสิร์ต The K Festival ที่อินชอน ประเทศเกาหลีใต้ (รับเชิญ) - หล่อมากมาก คอนเสิร์ต - เมจิกเจมส์เดอะคอนเสิร์ต - คอนเสิร์ต LOVE IS IN THE AIR : CHANNEL3 CHARITY CONCERT 29 เมษายน 2560 - JAMES 4D Presented by BAOJI : 19 กันยายน 2560เพลงเพลง. - เพลง มาอยู่ใกล้กัน (เพลงประกอบโฆษณา AIS 3G 2100) - เพลง โสดเช็คอิน - เพลง รักเธอคนเดียวเท่านั้น (เพลงประกอบละคร รักสุดฤทธิ์) - เพลง เริ่มวันใหม่ (เพลงประกอบโฆษณา มินิทเมด) - เพลง ไกลแค่ไหนคือใกล้ ร่วมกับ จรินทร์พร จุนเกียรติ (เพลงประกอบภาพยนตร์ Timeline จดหมาย ความทรงจำ) - เพลง คำถามซึ่งไร้คนตอบ (เพลงประกอบภาพยนตร์ Timeline จดหมาย ความทรงจำ) - เพลง My Lovely Angel - เพลง บังเอิญ โลกกลม พรหมลิขิต (เพลงประกอบโฆษณา รถยนต์โตโยต้า วีออส) - เพลง เรื่องเล่าเช้านี้ (เพลงประจำรายการ เรื่องเล่าเช้านี้ ฉลองสู่ปีที่ 12) - เพลง แต่งงานกันนะ - เพลง รักเธอหมดหัวใจ (เพลงประกอบโฆษณา เมืองไทยประกันชีวิต) - เพลง จูบ ร่วมกับ อุรัสยา เสปอร์บันด์ (เพลงประกอบละคร หนึ่งในทรวง) - เพลง หนึ่งเดียวคือเธอ (เพลงประกอบละคร หนึ่งในทรวง) - เพลง สเต็ป - เพลง ความสุขของเธอ - เพลง ทุกอณูหัวใจ (เพลงประกอบละคร ปดิวรัดา) - เพลง Happy Birthday ช่อง 3 ร่วมกับ ราณี แคมเปน - เพลง Too Much So Much Very Much (Japanese Version) - เพลง รักเองช้ำเอง ร้องร่วมกับ มานิดา เรืองศรี (เพลงประกอบละคร บ่วงหงส์) - เพลง เก็บ (เพลงประกอบละคร หนึ่งด้าวฟ้าเดียว)รางวัล</doc>
