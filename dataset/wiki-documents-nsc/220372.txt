<doc id="220372" url="https://th.wikipedia.org/wiki?curid=220372" title="โอเอส/2">โอเอส/2 โอเอส/2 ( อ่านว่า โอเอสทู) เป็นระบบปฏิบัติการคอมพิวเตอร์ ที่เริ่มแรกพัฒนาโดยไมโครซอฟท์และไอบีเอ็ม แต่ต่อมาทางไอบีเอ็มได้พัฒนาต่อเพียงผู้เดียว ชื่อของโอเอส/2ย่อมาจาก "Operating System/2" การพัฒนาโอเอส/2เริ่มต้นเมื่อสิงหาคม พ.ศ. 2528 ภายใต้ชื่อรหัสว่า ซีพี/ดอส (CP/DOS) โดยใช้เวลาในการพัฒนาทั้งหมดสองปีในการออกรุ่นโอเอส/2 1.0 เมื่อเมษายน พ.ศ. 2530 จนกระทั่งในปี 2533 ไมโครซอฟท์ได้แยกและถอนตัวจากการพัฒนาเมื่อทางไมโครซอฟท์ได้ออกซอฟต์แวร์ วินโดวส์ 3.0 ในขณะที่โอเอส/2 ออกรุ่น 1.3 โอเอส/2 เลิกพัฒนาตั้งแต่ 31 ธันวาคม 2549 ต่อมาบริษัท Serenity Systems ได้วางจำหน่ายระบบปฏิบัติการโอเอส/2ภายใต้ชื่อเครื่องหมายการค้า eComStation โดยเวอร์ชันแรกที่สเถียรคือรุ่น 1.2R ออกเมื่อเดือน พฤศจิกายน พ.ศ. 2548 เวอร์ชันล่าสุดคือรุ่น 2.0 RC7 Silver ออกเมื่อเดือน สิงหาคม พ.ศ. 2552</doc>
