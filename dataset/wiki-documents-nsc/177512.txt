<doc id="177512" url="https://th.wikipedia.org/wiki?curid=177512" title="เอลเดอร์ก็อด">เอลเดอร์ก็อด เอลเดอร์ก็อด หรือ เทพโบราณ () เป็นศัพท์ซึ่งใช้เรียกเทพสมมุติในวรรณกรรมกลุ่มตำนานคธูลู (Cthulhu Mythos) ซึ่งมีที่มาจากบทประพันธ์ของ เอช. พี. เลิฟคราฟท์ลักษณะโดยทั่วไป ลักษณะโดยทั่วไป. ในงานประพันธ์หลังจากสมัยของเลิฟคราฟท์ เอลเดอร์ก็อดเป็นกลุ่มเทพที่ต่อสู้กับเอาเตอร์ก็อดและเกรทโอลด์วันซึ่งมาจากต่างดาว แนวคิดซึ่งเป็นการต่อสู้ระหว่างความดีและความชั่วร้ายนี้ไม่เป็นที่ยอมรับโดยทั่วไปในหมู่ผู้ที่ชื่นชอบงานประพันธ์ของเลิฟคราฟท์ แต่แท้จริงแล้วเอลเดอร์ก็อดไม่ได้สนใจในความดีหรือความชั่วเลย เพียงแต่ความนึกคิดของเอลเดอร์ก็อดมักใกล้เคียงกับมนุษย์มากกว่าและเกลียดชังเกรทโอลด์วันเท่านั้น เอลเดอร์ก็อดที่มีบทบาทมากที่สุดในงานประพันธ์ของเลิฟคราฟท์ก็คือนอเดนส์ ผู้ปกครองแห่งห้วงลึก ซึ่งมีที่มาจากเทพชื่อเดียวกันในตำนานของเคลต์ มีบทบาทช่วยเหลือตัวเอกในนิยาย The Dream-Quest of Unknown Kadath (พ.ศ. 2471) และปรากฏตัวในเรื่องสั้น The Strange High House in the Mist (พ.ศ. 2475) ต่อมานอเดนส์ได้รับบทบาทในฐานะผู้นำของเหล่าเอลเดอร์ก็อดในงานประพันธ์ของออกัสต์ เดอเลธ เลิฟคราฟท์ยังได้กล่าวถึงฮิปนอส เทพแห่งนิทราของกรีกในเรื่องสั้น Hypnos และเชื่อกันว่าเทพธิดาบาสท์ของอียิปต์โบราณก็เป็นหนึ่งในเอลเดอร์ก็อดจากเนื้อหาของเรื่องสั้น The Cats of Ulthar (พ.ศ. 2464)ตัวอย่างของเอลเดอร์ก็อดตัวอย่างของเอลเดอร์ก็อด. - คธานิด () ปรากฏตัวครั้งแรกในนิยายของไบรอัน ลัมลีย์เรื่อง The Transition of Titus Crow (พ.ศ. 2518) คธามิดเป็นพี่น้องฝาแฝดของคธูลู แต่มีจิตใจดีงามและมีดวงตาเป็นสีทอง คธานิดอาศัยอยู่ในถ้ำผลึกของโลกต่างมิติ อีไลเซีย- บาสท์ () เทพธิดาซึ่งมีหัวเป็นแมวของอียิปต์โบราณ ได้รับการกล่าวถึงในเรื่อง The Brood of Bubastis ของโรเบิร์ต บลอค บาสท์เป็นเทพผู้ควบคุมแมวทั้งในโลกนี้และโลกแห่งความฝัน มนุษย์สามารถติดต่อกับบาสท์ได้ แต่ผู้ที่ปฏิบัติต่อแมวอย่างโหดร้ายจะถูกสังหาร- นอเดนส์ ()- ยาด แธดแดก () ปรากฏตัวครั้งแรกในงานประพันธ์ของไบรอัน ลัมลีย์เรื่อง Elysia (พ.ศ. 2532) เป็นเหมือนคู่แฝดด้านดีของยอก โซธอท โดยลักษณะสีสันของยาด แธดแดกจะแตกต่างจากยอก โซธอท- วอร์วาดอส () ปรากฏตัวครั้งแรกในงานประพันธ์ของเฮนรี คัทเนอร์เรื่อง The Eater of Souls (พ.ศ. 2480) มีลักษณะเป็นร่างในชุดคลุมที่มีไฟสีเขียวลุกอยู่รอบตัวและดวงตาที่เป็นแสง บางครั้งก็ปรากฏกายเป็นหมอกสีเงินที่มีใบหน้าแบบอมนุษย์- ฮิปนอส () นิทราเทพของกรีก ได้รับการกล่าวถึงในเรื่องสั้นชื่อเดียวกันของเลิฟคราฟท์ ฮิปนอสมักปรากฏร่างเป็นชายหนุ่มรูปงาม แต่ร่างจริงของฮิปนอสนั้นจะเปลี่ยนแปรไปตามแต่ฝันร้ายของมนุษย์ ฮิปนอสเป็นเทพที่อยู่ในโลกแห่งความฝัน บางครั้งฮิปนอสจะใช้เวทมนตร์แปลงร่างของมนุษย์และให้อยู่ในโลกแห่งความฝันไปตลอดกาล</doc>
