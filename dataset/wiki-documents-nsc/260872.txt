<doc id="260872" url="https://th.wikipedia.org/wiki?curid=260872" title="เวก้า (สตรีทไฟท์เตอร์)">เวก้า (สตรีทไฟท์เตอร์) เวก้า (; ) หรือที่รู้จักในเวอร์ชันยุโรปและอเมริกาในชื่อ เอ็ม.ไบสัน (M.Bison) เป็นตัวละครจากเกมสตรีทไฟท์เตอร์ มีท่าไม้ตายคือ ไซโคครัชเชอร์, ดับเบิลนีเพรส มีท่าไม้ตายซูเปอร์คอมโบคือ นีเพลสไนท์แมร์ และมีท่าไม้ตายอุลตราคอมโบคือ ไนท์แมร์บูสเตอร์ และไซโคพันนิชเชอร์ และชื่อของ "เวก้า" ได้มาจากชื่อดาว Vega ซึ่งเป็นดาวฤกษ์ดวงที่ใหญ่ที่สุดในกลุ่มดาววัว ซึ่งเป็นกลุ่มดาวประจำราศีพฤษภ ในซีรีส์สตรีทไฟท์เตอร์ เขาคือผู้มาจากประเทศไทย และให้เสียงพากย์ในเวอร์ชันภาษาญี่ปุ่น โดยอดีตนายตำรวจชื่อโนะริโอะ วะกะโมะโตะประวัติตามท้องเรื่อง ประวัติตามท้องเรื่อง. เวก้าเป็นผู้ก่อตั้งและเป็นผู้นำขององค์กรชาโดลู โดยมีสมาชิกสำคัญในองค์กร ได้แก่ เอ็ม.ไบสัน, บัลร็อก และสกัด ทั้งนี้ เวก้าเป็นนักสู้ผู้มีพลังไซโคคิเนติกแฝง และมีศัตรูคู่อาฆาตได้แก่ ชุนลี ที่ต้องการล้างแค้นให้พ่อ, ไกล์ ที่ต้องการล้างแค้นให้กับแนชผู้เป็นเพื่อนรัก และโรส ผู้มีพลังโซลพาวเวอร์เป็นคู่ปรับคนสำคัญแนวคิดและการออกแบบ แนวคิดและการออกแบบ. ในสหรัฐอเมริกาและยุโรป "เวก้า" ได้ถูกเปลี่ยนชื่อเป็น "เอ็ม.ไบสัน" แทน เนื่องจากทางแคปคอมซึ่งเป็นบริษัทผลิตเกมสาขาตะวันตกไม่ต้องการให้ชื่อของ เอ็ม.ไบสัน (หนึ่งในวายร้ายของเกมที่เป็นนักมวยสากล) ไปพ้องกับชื่อของ "ไมค์ ไทสัน" เนื่องด้วยเหตุผลด้านลิขสิทธิ์ ทั้งนี้ หน้าหมวกของเวก้าเดิมเป็นรูปดาว ก่อนที่จะเปลี่ยนมาเป็นรูปหัวกะโหลกมีปีก ทางผู้ออกแบบเกมสตรีทไฟท์เตอร์ ได้เผยถึงการสร้างตัวละคร และฉากวัดพระแก้ว กรุงเทพมหานคร เนื่องด้วยทีมงานพัฒนาเกมสมัยนั้น มีความชื่นชอบและหลงใหลในประเทศไทยการตอบรับ การตอบรับ. นับตั้งแต่ตัวละครดังกล่าวปรากฏในเกมสตรีทไฟท์เตอร์ II เวก้าก็ได้รับการตอบรับในเชิงบวกโดยส่วนใหญ่ เว็บไซต์ไอจีเอ็นได้จัดอันดับให้อยู่ใน "25 สุดยอดตัวละครสตรีทไฟท์เตอร์" โดยยกย่องในบทดาวร้ายที่ไม่ได้พึ่งฝีมือสมุนของเขาเพียงอย่างเดียว</doc>
