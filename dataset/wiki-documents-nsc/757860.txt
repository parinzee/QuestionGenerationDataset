<doc id="757860" url="https://th.wikipedia.org/wiki?curid=757860" title="นิโคลัส สปากส์">นิโคลัส สปากส์ นิโคลัส ชาลส์ สปากส์ () เกิดเมื่อวันที่ 31 ธันวาคม ค.ศ. 1965 เป็นนักเขียนนวนิยายชาวอเมริกัน มีผลงานขายดีเป็นที่รู้จักกันไปทั่วโลก เขาแต่งนวนิยายที่ได้รับการตีพิมพ์ทั้งหมด 18 เรื่อง โดยที่มีแก่นเรื่องเกี่ยวกับ ความเชื่อของชาวคริสต์ ความรัก โศกนาฏกรรม และโชคชะตา ผลงานของเขาถูกนำไปดัดแปลงเป็นภาพยนตร์ถึง 11 เรื่อง และได้รับการตอบรับที่ดีจากนักวิจารณ์ประวัติชีวิตช่วงแรก ประวัติ. ชีวิตช่วงแรก. นิโคลัส สปากส์ เกิดเมื่อวันที่ 31 ธันวาคม ค.ศ. 1965 ในเมืองโอมาฮา เป็นบุตรชายของศาสตราจารย์ แพทริก ไมเคิล สปากส์ และจิล เอมมา มารี สปากส์ แม่บ้านและผู้ช่วยผู้เชี่ยวชาญในการวัดสายตา เขาเป็นลูกคนกลางจากพี่น้องสามคน พี่ชายของเขาคือ ไมเคิล เอิร์ล "คาห์" สปากส์ (1964–ปัจจุบัน) และน้องสาว แดเนียล "แดนา" สปากส์ ซึ่งเสียชีวิตเมื่ออายุ 33 ปี จากโรคเนื้องอกในสมอง สปากส์ได้กล่าวไว้ว่าเธอคือแรงบันดาลใจของตัวละครหลักในนวนิยายเรื่อง ก้าวสู่ฝันวันหัวใจพบรัก (A Walk to Remember) สปากส์ถูกเลี้ยงดูมาในครอบครัวโรมันคาทอลิก และมีบรรพบุรุษซึ่งเป็นชาวเยอรมัน ชาวเช็ก ชาวอังกฤษ และชาวไอริช เขาและภรรยามีความศรัทธาต่อนิกายคาทอลิก และเลี้ยงดูลูกของพวกเขาตามความเชื่อของชาวคาทอลิก บิดาของเขาได้รับการเข้าศึกษาในระดับบัณฑิตศึกษาที่มหาวิทยาลัยมินนิโซตาและมหาวิทยาลัยเซาเทิร์นแคลิฟอร์เนีย ทำให้ครอบครัวจึงย้ายไปตามบิดา เมื่อเขาอายุได้ 8 ขวบ เขาอาศัยอยู่ในวอเทอร์ทาวน์, อิงเกิลวู และแกรนด์ไอแลนด์ (รัฐเนแบรสกา) ซึ่งเป็นบ้านเกิดมารดาของเขาในช่วงที่ตากับยายของมารดาแยกทางกัน 1 ปี ในปี ค.ศ. 1974 บิดาของเขาก็กลายเป็นศาสตราจารย์ทางด้านธุรกิจที่มหาวิทยาลัยรัฐแคลิฟอร์เนีย แซคราเมนโต และครอบครัวของเขาตั้งรกรากในแฟร์โอกส์ และอยู่ที่นั่นจนกระทั่งนิโคลัสเข้าเรียนชั้นมัธยมศึกษา เขาสำเร็จการศึกษาในปี 1984 จากโรงเรียนเบลลาวิสตาไฮสกูล จากนั้นเขาศึกษาต่อที่มหาวิทยาลัยนอเตอร์เดม และได้รับทุนการศึกษาอย่างเต็มรูปแบบ เขาจบการศึกษาด้านการเงินธุรกิจเป็นวิชาเอกด้วยเกียรตินิยมในปี 1988 นอกจากนี้เขายังได้พบกับภรรยาในอนาคตของเขา เคธี โคต ที่รัฐนิวแฮมป์เชียร์ ในปีนั้น พวกเขาพบกันในช่วงฤดูใบไม้ผลิและแต่งงานกันในวันที่ 22 กรกฎาคม ค.ศ. 1989 และย้ายไปอยู่ที่เมืองแซคราเมนโตในรัฐแคลิฟอร์เนียอาชีพ อาชีพ. ขณะที่เขาอายุได้ 19 ปี สปากส์ได้เริ่มเขียนนวนิยายชิ้นแรก (ซึ่งไม่เคยได้รับการตีพิมพ์) ชื่อว่า The Passing เขากลับไปอยู่บ้านในช่วงวันหยุดพักฤดูร้อนระหว่างปีหนึ่งจะขึ้นปีสองที่นอเตอร์เดม เขาเขียนนวนิยายขึ้นอีกเรื่องหนึ่งในปี ค.ศ. 1989 ชื่อว่า The Royal Murders ซึ่งไม่เคยได้รับการตีพิมพ์เช่นกัน หลังจบการศึกษา สปากส์ต้องตัดสินใจระหว่างหางานทำกับสำนักพิมพ์ต่าง ๆ หรือเลือกที่จะเข้าโรงเรียนกฎหมาย แต่สุดท้ายเขาก็เลือกที่จะไม่ทำทั้งสองอย่าง 3 ปีต่อมา เขาพยายามทำงานหลายอาชีพ เช่น งานประเมินอสังหาริมทรัพย์ พนักงานเสิร์ฟ งานขายสินค้าทันตกรรมทางโทรศัพท์ และเริ่มธุรกิจการผลิตของตัวเอง ในปี 1990 สปากส์ได้ร่วมมือกับ บิลลี มิลส์ เขียนเรื่อง Wokini: A Lakota Journey to Happiness and Self-Understanding หนังสือเล่มนี้ได้รับการตีพิมพ์โดยสำนักพิมพ์แรนดอมเฮาส์ และ เฮย์เฮาส์ หนังสือเล่มนี้มียอดขายประมาณ 50,000 เล่ม ในปีแรกหลังจากวางแผง ในปี 1992 สปากส์ได้เริ่มทำงานเป็นผู้จำหน่ายยา และในปี 1993 เขาได้ย้ายไปที่วอชิงตัน ดี.ซี. และที่นั้นเขาได้เขียนนวนิยายอีกเรื่องหนึ่งขึ้นในช่วงเวลาว่างของเขา ชื่อเรื่อง The Notebook สองปีต่อมา มีตัวแทนที่ชื่อ เทเรซา ปาร์ค จากสำนักพิมพ์วรรณกรรมมาพบเขาเข้าและบอกว่าชื่นชอบนวนิยายเรื่อง The Notebook และเสนอที่จะเป็นตัวแทนให้กับเขา ในเดือนตุลาคม ปี 1995 ปารค์ก็วางเงินค้ำประกันจำนวน 1 ล้านเหรียญให้ก่อนล่วงหน้า สำหรับนวนิยายเรื่องนี้ เพื่อให้สำนักพิมพ์ไทม์ วอร์เนอร์ บุ๊ค กรุ๊ป ตีพิมพ์ นวนิยายเรื่องนี้ได้รับการตีพิมพ์ในเดือนตุลาคม 1996 และติดอับดับหนังสือขายดีของนิวยอร์กไทมส์ในสัปดาห์แรกหลังจากวางแผง จากการประสบความสำเร็จของนวนิยายเรื่องแรกของเขา เขาจึงย้ายมาอยู่ที่นิวเบิร์น หลังจากการตีพิมพ์หนังสือครั้งแรกประสบความสำเร็จ เขาจึงได้แต่งนวนิยายขายดีซึ่งเป็นที่โด่งดังไปทั่วโลกอีกหลายเล่มและได้รับการดัดแปลงเป็นภาพยนตร์หลายเรื่อง: Message in a Bottle (1999), ก้าวสู่ฝันวันหัวใจพบรัก (A Walk to Remember) (2002), The Notebook (2004), Nights in Rodanthe (2008), รักจากใจจร (Dear John) (2010), บทเพลงรักสายใยนิรันดร์ (The Last Song) (2010), ลิขิตฟ้าชะตารัก (The Lucky One) (2012), Safe Haven (2013), The Best of Me (2014), ระยะทางพิสูจน์รัก (The Longest Ride) (2015) และ ถ้าเลือกได้ คือรักเธอ (2016) อ้างอิงจากเว็บไซต์ของเขา สปากส์ได้ขายบทดัดแปลงภาพยนตร์เรื่อง True Believer และ At First Sightชีวิตส่วนตัวและการกุศลผลงานตีพิมพ์ผลงานตีพิมพ์. 1. Wokini: A Lakota Journey to Happiness and Self-Understanding (1990) 2. The Notebook (เดือนตุลาคม ค.ศ. 1996) 3. Message in a Bottle (เดือนเมษายน ค.ศ. 1998) 4. A Walk to Remember (เดือนตุลาคม ค.ศ. 1999) 5. The Rescue (เดือนกันยายน ค.ศ. 2000) 6. A Bend in the Road (เดือนกันยายน ค.ศ. 2001) 7. Nights in Rodanthe (เดือนกันยายน ค.ศ. 2002) 8. The Guardian (เดือนเมษายน ค.ศ. 2003) 9. The Wedding (เดือนกันยายน ค.ศ. 2003) 10. Three Weeks with My Brother (เดือนเมษายน ค.ศ. 2004) 11. True Believer (เดือนเมษายน ค.ศ. 2005) 12. At First Sight (เดือนตุลาคม ค.ศ. 2005) 13. รักจากใจจร (เดือนตุลาคม ค.ศ. 2006) 14. The Choice (เดือนกันยายน ค.ศ. 2007) 15. The Lucky One (เดือนกันยายน ค.ศ. 2008) 16. The Last Song (เดือนกันยายน ค.ศ. 2009) 17. Safe Haven (เดือนกันยายน ค.ศ. 2010) 18. The Best of Me (เดือนตุลาคม ค.ศ. 2011) 19. ระยะทางพิสูจน์รัก (เดือนกันยายน ค.ศ. 2013) 20. See Me (เดือนตุลาคม ค.ศ. 2015) 21. Two By Two (เดือนตุลาคม ค.ศ. 2016)ภาพยนตร์ดัดแปลง</doc>
