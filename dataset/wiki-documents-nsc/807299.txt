<doc id="807299" url="https://th.wikipedia.org/wiki?curid=807299" title="วัดใหญ่วันนา">วัดใหญ่วันนา วัดใหญ่วันนา (โคกใหญ่) วัดใหญ่วันนา (โคกใหญ่) ตั้งอยู่เลขที่ ๕๔ ถนนพหลโยธิน หมู่ที่ ๑๐ ตำบลหนองไข่น้ำ อำเภอหนองแค จังหวัดสระบุรี สังกัดคณะสงฆ์มหานิกาย ที่ดินที่ตั้งวัดมีเนื้อที่ ๑๑ ไร่ ๓๐ ตารางวา โฉนดที่ดินเลขที่ ๗๖๒๓อาณาเขตอาณาเขต. - ทิศเหนือ จดที่ดินเอกชน และถนนพหลโยธิน - ทิศใต้ จดที่ดินเอกชน - ทิศตะวันออก จดที่ดินเอกชน - ทิศตะวันตก จดที่ดินเอกชน และถนนพหลโยธินอาคารและเสนาสนะ ประกอบด้วยอาคารและเสนาสนะ ประกอบด้วย. - อุโบสถ กว้าง ๒๐ เมตร ยาว ๓๕ เมตร สร้างเมื่อ พ.ศ. ๒๕๐๔ เป็นอาคารคอนกรีตเสริมเหล็ก - ศาลาการเปรียญ กว้าง ๓๐ เมตร ยาว ๑๕ เมตร สร้างเมื่อ พ.ศ. ๒๕๒๓ เป็นอาคารคอนกรีตเสริมเหล็ก - หอสวดมนต์ กว้าง ๒๔ เมตร ยาว ๑๙ เมตร สร้างเมื่อ พ.ศ. ๒๕๔๕ เป็นอาคารคอนกรีตเสริมเหล็ก - กุฏิสงฆ์ จำนวน ๒ หลัง เป็นอาคารครึ่งตึกครึ่งไม้ - วิหาร กว้าง ๔.๕ เมตร ยาว ๕.๕ เมตร เป็นอาคารคอนกรีตเสริมเหล็ก สร้างเมื่อ พ.ศ. ๒๕๕๑ - ศาลาบำเพ็ญกุศล จำนวน ๑ หลัง สร้างด้วยคอนกรีตเสริมเหล็ก - นอกจากนี้มีหอระฆัง ๑ หลัง โรงครัว ๑ หลัง เรือนเก็บพัสดุ ๑ หลังปูชนียวัตถุ ปูชนียวัตถุ. มีพระประธานประจำอุโบสถปางมารวิชัย สร้างเมื่อ พ.ศ. ๒๕๓๓ พระประธาน ประจำศาลาการเปรียญปางมารวิชัย สร้างเมื่อ พ.ศ. ๒๕๒๕ ปูชนียวัตถุอื่นๆ พระพุทธรูปสมัยรัตนโกสินทร์ ลายพิกุล ๒ องค์ พระพุทธรูปปางมารวิชัย หน้าตักกว้าง ๓๐ นิ้ว ๑ องค์ พระพุทธรูปปางสมาธิ หน้าตักกว้าง ๒๐ นิ้ว ๑ องค์ได้รับพระราชทานวิสุงคามสีมา ได้รับพระราชทานวิสุงคามสีมา. วัดใหญ่วันนา ตั้งเมื่อ พ.ศ. ๒๔๖๕ วัดตั้งอยู่ทางทิศตะวันตกในหมู่บ้านโคกใหญ่ ซึ่งมีชื่อเดิมเรียกว่า “วัดโคกใหญ่” ห่างออกไปทางทิศตะวันออก ๒ กิโลเมตร มีวัดอีกแห่งหนึ่ง มีชื่อเรียกว่า วัดหนองตะวันนา สร้างเมื่อ พ.ศ. ๒๔๗๒ ในสมัยนั้นการคมนาคมที่จะไปทำบุญยากลำบากมาก คระกรรมการของทั้ง ๒ วัด จึงประชุมกันและลงความเห็นว่า ควรย้ายทั้ง ๒ วัดนี้ ไปยังสถานที่ที่สะดวกในการเดินทางไปวัด ใน พ.ศ. ๒๔๗๘ จึงได้รื้อถอนวัดทั้ง ๒ วัด ย้ายมารวมกันในพื้นที่ตั้งวัดของวัดใหญ่วันนาในปัจจุบัน ซึ่งคุณยัง และคุณตุ่นแก้ว เขียวเนตร ได้ถวายที่ดินให้กับทางวัดในปี พ.ศ. ๒๔๙๕ ต่อมาใน พ.ศ. ๒๕๐๒ ได้มีการเปลี่ยนชื่อของวัดใหม่ โดยได้นำเอาตอนท้ายของชื่อวัดเก่าทั้ง – วัด คือ วัดโคกใหญ่ และวัดหนองตะวันนา มาตั้งเป็นชื่อใหม่ คือ วัดใหญ่วันนา ได้รับพระราชทานวิสุงคามสีมา เมื่อวันที่ ๙ กุมภาพันธ์ พ.ศ. ๒๕๐๔การบริหารและการปกครอง การบริหารและการปกครอง. มีเจ้าอาวาสเท่าที่ทราบนาม คือ- ๑. พระแก้ว พ.ศ. ๒๔๙๕ ถึง พ.ศ. ๒๔๙๖ - ๒. พระเสน พ.ศ. ๒๔๙๗ ถึง พ.ศ. ๒๕๐๑ - ๓. พระอธิการอำนวย พ.ศ. ๒๕๐๒ ถึง พ.ศ. ๒๕๑๒ - ๔. พระจำนง พ.ศ. ๒๕๑๓ ถึง พ.ศ. ๒๕๑๖ - ๕. พระมหาอารีย์ พ.ศ. ๒๕๑๗ ถึง พ.ศ. ๒๕๒๐ - ๖. พระครูโสภณสังฆกิจ พ.ศ. ๒๕๒๑ ถึง พ.ศ. ๒๕๓๙ - ๗. พระอธิการบุญธรรม ฉนฺทธมฺโม พ.ศ. ๒๕๔๐ ถึง พ.ศ. ๒๕๔๖ - ๘. พระพฤหัส ถาวโร พ.ศ. ๒๕๔๗ ถึง พ.ศ. ๒๕๕๐ - ๙. พระชัยรัตน์ จนฺทปญฺโญ พ.ศ. ๒๕๕๐ ถึง พ.ศ. ๒๕๕๖ ๑๐.พระครูปลัดถิรธัม์ ถิรธมฺโม มาเป็นรักษาการเจ้าอาวาสในปี ๒๕๕๗ และได้รับการแต่งตั้งจนเป็นเจ้าอาวาส จนถึงปัจจุบัน</doc>
