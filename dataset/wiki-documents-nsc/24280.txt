<doc id="24280" url="https://th.wikipedia.org/wiki?curid=24280" title="ควอดรูเปิล-ดับเบิล">ควอดรูเปิล-ดับเบิล ควอดรูเปิล-ดับเบิล () เป็นศัพท์บาสเกตบอล ใช้เรียกผลงานซึ่งผู้เล่นสามารถทำสี่อย่างจากห้าอย่างต่อไปนี้ คะแนน รีบาวด์ แอสซิสต์ สตีล และ บล็อก ได้อย่างน้อยเลขสองหลัก (ควอด หมายถึง สี่อย่าง ส่วน ดับเบิ้ล ก็คือ สองหลัก) ในประวัติศาสตร์ของเอ็นบีเอ มีการทำ ควอดรูเปิล-ดับเบิล ได้เพียงสี่ครั้งเท่านั้น และยังไม่เคยมีใครทำทั้งห้าอย่างได้เลขสองหลักเลยแม้แต่ครั้งเดียว โดยสี่ครั้งนั้นได้แก่:- เนท เทอร์มอนด์ (Nate Thurmond) เมื่อ 18 ตุลาคม 1974 ทีมชิคาโก บุลส์แข่งกับทีมแอตแลนตา ฮอกส์ ผลงาน 22 แต้ม 14 รีบาวด์ 13 แอสซิสต์ 12 บล็อก - อัลวิน โรเบิร์ตสัน (Alvin Robertson) เมื่อ 18 กุมภาพันธ์ 1986 ทีมซานแอนโตนิโอ สเปอรส์แข่งกับทีมฟีนิกส์ ซันส์ ผลงาน 20 แต้ม 11 รีบาวด์ 10 แอสซิสต์ 10 สตีล - ฮาคีม โอลาจูวอน (Hakeem Olajuwon) เมื่อ 29 มีนาคม 1990 ทีมฮิวส์ตัน รอกเก็ตส์แข่งกับทีมมิลวอกี บักส์ ผลงาน 18 แต้ม 16 รีบาวด์ 10 แอสซิสต์ 11 บล็อก - เดวิด รอบินสัน (David Robinson) เมื่อ 17 กุมภาพันธ์ 1994 ทีมซานแอนโตนิโอ สเปอรส์แข่งกับทีมดีทรอยต์ พิสตันส์ ผลงาน 35 แต้ม 10 รีบาวด์ 10 แอสซิสต์ 10 บล็อก เอ็นบีเอเพิ่งเริ่มจดบันทึกสถิติ สตีล และ บล็อก ในฤดูกาล 1973-74 ดังนั้นผลงาน ควอดรูเปิล-ดับเบิล จึงปรากฏให้นับแต่นั้นมา บางคนเชื่อว่าผู้เล่นยิ่งใหญ่ในอดีต เช่น บิล รัสเซล และ วิลท์ แชมเบอร์เลน ผู้ที่มีความสามารถรอบตัวที่สุดก่อนหน้านั้นอาจทำ ควอดรูเปิล-ดับเบิล มาก่อน เนื่องจากทั้งคู่มีความสามารถในการบล็อกลูกและขโมยลูกได้ดี แต่ว่าเกมส่วนใหญ่ในสมัยนั้นไม่มีการบันทึกเป็นวิดีโอ เรื่องนี้จึงเป็นแค่การคาดเดา</doc>
