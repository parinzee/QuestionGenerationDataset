<doc id="891409" url="https://th.wikipedia.org/wiki?curid=891409" title="โรงเรียนนาดูนประชาสรรพ์">โรงเรียนนาดูนประชาสรรพ์ โรงเรียนนาดูนประชาสรรพ์ เป็นโรงเรียนมัธยมศึกษาประจำอำเภอนาดูน จังหวัดมหาสารคาม เป็นโรงเรียนมัธยมศึกษาขนาดกลาง สังกัดสำนักงานคณะกรรมการการศึกษาขั้นพื้นฐาน เขต 26 กระทรวงศึกษาธิการ เครือข่ายพัฒนาคุณภาพการศึกษา สหวิทยาเขต 4 พุทธมณฑลเทพปทุมประวัติ ประวัติ. โรงเรียนนาดูนประชาสรรพ์ เดิมเป็นสาขาของโรงเรียนวาปีปทุม อำเภอวาปีปทุม จังหวัดมหาสารคาม เปิดทำการเรียนการสอนครั้งแรกในปีพ.ศ. 2517 ในระยะแรกใช้อาคารเรียนของโรงเรียนบ้านนาดูน (ปัจจุบันคือโรงเรียนอนุบาลนครจัมปาศรี) เป็นที่เรียน ปี พ.ศ. 2518 ได้รับอนุมัติจากกระทรวงศึกษาธิการ ให้จัดตั้งเป็นโรงเรียนสังกัดกรมสามัญศึกษา ณ ที่ตั้งปัจจุบัน โดยใช้ชื่อว่า โรงเรียนนาดูนประชาสรรพ์ และได้ถือเอาวันที่ 17 มกราคม พ.ศ. 2518 เป็นวันก่อตั้งโรงเรียน โดยมีนายบวร สุวรรณธาดา เป็นผู้บริหารคนแรก ในตำแหน่งครูใหญ่ (ดำรงตำแหน่ง พ.ศ. 2518 - 2529) มีนักเรียนสำเร็จการศึกษาระดับชั้นมัธยมศึกษาปีที่ 3 รุ่นแรกในปีการศึกษา 2519 ปี พ.ศ. 2528 โรงเรียนเปิดทำการสอนในระดับชั้นมัธยมศึกษาตอนปลายเป็นรุ่นแรก มีนักเรียนสำเร็จการศึกษาระดับชั้นมัธยมศึกษาปีที่ 6 รุ่นแรก ในปีการศึกษา 2530 ปี พ.ศ. 2546 โรงเรียนได้รับการคัดเลือกให้เข้าร่วมโครงการ 1 อำเภอ 1 โรงเรียนในฝัน ของกระทรวงศึกษาธิการ และได้รับการรับรองให้เป็นโรงเรียนต้นแบบโรงเรียนในฝัน เมื่อวันที่ 14 กรกฎาคม พ.ศ. 2549 ปี พ.ศ. 2552 โรงเรียนได้รับการคัดเลือกให้ได้รับรางวัลสถานศึกษารางวัลพระราชทาน ประเภทโรงเรียนมัธยมศึกษาขนาดกลาง และได้รับรางวัลโรงเรียนดีเด่นด้านคุณธรรม จริยธรรม ระดับประเทศ เงินรางวัล 100,000 บาท โดยธนาคารออมสินร่วมกับสำนักงานคณะกรรมการการศึกษาขั้นพื้นฐานทำเนียบผู้บริหารอาคาร สถานที่ อาคาร สถานที่. ตั้งอยู่เลขที่ 214 หมู่ 9 ถนนกลางเมือง ตำบลนาดูน อำเภอนาดูน จังหวัดมหาสารคาม บนที่ดินราชพัสดุ เนื้อที่ 71 ไร่ 3 งาน 70 ตารางวา ประกอบด้วยอาคารเรียนถาวร 3 หลัง อาคารประกอบ ได้แก่ อาคารคหกรรม อาคารศิลปะและดนตรี อาคารอุตสาหกรรมและนาฏศิลป์ อาคารพัสดุ อาคารจริยธรรม หอประชุม และบริเวณอื่นๆ เช่น สนามฟุบอล สนามบาสเกตบอล สวนวรรณคดี แปลงเกษตร เป็นต้นการจัดการศึกษามัธยมศึกษาตอนต้นการจัดการศึกษา. มัธยมศึกษาตอนต้น. - โครงการห้องเรียนพิเศษวิทยาศาสตร์ คณิตศาศาสตร์ และภาษาอังกฤษ (SEM) - แผนการเรียนปกติมัธยมศึกษาตอนปลายมัธยมศึกษาตอนปลาย. - โครงการห้องเรียนพิเศษวิทยาศาสตร์ คณิตศาศาสตร์ และภาษาอังกฤษ (SEM) - แผนการเรียนปกติ</doc>
