<doc id="648776" url="https://th.wikipedia.org/wiki?curid=648776" title="แยกอุรุพงษ์">แยกอุรุพงษ์ แยกอุรุพงษ์ () เป็นสี่แยกในเขตราชเทวี กรุงเทพมหานคร เป็นจุดตัดระหว่างถนนพระรามที่ 6 กับถนนเพชรบุรี โดยชื่อ "อุรุพงษ์" ที่ทางแยกรวมถึงถนนอุรุพงษ์ที่อยู่ใกล้เคียง เป็นชื่อที่มีที่มาจากพระเจ้าบรมวงศ์เธอ พระองค์เจ้าอุรุพงศ์รัชสมโภช พระราชบุตรลำดับรองสุดท้ายของพระบาทสมเด็จพระจุลจอมเกล้าเจ้าอยู่หัว อันเป็นพระราชบุตรที่ทรงโปรดมาก ซึ่งสิ้นพระชนม์ตั้งแต่ยังเยาว์วัยและตรงกับวันคล้ายวันพระราชสมภพของพระองค์ด้วยเหตุการณ์สำคัญ เหตุการณ์สำคัญ. ในช่วงวิกฤตการณ์การเมืองไทย พ.ศ. 2556–2557 แยกอุรุพงษ์ ใช้เป็นสถานที่จัดเวทีเดินหน้าผ่าความจริง หยุดล้างผิดคนโกง ของพรรคประชาธิปัตย์ ตั้งแต่วันที่ 5 สิงหาคม พ.ศ. 2556 ต่อเนื่องจนถึงเช้าวันที่ 7 สิงหาคม ปีเดียวกัน และมีการเดินส่ง ส.ส. ของพรรคเข้าสู่รัฐสภา เพื่อคัดค้านการออกพระราชบัญญัตินิรโทษกรรม (พ.ร.บ.นิรโทษกรรม) ของรัฐบาล และเป็นสถานที่ปักหลักชุมนุมถาวรของเครือข่ายนักศึกษาประชาชนปฏิรูปประเทศไทย (คปท.) ตั้งแต่วันที่ 10 ตุลาคม พ.ศ. 2556 จนถึงวันที่ 7 พฤศจิกายน ปีเดียวกัน</doc>
