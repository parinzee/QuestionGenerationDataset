<doc id="96754" url="https://th.wikipedia.org/wiki?curid=96754" title="เซเวอร์รัส สเนป">เซเวอร์รัส สเนป เซเวอรัส สเนป (Severus Snape) เป็นตัวละครในหนังสือเรื่องแฮร์รี่ พอตเตอร์ เป็นอาจารย์วิชาสอนปรุงยาในเล่ม 1-5 และเป็นอาจารย์สอนวิชาป้องกันตัวจากศาสตร์มืดในแฮร์รี่ พอตเตอร์กับเจ้าชายเลือดผสม สเนปเคยเป็นพวกของ ลอร์ดโวลเดอมอร์ แต่ได้หนีออกมาจากการเป็นผู้เสพความตาย และมาอยู่กับ อัลบัส ดัมเบิลดอร์ อาจารย์ใหญ่โรงเรียนคาถาพ่อมดแม่มด ฮอกวอตต์ และหัวหน้ากลุ่มภาคีนกฟีนิกซ์ ใน แฮร์รี่ พอตเตอร์กับเจ้าชายเลือดผสมสเนปได้สังหารอัลบัส ดัมเบิลดอร์ ใน แฮร์รี่ พอตเตอร์กับเครื่องรางยมทูต สเนปได้บอกกับ แฮร์รี่ พอตเตอร์ว่า เขารักลิลี่แม่ของ แฮร์รี่ พอตเตอร์ มาก และที่ได้ฆ่า อัลบัส ดัมเบิลดอร์ไปเพราะ ดัมเบิลดอร์เป็นคนขอร้อง และสเนปโดนลอร์ดโวลเดอมอร์ฆ่าในที่สุดประวัติตามท้องเรื่อง ประวัติตามท้องเรื่อง. ตามท้องเรื่องของหนังสือชุดแฮร์รี่ พอตเตอร์ สเนปถือกำเนิดขึ้นเมื่อวันที่ 9 มกราคม พ.ศ. 2503 และเข้าเรียนในโรงเรียนคาถาพ่อมดแม่มดและเวทมนตร์ศาสตร์ฮอกวอตส์ตั้งแต่ปี พ.ศ. 2514 ถึงปี พ.ศ. 2521 และในปี พ.ศ. 2524 ก็ได้เข้ารับตำแหน่งอาจารย์สอนวิชาปรุงยาในฮอกวอตส์และได้เป็นอาจารย์ประจำบ้านสลิธีรินก่อนเหตุการณ์ในหนังสือเล่มที่หนึ่งซึ่งเกิดขึ้นในปี พ.ศ. 2534 ต่อมาสเนปได้รับตำแหน่งอาจารย์สอนวิชาป้องกันตัวจากศาสตร์มืดในปี 2539 และได้ขึ้นดำรงตำแหน่งอาจารย์ใหญ่ในปีต่อมา สเนปเสียชีวิตในคืนวันที่ 1 พฤษภาคม พ.ศ. 2541 ด้วยวัย 38 ปี ถูกฆ่าโดยงูยักษ์นากินีของลอร์ดโวลเดอมอร์ เซเวอร์รัส สเนป เป็นบุตรของโทไบอัส สเนป ซึ่งเป็นมักเกิ้ล และไอรีน พรินซ์ ซึ่งเป็นแม่มด ทำให้เขามีสถานะเป็นเลือดผสม สเนปเคยใช้นาม 'เจ้าชายเลือดผสม' ในสมัยที่เรียนอยู่โดยตั้งตามนามสกุลของแม่และสถานะทางสายเลือดของตน คือ พรินซ์ กับ เลือดผสม เป็น เจ้าชายเลือดผสม ไม่ได้มีความหมายว่าเป็นเจ้าชาย หรือ ราชวงศ์ แต่อย่างใด สเนปเป็นคนที่เคยคลั่งไคล้ในศาสตร์มืดมาก เขาเคยประดิษฐ์คาถาศาสตร์มืดด้วยตนเอง เช่น เซกตรัมเซมปร้า มัฟฟลิอาโต้ เลวิคอพัสและเขาได้ต่อสู้กับมิเนอร์วา มักกอนนากัล เขาเป็นฝ่ายเสียเปรียบและหนีไป มิเนอร์วา มักกอนนากัลกล่าวทิ้งท้ายให้เขาไว้ว่า "ขี้ขลาด (Coward)" ในแฮร์รี่ พอตเตอร์ กับเครื่องรางยมทูต เล่ม 7</doc>
