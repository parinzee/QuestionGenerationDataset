<doc id="213749" url="https://th.wikipedia.org/wiki?curid=213749" title="มุมภายในและมุมภายนอก">มุมภายในและมุมภายนอก ในเรขาคณิต มุมภายใน คือมุมที่เกิดจากด้านสองด้านที่มีจุดปลายข้างหนึ่งร่วมกัน ภายในรูปหลายเหลี่ยมเชิงเดียว ซึ่งรูปหลายเหลี่ยมเชิงเดียวนี้จะมีมุมภายในหนึ่งมุมต่อหนึ่งจุดยอด ถ้าหากมุมภายในทุกมุมของรูปหลายเหลี่ยมมีขนาดน้อยกว่า 180° รูปหลายเหลี่ยมนั้นจะเรียกว่าเป็นรูปหลายเหลี่ยมนูน (convex polygon) ในทางตรงข้าม มุมภายนอก คือมุมที่เกิดจากด้านหนึ่งของรูปหลายเหลี่ยมเชิงเดียว กับเส้นตรงที่ลากต่อไปจากด้านที่อยู่ติดกัน มุมภายในกับมุมภายนอกที่อยู่บนจุดยอดเดียวกันจะรวมกันได้ 180°การคำนวณ การคำนวณ. ผลบวกของขนาดของมุมภายในของรูปหลายเหลี่ยมเชิงเดียว สามารถคำนวณโดยใช้สูตร 180(n-2) เมื่อ n แทนจำนวนด้านของรูปหลายเหลี่ยม ถ้ารูปนี้เป็นรูปหลายเหลี่ยมปรกติหรือรูปหลายเหลี่ยมมุมเท่า เมื่อนำผลบวกมาหารด้วย n จะได้ขนาดของมุมที่เท่ากันแต่ละมุม</doc>
