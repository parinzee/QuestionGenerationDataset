<doc id="134530" url="https://th.wikipedia.org/wiki?curid=134530" title="ธรรพ์ณธร ปาลกะวงศ์ ณ อยุธยา">ธรรพ์ณธร ปาลกะวงศ์ ณ อยุธยา ธรรพ์ณธร ปาลกะวงศ์ ณ อยุธยา () เกิดเมื่อวันที่ 10 พฤศจิกายน พ.ศ. 2513 เป็นนักร้องชายชายชาวไทยประวัติ ประวัติ. ธรรพ์ณธรเป็นบุตรชายของพ่อซึ่งเป็นทหารบกฝ่ายสรรพาวุธ ซึ่งชื่อ "ธรรพ์ณธร" (อ่านว่า /ทัน-นะ-ทอน/) มีความหมายว่า "ผู้ที่รักษาไว้ซึ่งเสียงเพลง" (คนธรรพ์ สมาสกับคำว่า ธร ซึ่งแปลว่า รักษา) ขณะเรียนอยู่ที่คณะมนุษยศาสตร์ มหาวิทยาลัยรามคำแหง ได้ทำกิจกรรมด้านบันเทิงกับคณะมาโดยตลอด เช่น ละครเวที เป็นต้น และเคยเข้าประกวดร้องเพลงกับสยามกลการ ธรรพ์ณธร มีชื่อเสียงจากการออกอัลบั้มชุดแรกในปี พ.ศ. 2538 ด้วยการออกเป็นมินิอัลบั้ม มี สุธี แสงเสรีชน เป็นโปรดิวเซอร์ ในชื่อชุด "TNT" มีความหมายถึงชื่อย่อในภาษาอังกฤษของตัวเอง อีกทั้งยังเกี่ยวเนื่องถึงงานที่พ่อทำเกี่ยวกับระเบิดด้วย มีเพลงที่ได้รับความนิยม คือ ร้อน, ร่ำลา และ เกิดเป็นผู้ชาย ซึ่งเป็นเพลงเก่าของสุธีด้วย และออกเป็นอัลบั้มเต็มในปี พ.ศ. 2539 ซึ่งทำให้ได้รับรางวัลสีสันอะวอร์ดส์ สาขา ศิลปินชายเดี่ยวยอดเยี่ยม และศิลปินชายร็อคยอดเยี่ยมประจำปี ด้วย ธรรพ์ณธร มีเสียงสูงและน้ำเสียงที่คล้ายคลึงกับ เป้ ไฮ-ร็อก แต่ทว่ามีพลังเสียงที่หนักแน่นกว่า ผลงานเพลงในระยะแรกจึงออกไปในทางหนักหน่วง เป็นบลูส์-ร็อก ในปี พ.ศ. 2542 ได้ย้ายมาสังกัดกับค่าย อาร์.เอส. โปรโมชั่น ใช้ชื่อว่า "คนธรรพ์ณธร" มีเพลงที่ได้รับความนิยมคือ หัวใจกระดาษ, ฉีดยา เป็นต้น โดยลดความหนักแน่นลงเป็นป็อปร็อก และได้รับรางวัลสีสันอะวอร์ดส สาขา ศิลปินชายร็อคยอดเยี่ยมประจำปี อีกครั้ง จากนั้นจึงได้ออกอัลบั้มร่วมกับ โฟร์ท นฤมล จิวังกูร นักร้องสาวร่วมค่ายในชื่อชุด "Fire & Ice" ในปี พ.ศ. 2543 และได้ออกอัลบั้มกับอาร์.เอส.มาอีกหลายชุด รวมทั้งได้ออกอัลบั้มร่วมกับ โฟร์ท นฤมล อีกชุดหนึ่งด้วย คือ "แสงและเงา" ในปี พ.ศ. 2546 ในปี พ.ศ. 2548 ได้ย้ายเข้าสังกัดอากูในเครือจีเอ็มเอ็ม แกรมมี่ และได้ออกอัลบั้มมาหนึ่งชุด โดยเป็นการนำเอาเพลงเก่า ๆ ที่ได้รับความนิยมมาร้องใหม่ในแบบของตนผลงานสตูดิโออัลบั้มผลงาน. สตูดิโออัลบั้ม. - Tannatonn - คนธรรพ์ณธร - Instinct - พายุธรรพ์ณธร - ทุ่มเทEPEP. - TNTอัลบั้มรวมอัลบั้มรวม. - BORN TO BEซิงเกิล</doc>
