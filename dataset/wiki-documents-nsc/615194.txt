<doc id="615194" url="https://th.wikipedia.org/wiki?curid=615194" title="รานีนี คุนดาซอมี">รานีนี คุนดาซอมี รานีนี คุนดาซอมี (; 19 พฤษภาคม ค.ศ. 1984 — ) เป็นทั้งนักมวยไทย, มวยซาวาต, และเอ็มเอ็มเอชาวมอริเชียส ผู้ชนะการแข่งขันระดับประเทศหลายรายการชีวิตช่วงต้น ชีวิตช่วงต้น. รานีนี คุนดาซอมี เกิดวันที่ 19 พฤษภาคม ค.ศ. 1984 ที่โรงพยาบาลวิกตอเรีย ประเทศมอริเชียส ตั้งแต่ ค.ศ. 1984 - 1994 เธออาศัยอยู่ที่ป๊อปเฮนเนสซี บูบาซอง กับพี่น้องที่เป็นชาย 3 คนกับหญิงอีก 2 คน ซึ่งได้แก่ ลูลู, ลาเจน, ลาเจส, ราจีนี และอันไนส์ โดยมีพ่อของเธอชื่อมาริโอ และแม่ของเธอชื่อเปรมีลา เธอได้เข้าศึกษาที่โรงเรียนเมนการ์ดในระดับก่อนประถมและประถมศึกษา ณ บูบาซอง หลังจากนั้น เธอได้เข้าศึกษาต่อที่โรงเรียนมัธยมวิลซอแห่งบูบาซอง เมื่ออายุได้ 16 ปี เธอก็ได้ย้ายจากโรงเรียนมัธยมวิลซอเพื่อไปศึกษาต่อที่เซนต์บาร์โธโลมิวเซปอลุยส์ หลังจากได้รับการรับรองการศึกษาระดับอุดมศึกษา เธอก็มีความปรารถนาที่จะศึกษาต่อที่มหาวิทยาลัยมอริเชียส แต่โชคร้ายที่ครอบครัวของเธอไม่สามารถออกค่าใช้จ่ายสำหรับการดำเนินการศึกษาต่อสำหรับเธอได้ เมื่อเธอออกจากสถานศึกษา เธอก็เริ่มฝึกคิกบ็อกซิงและทำงานเป็นผู้ช่วยร้านขายยา โดยเธอได้ฝึกคิกบ็อกซิงเป็นระยะเวลาหนึ่งปี ใน ค.ศ. 2002 เธอได้ทำงานเป็นผู้ส่งข้อความภาพเคลื่อนไหวให้แก่ ทูลิงเซแอร์แอมจำกัด ที่ซึ่งเธอได้พบกับผู้ที่จะเป็นสามีของเธอในอนาคตที่ชื่อ คุนดาซอมี หลุยส์ แพทริก โดยพวกเขาได้เริ่มฝึกมวยฝรั่งเศสซาวาตด้วยกัน และกลายเป็นเพื่อนที่ดีต่อกันแล้วจึงแต่งงานในปี ค.ศ. 2008 ซึ่งแพทริกเป็นทั้งผู้ฝึกสอนและสามีของเธอในปัจจุบัน ใน ค.ศ. 2008 ทั้งสองได้ออกจากทูลิงเซแอร์แอม และเริ่มต้นธุรกิจของตนเองในฐานะผู้ผลิตวิดีโอคลิป และผู้ก่อตั้งดีเจพีโปรดักชันส์ผลงานในระดับอาชีพ ผลงานในระดับอาชีพ. ใน ค.ศ. 2005 เธอได้เข้าร่วมการแข่งขันรายการมวยฝรั่งเศสซาวาต ส่วนใน ค.ศ. 2006 เธอได้เป็นแชมป์หญิงโดยเป็นผู้ชนะรายการเฌอเดอลูเอต รายการมวยฝรั่งเศสซาวาต ค.ศ. 2007 - 2010 สโมสรมวยบีเอ็มเอสปอร์ตของคุนดาซอมีได้เผชิญปัญหาบางประการ โดยไม่มีสถานที่สำหรับการฝึกซ้อมกับกลุ่มที่ทำการฝึกซ้อมบนถนน ครั้นแล้ว สโมสรของเธอก็ได้พบกับสถานที่สำหรับการฝึกซ้อมที่ศูนย์สวิสดิการสังคมบัมบู และใน ค.ศ. 2010 รานีนี และแพทริก คุนดาซอมี ได้เริ่มฝึกมวยไทย ใน ค.ศ. 2011 เธอได้ก่อตั้งทีมหญิงบีเอ็มเอ และได้เข้าร่วมในการแข่งขันมวยไทยและมวยฝรั่งเศสหลายรายการในช่วงปี ค.ศ. 2010 และ 2012 ใน ค.ศ. 2012 ได้มีการแข่งขันมวยไทยระหว่างชายกับหญิงขึ้นเป็นครั้งแรกในประเทศมอริเชียส และเธอได้เป็นฝ่ายชนะ ในการแข่งขันมวยไทยระดับท้องถิ่น เธอชนะ 8 ครั้ง แพ้ 0 ครั้ง (ซึ่งรวมถึง 1 การแข่งขันระหว่างชายกับหญิง) ส่วนการแข่งขันมวยไทยชิงแชมป์โลกที่จัดขึ้นโดยสหพันธ์มวยไทยสมัครเล่นนานาชาติ (IFMA) เธอชนะ 0 ครั้ง แพ้ 1 ครั้ง โดยเธอได้พบกับรักษณา เบกัม ใน ค.ศ. 2013 เธอได้รับรางวัลเหรียญทองในการแข่งขันเทควันโดชิงแชมป์มอริเชียส ซึ่งเป็นการมีส่วนร่วมครั้งแรกของเธอ พร้อมกับเป็นผู้ชนะรายการลาครอชมอริเชียสชองปียง ที่เธอได้เข้าแข่งขันเป็นครั้งแรก รวมถึงเธอยังได้เป็นแชมป์การแข่งขันมวยไทย ทั้งนี้ เธอเป็นแชมป์มวยไทยหญิงของประเทศมอริเชียสใน ค.ศ. 2013 วันที่ 28 กันยายน ค.ศ. 2013 เธอชนะรายการชิงเข็มขัดแชมป์มวยไทยหญิงแห่งประเทศมอริเชียสครั้งที่หนึ่ง ซึ่งมีการจัดขึ้นอย่างเปิดเผยในประเภทหญิงรางวัลที่ได้รับรางวัลที่ได้รับ. - แชมป์ รายการบอกเซฟรองเซเฌอเดอลูเอต - ค.ศ. 2006 - แชมป์มวยไทยแห่งประเทศมอริเชียส - ค.ศ. 2011 - แชมป์มวยไทยแห่งประเทศมอริเชียส - ค.ศ. 2012 - ผู้ชนะ รายการชิงเข็มขัดแชมป์มวยไทยหญิงแห่งประเทศมอริเชียส - ค.ศ. 2013</doc>
