<doc id="323157" url="https://th.wikipedia.org/wiki?curid=323157" title="เสาร์มนตรา">เสาร์มนตรา เสาร์มนตรา เป็นหนังสือเล่มที่ 6 ของหนังสือชุดอาณาจักรแห่งกาลเวลา ของการ์ธ นิกซ์ นักเขียนชาวออสเตรเลีย ปัจจุบันได้รับการแปลเป็นภาษาไทยแล้ว โดยสำนักพิมพ์แจ่มใส ปัจจุบันออกจำหน่ายแล้ว 6 เล่ม อีก 5 เล่มคือ จันทร์มหันตภัย อังคารอหังการ พุธเพชฌฆาต พฤหัสเจ้าศาสตรา และศุกร์รัตติกาลเนื้อเรื่องย่อ เนื้อเรื่องย่อ. หลังจากพิชิตวันศุกร์ อาเธอร์และลีฟพาคนหลับกลับมายังโลก ทุกอย่างกำลังเป็นไปได้ดี จนกระทั่งจู่ๆ โทรศัพท์ก็ปรากฏขึ้นในกระเป๋ากางเกงของเขา และนำข่าวร้ายจากอีราซมุซ พี่ชายที่เป็นทหารของเขาว่า เมืองจะถูกถล่มด้วยระเบิดนิวเคลียร์ในนาทีแรกของเช้าวันเสาร์ โดยคำสั่งจากศัตรูเก่าของเขา "นายพล" พราวิล ซึ่งรับคำสั่งมาจากเสาร์เลอเลิศอีกที เหลือเวลาไม่ถึง 10 นาที อาเธอร์จึงหยุดเวลาของเมืองเอาไว้และจากไป และจะกลับมายุติความเลวร้ายนี้หลังจากหยุดยั้งวันเสาร์ได้ แต่เมื่อเขากลับมายังบ้านก็พบว่า บ้านเบื้องล่างและผืนดินไกลกำลังถูกสุญญะกลืนกิน การที่บ้านอ่อนแอยังทำให้ผู้ชราแข็งแกร่งขึ้นเรื่อยๆ การจะหยุดยั้งวิกฤตนี้ อาเธอร์ต้องหาทางบุกไปยังบ้านเบื้องบน แต่วันเสาร์ปิดเส้นทางเข้าสู่ดินแดนของเธอหมดแล้ว ทันใดนั้นอาเธอร์ก็นึกถึง "วิธีพิเศษ" ของหนูเติบโตได้ เขาจึงพาซูซี่ ด็อกเตอร์สคาแมนดรอส และตัวเขาเองเข้าสู่ทะเลกั้นอาณาเขต และสามารถเข้าสู่บ้านเบื้องบนได้ในที่สุด ถึงกระนั้น บ้านเบื้องบนก็เต็มไปด้วยนักเวทที่พร้อมจะจับเขาหากใช้กุญแจดอกที่ห้า การออกตามหาพินัยกรรมส่วนที่หกโดยไม่ใช้เวทมนตร์เป็นไปได้ยาก แถมยังมีซูซี่เป็นผู้ช่วยเพียงคนเดียว ทั้งสองตั้งใช้ชื่อปลอมอีกครั้งและปกปิดตัวเป็นลิงหยอดน้ำมัน เด็กของคนเป่าปี่ที่ทำงานให้กับเสาร์ บนหอคอยสูงหนึ่งหมื่นเจ็ดพันฟุต อาเธอร์ผู้ที่กำลังเปลี่ยนเป็นพลเมือง ต้องต่อสู้กับจิตใจอันดำมืดที่เข้าครอบงำเขา ขณะเดียวกัน แผนการที่แท้จริงของวันเสาร์ก็ถูกเปิดเผย...ตัวละครสำคัญตัวละครสำคัญ. - วันเสาร์เลอเลิศ ดูเพิ่มที่ วันเสาร์เลอเลิศ- คุณหญิงพรีมัส ส่วนที่หนึ่งถึงห้าของพินัยกรรม หลังจากรวมร่างเข้ากับส่วนที่ห้า เครื่องแต่งกายของเธอเปลี่ยนเป็นเกราะอ่อนที่ทำจากแผ่นกลมสีทอง เกราะไหล่ของเธอเป็นกรงเล็บที่มีเดือยแหลม หลังจากตักเตือนเรื่องการรับของจากคนแปลกหน้า เธอก็แจ้งข่าวกับอาเธอร์ว่า ทิวเขาของวงกตยิ่งใหญ่ได้อ่อนแอลงเนื่องจากการระเบิดสุญญะฝีมือคนเป่าปี่ และรายงานการลุกล้ำของสุญญะทั่วทั้งห้าเขตแดนอาเธอร์ไม่อยากใช้กุญแจ จึงขอให้เธอแบ่งร่าง เธอได้แบ่งตัวเองออกเป็น คุณหญิงควอร์โต (Dame Quarto-ที่สี่) และคุณหญิงเซ็ปตัม (Dame Septum-ที่เจ็ด) อย่างไม่เต็มใจนัก ควอร์โตไปซ่อมแซมทิวเขา ส่วนเซ็ปตัมไปฟื้นฟูบ้านเบื้องกลาง - มาร์สัน (Marson) อดีตผู้ควบคุมลิฟต์ประจำผืนดินไกล เขาเป็นคนที่เห็นการทำลายล้างผืนดินไกลของสุญญะและเอาชีวิตรอดมาได้ แต่ก็ต้องเสียร่างกายไปจนเหลือเพียงศีรษะ คุณสเคอร์ริคิมช่วยหยุดการกัดกินของสุญญะได้ และใช้เวทมนตร์ถ่ายทอดสิ่งที่เขาเห็นออกมาให้ทุกคนที่กองบัญชาการดู - คุณสเคอร์ริคิม (Mr Skerrikim) เป็นผู้เชี่ยวชาญเวทมนตร์ที่ไม่ใช่นักเวท แต่ได้รับการฝึกฝนเป็นอย่างดี เป็นผู้สอบปากคำเซอร์พฤหัสบดี และมีความสามารถในการใช้เวทมนตร์กับจิตใจของพลเมือง เขาสวมเสื้อนอกตัวยาวสีเข้ม ผ้าผูกคอสีดำ และหมวกกลม เพียงสบตาครั้งแรก เขาก็ไม่ถูกคอกับสคาแมนดรอสเสียแล้ว สคาแมนดรอสไม่ไว้ใจพลังของเขา และปฏิเสธวิธีของเขาที่ทำกับผู้ควบคุมลิฟต์ - อาลีส (Alyse) คนเคลื่อนที่ขั้นที่หนึ่ง หัวหน้าลิงหยอดน้ำมันของกองซ่อมบำรุงโซ่และแรงเคลื่อนที่ยี่สิบเจ็ดแห่งบ้านเบื้องบน เธอสวมชุดหมีของลิงหยอดน้ำมัน และไว้ผมที่ตัดเองแหว่งๆ ในตอนแรกเธอให้ความช่วยเหลือกับอาเธอร์และซูซี่เป็นอย่างดี แต่หลังจากรู้สถานะที่แท้จริงของอาเธอร์แล้ว เธอก็พยายามกำจัดพวกเขา โดยอ้างประวัติหน้าที่ ท้ายสุดอาเธอร์ต้องบังคับให้เธอปฏิญาณตนกับเขาว่าจะไม่หักหลังอีก - ฮร็อด (Whrod) คนขันสกรูขั้นที่สอง เขากับอาเธอร์ทำงานร่วมกัน เขาเป็นคนที่ให้ข้อมูลที่มีประโยชน์กับอาเธอร์ แต่หลังจากใช้คำเสียดหูกับอาเธอร์ เขาก็ถูกอาเธอร์ที่ฟิวส์ขาดเข้าทำร้าย จนเกือบไม่รอดถ้าซูซี่ไม่เข้ามาหยุดอาเธอร์ไว้ - ว็อกซ์รอธ (Woxroth) นักเวทสำรองคนหนึ่ง เขาโชคร้ายถูกอาเธอร์กับพินัยกรรมฟาดจนสงบแล้วปลอมตัวเป็นเขาเพื่อปกปิดตัวเองในตอนท้ายสถานที่สำคัญ</doc>
