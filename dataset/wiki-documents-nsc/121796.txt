<doc id="121796" url="https://th.wikipedia.org/wiki?curid=121796" title="อารีเฟน ฮะซานี">อารีเฟน ฮะซานี อารีเฟน ฮะซานี หรือในนามปากกา เฟน สตูดิโอ (เกิด 17 มิถุนายน พ.ศ. 2500) นักเขียนการ์ตูนชาวไทย ประจำสำนักพิมพ์บรรลือสาส์น ในหนังสือการ์ตูนมหาสนุก สาวดอกไม้กะนายกล้วยไข่ รามาวตาร และ ศึกมหาภารตะประวัติ ประวัติ. อารีเฟนเกิดเมื่อ 17 มิถุนายน พ.ศ. 2500 ที่กรุงเทพมหานครและไปเติบโตที่จังหวัดยะลา เป็นชาวมุสลิม จบการศึกษาระดับม.ศ.3 ที่โรงเรียนคณะราษฎรบำรุง ยะลา จังหวัดยะลา และสำเร็จการศึกษาระดับปริญญาตรี คณะออกแบบพาณิชย์ศิลป์ (โฆษณา) ที่วิทยาเขตเพาะช่างเกิดงานเขียนการ์ตูน งานเขียนการ์ตูน. เขียนการ์ตูนครั้งแรกในขณะเรียนอยู่ชั้น ปวช. ที่ วิทยาลัยเพาะช่าง เมื่อปี พ.ศ. 2520 จากความตั้งใจที่อยากเป็นนักเขียนการ์ตูนและอยากมีรายได้ใช้จ่ายเป็นค่าเล่าเรียน จึงลองเขียนการ์ตูนตลก 3ช่อง ไปเสนอที่สำนักพิมพ์อุดมศึกษา ซึ่งเขาก็รับต้นฉบับไว้ เริ่มต้นได้ค่าต้นฉบับแผ่นละ 15 บาท แต่เนื่องจากขณะนั้นทางสำนักพิมพ์ได้พิมพ์การ์ตูนแนวนิทานพื้นบ้าน จักรๆวงศ์ๆ ชื่อหนังสือการ์ตูน ทวีปัญญาและ การ์ตูนนิทานไทย ซึ่งต้องการนักเขียนไปเสริมทีมงานของคุณอิศวร จึงได้มีโอกาสเข้าไปเขียนการ์ตูนเป็นรายได้พิเศษ หลังโรงเรียนเลิกแล้วในช่วงเย็น ปีพ.ศ. 2521 การ์ตูนเล่มละบาท กำลังเป็นที่นิยมในตลาดการ์ตูน เขาจึงลองเขียนการ์ตูนเล่มละบาท แล้วนำไปเสนอขายให้สำนักพิมพ์ ศิริสาส์น ได้ค่าต้นฉบับ 500 บาทต่อหนึ่งเล่มมี 24 หน้า แล้วย้ายมาเขียนให้กับสำนักพิมพ์สามดาว ค่าต้นฉบับก็ค่อยๆขยับขึ้นมาเรื่อยจนมาอยู่ที่ 1,200 บาทต่อเล่ม เนื้อเรื่องที่เขียนก็เป็นแนวชีวิตบ้าง แนวนิทานพื้นบ้านจักรๆวงศ์ๆ ซึ่งแต่งขึ้นเองทุกเรื่องโดยอารีเฟน ฮะซานี จนกลางปีพ.ศ. 2523 มีความคิดว่าอยากเขียนการ์ตูนกับสำนักพิมพ์ ที่พิมพ์การ์ตูน หนูจ๋าและ เบบี้ ที่ตนเองติดตามอ่านมาตั้งแต่เด็กๆ และใฝ่ฝันไว้ว่าอยากจะเขียนร่วมกับสำนักพิมพ์เดียวกันกับ อาจุ๋มจิ๋ม และ อาวัฒน์ จึงได้ลองเอาการ์ตูนของตัวเองไปเสนอที่ สำนักพิมพ์บรรลือสาส์น ซึ่งทางสำนักพิมพ์ก็ได้รับต้นฉบับไว้ และได้ลงผลงานในหนังสือการ์ตูน เยาวชน เป็นนิยายภาพเรื่องยาว เรื่องสวัสดีโรงเรียน และเลิกเขียนการ์ตูนเล่มละบาทนับตั้งแต่นั้นมา พ.ศ. 2524 สำนักพิมพ์บรรลือสาส์น ออกการ์ตูนมาอีกเล่มคือ การ์ตูนหลายรส โดยมีนักเขียนฝีมือเยี่ยมสองคนคือ เตรียม ชาชุมพร และ โอม รัชเวทย์ เป็นนักเขียนชูโรง โดยมีนักเขียนรุ่นใหม่หลายคนได้มีโอกาสร่วมเขียน นิยายภาพสลับสับเปลี่ยนกันไป ซึ่งเขาก็ได้เขียนนิยายภาพ ชุดมิติชีวิต เป็นเรื่องสั้นจบเป็นตอนๆ ด้วยหลายฉบับ พ.ศ. 2525 หลังจากที่ศึกษาจบวิทยาเขตเพาะช่าง ได้วุฒิด้านศึกษาศาสตร์บัณฑิตแล้ว ก็ถือโอกาสใช้วิชาความรู้ ไปเป็นครูอยู่ที่ โรงเรียนสาธิตแห่งมหาวิทยาลัยเกษตรศาสตร์ สอนศิลปะให้กับนักเรียนชั้นประถมปลายเป็นเวลา 3ปี และยังคงใช้เวลาว่างเขียนการ์ตูนส่งสำนักพิมพ์เป็นระยะๆ อยู่เช่นเดิม จนปีพ.ศ. 2529 เพื่อนชวนไปทำงานกับบริษัทโฆษณาเล็กๆแห่งหนึ่ง เป็นเวลา 2 ปี และยังคงใช้เวลาว่างเขียนการ์ตูนส่งสำนักพิมพ์เช่นเดิม ช่วงนี้เองที่ บก.วิธิต ให้เขียนนิยายภาพลงในการ์ตูนเบบี้ และให้เขียนลงในหนังสือการ์ตูน ขายหัวเราะ และ มหาสนุก เล่มใหญ่ซึ่งเป็นครั้งแรกที่ได้เปลี่ยนแนวการเขียน จากนิยายภาพมาเป็นการ์ตูนที่ลายเส้นเรียบง่าย และมีเนื้อหาตลกหรรษา กับการ์ตูนเรื่องสั้นชุด พ่อแม่..ลูก ซึ่งเป็นที่รู้จักของนักอ่านการ์ตูนมหาสนุกพอสมควร ในปีพ.ศ. 2530 เพื่อนได้ชักชวนให้ไปทำงานด้านดีไซน์และออกแบบลายผ้าให้กับบริษัท ในเครือ GQ GROUP อยู่ 3 ปี และยังคงใช้เวลาหลังเลิกงานเขียนการ์ตูนอยู่เหมือนเดิม ในช่วงนี้เองได้เขียนการ์ตูนตลกชุด บ้าครบสูตร ลงในหนังสือ มหาสนุก และเขียนนิยายภาพเรื่องยาวเรื่อง สิงห์สยาม ลงใน หนังสือการ์ตูนหนูจ๋า อีกด้วย กลางปีพ.ศ. 2533 นี่เอง ได้ลาออกจากงานประจำ มานั่งเขียนการ์ตูนเป็นอาชีพอย่างจริงจังให้กับสำนักพิมพ์บรรลือสาส์นเป็นต้นมา ทำให้มีเวลาเขียนการ์ตูนชุดต่างๆ ลงในหนังสือ มหาสนุกฉบับกระเป๋า มีทั้งการ์ตูนชุด สาวดอกไม้กะนายกล้วยไข่ ก๊องจอมเทพบ้าครบสูตร ก๊อง191 บริษัทอัดผี เป็นต้น จนปีพ.ศ. 2537 ทางบก. วิธิต อุตสาหจิต เห็นว่า การ์ตูนชุด สาวดอกไม้กะนายกล้วยไข่ มีแฟนประจำติดตามอ่านจำนวนหนึ่ง จึงได้ออกหนังสือการ์ตูนเล่มใหม่ คือ สาวดอกไม้กะนายกล้วยไข่ เป็นรายเดือน ต่อมาได้มีการรวมเล่มการ์ตูนชุดต่างๆ ขึ้นมาเช่น เปาปุ้นจี้ บริษัทอัดผี รวมพลคนละคร รามาวตาร(รามเกียรติ์)และศึกมหาภารตะผลงานผลงาน. - สวัสดีโรงเรียน (2523) - มิติชีวิต (2524) - อภินิหารต๊อกแต๊ก (2525) - เทพสลาตัน (2531) - ปักษ์ใต้บ้านเรา (2529) - บ้าครบสูตร (2532 - 2535) - สิงห์สยาม (2533) - ก๊อง จอมเทพบ้าครบสูตร (2538 - 2539) - ก๊อง 191 (2539 - 2540) - พ่อแม่ลูก FAMILY (2530 - 2537) - ปอมปอม กิ้งก่าเทวดา (2539 - 2544) - เปาบุ้นจี้ (2538 - 2546) เขียนลงในหนังสือการ์ตูน สาวดอกไม้กะนายกล้วยไข่ ครั้งแรกในหนังสือการ์ตูนมหาสนุก เล่ม 176 ฉบับเดือน กันยายน พ.ศ. 2537 และได้รวมเล่มครั้งแรกใน เดือน มีนาคม พ.ศ. 2539 จำนวน 5 เล่มจบ... และต่อมาได้รวมเล่มอีกครั้งในเดือน ตุลาคม พ.ศ. 2548 - บริษัทอัดผี (2537 - ปัจจุบัน) - ซูเปอร์โคโรนา (2538) - สาวดอกไม้กะนายกล้วยไข่ (2534 - ปัจจุบัน) - รวมพลคนละคร (2548 - 2549) - รามาวตาร (2544 - 2548) - ศึกมหาภารตะ (2547 - 2551) - รามเกียรติ์ มินิ แอนนิเมชัน (2550 - 2551) - ห้องสมุดมหัศจรรย์ (2551 - ปัจจุบัน) - มโหสถ (2549 - 2550) - เทพอภินิหารตำนานกรีก (2551 - 2556) - แก้วหน้าม้า (2556-ปัจจุบัน)คาแรคเตอร์ของเฟน สตูดิโอในการ์ตูน คาแรคเตอร์ของเฟน สตูดิโอในการ์ตูน. คาแรคเตอร์ของเฟนมีลักษณะเค้าหน้าคล้ายหน้าจริงและอ้วนลงพุงประสบการณ์ทำงานอื่นประสบการณ์ทำงานอื่น. - เป็นอาจารย์สอนศิลปะชั้นประถม โรงเรียนสาธิตแห่งมหาวิทยาลัยเกษตรศาสตร์ บางเขน กรุงเทพฯ (3 ปี) - งานด้านครีเอทีฟ บริษัทโฆษณา (2 ปี) - งานดีไซเนอร์เครื่องแต่งกาย เครือบริษัท GQ กรุ๊ป (3 ปี)ผลงานพิเศษผลงานพิเศษ. - ได้รับรางวัลประกวดถ่ายภาพ ทั้งระดับนักศึกษา ระดับประเทศ และระดับนานาชาติ - ได้รับรางวัลประกวดแต่งเพลงสำหรับเด็กของ ส.ย.ช.และ มูลนิธิเพื่อการพัฒนาเด็ก (ที่ 1 และที่ 3) - ออกเทปเพลงสำหรับเยาวชน ชุดวงแมลงปอ</doc>
