<doc id="357484" url="https://th.wikipedia.org/wiki?curid=357484" title="มาสเตอร์คิม เพลงเตะอมยิ้ม หมัดทิ่มลูกกะตา">มาสเตอร์คิม เพลงเตะอมยิ้ม หมัดทิ่มลูกกะตา มาสเตอร์คิม เพลงเตะอมยิ้ม หมัดทิ่มลูกกะตา (; ) เป็นภาพยนตร์เกาหลีแนวตลก โดยนำเสนอเรื่องราวเกี่ยวกับผู้ใช้วิชาศิลปะการต่อสู้ 3 แขนง ได้แก่ เทควันโด, เคนโด้ และกังฟู เขียนบทและกำกับโดย ปาร์ก ซอง-กยุน (; ) โดยเริ่มการถ่ายทำภาพยนตร์ชุดดังกล่าวใน ค.ศ. 2006 กำหนดเรตภาพยนตร์สำหรับผู้ชมอายุ 15 ปีขึ้นไปในเกาหลีใต้ และมีผู้ชมภาพยนตร์ชุดดังกล่าวถึง 1,025,618 รายในเกาหลีใต้ โดยมีผู้ชมราว 100,000 ถึง 210,000 รายในเกาหลีใต้ของช่วงเปิดตัวเนื้อเรื่องย่อ เนื้อเรื่องย่อ. อาจารย์สอนศิลปะการต่อสู้ 3 ราย ที่มีชื่อเหมือนกันว่า คิม กวอนจัง ได้เปิดสำนักสอนศิลปะการต่อสู้ในสาขาที่ต่างกัน โดยคิมคนแรกเป็นผู้เปิดสำนักเทควันโด ซึ่งมักใช้เวลาไปกับเรื่องที่ค่อนข้างไร้สาระและไม่สนใจต่อการสร้างชื่อเสียงให้กับสำนักของตนเท่าใดนัก ทั้งยังไม่ค่อยมีลูกศิษย์มาเข้าเรียนในสำนักของตน ในขณะที่คิมคนที่สองเป็นผู้เปิดสำนักฝึกสอนวิชาเคนโด้ ซึ่งเขาเป็นคนจริงและขวานผ่าซาก แต่มักหมดเวลาไปกับการเล่นวิดีโอเกมกับเด็กๆ และอ้างว่าตนมีความชำนาญด้านภาษาญี่ปุ่น ต่อมา อาจารย์คิมทั้งสองรายได้เกิดตกหลุมรักผู้หญิงคนเดียวกัน ซึ่งเป็นลูกสาวเจ้าของภัตตาคารจีน ซึ่งไม่ได้เป็นเรื่องง่ายที่จะมีความรักสมหวัง เมื่อมีอาจารย์กังฟูอีกคนหนึ่งซึ่งมีชื่อว่าคิมเช่นกัน ซึ่งเป็นคิมที่มีฝีมือและดูดีเมื่อเทียบกับคนอื่น รวมทั้งมีความสามารถด้านภาษาญี่ปุ่น ที่มาร่วมทำศึกชิงนางในครั้งนี้ จนเรื่องชุลมุนต่างๆได้เกิดขึ้นตามมา ต่อมาพวกเขาได้ร่วมมือกันต่อสู้กับเหล่าร้าย และมีเหล่านักมวยไทย มาปรากฏตัวในช่วงท้าย (พากย์อีสานในฉบับภาษาไทย) ซึ่งอาจารย์คิมทั้งสามตระหนักดีว่ามวยไทยเป็นศิลปะการต่อสู้ที่แข็งแกร่ง พวกเขาจึงต้องร่วมมือเพื่อต่อสู้กับผู้ท้าชิงที่ไม่ธรรมดากันอีกครั้งนักแสดงนำนักแสดงนำ. - ชิน ฮยุนจุน (; ) - ชอย ซองกัก (; ) - กวอน โอจุง (; ) - โอ ซึงฮย็อน (; ) - โน จูฮยุน (; ) - กวอน โอมิน (; )ข้อมูลการส่งออกภาพยนตร์ ข้อมูลการส่งออกภาพยนตร์. มาสเตอร์คิม เพลงเตะอมยิ้ม หมัดทิ่มลูกกะตา เป็นภาพยนตร์ที่ได้รับความนิยมอย่างแพร่หลาย โดยได้มีการจัดฉายในหลายประเทศ ประกอบด้วย:</doc>
