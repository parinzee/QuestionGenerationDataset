<doc id="741565" url="https://th.wikipedia.org/wiki?curid=741565" title="เดอะมอลล์ โคราช">เดอะมอลล์ โคราช เดอะมอลล์ โคราช หรือ ศูนย์การค้าเดอะมอลล์ ช็อปปิ้ง เซ็นเตอร์ นครราชสีมา () ตั้งอยู่ริมถนนมิตรภาพ ในพื้นที่ อำเภอเมืองนครราชสีมา จังหวัดนครราชสีมา เปิดบริการวันที่ 10 สิงหาคม พ.ศ. 2543 โดยเป็นโครงการศูนย์การค้าขนาดใหญ่ในจังหวัดนครราชสีมา บนเนื้อที่ 57 ไร่ ติดถนนมิตรภาพ ดำเนินการโดยบริษัท เดอะมอลล์ราชสีมา จำกัด ในเครือเดอะมอลล์กรุ๊ป โดยมีมูลค่าการลงทุนรวมกว่า 5,400 ล้านบาท รองรับกลุ่มเป้าหมายในจังหวัดนครราชสีมากว่า 2.8 ล้านคน และจังหวัดใกล้เคียง ทั้งนี้ เดอะมอลล์ โคราช ถือเป็นศูนย์การค้าในเครือเดอะมอลล์แห่งแรกในต่างจังหวัด (นอกเขตกรุงเทพมหานครและปริมณฑล) ในปี พ.ศ. 2558 เดอะมอลล์นครราชสีมาได้บูรณะครั้งที่ 3 โดยขยายเนื้อที่เพิ่มเป็น 80 ไร่ และเปลี่ยนแปลงโฉมใหม่ทั้งหมดรวมทั้งขยายเนื้อที่ของศูนย์การค้าจาก 200,000 ตารางเมตร เพิ่มเป็น 350,000 ตารางเมตร พร้อมนำสินค้ายี่ห้อชั้นนำมาอีกมากมาย รวมถึงขยายโรงภาพยนตร์เพิ่มอีก 2 โรง และเปลี่ยนชื่อจากอีจีวี เป็นโคราช ซีนีเพล็กซ์ ในเครือเมเจอร์ ซีนีเพล็กซ์ มูลค่าที่ใช้ในการบูรณะรวมกว่า 2,000 ล้านบาท โดยมีจุดประสงค์ให้เดอะมอลล์ นครราชสีมาเป็นพารากอนอีสาน แล้วเสร็จภายในปี พ.ศ. 2559การจัดสรรพื้นที่ การจัดสรรพื้นที่. เดอะมอลล์ นครราชสีมา พัฒนาเป็นศูนย์การค้าสูง 4 ชั้น (รวมชั้นใต้ดิน 1 ชั้น) มีพื้นที่ใช้สอยกว่า 350,000 ตารางเมตร บนพื้นที่ 80 ไร่ ประกอบด้วยพื้นที่สำคัญดังนี้- ห้างสรรพสินค้าเดอะมอลล์ - กูร์เมต์ มาร์เก็ต - เดอะมอลล์ ฟู้ดฮอลล์ - พาวเวอร์มอลล์ - สปอตส์มอลล์ - บีเทรนด์ - เอสบี ดีไซน์ สแควร์ - ฟิตเนสเฟิร์ส - ไอทีซิตี้ - เดอะริงก์ ไอซ์ สเก็ต - สนามสกีในร่ม สโนว์ แอนด์ ไอซ์ แพลเน็ต - สวนน้ำแฟนตาเซียลากูน - สวนสนุกวันเดอร์แพลเน็ต - โรงภาพยนตร์โคราช ซีนีเพล็กซ์ ในเครือเมเจอร์ ซีนีเพล็กซ์ จำนวน 10 โรง (ในจำนวนนี้มีโรงภาพยนตร์ระบบโฟร์ดีเอ็กซ์ และโรงภาพยนตร์เวิลด์คลาส ระบบละ 1 โรงภาพยนตร์) - เดอะมอลล์ คอนเวนชั่นเซ็นเตอร์ นครราชสีมา (MCC HALL) - อาคารสำนักงานเดอะมอลล์ นครราชสีมา ความสูง 10 ชั้น - อาคารที่พักอาศัยเดอะมอลล์ นครราชสีมา ความสูง 16 ชั้น นอกจากนี้ยังมีลานกิจกรรมมอลล์ พาร์ค (Mall Parc) ด้านหน้าศูนย์ฯ และแกรนด์ ฮอลล์ (Grand Hall) ซึ่งมีจอ LED ขนาดใหญ่โค้ง 360 องศาแห่งแรกในประเทศอีกด้วย</doc>
