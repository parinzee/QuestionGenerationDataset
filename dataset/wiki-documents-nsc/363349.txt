<doc id="363349" url="https://th.wikipedia.org/wiki?curid=363349" title="ล้วงลับ upLoad">ล้วงลับ upLoad ล้วงลับupLoad เป็นรายการวาไรตี้เกมโชว์ที่มีการเอา "ความลับ" ของเหล่าดาราต่าง ๆ มาเปิดเผยภายในรายการอย่างสนุกสนาน และมีการร่วมกิจกรรมสนุกสนาน โดยที่จะมีดารารับเชิญ 4 คน เข้ามาร่วมแข่งขันเกมต่าง ๆ เพื่อสะสมคะแนนและรับรางวัลในช่วงสุดท้าย รวมไปถึงตับแตกที่ยังสร้างความเสียว หวาดกลัวให้แก่พิธีกรและดารารับเชิญที่มาร่วมเล่นเกมเช่นเดิม แต่มีการเปลี่ยนรูปแบบเพื่อความสนุกสนานให้แก่ผู้ชมรายการมากขึ้น รายการล้วงลับupLoad ผลิตโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) เริ่มออกอากาศครั้งแรกเมื่อวันพฤหัสบดีที่ 3 มีนาคม พ.ศ. 2554 โดยออกอากาศทุกวันพฤหัสบดีเวลา 22:50 น. - 00:15 น. ทางสถานีโทรทัศน์โมเดิร์นไนน์ทีวี และออกอากาศครั้งสุดท้ายในวันพฤหัสบดีที่ 16 กุมภาพันธ์ พ.ศ. 2555 และหลังจากนั้นได้เปลี่ยนรูปแบบรายการเป็นทอล์คโชว์ ในชื่อ ล้วงลับตับแตก โชว์พิธีกรพิธีกรหลักพิธีกร. พิธีกรหลัก. - กรรชัย กำเนิดพลอย - ปกฉัตร เทียมชัย - ตุ๊กกี้ สามช่า - โก๊ะตี๋ อารามบอยพิธีกรช่วงล้วงลับพิธีกรช่วงล้วงลับ. - คชาภา ตันเจริญพิธีกรช่วงล้วงลับจับตื่นพิธีกรช่วงล้วงลับจับตื่น. - พีระพล เสนาคุณ - จิตตริน กุลกัลยาดีช่วงต่าง ๆ ของรายการช่วงล้วงลับสับปะรด ช่วงต่าง ๆ ของรายการ. ช่วงล้วงลับสับปะรด. เป็นการล้วงลับเรื่องราวต่าง ๆ ของคนในวงการบันเทิง ในรูปแบบที่แปลกและแตกต่าง ทั้งการถามประเด็นที่ไม่มีใครเคยถาม หรือการล้วงความลับกับสิ่งของ เช่น การดูกระเป๋าสตางค์ การค้นดูสิ่งของในกระเป๋า โดยมีทีมงานออกไปสัมภาษณ์ตามสถานที่ต่าง ๆช่วงล้วงลับจับตื่น ช่วงล้วงลับจับตื่น. เป็นช่วงที่จะออกไปตามบ้านดาราเพื่อปลุกขึ้นมาเล่นเกม โดยมีดีเจอิคคิว (พีระพล เสนาคุณ) และดีเจเจมส์ (จิตตริน กุลกัลยาดี) รวมไปถึงทีมงานออกไปตามบ้านและห้องนอนของดาราในเวลากลางคืน ในช่วงที่ดาราคนนั้นนอนหลับอยู่ โดยได้มีการวางแผนเพื่อเข้าไปในบ้านหรือที่อยู่ที่ดาราอาศัยอยู่และเข้าไปในห้องนอนของดาราคนนั้นเพื่อปลุกขึ้นมาเล่นเกมโดยวิธีการต่าง ๆ ซึ่งในรายการจะเรียกว่าการจับตื่น จากนั้นหากดาราที่ปลุกขึ้นมายอมเล่นเกม จะมีเกมให้เล่น 1 เกมทันที หลังการปลุกให้ตื่น หากดาราคนนั้นเล่นเกมแล้วสามารถทำได้จะได้รับเงินรางวัล 10,000 บาท สำหรับดารารับเชิญในห้องส่ง จะต้องทายผลการจับตื่นของดาราที่ไปปลุกถึงในห้องนอน ซึ่งผลที่เกิดขึ้นมีอยู่ 3 กรณี คือ- ไม่เล่น (หมายถึง ไม่ยอมเล่นเกม โวยวาย หรือไล่ทีมงานออกจากห้องนอน) - เล่นและผ่าน (หมายถึง เมื่อตื่นขึ้นมาแล้วยอมเล่นเกม และสามารถทำได้) - เล่นแต่ไม่ผ่าน (หมายถึง เมื่อตื่นขึ้นมาแล้วยอมเล่นเกม แต่ไม่สามารถทำได้) หากดารารับเชิญทายผลการจับตื่นได้ถูกต้อง จะได้รับ 1 คะแนนช่วงล้วงลับจับโหวต ช่วงล้วงลับจับโหวต. ในช่วงนี้ จะเป็นการออกสำรวจของประชาชนในประเด็นต่าง ๆ ที่เกี่ยวกับดารารับเชิญและพิธีกร โดยประเด็นในแต่ละสัปดาห์จะมีตัวเลือกในการโหวตเป็นดารารับเชิญทั้ง 4 คนและตัวแทนพิธีกรอีก 1 คน โดยเมื่อถามประเด็นที่สำรวจออกไปแล้ว ดารารับเชิญรวมถึงตัวแทนพิธีกรจะต้องทายผลการโหวตว่าตัวเองนั้นจะอยู่ในอันดับที่เท่าไร จาก 1 - 5 หากดารารับเชิญคนใดทายผลสำรวจได้ถูกต้อง จะได้รับ 1 คะแนน อย่างไรก็ดี นับตั้งแต่เทปวันที่ 24 มีนาคม พ.ศ. 2554 เป็นต้นมา มีการเปลี่ยนรูปแบบคำถาม โดยจะถามว่า ในประเด็นคำถามที่มีการสำรวจในสัปดาห์นั้น ดารารับเชิญคนใด มีผลโหวตสูงสุดเป็นอันดับ 1 หากดารารับเชิญคนใดทายผลสำรวจถูกต้อง จะได้รับ 1 คะแนนช่วงตอบคำถามล้วงลับ ช่วงตอบคำถามล้วงลับ. นับตั้งแต่เทปวันที่ 24 มีนาคม พ.ศ. 2554 เป็นต้นมา ได้มีการเพิ่มเกมตอบคำถามล้วงลับขึ้นมา เพื่อเป็นการเก็บคะแนนเพิ่มเติมนอกเหนือจากช่วงล้วงลับจับโหวต โดยจะเป็นการล้วงลับดารารับเชิญที่มาร่วมรายการ ซึ่งในช่วงนี้ จะมี มดดำ คชาภา ตันเจริญ มาเป็นผู้ล้วงลับ และจะมี หนุ่ม กรรชัย เป็นกรรมการตัดสินคำตอบของดารารับเชิญคนนั้นว่าน่าเชื่อถือหรือไม่ ทั้งนี้ ในการถามคำถามล้วงลับ ดารารับเชิญแต่ละคนมีสิทธิ์ตอบคำถามนั้น หรือไม่ตอบก็ได้ โดยมีผลดังต่อไปนี้- ถ้าดารารับเชิญ ไม่ตอบคำถาม จะไม่ได้คะแนน - ถ้าดารารับเชิญ ตอบคำถาม แต่หนุ่ม กรรชัย ไม่เชื่อในคำตอบ จะไม่ได้คะแนน - ถ้าดารารับเชิญ ตอบคำถาม และหนุ่ม กรรชัย เชื่อในคำตอบ จะได้ 1 คะแนนช่วงล้วงลับ ช่วงล้วงลับ. เป็นการล้วงลับแขกรับเชิญคนพิเศษ โดยไม่มีการจับเท็จเพื่อการถูกตับแตกแต่อย่างใด และจะเป็นการล้วงลับเรื่องส่วนตัวที่เป็นประเด็นดังหรือเรื่องส่วนตัวในชีวิตของแขกรับเชิญคนพิเศษอย่างสนุกสนาน โดยในช่วงนี้มีคุณมดดำ (คชาภา ตันเจริญ) มาช่วยล้วงลับร่วมกับพิธีกรทั้ง 4 คน และในช่วงสุดท้ายของการสัมภาษณ์จะมี 1 ประเด็นดังที่น่าสนใจซึ่งได้ถามแขกรับเชิญคนพิเศษแล้ว จะนำไปเป็นประเด็นในการโหวตเพื่อสะสมคะแนนและการโดนตับแตกในรอบสุดท้ายต่อไปช่วงตับแตก ช่วงตับแตก. เป็นการสะสมคะแนนรอบสุดท้าย โดยจะมีประเด็นซึ่งได้มีการล้วงลับแขกรับเชิญคนพิเศษในช่วงล้วงลับ นำมาให้ประชาชนทั่วไปได้โหวตกันว่าประเด็นเหล่านั้นจริงหรือไม่ โดยทั้งดารารับเชิญและพิธีกรทุกคนจะต้องทายผลการโหวตว่าประชาชนส่วนใหญ่ตอบประเด็นเหล่านั้นมาว่าจริงหรือไม่ หากพิธีกรหรือดารารับเชิญคนใดทายผิด จะถูกตับแตกทันที ซึ่งตับแตกนั้นจะไม่เหมือนกันในแต่ละสัปดาห์ ส่วนดารารับเชิญคนใดที่ทายผลได้ถูกต้อง จะได้รับ 1 คะแนนรอบสะสมเงินรางวัล รอบสะสมเงินรางวัล. เมื่อเข้ามาสู่รอบนี้ดารารับเชิญทั้ง 4 คนจะมีเงินรางวัลที่สะสมกันมาแล้วในการแข่งขันทั้งสามรอบของรายการ (ล้วงลับจับตื่น, ล้วงลับจับโหวต, ตับแตก) และจะนำมารวมกับการสะสมเงินรางวัลในรอบสุดท้าย โดยผู้ที่มีสิทธิ์ในการเล่นเกมเพื่อสะสมเงินรางวัลนี้ คือผู้ที่มีคะแนนสูงสุด หากมีคะแนนสูงสุดเท่ากันมากกว่า 1 คน ก็จะมีสิทธิ์เล่นเกมนี้ทุกคน กติกาจะมีแผ่นป้ายทั้งหมด 9 แผ่นป้าย หลังแผ่นป้ายจะมีรูปตุ๊กแก 5 แผ่นป้าย และมีรูปตุ๊กกี้ 4 แผ่นป้าย ดารารับเชิญจะต้องเลือกแผ่นป้ายทีละ 1 แผ่นป้าย โดยเปิดเจอเป็นรูปอะไร ก็จะต้องหารูป ๆ นั้นให้ครบ โดยถ้าหาตุ๊กแก ได้ครบทั้ง 5 แผ่นป้าย จะได้รับรางวัลเพิ่มอีก 100,000 บาท แต่ถ้าหาตุ๊กกี้ ครบทั้ง 4 แผ่นป้าย จะได้รับเงินรางวัลเพิ่มอีก 50,000 บาท แต่ถ้าหากเลือกได้ตุ๊กแกแล้วเปิดอีกป้ายเจอตุ๊กกี้ หรือเลือกได้ตุ๊กกี้แล้วเปิดอีกป้ายเจอตุ๊กแก เกมจะหยุดลงทันที และได้รับเงินรางวัลสะสมเพิ่มเพียง 10,000 บาท ส่วนการเปิดป้ายตุ๊กกี้นั้น ทางรายการจะมีของรางวัลปลอบใจ เช่น ถังสังฆทาน มอบให้กับดารารับเชิญทั้ง 4 ท่าน</doc>
