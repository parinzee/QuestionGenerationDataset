<doc id="83669" url="https://th.wikipedia.org/wiki?curid=83669" title="เจมส์ มอนโร">เจมส์ มอนโร เจมส์ มอนโร (; 28 เมษายน พ.ศ. 2301 - 4 กรกฎาคม พ.ศ. 2374) เป็นประธานาธิบดีแห่งสหรัฐอเมริกาคนที่ 5 (พ.ศ. 2360 - พ.ศ. 2368) การบริหารงานของเขาโดดเด่นจากการได้รัฐฟลอริดา (พ.ศ. 2362) ข้อตกลงมิสซูรี (พ.ศ. 2363) ซึ่งรัฐมิสซูรีประกาศตนเป็นรัฐทาส, การเข้าร่วมสหพันธ์ของรัฐเมน ในปี พ.ศ. 2363 ฐานะรัฐอิสระ และการประกาศวาทะมอนโรในปี พ.ศ. 2366 ประกาศให้สหรัฐไม่เข้ายุ่งเกี่ยวกับกิจการของยุโรป รวมทั้งการทำลายข้อผูกพันกับฝรั่งเศสซึ่งคงอยู่มาตั้งแต่สงครามปี พ.ศ. 2355ประวัติ ประวัติ. เจมส์ มอนโรเกิดในเขตป่าของเวสต์มอร์แลนด์ เคาน์ตี้ รัฐเวอร์จิเนีย พื้นที่ดังกล่าวปัจจุบันอยู่ห่างจากมอนโร ฮอลล์ประมาณ 1 ไมล์ สเปนเซอร์ มอนโร (พ.ศ. 2270 - 2317) บิดาของมอนโร เป็นเจ้าของไร่ผู้มั่งคั่งและทำการค้าเกี่ยวกับงานไม้ ส่วนมารดา อลิซาเบธ โจนส์ มอนโร (พ.ศ. 2273 - 2317) สมรสกับสเปนเซอร์ มอนโรเมื่อปี พ.ศ. 2295 พวกเขามีบุตร-ธิดาด้วยกัน 5 คน ประกอบด้วย- อลิซาเบธ มอนโร บัคเนอร์ - แห่งแคโรไลน์เคาน์ตี้ รัฐเวอร์จิเนีย - เจมส์ มอนโร - สเปนซ์ มอนโร จูเนียร์ - เสียชีวิตเมื่ออายุ 1 ปี - แอนดรูว์ มอนโร - แห่งออลเบมาร์ล เคาน์ตี้ รัฐเวอร์จิเนีย - โจเซฟ โจนส์ มอนโร - เจ้าหน้าที่ของศาลเขตนอร์ธอัมเบอร์แลนด์ เคาน์ตี้ รัฐเวอร์จิเนีย, เลขานุการส่วนตัวของประธานาธิบดีมอนโร ต่อมาตั้งรกรากในรัฐมิสซูรี</doc>
