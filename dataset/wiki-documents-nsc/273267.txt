<doc id="273267" url="https://th.wikipedia.org/wiki?curid=273267" title="เจ้าวงศ์สักก์ ณ เชียงใหม่">เจ้าวงศ์สักก์ ณ เชียงใหม่ เจ้าวงศ์สักก์ ณ เชียงใหม่ () ผู้สืบราชสกุลเจ้าผู้ครองนครเชียงใหม่ เจ้านายฝ่ายเหนือ ทายาทในเจ้าพงษ์อินทร์ ณ เชียงใหม่ กับหม่อมจันทร์สม ณ เชียงใหม่ (สกุลเดิม "ชนะนนท์") เป็นหลานปู่ ใน พลตรีเจ้าแก้วนวรัฐ เจ้าหลวงผู้ครองนครเชียงใหม่ องค์ที่ 9 เกิดที่คุ้มรินแก้ว (เดิมชื่อคุ้มแจ่งหัวริน) เมื่อวันที่ สมรสกับ ชนิดา ณ เชียงใหม่ (สกุลเดิม "จุลละรัต") ในปี พ.ศ. 2503 มีบุตร 1 คน คือ สักก์ดนัย ณ เชียงใหม่ (พ.ศ. 2503 - 10 มีนาคม พ.ศ. 2553)วัยเยาว์ วัยเยาว์. เจ้าวงศ์สักก์ ณ เชียงใหม่ เข้าเรียนชั้นประถมศึกษาที่โรงเรียนมงฟอร์ตวิทยาลัย และโรงเรียนปรินส์รอยแยลส์วิทยาลัย ก่อนจะถูกส่งเข้าไปเรียนต่อที่โรงเรียนวชิราวุธวิทยาลัย ขณะที่อายุได้ 12 ปี จวบจนอายุ 16 ปี ก็ย้ายไปศึกษาที่เมืองเอดินบะระ ประเทศอังกฤษ เป็นเวลา 3 ปี แล้วจึงย้ายมาศึกษาต่อที่ College of Aeronautical and Automobile Engineering, Chelsea กรุงลอนดอน จนกลายเป็นวิศวกรการบิน และเป็นนักบินสมัครเล่นกลับมาทำงานที่เมืองไทย กลับมาทำงานที่เมืองไทย. หลังจากสำเร็จการศึกษาจึงกลับมาทำงานรับใช้เบื้องพระยุคลบาท ในปี พ.ศ. 2502 ที่กรมช่างอากาศ กองพันอากาศ กองทัพอากาศ แต่รับราชการได้ไม่นานก็ลาออกจากราชการมาทำงานกับบริษัท International Engineering จำกัด ในปี พ.ศ. 2537 ได้ริเริ่มจัดทำหนังสือ "เจ้าหลวงเชียงใหม่" เป็นหนังสือพระราชประวัติของเจ้าผู้ครองนครเชียงใหม่ทั้งหมด จัดทำโดย มูลนิธินวราชดำริอนุรักษ์ฝ่ายเหนือ จากพระราชดำริของพระบาทสมเด็จพระปรมินทรมหาภูมิพลอดุลยเดช ในการอนุรักษ์ฟื้นฟู และเผยแพร่ขนบธรรมเนียมประเพณีและวัฒนธรรมโบราณของฝ่ายเหนือ ได้แก่ โบราณสถาน โบราณวัตถุ ศิลปกรรม วรรณกรรม ดนตรีพื้นเมือง และทรัพยากรธรรมชาติอันเป็นมรดกของไทยที่ทรงคุณค่า และสืบทอดมาแต่โบราณ ซึ่งมูลนิธินี้ตั้งขึ้นตั้งแต่ปี พ.ศ. 2535 มีผู้ว่าราชการจังหวัดเชียงใหม่ เป็นประธานโดยตำแหน่ง เล่มต่อมา คือ เจ้าพ่อหลวง ทำถวายพระบาทสมเด็จพระปรมินทรมหาภูมิพลอดุลยเดชในโอกาสมหามงคลเฉลิมพระชนมพรรษาครบ 6 รอบ วันที่ 5 ธันวาคม 2542 อีกเล่มชื่อ "ขัตติยานีศรีล้านนา" ทำถวายสมเด็จพระนางเจ้าสิริกิติ์ พระบรมราชินีนาถ เพื่อเฉลิมพระเกียรติในโอกาสเจริญพระชนมพรรษา 72 พรรษา วันที่ 12 สิงหาคม พ.ศ. 2547การสืบราชสกุลเจ้าผู้ครองนครเชียงใหม่ การสืบราชสกุลเจ้าผู้ครองนครเชียงใหม่. เมื่อเจ้าพงษ์อินทร์ ณ เชียงใหม่ ถึงแก่อนิจกรรมในปี พ.ศ. 2532 เจ้าวงศ์สักก์ ในฐานะบุตรจึงได้รับพระราชทานเครื่องราชอิสริยาภรณ์ตติยจุลจอมเกล้า (ต.จ.) สืบต่อมา นับเป็นการสืบราชสกุล ณ เชียงใหม่ อย่างเป็นทางการ เจ้าวงศ์สักก์ ณ เชียงใหม่ ได้ร่วมกิจกรรมกับภาคราชการ รัฐวิสาหกิจ และประชาชนทั่วไป ในการแสดงความจงรักภักดีต่อพระบาทสมเด็จพระเจ้าอยู่หัวอย่างสม่ำเสมอ และกิจกรรมถวายพระเกียรติพระเจ้าบรมราชาธิบดีกาวิละ และเจ้านายฝ่ายเหนือ ในฐานะที่เป็นผู้สืบราชสกุล ณ เชียงใหม่ นอกจากนั้นยังมีบทบาทในการสนับสนุนกิจกรรมสาธารณะ อาทิ สนับสนุน "โครงการรณรงค์ น้อมนำพระราชดำรัส พระบรมราโชวาท พระราชดำริ แนวทางทรงงานและพระราชปรัชญา ประพฤติเป็นวัตรปฏิบัติ ในโครงการบัณฑิตอุดมคติไทย" ของมหาวิทยาลัยเชียงใหม่ ในปัจจุบันเจ้าวงศ์สักก์ ณ เชียงใหม่ ดำรงสถานะเป็นผู้แทนเจ้านายฝ่ายเหนือ สายสกุล ณ เชียงใหม่ โดยเฉพาะการเป็นผู้นำในพิธีดำหัวกู่เจ้าหลวง ในช่วงเดือนเมษายนของทุกปีเครื่องราชอิสริยาภรณ์ เครื่องราชอิสริยาภรณ์. สืบราชสกุล เจ้าพงษ์อินทร์ ณ เชียงใหม่ราชตระกูล</doc>
