<doc id="198199" url="https://th.wikipedia.org/wiki?curid=198199" title="เครื่องวัดความสว่างความเร็วสูง">เครื่องวัดความสว่างความเร็วสูง เครื่องวัดความสว่างความเร็วสูง (; HSP) เป็นเครื่องมือวัดทางวิทยาศาสตร์ชิ้นหนึ่งที่ติดตั้งอยู่บนกล้องโทรทรรศน์อวกาศฮับเบิล ออกแบบมาเพื่อตรวจวัดค่าความสว่าง (brightness) และขั้วแม่เหล็กของวัตถุท้องฟ้าหลายชนิด สามารถสังเกตการณ์ได้ในช่วงความยาวคลื่นของอัลตราไวโอเลต แสงที่ตามองเห็น และอินฟราเรด เครื่องวัดความสว่างความเร็วสูงเป็นอุปกรณ์ตัวหนึ่งของกล้องฮับเบิลที่ติดตั้งไปตั้งแต่การขึ้นสู่อวกาศครั้งแรก แต่ไม่สามารถใช้งานได้สำเร็จเนื่องจากปัญหาการรับภาพของกล้อง ในภารกิจซ่อมบำรุงที่ 1 เมื่อเดือนธันวาคม ค.ศ. 1993 มันถูกแทนที่ด้วยเครื่องแก้ไขภาพกล้องโทรทรรศน์อวกาศ (Corrective Optics Space Telescope Axial Replacement หรือ COSTAR) เพื่อช่วยแก้ไขปัญหาด้านภาพสำหรับอุปกรณ์วัดอื่นๆ ที่เหลือ</doc>
