<doc id="755176" url="https://th.wikipedia.org/wiki?curid=755176" title="กัสตง เลอรู">กัสตง เลอรู กัสตง หลุยส์ อาลแฟรด เลอรู (; 6 พฤษภาคม ค.ศ. 1868 – 15 เมษายน ค.ศ. 1927) เป็นนักหนังสือพิมพ์และนักเขียนชาวฝรั่งเศส เกิดที่กรุงปารีส เรียนที่โรงเรียนในแคว้นนอร์ม็องดีก่อนจะกลับมาเรียนวิชากฎหมายที่ปารีส หลังเรียนจบเขาทำงานเป็นเสมียนศาลและนักวิจารณ์ละคร ต่อมาเลอรูทำงานเป็นนักข่าวให้กับหนังสือพิมพ์เลอมาร์แต็ง ในปี ค.ศ. 1907 เลอรูลาออกจากงานหนังสือพิมพ์และเริ่มเขียนนิยาย นิยายเล่มแรกของเขาคือ เรื่องลึกลับของห้องสีเหลือง () เป็นหนึ่งในนิยายเล่มแรก ๆ ที่มีฉากในห้องปิดตาย ต่อมาในปี ค.ศ. 1909 เลอรูตีพิมพ์นิยาย ปีศาจแห่งโรงอุปรากร () เป็นตอน ๆ ในหนังสือพิมพ์เลอกอลัว ผลงานชิ้นนี้เป็นที่รู้จักดีที่สุดของเขา เลอรูเสียชีวิตที่เมืองนิสในปี ค.ศ. 1927</doc>
