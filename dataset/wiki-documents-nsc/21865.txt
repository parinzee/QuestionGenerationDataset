<doc id="21865" url="https://th.wikipedia.org/wiki?curid=21865" title="อะเดย์">อะเดย์ อะเดย์ () เป็นนิตยสารเกี่ยวกับเรื่องทั่วไปในสังคมไทยทั้งในอดีตและปัจจุบัน เป็นนิตยสารที่เป็นต้นแบบนิตยสารทางเลือกของวัยรุ่น ถึงขั้นวงการนิตยสารไทยยกให้นิตยสารอะเดย์เป็นดั่งนิตยสาร 'ขวัญใจเด็กแนว' นิตยสารอะเดย์ ผลิตโดย บริษัท เดย์ โพเอ็ทส์ จำกัด (Day Poets Co. Ltd.) โดยบริษัทก่อตั้งขึ้นโดยบุคคล 3 คน ได้แก่ วงศ์ทนง ชัยณรงค์สิงห์, นิติพัฒน์ สุขสวย และ ภาสกร ประมูลวงศ์ ด้วยความเชื่อที่ว่า "ทำหนังสือเหมือนทำชีวิต" จนถึง พ.ศ. 2552 ออกมาแล้วมากกว่าหนึ่งร้อยฉบับ รวมทั้งฉบับพิเศษอีก 9 ฉบับ และยังมีนิตยสารในเครือบริษัทเดียวกันอีกสองฉบับคือ นิตยสารสำหรับวัยรุ่นหญิงสาว Knock Knock! และนิตยสารบันเทิงเชิงสาระ Hamburger พร้อมกับได้เปิดสำนักพิมพ์ของตัวเองในนามสำนักพิมพ์อะบุ๊ค (a book)คอลัมน์ต่างๆ ในนิตยสารอะเดย์ คอลัมน์ต่างๆ ในนิตยสารอะเดย์. นิตยสารอะเดย์แบ่งคอลัมน์ในนิตยสารออกเป็นสามส่วนด้วยกัน ได้แก่- Somebody - Talking Head -- (ฉบับ ?? - 84) -- คอลัมน์สัมภาษณ์แบบถามตอบที่สั้นกระชับ โดยคำถามจะเป็นคำถามทั่ว ๆ ไปและคำถามกวน ๆ โดยคำถามที่ถามนั้น เป็นคำถามที่แสดงถึงตัวตนและแนวคิดของผู้ถูกสัมภาษณ์ ได้อย่างชัดเจน - The Outsider -- (ฉบับ ?? - 84) -- คอลัมน์กึ่งสัมภาษณ์กึ่งบทความ ที่นำเสนอบุคคลที่อยู่ทั้งนอกกระแส และในกระแส โดยจะเลือกจากความสามารถ ความคิด รวมทั้งการจับตามองของสังคมด้วย - Q&A Day -- (ฉบับ ?? - 84) -- คอลัมน์สัมภาษณ์ขนาด 3 - 6 หน้าโดยจะสัมภาษณ์บุคคลที่กำลังเป็นกระแส หรือมีเรื่องราวที่น่าสนใจเหมาะกับวัยรุ่น - Cover Ground -- (คอลัมน์ไม่ประจำ) -- เป็นคอลัมน์ที่จะมีเฉพาะในฉบับที่มีบุคคลขึ้นปก โดยบทสัมภาษณ์จะพูดถึงสาเหตุที่บุคคลนั้น ๆ ได้ขึ้นปก พร้อมทั้งบทสัมภาษณ์ขนาดความยาวประมาณ 2 - 4 หน้า - A Day with a View -- (ฉบับ 1 - 84) -- คอลัมน์สัมภาษณ์ขนาด 18 - 24 หน้า โดยเลือกจากบุคคลที่มีจุดเด่นในด้านความคิด การสร้างแรงบัลดาลใจ รวมถึงเป็นบุคคลที่เป็นแบบอย่างที่ดีของสังคม โดยบทสัมภาษณ์จะเปรียบเสมือนการพูดคุยตามปกติ โดยแต่ละคำถามจะเป็นการถามสั้นบ้างยาวบ้าง แต่คำตอบที่ได้มักจะออกมายาวเสมอ - Ordinary People -- (ฉบับ ?? - 84) -- คอลัมน์สัมภาษณ์คนธรรมดา ๆ สี่คน โดยที่ผู้ที่ถูกสัมภาษณ์นั้นจะมีบางอย่างเกี่ยวข้องกัน เช่นทำงานในสถานที่เดียวกัน ชื่อของอาชีพมีคำที่คล้ายกัน ไล่ไปจนถึงคนที่ทำงานอาชีพเดียวกัน โดยในช่วงแรก ๆ ของคอลัมน์นี้นั้นเป็นลักษณะของบทสัมภาษณ์ที่มีแต่คำตอบ ไม่มีคำถามให้อ่าน แต่ในช่วงหลังคอลัมน์นี้จะเป็นลักษณะของประโยคที่บุคคลนั้น ๆ พูดออกมาแล้วมีคุณค่าและมีแนวคิดมากที่สุดเพียงประโยคเดียวเท่านั้น - A Pen Interview -- (ฉบับ ?? - 84) -- คอลัมน์สัมภาษณ์ปากกา ดินสอ เครื่องเขียน ของนักเขียนและนักคิดในกระแส เขียนโดย กริชเทพ ศรศิลป์ ลักษณะเป็นบทสัมภาษณ์ที่ไม่สัมภาษณ์เจ้าของดินสอ ปากกาหรือเครื่องเขียนนั้น ๆ แต่กลับไปสัมภาษณ์ปากกา ดินสอ หรือเครื่องเขียนของเจ้าของแทน - Nostalgia - Ideaปก อะเดย์ ฉบับต่างๆ ปก อะเดย์ ฉบับต่างๆ. ทรงพล จั่นลา บรรณาธิการศิลปกรรม หรือเป้ง ผู้ออกแบบหัวหนังสือและปกของนิตยสารอะเดย์ เล่าเรื่องหัวหนังสือของอะเดย์ว่า ได้ออกแบบตัวหนังสือมาเป็นสิบๆ แบบ รวมทั้งหาฟอนต์แปลกๆ แต่ยังไงก็ไม่ใช่ เลยกลับมามองที่ตัวเอง แล้วรู้สึกว่าอะเดย์ก็เกิดมาจากกลุ่มคนธรรมดาๆ ที่ทำนิตยสารธรรมดาๆ เล่มหนึ่งขึ้นมา แบบหัวหนังสือของอะเดย์ ก็น่าจะดูเรียบง่าย แต่สามารถอยู่ได้นาน ทรงพล จึงเลือกใช้ฟอนต์ Arial Black ที่เป็นฟอนต์มาตรฐานที่มีอยู่ในเครื่องคอมพิวเตอร์ทุกเครื่อง มันดูเรียบง่าย แต่หนักแน่นแข็งแรง เพราะว่าเวลาไปอยู่บนปกหนังสือ มันจะเล็กแน่ๆ เพราะคำมันน้อย จะขยายใหญ่มากก็ไม่ได้ เพราะถ้าใหญ่ ขนาดพาดเต็มปก ตัว a day สเกลจะใหญ่มาก จึงต้องเล็กหน่อย แล้วก็ให้อยู่บนแถบ เพราะถ้าเล็กปุ๊บ แล้วไม่มีแถบมารองรับมันจะหายไปไม่โดดเด่น วงศ์ทนง ชัยณรงค์สิงห์ เล่าเรื่องปก นอกจากเนื้อหาในเล่มที่น่าสนใจแล้ว 'หน้าปก' ก็คือหน้าบ้านเบื้องแรกที่ให้ความสำคัญในการเชื้อเชิญให้ผู้อ่านอยากหยิบจับ หรือไม่กวาดสายตาผ่านเลยไปเวลาถูกวางรวมกันอยู่บนแผง ซึ่งปกของอะเดย์นั้น ยืนพื้นอยู่บนเนื้อหาหลัก 3 ส่วนนั่นคือ Idea, Nostalgia และ Somebody ซึ่งกว่าแต่ละปกจะหลุดออกมาได้นั้น ต้องผ่านการประชุมที่เข้มข้นจากทีมงานรายชื่ออะเดย์ฉบับต่างๆ รายชื่ออะเดย์ฉบับต่างๆ. นิตยสารอะเดย์ออกมานับตั้งแต่เดือนกันยายน พ.ศ. 2543 จนถึงปัจจุบันรวมทั้งสิ้น 192 ฉบับ ในแต่ละฉบับมีภาพปก เนื้อหาหลัก และรายละเอียดเป็นเอกลักษณ์แตกต่างกันปี 2543ปี 2544ปี 2545ปี 2546ปี 2547ปี 2548ปี 2549ปี 2550ปี 2551ปี 2552ปี 2553ปี 2554ปี 2555ปี 2556ปี 2557ปี 2558ปี 2559ปี 2560ปี 2561</doc>
