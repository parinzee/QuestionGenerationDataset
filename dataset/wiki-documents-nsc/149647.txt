<doc id="149647" url="https://th.wikipedia.org/wiki?curid=149647" title="ณัฐวุฒิ สกิดใจ">ณัฐวุฒิ สกิดใจ ณัฐวุฒิ สกิดใจ (เกิด 2 ธันวาคม พ.ศ. 2517) ชื่อเล่น ป๋อ เป็นนักแสดงและพิธีกรชาวไทย มีผลงานสร้างชื่อจากละครเรื่อง เก็บแผ่นดิน หลังจากเขาหมดเซ็นสัญญากับสถานีโทรทัศน์สีกองทัพบกช่อง 7 เขาก็ได้เซ็นสัญญากับทางสถานีโทรทัศน์ไทยทีวีสีช่อง 3ประวัติ ประวัติ. ณัฐวุฒิ สกิดใจ เกิดที่โรงพยาบาลเมืองเพชรบุรี เขาเข้าเรียนในระดับชั้นมัธยมศึกษาที่โรงเรียนพรหมานุสรณ์จังหวัดเพชรบุรี ระดับปริญญาตรีจากคณะวิศวกรรมศาสตร์ จากภาควิชาวิศวกรรมโยธา มหาวิทยาลัยรังสิต ระดับปริญญาโท สาขา MBA (Management) มหาวิทยาลัยเซาธ์อีสท์เทิร์น ในปี พ.ศ. 2544 มีผลงานละครเรื่องแรกคือ เก็บแผ่นดิน กำกับโดย นพพล โกมารชุน แสดงร่วมกับ ภูธเนศ หงษ์มานพ และ พิยดา จุฑารัตนกุล สำหรับการแสดงละครเรื่องนี้ ณัฐวุฒิได้รับรางวัลท็อปอวอร์ด ในสาขาดาวรุ่งชายยอดเยี่ยม หลังจากนั้นเขาก็ได้เซ็นสัญญากับสถานีโทรทัศน์สีกองทัพบกช่อง 7 และมีงานเข้ามาเรื่อยๆ รวมถึงเป็นพิธีกรรายการจันทร์พันดาวและเป็นพรีเซ็นเตอร์ให้กับ แบนฟอร์เมน, แมคโดนัล, น้ำยาล้างจานซันไลท์, เรโซน่า, บัตรเครดิตซิตี้แบงค์, เหล้าคราวน์ 99 และ ทรูวิชั่นส์ เป็นต้น ปีถัดมา เขายังได้รับการเสนอชื่อเข้าชิงรางวัลแฮมเบอร์เกอร์อวอร์ดส์ ครั้งที่ 1 ในสาขานักแสดงนำชายยอดเยี่ยม และได้รับรางวัลท็อปอวอร์ด สาขานักแสดงนำชายยอดเยี่ยม จากละครเรื่อง จิตสังหาร ในปี 2553 เขาหมดเซ็นสัญญากับทางช่อง 7 เขาก็ได้เซ็นสัญญาเป็นนักแสดงในสังกัดสถานีโทรทัศน์ไทยทีวีสีช่อง 3 โดยมีผลงานละครเรื่องสุดท้ายกับทางช่อง 7 คือละครเรื่อง หวานใจยัยต่างดาว ในปีเดียวกัน ณัฐวุฒิได้รับรางวัลคมชัดลึก อวอร์ด ครั้งที่ 9 ในสาขานักแสดงนำชายยอดเยี่ยม จากละครเรื่อง คู่เดือด และได้รับการเสนอชื่อเข้าชิงรางวัลโทรทัศน์ทองคำในสาขาดารานำชายดีเด่น อีกทั้งยังได้รับการเสนอชื่อเข้าชิงรางวัลเมขลา ครั้งที่ 24 ในสาขาผู้แสดงนำชายดีเด่น และรางวัลนาฏราช ครั้งที่ 3 ในสาขานักแสดงนำชายยอดเยี่ยม ในปี 2556 เขารับบทเป็นทหารเรือผู้ที่ไปหลงรักหญิงสาวกินเหล้าเมาและเล่นการพนัน ในละครเรื่อง ทองเนื้อเก้า ปีถัดมา เขาได้รับรางวัลนาฏราชในสาขานักแสดงนำและสมทบจาก 3 สถาบัน จากละครเรื่องนี้ ในปี 2559 เขาได้รับรางวัลโทรทัศน์ทองคำในสาขาดารานำชายดีเด่น จากละครเรื่อง ทางผ่านกามเทพชีวิตส่วนตัว ชีวิตส่วนตัว. ด้านชีวิตส่วนตัว ณัฐวุฒิได้สมรสกับนักแสดง พรทิพย์ วงศ์กิจจานนท์ ที่โรงแรมแชงกรี-ลา เมื่อวันที่ 18 พฤษภาคม พ.ศ. 2555 หลังจากคบหาดูใจกันมาได้ถึง 8 ปี ปัจจุบันทั้งคู่มีบุตรชายด้วยกัน 2 คน คือ ด.ช.ภูดิศ สกิดใจ หรือ ภู คลอดที่โรงพยาบาลบีเอ็นเอช เมื่อวันที่ 30 มีนาคม พ.ศ. 2556 และ ด.ช.ภูมิธนินทร์ สะกิดใจ หรือ เภา เมื่อวันที่ 14 เมษายน พ.ศ. 2559ผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีโทรทัศน์ไทยทีวีสีช่อง 3 - ละครโทรทัศน์ทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7ภาพยนตร์ภาพยนตร์. - 2550: ครอบครัวตัวดำ รับบทเป็น แช่ม - 2554: พุ่มพวง รับบทเป็น ธีระพลพิธีกรพิธีกร. - นางงามจักรวาล 2005 รอบ Swimsuit ร่วมกับ เจนนิเฟอร์ ฮอว์กินส์ - จันทร์พันดาว ร่วมกับ สุวนันท์ คงยิ่ง (อดีต) - มิสไทยแลนด์ยูนิเวิร์ส ประจำปี 2009 รอบตัดสิน ช่อง 7 - หนึ่งในร้อยสเปเชียล 2009 - The Best Of All Thailand เลขระทึกโลก ช่อง 3 เริ่ม 19 พฤษภาคม 2561เพลงเพลง. - "จะเก็บเธอในใจฉันตลอดไป" เพลงประกอบละครเรื่อง ดาวหลงฟ้า ภูผาสีเงิน - "ไม่เหลือใคร" เพลงประกอบละครเรื่อง หมอลำซัมเมอร์ - "ดังแล้วอย่ามาง้อ" เพลงประกอบละครเรื่อง หมอลำซัมเมอร์ - "กำลังใจ" เพลงประกอบละครเรื่อง หมอลำซัมเมอร์ - "รักเธอดีกว่า" เพลงประกอบละครเรื่อง มือปืนพ่อลูกติด - เคียงข้างเธอ" เพลงประกอบละครเรื่อง มือปืนพ่อลูกติด - "รักประกาศิต" เพลงประกอบละครเรื่อง รักประกาศิตคอนเสิร์ตคอนเสิร์ต. - ปี พ.ศ. 2560 คอนเสิร์ตLOVE IS IN THE AIR : CHANNEL3 CHARITY CONCERTรางวัล</doc>
