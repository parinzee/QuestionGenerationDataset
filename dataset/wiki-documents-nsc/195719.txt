<doc id="195719" url="https://th.wikipedia.org/wiki?curid=195719" title="ศาลหลักเมืองประจวบคีรีขันธ์">ศาลหลักเมืองประจวบคีรีขันธ์ ศาลหลักเมืองประจวบคีรีขันธ์ เป็นศาลหลักเมืองที่ได้ชื่อว่าสวยและใหญ่ที่สุดในประเทศไทย รูปแบบการก่อสร้างเป็นศิลปะแบบยุคสมัยลพบุรี ตั้งอยู่ที่ถนนสละชีพ อำเภอเมืองประจวบคีรีขันธ์ จังหวัดประจวบคีรีขันธ์ ตรงข้ามศาลจังหวัดประจวบประวัติ ประวัติ. แผ่นป้ายจารึกไว้ว่า พระบาทสมเด็จพระปรมินทรมหาภูมิพลอดุลยเดช ทรงพระสุหร่าย ทรงเจิมยอดชัยหลักเมือง และแผ่นดวงเมือง ตรงกับวันที่ 8 ธันวาคม พุทธศักราช 2536 และได้ทรงพระกรุณาโปรดเกล้าโปรดกระหม่อม ให้สมเด็จพระบรมโอรสาธิราชฯสยามมกุฏราชกุมาร เสด็จพระราชดำเนินแทนพระองค์ ประกอบพิธีเปิดศาลหลักเมือง ตรงกับวันที่ 20 สิงหาคม พุทธศักราช 2537กำเนิด กำเนิด. องค์หลักเมือง "จตุโชค" กำเนิดตรงกับวันที่ 29 ธันวาคม พุทธศักราช 2535 ณ เทือกเขาเขตบ้านย่านซื่อ ตำบลหาดขาม อำเภอกุยบุรี จังหวัดประจวบคีรีขันธ์ มีขนาดความสูง 2.74 เมตร เส้นผ่านศูนย์กลาง0.37 เมตร สี่เศียร สี่พักตร์ แกะสลักลายไทย ศิลปศรีวิชัยทั้งองค์ และประดิษฐานเป็นการถาวร ตรงกับวันที่ 26 สิงหาคม พุทธศักราช 2536 ศาลหลักเมืองวางศิลาฤกษ์ ตรงกับวันที่ 4 มีนาคม พุทธศักราช 2536 เวลา 09.59 นาฬิกา ศาลสร้างเป็นศาลจัตุรมุขยอดปรางค์ตามแบบสยามลพบุรี ขนาด 5x5 ม. สูง 21 ม. มีปรางค์ 9 ชั้นยอดทอง ชั้นสูงสุดประดิษฐานพระพุทธรูป ชั้นที่เหลืออีก 8 ชั้น ประดิษฐานเทพโดยรอบ หน้าบันแรกเป็นรูปรอยตราพญาราหูอมจันทร์ ส่วนหน้าบันที่เหลืออีก 8 ชั้น ประดิษฐานองค์เทพล้อมรอบด้วยกำแพงแก้ว 2 ชั้น ซึ่งชั้นที่หนึ่งมีน้ำล้อมรอบบันได ทางขึ้นมีนาคปรก 7 เศียร พร้อมด้วยศาลบริวารอีก 4 ศาล ซึ่งเป็นที่ประดิษฐานองค์เทพ (พระโพธิสัตว์)</doc>
