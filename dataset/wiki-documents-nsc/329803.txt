<doc id="329803" url="https://th.wikipedia.org/wiki?curid=329803" title="สุกำพล สุวรรณทัต">สุกำพล สุวรรณทัต พลอากาศเอก สุกำพล สุวรรณทัต (ชื่อเล่น: โอ๋) อดีตรัฐมนตรีว่าการกระทรวงกลาโหม อดีตรัฐมนตรีว่าการกระทรวงคมนาคม ในสมัยรัฐบาลนางสาวยิ่งลักษณ์ ชินวัตร อดีตที่ปรึกษาพิเศษสำนักงานปลัดกระทรวงกลาโหม อดีตจเรทหารทั่วไป อดีตผู้ช่วยผู้บัญชาการทหารอากาศ และอดีตเสนาธิการทหารอากาศประวัติ ประวัติ. พลอากาศเอกสุกำพล สุวรรณทัต เกิดเมื่อวันที่ 17 สิงหาคม พ.ศ. 2494 เป็นบุตรของนาวาอากาศเอก สุวัตถิ์ สุวรรณทัต กับนางราตรี สุวรรณทัต จบการศึกษาจากโรงเรียนสาธิตจุฬาลงกรณ์มหาวิทยาลัย รุ่นที่ 4, โรงเรียนเตรียมทหาร รุ่นที่ 10 (ตท.10), โรงเรียนนายเรืออากาศ รุ่นที่ 17, โรงเรียนนายทหารชั้นผู้บังคับฝูง รุ่นที่ 45, โรงเรียนเสนาธิการทหารอากาศ รุ่นที่ 29, วิทยาลัยการทัพอากาศ รุ่นที่ 29, วิทยาลัยป้องกันราชอาณาจักร รุ่นที่ 46 มีน้องชาย 2 คน ชื่อ พลอากาศเอก สุรจิต สุวรรณทัต ราชองครักษ์พิเศษและ พลอากาศโท สุรพันธ์ สุวรรณทัต เจ้ากรมเทคโนโลยีสารสนเทศและการสื่อสารทหารอากาศ ชีวิตครอบครัวสมรสกับนางพิไลวรรณ สุวรรณทัต (สกุลเดิม พลิกานนท์) มีบุตรสาว 3 คน คือ พิมลพรรณ สุวรรณทัต สันตยา สุวรรณทัต และสุภาวรรณ สุวรรณทัตการทำงาน การทำงาน. พลอากาศเอกสุกำพล ผ่านหน้าที่และการรับตำแหน่งสำคัญ ๆ ต่าง ๆ เช่น เจ้ากรมยุทธการทหารอากาศ, ผู้ช่วยเสนาธิการทหารอากาศ ฝ่ายยุทธการ, รองเสนาธิการทหารอากาศ, เสนาธิการทหารอากาศ และผู้ช่วยผู้บัญชาการทหารอากาศ โดย พลอากาศเอกสุกำพลนั้นเป็นบุคคลที่ พ.ต.ท.ทักษิณ ชินวัตร ในขณะที่ดำรงตำแหน่งนายกรัฐมนตรีอยู่นั้น ได้วางตัวจะให้ดำรงตำแหน่งผู้บัญชาการทหารอากาศ ด้วยเหตุว่าเป็นเพื่อนนักเรียนร่วมรุ่นโรงเรียนเตรียมทหารด้วยกันมา แต่ทว่าหลังเหตุการณ์รัฐประหารเมื่อวันที่ 19 กันยายน พ.ศ. 2549 แล้ว ได้มีการปรับเปลี่ยนสายการบังคับบัญชาในกองทัพใหม่ ทำให้ทางนายทหารรุ่นเตรียมทหาร 10 หลายคนต้องหลุดจากตำแหน่งคุมกำลังพล ในส่วนของ พลอากาศเอกสุกำพล ก็ได้รับการปรับเปลี่ยนให้เป็นผู้ทรงคุณวุฒิพิเศษกองทัพอากาศ ในปี พ.ศ. 2550 และปรับเปลี่ยนเป็นจเรทหารทั่วไป ในปี พ.ศ. 2551การดำรงตำแหน่งรัฐมนตรี การดำรงตำแหน่งรัฐมนตรี. พลอากาศเอกสุกำพล สุวรรณทัต ได้เข้ามารับตำแหน่งรัฐมนตรีว่าการกระทรวงคมนาคม ในรัฐบาลของนางสาวยิ่งลักษณ์ ชินวัตร ตั้งแต่วันที่ 9 สิงหาคม พ.ศ. 2554 กระทั่งเมื่อวันที่ 18 มกราคม พ.ศ. 2555 ได้ปรับมารับตำแหน่งรัฐมนตรีว่าการกระทรวงกลาโหม และเป็นผู้ดำเนินการถอดยศของนายอภิสิทธิ์ เวชชาชีวะ จนเป็นเหตุให้นำไปสู่การยื่นตรวจสอบคุณสมบัติของนายอภิสิทธิ์ กระทั่งเดือนมิถุนายน พ.ศ. 2556 เขาจึงถูกปรับออกจากตำแหน่งรัฐมนตรีคดีความกรณีโยกย้ายปลัดกระทรวงกลาโหม คดีความ. กรณีโยกย้ายปลัดกระทรวงกลาโหม. คณะกรรมการป้องกันและปราบปรามการทุจริตแห่งชาติ (ป.ป.ช.) ได้ตั้งคณะอนุไต่สวนกรณีมีเหตุอันควรสงสัยว่ากระทำผิดต่อตำแหน่งหน้าที่ราชการ ขณะที่พลอากาศเอกสุกำพล สุวรรณทัต ได้เข้ามารับตำแหน่งรัฐมนตรีว่าการกระทรวงคมนาคม กรณีแต่งตั้งนายทหารระดับสูงขึ้นมาดำรงตำแหน่งปลัดกระทรวงกลาโหมโดยในขณะนั้นได้มีคำสั่งกระทรวงกลาโหม (เฉพาะ) ที่ ๓๘๓/๒๕๕ ลว.๒๗ ส.ค. ๕๕ ย้าย 1.พล.อ.เสถียร เพิ่มทองอินทร์ ปลัดกระทรวงกลาโหม 2.พล.อ.ชาตรี ทัตติ รองปลัดกระทรวงกลาโหม และ 3.พล.อ.พิณภาษณ์ สริวัฒน์ เจ้ากรมเสมียนตราโดยภายหลังศาลปกครองมีคำสั่งทุเลาคำสั่งกระทรวงในกรณีดังกล่าวพล.อ.เสถียร เพิ่มทองอินทร์ได้ฟ้องต่อศาลปกครองในคดีหมายเลขดำที่ ๑๗๔๗/๒๕๕๕ คณะกรรมการป้องกันและปราบปรามการทุจริตแห่งชาติ (ป.ป.ช.)มีมติ แจ้งข้อกล่าวหา ในวันที่ 11 กันยายน พ.ศ. 2558และต่อมาในวันที่ 16 กันยายน พ.ศ. 2559 สมาชิกสภานิติบัญญัติแห่งชาติ มีมติ ถอดถอน พลอากาศเอกสุกำพล ส่งผลให้ไม่สามารถรับราชการได้ 5 ปีกรณีถอดยศอดีตนายกรัฐมนตรี กรณีถอดยศอดีตนายกรัฐมนตรี. นายอภิสิทธิ์ เวชชาชีวะได้ยื่นฟ้องต่อศาลปกครองซึ่งศาลได้รับเป็นคดีหมายเลขดำที่ 2900/2555คดีอยู่ระหว่างไต่สวน โดยคำฟ้องขอให้เพิกถอนคำสั่งรัฐมนตรีว่าการกระทรวงกลาโหม ฉบับลงวันที่ 8 พ.ย. 55 ที่สั่งปลด ร.ต.อภิสิทธิ์ เวชชาชีวะ ออกจากราชการฐานใช้เอกสารปลอมเข้ารับราชการทหารที่โรงเรียนนายร้อยพระจุลจอมเกล้าต่อมา วันที่ 16 มกราคม พ.ศ. 2561 นาย อภิสิทธิ เวชชาชีวะ ชนะคดีส่งผลให้คำสั่งของ พลอากาศเอก สุกำพล เป็นโฆษะ อภิสิทธิ์ ได้ดำเนินการฟ้องร้อง สุกำพล สุวรรณทัต ในข้อหาปฏิบัติหน้าที่โดยมิชอบ ตามประมวลกฎหมายอาญา มาตรา 157เครื่องราชอิสริยาภรณ์เครื่องราชอิสริยาภรณ์. - พ.ศ. 2550 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น มหาปรมาภรณ์ช้างเผือก (ม.ป.ช.) - - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.) - - เหรียญพิทักษ์เสรีชน ชั้นที่ 2 ประเภท 2 - - เหรียญจักรมาลา - - เหรียญราชการชายแดน</doc>
