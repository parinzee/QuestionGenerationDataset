<doc id="99353" url="https://th.wikipedia.org/wiki?curid=99353" title="เพลงสำคัญของแผ่นดิน">เพลงสำคัญของแผ่นดิน เพลงสำคัญของแผ่นดิน คือ เพลงที่รัฐบาลไทยจัดให้มีความสำคัญในระดับชาติอย่างเป็นทางการ ตามมติคณะรัฐมนตรีลงวันที่ 30 ธันวาคม พ.ศ. 2546 ซึ่งมีทั้งหมด 6 เพลง ได้แก่ เพลงชาติไทย เพลงสรรเสริญพระบารมี เพลงมหาชัย เพลงมหาฤกษ์ เพลงสดุดีมหาราชา และเพลงภูมิแผ่นดิน นวมินทร์มหาราชา โดยยกเหตุผลว่าเพลงเหล่านี้ "เป็นเพลงที่มีคุณค่า แสดงถึงคุณค่าและความเจริญของคนในชาติ เป็นภูมิปัญญาของแผ่นดิน รวมทั้งแสดงความจงรักภักดีและสำนึกในพระมหากรุณาธิคุณ" ของพระบาทสมเด็จพระปรมินทรมหาภูมิพลอดุลยเดช และพระบรมราชจักรีวงศ์ ตามมติคณะรัฐมนตรีดังกล่าว ได้กำหนดให้ส่วนราชการ รัฐวิสาหกิจ และหน่วยงานอื่นของรัฐ ใช้เพลงสำคัญของแผ่นดินตามฉบับที่คณะกรรมการเอกลักษณ์ของชาติจัดทำขึ้นใหม่ เป็นต้นฉบับในโอกาสต่างๆ ตั้งแต่วันที่ 1 มกราคม พ.ศ. 2547 เป็นต้นไปวงดนตรีที่ใช้บรรเลง วงดนตรีที่ใช้บรรเลง. ในการจัดทำต้นฉบับเพลงสำคัญของแผ่นดินครั้งนี้ คณะผู้จัดทำได้จัดทำทั้งดนตรีสากลและดนตรีไทย สำหรับประเภทดนตรีสากล ได้บรรเลงและขับร้องโดยวงดนตรี 3 ประเภท ได้แก่1. วงออร์เคสตราสี่เหล่าทัพ (ได้แก่ วงดุริยางค์ทหารบก ทหารเรือ ทหารอากาศ และตำรวจ) และวงดุริยางค์กรมศิลปากร 2. วงบิ๊กแบนด์ โดย วงเฉลิมราชย์ 3. วงโยธวาทิต โดย วงดุริยางค์กรมศิลปากร ในส่วนของดนตรีไทย ได้ใช้วงดนตรี 3 ประเภท ซึ่งบรรเลงและขับร้องโดยวงดนตรีกรมศิลปากร ร่วมกับนักดนตรีไทยสี่เหล่าทัพ ได้แก่1. วงปี่พาทย์เครื่องใหญ่ 2. วงเครื่องสายเครื่องคู่ 3. วงมโหรีเครื่องคู่คณะผู้จัดทำคณะผู้จัดทำ. - จัดทำโดย: คณะกรรมการเอกลักษณ์ของชาติ สำนักนายกรัฐมนตรี - ผู้ควบคุมการผลิต: นายแมนรัตน์ ศรีกรานนท์ ศิลปินแห่งชาติ - ผู้ช่วยควบคุมการผลิต: นาวาเอกณรงค์ แสงบุศย์ - ผู้บันทึกเสียง: จ่าเอกชูศักดิ์ ทองสิมา - บริษัทผู้ผลิต: บริษัท เฉลิมราษฎร จำกัด - ผู้เผยแพร่: กรมประชาสัมพันธ์, สำนักงานเสริมสร้างเอกลักษณ์ของชาติ, สำนักงานปลัดสำนักนายกรัฐมนตรี</doc>
