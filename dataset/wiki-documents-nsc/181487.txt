<doc id="181487" url="https://th.wikipedia.org/wiki?curid=181487" title="ครุยวิทยฐานะไทย">ครุยวิทยฐานะไทย ครุยวิทยฐานะไทย เป็นชุดพิธีการซึ่งสถาบันอุดมศึกษาในประเทศไทยโดยถือรับธรรมเนียมปฏิบัติมาจากพิธีการสำเร็จการศึกษาของสถาบันอุดมศึกษาทางตะวันตก ปัจจุบันครุยวิทยฐานะใช้ในพิธีพระราชทานปริญญาบัตรเพื่อแสดงถึงปริญญาวิทยฐานะที่ได้จากการสำเร็จการศึกษา ครุยวิทยฐานะสำหรับสถาบันอุดมศึกษาของรัฐจะกำหนดไว้ในพระราชกฤษฎีกาหรือกฎหมายอื่น ส่วนสถาบันอุดมศึกษาของเอกชนกำหนดไว้ในข้อบังคับของตน การใช้ครุยวิทยฐานะสำหรับมหาวิทยาลัยรัฐโดยไม่ชอบนั้นมีโทษ อนึ่ง มีการเข้าใจผิดว่าครุยวิทยฐานะไทยเป็นเป็นเสื้อครุยที่ได้รับพระราชทานจากพระมหากษัตริย์ไทย ซึ่งมีเพียงจุฬาลงกรณ์มหาวิทยาลัยเท่านั้นที่ได้รับพระราชทานพระบรมราชานุญาตจากพระบาทสมเด็จพระมงกุฎเกล้าเจ้าอยู่หัว ภายหลังจากการก่อตั้งมหาวิทยาลัยวิชาธรรมศาสตร์และการเมือง สถาบันอุดมศึกษาอื่น ๆ จึงได้ออกแบบครุยวิทยฐานะขึ้นเองโดยไม่ต้องขอพระราชทาน แต่ถูกเข้าใจผิดว่าครุยวิทยฐานะไทยทั้งหมดเป็นของพระราชทานและให้ความสำคัญในมุมมองของความศักดิ์สิทธิ์ประวัติ ประวัติ. ประเทศไทยมีแนวคิดเกี่ยวกับการใช้ครุยวิทยฐานะในปี พ.ศ. 2457 โดยพระบาทสมเด็จพระมงกุฎเกล้าเจ้าอยู่หัวมีพระบรมราชานุญาตให้ผู้สำเร็จการศึกษาในชั้นบัณฑิตจากโรงเรียนข้าราชการพลเรือนของพระบาทสมเด็จพระจุลจอมเกล้าเจ้าอยู่หัวอยู่สามารถใช้ครุยเพื่อเป็นเกียรติยศได้ อย่างไรก็ตามในขณะนั้นโรงเรียนข้าราชการพลเรือนฯ จัดการเรียนการสอนได้เพียงระดับประกาศนียบัตรเท่านั้น จึงไม่มีการจัดสร้างเสื้อครุยเพื่อแสดงว่าเป็นผู้สำเร็จการศึกษาระดับปริญญาในขณะนั้น เมื่อโรงเรียนข้าราชการพลเรือนของพระบาทสมเด็จพระจุลจอมเกล้าเจ้าอยู่หัวได้รับการประดิษฐานขึ้นเป็นจุฬาลงกรณ์มหาวิทยาลัยในปี พ.ศ. 2460 และสามารถจัดการศึกษาถึงระดับปริญญาได้เป็นผลสำเร็จเมื่อปี พ.ศ. 2471 ในรัชสมัยของพระบาทสมเด็จพระปกเกล้าเจ้าอยู่หัว จึงมีความคิดที่จะสร้างเสื้อครุยสำหรับบัณฑิตจุฬาฯ และออกเป็นพระราชกำหนดเสื้อครุยบัณฑิตของจุฬาลงกรณ์มหาวิทยาลัยในปี พ.ศ. 2473 ถือเป็นครั้งแรกที่มีการใช้ครุยวิทยฐานะสำหรับผู้สำเร็จการศึกษาระดับปริญญาในประเทศไทย เมื่อประเทศไทยได้ขยายการศึกษาในระดับอุดมศึกษา สถาบันอุดมศึกษาต่าง ๆ จึงได้จัดสร้างครุยวิทยฐานะเป็นลักษณะเฉพาะของตนเองมาจนถึงปัจจุบันรูปแบบของครุยวิทยฐานะ รูปแบบของครุยวิทยฐานะ. ครุยวิทยฐานะไทยในปัจจุบันมีหลากหลายรูปแบบ ซึ่งแต่ละสถาบันอุดมศึกษาจะกำหนดรูปแบบของครุยวิทยฐานะให้มีลักษณะเฉพาะของตนเอง โดยสามารถจำแนกเป็นสองแบบหลัก ๆ ดังนี้รูปแบบตามพระราชพิธีไทยแบบโบราณ รูปแบบตามพระราชพิธีไทยแบบโบราณ. ครุยวิทยฐานะรูปแบบนี้มีลักษณะคล้าย ๆ ชุดครุยพระยาแรกนา หรือขุนนางสมัยโบราณหรือที่เรียกว่าครุยเทวดา โดยจุฬาลงกรณ์มหาวิทยาลัยเป็นสถาบันอุดมศึกษาแห่งแรกที่ใช้ครุยวิทยฐานะในรูปแบบนี้ ครุยวิทยฐานะรูปแบบนี้สามารถแยกตามชนิดเนื้อผ้าและสีได้ดังนี้- ครุยเนื้อผ้าโปร่งสีขาว- จุฬาลงกรณ์มหาวิทยาลัย - มหาวิทยาลัยขอนแก่น - มหาวิทยาลัยสุโขทัยธรรมาธิราช - มหาวิทยาลัยนเรศวร - กลุ่มมหาวิทยาลัยเทคโนโลยีราชมงคล - มหาวิทยาลัยนราธิวาสราชนครินทร์ - มหาวิทยาลัยราชภัฏสวนสุนันทา - มหาวิทยาลัยราชภัฏวไลยอลงกรณ์ ในพระบรมราชูปถัมภ์ - มหาวิทยาลัยราชภัฏอุบลราชธานี - มหาวิทยาลัยราชภัฏอุดรธานี - สถาบันการอาชีวศึกษา- ครุยเนื้อผ้าโปร่ง สีอื่นๆ- มหาวิทยาลัยอุบลราชธานี ใช้เนื้อผ้าต่างกันในแต่ละระดับปริญญา ระดับบัณฑิตและระดับมหาบัณฑิตใช้เนื้อผ้าสีน้ำเงินโปร่ง ระดับดุษฎีบัณฑิตใช้เนื้อผ้าทึบ สีแดง- ครุยเนื้อผ้าทึบสีแดงหมากสุก(สีแสด) สีแดง หรือสีเลือดหมู- มหาวิทยาลัยเทคโนโลยีพระจอมเกล้าธนบุรี - มหาวิทยาลัยเทคโนโลยีพระจอมเกล้าพระนครเหนือ - สถาบันเทคโนโลยีพระจอมเกล้าเจ้าคุณทหารลาดกระบัง - มหาวิทยาลัยมหามกุฏราชวิทยาลัย - มหาวิทยาลัยแม่ฟ้าหลวง เนื้อผ้าสีแดง - สถาบันเทคโนโลยีปทุมวัน เนื้อผ้าสีเลือดหมู- ครุยเนื้อผ้าทึบสีดำ- กลุ่มมหาวิทยาลัยราชภัฎ ทั้งนี้มหาวิทยาลัยราชภัฏบางแห่งได้มีการเปลี่ยนแปลงชุดครุยเป็นแบบฉบับของตนเอง - สถาบันบัณฑิตพัฒนศิลป์- ครุยเนื้อผ้าทึบ สีอื่นๆ- มหาวิทยาลัยมหาจุฬาลงกรณราชวิทยาลัย ใช้เนื้อผ้าสีชมพู - มหาวิทยาลัยราชภัฏบ้านสมเด็จเจ้าพระยา ใช้เนื้อผ้าสีม่วง - มหาวิทยาลัยราชภัฏศรีสะเกษ ใช้สีทองรูปแบบตามแบบตะวันตก รูปแบบตามแบบตะวันตก. ครุยวิทยฐานะประเภทนี้มีลักษณะแบบครุยจะเป็นครุยคลุมใช้เนื้อผ้าทึบสีดำหรือสีอื่น ๆ อาจประดับฮูดหรือหมวกคล้ายกับครุยวิทยฐานะที่ใช้ในประเทศแถบตะวันตก โดยมหาวิทยาลัยธรรมศาสตร์เป็นสถาบันอุดมศึกษาแห่งแรกที่ใช้ครุยวิทยฐานะในรูปแบบนี้ ครุยวิทยฐานะรูปแบบนี้สามารถแยกลักษณะได้ดังนี้- ชุดครุยแบบครุยตุลาการหรือทนายความ- มหาวิทยาลัยธรรมศาสตร์ ในอดีตเคยมีการใช้หมวก แต่ปัจจุบันได้ยกเลิกใช้ไปแล้ว - มหาวิทยาลัยศรีปทุม - มหาวิทยาลัยรัตนบัณฑิต- ชุดครุยแบบมีหมวก- มหาวิทยาลัยเกษตรศาสตร์ - มหาวิทยาลัยมหิดล - มหาวิทยาลัยเชียงใหม่ - มหาวิทยาลัยสงขลานครินทร์ - มหาวิทยาลัยนครพนม - มหาวิทยาลัยแม่โจ้ - มหาวิทยาลัยพะเยา - มหาวิทยาลัยกรุงเทพ - มหาวิทยาลัยรังสิต - มหาวิทยาลัยหอการค้าไทย - มหาวิทยาลัยอัสสัมชัญ- ชุดครุยแบบไม่มีหมวก- มหาวิทยาลัยศิลปากร - มหาวิทยาลัยศรีนครินทรวิโรฒ - มหาวิทยาลัยบูรพา มีหมวกสำหรับดุษฎีบัณฑิต - มหาวิทยาลัยทักษิณ - มหาวิทยาลัยมหาสารคาม - มหาวิทยาลัยวลัยลักษณ์ - มหาวิทยาลัยสวนดุสิต ใช้เนื้อผ้าสีน้ำตาลแก่ - มหาวิทยาลัยเทคโนโลยีสุรนารี - มหาวิทยาลัยรามคำแหง - มหาวิทยาลัยราชภัฏจันทรเกษม - มหาวิทยาลัยราชภัฏสงขลา - มหาวิทยาลัยราชภัฏมหาสารคาม - มหาวิทยาลัยราชภัฏร้อยเอ็ด - มหาวิทยาลัยราชภัฏเชียงใหม่ - มหาวิทยาลัยราชภัฏเชียงราย - มหาวิทยาลัยราชภัฏบุรีรัมย์ - มหาวิทยาลัยราชภัฏสุราษฎร์ธานี - มหาวิทยาลัยราชภัฏชัยภูมิ - สถาบันการพลศึกษา - สถาบันอุดมศึกษาเอกชนอื่นทั้งหมดนอกเหนือจากที่ได้กล่าวมานี้</doc>
