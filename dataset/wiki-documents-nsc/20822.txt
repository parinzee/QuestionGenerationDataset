<doc id="20822" url="https://th.wikipedia.org/wiki?curid=20822" title="คิทาโร">คิทาโร คิทาโร () เกิดเมื่อวันที่ 4 กุมภาพันธ์ ค.ศ. 1953 มีชื่อจริงว่า มะซะโนริ ทะคะฮะชิ (高橋正則) ในเมืองโทะโยะฮะชิ จังหวัดไอจิ ประเทศญี่ปุ่น ในครอบครัวชาวนาที่เลื่อมใสในลัทธิชินโต คิทาโรเป็นนักดนตรีและนักประพันธ์ดนตรีแบบนิวเอจ ที่ใช้เครื่องดนตรีอิเล็กทรอนิกส์ (ซินทีไซเซอร์) ในการสร้างผลงาน สำหรับนามแฝง "คิทาโร" (Kitaro) นั้นเพื่อนๆ ตั้งให้ในภายหลัง ตามตัวละครตัวหนึ่งในภาพยนตร์การ์ตูนคิทาโรทางโทรทัศน์ของญี่ปุ่น คิทาโรเป็นนักดนตรีที่เรียนดนตรีด้วยตัวเอง ถึงแม้ว่าไม่สามารถอ่านโน้ตได้ เขาสามารถเล่นเครื่องดนตรีได้หลายอย่าง เช่น กีตาร์, ซินธีไซเซอร์, กลอง taiko, ฟลุต เป็นต้นประวัติ ประวัติ. สมัยเรียนระดับมัธยมศึกษา คิทาโรชอบดนตรีโซล (Soul) กับริทึมแอนด์บลูส์ (Rhythm & Blues) เขาได้เรียนกีตาร์ไฟฟ้า และเล่นอยู่กับวง"อัลบาทรอส" (Albatross) ในงานปาร์ตี้ และตามคลับต่างๆ ผู้ที่มีอิทธิพลต่อเขามากที่สุดในเวลานั้นก็คือ โอทิส เรดดิง (Otis Redding) เขาบอกว่า :"ริมทึมแอนด์บลูส์นั้น มีความอ่อนโยน มีความลึกซึ้ง ให้อารมณ์อย่างที่บอกไม่รู้ ผู้ฟังรู้สึกเหมือนกับอารมณ์อย่างเดียวกันจาก ดนตรีของผม ดนตรีของผมไม่ใช่ริทึมแอนด์บลูส์ แต่มันให้ความรู้สึกคล้ายโซล" ในต้นยุค 70 เขาหันมาเล่นคีย์บอร์ด โดยอยู่ในวงที่ชื่อ "Far East Family Band" ที่ทำเพลงในแนวโพรเกรสซีฟ ร็อก (Progressive Rock) ได้ออกอัลบั้ม 2 อัลบั้ม และก็ได้ทัวร์รอบโลกกับวงนี้ ในขณะที่เขาทัวร์ในยุโรปเขาได้พบกับ Klaus Schulze มือซินธิไซเซอร์ชาวเยอรมัน และได้มีโอกาสทำอัลบั้ม ซินธิไซเซอร์ และทดลองเสียงใหม่ๆ อัลบั้มแรกของเขาออกได้ปี 1978 ชื่ออัลบั้ม "Astral Voyage" 2 ปีต่อมาเขาได้มีโอกาสทำเพลงประกอบสารคดีทางญี่ปุ่นที่ออกอากาศทางช่อง NHK ชื่อ Silk Road อัลบั้มชุดนี้ทำให้เขาได้รู้จักในวงกว้างรวมถึงระดับนานาชาติ ในปี 1986 เขาได้ออกผลงาน International โดยเซ็นสัญญากับ บ. Geffen ในอเมริกา เขายังได้ร่วมงานกับศิลปินอย่าง Micky Hart (วง Grateful Dead) และ Jon Anderson (วง Yes) อัลบั้มแรกของเขาคือ "Tenku" ก็สร้างความประทับใจไปทั่วโลกอีกครั้ง หลายคนอาจจะคุ้นเคยกับคิตาโร่จากงานเพลงประกอบภาพยนตร์หลายเรื่อง และที่โดดเด่นที่สุดคงไม่พ้นไตรภาค Heaven and Earth อันยิ่งใหญ่ ซึ่งทำให้เขาได้รับรางวัลลูกโลกทองคำ อัลบั้มของเขาขายได้มากกว่า 10 ล้านแผ่นทั่วโลก และยังถูกเสนอเข้าชิงรางวัลแกรมมี่ ถึง 2 ครั้ง จนปี 2000 เขาก็ได้รับรางวัลแกรมมี่ สาขา Best New-age Album จากอัลบั้ม Thinking Of Youผลงานผลงาน. - ค.ศ. 1975 Asia [live] - ค.ศ. 1978 In Person [live] - ค.ศ. 1978 Astral Voyage - ค.ศ. 1978 Millennia - ค.ศ. 1978 Ten Kai Astral Trip - ค.ศ. 1979 Full Moon Story - ค.ศ. 1979 Ki - ค.ศ. 1979 Oasis - ค.ศ. 1979 From the Full Moon Story - ค.ศ. 1980 Silk Road Suite - ค.ศ. 1980 Tun Huang (Silk Road 3) - ค.ศ. 1980 Meets the London Symphony Orchestra - ค.ศ. 1980 In Person/Live K - ค.ศ. 1980 Silk Road Suite, Vol. 1 - ค.ศ. 1981 Silk Road, Vol. 1 - ค.ศ. 1981 Silk Road, Vol. 2 - ค.ศ. 1982 Queen of Millennia [Original Soundtrack] - ค.ศ. 1983 India - ค.ศ. 1983 Tenjiku (Silk Road, Vol. 4) - ค.ศ. 1986 Tenku - ค.ศ. 1986 Silver Cloud- ค.ศ. 1986 Toward the West - ค.ศ. 1987 Silk Road Suite, Vol. 2 - ค.ศ. 1987 The Light of the Spirit - ค.ศ. 1990 Kojiki - ค.ศ. 1991 Far East Family Band - ค.ศ. 1991 Kitaro Live in America - ค.ศ. 1992 Dream - ค.ศ. 1994 Mandala - ค.ศ. 1995 An Enchanted Evening [live] - ค.ศ. 1996 Peace on Earth - ค.ศ. 1996 Kitaro's World of Music Featuring Yu-Xiao - ค.ศ. 1997 Cirque Ingenieux - ค.ศ. 1997 Heaven & Earth - ค.ศ. 1998 Gaia - ค.ศ. 1999 Thinking of You - ค.ศ. 2001 Ancient - ค.ศ. 2002 An Ancient Journey - ค.ศ. 2002 Mizuniinorite - ค.ศ. 2002 The Soong Sisters - ค.ศ. 2002 Daylight, Moonlight -Live in Yakushiji - ค.ศ. 2003 Sacred Journey of Ku-Kai</doc>
