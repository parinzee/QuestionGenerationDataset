<doc id="885652" url="https://th.wikipedia.org/wiki?curid=885652" title="อับดุรเราะห์มาน อิบน์ มุลญิม">อับดุรเราะห์มาน อิบน์ มุลญิม อับดุรเราะห์มาน อิบน์ มุลญิม อัลมุรอดี เป็นผู้สังหารอะลี บิน อะบีฏอลิบ ในปี ฮ.ศ. ที่ 40 (ค.ศ. 661)การฆาตกรรมอะลี บุตร อะบีฏอลิบ การฆาตกรรมอะลี บุตร อะบีฏอลิบ. มีบันทึกไว้ในหนังสือ ฏอบะรี ว่า พวกคอวาริจญ์ 3 คน ได้แก่ อับดุรเราะห์มาน อิบน์ มุลญิม ซึ่งมาจากเผ่ากินดะฮ์ บัรก์ บิน อับดุลลอฮ์ และอัมร์ บิน บักร์ ตะมีมี ทั้งสามได้นัดเจอกันเพื่อเจรจาที่มักกะฮ์ และสาบานหลังจากเสร็จพิธีฮัจญ์ว่า จะฆ่าทั้งอะลี  มุอาวียะฮ์ และอัมรุอาศ เพื่อแก้แค้นให้กับบรรดาสหายของพวกเขาในสงครามนะฮ์รอวาน พวกคอวาริจญ์เชื่อว่าทั้งสามเป็นผู้ที่หลงทางและต้องรับผิดชอบต่อความอนาถของบรรดามุสลิม  กำหนดการลงมือของพวกเขาคือ วันที่ 17 เดือนรอมฎอน โดยให้อับดุรเราะห์มานไปยังเมืองกูฟะฮ์  ให้บัรก์ ไปยังเมืองดามัสกัส และอัมร์ ไปยังเมืองอียิปต์ ณ เมืองกูฟะฮ์ อับดุรเราะห์มาน ก็เข้าพบบรรดาบุรุษจากเผ่ากินดะฮ์ของเขา แต่ก็ไม่เปิดเผยความตั้งใจของเขาเนื่องจากกลัวว่า ข่าวจะรั่วไหลและแพร่สะพัดไปทั่ว วันหนึ่งเขาเห็นเผ่า ตีมุรรอบาบ กำลังไว้อาลัยแก่บรรดาผู้ที่ถูกสังหารในสงครามนะฮ์รอวาน ในระหว่างนั้นก็เห็นและชอบพอสตรีงดงามนางหนึ่ง ชื่อว่า กุฏอมะฮ์ บินติ ชัจนะฮ์ จึงสู่ขอนาง โดยนางได้วางสินสอนเป็นเงิน 3000 ดิรฮัม  ทาสหญิงหนึ่งคน ทาสชายหนึ่งคน และการฆาตกรรมอะลี นางมีความอาฆาตแค้นอะลี เนื่องจากพ่อและพี่ชายของนางถูกฆ่าในสงครามนะฮ์รอวาน นางไม่เพียงยุยงอับดุรเราะห์มานในการนี้ ทว่ายังสนับสนุนและให้การช่วยเหลือ โดยส่งคนหนึ่งจากเผ่าของนาง ชื่อว่า วัรดาน เดินทางไปกับเขาด้วย ส่วนอับดุรเราะห์มานก็ขอความช่วยเหลือจาก ชะบีบ บิน บัจเราะฮ์ จากเผ่าบะนีอัชญะอ์ คืนก่อนเหตุการณ์ กุฏอมะฮ์ได้นัดพบกับชายทั้งสามคน ณ มัสยิดกูฟะฮ์ แล้วได้นำผ้าไหมมาผูกไว้ที่่หน้าอกของพวกเขา (ในแหล่งอ้างอิงไม่ได้อธิบายการกระทำที่น่าแปลกนี้เอาไว้) ทั่งสามได้ซ่อนดาบที่อาบยาพิษนอนอยู่ข้าง ๆ มัสยิด เพื่อรออะลี มานมาซซุบห์ที่มัสยิด มีเพียงอิบน์ มุลญิม เท่านั้นที่ทำการนี้สำเร็จ โดยตะโกนว่า การตัดสินเป็นของอัลลอฮ์แต่เพียงพระองค์เดียวเท่านั้น ไม่ใช่ท่านและสหายของท่าน พร้อมกับฟันไปที่ศรีษะของอะลี จากนั้นก็ต้องการหนี แต่ก็ถูกจับตัวไว้ได้ และนำตัวเขาไปยังที่บ้านของอะลี เขากล่าวต่อหน้าอะลีว่า  ฉันลับดาบเล่มนี้ให้คมกริบอยู่ 40 วัน และขอต่อพระองค์ว่าขอให้ดาบนี้ฟันสิ่งถูกสร้างที่เลวร้ายที่สุดของพระองค์ อะลี ได้ตอบแก่เขาว่า ดาบเล่มนี้จะสังหารอิบน์ มุลญิม เอง และเรียกเขาว่า สิ่งถูกสร้างที่เลวร้ายที่สุดของพระองค์</doc>
