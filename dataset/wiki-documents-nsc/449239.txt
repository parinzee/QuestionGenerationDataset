<doc id="449239" url="https://th.wikipedia.org/wiki?curid=449239" title="นรพล ตันติมนตรี">นรพล ตันติมนตรี นรพล ต้นติมนตรี อดีตสมาชิกสภาผู้แทนราษฎรจังหวัดเชียงใหม่ สังกัดพรรคเพื่อแผ่นดิน โดยเป็น ส.ส.เพียงคนเดียวของพรรคเพื่อแผ่นดินที่ชนะการเลือกตั้งในจังหวัดเชียงใหม่ จากการเลือกตั้ง พ.ศ. 2550 ปัจจุบันสังกัดพรรคประชาธิปัตย์ และนายนรพล ยังมีศักดิ์เป็นหลานชายของนายอำนวย ยศสุข อดีตนักการเมืองชาวเชียงใหม่ อดีตรัฐมนตรีหลายกระทรวงประวัติ ประวัติ. นายนรพล ตันติมนตรี เกิดเมื่อวันที่ 4 กันยายน พ.ศ. 2515 ที่กรุงเทพมหานคร สำเร็จการศึกษาชั้นมัธยมศึกษาตอนต้น จากโรงเรียนกรุงเทพคริสเตียนวิทยาลัย (รุ่น 138) ระดับมัธยมศึกษาตอนปลาย จากโรงเรียนบดินทรเดชา (สิงห์ สิงหเสนี) ระดับปริญญาตรีสาขาประวัติศาสตร์ จากมหาวิทยาลัยเกษตรศาสตร์ และปริญญาโท ด้านการตลาด จาก National Unvivesity ประเทศสหรัฐอเมริกาการทำงาน การทำงาน. นายนรพล ตันติมนตรี เป็นนักธุรกิจด้านการเกษตร ต่อมาในปี พ.ศ. 2544 ได้ลงสมัครรับเลือกตั้งสมาชิกสภาผู้แทนราษฎร แบบบัญชีรายชื่อ สังกัดพรรคเสรีธรรม แต่ไม่ได้รับเลือกตั้ง ต่อมาในการเลือกตั้ง พ.ศ. 2548 ได้ลงสมัครรับเลือกตั้งในพื้นที่จังหวัดเชียงใหม่ เขต 8 สังกัดพรรคมหาชน แต่ไม่ได้รับเลือกตั้ง โดยแพ้ให้กับนางผณินทรา ภัคเกษม จากพรรคไทยรักไทย ภายหลังจึงได้ลาออกจากพรรคมหาชน และเข้าร่วมงานกับพรรคไทยรักไทย ในกลางปี พ.ศ. 2549 ต่อมาในปี พ.ศ. 2550 ได้รับเลือกตั้งเป็นสมาชิกสภาผู้แทนราษฎร จังหวัดเชียงใหม่ เขต 4 สังกัดพรรคเพื่อแผ่นดิน โดยนายนรพล เป็นสมาชิกในกลุ่มของนายพินิจ จารุสมบัติ ต่อมาในการเลือกตั้ง พ.ศ. 2554 ได้ย้ายมาลงสมัครในสังกัดพรรคประชาธิปัตย์ แต่ไม่ได้รับเลือกตั้ง โดยแพ้ให้กับนายศรีเรศ โกฎคำลือ จากพรรคเพื่อไทย</doc>
