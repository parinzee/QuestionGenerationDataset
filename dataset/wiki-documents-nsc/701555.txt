<doc id="701555" url="https://th.wikipedia.org/wiki?curid=701555" title="นมข้าว">นมข้าว นมข้าว เป็นเครื่องดื่มที่ได้จากข้าว โดยมากทำมาจากข้าวกล้อง ความหวานของนมข้าวจะแตกต่างกันไปตามกระบวนการย่อยคาร์โบไฮเดรตเป็นกลูโคสในธรรมชาติ เมื่อเทียบกับนมวัวแล้ว นมข้าวจะมีคาร์โบไฮเดรตสูงกว่า แต่ไม่มีแคลเซียมหรือโปรตีนในปริมาณสำคัญ นอกจากนี้นมข้าวยังไม่มีคอเลสเตอรอลและแล็กโทส จึงเหมาะกับผู้ที่แพ้ถั่วเหลือง, เป็นโรคฟีนิลคีโตนูเรีย หรือมีภาวะไม่ทนต่อแล็กโทส และยังใช้แทนผลิตภัณฑ์นมในกลุ่มมังสวิรัติเคร่งครัด (vegan) อีกด้วย แต่ด้วยการที่มีโปรตีนน้อยและไม่มีสารอาหารที่จำเป็นต่อเด็ก ผู้เชี่ยวชาญด้านสุขภาพจึงไม่แนะนำให้ผู้ปกครองให้นมข้าวแก่เด็กอายุต่ำกว่าสองปี เพราะวัยนี้ยังต้องการสารอาหารที่จำเป็นอยู่มาก</doc>
