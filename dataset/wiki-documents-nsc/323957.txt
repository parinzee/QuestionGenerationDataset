<doc id="323957" url="https://th.wikipedia.org/wiki?curid=323957" title="ฟอร์ตเซนต์จอร์จ (อินเดีย)">ฟอร์ตเซนต์จอร์จ (อินเดีย) ฟอร์ตเซนต์จอร์จ (; หรือ ไวท์ทาวน์ ตามประวัติศาสตร์) เป็นชื่อเรียกของป้อมปราการแห่งแรกของอังกฤษในอินเดีย ก่อตั้งขึ้นในปี ค.ศ. 1639 ที่เมืองชายฝั่งมัทราส (ปัจจุบันคือ เจนไน) การก่อสร้างป้อมได้เป็นแรงผลักดันซึ่งทำให้เกิดการตั้งถิ่นฐานและกิจกรรมการแลกเปลี่ยนที่เพิ่มมากขึ้น ในพื้นที่ซึ่งเดิมเป็น "บริเวณที่ไม่มีผู้จับจอง" นอกจากนี้ ยังมีข้อโต้เถียงกันว่าเมืองได้พัฒนาขึ้นรอบป้อมปราการนี้ บริษัทอินเดียตะวันออกของอังกฤษ ซึ่งได้เข้าสู่อินเดียในราว ค.ศ. 1600 เพื่อกิจกรรมด้านการค้า ได้เริ่มจดทะเบียนการค้าที่สุรัต ที่ซึ่งได้เป็นปราการแห่งแรกของบริษัท อย่างไรก็ตาม เพื่อรักษาเส้นทางการค้าและผลประโยชน์ทางพาณิชย์ในการค้าเครื่องเทศ บริษัทเล็งเห็นถึงความจำเป็นของการตั้งเมืองท่าใกล้กับช่องแคบมะละกา บริษัทประสบความสำเร็จในการซื้อที่ดินชายฝั่ง ที่ซึ่งได้เริ่มมีการก่อสร้างท่าเรือและค่ายทหาร ค่ายดังกล่าวสร้างเสร็จเมื่อวันที่ 23 เมษายน ป้อมดังกล่าวได้ให้กำเนิดถิ่นฐานแห่งใหม่ที่เรียกว่า จอร์จทาวน์ (ในประวัติศาสตร์เรียกว่า แบล็กทาวน์) ซึ่งในเวลาต่อมาได้พัฒนาขึ้นเป็นหมู่บ้านและนำไปสู่การก่อตั้งเมืองมัทราส นอกจากนี้ ยังช่วยสร้างอิทธิพลของอังกฤษเหนือภูมิภาคคาร์นาติก ในปัจจุบัน ตัวป้อมเป็นศูนย์บริหารรัฐการของของสภานิติบัญญัติของรัฐทมิฬนาฑู และยังคงเป็นที่ประจำของทหารในการส่งไปยังสถานที่หลายแห่งในอินเดียตอนใต้และหมู่เกาะอันดามันและนิโคบาร์ พิพิธภัณฑ์ของป้อมยังคงเก็บวัตถุโบราณของบริติชราชเอาไว้เป็นจำนวนมาก รวมไปถึงภาพเหมือนของผู้ว่าการจำนวนมาก</doc>
