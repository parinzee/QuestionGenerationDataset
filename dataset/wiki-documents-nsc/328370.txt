<doc id="328370" url="https://th.wikipedia.org/wiki?curid=328370" title="กาโร่ มาร์คออฟเดอะวูล์ฟ">กาโร่ มาร์คออฟเดอะวูล์ฟ กาโร่ มาร์คออฟเดอะวูล์ฟ () หรือที่รู้จักกันในชื่อของ Fatal Fury: Mark of the Wolves เป็นเกมต่อสู้ที่จัดทำสำหรับระบบดรีมแคสต์ ในปี ค.ศ. 1999 โดยบริษัท SNK Playmore ซึ่งเคยเป็นเกมสำหรับระบบนีโอจีโอมาก่อน และถือเป็นเกมลำดับที่เก้าจากซีรีส์ตำนานกาโร่ ซึ่งเป็นเหตุการณ์ที่เกิดขึ้นภายหลังจากการเสียชีวิตของ กีส โฮวาร์ด เป็นช่วงระยะเวลาสิบปี เกมนี้ยังเป็นที่รู้จักในด้านการสร้างสรรค์กราฟิกที่ดีที่สุดสำหรับเครื่องนีโอจีโอ ตลอดจนการวาดตัวละครที่ลงตัวและเทคนิคการเล่นที่แพรวพราวในช่วงนั้นเนื้อเรื่องย่อ เนื้อเรื่องย่อ. ภายหลังจากการเสียชีวิตของ กีส โฮวาร์ด มาเป็นระยะเวลาสิบปี เมืองเซาท์ทาวน์จึงกลับมาสงบอีกครั้ง ในชื่อที่รู้จักใหม่ว่าเซคันท์ เซาท์ทาวน์ (ภายหลังจากที่ได้รับความเสียหายจากกีส) อย่างไรก็ตามยังมีชายที่ชื่อ คาอิน อาร์.ไฮน์ไลน์ ต้องการล้างแค้นให้กับกีสเพื่อเด็กคนหนึ่ง และมุ่งหมายที่จะเป็นผู้มีอิทธิพลของเมืองเซาท์ทาวน์แห่งนี้อย่างรุนแรงยิ่งกว่ากีส จากความต้องการที่จะค้นหาบุตรชายของกีส ซึ่งมีชื่อว่า ร็อค โฮวาร์ด โดยทราบว่าเป็นทายาทคนสำคัญของเขา คาอินจึงจัดการแข่งขันในรายการที่ใช้ชื่อว่า "คิงออฟไฟท์เตอร์ส: แมกซิมัมเมเฮม" ขึ้น โดยใช้ศึกการแข่งขันพร้อมกับข่าวที่เกี่ยวข้องกับมารดาของร็อคนี้เป็นเครื่องมือให้ร็อคได้เข้ามาสืบหาความจริงที่เกิดขึ้นรูปแบบการเล่น รูปแบบการเล่น. การต่อสู้ในแนวสองระนาบที่เคยมีอยู่ในภาคเก่าได้ถูกตัดออก และได้เพิ่มเทคนิคใหม่ที่เรียกว่า "Tactical Offense Position" (T.O.P.) ขึ้นมาซึ่งเป็นพื้นที่พิเศษที่ปรากฏอยู่บนไลฟ์เกจ (แถบพลังชีวิต) เมื่อเกจพลังเลื่อนมาอยู่ในแถบนี้ ตัวละครก็จะเข้ามาอยู่ในโหมด T.O.P. ซึ่งเป็นการยอมให้ตัวละครสามารถฟื้นพลังความเสียหายที่ได้รับจากการโจมตี เช่นเดียวกับเกมชุดก่อนหน้านี้ ผู้เล่นสามารถได้รับการจัดอันดับภายหลังจากเส็จสิ้นแต่ละยก หากผู้เล่นสามารถชนะทุกยกในโหมดอาเขตด้วยอันดับสุดท้ายที่ "AAA" ผู้เล่นจะสามารถเผชิญหน้ากับ คาอิน อาร์.ไฮน์ไลน์ ซึ่งไม่สามารถนำมาใช้เล่นได้แม้ว่าสามารถกำจัดเขาลงได้แล้วก็ตาม หากไม่ต้องการที่จะพบ แกรนท์จะเป็นบอสสุดท้ายแทนซึ่งจะไม่สามารถเห็นฉากจบแบบพิเศษได้ นอกจากนี้ หากสามารถเล่นผ่านโหมดอาเขตก่อนที่จะเผชิญหน้ากับแกรนท์ ผู้เล่นจะพบกับบอสกลางซึ่งแตกต่างกันออกไป โดยขึ้นอยู่กับตัวละครที่ผู้เล่นเลือกมาตัวละครตัวละครหลักตัวละคร. ตัวละครหลัก. - ร็อค โฮวาร์ด - เป็นบุตรชายแท้ๆของ กีส โฮวาร์ด และ เทอร์รี่ โบการ์ดได้รับเขามาเลี้ยงดู ซึ่งการต่อสู้ของร็อคมีลักษณะผสมระหว่างรูปแบบของเทอร์รี่กับกีสรวมกัน - เทอร์รี่ โบการ์ด - ตัวละครหลักจากเกมตำนานกาโร่ - เควิน ไรอัน - นายตำรวจแห่งเมืองเซคันท์เซาท์ ผู้ซึ่งเป็นสหายของเทอร์รี่และร็อค - โบนนี่ เจเนท - โจรสลัดสาวซึ่งดูเหมือนว่าเธอกำลังตามหาสมบัติที่ซุกซ่อนอยู่ในเมืองเซคันท์เซาท์ - คิม ดอง ฮวน - ผู้สืบทอดวิชาเทควันโด้จากบิดาของเขานามว่า คิม คัพฟาน โดยรูปแบบการต่อสู้ได้ผสานพลังแห่งแสงสว่าง และมีน้องชายชื่อคิม แจ ฮุน - คิม แจ ฮุน - ผู้สืบทอดวิชาเทควันโด้จากบิดาของเขานามว่า คิม คัพฟาน โดยรูปแบบการต่อสู้ได้ผสานพลังแห่งเปลวเพลิง และมีพี่ชายชื่อคิม ดอง ฮวน - คาโต้ - นักสู้ผู้เสาะแสวงหาคู่ต่อสู้ที่แข็งแกร่งกว่าตน และเป็นพี่ชายของโฮตารุ ฟุบาตะ - โฮตารุ ฟุบาตะ - น้องสาวของกาโต้ เธอออกเดินทางท่องยุทธภพเพื่อตามหาพี่ชาย และมีสัตว์เลี้ยงเป็นตัวเซเบิลซึ่งมีชื่อว่าอิโตคัตสึ - โฮคุโตะ มารุ - ผู้ได้รับการฝึกฝนวิชานินจามาจากแอนดี้ โบการ์ด ทั้งยังเป็นนักสู้ที่มีความคล่องแคล่วว่องไวและเจ้าเล่ห์ - มาร์โก โรดริเกซ หรือในชื่อเวอร์ชันอเมริกัน คัชนูด บัตต์ - เป็นนักคาราเต้ชาวบราซิลผู้มีท่าไม้ตายที่คล้ายคลึงกับ เรียว ซากาซากิ ซึ่งเป็นตัวละครเอกจากเกมอาร์ทออฟไฟท์ติ้ง - กริฟฟอนมาสค์ หรือในชื่อเวอร์ชันอเมริกัน ทีซอค - นักมวยปล้ำอาชีพแห่งเมืองเซคันท์เซาท์ผู้เป็นวีรบุรุษในสายตาของเด็กๆ - ฟรีแมน - นักสู้ลึกลับชาวอังกฤษที่ไม่มีใครทราบชื่อจริงของเขา ผู้ซึ่งเคยสังหารเพื่อนของเควิน ไรอัน แต่เขาเองก็เคยพ่ายแพ้ต่อคิม คัพฟาน ทั้งนี้ ท่าไม้ตายของฟรีแมนล้วนได้แรงดลบันดาลใจมาจากวงดนตรีเฮฟวีเมทัล อย่างเช่น ไนท์แมร์, มอร์บิด แองเจิล, โอเวอร์คิล และวิชัน ออฟดิสออร์เดอร์ตัวละครบอสตัวละครบอส. - แกรนท์ - ชื่อจริงของเขาคือ อาเบล คาเมรอน ผู้ใช้วิชาศาสตร์คาราเต้สายอังโคคุด้านมืด เขาเป็นทั้งเพื่อนสนิทและเป็นบอดี้การ์ดของคาอิน อาร์.ไฮน์ไลน์ - คาอิน อาร์.ไฮน์ไลน์ - ผู้เป็นเจ้าภาพการแข่งขันศึก "คิงออฟไฟท์เตอร์ส: แมกซิมัมเมเฮม" และเป็นน้องชายของแมรี่ โฮเวิร์ด (ภรรยาของกีส โฮเวิร์ด และเป็นมารดาของร็อค โฮวาร์ด) คาอินจึงมีศักดิเป็นน้าของร็อคการจัดจำหน่าย การจัดจำหน่าย. กาโร่ มาร์คออฟเดอะวูล์ฟ ได้จัดให้บริการครั้งแรกในรูปของเกมตู้วันที่ 11 พฤศจิกายน ค.ศ. 1999 และได้จัดจำหน่ายในระบบนีโอจีโอวันที่ 25 กุมภาพันธ์ ค.ศ. 2005 และในระบบดรีมแคสต์วันที่ 21 กันยายน ค.ศ. 2001 ในพอร์ตดรีมแคสต์ยังได้รับการติดฉลาก "SNK Best." เมื่อวันที่ 23 พฤษภาคม ค.ศ. 2002 ด้วยเช่นกัน ส่วนเวอร์ชันดรีมแคสต์ชุดแรกที่จำหน่ายเฉพาะภูมิภาคอเมริกาเหนือจัดจำหน่ายวันที่ 23 พฤศจิกายน ค.ศ. 2001 โดยให้ชื่อใหม่เป็น Fatal Fury: Mark of the Wolves นอกจากนี้ยังได้จัดจำหน่ายเกมสำหรับระบบเพลย์สเตชัน 2 ในญี่ปุ่นวันที่ 30 มิถุนายน ค.ศ. 2005 แต่ไม่ได้มีการจัดจำหน่ายเกมสำหรับระบบนี้ในอเมริกาเหนือแต่อย่างใด โดยเกมที่จัดจำหน่ายในญี่ปุ่นสำหรับระบบเพลย์สเตชัน 2 ให้ชื่อว่า "นีโอจีโอออนไลน์ คอลเลคชั่น" กับ "ลิมิเต็ด อิดิชั่น" ในวันที่ 30 มิถุนายน ค.ศ. 2005 และในวันที่ 21 มิถุนายน ค.ศ. 2007 ก็ได้จัดจำหน่ายเกมนี้อีกครั้งในรูปของ "SNK เบสท์คอลเลคชั่น" ทางไมโครซอฟท์และ SNK Playmore ได้ประกาศในวันที่ 20 เมษายน ค.ศ. 2009 ว่าจะมีการจัดทำลงสู่ระบบเอกซ์บอกซ์ไลฟ์ และได้ปรากฏเวอร์ชันนี้สู่สายตาสาธารณชนวันที่ 25 มิถุนายน ค.ศ. 2009การวางจำหน่าย การวางจำหน่าย. กาโร่ มาร์คออฟเดอะวูล์ฟ ได้รับการเปิดตัวสำหรับเกมตู้ในวันที่ 11 พฤศจิกายน ค.ศ. 1999 และจัดลงสู่ระบบนีโอจีโอในวันที่ 25 กุมภาพันธ์ ค.ศ. 2000 และลงสู่ระบบดรีมแคสต์ในวันที่ 21 กันยายน ค.ศ. 2001 ส่วนการเปิดตัวในวันที่ 23 พฤษภาคม ค.ศ. 2002 เป็นการจัดจำหน่ายภายใต้ป้ายชื่อของ "SNK Best" สำหรับดรีมแคสต์เวอร์ชันออริจินอลเป็นรุ่นที่จัดจำหน่ายในอเมริกาเหนือในวันที่ 23 พฤศจิกายน ค.ศ. 2001 เท่านั้น โดยในรุ่นดังกล่าวได้ทำการเปลี่ยนชื่อใหม่เป็น ฟาทัลฟูรี: มาร์คออฟเดอะวูล์ฟภาคต่อ ภาคต่อ. ในงานเดอะคิงออฟไฟท์เตอร์ 2005 ปาร์ตี้ ทางฟาลคูนซึ่งเป็นผู้วาดภาพประกอบได้กล่าวว่าภาคต่อของเกมนี้ได้เสร็จสมบูรณ์ไปแล้วเจ็ดสิบเปอร์เซ็นต์สำหรับระบบนีโอจีโอโดยทีมงานเอสเอ็นเค ฟาลคูนยังยืนยันอีกด้วยว่าหนึ่งในตัวละครใหม่ที่จะปรากฏตัวนี้ จะเป็นลูกศิษย์รายหนึ่งของ โจ ฮิกาชิ ซึ่งเคยเป็นตัวละครที่มีบทบาทในทุกภาคของซีรีส์นี้ ในเดือนกรกฎาคม ค.ศ. 2006 พวกเขายังรายงานต่อว่าพวกเขายังคงสร้างภาคต่อ และกล่าวอีกด้วยว่าจะใช้กราฟิกความละเอียดสูงแทนที่ระดับคุณภาพความละเอียดที่เห็นในเกมภาคแรก ในช่วงการสัมภาษณ์เดือนมีนาคม ค.ศ. 2008 ทางทีมพัฒนาของสหรัฐ ได้ให้ความเห็นว่า ไม่มีผู้คนต้องการเกมนี้อย่างเป็นรูปธรรมรวมถึงแผนภาคต่อที่มีการใช้เทคโนโลยีใหม่แต่อย่างใดการตอบรับ</doc>
