<doc id="32718" url="https://th.wikipedia.org/wiki?curid=32718" title="เรือนจำกลางบางขวาง">เรือนจำกลางบางขวาง เรือนจำกลางบางขวาง หรือ เรือนจำมหันตโทษ เป็นเรือนจำที่ใช้คุมขังนักโทษคดีอุกฉกรรจ์ อยู่ในความดูแลของกรมราชทัณฑ์ กระทรวงยุติธรรม ที่มีอัตราโทษจำคุกตั้งแต่ 15 ปีขึ้นไป จนถึงโทษประหารชีวิต ตั้งอยู่เลขที่ 117 หมู่ 3 ถนนนนทบุรี 1 ตำบลสวนใหญ่ อำเภอเมืองนนทบุรี จังหวัดนนทบุรี อยู่ติดกับวัดบางแพรกใต้ประวัติ ประวัติ. เรือนจำกลางบางขวาง ก่อตั้งเมื่อ พ.ศ. 2476 บนเนื้อที่ 136 ไร่ ล้อมกำแพงสูง 6 เมตร มีรั้วไฟฟ้าแรงสูง มีหอคอยพร้อมพลแม่นปืนเฝ้าตลอด 24 ชั่วโมง เมื่อมีการเปลี่ยนโทษการประหารชีวิตจากการตัดคอเป็นการยิงเป้า เมื่อ พ.ศ. 2478 ก็ใช้สถานที่นี้เป็นสถานที่ประหารตลอดมา จนถึงปัจจุบัน มีนักโทษเด็ดขาดถูกประหารชีวิตไปแล้ว 319 ราย เป็นนักโทษชาย 316 ราย และนักโทษหญิง 3 ราย ปัจจุบันการประหารชีวิตเปลี่ยนมาใช้วิธีฉีดยาพิษเข้าสู่ร่างกาย ตามพระราชบัญญัติแก้ไขเพิ่มเติมประมวลกฎหมายอาญา มาตรา 19 และมีผลบังคับใช้บังคับตั้งแต่วันที่ 19 ตุลาคม พ.ศ. 2546รายนามผู้บัญชาการเรือนจำกลางบางขวางรายนามผู้บัญชาการเรือนจำกลางบางขวาง. 1. อำมาตย์เอกพระยาอาชญาจักร์ (บุญมา โรจนวิภาต) 2. พลตรีขุนจำนงภูมิเวท (จำนง ศิวแพทย์) 3. พลตำรวจตรีขุนศรีศรากร (ชลอ ศรีศรากร) 4. พันโทหลวงเจนกลรบ (อินทร์ จารุจารีตธ์) 5. พันตำรวจเอกหลวงรักษาสุขศานต์ (รักษา วาสิกานนท์) 6. พันตำรวจโทหลวงฤทธิสรไกร (ศิริ ฤทธิ์สรไกร) 7. ขุนพิสิฐนนทเดช (บุญมี มกรเสน) 8. ขุนนิยมบรรณสาร (นิยม ศรนิยม) 9. นายทองธัช สากิยลักษณ์ 10. นายบุญยฤทธิ์ นาคีนพคุณ 11. นายสมัย บุนนาค 12. นายสลับ วิสุทธิมรรค 13. นายวิจิตร ทองคำ 14. นายหาญ พันธุ์สมบุญ 15. นายถวิล ณ ตะกั่วทุ่ง 16. นายสวัสดิ์ สรรเสริญ 17. นายอรุณ ฤทธิมัต 18. นายวิวิทย์ จุตปาริสุทธิ์ 19. นายเสน่ห์ เพ็ชรสม 20. นายสุทธิ์ นุ่นสังข์ 21. นายสุระ พันธุสาคร 22. นายพิทยา สังฆนาคิน 23. นายโสภณ ธิติธรรมพฤกษ์ 24. นายธนพัฒน์ จันทรปรรณิก 25. นายประเสริฐ อยู่สุภาพ</doc>
