<doc id="333340" url="https://th.wikipedia.org/wiki?curid=333340" title="โรงเรียนบรบือวิทยาคาร">โรงเรียนบรบือวิทยาคาร โรงเรียนบรบือวิทยาคาร เป็นโรงเรียนประจำอำเภอแห่งแรกในอำเภอบรบือ (,อักษรย่อ บ.ค. BWK) อำเภอบรบือ จังหวัดมหาสารคาม เป็นโรงเรียนระดับมัธยมศึกษา รูปแบบสหศึกษา ปัจจุบันจัดอยู่ในประเภทโรงเรียนมัธยมศึกษาขนาดใหญ่พิเศษ จัดการเรียนการสอนในสายสามัญ ตั้งแต่ช่วงชั้นที่ 3 - 4 (ม.1 - 6) ชั้นประกาศนียบัตรวิชาชีพ และเป็นทำการเรียนการสอนในโครงการห้องเรียนพิเศษวิทยาศาสตร์-คณิตศาสตร์ (Gifted Program) ของ สสวท ปัจจุบันมีจำนวนนักเรียนรวมทุกระดับชั้นประมาณ 2,522 คน บุคลากรทางการศึกษาอีกประมาณ 120 คนอาณาเขตอาณาเขต. - ทิศเหนือติดกับถนนแจ้งสนิท - ทิศใต้ ติดกับชุมชนและที่ดินส่วนบุคคล - ทิศตะวันตก ติดกับที่ดินส่วนบุคคล - ทิศตะวันออก ติดกับที่ดินส่วนบุคคลประวัติโรงเรียน ประวัติโรงเรียน. โรงเรียนบรบือวิทยาคาร เป็นโรงเรียนมัธยมศึกษา สังกัดกองการมัธยมศึกษา กรมสามัญศึกษา กระทรวงศึกษาธิการ ตั้งขึ้นเมื่อวันที่ 7 เมษายน พ.ศ. 2514 ตั้งอยู่เลขที่ 59 ถนนแจ้งสนิท หมู่ที่ 3 คุ้มศรีพิลา ตำบลหนองสิม อำเภอบรบือ จังหวัดมหาสารคาม เนื้อที่ทั้งหมด 50 ไร่ ปีแรกได้รับอนุมัติให้เปิด 2 ห้องเรียน โดยอาศัยอาคารเรียนชั่วคราว ของโรงเรียนบ้านบรบือ (บรบือราฏร์ผดุง) เป็นสถานที่เรียนชั่วคราว ปีงบประมาณ 2515 โรงเรียนได้รับงบประมาณในการก่อสร้างอาคารและอาคารประกอบรวม 1 ชุด จึงทำให้ย้ายนักเรียนจาก โรงเรียนบ้านบรบือ (บรบือราษฎร์ผดุง) มาตั้งอยู่ ณ ที่ตั้งปัจจุบัน ปีการศึกษา 2538 โรงเรียนได้ทำการจัดการเรียนการสอนตั้งแต่ชั้นมัธยมศึกษาปีที่ 1 - 6 พร้อมทั้งเปิดสอนหลักสูตรประกาศนียบัตรวิชาชีพ (ปวช.) เพื่อตอบสนองความต้องการของชุมชน โดยในปีการศึกษา 2538 นี้ โรงเรียนบรบือวิทยาคาร ได้เปิดสอนจำนวน 50 ห้องเรียน ปวช. 2 ห้องเรียน รวม 52 ห้องเรียน มีจำนวนนักเรียนทั้งสิ้น 2,229 คน และคณะครู - อาจารย์ จำนวน 83 คน ขณะนั้นได้มีท่านผู้อำนวยการ พงษ์สวัสดิ์ ลาภบุญเรือง ดำรงตำแหน่งผู้อำนวยการโรงเรียนระดับ 8 ปีการศึกษา 2542 กิจการของโรงเรียนพัฒนาเป็นอย่างมาก อาทิ ด้านอาคารสถานที่ ด้านสื่อกระบวนการจัดการเรียนการสอน ด้านบุคลากรทางการศึกษา เป็นต้น โดยได้รับความร่วมมือจากผู้ปกครองนักเรียน ตลอดจนองค์กรของภาครัฐและเอกชนเป็นอย่างมาก ทำให้เป็นโรงเรียนที่มีชื่อเสียง และมีนักเรียนจากที่ต่างๆ ประสงค์ที่จะเข้าเรียนที่โรงเรียนบรบือวิทยาคารเป็นจำนวนมากโดยในปีการศึกษา 2542 นี้ โรงเรียนบรบือวิทยาคารได้ทำการจัดการเรียนการสอนตั้งแต่ชั้นมัธยมศึกษาปีที่ 1 - 6 มีจำนวน 54 ห้องเรียน และ ปวช. จำนวน 2 ห้องเรียน รวม 59 ห้องเรียน จำนวนนักเรียน 2,808 คน คณะครู - อาจารย์ 83 คน ขณะนั้นมีท่านผู้อำนวยการ ทองม้วน สิงห์สู่ถ้ำ เป็นผู้อำนวยการโรงเรียนระดับ 9 ปีการศึกษา 2544 โรงเรียนได้เปิดสอนจำนวน 57 ห้องเรียน มีจำนวนนักเรียนทั้งสิ้น 2,237 คน และ คณะครู - อาจารย์ จำนวน 87 คน โดยมีท่านผู้อำนวยการ ไพบูลย์ อนุแสน ดำรงตำแหน่งผู้อำนวยการโรงเรียนระดับ 8 ปีการศึกษา 2546 เมื่อมีการบังคับใช้พระราชบัญญัติระเบียบราชการกระทรวงศึกษาธิการ พ.ศ. 2546 ตั้งแต่วันที่ 7 กรกฎาคม พ.ศ. 2546 โรงเรียนบรบือวิทยาคาร ได้ยุบรวมเข้ามาอยู่ในสังกัดสำนักงานเขตพื้นที่การศึกษามหาสารคาม เขต 2 สำนักงานคณะกรรมการการศึกษาขั้นพื้นฐาน (สพฐ.) กระทรวงศึกษาธิการ ปีการศึกษา 2549 โรงเรียนได้เปิดสอนตั้งแต่ช่วงชั้นที่ 3 - 4 จำนวน 53 ห้องเรียน มีจำนวนนักเรียนทั้งสิ้น 2,340 คน และ คณะครู - อาจารย์ จำนวน 88 คน โดยมีท่านผู้อำนวยการ พิศิษฐ์ วรรณศรี ดำรงตำแหน่งผู้อำนวยการโรงเรียนระดับ 8 ตั้งแต่วันที่ 17 พฤศจิกายน พ.ศ. 2549 เป็นคนยที่ 11 ของโรงเรียนบรบือวิทยาคาร จนกระทั่งปัจจุบัน ปีการศึกษา 2552 โรงเรียนบรบือวิทยาคารได้ปรับโครงสร้างการบริหาร เป็น 4 กลุ่มงานได้แก่ กลุ่มบริหารวิชาการ กลุ่มบริหารงบประมาณ กลุ่มบริหารบุคคลและทั่วไป และกลุ่มบริหารกิจการนักเรียน โดยใช้กระบวนการบริหารแบบมีส่วนร่วมในการบริหารที่ ชัดเจน และโรงเรียนยังได้รับการคัดเลือกจากกระทรวงศึกษาธิการ ให้ได้รับรางวัลชมเชย โรงเรียนรางวัลพระราชทาน ระดับมัธยมศึกษา ขนาดใหญ่ ประจำปีการศึกษา 2550 ในปีการศึกษา 2552 นี้โรงเรียนได้เปิดสอนตั้งแต่ชั้นมัธยมศึกษาปีที่ 1 - 6 และยังเปิดสอนโปรแกรมภาษาอังกฤษ MEP(Mini English Program) โดยได้จัดแผนชั้นเรียนเป็น 10 - 10 - 12 / 9 - 8 - 7 รวม 56 ห้องเรียน มีนักเรียนทั้งสิ้น 2,330 คน ครู-อาจารย์ 101 คน ครูอัตราจ้าง 3 คน บุคลากรทางการศึกษา 6 คน และ พนักงานราชการ 2 คน นักการภารโรง 3 คน ยาม 1 คน พนักงานขับรถ 1 คนคน ลูกจ้างชั่วคราว 4 คน เจ้าหน้าที่งานต่างๆ 2 คน โดยได้รับการพัฒนาโรงเรียนในด้านต่างๆ โดยท่านผู้อำนวยการ พิศิษฐ์ วรรณศรี ผู้อำนวยการวิทยะฐานะเชี่ยวชาญการจัดการศึกษาการจัดการศึกษา. - โรงเรียนบรบือวิทยาคารเปิดให้การศึกษาขั้นพื้นฐานระดับมัธยมศึกษาปีที่ 1 - 6 (ช่วงชั้นที่ 3 - 4) และ ปวช. ตามหลักสูตรการศึกษาขั้นพื้นฐาน แผนการศึกษาแห่งชาติ - ปัจจุบัน องค์กรหลักของสถานศึกษาที่มีหน้าที่จัดการเรียนรู้ ได้แก่ กลุ่มสาระการเรียนรู้ต่าง ๆ รวม 9 กลุ่ม คือ- กลุ่มสาระการเรียนรู้ภาษาไทย - กลุ่มสาระการเรียนรู้ภาษาต่างประเทศ - กลุ่มสาระการเรียนรู้คณิตศาสตร์ - กลุ่มสาระการเรียนรู้วิทยาศาสตร์ - กลุ่มสาระการเรียนรู้สังคมศึกษา ศาสนา และวัฒนธรรม - กลุ่มสาระการเรียนรู้พลศึกษาและสุขศึกษา - กลุ่มสาระการเรียนรู้ศิลปะ - กลุ่มสาระการเรียนรู้การงานอาชีพและเทคโนโลยี - กลุ่มสาระการเรียนรู้พาณิชยกรรมทำเนียบผู้บริหารโรงเรียน</doc>
