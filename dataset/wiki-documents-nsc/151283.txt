<doc id="151283" url="https://th.wikipedia.org/wiki?curid=151283" title="สุนิตา ลีติกุล">สุนิตา ลีติกุล สุนิตา ลีติกุล จรรยาธนากร (ชื่อเล่น:โบ) เกิดเมื่อวันที่ 16 สิงหาคม พ.ศ. 2518 เป็นนักร้องเพลงไทย โบเป็นลูกครึ่งไทยกับอัฟกานิสถาน คุณพ่อเป็นคนอัฟกานิสถาน และคุณแม่เป็นคนไทย และยังมีเชื้อสายจีน, มอญ และพม่า ด้วย หลังจากโบสอบเทียบจนจบชั้นมัธยมศึกษาปีที่ 6 ได้ตัดสินใจเดินถือเทปคาสเซ็ท ที่อัดเสียงร้องของเธอ ไปยื่นให้กับทางบริษัทแกรมมี่เพื่อที่จะสมัครเป็นนักร้องในสังกัด และได้เซ็นสัญญากับแกรมมี่ในปี พ.ศ. 2536 ในวัยเพียง 18 ปีเท่านั้น ในระหว่างที่เข้าเรียนด้านการร้องเพลงอย่างจริงจัง ก็ได้ร้องคอรัสให้กับศิลปินมากมาย รวมทั้งได้ร้องเพลงประกอบละครต่างๆ เช่น ลัดฟ้ามาหารัก, พริกขี้หนูกับหมูแฮม ฯลฯ ชีวิตส่วนตัว โบได้สมรสกับนักร้อง นักแสดงชื่อ ฝันเด่น จรรยาธนากร นักร้องวงฝันดี-ฝันเด่น ซึ่งทั้งคู่ได้พบรักและคบหาดูใจกันมายาวนานถึง 10 ปี ก่อนที่จะลงเอยด้วยการแต่งงานไป เมื่อวันที่ 17 มกราคม พ.ศ. 2548 และในวันที่ 11 สิงหาคม ก็คลอดลูกสาว น้องฮานิประวัติ ประวัติ. จุดเริ่มต้นบนถนนสายดนตรีของ โบ สุนิตา เธอเดินเข้ามาส่งเทปคลาสเซ็ทเดโมบันทึกเสียงร้องที่แกรมมี่ด้วยตัวเอง และได้เซ็นสัญญาเป็นศิลปินฝึกหัดเมื่อปี พ.ศ. 2536 ด้วยวัยเพียง 18 ปี โดยโบเริ่มต้นทำงานเบื้องหลังให้กับศิลปินหลายคน ทั้งร้องคอรัส และร้องไกด์ ให้กับนักร้องชื่อดังมากมาย อาทิ คริสติน่า อากีล่าร์, ทาทา ยัง, นัท มีเรีย, เจ เจตริน, พาเมล่า เบาว์เด้น เป็นต้น ก่อนจะมีซิงเกิลแรกเป็นของตัวเอง นั่นคือเพลง "ยังรักกันอยู่ใช่ไหม" ซึ่งเป็นเพลงประกอบละครเรื่อง ลัดฟ้ามาหารัก ทางช่อง 5 เธอเป็นที่รู้จักจากเพลง "อยากให้เธออยู่ตรงนี้" ซึ่งเป็นเพลงประกอบละครโทรทัศน์เรื่อง พริกขี้หนูกับหมูแฮม ออกอากาศในปีพ.ศ. 2538 ก่อนจะมีอัลบั้มเดี่ยวของเธออกมาในภายหลัง ภายใต้สังกัดจีเอ็มเอ็ม แกรมมี่ ในปี พ.ศ. 2539 โบ สุนิตา มาพร้อมกับงานเพลงชุดแรกชื่อว่า "Beau" ภายใต้สังกัดแกรมมี่ แกรนด์ ในเครือจีเอ็มเอ็ม แกรมมี่ งานดนตรีป๊อบร็อค หนักแน่น และแฟชั่นที่สะดุดตาในชุดกะลาสีเรือ เพียงแค่เพลงแรกที่เปิดตัว "ฉันรู้" ก็ทำให้โบโด่งดังเพียงชั่วข้ามคืน และตามมาด้วยด้วยเพลงที่ฮิตอีกมากมาย อาทิ ไม่อยากรักคน (ที่ไม่อยากรักเรา), เธอไม่เคยถาม, หลับสบายไหม, ไม่มีอีกแล้ว, อยู่คนเดียว, พรุ่งนี้ (จะไปกับเธอ), อธิษฐาน เป็นต้น ด้วยเสียงร้องที่ไพเราะและพลังเสียงที่มีเอกลักษณ์ ทำให้ชื่อของ โบ สุนิตา โด่งดังไปทั่วประเทศ กลายเป็นอัลบั้มอันดับหนึ่งแห่งปี พ.ศ. 2539 ซึ่งอยุ่ภายใต้การดูแลของปอนด์ ธนา ลวสุต ซึ่งทุกเพลงในอัลบั้มนี้ล้วนเป็นเพลงที่ได้รับความนิยมทั้งสิ้น จึงทำให้มียอดขายทะลุหนึ่งล้านตลับภายในเวลาเพียง 28 วันเท่านั้น นับเป็นอัลบั้มที่ล้านตลับเร็วที่สุด ในปีเดียวกัน โบได้สร้างปรากฏการณ์ล้านตลับจากอัลบั้มแรกจึงเป็นที่มาของอัลบั้มฉลองยอดขายในชุดนี้ชื่อ "Beau 1,000,000 Copies Celebration" ที่ทำสถิติทะลุ 1 ล้านตลับอีกครั้ง โดยมีเพลงเปิดตัวเพื่อขอบคุณแฟนเพลง คือเพลง "ขอเป็นคนของเธอ" ในปี พ.ศ. 2540 กับอัลบั้ม "Beau Light" เป็นอัลบั้มที่เกิดจากความรู้สึกของหลายคนที่อยากฟังเพลงสบายๆ ดนตรีง่ายๆ และ "โบ สุนิตา" ยังคงร้องคอรัสเองในเพลงอีกด้วย และเพื่อฉลอง ครบล้านตลับติดต่อกัน 2 อัลบั้มเป็นการยืนยันความเป็นนักร้องอันดับ 1 แนวดนตรีในชุดนี้เป็นอคูสติค อีพี มีทั้งหมด 4 เพลงประกอบด้วยเพลงใหม่ "พรุ่งนี้จะรักฉันไหม" และเพลงเก่าที่เรียบเรียงใหม่ในเวอร์ชันอคูสติคอีก 3 เพลง อยากให้เธออยู่ตรงนี้, ขอเป็นคนของเธอ, ไม่มีอีกแล้ว ปีถัดมาคือปี พ.ศ. 2541 มากับงานเพลงอัลบั้มชุดที่ 2 "Super Beau" หลังจากการใช้เวลากว่า 10 เดือน กับการทำงานในห้องอัด การร้องเพลงในชุดนี้ "โบ สุนิตา" ยังคงโชว์ไสตล์การร้องที่เป็นเอกลักษณ์ของเธอ โดยเฉพาะกับเสียงหายใจ พลังเสียงร้องในท่อนโซโล่ แต่จะร้องให้กระชับขึ้น และตัวโน้ตใช้เสียงสูงกว่าเดิมในเพลงเร็ว แนวเพลงในอัลบั้มเป็นแนวอคูสติค-ร็อก และมีซาวน์ดนตรีเพิ่มความหนักแน่น เพลงที่น่าฟังเช่น รักซะแล้ว, เสียใจ, ฉันจะจำเธอแบบนี้, เห็นน้ำตาฉันไหม เป็นต้น พ.ศ. 2542 อัลบั้ม "Miracle" อัลบั้มอีกชุดของ "โบ สุนิตา" แนวเพลงในชุดนี้จะเป็นร็อก มีกีตาร์เข้ามามีบทบาทมากเป็นพิเศษ บ่งบอกซาวน์ในยุค 70 แต่ก็ยังพัฒนาให้เป็นดนตรีที่ร่วมสมัย เพลงที่น่าฟังในอัลบั้มนี้ "อัศจรรย์" เพลงแนวสนุกเข้มในจังหวะกลองเด่นที่คอรัส ฟังแล้วมีความหมาย "ไม่มีหัวใจทำไมไม่บอก" เป็นแนว บ็อปร็อกซาวน์ในยุค 70 มีเครื่องดนตรีเพียง 3 ชิ้นเท่านั้น เป็นเพลงที่ฟังง่าย และโบร้องได้สนุก น้ำเสียงออกมาจากใจจริงๆ พ.ศ. 2544 โบได้มีงานเพลงชุดที่ 4 ชื่อว่า "รักยิ่งใหญ่จากชายคนหนึ่ง" โดยมีเพลงฮิตคือ อย่าบอกให้ฉันไป, รักยิ่งใหญ่จากชายคนหนึ่ง และเพลง เกลียดเธอไม่ลง ในอัลบั้มนี้ยังมีเพลงพิเศษอีก 1 เพลงคือ "กีรติ" ซึ่งเป็นเพลงประกอบภาพยนตร์ ข้างหลังภาพ และในปีเดียวกัน ยังมีอัลบั้มพิเศษ "Non Electric Project" ที่รวบรวมเพลงของ โบ สุนิตา มาเปลี่ยนดนตรีเป็นแนวอะคูสติก พ.ศ. 2547 งานเพลงชุดที่ 5 "Enjoy" ของ "สุนิตา ลีติกุล" กับเพลงแนวป๊อปร็อก ที่ใช้เวลาบ่มเคี่ยวประมาณ 2 ปี ทุกเพลงในอัลบั้ม โบเป็นคนร้องไกด์เองหมด ออกแบบการร้อง ปรับเนื้อเพลง จัดสัดส่วนคำใหม่ แต่ละเพลงจะมีเนื้อหา ภาษา และดนตรีที่ไม่เหมือนกัน ทั้งเรื่องราวความรักและในชีวิตประจำวันที่ทุกคนสัมผัสได้ นอกจากนี้ โบยังได้เขียนเนื้อเพลงเองด้วยในเพลง "จาก...ลมหายใจ" พ.ศ. 2549 อัลบั้ม "Music" ผลงานเพลงชุดที่ 6 ของโบหลังห่างหายจากอัลบั้มก่อนหน้าไปนาน 2 ปี ซึ่งเป็นการรวบรวมประสบการณ์บนเส้นทางสายดนตรีกว่า 9 ปีของเธอ กลั่นกรองมาเป็น 10 เพลงในอัลบั้ม ภายใต้พื้นฐานดนตรีป๊อปร็อกและอะคูสติกร็อกที่เข้มข้นขึ้น และเติมด้วยสีสันดนตรีแนวบลูส์ โซล และ อาร์แอนด์บี ทำให้เธอคว้ารางวัลศิลปินหญิงยอดเยี่ยม สีสันอวอร์ดส 2551 ในปัจจุบันยังมีผลงานเพลงอยู่บ้าง เช่น ร้องเพลงประกอบละคร และ ร้องคอรัสผลงานสตูดิโออัลบั้มผลงาน. สตูดิโออัลบั้ม. - ตัวหนังสือ ตัวหนา คือเพลงที่มีชื่อเสียงของ โบ-สุนิตา ลีติกุลอัลบั้มพิเศษฉลองยอดขายมินิอัลบั้ม (อีพี)อัลบั้มพิเศษ และอัลบั้มรวมเพลงฮิตอัลบั้มพิเศษ และอัลบั้มรวมเพลงฮิต. - The Very Best Of โบ สุนิตา (2543) - Non Electric Project (2544) - I Am Beau (2545) - สีฟ้า Project Deep Blue เพลง "ปล่อย" (2549) - My Inspiration (2551)ซิงเกิ้ลซิงเกิ้ล. - เพลง "เพลงพิเศษ" (คอนเสิร์ต ทำบุญหวังผล 3 # ตอนพิเศษ) (2557) - เพลง "ให้ความคิดถึงได้ทำงาน feat.ปอนด์ ธนา" (2557) - เพลง "เธอคือ" (บรรจุอยู่ในอัลบั้ม CAFE LOVE SONGS) (2558) - เพลง "วันหนึ่ง" ร้องร่วมกับ ป๊อบ ปองกูล (Stage Fighter Round 2 Concert) (2560) - เพลง "ความรักครั้งสุดท้าย" (2561)เพลงประกอบละครเพลงประกอบละคร. - ยังรักกันอยู่ใช่ไหม : เพลงประกอบละคร ลัดฟ้ามาหารัก - อยากให้เธออยู่ตรงนี้ : เพลงประกอบละคร พริกขี้หนูกับหมูแฮม - พี่ชายที่แสนดี : เพลงประกอบละคร พี่ชายที่แสนดี - ขอแค่ฝัน : เพลงประกอบละคร เกมรักพยาบาท - แค่คำคำเดียว : เพลงประกอบละคร โดดเดี่ยวไม่เดียวดาย - กีรติ : เพลงประกอบภาพยนตร์ ข้างหลังภาพ - รักครั้งสุดท้าย : เพลงประกอบละคร เมืองมายา - คุณจะรู้บ้างไหม : เพลงประกอบละคร แก้วลืมคอน - พี่ชายที่แสนดี : เพลงประกอบละคร พี่ชายที่แสนดี - เมื่อรักทักทาย : เพลงประกอบละคร แหวนดอกไม้ - วันใหม่ : เพลงประกอบซีรีส์ละคร เซน...สื่อรักสื่อวิญญาณ - อยากมีชีวิตเพื่อเธอ (feat. อ๊อฟ ปองศักดิ์) : เพลงประกอบละคร ใจร้าว - เกลียดเธอไม่ลง เพลงประกอบละคร บ่วงร้ายพ่ายรัก - คนใจร้าย : เพลงประกอบละคร ขุนศึก - รักปนทรมาน : เพลงประกอบละคร เสน่หาเงินตรา - ใจเธอทำด้วยอะไร : ประกอบละคร ภูผาแพรไหม - ถึงเธออีกคน : เพลงประกอบละคร ปลาไหลป้ายแดง - เลือกแล้วคือเธอ : เพลงประกอบละคร ลูกทาส - ไม่คู่ควรได้รักเธอ : เพลงประกอบละคร เลื่อมสลับลาย - เพลงรักจากฉัน : เพลงประกอบละคร ปดิวรัดา - เจ็บก็ยังจำ : เพลงประกอบละคร วิมานเมขลา - สักวันน้ำตาจะหมดไป : เพลงประกอบละคร เลือดรักทระนง - คนหมดราคา : เพลงประกอบละคร รักกระชากใจ เดอะซีรี่ส์ ตอน ผัวชั่วคราวเพลงที่มีชื่อเสียง และซิงเกิล เพลงที่มีชื่อเสียง และซิงเกิล. 1. ฉันรู้ 2. เธอไม่เคยถาม 3. ไม่มีอีกแล้ว 4. อยู่คนเดียว 5. พรุ่งนี้ (จะไปกับเธอ) 6. อธิษฐาน 7. ขอเป็นคนของเธอ 8. พรุ่งนี้จะรักฉันไหม 9. อยากให้เธออยู่ตรงนี้ 10. เสียใจ 11. เทน้ำบนกองทราย 12. เห็นน้ำตาฉันไหม 13. ตามใจ 14. ฉันจะจำเธอแบบนี้ 15. อัศจรรย์ 16. แค่คำว่ารัก 17. บอกอะไรป่านนี้ 18. อย่าบอกให้ฉันไป 19. รักยิ่งใหญ่จากชายคนหนึ่ง 20. กีรติ (เพลงประกอบภาพยนตร์ ข้างหลังภาพ) 21. พี่ชายที่แสนดี 22. รักครั้งสุดท้าย 23. ยังรักกันอยู่ใช่ไหม 24. ค้นใจ 25. เมื่อไหร่ดีพี่ 26. ถ้าเธอพร้อม ฉันก็พร้อม 27. เจ้าหญิงในนิยาย 28. เธอรู้ได้ยังไง 29. รักแท้หรือแค่เหงา 30. ฝากตามเขาที 31. หนึ่งในไม่กี่คนผลงานการคอรัสผลงานการคอรัส. - อัลบั้ม "Pretty P'" ศิลปิน พาเมล่า เบาว์เด้น (พ.ศ. 2538) - อัลบั้ม "อมิตา ทาทา ยัง" ศิลปิน ทาทา ยัง (พ.ศ. 2538) - อัลบั้ม "1,000,000 Copies Celebration" ศิลปิน ทาทา ยัง (พ.ศ. 2538) - อัลบั้ม "6.2.12" ศิลปิน คริสติน่า อากีล่าร์, เจ เจตริน, มอส ปฏิภาณ, ยูเอชที, ทาทา ยัง และ นัท มีเรีย (พ.ศ. 2539) - อัลบั้ม "NAT MYRIA BENEDETTI" ศิลปิน นัท มีเรีย (พ.ศ. 2539) - อัลบั้ม "NAT SUGAR FREE" ศิลปิน นัท มีเรีย (พ.ศ. 2541) - อัลบั้ม "โกเด้นอาย" ศิลปิน คริสติน่า อากีล่าร์ ปี 2540 - และศิลปินท่านอื่นๆคอนเสิร์ตเดี่ยวคอนเสิร์ตเดี่ยว. - Beau Big Concert ณ MCC Hall The Mall Bangkapi วันเสาร์ที่ 5 กรกฎาคม 2540 แขกรับเชิญ เสาวลักษณ์ ลีละบุตร, มาช่า วัฒนพานิช และ อ้อม สุนิสาคอนเสิร์ตกลุ่มคอนเสิร์ตกลุ่ม. - ปี2549 คอนเสิร์ต Seefa #2 Deep Blue Concert ร่วมด้วย ใหม่ เจริญปุระ แอม เสาวลักษณ์ เจนนิเฟอร์ คิ้ม มาช่า วัฒนพานิช พลพล โก้ Mr. Saxman อ๊อฟ ปองศักดิ์ และศิลปินรับเชิญ เบน ชลาทิศ และ บอย Peacemaker - ปี2559 คอนเสิร์ตล้านตลับ วันที่7-9/10/59 (3รอบ) จัดร่วมกับ คริสติน่า อากีล่าร์ ใหม่ เจริญปุระ ทาทา ยัง นัท มีเรีย นิโคล เทริโอ - ปี2560 Stage Fighter Round 2 Concert วันที่ 13 – 14 พฤษภาคม พ.ศ. 2560 สถานที่จัดงาน Royal Paragon Hallรางวัลที่ได้รับรางวัลที่ได้รับ. - อัลบั้มขายดีที่สุดในรอบปี 2539 จากมติชนโพล - รางวัล"ไดมอนด์สตาร์" คะแนนนิยมสูงสุดจากผู้ชมรายการ สมาคมชมดาว - รางวัลศิลปินหญิงยอดนิยม รางวัล VOTE AWARDS ปี 2539 - อัลบั้มยอดนิยม รางวัล VOTE AWARDS ปี 2539 - รางวัล "MISS MUSIC STAR" คะแนนนิยมจากคนทั่วประเทศ - นักร้องหญิงยอดนิยม จากนิตยสาร HEART ปี 2539 - ศิลปินหน้าใหม่ยอดเยี่ยมและศิลปินหญิงยอดเยี่ยมรางวัล PEOPLE AWARD 1997 - รางวัล CHANNAL[V] THAILAND BILLBOARD VIEWER'S CHOICE AWARDS - รางวัลผู้ผลิตผลงานสื่อมวลชนดีเด่นเพื่อเยาวชน ประเภท นักร้องดีเด่นจากสำนักงานคณะกรรมการส่งเสริมและประสานงานเยาวชนแห่งชาติ (สยช.) ปี2539-2540 - นักร้องยอดนิยม "Z TOP POPULAR" ปี 2539 จากคลื่นแซด FM. 88.5</doc>
