<doc id="952077" url="https://th.wikipedia.org/wiki?curid=952077" title="เด็กและเยาวชนดีเด่นแห่งชาติ">เด็กและเยาวชนดีเด่นแห่งชาติ เด็กและเยาวชนดีเด่นแห่งชาติ คือ ผู้ที่กรมกิจการเด็กและเยาวชน กระทรวงการพัฒนาสังคมและความมั่นคงของมนุษย์ คัดเลือกให้เป็น "เด็กและเยาวชนดีเด่นแห่งชาติ" ของประเทศไทย เป็นประจำทุกปี เด็กและเยาวชนดีเด่นแห่งชาติ ต้องมีอายุ 15-25 ปีบริบูรณ์ มีสัญชาติไทย ประพฤติดี มีผลงานดีเด่นได้รับการยอมรับ หรือมีความคิดริเริ่มสร้างสรรค์นวัตกรรมในสาขาใดสาขาหนึ่ง หรือลักษณะใดลักษณะหนึ่ง ได้แก่1. ผลงานดีเด่นที่ได้รับการยอมรับและเป็นประโยชน์ต่อสังคม เป็นกิจกรรม พฤติกรรม คุณงามความดี ที่เป็นประโยชน์ต่อสังคม ซึ่งเป็นที่ยอมรับจากบุคคลทั่วไปอย่างต่อเนื่องและกว้างขวาง เป็นผลงานที่มีลักษณะเฉพาะที่สะท้อนถึงคุณค่าของผลงานในแต่ละสาขาอย่างต่อเนื่องจนเป็นที่ปรากฏ 2. ผลงานที่ผ่านการประกวดแข่งขันหรือสร้างชื่อเสียงต้องเป็นผลงานรางวัลชนะเลิศที่ 1 ระดับชาติขึ้นไป ผู้ได้รับรางวัลจะได้เข้ารับพระราชทานโล่เกียรติคุณและเกียรติบัตร เนื่องในโอกาสวันเยาวชนแห่งชาติ 20 กันยายน ของทุกปี</doc>
