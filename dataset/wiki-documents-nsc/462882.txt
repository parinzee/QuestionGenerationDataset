<doc id="462882" url="https://th.wikipedia.org/wiki?curid=462882" title="ปราณประมูล">ปราณประมูล ปราณประมูล คือนามปากกาของ "ทิพย์ธิดา ศรัทธาทิพย์" เป็นนักเขียนบทโทรทัศน์ชาวไทย มีผลงานสร้างชื่อมากมาย เช่น น้ำผึ้งขม, สวรรค์เบี่ยง, น้ำใสใจจริง, วันนี้ที่รอคอย, เคหาสน์สีแดง, บ่วงหงส์, ปริศนา, มาลัยสามชาย, เจ้าบ้านเจ้าเรือน และ ดั่งดวงหฤทัย เป็นต้น ปราณประมูลคลุกคลีอยู่ในวงการบันเทิงไทยนานกว่า 30ปี เริ่มแรกนามปากกา ปราณประมูล ถือกำเนิดจาก นิลวรรณ ปิ่นทอง สตรีสาร จากนั้นได้รับโอกาสเขียนบทให้ทางช่อง 7 อยู่นานสิบกว่าปี และเคยร่วมแสดงละครอยู่บ้าง เช่นเรื่อง พระอภัยมณี ที่เป็นทั้งคนเขียนบทเองด้วย ช่วงหลังหันมาเขียนบทให้กับบริษัทชลลัมพีและเฉพาะคนสนิท ปัจจุบันทำหน้าที่ปรึกษาเรื่องบทให้กับบริษัทชลลัมพี โดยดูแลทีมเขียนบทพร้อมกับสร้างนักเขียนบทหน้าใหม่ประดับวงการละคร ปราณประมูล อ้างว่าตนมีรูปแบบการเขียนที่เคารพบทประพันธ์ ยึดถือการเคารพบทประพันธ์เป็นอย่างสูงมาโดยตลอด และการเขียนบทละครน้ำดีคือสารที่ออกสู่สังคม “ดิฉันเชื่อว่าตัวเองเป็นคนที่มีทัศนคติที่ดี ดังนั้น สิ่งที่พยายามส่งสารออกสู่สังคม ก็คือทัศนคติที่ดี แล้วก็การมีความหวัง มองโลกบวก เห็นแก่ส่วนรวม เห็นแก่อนาคต เห็นแก่เยาวชน”ผลงานบทละครโทรทัศน์ผลงานบทละครโทรทัศน์. - ดักแด้กับมะเดื่อ (2525) ช่อง 7 - แมงปอ (2526) ช่อง 7 - ความลับของดาวมรกต (2527) ช่อง 7 - จุดหมายปลายทาง (2528) ช่อง 7 - น้ำผึ้งขม (2529) ช่อง 7 - พระอภัยมณี (2529-2530) ช่อง 7 - หัวใจสองภาค (2530) ช่อง 7 - เดือนครึ่งดวง (2530) ช่อง 7 - แก้วกลางดง (2530-2531) ช่อง 7 - กว่าจะรู้เดียงสา (2530-2531) ช่อง 7 - สวรรค์เบี่ยง (2531) ช่อง 7 - ปราสาทมืด (2531) ช่อง 7 - ปัญญาชนก้นครัว (2531) ช่อง 7 - ละครสั้นชุด เรื่องสั้นวันจันทร์ จบในตอน (บางเรื่อง) (2531) ช่อง 7 - ละครสั้นชุด ละครสั้นวันเสาร์ จบในตอน (บางเรื่อง) (2531-2532) ช่อง 7 - ช่อปาริชาต (2531-2532) ช่อง 7 - เคหาสน์สีแดง (2532) ช่อง 7 - แต่งกับงาน (2532) ช่อง 7 - ตำรับรัก (2532) ช่อง 7 - คนเหนือดวง (2532) ช่อง 7 - ห้องหุ่น (2532-2533) ช่อง 7 - อุบัติเหตุ (2533) ช่อง 7 - ดวงตาสวรรค์ (2533) ช่อง 7 - อุ้มบุญ (2533) ช่อง 7 - เหตุเกิดที่ สน. (2533-2534) ช่อง 7 - เชลยศักดิ์ (2534) ช่อง 7 - ละอองดาว (2534) ช่อง 7 - กะลาก้นครัว (2534) ช่อง 7 - แม่หญิง (2534-2535) ช่อง 7 - คุณหญิงนอกทำเนียบ (2535) ช่อง 7 - วันนี้ที่รอคอย (2536) ช่อง 7 - นวลนางข้างเขียง (2536) ช่อง 7 - น้ำใสใจจริง (2537) ช่อง 7 - ปลายฝนต้นหนาว (2537) ช่อง 7 - ดาวแต้มดิน (2538) ช่อง 7 - ปราสาทสีขาว (2538) ช่อง 7 (เขียนช่วงแรก ต่อมาเปลี่ยนผู้เขียนบทเป็น ภาวิต-ลุลินารถ) - เกาะสวาทหาดสวรรค์ (2539) ช่อง 7 - สัมปทานหัวใจ (2540) ช่อง 7 - เงิน เงิน เงิน (2540) ช่อง 7 - ไม่ย่อท้อมรสุม (2540) ช่อง 5 - พลังรัก (2541) ช่อง 7 --- ใช้นามปากกา ทิพย์ธิดา - บ่วงหงส์ (2541) ช่อง 7 - หนุ่มทิพย์ (2542) ช่อง 7 - สวัสดีคุณผู้ฟัง (2543) ช่อง 7 - ปริศนา (2543) ช่อง 7 --- ใช้นามปากกา งามแสงเดือน - ใต้ร่มไม้เลื้อย เรือนศิรา (2543-2544) ช่อง 7 - มายา (2544-2545) ช่อง 7 --- ใช้นามปากกา งามแสงเดือน - นิราศสองภพ (2545) ช่อง 3 (เขียนบทร่วมกับ สุพล วิเชียรฉาย ส่วนใหญ่ 80% เป็นการเขียนบทของ สุพล วิเชียรฉาย) - สะดุดรัก (2549) ช่อง 3 - กุหลาบตัดเพชร (2549) ช่อง 3 - จอมใจ (2550) ช่อง 3 - สุสานภูเตศวร (2552) ช่อง 3 - มาลัยสามชาย (2553) ช่อง 5 - ลิขิตฟ้าชะตาดิน (2555) ช่อง 5 - The Sixth Sense สื่อรักสัมผัสหัวใจ (2555) ช่อง 3 (ควบคุมบทโทรทัศน์) - คู่กรรม (2556) ช่อง 5 - คุณชายพุฒิภัทร (2556) ช่อง 3 (เขียนร่วมกับ ศักดิ์ชาย เกียรติปัญญาโอภาส ลูกศิษย์ในทีม) - The Sixth Sense สื่อรักสัมผัสหัวใจ 2 (2556) ช่อง 3 - พ่อไก่แจ้ (2557) ช่อง 3 - ลมซ่อนรัก (2558) ช่อง 3 (เขียนช่วงแรก ต่อมาเปลี่ยนผู้เขียนบทเป็น ศักดิ์ชาย เกียรติปัญญาโอภาส) - เจ้าบ้าน เจ้าเรือน (2559) ช่อง 3 - ละครเทิดพระเกียรติชุด เราเกิดในรัชกาลที่ ๙ เดอะซีรีส์ ตอน ดุจแสงทองส่อง (2559) ช่องวัน - ลมไพรผูกรัก (2561) ช่อง 3 - ดั่งดวงหฤทัย (2561) ช่อง 3 - พรหมไม่ได้ลิขิต (2561) ช่องวัน - ทุ่งเสน่หา (2561) ช่อง 3ผลงานบทประพันธ์ที่ได้ทำละครโทรทัศน์ผลงานบทประพันธ์ที่ได้ทำละครโทรทัศน์. - พระจันทร์ลายกระต่าย (2542) - สวัสดีคุณผู้ฟัง (2543) - ลิขิตฟ้าชะตาดิน (2555) - น่ารัก (2557) - ละครเทิดพระเกียรติชุด เราเกิดในรัชกาลที่ ๙ เดอะซีรีส์ ตอน ดุจแสงทองส่อง (2559) ช่องวันผลงานบทภาพยนตร์ผลงานบทภาพยนตร์. - 303 กลัว กล้า อาฆาต (2541) ใช้นามปากกา เฌอ โกรีผลงานการแสดงละครโทรทัศน์ผลงานการแสดงละครโทรทัศน์. - พระอภัยมณี (2529-2530) ช่อง 7 รับบทเป็น นางวาลีผลงานละครเวทีผลงานละครเวที. - ข้าวนอกนา โชว์นอกบาร์ หน้าบรอดเวย์ (แสดงที่ M Theatre - 2545) ---- เขียนบท และกำกับการแสดงรางวัลรางวัล. - รางวัลพระสุรัสวดี บทภาพยนตร์ดั้งเดิมยอดเยี่ยม จาก "303 กลัว กล้า อาฆาต" - รางวัลเมขลา ผู้เขียนบทละครดีเด่น จาก "คนเหนือดวง" - รางวัลนาฏราช บทโทรทัศน์ยอดเยี่ยม จาก "มาลัยสามชาย"</doc>
