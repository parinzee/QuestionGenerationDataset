<doc id="466601" url="https://th.wikipedia.org/wiki?curid=466601" title="วิทยาลัยฟิลลิปส์">วิทยาลัยฟิลลิปส์ วิทยาลัยฟิลลิปส์ หรือ ฟิลลิปส์แอนโดเวอร์ หรือ แอนโดเวอร์ (อังกฤษ: Phillips Academy, Phillips Andover, Andover, Phillips Academy Andover, หรือ PA) เป็นโรงเรียนประจำ สหศึกษา ระดับมัธยมศึกษาตอนปลายที่มีชื่อเสียงในสหรัฐอเมริกา รับนักเรียนเกรด 9-12 รวมทั้งนักเรียนที่จบการศึกษาระดับมัธยมศึกษาแล้ว (post-graduate หรือ PG) โรงเรียนตั้งอยู่ในเมือง แอนโดเวอร์ รัฐ แมสซาชูเซตส์ ประเทศ สหรัฐอเมริกา โดยอยู่ทางเหนือของเมือง บอสตัน ประมาณ 25 ไมล์รายละเอียด รายละเอียด. วิทยาลัยฟิลลิปส์ เป็นสถาบันการศึกษาระดับมัธยมศึกษาที่เก่าแก่ที่สุดในประเทศ สหรัฐอเมริกา ก่อตั้งขึ้นในปี ค.ศ. 1778 โดย ซามูเอล ฟิลลิปส์ จูเนียร์ (Samuel Phillips, Jr.) สามปีต่อมาลุงของเขาได้ก่อตั้งโรงเรียน ฟิลลิปส์ เอ็กซีเตอร์ อแคเดมี่ ซึ่งเป็นโรงเรียนคู่แข่งกันตลอดมา วิทยาลัยฟิลลิปส์ มีทุนทรัพย์ทั้งหมดประมาณ 800 ล้านดอลลาร์สหรัฐ (มิถุนายน 2011) ซึ่งเป็นอันดับสี่ของโรงเรียนมัธยมศึกษาในประเทศสหรัฐอเมริกา โดยโรงเรียนมัธยมที่มีทุนทรัพย์มากกว่าทั้งสาม ได้แก่ ฟิลลิปส์ เอ็กซีเตอร์ (1 พันล้านดอลลาร์สหรัฐ) โรงเรียนมิลตัน เฮอร์ชีย์ ในรัฐ เพนซิลเวเนีย และโรงเรียน คาเมฮาเมฮา ในรัฐ ฮาวาย แอนโดเวอร์อยู่ภายใต้การควบคุมของคณะกรรมการทรัสตี หรือ ผู้จัดการดูแลทรัพย์สิน ภายใต้การนำของ ปีเตอร์ คูร์รีย์ นักธุรกิจและอดีตผู้บริหารทางการเงินของเน็ตสเคป ซึ่งเข้ารับตำแหน่งประธานคณะกรรมการเมื่อวันที่ 1 กรกฎาคม 2012 ในวันที่ 14 พฤศจิกายน 2011 นายจอห์น พาลฟรีย์ ได้รับการแต่งตั้งเป็นผู้อำนวยการโรงเรียนคนที่ 15 วิทยาลัยฟิลลิปส์รับเพียงนักเรียนชายจนกระทั่งในปี 1973 ซึ่งวิทยาลัยฟิลลิปส์ได้ควบรวมกับ แอบบอท อแคเดมี่ ซึ่งเป็นโรงเรียนประจำหญิงล้วนในเมืองแอนโดเวอร์ ในอดีตนักเรียนแอนโดเวอร์จำนวนมากได้ศึกษาต่อที่ มหาวิทยาลัยเยล และรองลงมาที่มหาวิทยาลัย ฮาร์วาร์ด แต่ในปัจจุบันนักเรียนได้ศึกษาต่อในมหาวิทยาลัยต่าง ๆ หลากหลายมากขึ้น แต่ยังคงมีนักเรียนจำนวนมากที่ได้รับการตอบรับเข้าศึกษาต่อในมหาวิทยาลัยที่มีชื่อเสียง เช่น มหาวิทยาลัยฮาร์วาร์ด, มหาวิทยาลัยเยล, มหาวิทยาลัยสแตนฟอร์ด, มหาวิทยาลัยเพนซิลเวเนีย, มหาวิทยาลัยโคลัมเบีย, มหาวิทยาลัยพรินซ์ตัน ศิษย์เก่าที่มีชื่อเสียงของวิทยาลัยฟิลลิปส์ ได้แก่ ประธานาธิบดี จอร์จ เอช. ดับเบิลยู. บุช และ จอร์จ ดับเบิลยู. บุช, ไลแมน สปิตเซอร์ (ผู้ซึ่ง กล้องโทรทรรศน์อวกาศสปิตเซอร์ ขององค์การ นาซ่า ได้รับการตั้งชื่อตาม), ซามูเอล เอฟ. บี. มอร์ส ผู้คิดค้น รหัสมอร์ส เดอะ ฟิลลิเปียน (The Phillipian) ซึ่งเป็นหนังสือพิมพ์ของนักเรียนแอนโดเวอร์เป็นหนังสือพิมพ์โรงเรียนมัธยมศึกษาที่เก่าแก่ที่สุดเป็นอันดับสองของสหรัฐฯ ตีพิมพ์ครั้งแรกในวันที่ 28 กรกฎาคม 1857 และชมรมไฟโลเมเธียนซึ่งก่อตั้งในปี 1825 ก็เป็นชมรมโต้เวทีระดับมัธยมศึกษาตอนปลายที่เก่าแก่ที่สุดในประเทศ ระดับการคิดคะแนนของโรงเรียน คิดเป็นเกรด จาก 0-6 โดยมีคะแนนเฉลี่ยมสะสมสูงสุด คือ 6.0 แม้ว่าจะไม่มีเกณฑ์การเทียบที่แน่นอนระหว่างเกรด 0-6 และระบบเกรด 0-4 หรือระดับเกรดตัวอักษร ที่นิยมใช้กันทั่วไป เกรด 6 ถือว่าเป็นเกรดดีเยี่ยมและในทางทฤษฎีจะให้กับนักเรียนจำนวนน้อยมาก เกรด 2 เป็นเกรดที่ต่ำสุดที่จะผ่านวิชานั้น ๆ ได้ ในบางวิชาเรียนครูผู้สอนเป็นผู้กำหนดและใช้วิจารณญาณในการให้เกรดแก่นักเรียน แต่ในบางวิชาก็จะใช้เกณฑ์คะแนนดังนี้ 93-100% = 6 85-92% = 5 77-84% = 4 69-76% = 3 60-68% = 2 50-59% = 1 