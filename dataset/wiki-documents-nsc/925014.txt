<doc id="925014" url="https://th.wikipedia.org/wiki?curid=925014" title="ฟุตบอลทีมชาติฟิลิปปินส์">ฟุตบอลทีมชาติฟิลิปปินส์ ฟุตบอลทีมชาติฟิลิปปินส์ เป็นทีมฟุตบอลตัวแทนของประเทศฟิลิปปินส์ ควบคุมโดยสหพันธ์ฟุตบอลฟิลิปปิน (PFF) สนามเหย้าที่ใช้ ได้แก่ ปานาอัดปาร์กแอนด์สเตเดียม, สนามกีฬาฟิลิปปิน และรีซัลเมโมเรียลสเตเดียม ผู้ฝึกสอนคนปัจจุบันคือ ทอมัส ดูเลย์ ทีมชาติฟิลิปปินส์ ไม่เคยผ่านรอบคัดเลือกของฟุตบอลโลกหรือเอเชียนคัพ มาก่อน แต่ในปี ค.ศ. 2018 สามารถสร้างประวัติศาสตร์ผ่านเข้ารอบสุดท้ายฟุตบอลเอเชียนคัพ 2019 ได้เป็นครั้งแรก (เอเชียนคัพครั้งนี้ได้มีการเพิ่มจำนวนทีมที่เข้าร่วมแข่งขันรอบสุดท้ายจาก 16 เป็น 24 ทีม) ฟิลิปปินส์เป็นหนึ่งในทีมชาติที่เก่าแก่ที่สุดของทวีปเอเชีย ผลงานที่ดีที่สุดในการแข่งขันระดับนานาชาติ คือ เอเอฟซีชาเลนจ์คัพ 2014 ซึ่งพวกเขาจบด้วยอันดับรองชนะเลิศ จากการแพ้ต่อปาเลสไตน์สถิติการแข่งขันฟุตบอลโลก สถิติการแข่งขัน. ฟุตบอลโลก. ฟิลิปปินส์ไม่เคยผ่านรอบคัดเลือกของฟุตบอลโลกเลย พวกเขาเข้าร่วมรอบคัดเลือกครั้งแรกสำหรับฟุตบอลโลก 1950 แต่ก็ถอนตัวออกไป ต่อมาในรอบคัดเลือกของฟุตบอลโลก 1966 ฟิลิปปินส์ไม่สามารถเข้าร่วมแข่งขันได้ เนื่องจากไม่สามารถจ่ายเงินในการลงทะเบียน ต่อมาพวกเขาก็ถอนตัวอีกครั้งในรอบคัดเลือกของฟุตบอลโลก 1974 พวกเขาลงแข่งขันครั้งแรกจริง ๆ ในรอบคัดเลือกฟุตบอลโลก 1998 ในรอบคัดเลือกของฟุตบอลโลก 2002 Yanti Barsales ยิงประตูแรกให้กับฟิลิปปินส์ในการแข่งขันรอบคัดเลือกต่อซีเรีย หลังจากนั้น ทีมชาติฟิลิปปินส์ไม่ได้เข้าร่วมรอบคัดเลือกฟุตบอลโลกจนกระทั่งฟุตบอลโลก 2014 รอบคัดเลือก พวกเขาชนะครั้งแรกในรอบคัดเลือกต่อศรีลังกา 4–0นักเตะชุดปัจจุบัน นักเตะชุดปัจจุบัน. เมื่อวันที่ 22 มีนาคม ค.ศ. 2018อดีตผู้เล่นที่มีชื่อเสียงอดีตผู้เล่นที่มีชื่อเสียง. - เปาลิโน่ อัลกันตาร่า</doc>
