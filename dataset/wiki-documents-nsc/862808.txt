<doc id="862808" url="https://th.wikipedia.org/wiki?curid=862808" title="เทศบาลตำบลบ้านใหม่ไชยพจน์">เทศบาลตำบลบ้านใหม่ไชยพจน์ เทศบาลตำบลบ้านใหม่ไชยพจน์  เป็นเทศบาลแห่งหนึ่งใน อำเภอบ้านใหม่ไชยพจน์ จังหวัดบุรีรัมย์ประวัติ ประวัติ. เทศบาลตำบลบ้านใหม่ไชยพจน์ อำเภอบ้านใหม่ไชยพจน์ ได้รับการยกฐานะจากสุขาภิบาล บ้านใหม่ไชยพจน์ และจัดตั้งเป็นเทศบาลตำบลบ้านใหม่ไชยพจน์ ตามพระราชบัญญัติเปลี่ยนแปลงฐานะจากสุขาภิบาลเป็นเทศบาลตำบล เมื่อวันที่ 25 พฤษภาคม 2542 ด้วยพื้นที่ 11.68 ตารางกิโลเมตร นับแต่ได้รับการจัดตั้งเป็นเทศบาล ได้ปฏิบัติภารกิจตามอำนาจหน้าที่เป็นอย่างดีมาตลอด แม้จะยังไม่มี สำนักงานถาวรในการปฏิบัติงานก็ตามในเบื้องต้นได้ใช้ชั้นบนของศาลาประชาคมอำเภอบ้านใหม่ไชยพจน์เป็น สำนักงาน ต่อมาขอเช่าอาคารพาณิชย์บริเวณปากทางเข้าโรงเรียนกู่สวนแตงพิทยาคมเป็นสำนักงานอยู่ระยะหนึ่ง จนมีการเลือกตั้งสมาชิกสภาเทศบาล และได้ประชุมสภามีมติซื้อที่ดินบริเวณติดเขตทางหลวงแผ่นดินหมายเลข 207 เส้นทาง บ้านใหม่ไชยพจน์ - หนองสองห้อง เป็นสถานที่ก่อสร้างอาคารสำนักงานแห่งใหม่ ตั้งอยู่เลขที่ 99 หมู่ที่ 3 ถนนเจนจบทิศ ตำบลหนองแวง อำเภอบ้านใหม่ไชยพจน์ จังหวัดบุรีรัมย์ ได้เปิดใช้บริการตั้งแต่วันที่ 15 มกราคม 2547 เป็นต้นมาจนถึงปัจจุบันที่ตั้งและอาณาเขตที่ตั้ง ที่ตั้งและอาณาเขต. ที่ตั้ง. เทศบาลตำบลบ้านใหม่ไชยพจน์ ตั้งอยู่ห่างจากจังหวัดนครราชสีมาไปทางทิศตะวันออกเฉียงเหนือ ประมาณ 86 กิโลเมตรอาณาเขตอาณาเขต. - ทิศเหนือ ติดต่อกับ ตำบลทองหลาง ตำบลแดงใหญ่ อำเภอบ้านใหม่ไชยจพจน์ จังหวัดบุรีรัมย์ - ทิศใต้ ติดต่อกับ ตำบลหนองแวง ตำบลกู่สวนแตง อำเภอบ้านใหม่ไชยจพจน์ จังหวัดบุรีรัมย์ - ทิศตะวันออก ติดต่อกับ ตำบลหนองแวง อำเภอบ้านใหม่ไชยจพจน์จังหวัดบุรีรัมย์ - ทิศตะวันตก ติดต่อกับ ตำบลหนองเยือง ตำบลทองหลาง อำเภอบ้านใหม่ไชยจพจน์จังหวัดบุรีรัมย์ชุมชน ชุมชน. เทศบาลตำบลบ้านใหม่ไชยพจน์ แบ่งเขตการปกครองออกเป็น 8 หมู่บ้าน ดังนี้- หมู่ที่ 1 บ้านกม. ศูนย์ ตำบลหนองแวง - หมู่ที่ 2 บ้านหนองไผ่ล้อม ตำบลหนองแวง - หมู่ที่ 3 บ้านหนองไผ่ ตำบลหนองแวง - หมู่ที่ 4 บ้านหัวฝาย ตำบลหนองแวง - หมู่ที่ 5 บ้านหนองแวงน้อย ตำบลหนองแวง - หมู่ที่ 6 บ้านหนองแวง ตำบลหนองแวง - หมู่ที่ 8 บ้านหัวถนน (บางส่วน) ตำบลทองหลาง - หมู่ที่ 12 บ้านหนองบัวขาว ตำบลหนองแวงประชากร ประชากร. เทศบาลตำบลบ้านใหม่ไชยพจน์ จำนวนประชากรในเขตเทศบาลตำบลบ้านใหม่ไชยพจน์ ณ วันที่ 31 มีนาคม 2556 จำนวนทั้งสิ้น 4,300 คน เป็นชาย 2,140 คน เป็นหญิง 2,160 คน จำนวนครัวเรือนทั้งสิ้น 1,246 หลังคาเรือน จำนวนผู้มีสิทธิเลือกตั้ง 3,287 คน เป็นชาย 1,616 คน เป็นหญิง 1,671 คน เมื่อเปรียบเทียบอัตราส่วนความหนาแน่นของประชากรต่อ พื้นที่รวมทั้งหมดจะมีค่าประมาณ 368.15 คน/ตารางกิโลเมตร (พื้นที่ทั้งหมด 11.68 ตารางกิโลเมตร)</doc>
