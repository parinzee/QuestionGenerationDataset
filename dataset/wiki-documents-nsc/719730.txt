<doc id="719730" url="https://th.wikipedia.org/wiki?curid=719730" title="เลออนฮาร์ท ฟุคส์">เลออนฮาร์ท ฟุคส์ เลออนฮาร์ท ฟุคส์ (, บางครั้งสะกด Leonhard Fuchs; ค.ศ. 1501 – 10 พฤษภาคม ค.ศ. 1566) เป็นแพทย์และนักพฤกษศาสตร์ชาวเยอรมัน เกิดในปี ค.ศ. 1501 ที่เมืองเวมดิงในดัชชีแห่งบาวาเรีย เขาเข้าเรียนที่มหาวิทยาลัยแอร์ฟูร์ทขณะมีอายุได้ 12 ปี และสำเร็จการศึกษาด้านการแพทย์จากสถาบันในอิงโกลชตัดท์ ระหว่างปี ค.ศ. 1524-1526 เขาทำงานเป็นแพทย์ในมิวนิก ก่อนจะกลับมาเป็นอาจารย์ที่อิงโกลชตัดท์ ในปี ค.ศ. 1533 ฟุคส์ได้รับการติดต่อให้มาทำงานที่มหาวิทยาลัยทือบิงเงิน ที่นั่นเขาดำรงตำแหน่งเป็นศาสตราจารย์ด้านการแพทย์และริเริ่มการสร้างสวนสมุนไพร จนกระทั่งเสียชีวิตในปี ค.ศ. 1566 ฟุคส์มีผลงานที่สำคัญคือ หนังสือ De Historia Stirpium Commentarii Insignes (บทวิจารณ์ที่สำคัญในประวัติศาสตร์พืช) ซึ่งเป็นหนังสือที่รวบรวมข้อมูลที่ถูกต้องที่สุดเกี่ยวกับพืชในเวลานั้น เขาได้รับการยกย่องให้เป็นหนึ่งในสามชาวเยอรมันที่เป็นบิดาแห่งวิชาพฤกษศาสตร์ (ร่วมกับบ็อคและบรุนเฟลส์) และชื่อถูกนำไปตั้งเป็นชื่อสกุลโคมญี่ปุ่น (Fuchsia)</doc>
