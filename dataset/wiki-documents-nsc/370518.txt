<doc id="370518" url="https://th.wikipedia.org/wiki?curid=370518" title="ธง แจ่มศรี">ธง แจ่มศรี ธง แจ่มศรี หรือ สหายประชา ธัญญไพบูลย์ เลขาธิการพรรคคอมมิวนิสต์แห่งประเทศไทย ซึ่งได้รับตำแหน่งเมื่อปี พ.ศ. 2525 แม้ว่าในปัจจุบันพรรคคอมมิวนิสต์ฯ จะยุติการดำเนินการไปแล้ว แต่นายธง ยังคงมีความเคลื่อนไหวในการออกแถลงการณ์ของพรรคฯ เมื่อปี พ.ศ. 2551ประวัติ ประวัติ. ธง แจ่มศรี เกิดเมื่อวันที่ 17 ธันวาคม พ.ศ. 2464 ที่ตำบลป่ามะคาบ อำเภอเมืองพิจิตร จังหวัดพิจิตร เป็นบุตรของนายเสา กับนางยอ แจ่มศรี เป็นชาวไทยเชื้อสายเวียดนาม มีพี่น้อง 3 คน ธง แจ่มศรี เข้ารับการศึกษาชั้นประถมศึกษาที่โรงเรียนบ้านหนองบัว จนจบชั้นมัธยมศึกษาปีที่ 3 จากโรงเรียนอุดรพิทยานุกูล จังหวัดอุดรธานี และเข้าศึกษาต่อที่โรงเรียนหัวเฉียว ยศเส ในขณะที่ศึกษาอยู่ที่โรงเรียนหัวเฉียว ได้เข้าร่วมกิจกรรมกับพรรคคอมมิวนิสต์ โดยการเป็นเจ้าหน้าที่ประจำสำนักงาน ต่อมาถูกจับในข้อหาเป็นคอมมิวนิสต์ เมื่อวันที่ 19 เมษายน พ.ศ. 2479 ภายหลังศาลตัดสินให้ทำทัณฑ์บนแล้วปล่อยตัว เนื่องจากอายุยังน้อย แต่ไม่มีผู้ปกครองมารับตัวก็ต้องติดคุกเป็นเวลา 3 ปี 4 เดือน ในระหว่างนั้นก็ได้ดำเนินการขออุทธรณ์สู้คดีด้วยตัวเอง จนกระทั่งได้รับการลดโทษกึ่งหนึ่ง แต่เนื่องจากถูกคุมขังมาแล้ว 1 ปี 8 เดือน ศาลจึงสั่งให้ปล่อยตัวทันที จากนั้นพรรคคอมมิวนิสต์แห่งประเทศไทย จึงได้มีมติรับเข้าเป็นสมาชิกพรรค ในขณะที่มีอายุเพียง 17 ปี ในปี พ.ศ. 2551 ธง แจ่มศรี ในฐานะเลขาธิการกลางพรรคคอมมิวนิสต์แห่งประเทศไทย ยังคงมีการเคลื่อนไหวอยู่ โดยได้ออกถ้อยแถลงในโอกาสครบรอบ 66 ปีของพรรคฯ</doc>
