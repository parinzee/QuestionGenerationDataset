<doc id="444003" url="https://th.wikipedia.org/wiki?curid=444003" title="ชยพัทธ์ กิจพงษ์ศรีธาดา">ชยพัทธ์ กิจพงษ์ศรีธาดา ชยพัทธ์ กิจพงษ์ศรีธาดา ชื่อเดิม อนุชา กิจพงษ์ศรี (23 พฤษภาคม พ.ศ. 2526 — ) เป็นนักฟุตบอลชาวไทย ชาวกรุงเทพมหานคร เล่นในตำแหน่งแบ็คซ้าย ปัจจุบันสังกัด บีอีซี เทโร ศาสน อนุชาเริ่มต้นชีวิตค้าแข้งในวัยเด็กให้กับโรงเรียนปทุมคงคา ก่อนที่จะย้ายไปเล่นกับพณิชยการราชดำเนิน เริ่มต้นอาชีพค้าแข้งกับสโมสรฟุตบอลราชประชา ในระดับดิวิชั่น 1 ทำให้มีชื่อติดทีมเยาวชนทีมชาติไทยรุ่นอายุ 17 ปี ต่อมาอนุชาย้ายมาค้าแข้งกับสโมสรฟุตบอลธนาคารกรุงเทพ แสดงผลงานที่ดีก่อนที่จะมีชื่อติดทีมนักเรียนไทยชุดคว้าแชมป์เอเชีย เมื่อปี พ.ศ. 2544 ตามมาด้วยการติดทีมชาติไทย ชนะเลิศการแข่งขันซีเกมส์ ครั้งที่ 21 ที่ประเทศมาเลเซีย ภายหลังโชว์ฟอร์มโดดเด่นในสโมสรและทีมชาติไทย สโมสรฟุตบอลบีอีซีเทโรศาสนจึงตัดสินใจคว้าตัวอนุชาไปร่วมทีม ขณะเดียวกันอนุชาก็มีชื่อติดทีมชาติไทยชุดใหญ่ในรายการคิงส์คัพ ซึ่งมีปีเตอร์ วิธ เป็นผู้ฝึกสอน อนุชาได้รับบาดเจ็บบริเวณเอ็นเข่าขวาขาดจากการเล่ฟุตบอลเอเชียนเกมส์ที่ปูซาน หายกลับมาไม่นานก็บาดเจ็บเอ็นเข้าซ้ายอีกครั้ง พักรักษาตัวไปหนึ่งปีกว่าจึงกลับมาเล่นให้กับสโมสรธนาคารกรุงเทพอีกครั้งเป็นเวลา 3 ฤดูกาล แต่แล้วอนุชาต้องได้รับบาดเจ็บบริเวณหมอนรองกระดูกเข้าซ้ายและพักรักษาตัวเป็นเวลาหลายปี จนเกือบยุติอาชีพฟุตบอลของตนเอง ก่อนที่จะกลับมาเริ่มต้นค้าแข้งอีกครั้งกับสโมสรฟุตบอลพัทยายูไนเต็ด และย้ายมาสู่รังฉลามชล สโมสรฟุตบอลชลบุรี เอฟซี ทั้งสิ้น 3 ปี ปัจจุบันย้ายมาสังกัดสโมสรฟุตบอลบีอีซีเทโรศาสน</doc>
