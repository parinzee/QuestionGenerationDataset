<doc id="8085" url="https://th.wikipedia.org/wiki?curid=8085" title="เออิจิโร โอดะ">เออิจิโร โอดะ เออิจิโร โอดะ () เกิดวันที่ 1 มกราคม พ.ศ. 2518 ในเมืองคุมะโมะโตะ เป็นนักวาดการ์ตูนมีชื่อเสียงจากการ์ตูนเรื่อง วันพีซ ในสมัยที่ยังเด็กเรื่องราวของโจรสลัดเป็นแรงผลักดันให้อาจารย์เออิจิโรเป็นนักวาดการ์ตูน เมื่ออายุได้ 17 ปี อาจารย์ได้ส่งการ์ตูนเรื่องแรกชื่อเรื่องว่า ว้อนเต้ด (Wanted) และได้รับรางวัล ต่อมาตอนอายุ 19 ปี ได้สมัครเป็นผู้ช่วย อาจารย์โนบุฮิโระ วาซึกิผู้วาดการ์ตูนเรื่อง ซามูไรพเนจร ในช่วงเวลานั้นได้วาดการ์ตูนเรื่อง โรแมนซ์ ดอว์น (Romance Dawn) ซึ่งเป็นเรื่องต้นฉบับของวันพีซ และในปี 1997 วันพีซได้ตีพิมพ์ลงนิตยสารการ์ตูน โชเนนจัมป์ครั้งแรก และได้กลายมาเป็นการ์ตูนที่โด่งดังอันดับต้น ๆ ของญี่ปุ่น ลายเส้นของวันพีซได้รับแรงบันดาลใจมากจากการ์ตูนเรื่อง ดราก้อนบอล และ ดร.สลัมป์กับหนูน้อยอาราเล่ ของอาจารย์ โทริยามา อากิร่า จากผลงานเรื่องวันพีซอันประสบความสำเร็จอย่างมหาศาลนี้เอง ทำให้โอดะ กลายเป็นนักเขียนการ์ตูนที่ร่ำรวยที่สุดคนหนึ่งของโลก โดยในปี พ.ศ. 2553 ปีเดียว โอดะมีรายได้จากยอดขายและค่าลิขสิทธิ์รวมกัน,มากกว่า 2,000 ล้านเยน (720 ล้านบาท)ผลงานผลงาน. - One Piece (1997) - Wanted! (1998, หนังสือรวมเรื่องสั้น)- Wanted! (1992) - God's Present for the Future (1993) - Ikki Yakou (1993) - Monsters (1994) - Romance Dawn (Version 2, 1996) - Dragon Ball x One Piece: Cross Epoch (2007) - One Piece x Toriko (2011)</doc>
