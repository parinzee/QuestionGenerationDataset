<doc id="81654" url="https://th.wikipedia.org/wiki?curid=81654" title="น้ำอ้อย พรวิเชียร">น้ำอ้อย พรวิเชียร น้ำอ้อย พรวิเชียร มีชื่อจริงคือ ศรัญญาวี พุทธรัตน์ เป็นนักร้องลูกทุ่งหญิงที่โดดเด่นกับแนวเพลงช้า ๆ หวาน ๆ เธอเคยมีเพลงดังติดหูคอเพลงลูกทุ่งหลายเพลง และหลายเพลงเป็นเพลงที่ร้องแก้กับนักร้องชาย อาทิเช่น "เสียงครวญจากสวนแตง"(สายัณห์ สัญญา ขับร้อง "ลารักจากสวนแตง" ซึ่งเป็นการร้องแก้เพลง"เสียงครวญจากสวนแตง") และ " สัญญารักปากช่อง "(ร้องแก้ "สัญญาเมื่อสายัณห์" ซึ่งขับร้องโดย สัญญา พรนารายณ์)ประวัติ ประวัติ. น้ำอ้อย พรวิเชียร มีชื่อจริงว่า ศรัญญาวี พุทธรัตน์ เป็นชาวอำเภอวิเชียรบุรี จังหวัดเพชรบูรณ์ เกิดเมื่อปี 2502 ในครอบครัวชาวไร่ชาวนาที่มีฐานะทางครอบครัวไม่ค่อยดีนัก และมีพี่น้อง 6 คน เธอชอบร้องเพลงของผ่องศรี วรนุช และขวัญจิต ศรีประจันต์ ยามเมื่อมีเวลาว่างเข้าสู่วงการ เข้าสู่วงการ. เมื่อครั้งที่มีงานประจำปีของอำเภอ ครอบครัวของน้ำอ้อย พรวิเชียร ได้ไปเปิดร้านขายของ ประเภทข้าวแกงและเครื่องดื่มอยู่ในงาน โดยมีน้ำอ้อย พรวิเชียร มาช่วยครอบครัวขายของในตอนกลางวัน ขณะที่พ่อแม่กำลังพักผ่อนหลังการขายของในช่วงกลางคืน และในวันสุดท้ายของงานที่จัดรวม 3 วัน พร พรนารายณ์ แห่งวงพรนารายณ์ ได้มาซื้อโอเลี้ยงที่ร้าน พร้อมกับชวนน้ำอ้อย พรวิเชียร ไปสมัครร้องเพลง ซึ่งเธอก็ตกลงขึ้นไปร้องเพลงตามการสนับสนุนของผู้เป็นพ่อ และก็ปรากฏว่าเธอเป็นฝ่ายที่ได้รับชัยชนะในการประกวดร้องเพลงครั้งแรกและครั้งเดียวในชีวิต หลังจากที่ชนะการประกวดร้องเพลงที่บ้านเกิดในวัยเพียง 9 ขวบ เธอก็ได้เข้าเป็นนักร้องประจำวงดนตรี " พรนารายณ์ " ของจันทร์จ๋า สกุลเชื้อทันที โดยใช้ชื่อว่า วนารัตน์ พัฒนวิเชียร ซึ่งในช่วงที่ได้รับความนิยมสูงสุด วงพรนารายณ์มีนักร้องที่มีผลงานบันทึกแผ่นเสียงมากถึง 18 คน อาทิเช่น สัญญา พรนารายณ์, โรจน์ เมืองลพ, มิตร เมืองจันทร์ และ แวว อภัสรา หรือ แวว มยุรา หลังจากที่เป็นนักร้อง และเดินสายกับวงมาได้ 3 ปี เธอก็ได้มีโอกาสบันทึกเสียงเป็นครั้งแรกในชีวิต ในวัยแค่ 12 - 13 ปี โดยได้ร้องเพลง " รอวันทหารกลับ " ของครูก้อง กาจกำแหง และเปลี่ยนมาใช้ชื่อน้ำอ้อย พรวิเชียร ตามคำแนะนำของครูไพบูลย์ บุตรขัน ก่อนที่จะมาเป็นที่รู้จักของแฟนเพลงทั่วไปจากเพลง " สาวครวญจากสวนแตง " ของครูธงชัย เล็กกัมพล แก้เพลง " ลารักจากสวนแตง " ของสัญญา พรนารายณ์ ช่วง ปี 2518 - 2520 น้ำอ้อย พรวิเชียร อยู่กับวงพรนารายณ์รวม 5 ปี และมีเพลงดังตามมาอีกหลายเพลง หลังจากที่ตรากตรำทำงานหนักมาได้ 5 ปี ร่างกายเริ่มรับไม่ไหว และเริ่มเจ็บป่วย จึงขอพักจากวง และหันมายึดอาชีพทำขวัญนาค และร้องเพลงตามงานทั่วไป ต่อมาวงพรนารายณ์ ก็เลิกวง น้ำอ้อยจึงหันมายึดอาชีพนักร้องตามห้องอาหาร และในช่วงปี 2547 - 2548 น้ำอ้อย ได้ผลิตผลงานออกมา 2 ชุด ชื่อ " คู่เพชรคู่พลอย " โดยร้องคู่กับ สัญญา พรนารายณ์ และ ชุด " สาวแม่ฮ่องสอน " แต่ไม่ประสบความสำเร็จมากนัก ปัจจุบัน น้ำอ้อย พรวิเชียรไม่ได้ร้องเพลงตามห้องอาหารแล้ว แต่หันไปรับงานทำขวัญนาค และร้องเพลงตามงานทั่วไป และเมื่อปี 2549 ได้ตั้งทีมแดนเซอร์ ให้ลูกสาวเพื่อรับงานการแสดงทั่วไปผลงานเพลงที่มีชื่อเสียงผลงานเพลงที่มีชื่อเสียง. - เสียงครวญจากสวนแตง - รอวันทหารกลับ - สัญญารักปากช่อง - สัญญารักน้ำอ้อย - ห้าปีที่เธอลืม - เหมือนข้าวคอยเคียว - วิญญาณรักดอกประดู่ - ทหารบกที่รัก - ดวงจันทร์ดวงใจ - วอนหนุ่มกลับนา - รักให้แน่ - รักคนที่เขารักเราดีกว่า - ผู้เสียสละ - อ้อยมีแต่ให้ - หลบเลียแผลใจ - จูบไม่หวาน</doc>
