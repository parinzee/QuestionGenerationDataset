<doc id="938558" url="https://th.wikipedia.org/wiki?curid=938558" title="พระครูธรรมกิจโกวิท (ยงยุทธ ธมฺมโกสโล)">พระครูธรรมกิจโกวิท (ยงยุทธ ธมฺมโกสโล) พระครูธรรมกิจโกวิท (หลวงพ่อยงยุทธ ธมฺมโกสโล) อดีตเจ้าอาวาสวัดเขาไม้แดง ท่านผู้ริเริ่มสร้างวัดเขาไม้แดง อำเภอศรีราชา จังหวัดชลบุรี เป็นพระเกจิอาจารย์ชื่อดังของเมืองชลบุรี มีเมตตาธรรมสูง มักน้อยถือสันโดษ มีพลังจิตที่เข้มขลังอาคมที่แก่กล้า นามของท่านจึงขจรขจายไปไกลทั่วภาคตะวันออก หลวงพ่อยงยุทธสังขารท่านไม่เน่าเปื่อย ทางวัดได้นำสังขารท่านเก็บไว้ในรูปหล่อยืนธุดงค์ เพื่อให้ศิษยานุศิษย์และประชาชนทั่วไปได้กราบไหว้สักการะตลอดไปประวัติ และสถานะเดิม ประวัติ และสถานะเดิม. พระครูธรรมกิจโกวิท ท่านมีนามเดิมว่า " จำปี " นามสกุล " แก้วไพรำ " เกิดเมื่อวันที่ 17 กันยายน 2470 ตรงกับวันเสาร์ แรม 8 ค่ำ เดือน 10 ปีเถาะ ในเรือนแพจอดอยู่ในแม่น้ำเจ้าพระยา หน้าอำเภอไชโย จ.อ่างทอง โยมบิดา-มารดาชื่อ นายเชียง และ นางถุงเงิน แก้วรำไพ ครอบครัวมีพี่น้อง 5 คน เป็นชาย 4 คน หญิง 4 คน เมื่อช่วงวัยเด็ก ตอนอายุได้ 3 ขวบ ได้เรียนหนังสือแถบๆ บ้านแพ พ่อกับแม่ได้ไปฝากกับญาติผู้ใหญ่คนหนึ่ง คือ พระครูโกวิทนวการ หรือหลวงปู่โห้ เจ้าอาวาสวัดวงษ์ภาศนาราม จ.อ่างทอง เพื่อให้ได้ศึกษาเล่าเรียน ก่อนได้เข้ารับการศึกษาในระดับชั้นประถมศึกษาที่โรงเรียนวัดมะขาม กระทั่งจบชั้นประถมศึกษาปีที่ 7 หลังจากนั้นก็ได้ศึกษาต่อที่ โรงเรียนปัทมโรจน์วิทยาคม ซึ่งเป็นโรงเรียนประจำจังหวัดอ่างทอง จบชั้นมัธยมศึกษาปีที่ 6 ต่อมาท่านได้เปลี่ยนชื่อเป็น ยงยุทธ หลังจากนั้นได้เดินทางมาศึกษาต่อที่โรงเรียน (วุฑฒิศึกษา หรือ สตรีวุฑฒิศึกษา) แถวฝั่งธนบุรี กรุงเทพฯ จบชั้นมัธยมศึกษาปีที่ 8 ก่อนที่จะทำงานช่วงเช้าที่ วิทยุการบิน แห่งประเทศไทยอุปสมบท อุปสมบท. เมื่อท่านอายุ 23 ปี ได้ลางานพักผ่อน 15 วัน และท่านตัดสินใจบวช เพื่อทดแทนคุณบิดา-มารดา ณ วัดบ้านป่า ตำบลตรีณรงค์ อำเภอไชโย จังหวัดอ่างทอง โดยมี ท่านได้รับฉายาทางธรรมว่า " ธมฺมโกสโล " ครั้นใกล้ครบกำหนดลางาน 15 วัน ปรากฏว่า พระยงยุทธไม่ยอมลาสิกขาบท ตัดสินใจบวชต่อ เพื่อศึกษาพระธรรมวินัย อีกทั้งมุ่งมั่นฝึกฝนกัมมัฏฐาน จนเกิดความสุขสงบทางใจ ท่านได้มีโอกาสศึกษาวิปัสสนากัมมัฏฐาน จากหลวงปู่ลิ้ม วัดไทรใต้ จ.นครสวรรค์ และครูจาบ สุวรรณ เป็นฆราวาส เชี่ยวชาญด้านกสิณมาก ในปี พ.ศ. 2502 ท่านได้ออกเดินธุดงค์ผ่านมา จ.ชลบุรี พบว่าบริเวณเขาไม้แดงนั้น มีความร่มรื่นอาณาบริเวณเงียบสงบ ท่านตัดสินใจจะสร้างวัดที่เขาไม้แดง เริ่มจากพัฒนาสร้างศาสนสถานชั่วคราว เป็นกุฏิที่พักสงฆ์ หรือศาลาโรงธรรมอื่นๆ ทำด้วยไม้ และมุงด้วยจาก เรื่องราวของพระอาจารย์ยงยุทธ ได้ทราบไปถึง จอมพลสฤษดิ์ ธนะรัชต์ นายกรัฐมนตรีในขณะนั้น ให้ความสนับสนุนส่งเสริม มอบหมายให้เจ้าหน้าที่ทหารจำนวนหนึ่งไปตรวจสอบสถานที่และทำรายงานมาเสนอทางราชการ แต่ผ่านไปเพียง 3 เดือน จอมพลสฤษดิ์ ได้ถึงแก่อสัญกรรม ทำให้แผนพัฒนาวัดเขาไม้แดงหยุดชะงักไปวิทยฐานะวิทยฐานะ. - พ.ศ. (ไม่ทราบปี) สอบได้ ป.4 โรงเรียนวัดท่ามะขาม (วิบูลย์อุปถัมภ์) จ.อ่างทอง - พ.ศ. (ไม่ทราบปี) สอบได้ ป.7 โรงเรียนปัทมโรจน์วิทยาคม จ.อ่างทอง - พ.ศ. (ไม่ทราบปี) สอบได้ ม.8 โรงเรียนวุฑฒิศึกษา หรือสตรีวุฑฒิศึกษา จ.กรุงเทพฯ - พ.ศ. (ไม่ทราบปี) เรียนที่จุฬาลงกรณ์มหาวิทยาลัย (เกี่ยวกับสื่อสารมวลชนด้านหนังสือพิมพ์) โดยหลวงพ่อยงยุทธ ท่านเป็นศิษย์ของหม่อมราชวงศ์คึกฤทธิ์ ปราโมชงานปกครองงานปกครอง. - พ.ศ. (ไม่ทราบปี) เป็นเจ้าอาวาสวัดเขาไม้แดงมรณภาพ มรณภาพ. เมื่อหลวงพ่อยงยุทธ เข้าสู่วัยชรา ท่านก็มีโรคประจำตัว คือ โรคหัวใจ ต้องเข้าพักรักษาตัวที่โรงพยาบาลสมเด็จพระบรมราชเทวี ณ ศรีราชา ในวันที่ 1 พฤศจิกายน พ.ศ. 2545 ด้วยโรคถุงน้ำดีอักเสบ และโรคหัวใจ หลวงพ่อยงยุทธ ได้มรณภาพด้วยอาการอันสงบ เมื่อวันที่ 17 พฤศจิกายน พ.ศ. 2545 เวลา 05.45 น. สิริอายุ 75 ปี 2 เดือน พรรษา 52</doc>
