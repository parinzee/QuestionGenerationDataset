<doc id="931326" url="https://th.wikipedia.org/wiki?curid=931326" title="เฉิน ย่านชิง">เฉิน ย่านชิง เฉิน ย่านชิง (; เกิด 5 เมษายน ค.ศ. 1979 ที่ซูโจว, มณฑลเจียงซู) เธอเป็นนักยกน้ำหนักหญิงชาวจีนซึ่งได้เข้าร่วมในโอลิมปิกฤดูร้อน 2004 และโอลิมปิกฤดูร้อน 2008 ซึ่งเธอได้รับเหรียญทองในประเภทยกน้ำหนัก 58&nbsp;กิโลกรัมในการแข่งขันโอลิมปิกทั้งสอง และการได้เหรียญทองของเธอทำให้เธอเป็นผู้ที่ได้รับเหรียญทองโอลิมปิกติดต่อกัน เธอได้รับเหรียญทองครั้งแรกในปี พ.ศ. 2538 ที่การแข่งขันชิงแชมป์ยกน้ำหนักหญิงรุ่นเยาว์แห่งเอเชีย และอีกครั้งหนึ่งในชิงแชมป์โลก 1998 เธอเคยได้เข้าร่วมในการแข่งขันโอลิมปิกฤดูร้อน 2000 แต่ว่าก็ถูกให้ออกจากการแข่งขันเนื่องจากกลุ่มนักกีฬาจีนในโอลิมปิกมีปัญหาก่อนที่จะแข่งขัน เธอยังเคยเข้าร่วมกีฬาแห่งชาติและกีฬาภูมิภาคเอเชียตะวันออก และเธอยังเคยได้รับการบันทึกสถิติโลกในการยกน้ำหนักของท่าสแนชแอนด์ลิฟต์ในปี พ.ศ. 2549ชีวิตส่วนตัว ชีวิตส่วนตัว. เธอเกิดมาในครอบครัวที่ยากจนที่อาศัยอยู่ในหมู่บ้านเล็ก ๆ ที่ชื่อว่า ซีชาน (西山) ที่ตั้งอยู่บนเกาะใกล้กับเมืองซูโจว พ่อแม่ของเธอเก็บผักผลไม้เป็นอาชีพ ในปี พ.ศ. 2532 พ่อแม่เธอได้ส่งเธอไปศึกษาที่โรงเรียนกีฬาของรัฐ ต่อมาผู้ฝึกสอนและอดีตนักยกน้ำหนัก Cao Xinmin ได้พาเธอไปแข่งขันกีฬายกน้ำหนักที่ซูโจว พ่อแม่ของเธอมีความฝันและสนับสนุนที่จะอยากให้เธอเป็นนักยกน้ำหนัก แต่ว่าเงินของเธอได้มาจากแค่เงินที่รัฐบาลให้เป็นค่าครองชีพ หลังจากที่เธอถูกถอดถอนจากการแข่งขันโอลิมปิกฤดูร้อน 2000 เธอจึงถอนตัวออกจากอาชีพยกน้ำหนักในปี พ.ศ. 2544 เพื่อเรียนต่อด้านธุรกิจที่มหาวิทยาลัยซูโจวในเมืองซูโจว ต่อมาเธอก็กลับมาทำอาชีพยกน้ำหนักต่อเพื่อไปแข่งขันโอลิมปิกฤดูร้อน 2004 และ 2008</doc>
