<doc id="836983" url="https://th.wikipedia.org/wiki?curid=836983" title="กระทรวงยุติธรรมสหรัฐ">กระทรวงยุติธรรมสหรัฐ กระทรวงยุติธรรมสหรัฐ () เป็นกระทรวงบริหารกลางในรัฐบาลของสหรัฐอเมริกา รับผิดชอบการบังคับใช้กฎหมาย และการบริหารงานยุติธรรมในสหรัฐ เหมือนกับกระทรวงยุติธรรมหรือกระทรวงมหาดไทยในประเทศอื่น กระทรวงยุติธรรมสหรัฐบังคับบัญชาหน่วยงานผู้บังคับใช้กฎหมายส่วนกลาง ซึ่งรวมถึงสำนักงานสอบสวนกลาง (Federal Bureau of Investigation: FBI) และสำนักงานป้องกันและปราบปรามยาเสพติด (Drug Enforcement Administration: DEA) กระทรวงรับผิดชอบสืบสวนกรณีฉ้อโกงทางการเงิน จัดการแทนสหรัฐในอรรถคดีต่าง ๆ เช่น ในศาลสูงสุด และดำเนินระบบเรือนจำกลาง กระทรวงยังรับผิดชอบทบทวนการบังคับใช้กฎหมายระดับท้องถิ่นตามรัฐบัญญัติการบังคับใช้กฎหมายและควบคุมอาชญากรรมรุนแรง ค.ศ. 1994 (Violent Crime Control and Law Enforcement Act of 1994) หัวหน้าของกระทรวง คือ อัยการสูงสุด (Attorney General) ซึ่งประธานาธิบดีเสนอชื่อให้วุฒิสภารับรองเป็นสมาชิกคณะรัฐมนตรี ผู้ดำรงตำแหน่งคนปัจจุบัน คือ เจฟฟ์ เซสชันส์</doc>
