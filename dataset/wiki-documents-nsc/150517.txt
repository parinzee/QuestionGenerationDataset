<doc id="150517" url="https://th.wikipedia.org/wiki?curid=150517" title="แฮลลี เบร์รี">แฮลลี เบร์รี แฮลลี มาเรีย เบร์รี () เกิดเมื่อวันที่ 14 สิงหาคม ค.ศ. 1966 ที่คลีฟแลนด์ โอไฮโอ สหรัฐอเมริกา เมื่ออายุ 17 ปี เธอชนะการประกวดมิสทีนออล อเมริกัน พีเจียน ซึ่งเป็นตัวแทนของรัฐโอไฮโอในปี ค.ศ. 1985 และในปีถัดมา ค.ศ. 1986 เมื่อเธอได้ก้าวเข้าสู่เวทีมิสยูเอสเอพีเจียน โดยเบร์รีสามารถคว้าตำแหน่งรองอันดับ 1 ไปครอง หลังจากนั้นเธอก็ได้เป็นนางแบบ และก้าวสู่วงการโทรทัศน์ในรายการซีรีส์ที่ชื่อว่า "Living Dolls" ในปี 1989 ต่อจากนั้นได้แสดงภาพยนตร์อย่างเช่น Boomerang (1992) ซึ่งได้แสดงร่วมกับเอ็ดดี้ เมอร์ฟีย์ และเรื่อง The Flintstones (1994) เธอยังเคยได้รับรางวัลในฐานะนักแสดงนำหญิงยอดเยี่ยมหลายรายการเช่น รางวัลลูกโลกทองคำ และยังได้รางวัลออสการ์จากภาพยนตร์เรื่อง Monster's Ball ในสาขานักแสดงนำหญิงยอดเยี่ยมอีกด้วย</doc>
