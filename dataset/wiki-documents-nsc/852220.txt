<doc id="852220" url="https://th.wikipedia.org/wiki?curid=852220" title="ท้าววรจันทร์ (เจ้าจอมมารดาอิ่ม ในรัชกาลที่ 1)">ท้าววรจันทร์ (เจ้าจอมมารดาอิ่ม ในรัชกาลที่ 1) ท้าววรจันทร์ (เจ้าจอมมารดาอิ่ม) หรือ อิ่ม อิเหนา เป็นพระสนมในพระบาทสมเด็จพระพุทธยอดฟ้าจุฬาโลกมหาราช เจ้าจอมมารดาอิ่ม เป็นธิดาเจ้าพระยารัตนาธิเบศร์ (กุน รัตนกุล) สมุหนายกในรัชกาลที่ 2 เดิมเป็นละครหลวงสมัยกรุงธนบุรี แล้วได้เป็นละครหลวงรุ่นใหญ่ในรัชกาลที่ 1 เมื่อประมาณ พ.ศ. 2333 ได้รับราชการเป็นเจ้าจอมในรัชกาลที่ 1 มีพระราชธิดา 1 พระองค์ คือ- พระเจ้าบรมวงศ์เธอ พระองค์เจ้าจักรจั่น ในสมัยรัชกาลที่ 2 ได้รับราชการเป็นท้าววรจันทร์ท่านที่ 2 ต่อจากท้าววรจันทร์ (แจ่ม) มีหน้าที่บริหารงานฝ่ายในทั้งปวง</doc>
