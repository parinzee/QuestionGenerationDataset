<doc id="481629" url="https://th.wikipedia.org/wiki?curid=481629" title="คลื่น P">คลื่น P คลื่น P คือส่วนหนึ่งของคลื่นไฟฟ้าหัวใจ แสดงถึงช่วงที่หัวใจห้องบนกำลังคลายความเป็นขั้ว (atrial depolarization) ทิศเวกเตอร์ของคลื่นไฟฟ้านี้มีทิศทางจากโนด SA มายังโนด AV และจากหัวใจห้องบนขวามาถึงหัวใจห้องบนซ้าย คลื่น P มีทิศเป็นบวก (ขึ้นข้างบน) ในขั้วคลื่นหัวใจ II, III และ aVF (เนื่องจากคลื่นมีทิศเข้ามาขั้วเหล่านี้) และเป็นลบ (ลงข้างล่าง) ในขั้ว aVR (เนื่องจากคลื่นมีทิศออกจากขั้วนี้) การที่จะถือว่าคลื่นหัวใจเป็นจังหวะเต้นไซนัสปกติ ต้องตรวจพบว่าคลื่น P มีทิศเป็นบวกในขั้ว II และ aVF และมีทิศเป็นลบในขั้ว aVR</doc>
