<doc id="16863" url="https://th.wikipedia.org/wiki?curid=16863" title="บราติสลาวา">บราติสลาวา บราติสลาวา () คือเมืองหลวงของประเทศสโลวาเกีย และเป็นเมืองที่ใหญ่ที่สุดของประเทศ มีประชากรประมาณ 427,000 คน บราติสลาวาตั้งอยู่ทางตะวันตกเฉียงใต้ของสโลวาเกียบน 2 ฝั่งของแม่น้ำดานูบ มีอาณาเขตติดกับประเทศออสเตรียและประเทศฮังการี จึงเป็นเมืองหลวงแห่งเดียวในโลกที่มีอาณาเขตติดต่อกับ 2 ประเทศ เมืองนี้และเวียนนายังเป็นเมืองหลวง 2 แห่งที่ตั้งอยู่ใกล้กันมากที่สุดในยุโรป โดยตั้งอยู่ห่างกันไม่ถึง 60 กิโลเมตร บราติสลาวาเป็นศูนย์กลางทางการปกครอง วัฒนธรรม และเศรษฐกิจของสโลวาเกีย เป็นที่ตั้งของทำเนียบประธานาธิบดี รัฐสภา และหน่วยงานภาครัฐต่างๆ และยังเป็นที่ตั้งของมหาวิทยาลัย พิพิธภัณฑ์ โรงละคร หอศิลป์ และสถาบันอื่น ๆ ที่มีความสำคัญทางเศรษฐกิจ วัฒนธรรม และการศึกษา รวมทั้งสำนักงานใหญ่ของสถาบันทางธุรกิจและการเงินขนาดใหญ่ของสโลวาเกียจำนวนมาก ประวัติศาสตร์ของเมืองนี้ได้รับอิทธิพลจากหลายเผ่าพันธุ์ ได้แก่ ออสเตรีย เช็ก เยอรมัน ฮังการี ยิว และสโลวัก โดยในอดีตเป็นที่รู้จักในชื่อภาษาเยอรมันว่า Pressburg เคยเป็นเมืองหลวงของราชอาณาจักรฮังการีภายใต้ Habsburg monarchy ระหว่าง พ.ศ. 2079-2326 และเคยเป็นสถานที่เกิดเหตุการณ์ Slovak National Movement เมื่อคริสต์ศตวรรษที่ 19 และเป็นที่ตั้งของสถานที่สำคัญทางประวัติศาสตร์ของชาวสโลวัก ฮังกาเรียน และเยอรมันหลายแห่งประวัติศาสตร์ ประวัติศาสตร์. การตั้งถิ่นฐานถาวรในพื้นที่นี้ เท่าที่ทราบกันในปัจจุบัน เริ่มต้นขึ้นมากับ Linear Pottery Culture เมื่อประมาณ 5,000 ปีก่อนคริสตกาลในยุคหินใหม่ จนกระทั่งเมื่อ 200 ปีก่อนคริสตกาล เผ่าพันธุ์ Celtic Boii ได้ตั้งถิ่นฐานขนาดใหญ่แห่งแรกขึ้น ซึ่งเป็นเมืองป้อมปราการที่เรียกว่า Oppidum และยังได้ก่อตั้งโรงกษาปณ์ผลิตเหรียญเงินที่เรียกว่า Biatec พื้นที่นี้อยู่ภายใต้การครอบครองของอาณาจักรโรมันตั้งแต่คริสต์ศตวรรษที่ 1-4 ทางการโรมันได้ใช้พื้นที่นี้สำหรับเพาะปลูกองุ่นและผลิตไวน์ ซึ่งยังคงทำสืบต่อกันมาจนถึงปัจจุบัน บรรพบุรุษเผ่าพันธุ์สลาฟของชาวสโลวักปัจจุบันเข้ามาถึงพื้นที่นี้เมื่อระหว่างคริสต์ศตวรรษที่ 5-6 ในช่วง Migration Period จนกระทั่งเมื่อครั้งถูกโจมตีโดยชาว Avar เผ่าพันธุ์สลาฟพื้นเมืองได้ต่อต้าน และสถาปนา Samo's Empire (พ.ศ. 1166-1201) ซึ่งเป็น political entity ของชาวสลาฟแห่งแรกเท่าที่ทราบในปัจจุบัน ในคริสต์ศตวรรษที่ 9 ปราสาทต่างๆที่บราติสลาวาและ Devín เป็นศูนย์กลางที่สำคัญของ Principality of Nitra และ Great Moravia ซึ่งเป็นของชาวสลาฟ การบันทึกข้อความที่กล่าวถึงเมืองนี้เป็นครั้งแรกสืบย้อนไปถึงได้ถึง พ.ศ. 1450 ซึ่งเกี่ยวข้องกับการล่มสลายของ Great Moravia อันเนื่องมาจากการโจมตีของชาวฮังกาเรียน ในคริสต์ศตวรรษที่ 10 อาณาบริเวณของบราติสลาวา (ต่อมากลายเป็น Pozsony County) ได้กลายเป็นส่วนหนึ่งของฮังการี (เรียกว่า "ราชอาณาจักรฮังการี" ตั้งแต่ พ.ศ. 1543) และกลายเป็นศูนย์กลางทางเศรษฐกิจและการปกครองบนแนวพรมแดนของอาณาจักร ตำแหน่งที่ตั้งที่มีความสำคัญทางยุทธศาสตร์นี้ทำให้เมืองนี้เป็นสถานที่สู้รบอยู่บ่อยครั้ง แต่ก็ทำให้เกิดการพัฒนาทางเศรษฐกิจและเสริมสถานะทางการเมืองให้เข้มแข็งมากขึ้น</doc>
