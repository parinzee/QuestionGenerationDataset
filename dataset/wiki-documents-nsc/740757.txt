<doc id="740757" url="https://th.wikipedia.org/wiki?curid=740757" title="กามเทพซ้อนกล">กามเทพซ้อนกล กามเทพซ้อนกล (ชื่อภาษาอังกฤษ : Tricky Love) เป็นละครในชุด The Cupids บริษัทรักอุตลุด สร้างจากนิยายชื่อเดียวกัน เพื่อฉลองการครบรอบสี่สิบเจ็ดปีของช่อง 3- บทประพันธ์โดย : เก้าแต้ม - บทโทรทัศน์โดย : ขิม ปิยรส / ชญานิน / กุศลิน เมฆวิภาต - กำกับการแสดงโดย : อรรถพร ธีมากรตัวละครหลักตัวละครหลัก. - มิลิน ลีลาวณิช (มิ้ม) หนึ่งในสมาชิกกามเทพ ควบคุมการเงินของคิวปิดฮัต หน้าตาสวยน่ารัก เชื่อเรื่องดวงมาก มักมีความเชื่อโชคลางต่างๆ โดยเฉพาะการเปิดไพ่ยิปซีก่อนออกจากบ้านทุกวัน มีนิสัยประหยัด ขี้เหนียวเว่อร์ เค็มจนเป็นที่เลื่องลือ พ่อแม่เสียตั้งแต่ยังจำความไม่ได้ แต่ก็มีลุงและป้าแท้ๆ ดูแลอย่างดีเลยไม่รู้สึกขาดความอบอุ่น เมื่อโตขึ้นเธอจึงทำทุกอย่างเพื่อให้ได้เงินเพิ่ม เพราะมีภาระต้องรับผิดชอบทางครอบครัวแทนลุงและป้าที่ป่วย มิ้มมีเป้าหมายสูงสุดในชีวิตคือการไถ่ที่และบ้านที่ลุงเอาไปจำนองกับไว้นายทุน เธอจึงต้องเก็บเงินให้ได้มากที่สุดเพื่อไถ่ที่คืนมาให้ได้สักวัน ปัจจุบันได้แต่งงานกับหมอรัน- หมอศรันย์ พิมพ์สุธน (หมอรัน) ทันตแพทย์หนุ่ม หล่อเท่ห์ รักสุขภาพ ไม่เจ้าชู้ไม่ปากหวานกับสาวๆ แต่กลับมีมาดกวนๆ ฉลาดรู้ทันทุกคน โดยเฉพาะมิ้ม หมอรันเปิดคลินิกทำฟันเป็นของตัวเองในช็อปปิ้งมอลล์ใกล้บ้านมิ้ม แต่ก็ยังปลีกเวลาไปรักษาคนไข้ในโรงพยาบาลรัฐอยู่เสมอ ลึกๆ หมอรันเป็นคนเหงาเพราะอยู่กับพ่อที่ซึมเศร้าเอาแต่เพ้อให้ตามหาภรรยาที่หายตัวไป หมอรันเป็นผู้ชายอบอุ่น อ่อนโยน และอยากดูแลใครสักคน เขาไม่เชื่อเรื่องดวงและแอนตี้เรื่องการหาคู่ของคิวปิดฮัต แต่สุดท้ายเขากลับมาตกหลุมรักสาวในคิวปิดฮัตเสียเอง ปัจจุบันได้แต่งงานกับมิ้มตัวละครรองตัวละครรอง. - ธนกฤต (ต้น) ชายหนุ่มหน้าตาดี เป็นเพื่อนกับศรันย์สมัยเรียนมหาวิทยาลัย บุคลิกสุภาพ โรแมนติกจนเลี่ยน ขาดความอบอุ่นจนโหยหาการมีแฟน และชอบผู้หญิงเปรี้ยวมีจริต เขาจึงตกหลุมรักระรินในทันที บุคลิกภายนอกเป็นคนสบายๆ มองโลกในแง่ดี และค่อนข้างมีฐานะดี มีธุรกิจส่งออกเสื้อกีฬา ต้นต้องการให้บริษัทคิวปิดฮัตช่วยหาคู่ให้ อ้างว่าจะได้มีแฟนเป็นตัวเป็นตน เพื่อพ่อแม่ที่อยู่เมืองจีนจะได้ไม่ต้องจับเขาคลุมถุงชนอีก แต่ตัวที่แท้จริงของต้นนั้นเป็นคนมีปัญหาทางจิต เขามีปมอดีตปิดซ่อนความลับเอาไว้อีกมากมาย- ระริน ภูทะเล หญิงสาวสวยเปรี้ยว เป็นลูกไฮโซ แต่นิสัยแย่ เอาแต่ใจตัวเอง ชอบดูถูกคนและใช้เงินฟาดหัวเป็นประจำ ชอบเอาชนะ เธอเป็นเพื่อนสมัยวัยเรียนอนุบาลถึงประถมของมิ้ม ใช้และข่มขู่มิลินเป็นขี้ข้ามาตั้งแต่เด็กเพราะกำความลับวัยเด็กของมิ้มเอาไว้ มาจนถึงตอนนี้ระรินก็ยังทำ ระรินอยากมีแฟนจะได้แต่งงานออกไปจากบ้าน เพราะพ่อเข้มงวดมาก ครั้นจะออกไปใช้ชีวิตเองระรินก็ไม่กล้า เพราะพ่อขู่ว่าจะยกเลิกบัตรเครดิตทั้งหมด ระรินจึงต้องทำทุกอย่างเพื่อให้มีแฟน โดยที่ไม่รู้ว่าความอยากที่มากเกินไปนั้นทำให้เป็นภัยกับเธอ- อรดี ป้าหมอดูไพ่ยิปซีที่มาเช่าบ้านท้ายสวนของมิ้มอยู่แบบเงียบๆ แต่เอ็นดูมิ้มมาก คอยทำหน้าที่ดูดวงเปิดไพ่ให้มิ้มทุกเช้า อรดีรับดูไพ่ที่บ้านแต่ต้องพรางตัวทุกครั้งให้ดูขลัง แต่ที่จริงต้องการซ่อนตัวตนไม่ให้ใครเห็นหน้า จึงแต่งหน้าแต่งตัวรุงรังแบบพวกยิปซีอยู่ตลอด เป็นคนจิตใจดี มีอารมณ์ขัน สาเหตุเพราะเธออยากกลบความเศร้าของชีวิตที่ไม่มีใครรู้- ศรุธ พ่อของหมอรัน เขาเคยเป็นคนที่มั่นใจในตัวเองมาก่อน แต่ตอนนี้กลับเป็นคนซึมเศร้า เพ้อ ไม่อยู่กับร่องกับรอย ร่างกายซูบผอมเพราะรู้สึกผิด เป็นห่วงและคิดถึงภรรยาที่หายตัวไปมาก เพราะเคยหลงเมียน้อยจนภรรยาน้อยใจ แต่มารู้ภายหลังว่าภรรยาน้อยมีกิ๊กอื่นด้วยเรื่องย่อ เรื่องย่อ. มิลิน ฝ่ายการเงินประจำบริษัทคิวปิดฮัต ฉายา “เกลือเรียกพี่” ที่อาศัยอยู่กับ อนงค์ ป้าขี้โรคที่มีอาชีพทำขนมไทยขายโดยมีมิลินทำหน้าที่ขายให้กับคนในคิวปิดฮัตและ ธงชัย ลุงที่ป่วยเป็นอัลไซเมอร์มีความจำอย่างปลาทองที่ได้นำโฉนดบ้านไปจำนองเพื่อเป็นค่ารักษาทำให้ทั้งสามกังวลว่าบ้านจะโดนไล่ที่เมื่อไหร่ไม่มีใครรู้ต้องตกกระไดพลอยโจนรับหน้าที่เป็นกามเทพให้ ระริน ไฮโซสาวนิสัยไม่ดีที่อยากจะมีแฟนจึงมาใช้บริการของคิวปิดฮัต และผู้ชายที่อยู่ในลิสต์ของระรินตอนนี้ก็คือ ศรันย์ ทันตแพทย์หนุ่มหล่อเท่ที่ผู้หญิงทุกคนอยากพาตัวเองไปนอนให้เขาทำให้เสียวซ่าน... แต่ศรันย์ไม่ได้เป็นลูกค้าของคิวปิดฮัต เขามาที่นี่กับ ธนกฤต เพื่อนสมัยเรียนมัธยมเท่านั้น มิหนำซ้ำศรันย์ยังไม่ชอบเรื่องการจับคู่ เขาไม่เชื่อว่าความรักที่เกิดจากการจ่ายเงินจะมีอยู่จริง ดังนั้นปัญหาจึงต้องตกอยู่ที่มิลินที่จะต้องกล่อมให้ศรันย์เข้าสมัครเป็นลูกค้าของคิวปิดฮัต และยอมไปงานเลี้ยงนัดเดทตามคำสั่งของระรินให้ได้ มิลินจึงต้องบากหน้ายอมทำทุกอย่างเพื่อให้ศรันย์ใจอ่อนจนกระทั่งเขาได้กลิ่นหอมที่เขาคุ้นเคยมาจากตัวของมิลิน เขาจึงยอมทำตามที่เธอต้องการ เพราะเขาอยากรู้จักกับมิลินมากขึ้นว่าทำไมเธอถึงมีกลิ่นเดียวกับกลิ่นแม่ของเขาที่หายตัวไปนานสิบกว่าปี ถึงศรันย์จะยอมมาร่วมงานเลี้ยงเดทแต่เขาก็ไม่เคยสนใจระรินเลยแม้แต่นิดเดียว ต่างจากธนกฤตที่คลั่งไคล้ระรินสุดๆ และคอยตามจีบเธอมาตลอด ระรินก็เล่นด้วยเพราะคิดว่าธนกฤตรวยเหมาะสมกับเธอ ทางด้านศรันย์เขาเป็นฝ่ายเข้าไปทำความรู้จักกับมิลินถึงขนาดตามไปถึงบ้านทำให้ศรันย์รู้จักมิลินมากขึ้น รู้ว่าหญิงสาวตัวเล็กๆ คนนี้ต้องต่อสู้เพื่อหาเลี้ยงลุงที่ป่วยเป็นอัลไซเมอร์ขั้นเริ่มต้นและป้าที่ร่างกายไม่แข็งแรง ทำให้ศรันย์หลงรักมิลิน พอระรินที่เริ่มเบื่อธนกฤตจะมาจีบศรันย์เหมือนเดิมศรันย์ก็ประกาศตัวเลยว่าเขาชอบมิลิน สร้างความกรี๊ดกร๊าดชอบใจให้กับเพื่อนๆ ในบริษัท แต่มิลินไม่กล้ารักศรันย์เพราะเขาสูงส่งเกินไปสำหรับเธอ แต่ศรันย์ไม่ยอมแพ้เขายิ่งแวะเวียนมาหาเธอมากขึ้น จึงทำให้ อรดี ป้าข้างบ้านของมิลินที่มีอาชีพดูดวงได้เห็นหน้าศรันย์เข้าก็ตกใจ มิลินจึงได้รู้ว่าความจริงว่าอรดีเป็นแม่ของศรันย์ที่หายตัวไป กลิ่นหอมๆ จากตัวมิลินก็มาจากอรดีนั่นเอง อรดียอมเล่าให้มิลินฟังว่าเมื่อสิบกว่าปีก่อน ศรุธ สามีของเธอไปมีเมียน้อยชื่อ นุดี หลังจากนั้นนุดีก็ถูกฆ่าตายอย่างโหดเหี้ยม คนในสังคมกล่าวหาว่าเป็นฝีมือของอรดี ความผิดหวังเสียใจมากมายทำให้อรดีตัดสินใจหนีออกมาจากบ้านเพื่อมาเริ่มต้นชีวิตใหม่และไม่เคยคิดจะย้อนกลับไปอีกเลย เมื่อมิลินรับรู้เรื่องราวชีวิตของศรันย์ก็เกิดความเข้าใจและเห็นใจศรันย์มากขึ้นและเรียนรู้ด้วยว่าไม่มีชีวิตใครสมบูรณ์แบบที่สุด หลังจากนั้นมามิลินก็ทำดีกับศรันย์ทุกอย่างเพราะสงสารเขา ความรักของทั้งสองกำลังหวานชื่น ภาพความน่ารักของมิลินที่มีต่อศรันย์ทำให้ธนกฤตอิจฉา เขาจึงคิดจะแย่งมิลินมาจากศรันย์เพื่อให้เป็นไปตามแผนการแก้แค้นของเขา เพราะความจริงแล้วนุดีอดีตเมียน้อยของศรุธคือพี่สาวต่างสายเลือดของธนกฤต ทั้งสองเติบโตมาด้วยกันและมีความสัมพันธ์กันฉันชู้สาว จนกระทั่งนุดีเปลี่ยนใจไปเป็นเมียน้อยของศรุธธนกฤตโกรธแค้นมากจึงพลั้งมือฆ่านุดีตาย โชคดีที่ตอนนั้นไม่มีหลักฐานสาวถึงเขาธนกฤตหลบหนีไปอยู่ที่อื่นก่อนจะกลับมาอีกครั้งเมื่อแน่ใจว่าคดีเงียบไปแล้ว และเขาก็ตั้งใจกลับมาเพื่อแก้แค้นครอบครัวศรุตคนที่ทำให้เขาเสียนุดีไป เป้าหมายของเขาก็คือศรันย์ ธนกฤตจึงเข้ามาตีสนิทกับศรันย์เพื่อหวังจะแย่งทุกอย่างไปจากเขา และตอนนี้เป้าหมายของธนกฤตก็คือ มิลิน...ผู้หญิงที่ศรันย์รัก แต่มิลินไม่เคยมีทีท่าว่าจะเปลี่ยนใจจากศรันย์มาชอบธนกฤต และมิลินก็ยังสังเกตเห็นอาการน่าสงสัยของธนกฤตด้วย มิลินนำเรื่องนี้ไปเล่าให้ศรันย์ฟัง จึงเกิดการสืบประวัติธนกฤตและรู้ว่าเขาเป็นใคร มิลินกับศรันย์ร่วมมือกันช่วยวางแผนจับธนกฤต โดยมีเพื่อนๆ ในคิวปิดฮัตคอยช่วยเหลือ จนสามารถกระชากหน้ากากของธนกฤตได้สำเร็จ อรดีแม่ของศรันย์หลุดพ้นจากข้อกล่าวหาอย่างสิ้นเชิงและยอมกลับไปอยู่ที่บ้านเหมือนเดิม ศรันย์จึงได้มาทั้งแม่และ “ว่าที่เมีย” ชื่อ...มิลินนักแสดงนักแสดง. - นักแสดงนำ - ณัฏฐณิชา ดังวัธนาวณิชย์ รับบทเป็น มิลิน ลีลาวณิช (มิ้ม) - ภาคิน คำวิลัยศักดิ์ รับบทเป็น หมอศรันย์ (หมอรัน) - ภัทรภณ โตอุ่น รับบทเป็น ธนกฤต / ประกิต (ต้น) - พิชชาภา พันธุมจินดา รับบทเป็น ระริน ภูทะเล - กฤศณัฐฐิกา จูไต๋ รับบทเป็น นุดี - ภัสสร เหลียวรักวงศ์ รับบทเป็น อรดี / นวลพรรณ พิมพ์สุธน - กนกฉัตร มรรยาทอ่อน รับบทเป็น ร.ต.ท.ปรัชวินทร์ ศิวะเรืองโรจน์ (หมวดวินทร์) - ศุกล ศศิจุลกะ รับบทเป็น ศรุธ พิมพ์สุธน - พิราวรรณ ประสพศาสตร์ รับบทเป็น อนงค์ ลีลาวณิช - สุเชาว์ พงษ์วิไล รับบทเป็น ธงชัย ลีลาวณิช - สุรศักดิ์ ชัยอรรถ รับบทเป็น เรืองศักดิ์ ภูทะเล - อรัญญา ประทุมทอง รับบทเป็น มดแดง- นักแสดงนำรับเชิญ - ธีรเดช วงศ์พัวพันธ์ รับบทเป็น ภีม เตชะดำรงกุล - อารยา เอ ฮาร์เก็ต รับบทเป็น วราลี พิทักษ์ชน (เจ๊ลี) - จรินทร์พร จุนเกียรติ รับบทเป็น หรรษา แซ่ตั้ง (หนูษา) - พิจักขณา วงศารัตนศิลป์ รับบทเป็น แพรวพราว แก้วมณี (พราว) - ฑิฆัมพร ฤทธิ์ธาอภินันท์ รับบทเป็น นันทิสา กาญจนาวัฒกุล (ออย) - กัญญ์ณรัณ วงศ์ขจรไกล รับบทเป็น พริมา พุทธาสกุล (พริม)- นักแสดงรับเชิญ - ณัฎฐพัชร์ วิภัทรเดชตระกูล รับบทเป็น อังกาบ ศาสตราวุธศรีแสงทองคะนองกุ๊กกุ๊ก (แองจี้) - มิณฑิตา วัฒนกุล รับบทเป็น สุคนธา บารมีศรีรำไพพรรณ (ซินดี้) - บรมวุฒิ หิรัณยัษฐิติ รับบทเป็น เบนจามิน - พล นพวิชัย รับบทเป็น แมน - ธนลภย์ ปรีดามาโนช รับบทเป็น ธรณ์ พิชยธร - ชัชชญา ส่งเจริญ รับบทเป็น แพตตี้ - อินท์ชลิตา ผุลลาภิวัฒน์ รับบทเป็น เมียน้อย - ด.ญ.ชนิกานต์ ตังกบดี รับบทเป็น ระริน (วัยเด็ก) - ด.ญ.ทิชากร ศิริญกุล รับบทเป็น มิลิน (มิ้ม) (วัยเด็ก) - สุขพัฒน์ โล่ห์วัชรินทร์ รับบทเป็น ทรงพลอินทรชิต - กีรติ ศิวะเกื้อ รับบทเป็น อัครมงคล - ปรัชญานันท์ สุวรรณมณี รับบทเป็น ทรงสคราญเพลงประกอบละครเพลงประกอบละคร. 1. เพลง หัวใจครึ่งดวง - ขับร้องโดย รวมศิลปิน อารยา เอ ฮาร์เก็ต, จรินทร์พร จุนเกียรติ, คริส หอวัง, พิจักขณา วงศารัตนศิลป์, ณิชารีย์ โชคประจักษ์ชัด,ฑิฆัมพร ฤทธิ์ธาอภินันท์,ณัฏฐณิชา ดังวัธนาวณิชย์,กัญญ์ณรัณ วงศ์ขจรไกล (เพลงเปิดเรื่องตอนที่ 1) 2. เพลง พรหมลิขิตมั้ง - ขับร้องโดย ภาคิน คำวิลัยศักดิ์ (เพลงปิดเรื่องตอนที่ 1,2,3,4,5,6) (เพลงเปิดเรื่องตอนที่ 2,3,4,5,6,7) 3. เพลง You are my love - ขับร้องโดย กลม อรวี 4. เพลง คู่ใจ - ขับร้องโดย ธีรเดช เมธาวรายุทธ (เพลงปิดเฉพาะตอนที่ 7)</doc>
