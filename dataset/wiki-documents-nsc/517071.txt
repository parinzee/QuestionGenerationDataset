<doc id="517071" url="https://th.wikipedia.org/wiki?curid=517071" title="การประท้วงที่ชาบัก พ.ศ. 2556">การประท้วงที่ชาบัก พ.ศ. 2556 เมื่อวันที่ 5 กุมภาพันธ์ 2013 ที่ผ่านมา ศาลบังคลาเทศสั่งตัดสินจำคุกตลอดชีวิต อาชกรสงครามผู้เป็นที่รู้จักกันดีในฐานะผู้นำอาวุโส ของพรรคจามาต เอ อิสลาม (Jamaat-e-Islami) คือ นายอับดุล กาเดอร์ โมลลา (Abdul Quader Molla) โทษฐานก่อเหตุฆาตกรรมสังหารหมู่ในช่วงสงครามระหว่างบังคลาเทศกับปากีสถานเมื่อปี 1971 ภายในระยะเวลา 1 ชั่วโมง หลังคำพิพากษาผู้คนจำนวนมากได้พากันออกมาชุมนุมประท้วงคำตัดสินของศาลโดยการเรียกร้องจากเหล่าบล็อกเกอร์และเครือข่ายนักกิจกรรมเคลื่อนไหวทางสังคมออนไลน์ (BOAN) ซึ่งการชุมนุมเรียกร้องในครั้งนี้ได้ขยายตัวกลายเป็นขบวนการเคลื่อนไหวแห่งชาบัก ในปี ค.ศ. 2013 (Shahbag movement) เรียกร้องให้ศาลลงโทษประหารชีวิต กาเดอร์ โมลลา และจนถึงตอนนี้การชุมนุมก็ยังคงดำเนินต่อไป โดยมีจุดยืนว่าจะปักหลักชุมนุมจนกว่าศาลจะมีคำสั่งประหารนายโมลลา และเพื่อแสดงออกถึงความเป็นน้ำหนึ่งใจเดียวกันในการเคลื่อนไหวครั้งนี้ ชาวบังคลาเทศที่อาศัยอยู่ทั่วโลกก็ได้ร่วมประท้วงเช่นกันโดยแสดงข้อความและสัญลักษณ์ต่างๆที่มีเนื้อหาเรียกร้องให้อาชญากรสงครามรายนี้ถูกประหารชีวิต อย่างไรก็ตาม ในวันที่ 15 กุมภาพันธ์ 2013 นักกิจกรรมเคลื่อนไหวรายหนึ่ง คือ นายอาเหม็ด ราจิบ เฮเดอร์ (Ahmed Rajib Haider) ผู้ซึ่งโพสข้อความต่อต้านการกระทำของกลุ่มจามาต เอ อิสลาม กลับถูกลงมือสังหารอย่างโหดเหี้ยม</doc>
