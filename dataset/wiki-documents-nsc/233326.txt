<doc id="233326" url="https://th.wikipedia.org/wiki?curid=233326" title="ถนนพุทธสาคร">ถนนพุทธสาคร ถนนพุทธสาคร () หรือ ทางหลวงชนบท สค.1018 [แยกทางหลวงหมายเลข 4 (กม.ที่ 21.000)-กระทุ่มแบน] บางครั้งเรียกว่า "ถนนพุทธมณฑล สาย 4 ตัดใหม่" เป็นถนนที่อยู่ในความรับผิดชอบของกรมทางหลวงชนบท เชื่อมต่อระหว่างถนนเศรษฐกิจ 1 (ทางหลวงแผ่นดินหมายเลข 3091) ไปสิ้นสุดที่ถนนเพชรเกษม (ทางหลวงแผ่นดินหมายเลข 4) และถนนพุทธมณฑล สาย 4 (ทางหลวงแผ่นดินหมายเลข 3310) ตำบลอ้อมน้อย อำเภอกระทุ่มแบน จังหวัดสมุทรสาคร ระยะทางประมาณ 7.445 กิโลเมตร เดิมเป็นโครงการถนนลาดยางสาย ง 1 ผังเมืองรวมเมืองกระทุ่มแบน จังหวัดสมุทรสาคร ก่อสร้างแล้วเสร็จเมื่อปี พ.ศ. 2547 ประกอบด้วยถนนแอสฟัลต์คอนกรีตขนาด 4 ช่องจราจร และสะพานทางแยกต่างระดับกระทุ่มแบน ต่อมากรมทางหลวงชนบทได้ก่อสร้างสะพานข้ามแยกตัดกับถนนเพชรเกษม แล้วเสร็จเมื่อเดือนสิงหาคม พ.ศ. 2549 เรียกว่าสะพานสาครเกษม ก่อนที่จะก่อสร้างสะพานกลับรถบริเวณฝั่งถนนพุทธสาครและถนนพุทธมณฑล สาย 4 แล้วเสร็จเมื่อเดือนกันยายน พ.ศ. 2550 ถนนพุทธสาครสามารถเชื่อมต่อระหว่างถนนพระรามที่ 2 (ทางหลวงแผ่นดินหมายเลข 35) โดยใช้เส้นทางถนนเศรษฐกิจ 1 ที่ทางแยกต่างระดับมหาชัย แล้วตรงไปยังถนนพุทธสาครได้อย่างต่อเนื่อง เมื่อถึงถนนเพชรเกษม สามารถเลี้ยวซ้ายไปยังจังหวัดนครปฐม หรือจะขึ้นสะพานข้ามแยกสาครเกษม เพื่อที่จะตรงไปตามถนนพุทธมณฑล สาย 4 ไปยังถนนบรมราชชนนี (ทางหลวงแผ่นดินหมายเลข 338) หรือขึ้นสะพานกลับรถอีกครั้งเพื่อเลี้ยวซ้ายไปยังเขตหนองแขมและเขตบางแค กรุงเทพมหานครได้ถนนสายใกล้เคียงถนนสายใกล้เคียง. - ถนนเพชรเกษม (ทางหลวงแผ่นดินหมายเลข 4) - ถนนพุทธมณฑล สาย 4 (ทางหลวงแผ่นดินหมายเลข 3310) - ถนนเศรษฐกิจ 1 (ทางหลวงแผ่นดินหมายเลข 3091)สถานที่สำคัญสถานที่สำคัญ. - สำนักงานเทศบาลตำบลสวนหลวงสายรถโดยสารประจำทางที่ผ่านสายรถโดยสารประจำทางที่ผ่าน. - 189 กระทุ่มแบน-สำนักงานเขตบางกอกใหญ่(รถธรรมดา ครีม-แดง ขสมก.)</doc>
