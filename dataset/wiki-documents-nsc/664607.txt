<doc id="664607" url="https://th.wikipedia.org/wiki?curid=664607" title="องค์กรลับดับพยัคฆ์ร้าย">องค์กรลับดับพยัคฆ์ร้าย องค์กรลับดับพยัคฆ์ร้าย () เป็นภาพยนตร์แนวสายลับลำดับที่ 24 ในชุดเจมส์ บอนด์ โดยแซม เมนเดส กลับมากำกับอีกครั้ง หลังจากตอน พลิกรหัสพิฆาตพยัคฆ์ร้าย 007 และแดเนียล เคร็ก รับบทเป็นเจมส์ บอนด์ เป็นครั้งที่ 4 ร่วมแสดงโดยคริสทอฟ วัลซ์, เลอา แซดู, เรล์ฟ ไฟนส์และเดฟ บาติสตาเรื่องย่อ เรื่องย่อ. เจมส์ บอนด์เดินทางไปเม็กซิโกซิตีเพื่อทำภารกิจที่สั่งอย่างไม่เป็นทางการจาก M คนก่อน เขาจัดการชายสองคนที่วางแผนจะระเบิดสนามกีฬาและไล่ตามมาร์โค ชาร์ราไปจนสู้กันบนเฮลิคอปเตอร์ บอนด์ขโมยแหวนวงหนึ่งจากชาร์ราก่อนจะถีบชาร์ราร่วงจากเฮลิคอปเตอร์ เมื่อกลับมาที่ลอนดอน บอนด์ถูก M คนใหม่สั่งพักงาน บอนด์พบว่าตอนนี้ M กำลังแย่งชิงอำนาจการบริหารหน่วยสืบราชการลับกับแมกซ์ เดนบี หรือ C โดย C มีเป้าหมายในการสร้างเครือข่ายข้อมูลลับระหว่างประเทศและยุบหน่วยสายลับรหัส "00" บอนด์ขัดคำสั่ง M แล้วเดินทางไปที่โรมเพื่อร่วมงานศพของมาร์โค ชาร์รา เขาติดตามลูชีอา ชาร์รา ภรรยาม่ายของมาร์โคไป โดยเธอบอกบอนด์ว่าจะมีการประชุมลับขององค์กรที่สามีเธอสังกัดอยู่ บอนด์ใช้แหวนของชาร์ราลอบเข้าไปในการประชุม แต่ถูกจำหน้าได้จึงหลบหนีออกมาโดยมีมิสเตอร์ฮิงซ์ไล่ตาม ขณะเดียวกัน มิสมันนีเพนนีบอกบอนด์ว่าข้อมูลในการประชุมที่บอนด์ได้ยินมาจะพาไปหามิสเตอร์ไวต์ อดีตสมาชิกกลุ่มควอนตัม ซึ่งเป็นองค์กรย่อยขององค์กรที่บอนด์ลอบเข้าไป ส่วนบอนด์ขอให้มิสมันนีเพนนีช่วยสืบหาคนที่ชื่อ ฟรันซ์ โอเบอร์เฮาเซอร์ บอนด์เดินทางไปออสเตรียเพื่อพบกับไวต์ ผู้ซึ่งกำลังจะตายด้วยพิษแทลเลียม ไวต์ขอให้บอนด์ช่วยปกป้องแมเดเลน สวอนน์ ลูกสาวของเขาเพื่อแลกกับข้อมูลที่ตนรู้ ก่อนที่ไวต์จะยิงตัวตาย บอนด์เดินทางไปพบสวอนน์ ซึ่งถูกฮิงซ์จับตัวไป บอนด์จึงไล่ตามด้วยเครื่องบินก่อนจะพาตัวสวอนน์ออกมา ทั้งสองคนไปหา Q ซึ่งตรวจสอบแหวนที่บอนด์ขโมยมาแล้วพบข้อมูลเชื่อมโยงถึงโอเบอร์เฮาเซอร์ สวอนน์บอกบอนด์และ Q ว่าองค์กรที่ทั้งคู่กำลังสืบหาอยู่มีชื่อว่า "สเปกเตอร์" (SPECTRE) ทั้งคู่เดินทางไปที่ห้องพักที่ไวต์มาทุกปีในโมร็อกโก แล้วพบว่ามีห้องลับที่ภายในไวต์ใช้เก็บข้อมูลต่าง ๆ บอนด์ใช้ข้อมูลดังกล่าวเดินทางต่อไปยังจุดหมายด้วยรถไฟ แต่ขณะโดยสารรถไฟ บอนด์และสวอนน์ถูกฮิงซ์บุกมาทำร้าย บอนด์และฮิงซ์สู้กันจนฝ่ายหลังตกรถไฟไป เมื่อไปถึงจุดหมาย บอนด์และสวอนน์พบว่าเป็นกลุ่มอาคารกลางทะเลทรายและพบกับฟรันซ์ โอเบอร์เฮาเซอร์ ผู้เป็นลูกชายของฮันส์ โอเบอร์เฮาเซอร์ ผู้อุปการะบอนด์ตอนเด็ก โอเบอร์เฮาเซอร์จับบอนด์ไปทรมานแล้วเปิดเผยว่า C เป็นส่วนหนึ่งของสเปกเตอร์ พร้อมทั้งเผยว่าตนชื่อ "เอิร์นส์ สตาฟโร โบลเฟลด์" ซึ่งเป็นชื่อใหม่หลังจากแกล้งตายไปเมื่อ 20 ปีก่อน บอนด์และสวอนน์หลบหนีออกมาได้และระเบิดกลุ่มอาคารดังกล่าว บอนด์และสวอนน์เดินทางกลับไปที่ลอนดอนเพื่อพบกับ M, บิล แทนเนอร์, Q และมันนีเพนนี ทั้งหมดบุกเข้าไปจับกุม C และหาทางหยุดเครือข่ายข้อมูลของ C M กับ C สู้กันจน C ตกตึกเสียชีวิต ส่วนบอนด์และสวอนน์ถูกลักพาตัวไป บอนด์หนีรอดมาได้แล้วพบกับโบลเฟลด์ ซึ่งบอกบอนด์ว่าเขาจับตัวสวอนน์ไปขังไว้ในตึก MI6 เก่าแล้ววางระเบิดไว้ บอนด์หาทางช่วยสวอนน์ออกมาได้ก่อนระเบิดจะทำงาน และไล่ตามเฮลิคอปเตอร์ของโบลเฟลด์ไป บอนด์ใช้ปืนยิงจนเฮลิคอปเตอร์ตก ในที่สุดโบลเฟลด์ก็ถูก M จับกุม ส่วนบอนด์ผละออกมาพร้อมกับสวอนน์นักแสดงนักแสดง. - แดเนียล เคร็ก รับบท เจมส์ บอนด์ - คริสทอฟ วัลซ์ รับบท ฟรันซ์ โอเบอร์เฮาเซอร์/เอิร์นส์ สตาฟโร โบลเฟลด์ - เลอา แซดู รับบท แมเดเลน สวอนน์ - โมนีกา เบลลุชชี รับบท ลูชีอา ชาร์รา - เรล์ฟ ไฟนส์ รับบท M - เนโอมี แฮร์ริส รับบท มิสมันนีเพนนี - เบน วิชอว์ รับบท Q - รอรี่ คินเนียร์ รับบท บิลล์ แทนเนอร์ - แอนดรูว์ สก็อตต์ รับบท แมกซ์ เดนบี/C - เดฟ บอทิสตา รับบท มิสเตอร์ฮิงซ์ - เยสปาร์ เครสเตินเซิน รับบท มิสเตอร์ไวต์ - อาเลสซานโดร ครีโมนา รับบท มาร์โค ชาร์ราการผลิต การผลิต. เมื่อวันที่ 4 ธันวาคม พ.ศ. 2557 มีการจัดแถลงข่าว พร้อมทั้งเปิดเผยชื่อตอนและเหล่านักแสดง โดยสเปกเตอร์เป็นชื่อองค์กรฝ่ายร้ายในบทประพันธ์ดั้งเดิมที่เขียนโดยเอียน เฟลมมิง องค์กรนี้ปรากฏตัวครั้งสุดท้ายใน 007 เพชรพยัคฆราช (Diamonds Are Forever) แต่เนื่องจาก 007 พยัคฆ์ร้ายเดิมพันระห่ำโลก (Casino Royale) เป็นภาคที่เริ่มต้นใหม่ จึงถือว่าภาคนี้เป็นการปรากฏตัวครั้งแรกของสเปกเตอร์ ในวันที่ 12 กุมภาพันธ์ พ.ศ. 2558 ได้มีการเผยท่อนฟิล์ม (ฟุตเทจ) ชุดแรก ต่อมาในวันที่ 17 มีนาคม มีการเผยแพร่โปสเตอร์แนะนำแบบใหม่ โดยมีแดเนียล เคร็ก แต่งกายคล้ายโรเจอร์ มัวร์ เมื่อครั้งเป็นเจมส์ บอนด์ใน พยัคฆ์มฤตยู 007 ยืนถือปืนอยู่ องค์กรลับดับพยัคฆ์ร้าย เป็นภาพยนตร์ที่ใช้ทุนสร้างมากที่สุดเป็นอันดับที่ 9 ด้วยทุนสร้างกว่า 245 ล้านดอลลาร์สหรัฐ และได้รับการบันทึกลงในบันทึกสถิติโลกกินเนสส์ว่ามีฉากระเบิดที่ใช้พื้นที่มากที่สุดในประวัติศาสตร์ภาพยนตร์เพลงประกอบภาพยนตร์ เพลงประกอบภาพยนตร์. เมื่อวันที่ 8 กันยายน พ.ศ. 2558 มีการประกาศว่าแซม สมิธ นักร้องชาวอังกฤษ จะร้องเพลงประจำภาพยนตร์ ซึ่งมีชื่อว่า "Writing's On The Wall" โดยเพลงนี้ได้เผยแพร่ในวันที่ 25 กันยายน ปีเดียวกัน เพลงนี้ได้รับรางวัลลูกโลกทองคำ สาขาเพลงนำภาพยนตร์ยอดเยี่ยม รางวัลสมาคมนักวิจารณ์ภาพยนตร์เซนต์หลุยส์เกตเวย์ (St. Louis Gateway Film Critics Association Awards 2015) สาขาเพลงยอดเยี่ยม และรางวัลออสการ์ สาขาเพลงนำภาพยนตร์ยอดเยี่ยมการตอบรับรางวัล การตอบรับ. รางวัล. องค์กรลับดับพยัคฆ์ร้าย ได้รับรางวัลเอ็มไพร์ (Empire Awards) สาขาภาพยนตร์บริเตนและภาพยนตร์ระทึกขวัญยอดเยี่ยมการตอบรับในประเทศไทย การตอบรับในประเทศไทย. องค์กรลับดับพยัคฆ์ร้าย ทำรายได้เปิดตัวในประเทศไทย 11.92 ล้านบาท ระหว่างวันที่ 26 พฤศจิกายน – 2 ธันวาคม พ.ศ. 2558 ภาพยนตร์เรื่องนี้ทำรายได้ 115.67 ล้านบาทภาคต่อ ภาคต่อ. ภาคต่อจาก องค์กรลับดับพยัคฆ์ร้าย เริ่มพัฒนาในช่วงฤดูใบไม้ผลิ ปี ค.ศ. 2016 แซม เมนเดสกล่าวว่าเขาจะไม่กลับมาทำหน้าที่ผู้กำกับภาคต่อไปอีก ด้านแดเนียล เคร็กยังไม่ยืนยันที่จะรับบทเจมส์ บอนด์ต่อ แต่ผู้อำนวยการสร้าง บาร์บารา บรอกโคลีอยากให้เคร็กแสดงต่อ ในเดือนตุลาคม ค.ศ. 2016 เคร็กให้สัมภาษณ์ว่าเขาอาจจะกลับมารับบทเจมส์ บอนด์ในภาคต่อ ต่อมาในเดือนสิงหาคม ค.ศ. 2017 เคร็กยืนยันในรายการ The Late Show with Stephen Colbert ว่าเขาจะกลับมารับบทเจมส์ บอนด์อีกครั้ง โดยจะเริ่มถ่ายทำบอนด์ภาคที่ 25 ในปี ค.ศ. 2018 และมีกำหนดเข้าฉายวันที่ 8 พฤศจิกายน ค.ศ. 2019เกร็ดเกร็ด. - เป็นภาพยนตร์เจมส์ บอนด์เรื่องแรกที่ไม่มีคำว่า 007 ในชื่อภาษาไทย - เป็นเรื่องแรกที่แดเนียล เคร็กมีฉากยิงปืนในฉากเปิดเรื่อง</doc>
