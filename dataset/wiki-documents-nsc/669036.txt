<doc id="669036" url="https://th.wikipedia.org/wiki?curid=669036" title="ออลฟอร์นัททิง">ออลฟอร์นัททิง "ออลฟอร์นัททิง" () เป็นเพลงของวงดนตรีร็อกชาวอเมริกัน ลิงคินพาร์ก ร่วมกับ เพจ แฮมิลตัน นักกีตาร์และนักร้องชาวอเมริกันจากวงดนตรีแนวอัลเทอร์เนทีฟเมทัล เฮลเมต รวมอยู่ในสตูดิโออัลบั้มชุดที่ 6 ของลิงคินพาร์ก เดอะฮันติงปาร์ตี เพลงนี้ได้เข้าสู่ชาร์ตซิงเกิลเพลงร็อกแห่งสหราชอาณาจักรในอันดับที่ 23 แม้จะไม่ได้ออกเป็นซิงเกิลก็ตาม เพลงนี้ประพันธ์โดยลิงคินพาร์ก และมีโปรดิวเซอร์ คือ ไมค์ ชิโนะดะ นักร้องนำร่วมของวง และแบรด เดลสัน มือกีตาร์ของวง เพลงนี้ได้อยู่ในอัลบั้มประกอบวิดีโอเกม โปรอีโวลูชันซอกเกอร์ 2015 เพลง "ออลฟอร์นัททิง" ปรากฏเป็นเพลงลำดับที่ 2 ในอัลบั้ม เดอะฮันติงปาร์ตี เพลงนี้มีเอาต์โทรเชื่อมต่อกับเพลงลำดับต่อไปในอัลบั้ม คือเพลง "กิลตีออลเดอะเซม" ซึ่งเป็นซิงเกิลแรกจากอัลบั้มชาร์ต</doc>
