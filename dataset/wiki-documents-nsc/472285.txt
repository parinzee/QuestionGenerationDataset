<doc id="472285" url="https://th.wikipedia.org/wiki?curid=472285" title="ยักษ์ (ภาพยนตร์)">ยักษ์ (ภาพยนตร์) ยักษ์ () เป็นภาพยนตร์แอนิเมชันสัญชาติไทยผลงานร่วมทุนสร้างระหว่าง บริษัท สหมงคลฟิล์ม อินเตอร์เนชั่นแนล จำกัด, บริษัท บ้านอิทธิฤทธิ์ จำกัด, บริษัท ซูเปอร์จิ๋ว จำกัด และดำเนินงานสร้างโดย บริษัท เวิร์คพอยท์ พิคเจอร์ส จำกัด ผลงานกำกับของประภาส ชลศรานนท์ร่วมกับ เอ็กซ์- ชัยพร พานิชรุทติวงศ์ ได้แรงบันดาลใจมาจาก วรรณคดี เรื่องรามเกียรติ์ มานำเสนอในรูปแบบของแอนิเมชันหุ่นยนต์ประวัติ ประวัติ. รามเกียรต์ หรือ รามายณะ มหากาพย์ที่ยิ่งใหญ่ที่สุดในบรรดาวรรณกรรมเอเชีย ภาพการขับเคี่ยวที่พิสดารอลังการของฝ่ายพลับพลากับฝ่ายกรุงลงกา เส้นขนานของธรรมะและอธรรมรามและทศกัณฐ์ จึงเป็นขั้วที่ไม่เพียงยืนหยัด อยู่คนฝ่าย แต่ยังเป็น ศัตรูคู่อาฆาตที่ต้องฟาดฟันกันให้แหลกลาญ “คนที่เป็นศัตรูกันต้องต่อสู้กันตลอดไปจริงหรือ?” กี่พันปีมาแล้วที่ทศกัณฐ์และพระรามเป็นศัตรูกัน กี่พันปีมาแล้วที่ทหาเอกของพระรามอย่างหนุมานต้องทำหน้าท่าปราบอธรรมให้สิ้นซาก คำถามนี้คือ จุดเริ่มต้นของภาพยนตร์แอนิเมชั่น “ยักษ์” โดย “ประภาส ชลศรานนท์” โดยภาพยนตร์เรื่องนี้เริ่มดำเนินการสร้างเมื่อ ปี พ.ศ. 2549 แล้วเสร็จและฉายในเดือน ตุลาคม พ.ศ. 2555 รวมระยะเวลาสร้าง 6 ปีเรื่องย่อ เรื่องย่อ. หลังสงครามอันยิ่งใหญ่ระหว่างหุ่นกระป๋อง ฝ่ายราม กับ หุ่นยักษ์ ฝ่ายทศกัณฐ์จบลงแบบล้างเผ่าพันธุ์ปล่อยทิ้งให้สนามรบกลายเป็นเพียงสุสานซาก เศษโลหะและเป็นขุมทรัพย์ให้กับบรรดาหุ่นค้าของเก่า และแล้วเรื่องราวมิตรภาพและการเดินทางผจญภัยของเจ้าหุ่นยนต์ 2 ตัวที่ดูๆ ไปแล้วไม่มีสิ่งใดที่จะเหมือนกันสักนิดเดียวก็ได้เริ่มต้นขึ้นในอีกหลายล้าน วันต่อมา เจ้าหุ่นตัวหนึ่งใหญ่ยักษ์สมร่างชื่อ “น้าเขียว” บ่งบอกตามลักษณะสีอันเป็นเอกลักษณ์ ดูน่าเกรงขาม กับ “เจ้าเผือก” หุ่นกระป๋องมินิตัวเล็กประเมินจากสภาพจากพวกค้าหุ่นยนต์เก่าบอกได้คำเดียว ว่าไร้ราคา แต่กลับกลายเป็นว่าเจ้าหุ่น2ตัวต่างตื่นขึ้นมาจากการถูกขุดขึ้นพร้อมกับ สภาวะหน่วยความจำเสื่อม ไม่จำอดีตไม่รู้อนาคต แถมยังมีโซ่พิเศษที่ตัดเท่าใดก็ตัดไม่ขาดผูกล่ามติดกัน หนำซ้ำงานนี้พอทั้งคู่ตื่นขึ้นมาก็ อาละวาดจนเมืองขายของเก่ากระเจิดกระเจิงราบเป็นหน้ากลอง ทำให้ทั้งคู่ต้องหนีและกลายเป็นร่วมผจญภัยไปด้วยกันอย่างไม่มีทางเลือก ทีแรกดูเผินๆต่างฝ่ายต่างเป็นส่วนเกินของกันและกัน แต่ตลอดการเดินทางกลับมีเรื่องราวหลากหลายเกิดขึ้นทำให้ทั้งคู่กลายเป็น ฮีโร่โดยไม่รู้ตัว สร้างความผูกผันให้กับทั้งน้าเขียวและเจ้าเผือกก่อเกิดเป็นมิตรภาพที่ทำให้ ส่วนเกินกลายแปรเปลี่ยนเป็นส่วนเติมเต็มสิ่งที่ขาดหายไปของทั้งคู่ และจนวันหนึ่งที่พวกเขาพร้อมจะเป็นเพื่อนสนิทด้วยความเต็มใจ กลับเป็นวันที่ต้องรู้ว่า แท้จริงแล้วตัวตนของพวกเขาคือใคร หน้าที่และภารกิจที่ได้รับมอบหมายจะต้องดำเนินต่อไป ทำให้ต้องเลือกระหว่าง มิตรภาพกับหน้าที่ ว่าสิ่งใดสำคัญกว่ากันแก่นของเรื่อง แก่นของเรื่อง. แก่นเรื่องของภาพยนตร์แอนิเมชั่น “ยักษ์” ที่ผู้กำกับแฝงแง่คิดไว้ภายใต้ความสนุกสนาน รอให้ค้นหาความหมาย อาจเป็นประตูสู่ความหมายเร้นลับที่โลกซ่อนไว้ว่า แท้จริงแล้ว มนุษย์ เกิดมาเพื่อสิ่งใด ซึ่งสิ่งนั้นอาจเป็นกลไกขับเคลื่อนโลกสู่วิวัฒนาการต่างๆมากมายมานับล้านปี อาจเป็นพลังยักษ์ในตัว อาจเป็นการควบคุมพลังยักษ์ให้อยู่ในทางที่ดี หรือ อาจเป็นหน้าที่ เฉกเช่นดวงอาทิตย์ทำหน้าที่ให้พลังงานแสงและความร้อนอย่างซื่อสัตย์ หรือ ที่จริงอาจเป็นเพียงแค่เปิดใจเพื่อเรียนรู้สื่งใหม่ เพื่อต้อนรับมิตรภาพและความรักที่สร้างสันติภาพสู่โลกตัวละครตัวละคร. - ตัวละครนำ - น้าเขียว - หุ่นยักษ์ใจดี ใสซื่อ มองเห็นโลกมีแต่ความสวยงาม แตกต่างจากรูปลักษณ์ในอีกร่างที่ซ่อนอยู่ข้างใน ซึ่งเมื่อกลับเป็นทศกัณฐ์จะเป็นผู้ที่มีความดุร้าย - เผือก – หุ่นกระป๋อง ฉลาดแกมโกง แท้จริงแล้วคือหนุมาน ทหารเอกแห่งราม แม้จะตัวเล็ก แต่หุ่นยักษ์ทุกตัวในสงครามต่างหวั่นเกรง- ตัวละครสมทบ - กุม - เป็นหุ่นยักษ์ผู้เป็นแฟนพันธุ์แท้ทศกัณฐ์ หัวหน้าคณะโชว์ปาหี่ขายของกุมแป็นหุ่นไม่สมประกอบ ทั้งร่างกายและความคิด ออกหาเงินเพื่อซื้ออาวุธสงครามสะสมไว้เรื่อย ๆ มีความใฝ่ฝันจะเข้าร่วมรบกับกองทัพทศกัณฐ์ แม้จะไม่เคยเห็นทศกัณฐ์ตัวจริงเลยก็ตาม - สนิมน้อย - หุ่นกระป๋องเด็กผู้หญิง ผู้เป็นลูกมือในคณะโชว์ของกุม สนิมเป็นหุ่นเด็กขี้อายคล้าย ๆ จะเป็นภูมิแพ้ มักมีน้ำสนิมไหลออกจากจมูกตลอดเวลา จนกลายเป็นปมด้อยที่ไม่มีใครอยากเล่นด้วยเพราะกลัวติดสนิม เป็นตัวละครที่ทำให้ทุกคนเห็นความสำคัญของคำว่ามิตรภาพ ซึ่งในเรื่องนี้เธอเป็นตัวละครที่ถูกสร้างขึ้นมาใหม่ ไม่ได้เป็นตัวละครดั้งเดิมจากรามเกียรติ์ - สดายุ - คุณป้าหุ่นยนต์นกขี้ประชด เครื่องบินรบสมัยสงครามที่แม้จะพร้อมบินให้ใครก็ได้ที่เป็นคนไขลาน ขยับปีก และใบพัดให้เธอ แต่ขณะเดียวกันเธอก็พร้อมที่จะเหน็บแนมคนที่มาขี่เธอตลอดเวลาตามนิสัย - ก๊อก - เป็นหุ่นยนต์ประเภทจั๊งค์ มีอาชีพหาเศษเหล็กมาเร่ขายที่เซียงกง เป็นหุ่นยนต์เจ้าอารมณ์ งก มีเล่ห์เหลี่ยม เห็นแก่ตัว ก๊อกเป็นคนขุดเจอน้าเขียวกับเผือก และทำให้ฟื้นคืนชีพขึ้นมา - บรูคส์ - หุ่นยนต์นักไต่เขา มีหน้าที่ คือ ไต่เขา โดยไม่ต้องถามว่าไต่ทำไม มีความฝันสูงสุดคือ ไต่เสาร์ดวงอาทิตย์ตอนเที่ยงวัน ซึ่งเป็นเสาที่สูงที่สุด ไต่ได้ยากลำบากที่สุด - ลุงช่าง - เป็นช่างซ่อมหุ่นยนต์ประจำเมือง ด้วยความที่อยู่มานานจึงรู้เรื่องราวต่าง ๆ ในอดีต รวมไปถึงเรื่องของทศกัณฐ์และหนุมาน - ราม หรือ Ram - เป็นดาวเทียมลอยอยู่นอกโลก เป็นเสมือนสมองกลของคอมพิวเตอร์ (Ram) คอยควบคุมออกคำสั่ง สามารถสร้างและทำลายล้างทุกอย่าง เหมือนกับพระรามในเรื่องรามเกียรติ์ ที่เป็นผู้ทรงอิทธิ์ฤทธิ์ คำสั่งศักดิ์สิทธ์ เป็นหัวหน้าของหนุมาน และศัตรูของทศกัณฐ์ผู้ให้เสียงพากย์ผู้ให้เสียงพากย์. - น้าเขียว หรือ ทศกัณฐ์ ให้เสียงโดย สันติสุข พรหมศิริ - พี่เผือก หรือ หนุมาน ให้เสียงโดย เกียรติศักดิ์ อุดมนาค (เสนาหอย) - กุม หรือ กุมภกรรณ ให้เสียงโดย บริบูรณ์ จันทร์เรือง - สนิมน้อย ให้เสียงโดย ด.ญ. ชนินาภ ศิริสวัสดิ์ - สดายุ ให้เสียงโดย ปวันรัตน์ นาคสุริยะ - ก๊อก ให้เสียงโดย แจ๊ป เดอะ ริชแมนทอย - บรูคส์ นักไต่เขา ให้เสียงโดย อุดม แต้พานิชการสร้าง การสร้าง. ภาพยนตร์ชุดนี้ได้มีการเตรียมการสร้างกว่า 5 ปี โดยสตูดิโอบ้านอิทธิฤทธิ์ โดยมีทีมสร้าง 28 คน ซึ่งได้มีการเสก็ตช์ภาพ และสร้างหุ่นขึ้น โดยกำหนดเนื้อเรื่องหนุมาน และทศกัณฐ์ ที่เกิดใหม่ในปางที่สิบล้านเอ็ดในรูปแบบของหุ่นยนต์การเปิดตัว การเปิดตัว. ชัยพร พานิชรุทติวงศ์ ซึ่งเป็นหนึ่งในผู้กำกับได้เปิดเผยว่าต้องการสื่อให้ทราบว่าเป็นการ์ตูนไทย จึงมีการใส่ธงชาติไทยให้ปรากฏอยู่ในตัวอย่างชุดแรกของภาพยนตร์ จากนั้นจึงมีตัวอย่างภาพยนตร์ชุดใหญ่ตามมาในภายหลัง และภาพยนตร์ชุดนี้ได้รับการเปิดตัวที่เมืองคานส์ และมีหลายประเทศให้ความสนใจ ส่วนในประเทศไทยได้มีการจัดฉายในเดือนตุลาคม เนื่องด้วยตรงกับช่วงปิดเทอมการตอบรับ การตอบรับ. ยักษ์ ได้รับการตอบรับในเชิงบวกจากพงศ์สุข หิรัญพฤกษ์ โดยกล่าวถึงภาพยนตร์เรื่องนี้ว่า แม้ธีมภายนอกจะมีลักษณะที่คล้ายกับภาพยนตร์เรื่องโรบอทส์ หากแต่เนื้อเรื่องมีความแตกต่างกันเป็นอย่างมาก อีกทั้งมีส่วนที่น่าทึ่งอยู่ในภาพยนตร์ชุดนี้อยู่หลายส่วน เช่น เสาเที่ยงวัน ชื่อพระรามที่เรียกว่า RAM สดายุ รวมไปจนถึงส่วนหัวของทศกัณฐ์ ตลอดจนการออกแบบตัวละครที่มีเอกลักษณ์เป็นของตัวเอง และการแสดงกราฟิกส์พื้นผิวของหุ่นยนต์ที่มีความละเอียดละออ นักวิจารณ์ภาพยนตร์จากเดลินิวส์ ยกย่องในการนำเสนอเรื่องราวที่แม้ผู้ที่ไม่รู้จักเรื่องรามเกียรติ์มาก่อนก็สามารถทำความเข้าใจกับภาพยนตร์เรื่องนี้ได้ไม่ยาก รวมถึงความละเอียดของฉากที่สมจริง เพลงประกอบภาพยนตร์ที่ไพเราะ และหุ่นยนต์ที่มีลักษณะที่คล้ายกับผู้ให้เสียงพากย์ ซึ่งภาพยนตร์ชุดนี้ยังได้รับการจัดฉายที่ประเทศรัสเซีย และเกาหลีใต้ด้วยเช่นกัน และนักวิจารณ์จากสยามรัฐสัปดาห์วิจารณ์ ยังได้ยกย่องการสร้างภาพยนตร์ดังกล่าวในฐานะภาพยนตร์ที่มีความเทียบเท่าภาพยนตร์ฮอลลีวูดด้วยเช่นกันเพลงประกอบภาพยนตร์ เพลงประกอบภาพยนตร์. ภาพยนตร์ "ยักษ์" มีจุดเด่นอีกอย่างคือ ดนตรีและเพลงประกอบภาพยนตร์ โดย จักรพัฒน์ เอี่ยมหนุน เป็นผู้สร้างสรรค์ดนตรีประกอบภาพยนตร์ ส่วนเพลงประกอบภาพยนตร์ คือเพลง เกิดมาเป็นเพื่อนเธอ นั้นได้ แสตมป์ อภิวัชร์ เอื้อถาวรสุข เป็นผู้แต่ง และขับร้องโดย กลุ่มศิลปิน ROOM 39</doc>
