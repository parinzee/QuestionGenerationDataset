<doc id="36934" url="https://th.wikipedia.org/wiki?curid=36934" title="เพลย์บอย">เพลย์บอย เพลย์บอย () เป็นนิตยสารโป๊และไลฟ์สไตล์สำหรับผู้ชาย ออกเป็นรายเดือน ก่อตั้งขึ้นในปี ค.ศ. 1953 โดยฮิวจ์ เฮฟเนอร์ มีรูปภาพกึ่งเปลือยหรือเปลือยกายของผู้หญิง และเป็นที่รู้จักกันดีหลังจากได้ขยายเป็นบริษัทเพลย์บอยเอนเทอร์ไพรซ์ด้วยการตีพิมพ์ทั่วโลกและห้ามขายเฉพาะบางประเทศเท่านั้น เนื้อหาภายในหนังสือฉบับของสหรัฐอเมริกาจะประกอบด้วยภาพเปลือยของนางแบบ และเรื่องราวเกี่ยวกับเหตุการณ์ปัจจุบัน ได้แก่การเมืองสหรัฐอเมริกา กีฬา แฟชั่น เทคโนโลยีใหม่ และสถานที่ท่องเที่ยว รวมถึงบทสัมภาษณ์ดารา ภาพเปลือยในหนังสือเพลย์บอยจะมีลักษณะที่เรียกว่า ซอฟต์คอร์ (softcore) โดยภาพเปลือยของนางแบบจะมีการถ่ายแบบในลักษณะโชว์สัดส่วนอย่างเดียว ซึ่งแตกต่างกับลักษณะฮาร์ดคอร์ (hardcore) ที่มีการถ่ายรูปขณะร่วมเพศสัมพันธ์เข้ามาเกี่ยวข้อง สัญลักษณ์ของเพลย์บอยคือรูป กระต่ายผูกโบ ซึ่งต่อมาเมื่อเพลย์บอลขยายกิจการทำธุรกิจอื่นๆ ด้านแฟชั่น ก็นำสัญลักษณ์นี้มาใช้ด้วย รวมถึงมีการก่อตั้งเพลย์บอยคลับแห่งแรก ที่ชิคาโก ในปี ค.ศ. 1963 ผู้ให้บริการในคลับ แต่งกายเป็น บันนี่ เกิร์ล มีท่าเต้น บันนี่ ดิพ อีกด้วย</doc>
