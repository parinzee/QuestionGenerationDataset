<doc id="203024" url="https://th.wikipedia.org/wiki?curid=203024" title="พอล โจนส์">พอล โจนส์ พอล สตีเว่น โจนส์ เป็นอดีตนักฟุตบอลทีมชาติเวลส์ในตำแหน่งผู้รักษาประตู เคยเล่นในอังกฤษให้หลายสโมสรเช่นเซาแทมป์ตันและลิเวอร์พูล โดยพอล โจนส์ เล่นฟุตบอลจนถึงอายุ 40 ปี โดยเล่นให้ทีมเล็กๆชื่อบอกนอร์ รีจิส ทาวน์ซึ่งเป็นทีมฟุตบอลในเมืองที่ตัวเขาและภรรยาประกอบธุรกิจอยู่ เป็นทีมสุดท้ายประวัติ ประวัติ. พอล โจนส์เริ่มอาชีพนักฟุตบอลที่สโมสรคิดเดอร์สมินสเตอร์ ในปี 1986 และหลังจากนั้นเขาย้ายไปร่วมทีมวูลฟ์แฮมป์ตัน วันเดอเรอร์ส ด้วยค่าตัวเพียง60,000 ปอนด์ ในปี 1991 เขาได้ลงเล่นให้สโมสรรวมทุกรายการเพียง44นัดก่อนจะย้ายมาร่วมทีมสต็อคปอร์ท เคาน์ตี้ในปี ค.ศ.1996 ภาบใต้การคุมทีมของเดฟ โจนส์ ต่อมาเมื่อเดฟ โจนส์กุนซือของสต็อดปอร์ทย้ายไปคุมทีมเซาแทมป์ตัน เขาก็ซื้อตัวพอลไปร่วมทีมด้วย และก็ได้กลายเป็นผู้เล่นคนสำคัญของทีมเรื่อยมา โดยฤดูกาล1997-1998เขาได้รับเลือกให้เป็นผู้เล่นยอดเยี่ยมของสโมสร และติดทีมชาติเวลส์เป็นครั้งแรกจนก้าวเข้ามายึดมือหนึ่งในที่สุด นอกจากนี้เขายังได้เล่นในเอฟเอคัพนัดชิงชนะเลิศ ปี2003 ซึ่งแพ้แก่อาร์เซน่อลโดยเขาลงสนามมาเป็นตัวสำรองของอันติ นีมี่ผู้รักษาประตูมือหนึ่งที่บาดเจ็บ ทำให้เขาเป็นผู้รักษาประตูตัวสำรองคนแรกที่ถูกเปลี่ยนตัวลงสนามในเอฟเอคัพนัดชิงชนะเลิศ ส่วนในทีมชาติเขาลงเล่นให้ทีมชาตินัดแรกในเกมส์พบสก็อตแลนด์ ในวันที่ 27 พฤษภาคม ปี 1997 โดยลงมาเป็นตัวสำรองของแอนดี้ มาริอ็อต และเล่นให้ทีมชาติทั้งหมด50นัด เขาย้ายออกจากเซาแทมป์ตันในปี2003 โดยไปร่วมทีมลิเวอร์พูลในช่วงสั้นๆ และย้ายกลับไปเล่นให้วูลฟ์แฮมป์ตันอีกครั้งในเดือนมกราคม ปี 2004 เดือนธันวาคมปีดังกล่าวเขาถูกยืมตัวไปเล่นให้วัตฟอร์ด และในเดือนมกราคม ปี 2006 วูลฟ์ยกเลิกสัญญากับพอล โจนส์ด้วยความยินยอมของทั้ง2ฝ่าย หลังจากนั้นเขาย้ายไปเล่นให้กับควีนส์ปาร์ค เรนเจอร์สในช่วงปลายฤดูกาล 2005-06 และทำผลงานได้อย่างดีจึงได้รับการต่อสัญญาอีก1ปี และเล่นให้ทีมจนจบฤดูกาล2006-2007 เมื่อหมดสัญญากับสโมสรเขาย้ายไปเล่นฟุตบอลในลีกสมัครเล่นกับทีมบอกนอร์ รีจิสทาวน์</doc>
