<doc id="51153" url="https://th.wikipedia.org/wiki?curid=51153" title="ใหม่ ธนบุรีฟาร์ม">ใหม่ ธนบุรีฟาร์ม ใหม่ ธนบุรีฟาร์ม มีชื่อจริงว่า ปรีชา ชำนาญแทน เกิดเมื่อปี พ.ศ. 2498 ที่จังหวัดนครศรีธรรมราชมวยไทย มวยไทย. ใหม่เริ่มหัดชกมวยไทยครั้งแรกกับอาจนอายุ 13 ปีจึงออกตระเวนชกมวยในชื่อ ศรงาม ศิษย์ศรสิงห์ เข้ามาชกมวยในกรุงเทพฯเมื่อ พ.ศ. 2512 แต่เนื่องจากเป็นมวยรุ่นเล็ก ที่แฟนมวยยุคนั้นไม่ให้ความนิยม ใหม่จึงไม่ได้ขึ้นชกบ่อยนักจนรู้สึกเบื่อ จึงเลิกชก ไปทำงานที่โรงงานน้ำตาลไทยรุ่งเรืองมวยสากลสมัครเล่น มวยสากลสมัครเล่น. ระหว่างทำงานที่โรงงานน้ำตาล ใหม่ขึ้นชกมวยสากลสมัครเล่นในกีฬาแห่งชาติที่ จังหวัดนครปฐม ได้เหรียญทองในรุ่นไลท์ฟลายเวท ทำงานที่โรงงานน้ำตาลได้ 5 ปีก็ลาออก ไปช่วยพี่ ๆ ดูแลงานเกี่ยวกับพลาสติกที่ฝั่งธนบุรีมวยสากลอาชีพ มวยสากลอาชีพ. เมื่อมาทำงานอยู่ฝั่งธนบุรีนี่เอง ใหม่อาสาเป็นคู่ลงนวมให้นักมวยในค่ายธนบุรีฟาร์ม จนตึ๋ง ตลาดพลู หัวหน้าค่ายเห็นแววจึงชวนใหม่มาชกมวยสากลอาชีพ ซึ่งใหม่แสดงฝีมือได้อย่างยอดเยี่ยม จนได้ครองแชมป์มวยสากลเวทีลุมพินีในรุ่นไลท์ฟลายเวท ขณะนั้นเป็นช่วงที่สภามวยโลกจัดตั้งตำแหน่งแชมป์โลกรุ่นสตอร์วเวทขึ้นมาใหม่และอนุมัติให้มีการชิงแชมป์ที่ว่าง "บิ๊กอึ่ง" สหสมภพ ศรีสมวงศ์เลือกใหม่ไปชิงแชมป์รุ่นนี้ที่ว่างกับฮิโรกิ อิโอกะ ที่ญี่ปุ่น แต่ใหม่ทำไม่สำเร็จเป็นฝ่ายแพ้คะแนนกลับมา กลับจากญี่ปุ่นใหม่ชกชนะรวดอีก 5 ครั้ง จนมีโอกาสได้ชิงแชมป์มวยสากลเวทีราชดำเนินรุ่นไลท์ฟลายเวท แต่เป็นฝ่ายแพ้น็อค เด่น ชูวัฒนะ ยก 3 จึงแขวนนวมเลิกชกมวยไปตั้งแต่บัดนั้น หลังจากแขวนนวม ใหม่หันไปเป็นเทรนเนอร์อยู่ระยะหนึ่งแต่ไม่สำเร็จ ปัจจุบันใหม่ช่วยกิจการโต๊ะสนุกเกอร์ของน้องสาวที่ จังหวัดนครปฐมเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นรุ่นสตอร์วเวท WBC เมื่อ 18 ต.ค. 2530 แพ้คะแนน ฮิโรกิ อิโอกะ (ญี่ปุ่น) ที่ โอซาก้า, ญี่ปุ่น</doc>
