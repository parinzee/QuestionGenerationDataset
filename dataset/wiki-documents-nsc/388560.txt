<doc id="388560" url="https://th.wikipedia.org/wiki?curid=388560" title="บรรจบ บุนนาค">บรรจบ บุนนาค พลเอก บรรจบ บุนนาค (เกิด 10 ธันวาคม พ.ศ. 2468 - ปัจจุบัน) อดีตรัฐมนตรีว่าการกระทรวงกลาโหม (14 มิถุนายน 2535 - 30 กันยายน 2535) ในรัฐบาลนายอานันท์ ปันยารชุน และ อดีตเสนาธิการทหารบกประวัติ ประวัติ. พลเอก บรรจบ บุนนาค เป็นบุตรมหาเสวกโท พระยาศรีธรรมศกราช (ปิ๋ว บุนนาค) และ คุณหญิง เจียน (สกุลเดิม อัตจุตพันธ์) เกิด 10 ธันวาคม พ.ศ. 2468 พลเอกบรรจบ บุนนาค สมรสกับคุณหญิงอรนุช ธิดาพระยามานิตย์กุลพัทธ์ (มานิตย์ มานิตยกูล) มีบุตรชาย 2 คน ได้แก่ พันตรีเอก และ บรรสานการศึกษา การศึกษา. สำเร็จการศึกษาจากโรงเรียนนายร้อยพระจุลจอมเกล้า ปริญญาวิทยาศาสตร์บัณฑิต (ทบ.) โรงเรียนทหารช่างสหรัฐอเมริกา โรงเรียนเสนาธิการทหารบกชุดที่ 37 โรงเรียนเสนาธิการทหารบกสหรัฐอเมริกา วิทยาลัยการทัพบกชุดที่ 11 และ วิทยาลัยป้องกันราชอาณาจักร รุ่นที่ 22ตำแหน่งราชการทหาร ตำแหน่งราชการทหาร. พลเอก บรรจบ บุนนาค เข้ารับราชการเป็นนายทหารชั้นสัญญาบัตรเหล่าทหารช่าง เมื่อ พ.ศ. 2492, ตำแหน่งผู้บังคับหมวดกองพันทหารช่างที่ 2, อาจารย์โรงเรียนทหารช่าง, รองผู้บังคับกองพันทหารช่างที่ 6, ผู้ช่วยหัวหน้าฝ่ายยุทธการกองพลที่ 1 รักษาพระองค์,นายทหารคนสนิทรองผู้บัญชาการทหารบก, ผู้ช่วยทูตทหารบกประจำสถานเอกอัครราชทูต ณ กรุงมะนิลา ประเทศฟิลิปปินส์, เสนาธิการกองพลทหารราบที่ 9, ปลัดบัญชีทหารบก, รองเสนาธิการทหารบก, เสนาธิการทหารบก และเสนาธิการทหาร ต่อมา ได้รับพระบรมราชโองการโปรดเกล้า ฯ แต่งตั้งเป็นรัฐมนตรีว่าการกระทรวงกลาโหม เมื่อ 14 มิถุนายน พ.ศ. 2535 (14 มิถุนายน - 30 กันยายน 2535)ตำแหน่งราชการพิเศษ ตำแหน่งราชการพิเศษ. พลเอก บรรจบ บุนนาค ได้ตำแหน่งราชการทหารพิเศษ ได้แก่ ราชองครักษ์เวร ,ราชองครักษ์พิเศษ ,เสนาธิการกองกำลังทหารไทยใน สาธารณรัฐเวียดนาม ผลัดที่ 4,เสนาธิการกองอำนวยการรักษาความมั่นคงภายใน ,ประธานคณะเสนาธิการ กองอำนวยการกลางรักษาความปลอดภัยแห่งชาติ,กรรมการสภาทหารผ่านศึก และ กรรมการผู้ทรงคุณวุฒิ สภาการศึกษา วิทยาลัยป้องกันราชอาณาจักร นอกจากนี้ พลเอก บรรจบ บุนนาค ยังได้ดำรงตำแหน่งพิเศษ อาทิ สมาชิกวุฒิสภา,สมาชิกสภานิติบัญญัติแห่งชาติ และ กรรมการวินิจฉัยร้องทุกข์นายทหารพิเศษ นายทหารพิเศษ. พลเอก บรรจบ บุนนาค ได้รับการโรปดเกล้าฯ ให้ดำรงตำแหน่งนายทหารพิเศษ ดังนี้- กรมทหารช่างที่ 1 รักษาพระองค์ - กรมทหารราบที่ 1 มหาดเล็กรักษาพระองค์ - กรมนักเรียนนายร้อยรักษาพระองค์ โรงเรียนนายร้อยพระจุลจอมเกล้า - กรมทหารม้าที่ 1 รักษาพระองค์ - กรมทหารราบที่ 11 รักษาพระองค์ - กรมนักเรียนนายเรือรักษาพระองค์ โรงเรียนนายเรือ - กรมทหารราบที่ 3 รักษาพระองค์ กองพลนาวิกโยธิน - กรมนักเรียนนายเรืออากาศรักษาพระองค์ โรงเรียนนายเรืออากาศ - กองพันอากาศโยธินที่ 1 รักษาพระองค์ยศทหาร ยศทหาร. พลเอก บรรจบ บุนนาค ได้รับพระราชทานเลื่อนยศเป็นพลเอก เมื่อ พ.ศ. 2526,ได้รับอัตราจอมพล เมื่อ 1 ตุลาคม พ.ศ. 2528 และ ได้รับพระราชทานยศพลเรือเอก และ พลอากาศเอก เมื่อ 20 สิงหาคม 2535เครื่องราชอิสริยาภรณ์ เครื่องราชอิสริยาภรณ์. พลเอก บรรจบ บุนนาค ได้รับพระราชทานเครื่องราชอิสริยาภรณ์และได้รับเครื่องราชอิสริยาภรณ์ต่างประเทศ ดังนี้- เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฏ (ม.ว.ม.)- เหรียญชัยสมรภูมิ สงครามอินโดจีน - เหรียญชัยสมรภูมิ การรบ ณ สาธารณรัฐเวียดนาม - เหรียญพิทักษ์เสรีชน ชั้นที่ 1 - เหรียญราชการชายแดน - เหรียญกาชาดสมนาคุณ ชั้นที่1 - Philippine Legion of Honour, Degree of Officer - National Order of Vietnam, 5th Class. - Legion of Merit, Degree of Officer (สหรัฐอเมริกา) - The Order of National Security Merit - Gugseon Medal (สาธารณรัฐเกาหลี) - Panglima Gagah Angkatan Tentera (มาเลเซีย)</doc>
