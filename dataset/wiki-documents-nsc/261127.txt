<doc id="261127" url="https://th.wikipedia.org/wiki?curid=261127" title="เดอะสโตรกส์">เดอะสโตรกส์ เดอะสโตรกส์ () เป็นวงร็อกอเมริกัน ก่อตั้งวงในปี 1998 ในนิวยอร์กซิตี มีชื่อเสียงในช่วงต้นยุค 2000 ในฐานะผู้นำของแนวเพลงการาจร็อกรีไววอล วงประกอบด้วยสมาชิก จูเลียน คาซาบลังกาส์ (ร้องนำ) นิก วาเลนซี (กีตาร์ลีด) อัลเบิร์ต แฮมมอนด์ จูเนียร์ (กีตาร์ริทึม) นิโคไล ไฟรเจอร์ (กีตาร์เบส) และฟราบริซิโอ โมเรตตี (กลองและเพอร์คัชชัน) หลังจากออกอัลบั้มเปิดตัว Is This It ในปี 2001 วงได้ได้เสียงวิจารณ์อย่างมาก เอ็นเอ็มอี ยกอัลบั้มนี้ให้เป็นอัลบั้มแห่งปี จากนั้นวงได้รักษาฐานแฟนเพลงได้มาก ส่วนใหญ่ในสหราชอาณาจักร สหรัฐอเมริกาและออสเตรเลีย หลังจากนั้นไม่นาน พวกเขาได้ออกอัลบั้ม Room On Fire ในปี 2003 ซึ่งได้รับความนิยมมากเช่นกัน ในปี 2006 หลังจากออกอัลบั้ม First Impressions of Earth สมาชิกแต่ละคนเริ่มมีโครงการอื่นของตัวเอง หลังจากหายไปห้าปี และเริ่มมีผลงานเดี่ยว พวกเขาจึงได้ออกอัลบั้ม Angles ในปี 2011 ในอัลบั้มนี้ สมาชิกคนอื่น ๆ ในวงได้มีส่วนร่วมในการแต่งและเขียนเพลงอีกด้วย จากที่ จูเลียน คาซาบลังกาส์ เป็นคนแต่งเกือบทั้งหมดในสามอัลบั้มแรก ตามด้วยในปี 2013 อัลบั้ม Comedown Machine ซึ่งเป็นอัลบั้มสุดท้ายภายใต้สังกัด RCA ก็ได้ออกมา โดยสมาชิกทุกคนได้ร่วมมือกันแต่งเพลงเช่นเดิม โดยที่อัลบั้มนี้ ทางวงตัดสินใจที่จะไม่โปรโมทอัลบั้มเลย ไม่ว่าจะเป็นการสัมภาษณ์ออกสื่อ ถ่ายรูป ออกโชว์ หรือแม้แต่ทัวร์ และได้มีการเล่นเพลงในอัลบั้มนี้ครั้งแรกในอีกหนึ่งปีให้หลัง จนในปี 2016 ทางวงได้ปล่อย EP Future Present Past กับค่ายเพลง ซึ่งเป็นค่ายเพลงของ จูเลียน คาซาบลังกาส์ เอง ในเดือนตุลาคม ปี 2016 มือกีต้าร์ นิก วาเลนซี ได้ออกมาให้สัมภาษณ์ถึงอัลบั้มล่าสุดของวงว่ากำลังลงมือทำกันอยู่สมาชิกสมาชิก. - - ร้องนำ (1998-ปัจจุบัน) - - กีต้าร์ลีด คีย์บอร์ด ร้องประสาน (1998-ปัจจุบัน) - - กีตาร์ริทึม คีย์บอร์ด ร้องประสาน (1998-ปัจจุบัน) - - กีต้าร์เบส (1998-ปัจจุบัน) - - กลองและเพอร์คัชชัน (1998-ปัจจุบัน)ผลงานสตูดิโออัลบั้มผลงาน. สตูดิโออัลบั้ม. - (2001) - (2003) - (2006) - (2011) - (2013)</doc>
