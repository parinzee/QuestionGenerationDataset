<doc id="130888" url="https://th.wikipedia.org/wiki?curid=130888" title="วิชชุดา สวนสุวรรณ">วิชชุดา สวนสุวรรณ วิชชุดา สวนสุวรรณ มีชื่อจริงว่า เนตรยา สวนสุวรรณ มีชื่อเล่นว่า ปู เกิดเมื่อวันพฤหัสบดีที่ 1 พฤศจิกายน พ.ศ. 2516 เป็นนักแสดงหญิงชาวไทยประวัติ ประวัติ. วิชชุดา สวนสุวรรณ เกิดที่กรุงเทพมหานคร เธอเรียนชั้นอนุบาลที่โรงเรียนจำนงค์วิทยาซึ่งเป็นโรงเรียนผู้หญิงล้วน เรียนจนถึงชั้นประถมศึกษาปีที่ 1 วิชชุดาก็ได้ย้ายมาเรียนที่โรงเรียนบางกะปิ แต่โรงเรียนนี้เธอได้เรียนชั้นประถมศึกษาปีที่ 2-3 ก็ได้ย้ายมาเรียนโรงเรียนโสมาภาในชั้นประถมศึกษาปีที่ 4-6 และในชั้นมัธยมต้นเธอสามารถสอบเข้าโรงเรียนบางกะปิได้ เธอเรียนที่โรงเรียนนี้ถึงชั้นมัธยมศึกษาปีที่ 5 เท่านั้น เพราะสอบเทียบชั้นมัธยมศึกษาปีที่ 6 ได้ ซึ่งการสอบเทียบในครั้งนั้นเธอทำตามเพื่อนเท่านั้นเอง และท้ายสุดกับคณะมนุษย์ศาสตร์และสังคมศาสตร์ เอกภาษาไทย มหาวิทยาลัยศรีนครินทรวิโรฒ บางแสน หรือ มหาวิทยาลัยบูรพา ในปัจจุบัน อนาคตที่เธอเคยวาดหวังไว้กับ "ดีไซเนอร์" เพราะความที่เป็นคนรักสวยรักงาม ช่างคิด ช่างทำ ดังนั้นความใฝ่ฝันกับอาชีพนี้จึงค่อนข้างจะสดใสสำหรับเธอ และหาก "เวลา" ของเธอยังมีเหลืออยู่ เธอคงได้มีโอกาสทำงานที่เธอรักแน่นอน และก่อนหน้านั้นกับอาชีพไม่ว่าจะเป็นแอร์โฮสเตส สถาปนิก นักออกแบบ เธอก็เคยวาดฝันมาแล้วด้วยกันทั้งนั้น "ตอนแรกเลยอยากเป็นแอร์โฮสเตส พอโตขึ้นมาหน่อยรู้สึกว่าอยากเป็นสถาปนิก วิศวกร หรือว่ามัณฑนากร อะไรก็ได้ที่ออกแบบดีไซน์ แล้วพอมาถึงปัจจุบันนี้เราไม่สามารถไปทางวิศวกร สถาปนิก หรือว่ามัณฑนากรได้ สุดท้ายที่เราสามารถที่จะไปได้คือ แฟชั่นดีไซน์ ก็จะไปจุดนั้น ก็คิดกำลังจะเตรียมตัวที่จะศึกษาเรื่องนี้อย่างจริงจังแล้ว ชอบ ชอบ มาก มาก คือชอบแบบที่เห็นอะไรสวยงาม ปกติปูจะเป็นคนที่ไม่ชอบแต่งตัว แต่ชอบให้คนอื่นแต่งจะเป็นคนวิจัยว่าคนนี้แต่งตัวสวยไม่สวย บกพร่องยังไง จะเป็นอย่างนี้ตลอด..."สู่วงการบันเทิง สู่วงการบันเทิง. วิชชุดาเข้าสู่โลกบันเทิงด้วยความบังเอิญ จากเด็กสาวที่ไปดูการบันทึกเทปรายการมาตามนัด เมื่อ 10 กว่าปีก่อน ทำให้เธอถูกชักชวนให้ถ่ายสารคดี และเป็นนางแบบโฆษณา 2-3 ชิ้น เช่นโฆษณา บะหมี่ยูมี ก่อนจะผันตัวเองสู่หนังจอเงินเป็นครั้งแรก ด้วยการชักนำของ อ.กวี สัตตโกวิท ผู้สร้าง-นักแต่งเพลงชื่อดัง วิชชุดาจึงได้เป็นนางเอกครั้งแรกในภาพยนตร์เรื่อง "ถึงคราวจะเฮง" ภายใต้การกำกับของพันคำ ซึ่งเป็นผู้เปลี่ยนชื่อจาก เนตรยา สวนสุวรรณ เป็น วิชชุดา สวนสุวรรณ จากนั้นวิชชุดาแสดงภาพยนตร์ให้ อ.กวีต่อมาอีกเรื่องคือ "ดร.ครก" แสดงคู่กับ พลรัตน์ รอดรักษา แต่เธอยังไม่เป็นที่รู้จักมากนัก จนเธอเริ่มมีชื่อเสียงโด่งดัง จากการเป็นนางเอกละครโทรทัศน์ทางช่อง 7ผลงานภาพยนตร์ผลงาน. ภาพยนตร์. - พ.ศ. 2533 ถึงคราวจะเฮง - พ.ศ. 2535 จะกู่รักกอดน้องให้ก้องโลก - พ.ศ. 2535 ดร.ครก - พ.ศ. 2535 มนต์รักลูกทุ่งละครโทรทัศน์ทางช่อง 7ละครโทรทัศน์ทางช่อง 7. - พ.ศ. 2534 ริษยา (แสดงคู่กับ บดินทร์ ดุ๊ก) - พ.ศ. 2535 ละครสั้นชุด ปากกาทอง ตอน ผู้ชนะเลิศ (แสดงคู่กับ ขจรศักดิ์ รัตนนิสสัย) - พ.ศ. 2535 อรุณสวัสดิ์ (แสดงคู่กับ ศรราม เทพพิทักษ์) - พ.ศ. 2536 ผยอง (แสดงคู่กับ ศรราม เทพพิทักษ์) (เสียชีวิตก่อนเริ่มถ่ายทำ จึงต้องหานักแสดงมาแทนคือ สุวนันท์ ปุณณกันต์) - พ.ศ. 2536 วันนี้ที่รอคอย (แสดงคู่กับ ธงไชย แมคอินไตย์) (วางตัวไว้ และ เสียชีวิตก่อนเริ่มถ่ายทำ จึงต้องหานักแสดงมาแทนคือ สิเรียม ภักดีดำรงฤทธิ์) - พ.ศ. 2536 หน้ากากดอกซ่อนกลิ่น (แสดงคู่กับ วรุฒ วรธรรม) (วางตัวไว้ และ เสียชีวิตก่อนเริ่มถ่ายทำ จึงต้องหานักแสดงมาแทนคือ สุวัจนี ไชยมุสิก)มิวสิกวีดีโอมิวสิกวีดีโอ. - หนุ่มหมอแคน ตวงสิทธ์ เรียมจินดา - รักจางที่บางประกง ตวงสิทธ์ เรียมจินดา - ทั้งชีวิต เรนโบว์เสียชีวิต เสียชีวิต. ในวันพฤหัสบดีที่ 7 มกราคม พ.ศ. 2536 วิชชุดาได้เสียชีวิตอย่างกะทันหันด้วยอุบัติเหตุทางรถยนต์ ขณะนำส่งโรงพยาบาลนพรัตน์ราชธานี เมื่อรถกระบะของตัวเองได้ชนประสานงากับรถบัสที่วิ่งสวนทางมาจนรถของเธอหลุดโค้ง บริเวณถนนกิ่งแก้ว หรือที่รู้จักกันในชื่อ "โค้งร้อยศพ" ระหว่างเดินทางกลับจากการไปเรียนที่มหาวิทยาลัยศรีนครินทรวิโรฒ บางแสน หรือ มหาวิทยาลัยบูรพา ที่จังหวัดชลบุรี มุ่งหน้าไปยังที่พักที่กรุงเทพมหานคร ซึ่งเจ้าตัวขับรถไปกลับแบบนี้แทบทุกวัน ศพของวิชชุดาได้นำไปบำเพ็ญกุศลที่ศาลา 3 วัดลาดพร้าว ซึ่งมีบรรดาผู้คนจำนวนมากต่างมาร่วมไว้อาลัย หลังจากการเสียชีวิตของเธอ ศรราม เทพพิทักษ์ จึงได้ประกบคู่กับนางเอกคนใหม่ ซึ่งก็คือ สุวนันท์ คงยิ่ง จากละครเรื่อง "ผยอง" ในปีเดียวกันนั้นเองกลับชาติมาเกิด กลับชาติมาเกิด. ในปี พ.ศ. 2553 รายการตีสิบได้นำเสนอเรื่องราว "เชื่อหรือไม่? ปู-วิชชุดา สวนสุวรรณ กลับชาติมาเกิดเป็นหลานตัวเอง !" ซึ่งเป็นการนำเสนอเรื่องราวของลูกสาวคนโตของน้องชายของเธอ "น้องน้ำฟ้า" ซึ่งมีเรื่องเล่าจากคนรอบข้างว่า มีหน้าตาและลักษณะนิสัยคล้ายกับวิชชุดาอย่างมาก และสามารถจดจำเรื่องราวเกี่ยวกับวิชชุดาได้</doc>
