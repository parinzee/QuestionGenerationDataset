<doc id="720508" url="https://th.wikipedia.org/wiki?curid=720508" title="อุ่นจิตร ทรงกิตรัตน์">อุ่นจิตร ทรงกิตรัตน์ อุ่นจิตร ทรงกิตรัตน์ นักมวยไทยและนักมวยสากลชาวไทย เกิดที่จังหวัดร้อยเอ็ด เป็นนักมวยสากลชาวไทยคนแรกที่ไปชกชนะนักมวยสากลชาวฟิลิปปินส์ถึงถิ่นที่ประเทศฟิลิปปินส์ประวัติ ประวัติ. อุ่นจิตรเคยชกมวยสากลสมัครเล่นหรือที่ในสมัยนั้นเรียกมวยนักเรียนมาก่อน แล้วจึงมาชกมวยไทยโดยขึ้นชกประจำที่เวทีราชดำเนิน ต่อมา นาซาริโอ โปรโมเตอร์ชาวฟิลิปปินส์ได้ติดต่อ ทวิช จาติกวณิชย์ เพื่อหานักมวยไทยไปชกโชว์ที่ฟิลิปปินส์ ทวิชได้เลือกอุ่นจิตรไปชกพร้อมด้วยสุริยงค์ ทรงกิตรัตน์ ทั้งคู่ได้ไปชกโชว์แบบมวยไทยเมื่อ 13 กันยายน พ.ศ. 2495 หลังจากนั้น อุนจิตรและสุริยงค์ได้อยู่รอคิวขึ้นชกโชว์ที่ฟิลิปปินส์ แต่ไม่มีเวทีใดติดต่อมา นาซาริโอจึงให้ทั้งคู่หัดชกมวยสากล อุ่นจิตรได้ขึ้นชกครั้งแรกเมื่อ 4 ตุลาคม พ.ศ. 2495 พบกับ เบบี้ บัลเชซาร์ คู่ปรับเก่าของสมพงษ์ เวชสิทธิ์ ที่เคยแพ้น็อคสมพงษ์ถึง 2 ครั้ง ปรากฏว่าอุ่นจิตรเป็นฝ่ายชนะน็อคบัลเชซาร์แค่ยกที่ 2 กลายเป็นนักมวยสากลชาวไทยคนแรกที่ชกชนะนักมวยสากลชาวฟิลิปปินส์ถึงถิ่นที่ประเทศฟิลิปปินส์ หลังการชกครั้งนั้น สุริยงค์ซึ่งขึ้นชกแพ้น็อคเนสเตอร์ เรเยสในรายการเดียวกันในยกที่ 2 มีอาการบอบช้ำมาก ต้องเดินทางกลับไทยก่อน ส่วนอุ่นจิตรได้ชกอีกครั้งกับเรเยส ซึ่งอุ่นจิตรเป็นฝ่ายชนะคะแนน แต่พอขึ้นชกครั้งที่ 3 อุ่นจิตรเป็นฝ่ายแพ้คะแนน ยัง มอเรโน ทางนาซาริโอจึงให้อุ่นจิตรเดินทางกลับไทย อุ่นจิตรเดินทางกลับถึงประเทศไทยเมื่อ 3 ธันวาคม พ.ศ. 2495 และไม่ได้ชกมวยสากลอีกเลย</doc>
