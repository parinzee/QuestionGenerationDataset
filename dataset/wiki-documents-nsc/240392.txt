<doc id="240392" url="https://th.wikipedia.org/wiki?curid=240392" title="ราชอาณาจักรฮันโนเฟอร์">ราชอาณาจักรฮันโนเฟอร์ ราชอาณาจักรฮันโนเฟอร์ () ก่อตั้งขึ้นในเดือนตุลาคมปี ค.ศ. 1814 หลังจากการตกลงกันในการประชุมใหญ่แห่งเวียนนา (Congress of Vienna) โดยการอัญเชิญพระเจ้าจอร์จที่ 3 แห่งบริเตนใหญ่กลับมาเป็นพระมหากษัตริย์หลังจากสงครามนโปเลียนสิ้นสุดลง นอกจากนั้นการประชุมแห่งเวียนนาก็ยังจัดการแลกเปลี่ยนดินแดนระหว่างฮันโนเฟอร์กับราชอาณาจักรปรัสเซียที่เป็นผลทำให้ฝ่ายฮันโนเฟอร์ได้รับดินแดนเพิ่มขึ้นเป็นอันมากที่รวมทั้งราชรัฐมุขนายกฮิลเดสไฮม์ ฟริเซียตะวันออก ลิงเงิน และบริเวณตอนเหนือของราชรัฐมุขนายกมึนสเตอร์ (Bishopric of Münster) ดินแดนส่วนที่เสียไปคือส่วนหนึ่งของดัชชีเลาเอนบวร์คทางตะวันออกของแม่น้ำเอลเบ และดินแดนอีกเล็กๆ น้อยๆ ทางตะวันออก</doc>
