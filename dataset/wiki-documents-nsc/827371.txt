<doc id="827371" url="https://th.wikipedia.org/wiki?curid=827371" title="เฟอร์รารี่ เอฟ40">เฟอร์รารี่ เอฟ40 เฟอร์รารี่ เอฟ40 () เป็น รถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัทรถยนต์สัญชาติอิตาลี เฟอร์รารี่ ระหว่างปี ค.ศ. 1987 - 1992 และโฉมรถแข่ง แอลเอ็ม ( LM ) และจีทีอี ( GTE ) ตั้งแต่ปี ค.ศ. 1994 จนถึง ค.ศ. 1996 เอฟ40 ออกแบบโดยบริษัทพินินฟารินา เป็นรุ่นที่พัฒนาต่อจาก 288 จีทีโอ คำว่า "40" มาจากการเฉลิมฉลองครบ 40 ปีบริษัทเฟอร์รารี่ และนับเป็นเฟอร์รารี่รุ่นสุดท้ายที่ผู้ก่อตั้งบริษัท นายเอ็นโซ เฟอร์รารี่ ได้ร่วมพัฒนา ก่อนที่เขาจะเสียชีวิตในอีกหนึ่งปีถัดมา เอฟ40 ในขณะนั้นนับเป็นรถที่เร็วที่สุดของเฟอร์รารี่ มีอัตรากำลังดีที่สุด และมีราคาจำหน่ายสูงที่สุด ในช่วงแรกบริษัทได้วางแผนที่จะผลิตเพียง 400 คัน และจะจำหน่ายในราคาประมาณ 400,000 ดอลลาร์สหรัฐ (หรือราว 830,000 ดอลลาร์สหรัฐในปัจจุบัน) แต่ก็มีลูกค้าบางรายยอมเสียเงินมากกว่า 1.6 ล้านดอลลาร์สหรัฐ เพื่อจะซื้อ เอฟ40 ในปี ค.ศ. 1999 สุดท้ายบริษัทก็ได้ผลิตเพิ่ม จนในที่สุดมี เอฟ40 ทั้งหมด 1,311 คัน ทำให้เป็นรถรุ่นที่แพงที่สุดของเฟอร์รารี่ที่ผลิตมากที่สุดอีกด้วย เอฟ40 มีกำลัง 478 แรงม้า (352 kW; 471 hp) ที่ 7000 รอบ/วินาที สามารถทำอัตราเร่ง 0-100 กม./ชม. ได้ที่ 4.7 วินาที และความเร็วสูงสุดที่ 321 กม./ชม. (199 ไมล์/ชม.)</doc>
