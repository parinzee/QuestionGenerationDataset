<doc id="776713" url="https://th.wikipedia.org/wiki?curid=776713" title="พีระมิดประชากร">พีระมิดประชากร พีระมิดประชากร เป็นกราฟแท่งประเภทหนึ่งที่ใช้แสดงโครงสร้างอายุของเพศของประชากรในประเทศ เมือง หรือพื้นที่อื่น ๆ แกนนอนแบ่งเป็นจำนวนประชากรหรือร้อยละของประชากร ส่วนแกนตั้งจะแสดงช่วงอายุของประชากรไว้ตรงกลางของพีระมิด ซึ่งจะแสดงเป็นช่วง 10 ปี, 5 ปี, หริอ 1 ปีก็ได้ โดยปรกติจะใช้ช่วง 5 ปี ส่วนล่างของพีระมิดเรียกว่าฐาน ซึ่งแสดงประชากรวัยเด็กของประเทศนั้น ๆ ขณะที่ส่วนวยอดแสดงประชากรสูงวัย ซีกซ้ายของพีระมิดแสดงประชากรเพศชาย ส่วนซีกขวาแสดงประชากรเพศหญิงประเภทของพีระมิดประชากรประเภทของพีระมิดประชากร. - ประชากรเพิ่มอย่างรวดเร็ว พีระมิดประชากรมีฐานกว้างเนื่องจากอัตราเพิ่มตามธรรมชาติสูง ประชากรวัยเด็กมีจำนวนมาก อาทิ ประเทศอัฟกานิสถาน- ประชากรเพิ่มปานกลางและเริ่มลดลง พีระมิดประชากรมีฐานกว้าง แต่กลุ่มอายุ 10 ปีขึ้นไปมีแนวโน้มลดลง อัตราเพิ่มตามธรรมชาติคือร้อยละ 1.2 ในกรณีนี้ประชากรวัยแรงงานยังคงมีจำนวนมากพอที่จะดูแลประชากรวัยพึ่งพิง อาทิ ประเทศศรีลังกา- ประชากรเพิ่มช้า พีระมิดประชากรมีฐานที่เริ่มกิ่วเข้า ประชากรกลุ่มอายุ 20-24 ปีเป็นกลุ่มที่มีจำนวนมากที่สุด รองลงมาคือกลุ่มอายุ 50-54 ปี ซึ่งยังคงอยู่ในวัยแรงงาน อัตราเพิ่มตามธรรมชาติคือร้อยละ 0.5 ประชากรสูงวัยมีแนวโน้มเพิ่มขึ้น ซึ่งต้องการการดูแลมากขึ้น โดยเฉพาะการรักษาพยาบาล อาทิ สหรัฐอเมริกา- ประชากรลด พีระมิดประชากรมีฐานที่เริ่มกิ่วเข้า เนื่องจากอัตราเพิ่มตามธรรมชาติที่ต่ำมาก คือ ร้อยละ -0.1 นั่นคือ มีอัตราตายสูงกว่าอัตราเกิด ประชากรสูงอายุมีแนวโน้มเพิ่มขึ้น ในกรณีนี้จะมีปัญหาขาดแคลนแรงงานในอนาคต อาทิ ประเทศอิตาลี</doc>
