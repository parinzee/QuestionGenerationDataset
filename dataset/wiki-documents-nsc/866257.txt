<doc id="866257" url="https://th.wikipedia.org/wiki?curid=866257" title="ลัมโบร์กีนี คูนทาช">ลัมโบร์กีนี คูนทาช ลัมโบร์กีนี คูนทาช () เป็นรถยนต์นั่งสมรรถนะสูง เครื่องยนต์กลางลำหลัง ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัทรถยนต์สัญชาติอิตาลี ลัมโบร์กีนี ระหว่างปี ค.ศ. 1974 - 1990 ผู้ออกแบบรถได้ใช้วิธีออกแบบทรงรถที่บีบอัด ซึ่งได้รับความนิยมอย่างมากในการออกแบบรถยนต์นั่งสมรรถนะสูง ในเวลาต่อ ๆ มา รถยังใช้แนวทางการออกแบบตามหลัก "แคปฟอร์เวิร์ด" (cab forward) ซึ่งทำให้มีพื้นที่ท้ายรถไว้วางเครื่องมากขึ้น รถต้นแบบคันแรก เปิดตัวครั้งแรกในปี ค.ศ. 1971 ที่งานเจนีวามอเตอร์โชว์ หลังจากนั้นก็ได้วางจำหน่ายรุ่นย่อยเสริมมากมาย ได้แก่ Countach LP500 prototype, Countach LP400, Countach LP400 S, Countach LP500 S, Countach LP Turbo S, Countach 5000 Quattrovalvole และ 25th Anniversary Countach โดยรุ่นย่อยของคูนทาชทั้งหมด ล้วนเป็นคูเปทั้งสิ้น ไม่มีรุ่นที่เป็นเปิดประทุนเลย รถแต่ละคันใช้ประตูแบบลัมโบร์ดอร์ (Lambo doors) ซึ่งกลายเป็นแบบประตูที่ใช้เรื่อยมาตลอดสายการผลิตรุ่นใกล้เคียงของลัมโบร์กีนีรุ่นนี้ ได้แก่ ไดอะโบล มูร์เซียลาโก และ อะเวนตาโดร์ ในปี ค.ศ. 2004 นิตยสาร สปอร์ตสคาร์อินเตอร์เนชันแนล ได้จัดอันดับคูนทาช ในลำดับที่ 3 บนหัวข้อ รถสปอร์ตแห่งทศวรรษที่ 1970 และอันดับ 10 ในหัวข้อ รถสปอร์ตแห่งทศวรรษที่ 1980 อีกด้วยชื่อเรียก ชื่อเรียก. คำว่า คูนทาช (countach) () เป็นคำวิเศษของคำว่า "ความอัศจรรย์" (astonishment) ในภาษาท้องถิ่นของอิตาลี (ภาษาพีดมอนต์) ซึ่งมีความหมายว่า "perbacco" หรือ "accidenti" ("สวรรค์!")ยอดผลิต ยอดผลิต. ทั้งหมด 2,042 คัน ตลอดสายการผลิต 16 ปีข้อมูลเทคนิค</doc>
