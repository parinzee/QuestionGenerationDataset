<doc id="903380" url="https://th.wikipedia.org/wiki?curid=903380" title="กุลวุฒิ วิทิตศานต์">กุลวุฒิ วิทิตศานต์ กุลวุฒิ วิทิตศานต์ ชื่อเล่น วิว (เกิด 11 พฤษภาคม พ.ศ. 2544) เป็นนักกีฬาแบดมินตันชายชาวไทย แชมป์เยาวชนโลกคนในปัจจุบัน และมือวางอันดับหนึ่งของโลกในประเภทชายเดี่ยว ปัจจุบันสังกัดสโมสรโรงเรียนแบดมินตันบ้านทองหยอดประวัติวัยเด็กและการเริ่มต้น ประวัติ. วัยเด็กและการเริ่มต้น. กุลวุฒิ วิทิตศานต์ เกิดเมื่อวันที่ 11 พฤษภาคม พ.ศ. 2544 เป็นบุตรของณัฐวัชร และนัฎกนก วิทิตศานต์ มีน้องสาว 1 คน คือ สรัลรักษ์ ซึ่งเป็นนักกีฬาแบดมินตันเช่นกัน กุลวุฒิศึกษาระดับประถมศึกษาที่โรงเรียนปิยะพงษ์วิทยา ปัจจุบันศึกษาต่อในแบบการศึกษานอกระบบโรงเรียน กุลวุฒิ เริ่มต้นเล่นแบดมินตันเมื่ออายุ 7 ปี โดยเริ่มต้นด้วยการตามบิดา ซึ่งเป็นผู้ฝึกสอนแบดมินตันไปที่สนามแบดมินตัน ในระยะแรกนั้น กุลวุฒิเริ่มต้นตีแบดมินตันเพื่อความสนุกสนาน และเพื่อรักษาสุขภาพให้แข็งแรง ด้วยเป็นโรคภูมิแพ้อากาศ ในระยะต่อมาจึงเริ่มการฝึกซ้อมอย่างจริงจังเพื่อลงแข่งขันระดับยุวชน และเยาวชนภายในประเทศ ในสังกัดชมรมแบดมินตันเสนานิคม ภายใต้การดูแลของไตรรงค์ ลิ่มสกุล และเมตไตรย์ อมาตยกุล ปี พ.ศ. 2552 กุลวุฒิลงแข่งขันในรุ่นอายุต่ำกว่า 9 ปี และเริ่มประสบความสำเร็จ ได้รับรางวัลชนะเลิศอย่างสม่ำเสมอ ตลอดช่วง 3-4 ปีถัดมา นับได้ว่าเป็นหนึ่งในนักกีฬารุ่นเยาวชนที่มีความโดดเด่น ประสบความสำเร็จอย่างสม่ำเสมอในรุ่นของตนสู่ระดับเยาวชนนานาชาติ สู่ระดับเยาวชนนานาชาติ. ปี พ.ศ. 2557 เมื่ออายุได้ 13 ปี กุลวุฒิย้ายเข้าสังกัดโรงเรียนแบดมินตันบ้านทองหยอด และได้รับโอกาสลงแข่งขันในระดับชาติและระดับนานาชาติ โดยในระดับชาตินั้น เขาลงแข่งขันรายการแบดมินตันเยาวชนชิงชนะเลิศแห่งประเทศไทยเป็นครั้งแรก ในรุ่นอายุต่ำกว่า 14 ปีและได้รับรางวัลชนะเลิศ หลังจากนั้นกุลวุฒิได้รับรางวัลชนะเลิศในรายการเดียวกัน ในทุกปีการแข่งขัน คือ รุ่น 14 ปี ในปี พ.ศ. 2557 และ พ.ศ. 2558 รุ่น 16 ปีในปี พ.ศ. 2559 และรุ่นใหญ่ที่สุด อายุต่ำกว่า 19 ปี ในปี พ.ศ. 2560 สำหรับระดับนานาชาติ กุลวุฒิเข้าร่วมการแข่งขันรายการแบดมินตันเยาวชนชิงแชมป์เอเชีย รุ่นอายุต่ำกว่า 15 ปี เป็นครั้งแรกในปี พ.ศ. 2557 และได้รับรางวัลชนะเลิศ เช่นเดียวกับปี พ.ศ. 2559 และ 2560 ที่ได้รับรางวัลชนะเลิศในรุ่นอายุต่ำกว่า 17 ปี ในครึ่งปีหลังของปี พ.ศ. 2560 กุลวุฒิสามารถทำผลงานในระดับเยาวชนนานาชาติ อายุต่ำกว่า 19 ปีได้เป็นอย่างดี ได้รับรางวัลชนะเลิศในหลายรายการสำคัญ กระทั่งได้รางวัลชนะเลิศในรายการแบดมินตันเยาวชนชิงแชมป์โลก ประเภทชายเดี่ยว ด้วยวัยเพียง 16 ปี 5 เดือน นับเป็นแชมป์เยาวชนโลก ประเภทชายเดี่ยว คนแรกของประเทศไทยความสำเร็จระดับเยาวชนนานาชาติการเข้าชิงชนะเลิศ : 14 (13-1)</doc>
