<doc id="283987" url="https://th.wikipedia.org/wiki?curid=283987" title="ลุ้นรักวิวาห์ฟ้าแลบ">ลุ้นรักวิวาห์ฟ้าแลบ ลุ้นรักวิวาห์ฟ้าแลบ () เป็นภาพยนตร์อเมริกันแนวโรแมนติกคอเมดี กำกับโดยแอน เฟลตเชอร์ บทภาพยนตร์เขียนโดยพีต ไชอาเรลลี และนำแสดงโดยซานดรา บูลล็อกและไรอัน เรย์โนลดส์ ภาพยนตร์ออกฉายเมื่อวันที่ 18 มิถุนายน ค.ศ. 2009 ในสหราชอาณาจักร และเมื่อวันที่ 19 มิถุนายน ในอเมริกาเหนือ โดยทัชสโตนพิกเจอส์เรื่องย่อ เรื่องย่อ. มาร์กาเรต (แซนดรา บุลล็อก) บรรณาธิการสาวบ้าอำนาจกำลังจะถูกเนรเทศกลับประเทศแคนาดา เพราะใบอนุญาตการทำงานสำหรับคนต่างด้าวในอเมริกาของเธอกำลังจะหมดอายุลง มาร์กาเรตจึงต้องหาทางจัดการเรื่องนี้อย่างเร่งด่วน แล้วความซวยก็ตกมาถึงแพะรับบาปแอนดรูว์ (ไรอัน เรย์โนลด์ส) ผู้ช่วยหนุ่มหล่อหน้าใสที่เธอกดขี่มาตลอดทั้งปีที่ทำงานร่วมกันในบริษัท แอนดรูว์ถูกจับมัดมือมัดเท้าประกาศแต่งงานสายฟ้าแลบแบบไม่ทันตั้งตัว เขาตอบตกลงว่าจะช่วยแต่มีเงื่อนไข คือ มาร์กาเรตต้องผลักดันให้เขาได้รับตำแหน่งเป็นบรรณาธิการ อีกทั้งมาร์กาเรตยังต้องเดินทางไปอลาสกาเพื่อพบกับครอบครัวของแอนดรูว์ ซึ่งได้แก่ เกรซ (แมรี สตีนเบอร์เกน) โจ (เครก ที.เนลสัน) และคุณยายแอนนี (เบตตี ไวต์) ทำให้มาร์กาเรต ผู้ชื่นชอบการมีอำนาจอยู่ในมือ ต้องมาตกอยู่ในสถานการณ์กระอักกระอ่วนนับครั้งไม่ถ้วน การแต่งงานอันฉุกละหุกใกล้เข้ามา ขณะเดียวกับที่เจ้าหน้าที่ตรวจคนเข้าเมืองกำลังจะดำเนินการตามกฎหมายกับมาร์กาเรต ทั้งมาร์กาเรตและแอนดรูว์ยังคงดื้อดึงที่จะดำเนินการตามแผนต่อไป แม้จะทำไปด้วยความอึดอัดใจ และผลลัพธ์ที่กำลังจะตามมาอาจทำให้อะไรๆ ยุ่งยากมากขึ้นกว่าเดิมนักแสดง นักแสดง. แซนดร้า บุลล็อค ไรอัน เรย์โนลด์ส แมรี สทีนเบอร์เกน เคร็ก ที. เนลสัน เบ็ตตี้ ไวท์</doc>
