<doc id="312093" url="https://th.wikipedia.org/wiki?curid=312093" title="เทศบาลเมืองนครนายก">เทศบาลเมืองนครนายก นครนายก เป็นเทศบาลเมืองแห่งหนึ่งในอำเภอเมืองนครนายก จังหวัดนครนายก เป็นองค์กรปกครองส่วนท้องถิ่นที่ตั้งศาลากลางของจังหวัดนครนายก ในปี พ.ศ. 2560 มีประชากรประมาณ 16,000 คนอาณาเขตอาณาเขต. - ทิศเหนือ ติดต่อกับองค์การบริหารส่วนตำบลพรหมณี และองค์การบริหารส่วนตำบลบ้านใหญ่ อำเภอเมืองนครนายก - ทิศใต้ ติดต่อกับองค์การบริหารส่วนตำบลท่าช้าง องค์การบริหารส่วนตำบลวังกระโจม และองค์การบริหารส่วนตำบลบ้านใหญ่ อำเภอเมืองนครนายก - ทิศตะวันออก ติดต่อกับองค์การบริหารส่วนตำบลบ้านใหญ่ อำเภอเมืองนครนายก - ทิศตะวันตก ติดต่อกับองค์การบริหารส่วนตำบลพรหมณี และองค์การบริหารส่วนตำบลท่าช้าง อำเภอเมืองนครนายกประวัติ ประวัติ. เทศบาลเมืองนครนายกเดิมก่อตั้งมาในรูปสุขาภิบาล โดยมีพระราชโองการประกาศให้ใช้พระราชบัญญัติสุขาภิบาลในตัวเมืองนครนายกและได้กำหนดเขตไว้ตามประกาศพระราชโองการเมื่อ พ.ศ. 2456 มีผู้ว่าราชการจังหวัดนครนายกเป็นประธานกรรมการสุขาภิบาลโดยตำแหน่ง ประกอบด้วยคณะกรรมการจังหวัด เป็นกรรมการสุขาภิบาลบริหารงาน ต่อมาได้มีพระราชกฤษฎีกาให้เปลี่ยนแปลงสุขาภิบาลเป็นเทศบาลเมืองนครนายก เมื่อวันที่ 10 ธันวาคม พ.ศ. 2478 และได้บริหารงานในรูปแบบเทศบาล มีคณะเทศมนตรีเป็นผู้บริหารงาน ประกอบด้วยนายกเทศมนตรี 1 คน และเทศมนตรี 2 คน ตั้งแต่วันที่ 11 เมษายน พ.ศ. 2478 เทศบาลเมืองนครนายกมีการขยายเขต 2 ครั้งครั้งแรกตามพระราชกฤษฎีกาเปลี่ยนแปลงเขตเทศบาลเมืองนครนายก พ.ศ. 2478 มีพื้นที่ 3.37 ตารางกิโลเมตร ครั้งที่ 2 พ.ศ. 2528 ประกาศในพระราชกิจจานุเบกษา ฉบับพิเศษ เล่มที่ 102 ตอนที่ 130 เมื่อวันที่ 20 กันยายน พ.ศ. 2528 ขยายเขตจากเดิมเพิ่มขึ้นเป็นพื้นที่ 15.87 ตารางกิโลเมตร ในสมัยที่นายอภิชาติ เทพวุฒิสถาพร เป็นนายกเทศมนตรีชุมชน ชุมชน. ชุมชนในเขตเทศบาลเมืองนครนายกมีทั้งหมด 8 ชุมชน ดังต่อไปนี้โครงสร้างพื้นฐานการศึกษา โครงสร้างพื้นฐาน. การศึกษา. โรงเรียนในสังกัดเทศบาลเมืองนครนายก มีทั้งหมด 3 แห่งดังนี้- โรงเรียนเทศบาล 1 วัดศรีเมือง - โรงเรียนเทศบาล 2 บ้านตลาดเก่า - โรงเรียนเทศบาล 3 บ้านต่ำบุญศิริสาธารณสุข สาธารณสุข. เทศบาลเมืองนครนายกมีสถานบริการด้านสาธารณสุข 1 แห่ง นอกเหนือจากศูนย์บริการสาธารณสุขของเทศบาลแล้ว ในเขตเทศบาลยังมีหน่วยงานทั้งของภาครัฐและเอกชนที่ให้บริการทางด้านสาธารณสุข คือ- โรงพยาบาลนครนายก (360 เตียง) - คลินิกเอกชน 29 แห่ง</doc>
