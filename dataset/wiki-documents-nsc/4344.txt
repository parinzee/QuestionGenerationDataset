<doc id="4344" url="https://th.wikipedia.org/wiki?curid=4344" title="มาสค์ไรเดอร์ ซีรีส์">มาสค์ไรเดอร์ ซีรีส์ มาสค์ไรเดอร์ () หรือ คาเมนไรเดอร์ () เป็นชื่อชุดของภาพยนตร์ โทคุซัทสึซึ่งสร้างสรรค์จากความคิดของ โชทาโร่ อิชิโนะโมริ ที่ได้รับความนิยมและมีการสร้างอย่างต่อเนื่องที่สุดชุดหนึ่งของญี่ปุ่น สำหรับในประเทศไทย ภาพยนตร์ชุดนี้ โดยเฉพาะภาพยนตร์ในซีรีส์แรก ๆ มักนิยมเรียกกันว่า ไอ้มดแดง ตามชื่อเมื่อฉายครั้งแรกในไทย คำว่า คาเมน () ในภาษาญี่ปุ่นหมายถึงหน้ากากส่วน 'มาสค์" (mask) ในภาษาอังกฤษหมายถึงหน้ากากเช่นเดียวกัน ชุดการสร้างได้ถูกแบ่งออกเป็นสามช่วงคือยุคโชวะที่เริ่มจากคาเมนไรเดอร์ ถึง คาเมนไรเดอร์ BLACK RX ช่วงที่สองคือยุคเฮเซระยะแรก เริ่มตั้งแต่ มาสค์ไรเดอร์คูกะ ถึง มาสค์ไรเดอร์ดีเคด และช่วงที่สามคือยุคนีโอเฮเซระยะที่สอง เริ่มตั้งแต่มาสค์ไรเดอร์ดับเบิ้ล ถึงปัจจุบันเนื้อเรื่องต้นฉบับ เนื้อเรื่องต้นฉบับ. เนื้อเรื่องในซีรีส์แรกของมาสค์ไรเดอร์ (ในไทยใช้ชื่อ ไอ้มดแดงอาละวาด) เกิดขึ้นในโลกที่ถูกรุกรานจากองค์การก่อการร้ายอันลึกลับที่ใช้ชื่อว่า ช็อกเกอร์ ซึ่งมีเป้าหมายที่จะครองโลก เพื่อที่จะบรรลุจุดมุ่งหมายดังกล่าว ช็อกเกอร์ได้ลักพาตัวคนจำนวนมากเพื่อนำมาเป็นสมุน โดยผ่าตัดดัดแปลงคนเหล่านั้นให้เป็นมนุษย์ดัดแปลงโดยใช้เทคโนโลยีล้ำสมัย ก่อนที่จะล้างสมองเป็นขั้นตอนสุดท้าย อย่างไรก็ตาม เหยื่อรายหนึ่ง ผู้ซึ่งมีชื่อว่า ฮอนโก ทาเคชิ ได้รับการช่วยเหลือออกมาก่อนที่จะถูกล้างสมอง เมื่อสำนึกและความรู้สึกผิดชอบชั่วดีของเขามิได้ถูกลบล้างไปด้วย ฮอนโกจึงตัดสินใจที่จะใช้พลังที่เขาได้มาจากการดัดแปลงเพื่อต่อสู้กับองค์การช็อกเกอร์ในฐานะซูเปอร์ฮีโรนาม มาสค์ไรเดอร์ หรือ ไอ้มดแดง หลังจากนั้นก็ได้มีการสร้างไอ้มดแดงในรูปแบบต่างกันขึ้นในภาคต่อ ๆ มาจุดตลาดของมาสค์ไรเดอร์ จุดตลาดของมาสค์ไรเดอร์. สำหรับผู้ชมของมาสค์ไรเดอร์ในยุคก่อนนั้นเน้นฐานผู้ชมที่เป็นเด็กผู้ชาย โดยเฉพาะประถมเป็นหลัก โดยเน้นเรื่องราวการทำความดี มิตรภาพ และ ความสามัคคีเป็น จนกระทั่งในปี ค.ศ. 2000 ได้มีการเพิ่มฐานผู้ชมในวัยอื่นๆ โดยเน้นไปทางเนื้อเรื่องที่มีมิติและสมจริงมากยิ่งขึ้น ทำให้เรื่องราวของตัวละครมีความหลากหลาย การสร้างปมเหตุการณ์ต่างๆให้มีความซับซ้อนคล้ายกับชีวิตของมนุษย์ทั่วๆไป รวมไปถึงการคัดเลือกนักแสดงเพื่อเพิ่มฐานผู้ชมประเภทหญิงสาวตั้งแต่มัธยมจนถึงแม่บ้านคุณลักษณะสำคัญของมาสค์ไรเดอร์ คุณลักษณะสำคัญของมาสค์ไรเดอร์. ในอดีตจนถึงปัจจุบัน มาสค์ไรเดอร์ในทุกๆภาคจะยังคงมีการรักษาเอกลักษณ์และลักษณะสำคัญของการเป็นมาสค์ไรเดอร์ดังนี้หน้ากาก หน้ากาก. จุดสำคัญอย่างแรกของมาสค์ไรเดอร์คือหน้ากาก โดยลักษณะเด่นๆนั้นจะอยู่ดวงตาของไรเดอร์ ที่จะมีลักษณะเป็นวงรีโดยมีลักษณะคล้ายคลึงกับแมลง มีเขาซึ่งเป็นตัวบ่งบอกว่าเป็นแมลงชนิดใด (ยกเว้นไรเดอร์บางคนที่ไม่ได้มาจากแมลง เช่น อาเมซอน,อากิโตะ,ริวคิ,ฮิบีกิ,ดีเคด เป็นต้น)เข็มขัด เข็มขัด. ซีรีส์ของไรเดอร์ในช่วงโชวะ ไรเดอร์ทุกคนจะเป็นมนุษย์ดัดแปลง ซึ่งอาจจะถูกองค์กรวายร้ายหรือพรรคพวกร่วมกันดัดแปลงก็แล้วแต่ พวกเขาจะมีเข็มขัดฝังอยู่ในร่างกาย เมื่อทำการแปลงร่างเข็มขัดจะปรากฏขึ้นมาและแปลงร่างเป็นไรเดอร์ ในช่วงยุคต่อมาของซีรีส์ไรเดอร์ในยุคปัจจุบันในบางเรื่องเข็มขัดจะเป็นลักษณะถอดออกได้ ทำให้ในบางตอนจะมีลักษณะตอนที่ตัวเอกทำเข็มขัดหายหรือเข็มขัดของไรเดอร์บางคนสามารถถ่ายทอดให้คนอื่นๆได้ (เช่น ไคสะ จากภาคไฟซ์) ส่วนการแปลงร่างนั้นจะต้องมีเข็มขัดมาก่อนถึงทำการแปลงร่างได้ท่าแปลงร่าง ท่าแปลงร่าง. ท่าแปลงร่างหรือเฮนชิน ถือเป็นเอกลักษณ์สำคัญของไรเดอร์ทุกคน โดยการแปลงร่างจะต้องเป็นลักษณะท่ายืนและต้องพูดคำว่า เฮนชิน โดยอาจจะมีคำเสริมท้ายได้ (เช่น เฮนชินV 3, เฮนชินสตรองเกอร์) โดยไรเดอร์คนแรกที่มีท่าแปลงร่างและใช้คำพูดแปลงร่างอย่างเป็นทางการคืออิจิมอนจิ ฮายาโตะ (มาสค์ไรเดอร์คนที่สอง) มีไรเดอร์เพียงไม่กี่คนที่ไม่มีท่าแปลงร่าง เช่น อาเมซอน (ใช้คำว่า อา-มา-ซอน), G3 (ใช้สวมชุดเกราะแทน) ส่วนมาสค์ไรเดอร์ Xก็จะใช้คำว่า เซ็ทอัพ (Setup, หรือแปลเป็นไทยว่าประกอบร่าง) ในช่วงแรก แต่ช่วงหลังก็จะใช้ท่าเฮนชินเหมือนปกติความเกี่ยวเนื่องระหว่างภาค ความเกี่ยวเนื่องระหว่างภาค. ทีวีซีรีส์ของไรเดอร์ในยุคแรกๆจะเกี่ยวข้องกันหมด ในบางเรื่องจะมีไรเดอร์รุ่นพี่ออกมาให้ความช่วยเหลือไรเดอร์รุ่นน้องที่กำลังลำบาก (โดยเฉพาะ V3 ซึ่งออกมาบ่อยและมีบทบาทมากที่สุด) จนเมื่อมาถึงภาค Super One ซึ่งมีการดำเนินเรื่องในลักษณะภาคใหม่ที่ไม่มีการเกี่ยวข้องกับไรเดอร์ตัวเก่าๆ แต่ในภายหลังก็ได้นำไรเดอร์ทั้ง 7 กลับมาร่วมเรื่องอีกครั้ง เมื่อมาถึงยุคของแบล็คและแบล็ค RX ได้ตัดขาดเนื้อหากับไรเดอร์เก่าๆทั้งหมด แต่ RX กลับได้รับความนิยมน้อยมากจึงต้องมีการดึงไรเดอร์ทั้ง 10 ออกมาช่วย RX แต่ก็ไม่สามารถกระเตื้องความนิยมได้เท่าใดนัก ส่วนในยุคปัจจุบันในทุกๆภาคจะไม่มีความเกี่ยวข้องกัน ยกเว้นคูกะและอากิโตะที่มีความเกี่ยวข้องกัน (โดยเฉพาะ G3 ที่สร้างโดยนำลักษณะของคูกะเป็นพื้นฐาน) ส่วนมาสค์ไรเดอร์ริวคิก็เคยมีตอนพิเศษที่คิโดะ ชินจิ ฝันและได้ร่วมสู้กับอากิโตะ ใน มาสค์ไรเดอร์เดนโอ ได้มีการนำรูปแบบของมาสค์ไรเดอร์รุ่นพี่พบรุ่นน้อง โดยให้มีการพบกับ มาสค์ไรเดอร์คิบะ ในการร่วมมือกำจัดศัตรูในตอนพิเศษขึ้นมา ใน มาสค์ไรเดอร์ดีเคด ได้มีการนำรูปแบบของมาสค์ไรเดอร์รุ่นพี่พบรุ่นน้องแต่เป็นการพบกันในโลกมิติคู่ขนาน และตั้งแต่ มาสค์ไรเดอร์ดีเคด เป็นต้นมาจะมีไรเดอร์รุ่นน้องไปโผล่ในหนังโรงหรือตอนจบของซีรี่ยส์ก่อนหน้าเสมอเป็นการโปรโมต โดยมาสค์ไรเดอร์ดับเบิ้ลเป็นคนแรกที่ไปโผล่ในซีรี่ยส์ของมาสค์ไรเดอร์ดีเคด และดำเนินเช่นนี้ไปเรื่อยๆ ในตอนจบพิเศษของซีรี่ยส์ มาสค์ไรเดอร์วิซาร์ด ได้พบกับเหล่ารุ่นพี่ในยุคเฮย์เซย์ทุกคน และในซีรี่ยส์ มาสค์ไรเดอร์ไกมุ ได้มีหนังโรงรวมไรเดอร์รุ่นพี่ทุกคนตั้งแต่ยุคโชวะถึงเฮย์เซย์อีกครั้งนับตั้งแต่ มาสค์ไรเดอร์ดีเคด เป็นต้นมา มาสค์ไรเดอร์ไดรฟ์ เป็นมาสค์ไรเดอร์เพียงคนเดียวในยุคเฮย์เซย์เฟส 2 ที่ไม่ได้มาปรากฏตัวในซีรียส์รุ่นพี่อย่าง มาสค์ไรเดอร์ไกมุ แต่มีหนังโรงภาคที่ทั้งสองคนได้มาพบกัน ในซีรี่ยส์ มาสค์ไรเดอร์เอ็กเซด ได้มีหนังโรงที่ มาสค์ไรเดอร์โกสต์ มาพบกับ มาสค์ไรเดอร์เอ็กเซด และรุ่นพี่อีก 3 คน เช่นเดียวกับใน มาสค์ไรเดอร์บิลด์ ที่จะมาพบกับ มาสค์ไรเดอร์เอ็กเซด และเหล่ารุ่นพี่บางคนเพื่อต่อสู้ร่วมกันรายชื่อภาพยนตร์และงานสร้างที่เกี่ยวข้องภาพยนตร์ชุดทางโทรทัศน์ รายชื่อภาพยนตร์และงานสร้างที่เกี่ยวข้อง. ภาพยนตร์ชุดทางโทรทัศน์. ชื่อเรื่องแต่ละเรื่องที่ระบุต่อไปนี้ ยึดตามชื่อเรื่องที่รู้จักกันทั่วไป เว้นแต่ระบุเป็นอย่างอื่น อนึ่ง ภาพยนตร์ชุดเหล่านี้อาจแบ่งได้เป็นสองยุค โดยตั้งแต่ คาเมนไรเดอร์ 1 ถึง ไรเดอร์แบล็คอาร์เอกซ์ จัดเข้าในยุคโชวะ หรือ ยุคอิชิโนะโมะริ เนื่องจากภาพยนตร์ทุกเรื่องในยุคนี้สร้างขึ้นในรัชสมัยโชวะของญี่ปุ่น และอิชิโนะโมะริ โชทะโรยังมีชีวิตอยู่ ในขณะที่ภาพยนตร์ชุดหลังจากนั้น (ตั้งแต่ มาสค์ไรเดอร์คูกะ เป็นต้นไป) จัดเข้าในยุคเฮเซ หรือ ยุคหลังอิชิโนะโมะริ เนื่องจากสร้างขึ้นในรัชสมัยเฮเซของญี่ปุ่น และอิชิโนะโมะริได้ถึงแก่กรรมแล้วยุคโชวะยุคโชวะ. - ค.ศ. 1971 คาเมนไรเดอร์ (หรือ คาเมนไรเดอร์ 1และคาเมนไรเดอร์ 2) - ค.ศ. 1973 คาเมนไรเดอร์ V3 และ ไรเดอร์แมน - ค.ศ. 1974 คาเมนไรเดอร์ X - ค.ศ. 1974 คาเมนไรเดอร์อาเมซอน - ค.ศ. 1975 คาเมนไรเดอร์สตรองเกอร์- ค.ศ. 1979 สกายไรเดอร์ - ค.ศ. 1980 คาเมนไรเดอร์ซูเปอร์-1 - ค.ศ. 1987คาเมนไรเดอร์ ZX - ค.ศ. 1987 คาเมนไรเดอร์ BLACK - ค.ศ. 1988 คาเมนไรเดอร์ BLACK RX ภาคต่อของไรเดอร์แบล็คยุคเฮเซย์ยุคเฮเซย์ เฟส 1ยุคเฮเซย์. ยุคเฮเซย์ เฟส 1. - ค.ศ. 2000 มาสค์ไรเดอร์คูกะ - ค.ศ. 2001 มาสค์ไรเดอร์อากิโตะ - ค.ศ. 2002 มาสค์ไรเดอร์ริวคิ - ค.ศ. 2003 มาสค์ไรเดอร์ไฟซ์ - ค.ศ. 2004 มาสค์ไรเดอร์เบลด - ค.ศ. 2005 มาสค์ไรเดอร์ฮิบิกิ - ค.ศ. 2006 มาสค์ไรเดอร์คาบูโตะ - ค.ศ. 2007 มาสค์ไรเดอร์เดนโอ - ค.ศ. 2008 มาสค์ไรเดอร์คิบะ - ค.ศ. 2009 มาสค์ไรเดอร์ดีเคดยุคเฮย์เซย์ เฟส 2ยุคเฮย์เซย์ เฟส 2. - ค.ศ. 2009-2010 มาสค์ไรเดอร์ดับเบิ้ล - ค.ศ. 2010-2011 มาสค์ไรเดอร์โอส - ค.ศ. 2011-2012 มาสค์ไรเดอร์โฟร์เซ - ค.ศ. 2012-2013 มาสค์ไรเดอร์วิซาร์ด - ค.ศ. 2013-2014 มาสค์ไรเดอร์ไกมุ - ค.ศ. 2014-2015 มาสค์ไรเดอร์ไดรฟ์ - ค.ศ. 2015-2016 มาสค์ไรเดอร์โกสต์ - ค.ศ. 2016-2017 มาสค์ไรเดอร์เอ็กเซด - ค.ศ. 2017-2018 มาสค์ไรเดอร์บิลด์ตอนพิเศษทางโทรทัศน์ตอนพิเศษทางโทรทัศน์. - ค.ศ. 1976 เหล่าคาเมนไรเดอร์ทั้ง 7 มารวมตัวกัน - ค.ศ. 1979 อมตะ! คาเมนไรเดอร์ สเปเชียล - ค.ศ. 1984 กำเนิดไรเดอร์คนที่10 คาเมนไรเดอร์ มารวมด้วยกัน!! (ชีครอส) - ค.ศ. 1987 นี่คือ คาเมนไรเดอร์แบล็ค - ค.ศ. 1988 ปรากฏการณ์ครั้งยิ่งใหญ่:คาเมนไรเดอร์1 พบ RX - ค.ศ. 2000 คาเมนไรเดอร์ คูกะ: New Year's Special - ค.ศ. 2001 คาเมนไรเดอร์ อากิโตะ: แปลงร่างใหม่อีกครั้ง - ค.ศ. 2003 คาเมนไรเดอร์ริวคิ:13ไรเดอร์ - ค.ศ. 2007 คาเมนไรเดอร์เดนโอ+ชินโอ - ค.ศ. 2009 มาสค์ไรเดอร์ Gซีรีส์อื่นซีรีส์อื่น. - ค.ศ. 2016-2017 มาสค์ไรเดอร์อมาซอนส์ตอนพิเศษทางวิดีโอตอนพิเศษทางวิดีโอ. - ค.ศ. 1992 ชิน คาเมนไรเดอร์โจโซ - ค.ศ. 1993 คาเมนไรเดอร์ SD - ค.ศ. 1993 อุลตร้าแมนพบไอ้มดแดง - ค.ศ. 2000 ไฮเปอร์แบทเทิลวิดีโอภาพยนตร์ภาพยนตร์. - ค.ศ. 1993 คาเมนไรเดอร์ ZO - ค.ศ. 1994 คาเมนไรเดอร์ J - ค.ศ. 2005 คาเมนไรเดอร์ เดอะเฟิสต์ - ค.ศ. 2007 คาเมนไรเดอร์ เดอะเน็กช์ อนึ่ง ใน พ.ศ. 2517 (ค.ศ. 1974) ได้มีการสร้างภาพยนตร์ไอ้มดแดง/มาสค์ไรเดอร์โดยคนไทย และออกฉายในโรงภาพยนตร์ภายใต้ชื่อ หนุมานพบ 5 ไอ้มดแดง อย่างไรก็ตาม ภาพยนตร์เรื่องดังกล่าวไม่ได้รับสิทธิ์ในการสร้างอย่างเป็นทางการจากผู้สร้างในญี่ปุ่นแต่อย่างใดภาพยนตร์ชุดมาสค์ไรเดอร์ฉบับอเมริกาภาพยนตร์ชุดมาสค์ไรเดอร์ฉบับอเมริกา. - Saban Masked Rider - คาเมนไรเดอร์ ดราก้อนไนท์</doc>
