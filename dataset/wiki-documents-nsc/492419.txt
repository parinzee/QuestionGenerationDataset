<doc id="492419" url="https://th.wikipedia.org/wiki?curid=492419" title="สาวิตรี อมิตรพ่าย">สาวิตรี อมิตรพ่าย สาวิตรี อมิตรพ่าย (ชื่อเล่น: เอ็มเอ็ม; 19 พฤศจิกายน พ.ศ. 2531 — ) เป็นนักกีฬาแบดมินตันหญิงชาวไทย ผู้ซึ่งเข้าแข่งขันรายการเจแปนซูเปอร์ซีรีส์ 2012 โดยจับคู่กับทรัพย์สิรี แต้รัตนชัย ในประเภทหญิงคู่ และมณีพงศ์ จงจิตร ในประเภทคู่ผสมประวัติ ประวัติ. วันที่ 10 มีนาคม พ.ศ. 2553 สาวิตรีจับคู่กับวัชราภรณ์ มั่นกิจ เข้าแข่งขันรายการออลอิงแลนด์ซูเปอร์ซีรีส์ 2010 ที่ประเทศอังกฤษ ที่ซึ่งทั้งคู่เป็นฝ่ายชนะอิโมเจน แบนเคียร์ กับเอมมา มาสัน จากสก็อตแลนด์ 2-0 เกม ที่คะแนน 21-16, 21-18 โดยใช้เวลา 31 นาที จากนั้น ในวันที่ 12 มีนาคม ทั้งสองเป็นฝ่ายแพ้ในรอบสองของประเภทหญิงคู่แก่หม่า จิง กับหวัง เซียน หลี ซึ่งเป็นคู่มือวางอันดับ 2 ของรายการจากประเทศจีน 0-2 เกม ที่คะแนน 4-21, 7-21 วันที่ 7 ตุลาคม พ.ศ. 2553 สาวิตรีจับคู่กับปฏิพัทธ์ ฉลาดแฉลม เข้าแข่งขันรายการเวียดนามกรังด์ปรีซ์ 2010 ที่โฮจิมินห์ ประเทศเวียดนาม ในประเภทคู่ผสม โดยทั้งคู่เป็นฝ่ายชนะเกา เหว่ยเชง กับอึ้ง ฮุยหลิน จากมาเลเซีย 2-0 เกม ที่คะแนน 22-20, 21-1 ส่วนในประเภทหญิงคู่ของรายการเดียวกันนี้ เธอจับคู่กับปัญญาดา มั่นกิจเจริญ และสามารถชนะเชียง เป่ยซิน กับฮุง วิหัน จากไทเป ด้วยคะแนน 21-19, 21-14 วันที่ 3 เมษายน พ.ศ. 2554 สาวิตรีจับคู่กับปฏิพัทธ์ ฉลาดแฉลม เข้าแข่งขันรอบชิงชนะเลิศรายการเวียดนามชาลเลนจ์ 2011 ที่ฮานอย ประเทศเวียดนาม ที่ซึ่งทั้งคู่สามารถเป็นฝ่ายชนะคัง จีวุก กับชอย อุนอิล จากเกาหลี ที่คะแนน 21-19, 21-23, 23-21 และได้เป็นแชมป์ในประเภทคู่ผสมของรายการ วันที่ 5 กันยายน พ.ศ. 2554 สาวิตรีจับคู่กับมณีพงศ์ จงจิตร เข้าแข่งขันแบดมินตันอาชีพประเทศไทย 2011 ที่จังหวัดนครสวรรค์ โดยทั้งคู่เป็นฝ่ายชนะบุญศักดิ์ พลสนะ ที่จับคู่กับสลักจิตร พลสนะ 2-1 เกม ที่คะแนน 21-17, 19-21, 21-9 ที่ซึ่งสาวิตรีและมณีพงศ์เป็นผู้ครองแชมป์ของรายการคู่ผสม จากนั้น ในวันที่ 24 พฤศจิกายน สาวิตรีจับคู่กับมณีพงศ์ จงจิตร เข้าแข่งขันรายการหลี่หนิงไชน่าโอเพ่น ที่เซี่ยงไฮ้ ประเทศจีน ซึ่งทั้งคู่สามารถชนะแมดส์ เพียเลอร์ กับจูลี ฮูมานน์ จากเดนมาร์ก ที่คะแนน 21-12, 22-20พ.ศ. 2555 พ.ศ. 2555. วันที่ 5 มกราคม พ.ศ. 2555 สาวิตรีจับคู่กับมณีพงศ์ จงจิตร เข้าแข่งขันรายการแบดมินตันวิคเตอร์โคเรียโอเพ่น 2012 ที่ประเทศเกาหลีใต้ ซึ่งทั้งคู่เป็นฝ่ายแพ้ต่อโธมัส เลย์บรอน กับคามิลลา รีทเตอร์ จูห์ล จากเดนมาร์ก 1-2 เกม ที่คะแนน 21-17, 17-21, 16-21 ในรอบ 16 คนสุดท้าย และในวันที่ 11 มกราคม สาวิตรีจับคู่กับมณีพงศ์ จงจิตร เข้าแข่งขันรายการมาเลเซียโอเพ่นซูเปอร์ซีรีส์ 2012 ที่กัวลาลัมเปอร์ ประเทศมาเลเซีย ซึ่งทั้งคู่เป็นฝ่ายชนะชินโตโร อิเคดะ กับไรโกะ ชิโอตะ จากญี่ปุ่น 2-1 เกม ที่คะแนน 21-18, 22-24, 21-19 โดยใช้เวลาแข่งขัน 62 นาที วันที่ 5 ตุลาคม พ.ศ. 2555 สาวิติรีจับคู่กับปฏิพัทธ์ ฉลาดแฉลม เข้าแข่งขันรายการแบดมินตันชิงชนะเลิศแห่งประเทศไทย ประจำปี 2555 โดยพวกเขาเป็นฝ่ายชนะศิริวัฒน์ มาตยานุมัติ กับอาทิมา เสรีธรรมรักษ์ ทั้ง 2 เกม ที่คะแนน 21-15, 22-20 ส่วนในประเภทหญิงคู่ เธอจับคู่กับทรัพย์สิรี แต้รัตนชัย โดยเป็นฝ่ายชนะจงกลพรรณ กิติธรากุล กับพชรกมล อากรสกุล 2-0 เกม ที่คะแนน 21-12, 21-8 และในวันที่ 6 ตุลาคม ของประเภทคู่ผสม สาวิติรีกับปฏิพัทธ์สามารถชนะแชมป์เก่าอย่างทรงพล อนุกฤตยาวรรณ์ กับกุลชลา วรวิจิตรชัยกุล 0-2 เกม ที่คะแนน 9-21, 12-21 และสามารถเข้าสู่รอบชิงชนะเลิศ โดยได้พบกับ จ.ท.ฐิติพงษ์ ลาโพธิ์ กับ ร.อ.หญิงสราลีย์ ทุ่งทองคำ ซึ่งเป็นคู่มือวางอันดับ 2 ของรายการ ในวันที่ 7 ตุลาคม และสาวิตรีกับปฏิพัทธ์ก็เป็นฝ่ายชนะ 2-1 เกม ที่คะแนน 14-21, 21-14, 21-18 โดยใช้เวลา 59 นาที ส่วนในประเภทหญิงคู่ ที่ซึ่งเธอจับคู่กับทรัพย์สิรี ได้เป็นฝ่ายแพ้ต่อ ร.อ.หญิงสราลีย์ ทุ่งทองคำ กับณริฎษาพัชร แลม 2-1 เกม ที่คะแนน 21-13, 12-21, 15-21 วันที่ 16 ตุลาคม พ.ศ. 2555 สาวิตรีจับคู่กับปฏิพัทธ์ ฉลาดแฉลม เข้าแข่งขันรายการเดนมาร์กโอเพ่นพรีเมียร์ซูเปอร์ซีรีส์ 2012 ที่โอเดนเซ ประเทศเดนมาร์ก ในประเภทคู่ผสม ซึ่งในรอบแรกทั้งคู่เป็นฝ่ายชนะตัน บุนฮอง กับฉิน อี้ฮุย จากมาเลเซีย 2-0 เกม ที่คะแนน 21-13, 21-18 จากนั้นในรอบที่สอง ทั้งคู่สามารถเป็นฝ่ายชนะแคสเปอร์ แอนเดอร์เซน กับซีลีน จูเอล จากเดนมาร์ก 2-0 เกม ที่คะแนน 21-10, 21-10 ซึ่งทั้งคู่สามารถผ่านเข้าสู่รอบเมนดรอว์รอบแรก โดยจะได้พบกับมาร์คัส อีลิส กับเจนนี่ วอลเวิร์ค จากอังกฤษ และในวันที่ 18 ตุลาคม สาวิตรีจับคู่กับทรัพย์สิรี แต้รัตนชัย เข้าแข่งขันในประเภทหญิงคู่ของรายการเดียวกัน ซึ่งทั้งคู่เป็นฝ่ายชนะหยาง พูนล็อง กับซื่อ หยิงซู่ จากฮ่องกง 2-0 เกม ที่คะแนน 21-11, 21-8 ก่อนที่จะเป็นฝ่ายแพ้ต่อจิน หม่า กับจิน ฮัว ตัง จากจีน ทั้ง 2 เกม ที่คะแนน 11-21, 9-21 ส่วนในประเภทคู่ผสมที่เธอจับคู่กับปฏิพัทธ์ ฉลาดแฉลม นั้น ได้แพ้ต่อฉาง หนาน กับเฉา หยุนเล่ย ซึ่งเป็นคู่มือวางอันดับ 2 ของโลกจากจีน 2-0 เกม ที่คะแนน 21-18, 21-12 ในช่วงเวลาการแข่งขัน 29 นาที สาวิตรียังได้เข้าแข่งขันรายการโยเน็กซ์เฟรนช์โอเพ่น ที่กรุงปารีส ประเทศฝรั่งเศส ที่จัดขึ้นระหว่างวันที่ 23-28 ตุลาคม พ.ศ. 2555 โดยจับคู่กับทรัพย์สิรี แต้รัตนชัย ในประเภทหญิงคู่ และปฏิพัทธ์ ฉลาดแฉลม ในประเภทคู่ผสมพ.ศ. 2556 พ.ศ. 2556. พ.ศ. 2556 สาวิตรีได้ลาออกจากสมาคมแบดมินตันแห่งประเทศไทย โดยย้ายไปอยู่สโมสรแบริ่ง ซึ่งมีสมพล คูเกษมกิจ เป็นผู้ฝึกสอน วันที่ 13 มิถุนายนของปีเดียวกันนี้ เธอจับคู่กับอรเณศ ดีคาบาเลส ซึ่งเป็นนักแสดงจากภาพยนตร์ คู่กรรม เข้าแข่งขันรายการซียูโอเพน 2013 ประเภทหญิงคู่ โดยทั้งคู่เป็นฝ่ายแพ้ในรอบแรกที่ 14-21, 17-21พ.ศ. 2558 พ.ศ. 2558. พ.ศ. 2558 ได้แชมป์มาเลชาเลนจ์ บาห์เรน และแชมป์ประเทศไทย ประเภทคู่ผสมเป็นสมัยที่ 2 คู่กับอาร์ท บดินทร์ อิสระ และคัดติดเข้าไปแข่งขันในกีฬาโอลิมปิกที่นครริโอ เดอจาเนโร ประเทศบราซิลเป็นอันดับที่ 13 ในประเภทคู่ผสม</doc>
