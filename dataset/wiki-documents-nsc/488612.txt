<doc id="488612" url="https://th.wikipedia.org/wiki?curid=488612" title="ภิรมย์ อั๋นประเสริฐ">ภิรมย์ อั๋นประเสริฐ ภิรมย์ อั๋นประเสริฐ (16 พฤศจิกายน พ.ศ. 2496 — ) หรือ เปาอั๋น เป็นอดีตผู้ตัดสินฟุตบอลระดับนานาชาติชาวไทย และเป็นที่รู้จักกันมากที่สุดในการตัดสินรอบชิงชนะเลิศ คอนเฟเดอเรชันส์คัพ 1997 และการแข่งขันสองแมตช์ในฟุตบอลโลก 1998 ที่ประเทศฝรั่งเศส ปัจจุบันดำรงตำแหน่งเป็นประธานพัฒนาผู้ตัดสิน รวมทั้งได้รับการทาบทามจากวรวีร์ มะกูดี ให้รับหน้าที่เป็นผู้อำนวยการโรงเรียนสอนผู้ตัดสินประวัติ ประวัติ. ภิรมย์ อั๋นประเสริฐ เคยทำหน้าที่เป็นผู้ตัดสินฟุตบอลในรอบชิงชนะเลิศ คอนเฟเดอเรชันส์คัพ 1997 ที่ประเทศซาอุดิอาระเบีย และในการแข่งขันฟุตบอลโลก 1998 ที่ประเทศฝรั่งเศส โดยที่ลงตัดสินทั้งหมดสองนัด คือ การแข่งขันในรอบแรก กลุ่มดี แมทช์ระหว่าง นอร์เวย์-โมร็อคโค และ ไนจีเรีย-ปารากวัย นอกจากนี้ ในพ.ศ. 2554 ภิรมย์ อั๋นประเสริฐ ดำรงตำแหน่งเป็นประธานคณะกรรมการผู้ตัดสินแห่งประเทศไทย และยังได้ทำหน้าที่เป็นผู้นำผู้ประเมินผู้ตัดสินในการเข้ารับการอบรมจากสหพันธ์ฟุตบอลระหว่างประเทศ และใน พ.ศ. 2555 ภิรมย์ อั๋นประเสริฐ ได้เข้าดำรงตำแหน่งเป็นอุปนายกสมาคมผู้ตัดสินฟุตบอลอาชีพ ทั้งยังเป็นผู้มีบทบาทด้านการบรรยายจรรยาบรรณของการเป็นนักกีฬาให้แก่นักฟุตบอลระดับเยาวชน ตลอดจนได้รับการสนับสนุนจากสมาคมฟุตบอลแห่งประเทศไทยเข้ารับตำแหน่งสำคัญทั้งในส่วนของสมาพันธ์ฟุตบอลเอเชีย และสหพันธ์ฟุตบอลระหว่างประเทศ</doc>
