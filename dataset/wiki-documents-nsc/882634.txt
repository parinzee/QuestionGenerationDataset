<doc id="882634" url="https://th.wikipedia.org/wiki?curid=882634" title="ชาญี่ปุ่น">ชาญี่ปุ่น ชาญี่ปุ่น มีรสและกลิ่นแตกต่างจากชาเขียวของประเทศอื่น แต่เพราะกระบวนการผลิตไม่ผ่านการหมักคล้ายชาเขียวจีนจึงถูกจัดเข้าในประเภทชาเขียวเช่นกัน วิธีการทีถูกพัฒนาผ่านประวัติศาสตร์เฉพาะตัวทำให้เกิดเป็นวัฒนธรรมที่เป็นเอกลักษณ์ ทั้งในการผลิตชาชนิดต่างๆที่ต่างจากชาของจีน และวัฒนธรรมการชงชาที่พัฒนาขึ้นในช่วงยุคสงคราม ทำให้ชาญี่ปุ่น ต่างจากชาจีน อินเดีย และอังกฤษ ชาญี่ปุ่นที่ผลิตมากที่สุดนั้นคือเซนฉะ(煎茶)จึงถือว่าเป็นตัวแทนชาญีปุ่นในแง่จำนวนการผลิตที่มากที่สุด ชาเกรดสูงที่รู้จักกันมากคือเกียวคุโระ(玉露) และมัตฉะ(抹茶) โดยทั่วไปคนจะดื่มชาที่ผลิตได้มากและราคาไม่สูงนักอย่างบันฉะ[番茶] และชาคั่วโฮจิฉะ（ほうじ茶）รสและกลิ่นของชาญี่ปุ่น รสและกลิ่นของชาญี่ปุ่น. มีการจำแนกของหลายสำนัก ในที่นี้จะกล่าวถึงสองแบบพอสังเขป1. ชาเขียว หรือ ชาสด ชาเขียวญี่ปุ่นอย่างเซนจะ หากชงถูกวิธีจะได้รสกลมกล่อม ทั้งกลิ่นที่หอมคล้ายลมทะเลสดชื่น ติดขมฝาดนิดๆ ในขณะที่เกียวขุโระในปัจจุบัน จะเน้น"รสอุมามิ" และ รสหวานที่รับรู้ได้เฉพาะบางคน 2. ชาคั่ว เช่น โฮจิฉะ เก็มไมฉะ จะได้กลิ่นชัดเจน รสไม่ขมฝาดชัด เป็นกลิ่นหอมที่ออกไปทางหวาน บางคนว่าคล้ายขนมจากกระบวนการผลิตชา กระบวนการผลิตชา. ชาทั่วไป เช่นเซนฉะ โฮจิฉะ บันฉะ แปลงที่ใช้ปลูกจะได้รับแสงอาทิตย์ตลอดระยะการปลูก และจะมีการเก็บเกี่ยวใบชาเมื่อครบกำหนด ก่อนจะนำไปผ่านกระบวนการอบไอน้ำอย่างรวดเร็วและนวดพร้อมทำให้แห้ง ในขณะที่ชาโฮจิฉะจะถูกนำไปคั่วต่ออีกขั้นหนึ่งทำให้สามารถได้กลิ่นใบชาที่ถูกคั่วแม้จะยังไม่ได้ชง ชาเกรดสูง เช่น เกียวขุโระและมัตฉะ ในแปลงที่ปลูกจะมีการคลุมต้นชา ปกติจะมีลักษณะเป็นตาข่ายไฟเบอร์สีดำ ทำเป็นสเลนไว้ด้านบน แต่กรรมวิธีโบราณที่ประณีตกว่าจะใช้ฟางแทนวัสดุสังเคราะห์ ชาที่ผลิตเกรดต่ำจะถูกเก็บโดยเครื่องมือตัด ในขณะที่ชาเกรดสูงจะใช้แรงงานคนเก็บเกี่ยวชนิดของชาเขียวญี่ปุ่น ชนิดของชาเขียวญี่ปุ่น. ชาชงจากใบชาแท้1. เซนฉะ [煎茶](sencha) 80 เปอร์เซนต์ของชาญี่ปุ่น ชงอุณหภูมิสูงจะหอมแต่ติดขมฝาด หากที่ชงอุณหภูมิต่ำราว60องศาเซลเซียส หรือชงด้วยน้ำเย็น หลายคนจะสามารถรับรสหวานที่หลบอยู่ได้ แต่ส่วนใหญ่จะรับรสที่ใกล้กับรสเค็มอ่อนๆเรียกว่ารส "อุมามิ" รสนี้ภาษาไทยไม่มีคำโดยตรง คำเรียกรสเฉพาะนี้มีแต่ในภาษาญี่ปุ่น 2. ฟุคะมุชิชะ [深蒸し茶] (Fukamushicha)อบไอน้ำนานกว่า มีรสฝาดกว่เซนจะ ดื่มคล่องคอ 3. เกียวคุโระ [玉露] (gyukuro) ชาทีจัดว่าคุณภาพสูง เพราะมีการบังแสงระหว่างการปลูก รสอุมามิสูงมากซึ่งเป็นรสเดียวกับที่มีในสาหร่ายทะเล และมะเขือเทศ นักวิทยาศาสตร์ชาวญี่ปุ่นค้นพบว่าเป็นรสที่ทำให้แกง และซุปที่เคี่ยวไว้หลายวันอร่อยขึ้น จึงสังเคราะห์สารเคมีเลียนแบบทำเป็นผงชูรส 4. มัทฉะ [抹茶](matcha) ใช้ใบชาคุณภาพสูงแบบเกียวขุโระ แต่ไม่ผ่านการนวดให้เป็นเส้นแบบเกียวขุโระ ชาจะถูกร่อนเส้นกลางใบและใยออก ก่อนนำไปโม่ในโม่หินจนเป็นผง เมื่อจะชงต้องใช้ฉะเซ็น หรือแปรงไม้ไผ่เพื่อให้ใบชาที่เป็นผงกระจายเป็นสภาพ คอลลอย์ดในของเหลว 5. เมะจะ (mecha) ยอดและใบที่หักจาก การผลิตเกียขุโระและเซนฉะ 6. โคนะจะ (Konachakonacha)ใบชาที่หักป่นจากขั้นตอนทำเซนจะและเกี่ยวขุโระ 7. คุคิจะ (kukicha) ก้านชาที่ร่อนออกมาจากการทำเซนฉะและเกียวขุโระ 8. บันจะ [番茶](bancha) ก้านและใบที่เป็นเศษจากการทำชาเซนจจะ 9. เคียวบันฉะ [京番茶](kyoubancha) ใบชาเก็บเกี่ยวครั้งหลังๆ เป็นชาคั่ว ราคาถูกกว่าเซนจะ บางทีใช้เรียกโฮจิฉะได้ 10. โฮจิฉะ [焙じちゃ](Houjicha) ชาเขียวเซนชะหรือบันฉะที่นำไปคั่วต่อจนหอมกลิ่นคั่ว คาเฟอีนต่ำกว่าเซนจะ 11. เกมไมฉะ [玄米茶](Gemmaicha) ชาบันจะหรือเซนจะ คั่วผสม ข้าวบาร์เลย์ หรือ ข้าวคั่ว 12. ทามะเรียวคุฉะ [玉緑茶](Tamaryokucha) ใบชาจะถูกนวดจนกลม 13. ชานวดมือ [Temomicha] ผลิตได้น้อย รสชาติสดชื่น ที่รู้จักกันทั่วไปในไทย1. มัตจะลาเต้ 2. มัตจะ 3. เกียวขุโระ 4. เซนจะ 5. โฮจิฉะ 6. เก็มไมจะผลิตภัณฑ์จากชาในรูปแบบอื่น ๆ ผลิตภัณฑ์จากชาในรูปแบบอื่น ๆ. ชาผงสำหรับอุตสาหกรรม ปัจจุบันมีการผลิตผงชาเพื่อการใช้ทำเบเกอรี่และอุตสาหกรรม ทำให้สามารถละลายได้ง่ายและมีราคาถูกมากกว่าการใช้ใบชาแท้ ทำให้สามารถผลิตเป็นจำนวนมาก นิยมใช้ในการทำเบเกอร์รี่ และชานม แม้คุณภาพจะด้อยกว่ามากทำให้ไม่สามารถชงกับน้ำดื่มได้เหมือนชาใบ และผงแบบอินแสนท์ ผงชาเขียว / ผงมัตฉะ / มัตฉะพาวเดอร์ เกรดที่ผลิตในญี่ปุ่น จะ ต่างกับที่ผลิตในประเทศไทย โดยสังเกตได้จาก สี กลิ่น และรสชาติ อันเนื่องมาจากกระบวนการผลิตที่ต่างกัน โรงงานในญี่ปุ่นจะควบคุมอุณภูมิ ความชื่น แสง และการอ๊อกซิได้ซ์กับอากาศของผลิตภัณฑ์ได้ดีกว่า ผงโฮจิฉะ ใช้ทำชานม ลาเต้ ชาผงสำเร็จรูป1. มัตฉะลาเต้ 2. ชาเขียวสำเร็จรูป 3. โฮจิฉะสำเร็จรูป ชาบรรจุขวดในญี่ปุ่น ชาขวดในญี่ปุ่น "ปราศจากน้ำตาล" โดยส่วนใหญ่ และในวัฒนธรรมญี่ปุ่นนั้นนิยมดื่มชาแบบไร้น้ำตาล1. ชาเขียว 2. โฮจิฉะ 3. ชาสมุนไพร ชาญี่ปุ่นบรรจุขวดในไทย1. ผลิตในประเทศไทย มีทั้งแบบไม่เติมน้ำตาลเหมือนญี่ปุ่น และ แบบเติมน้ำตาล และแต่งกลิ่น เพื่อให้ผุ้บริโภคมีตัวเลือกของเครื่องดื่มมากขึ้น 2. ผลิตจากต่างประเทศ มีการนำเข้ามาจำหน่ายในห้างสรรพสินค้าบางแห่ง โดยเฉพาะบริเวณที่มีชาวญีปุ่นอาศัยอยู่มาก เพื่อตอบสนองความต้องการของผู้ที่เคยชิน และต้องการดื่มชาแบบที่มีจำหน่ายทั่วไปในญีปุ่นแหล่งที่ปลูก แหล่งที่ปลูก. แหล่งทีปลูกชาญี่ปุ่นมีหลายจังหวัด ดังนี้ มิเอะ ไอจิ กิฟุ ชิงะ ชิซุโอกะ คานางาวะ ไซตามะ อิบาระกิ นาระ นิงาตะ เกียวโต โอกะยามะ ชิมาเนะ เอฮิเมะ ฟุุโอกะ ซากะ คุมาโมโต้ มิยาซากิ คาโกชิม่าพัฒนาการของชาในญี่ปุ่น พัฒนาการของชาในญี่ปุ่น. ในยุคเฮอันพระเอไซที่ไปศึกษาพุทธศาสนาที่จีน หรือสมัยราชวงศ์ถังของจีน ได้นำมาปลูกในหลายๆจังหวัด รวมถึงเมืองอุจิใกล้กับกรุงเฮอันซึ่งเป็นเมืองหลวงในสมัยนั้น(เกียวโตในปัจจุบัน) จนมีการส่งชาเข้าวังและผลิตเพื่อการค้า และนำไปสู่การพัฒนาการปลูกชา รวมถึงการแข่งประกวดชาชนิดต่างๆในญี่ปุ่นปัจจุบัน ญี่ปุ่นมีการผลิตทั้งชาขวดและชาผงเพื่อความสะดวกทั้งในการเก็บและการใช้งาน เนื่องจากใบชาเขียวจะเปลี่ยนแปลงสภาพเมื่อสัมผัสกับอากาศกาศ แสง ความร้อน และความชื้น ยากต่อการเก็บรักษา จึงทำให้ชาเขียวที่ผลิตจากใบชาอย่าง มัตฉะ เกียวขุโระ หรือ เซนฉะ มีต้นทุนที่สูงมากในการนำมาใช้เพื่อการค้า จริงได้มีการผลิตชาแบบผงที่รสและคุณภาพด้อยกว่าออกมาขายเพื่อลดต้นทุน และใช้ทดแทนใบชาแท้พิธีชงชาญีปุ่น พิธีชงชาญีปุ่น. ซะโดหรือพิธีชงชาญี่ปุ่น การดื่มชาเริ่มจากประเทศจีน และพระญี่ปุ่นได้นำเข้ามาในญี่ปุ่นพร้อมกับศาสนาพุทธในการดื่มเพื่อคลายความง่วง และรับพิธีการชงชามาพร้อมๆกัน ในยุคเริ่มแรกยังไม่ใช้มัตฉะที่ทำจากชาเขียวแต่ใช้ชาอัดแผ่นบดแล้วชง จนกระทั่งมัตฉะที่ทำจากชาเขียวถูกพัฒนาขึ้นภายหลัง ชามักถูกชงเพื่อรับแขกชั้นสูงในห้องที่ตกแต่งอย่างโออ่าของบ้านขุนนาง หรือเศรษฐีชาวญี่ปุ่นในยุคมุโรมาจิ และในยุคอาซุกะโมโมยามะ(ปลายยุคสงคราม ค.ศ. 1568 – 1600)เมื่อซามุไรมีอำนาจมากขึ้นความฟุ้งเฟ้อที่ขึ้นสู่จุดสูงสุดทำให้มีกระแสต่อต้านกลับไปสู่ความเรียบง่าย ทำให้พระที่ชื่อเซนโนริคิว วางรูปแบบของการชงชาญี่ปุ่น โดยมุ่งเน้นให้ขุนนางระลึกถึงความสมถะและความไม่สมบูรณ์ (วาบิซาบิ) มากกว่าความฟุ้งเฟ้อที่เป็นอยู่ในขณะนั้น ซะโด เป็นส่วนหนึ่ง ของ ซันโดะ (三道：ไตรมรรคา)เป็นการศึกษาในพุทธศาสนาญี่ปุ่น(อาจมีการใช้คำว่าไตรสิกขาโดยการเปลี่ยความหมายใหม่) ที่กอบด้วย ศิลปะสามสาย(芸道) ด้านบุ๋น คือ ซะโดะ(ชงชา) คะโดะ(จัดดอกไม้) โคโดะ (ปรุงกลิ่น)และ อีก สามศิลปะการป้องกันตัว หรือ บูชิโด（武道）ด้านบู๊ ได้แก่ เคนโด อิไอโด และ ยูโด</doc>
