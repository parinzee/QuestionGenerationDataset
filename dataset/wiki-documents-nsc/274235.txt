<doc id="274235" url="https://th.wikipedia.org/wiki?curid=274235" title="ฟุกุโอะกะทาวเวอร์">ฟุกุโอะกะทาวเวอร์ ฟุกุโอะกะทาวเวอร์ (; ) เป็นหอคอยสูง 234 เมตร ตั้งอยู่ในย่านโมะโมะจิฮะมะในเมืองฟุกุโอะกะ ญี่ปุ่น เป็นหอคอยริมทะเลที่สูงที่สุดในญี่ปุ่น สร้างเสร็จเมื่อ พ.ศ. 2532 ใช้เวลาสร้าง 14 เดือน เงินลงทุน 6,000,000,000 เยน ออกแบบโดยเซ็คเค นิคเค็น สร้างขึ้นบนที่ดินถมทะเลนอกอ่าวฮะกะตะ ฟุกุโอะกะทาวเวอร์มีจุดชมวิวอยู่สามระดับ คือ ที่ระดับความสูง 116 เมตร ที่ห้องนั่งเล่นระดับความสูง 120 เมตร และชั้นที่สูงที่สุดที่ระดับความสูง 123 เมตร รอบหอคอยเป็นโครงสร้างทรงสามเหลี่ยมตามขวางที่มีกระจกครึ่งแผ่นจำนวน 8,000 แผ่นปิดไว้โดยรอบ จึงมีชื่อเล่นว่า 'Mirror Sail' น้ำหนักส่วนที่อยู่ใต้ดินของฟุกุโอะกะทาวเวอร์อยู่ที่ 25,000 ตัน ขณะที่ส่วนที่อยู่เหนือพื้นดินหนัก 3,500 ตัน ฟุกุโอะกะทาวเวอร์ได้ออกแบบให้สามารถรองรับแผ่นดินไหวระดับ 7 ริคเตอร์ และแรงลมความเร็ว 65 เมตรต่อวินาที แต่แผ่นดินไหวที่รุนแรงที่สุดที่เคยเกิดขึ้นบริเวณหอคอยวัดได้เพียง 6 ริคเตอร์ และแรงลมที่รุนแรงที่สุดวัดได้ 49 เมตรต่อวินาที หอคอยตั้งอยู่ที่ 2-3-26 โมะโมะจิฮะมะ เขตซะวะระ เมืองฟุกุโอะกะ ฟุกุโอะกะทาวเวอร์เป็นสถานที่หลักที่ใช้ถ่ายทำประกอบในภาพยนตร์ Godzilla vs. SpaceGodzilla เมื่อ พ.ศ. 2537</doc>
