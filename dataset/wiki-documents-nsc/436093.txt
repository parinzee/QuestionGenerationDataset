<doc id="436093" url="https://th.wikipedia.org/wiki?curid=436093" title="วงศ์ปลาแสงอาทิตย์">วงศ์ปลาแสงอาทิตย์ วงศ์ปลาแสงอาทิตย์ หรือ วงศ์ปลาโมลา () เป็นวงศ์ของปลากระดูกแข็งวงศ์หนึ่ง ในอันดับปลาปักเป้า (Tetraodontiformes) ใช้ชื่อวงศ์ว่า Molidae (/โม-ลิ-ดี้/) มีลำตัวกลมรูปไข่ แบนข้างมาก ตามีขนาดเล็ก ช่องเปิดเหงือกที่ขนาดเล็ก ปากอยู่ในตำแหน่งตรงมีขนาดเล็กฟันทั้งสองข้างเชื่อมต่อกันมีลักษณะคล้ายปากนก ครีบหลังและครีบก้นอยู่ตรงข้ามกัน ครีบอกมีเล็ก ไม่มีครีบท้อง ในน่านน้ำไทยส่วนใหญ่พบทางฝั่งทะเลอันดามัน ส่วนหางของลำตัวตัดตรง ไม่มีครีบหาง ปกติเป็นปลาที่อาศัยอยู่ในมหาสมุทรเข้ามาในเขตน้ำตื้นโดยบังเอิญหรือติดมากับอวนของชาวประมงที่ออกไปทำการประมงในมหาสมุทร เป็นปลาที่มีขนาดใหญ่ เป็นปลาที่ว่ายน้ำได้ช้า เนื่องจากรูปร่าง กินอาหารจำพวก แพลงก์ตอนสัตว์, แมงกะพรุน และสัตว์น้ำขนาดเล็กชนิดต่าง ๆ ขณะที่ว่ายน้ำจะใช้ครีบก้นและครีบหาง ขณะที่ครีบอกจะใช้ควบคุมทิศทาง มีถุงลมขนาดใหญ่ ปากรวมทั้งเหงือกจะพ่นน้ำออกมาเพื่อเป่าทรายเหมือนเครื่องยนต์เจ็ตเพื่อค้นหาอาหารที่ใต้ทรายอีกด้วย แบ่งออกเป็น 3 สกุล 4 ชนิด โดยชนิดที่รู้จักกันดีที่สุดและพบได้บ่อย คือ ปลาแสงอาทิตย์ (Mola mola) ซึ่งเป็นชนิดที่มีความใหญ่ที่สุดด้วย โดยสามารถโตเต็มที่ได้ถึง 3 เมตร น้ำหนักกว่า 2 ตัน ซึ่งนับเป็นปลากระดูกแข็งที่มีน้ำหนักมากที่สุดในโลก และถือเป็นชนิดที่ใหญ่ที่สุดในอันดับนี้อีกด้วยการจำแนกการจำแนก. - Masturus- Masturus lanceolatus - Mola- Mola mola - Mola ramsayi - Ranzania- Ranzania laevis มีพฤติกรรมโดยทั่วไป มักว่ายอยู่ลำพังเพียงตัวเดียว แต่บางครั้งอาจพบรวมฝูงกันหลายสิบตัว แม้จะเป็นปลาใหญ่และมีรูปร่างแปลก แต่สามารถกระโดดเหนือผิวน้ำได้เป็นสิบฟุต มีการบริโภคเป็นอาหารบ้าง แต่ในอวัยวะภายในมีรายงานว่ามีพิษเช่นเดียวกับปลาปักเป้า กระจายพันธุ์ทั่วไปในทะเลเปิดทั่วโลก มักพบในเขตน้ำลึกและมีอุณหภูมิที่เย็น โดยคำว่า "Mola" นั้นเป็นภาษาลาติน แปลว่า "หินโม่" มีความหมายถึง รูปร่างของปลาในวงศ์นี้</doc>
