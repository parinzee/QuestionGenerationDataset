<doc id="141401" url="https://th.wikipedia.org/wiki?curid=141401" title="พจนารถ แก้วผลึก">พจนารถ แก้วผลึก นางพจนารถ แก้วผลึก เกิดเมื่อวันที่ 18 พฤศจิกายน พ.ศ. 2503 ที่อำเภอบางละมุง จังหวัดชลบุรี จบการศึกษาชั้นประถมที่โรงเรียนบางละมุง ชั้นมัธยมที่โรงเรียนโพธิสัมพันธ์พิทยาคาร ปริญญาตรีจากวิทยาลัยครูฉะเชิงเทรา เมื่อจบการศึกษาได้ยึดอาชีพเป็นครูที่โรงเรียนอนุบาลอักษรศึกษา อ.บางละมุง อยู่ 6 ปี จากนั้นจึงได้ขยับขยายขึ้นเป็นผู้บริหารโรงเรียนและรับตำแหน่งนี้มานานถึง 23 ปี แล้วจึงลาออกมาทำธุรกิจส่วนตัว โดยเปิดอพาร์ตเมนต์ให้เช่าพร้อมกับขายของเล็ก ๆ น้อย ๆ รวมทั้งกิจการอย่างอื่นด้วย เช่น ธุรกิจวิ่งรถในจังหวัด เป็นต้นเริ่มเข้าสู่การเมือง เริ่มเข้าสู่การเมือง. เริ่มสนใจการเมืองเมื่อได้ดูรายการของ ASTV ในช่วงเกิดวิกฤตการณ์การเมืองในประเทศไทย พ.ศ. 2548-2550 ทั้ง ๆ ที่ก่อนหน้านั้นไม่เคยสนใจมาก่อน แม้กระทั่งการเมืองท้องถิ่น ในต้นปี พ.ศ. 2549 ได้เดินทางเข้ากรุงเทพมหานคร เพื่อร่วมชุมนุมกับพันธมิตรประชาชนเพื่อประชาธิปไตยในการขับไล่ พ.ต.ท.ทักษิณ ชินวัตร ด้วย โดยมีบทบาทเป็นแกนนำของพันธิมิตร ฯ ของจังหวัดชลบุรี ในการเลือกตั้งในปลายปี พ.ศ. 2550 ได้เข้าสมัครเป็นสมาชิกพรรคประชาธิปัตย์จากการชักชวนของ ดร.ไกรศักดิ์ ชุณหะวัณ และ นายสมเกียรติ พงษ์ไพบูลย์ ทั้ง ๆ ที่ไม่คิดว่าจะเล่นการเมืองมาก่อน โดยลงเลือกตั้งในเขต 2 จังหวัดชลบุรี ซึ่งผลการเลือกตั้งปรากฏว่า พรรคประชาธิปัตย์ได้รับเลือกตั้งมาทั้งหมด ทั้ง ๆ ที่เป็นพื้นที่ของพรรคชาติไทยมาก่อน (การเลือกตั้งคราวนี้ พรรคประชาธิปัตย์สามารถกวาดที่นั่งในภาคตะวันออกมาได้เกือบหมด ยกเว้นจังหวัดฉะเชิงเทราเท่านั้น) โดยที่ นางพจนารถได้คะแนนมาเป็นลำดับหนึ่งด้วยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - ทวีติยาภรณ์ช้างเผือก (ท.ช.)</doc>
