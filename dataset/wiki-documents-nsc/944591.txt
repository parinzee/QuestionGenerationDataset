<doc id="944591" url="https://th.wikipedia.org/wiki?curid=944591" title="จังหวัดคามีกิน">จังหวัดคามีกิน จังหวัดคามีกิน (เซบัวโน: Lalawigan sa Camiguin) เป็นจังหวัดที่เป็นเกาะในประเทศฟิลิปปินส์ ตั้งอยู่ในทะเลโบโฮล อยู่ห่างจากชายฝั่งมินดาเนา 10 กิโลเมตร ตั้งอยู่ในภูมิภาคฮีลากังมินดาเนา และเคยเป็นส่วนหนึ่งของจังหวัดซีลางังมีซามิส จังหวัดคามีกิน เป็นจังหวัดที่มีพื้นที่และประชากรน้อยเป็นอันดับที่ 2 ของประเทศ รองจากจังหวัดบาตาเนส เมืองศูนย์กลางประจำจังหวัดคือมัมบาเฮา ซึ่งเป็นเทศบาลที่มีพื้นที่และประชากรมากที่สุดในจังหวัด จังหวัดมีชื่อเสียงในด้านลองกอง ซึ่งมีการจัดเทศกาลลองกองทุกปี นอกจากนี้ยังมีเขตป่าสงวนในพื้นที่สงวนภูเขาฮีโบก-ฮีโบก ซึ่งถูกจัดให้เป็นอุทยานมรดกอาเซียน</doc>
