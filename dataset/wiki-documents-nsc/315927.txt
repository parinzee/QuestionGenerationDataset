<doc id="315927" url="https://th.wikipedia.org/wiki?curid=315927" title="เกตเวย์ (บริษัทคอมพิวเตอร์)">เกตเวย์ (บริษัทคอมพิวเตอร์) เกตเวย์ (Gateway) เป็นบริษัทคอมพิวเตอร์ในเครือของบริษัทเอเซอร์ สำนักงานใหญ่ตั้งอยู่ที่เมืองเออร์ไวน์ รัฐแคลิฟอร์เนีย สหรัฐอเมริกา เกตเวย์เป็นบริษัทคอมพิวเตอร์ที่เคยประสบความสำเร็จอย่างสูง และได้รับความนิยมตั้งแต่ปี พ.ศ. 2534 สำหรับขายคอมพิวเตอร์ส่วนบุคคล โดยมีสัญลักษณ์เป็นกล่องคอมพิวเตอร์ลวดลายจุดเหมือนวัวนม นอกจากนี้เกตเวย์ยังเคยมีการประชาสัมพันธ์และการตลาดที่โดดเด่น จนกระทั่งปี พ.ศ. 2549 คอมพิวเตอร์เกตเวย์ไม่เป็นที่นิยม และหลุดจากอันดับบริษัทขนาดใหญ่ในอเมริกาตาม Fortune 500 Dam ในวันที่ 4 กันยายน พ.ศ. 2550 เกตเวย์ได้ขายกิจการบางส่วน โดยเฉพาะบริษัทในเครือข่ายที่ตั้งอยู่ที่เมืองแนชวิลล์ รัฐเทนเนสซี ให้แก่บริษัทเอ็มพีซี ต่อมาในวันที่ 16 ตุลาคม พ.ศ. 2550 บริษัทเอเซอร์จากไต้หวันได้เข้ามาซื้อกิจการทั้งหมดของเกตเวย์ เป็นจำนวนเงินประมาณ 710 ดอลลาร์สหรัฐ ราคาหุ้นสุดท้ายของเกตเวย์ตกต่ำลงสุดที่ $1.90 ซึ่งต่ำกว่าค่าเฉลี่ยทั่วประเทศของอเมริกาที่ $4.00 โดยในช่วงที่เกตเวย์ประสบความสำเร็จ ราคาหุ้นของเกตเวย์สูงขึ้นสุดที่ $84.00 ปัจจุบันเกตเวย์เป็นหนึ่งในชื่อตราสินค้าของคอมพิวเตอร์ของเอเซอร์ ที่มีการเปิดตลาดในเอเชียรวมถึงประเทศไทย โดยจะแยกตลาดออกมา โดยเกตเวย์จะถูกนับว่าเป็นรุ่นของคอมพิวเตอร์ที่เจาะกลุ่มตลาดราคาสูง เปรียบต่างกับเอเซอร์ที่เจาะกลุ่มตลาดราคาประหยัด</doc>
