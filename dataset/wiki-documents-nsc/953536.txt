<doc id="953536" url="https://th.wikipedia.org/wiki?curid=953536" title="สมเด็จพระสังฆราชกัมพูชา">สมเด็จพระสังฆราชกัมพูชา สมเด็จพระสังฆราช ( สมฺเตจพฺระสงฺฆราช; ) เป็นประมุขของคณะสงฆ์กัมพูชาประวัติ ประวัติ. ใน ค.ศ. 1981 คณะสงฆ์กัมพูชามีการปรับปรุงโครงสร้างตามอย่างคณะสงฆ์เวียดนาม และพระเทพ วงศ์ (ទេព វង្ស เทพ วงฺส) ได้รับเลือกเป็นผู้นำคณะสงฆ์ที่ปรับปรุงใหม่ ถึงปี ค.ศ. 1991–2006 หลังจากกัมพูชาลงนามในข้อตกลงสันติภาพปารีส พระบาทสมเด็จพระนโรดม สีหนุ ได้ทรงสถาปนาพระเทพ วงศ์ เป็นสมเด็จพระมหาสุเมธาธิบดี (សម្ដេចព្រះមហាសុមេធាធិបតី สมฺเตจพฺระมหาสุเมธาธิบตี) สมเด็จพระสังฆราชในคณะมหานิกาย และพระบัวร์ กรี (បួរ គ្រី บัวร กรี) เป็นสมเด็จพระอภิสิรีสุคนธามหาสังฆราชาธิบดี (សម្តេចព្រះអភិសិរីសុគន្ធាមហាសង្ឃរាជាធិបតី สมฺเตจพฺระอภิสิรีสุคนฺธามหาสงฺฆราชาธิบตี) สมเด็จพระมหาสังฆราชในคณะธรรมยุติกนิกาย ทำให้ประเทศกัมพูชมีสังฆราช 2 พระองค์ และรัฐธรรมนูญกัมพูชายังกำหนดให้สมเด็จพระสังฆราชทั้งสองพระองค์เป็นสมาชิกโดยตำแหน่งของกรมปรึกษาราชบัลลังก์ ซึ่งมีหน้าที่คัดเลือกผู้สืบราชสันตติวงศ์เป็นพระมหากษัตริย์กัมพูชา ถึงปี ค.ศ. 2006 พระบาทสมเด็จพระนโรดม สีหนุ ทรงสถาปนาสมเด็จเทพ วงศ์ เป็นสมเด็จพระอัครมหาสังฆราชาธิบดี (សម្តេចព្រះអគ្គមហាសង្ឃរាជាធិបតី สมเตจพระอคฺคมหาสงฺฆราชาธิบตี) สมเด็จพระมหาสังฆราชในพระราชอาณาจักรกัมพูชา นับเป็นบุคคลแรกในรอบ 150 ปีที่ได้รับตำแหน่งพิเศษดังกล่าว และสถาปนาพระนอน แง็ด (នន្ទ ង៉ែត) เป็นสมเด็จพระมหาสุเมธาธิบดี สมเด็จพระสังฆนายกในคณะมหานิกายมาจนถึงปัจจุบัน</doc>
