<doc id="733886" url="https://th.wikipedia.org/wiki?curid=733886" title="โรงเรียนจันทร์ประดิษฐารามวิทยาคม">โรงเรียนจันทร์ประดิษฐารามวิทยาคม โรงเรียนจันทร์ประดิษฐารามวิทยาคม (Chanpradittaramwittayakom School) (อักษรย่อ : จ.ป.ว) เป็นโรงเรียนมัธยมศึกษาแบบสหศึกษาและเป็นโรงเรียนมัธยมศึกษาขนาดใหญ่ สังกัด สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ที่ ซอยเพชรเกษม 48 แขวงบางด้วน เขตภาษีเจริญ กรุงเทพมหานคร 10160ประวัติโรงเรียน ประวัติโรงเรียน. โรงเรียนจันทร์ประดิษฐารามวิทยาคมก่อตั้งโดยดำริของคณะกรรมการจัดงานทำบุญอายุ โรงเรียนวัดรางบัว ครบ 50 ปี เมื่อวันที่ 28 มีนาคม พ.ศ. 2457 ในขณะนั้น โรงเรียนวัดรางบัว มีนักเรียนเป็นจำนวนมาก ทำให้สถานที่เรียนแออัด คับแคบ ไม่สะดวก คณะกรรมการวัดรางบัว จึงเสนอกันว่าต้องหาสถานที่ก่อตั้งโรงเรียนแห่งใหม่ แยกเป็นโรงเรียนสตรี ในที่สุดก็ได้สถานที่ในบริเวณวัดจันปะขาว ซึ่งอยู่ใกล้โรงเรียน คณะกรรมการวัดรางบัวติดต่อขออนุญาต พระอธิการ สมทรง เจ้าอาวาสวัดจันปะขาวขณะนั้นและเสนอเรื่องขอจัดตั้งโรงเรียนไปยัง กระทรวงศึกษาธิการ ต่อมา กระทรวงศึกษาธิการ ได้เช่าที่ดินของวัดจันปะขาวซึ่งมีเนื้อที่ 19 ไร่ 2 งาน 50 ตารางวา เป็นสถานที่ตั้งโรงเรียนมัธยมศึกษาเฉพาะสตรีให้ชื่อว่า "โรงเรียนสตรีวัดจันปะขาว" ใช้อักษรย่อ "ส.จ." ตามประกาศตั้ง โรงเรียนรัฐบาลของ กระทรวงศึกษาธิการ ลงวันที่ 15 กุมภาพันธ์ พ.ศ. 2499 เมื่อประกาศตั้งโรงเรียนแล้ว กรมวิสามัญศึกษา กระทรวงศึกษาธิการ ได้แต่งตั้ง นางนังคร คชะสุต ครู โรงเรียนสตรีศรีสุริโยทัย ดำรงตำแหน่งครูใหญ่เป็นคนแรกและรับนักเรียนหญิงชั้น ม.1 ถึงชั้น ม.4 จำนวน 111 คน พร้อมครู 2 คน จาก โรงเรียนวัดรางบัว เปิดสอนตั้งแต่วันที่ 30 ตุลาคม พ.ศ. 2499 นับว่าเป็นรุ่นบุกเบิกที่ได้วางรากฐานการจัดการศึกษาของโรงเรียน ทั้งด้านอาคารสถานที่ วัสดุอุปกรณ์และการจัดการเรียนการสอน จนเป็นโรงเรียนที่มีชื่อเสียงตลอดมาจนถึงปัจจุบันนี้ชื่อโรงเรียน ชื่อโรงเรียน. ต่อมาได้มีการเปลี่ยนชื่อโรงเรียนตามลำดับ ดังนี้ พ.ศ. 2501 เปลี่ยนชื่อโรงเรียนเป็น "โรงเรียนสตรีวัดจันทร์ประดิษฐาราม" ตามชื่อของวัดที่เปลี่ยนจากวัดจันปะขาวเป็นวัดจันทร์ประดิษฐารามและใช้อักษรย่อ "ส.จ." พ.ศ. 2513 เปลี่ยนชื่อโรงเรียนเป็น "โรงเรียนจันทร์ประดิษวิทยาคม" เนื่องจากเปิดสอนนักเรียนสหศึกษาและใช้อักษรย่อ "จ.ป.ว." พ.ศ. 2514 เปลี่ยนชื่อโรงเรียนเป็น "โรงเรียนจันทร์ประดิษฐารามวิทยาคม" เพื่อให้ตรงกับชื่อวัดและคงใช้อักษรย่อ "จ.ป.ว." ตามเดิมสัญลักษณ์ประจำโรงเรียนสัญลักษณ์ประจำโรงเรียน. - ตราประจำโรงเรียน- อักษรย่อ จ.ป.ว. กำกับอยู่ใต้รูปดวงจันทร์ประกอบสัญลักษณ์  ดอกจันทร์ประดิษฐ์ 3 ดอก - ด้านบน  จารึกพุทธภาษิต  “สิปฺปสมํ  ธนํ  นตฺถิ” - ด้านล่างจารึกชื่อ “โรงเรียนจันทร์ประดิษฐารามวิทยาคม”- อักษรย่อของโรงเรียน      จ.ป.ว.- นามเรียกขานทางวิทยุ     จันทร์เพ็ญ - ปรัชญาของโรงเรียน       สิปฺปสมํ  ธนํ  นตฺถิ  แปลว่า  ทรัพย์เสมอด้วยศิลปศาสตร์ไม่มี - คำขวัญของโรงเรียน       ประพฤติดี  มีวินัย  ตั้งใจเรียน - พระพุทธรูปประจำโรงเรียน     พระพุทธชัยพิชชาพร - สีประจำโรงเรียน- สีน้ำเงิน    หมายถึง   ความหนักแน่น  อดทน - สีแดง       หมายถึง   ความเสียสละและความสามัคคีรายนามผู้อำนวยการโรงเรียน</doc>
