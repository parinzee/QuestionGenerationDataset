<doc id="342255" url="https://th.wikipedia.org/wiki?curid=342255" title="เจมส์ เทียน">เจมส์ เทียน เจมส์ เทียน () หรือ เถียน จุ้น () เกิดวันที่ 28 พฤษภาคม ค.ศ. 1942 ซึ่งมาจากมณฑลกวางตุ้ง ประเทศจีน เขาปรากฏในภาพยนตร์เกือบ 70 เรื่อง โดยเป็นภาพยนตร์แอ็คชั่นฮ่องกงเป็นส่วนใหญ่ รวมทั้งรับบทในภาพยนตร์ศิลปะการต่อสู้ป้องกันตัวร่วมกับดาราอย่างบรูซ ลี, เฉินหลง และหง จินเป่า บ่อยครั้งที่เขาเล่นเป็นดาวร้ายหรือรับบทสมทบ แล้วเขาก็ได้ถอนตัวออกจากวงการภาพยนตร์ฮ่องกงในปี ค.ศ. 2000ประวัติ ประวัติ. เจมส์ เทียน เกิดที่เฉาอัน ในมณฑลกวางตุ้ง เขาและครอบครัวได้ย้ายถิ่นฐานมาสู่ฮ่องกงในปี ค.ศ. 1958 แล้วเขาก็ได้เป็นนักเรียนที่ ฟูเช็งโอเปร่าสคูล ในไต้หวัน เช่นเดียวกันกับนักแสดงอย่าง แองเจลา เมา และฟิลิปส์ กวอก อาชีพการแสดงของเขาเริ่มในปลายยุค 1960 เมื่อเขาได้ร่วมงานกับสตูดิโอชอว์บราเธอร์ ในค.ศ. 1969 เขาได้รับบทสำคัญครั้งแรกในภาพยนตร์เรื่อง จ้าวยุทธจักร (Raw Courage) ซึ่งกำกับโดยหลอเว่ย ภายหลังจากการปรากฏตัวในภาพยนตร์ของชอว์บราเธอร์เป็นจำนวนมากแล้ว เขาก็ย้ายมาอยู่สังกัดโกลเด้นฮาร์เวสท์ และได้รับแสดงในบทของลูกพี่ลูกน้องของเฉาอันที่ บรูซ ลี แสดงในภาพยนตร์เรื่องไอ้หนุ่มซินตึ๊งในค.ศ. 1971 ตามมาด้วยการรับบทในภาพยนตร์ลำดับต่อไปของบรูซ ลี ซึ่งก็คือไอ้หนุ่มซินตึ๊ง ล้างแค้น และมีความตั้งใจที่จะเป็นดาราสมทบในภาพยนตร์ชุดไอ้หนุ่มซินตึ๊ง เกมมังกรด้วยเช่นกัน แต่บทบาทของเขาในภาพยนตร์ดังกล่าวก็ลดลงเนื่องด้วยการเสียชีวิตของบรูซ ลี ในค.ศ. 1973 ในค.ศ. 1976 เขาก็ได้เริ่มงานกับจอห์น วู ในภาพยนตร์เรื่อง หนุ่มแต้จิ๋วถล่มยุทธจักร (Hand of Death) ภาพยนตร์ยังได้เกื้อหนุนความโดดเด่นช่วงแรกให้กับสามนักแสดงดังอย่าง หง จินเป่า, เฉินหลง และหยวนเปียว หนึ่งปีต่อมา เขายังได้ปรากฏตัวในผลงานกำกับแรกของหงจินเป่าเรื่องซานเต๋อนักพรตตีนเหล็ก (The Iron-Fisted Monk) จากนั้น เขายังได้รับบทแสดงร่วมกับสามดาราดังกล่าวในภาพยนตร์โกลเด้นฮาร์เวสท์อีกหลายเรื่อง ซึ่งบ่อยครั้งมักจะเล่นเป็นอันธพาลหรือตัวร้าย เขามีบทบาทร่วมกับเฉินหลงในภาพยนตร์เรื่องไอ้หนุ่มพันมือ 2 (Spiritual Kung Fu) ในค.ศ. 1978, ไอ้หนุ่มหมัดฮา (The Fearless Hyena) กับเฉินหลง สู้ตาย (Dragon Fist) ในค.ศ. 1979 รวมทั้งแสดงร่วมกับหยวนเปียวในภาพยนตร์เรื่องไอ้หนุ่มเหลือขอ (The Prodigal Son) ในค.ศ. 1982, บ้าเบรคหลุด (Rosa) กับกล้าแล้วต้องบ้า (Righting Wrongs) ในค.ศ. 1986 และเขาได้ปรากฏตัวในภาพยนตร์ที่หงจินเป่า นำแสดงอย่างเช่น หินกินเหล็ก (Millionaire's Express) กับหน่วยปฏิบัติการสายฟ้าแลบ (Eastern Condors) ในปีค.ศ. 1986 และฟัดใหญ่คนโคตรเซียน (The Gambling Ghost) ในค.ศ. 1991 เทียนยังมีบทบาทในภาพยนตร์ที่ดาราทั้งสามแสดงในภาพยนตร์เรื่องเดียวกันอย่างเฉินหลง มือปราบจมูกหิน (Winners and Sinners) ในค.ศ. 1983, 7 เพชฌฆาตสัญชาติฮ้อ (My Lucky Stars) ในค.ศ. 1985 และมังกรหนวดทอง (Dragons Forever) ในค.ศ. 1988 ในช่วงปลายอาชีพการแสดงของเขา เทียนได้ปรากฏตัวในภาพยนตร์ที่หลิวเต๋อหัวนำแสดงเรื่อง ตำรวจตัดตำรวจ (Lee Rock) กับตำรวจตัดตำรวจ 2 (Lee Rock 2) ในค.ศ. 1991 และเขาได้รับบทบาทการแสดงในภาพยนตร์เรื่อง How to Meet the Lucky Stars ในค.ศ. 1996 ซึ่งเป็นภาคสุดท้ายของซีรีส์ Lucky Stars ก่อนที่เขาจะอำลาวงการในเวลาต่อมา อย่างไรก็ตาม เขาก็ได้ปรากฏตัวอีกครั้งของการสัมภาษณ์ในภาพยนตร์ชุด Bruce Lee in G.O.D. ในปีค.ศ. 2000</doc>
