<doc id="286818" url="https://th.wikipedia.org/wiki?curid=286818" title="พยัคฆ์ สิทธิพิทักษ์">พยัคฆ์ สิทธิพิทักษ์ พยัคฆ์ สิทธิพิทักษ์ (; ) เป็นตัวละครจากเกม "บูริกิวัน" ที่ผลิตโดยบริษัท SNK จากประเทศญี่ปุ่น ซึ่งเป็นนักมวยไทยรุ่นเวลเทอร์เวท จากประเทศไทย มีสัญลักษณ์ประจำตัวคือสวมกางเกงสีเขียว-แดง เขาต้องทำการต่อสู้กับนักสู้ผู้ใช้ศิลปะการต่อสู้ป้องกันตัวในศาสตร์อื่นหลากแขนง ซึ่งทางผู้ผลิตได้แนวคิดเดียวกันกับการแข่งขันเค-วัน หากแต่มีความแตกต่างกันตรงที่เวทีการประลองจะไม่มีเชือกกั้น เมื่อตกเวทีแล้วต้องขึ้นมาต่อสู้ใหม่ จนกว่าจะน็อคฝ่ายตรงข้ามได้แล้วจึงค่อยพบกับนักสู้รายต่อไป นอกจากนี้บุตรชายของพยัคฆ์ยังเป็นแฟนมวยของโจ ฮิกาชิ ซึ่งเป็นนักมวยไทยชาวญี่ปุ่นที่ปรากฏตัวอยู่ในซีรีส์เดอะคิงออฟไฟท์เตอร์ส ผู้ให้เสียงพากย์พยัคฆ์ สิทธิพิทักษ์ คือ อะสึชิ ยะมะนิชิ (山西惇) รูปแบบการต่อสู้ของพยัคฆ์คือการใช้ศิลปะมวยไทย ที่มีการใช้ทั้งศอกและเข่าในการโจมตีทำลาย พยัคฆ์ มีเพลงประกอบประจำตัวคือ "พาโกดา" (Pagoda) ซึ่งหมายถึง เจดีย์ ในภาษาไทยประวัติตามท้องเรื่อง ประวัติตามท้องเรื่อง. พยัคฆ์ สิทธิพิทักษ์ เป็นผู้ใช้วิชามวยไทยรุ่นเวลเทอร์เวท ที่ได้เข้าประลองฝีมือกับนักสู้ต่างชาติ ภายหลังจากที่ตนเกษียณตัวเองจากการเป็นแชมป์ระดับประเทศแล้ว ก็หันเข้าร่วมทำศึก "บูริกิวัน" ในเวลาต่อมา ที่จัดขึ้นใน ค.ศ. 1999 ณ กรุงโตเกียว เพื่อพิสูจน์ฝีมือตัวเองอีกครั้ง ขณะที่มีอายุ 40 ปี ซึ่งเป็นนักสู้มีรูปแบบการโจมตีโดยใช้ศอกและเข่าที่หนักหน่วง ภายหลังจากการแข่งขันเสร็จสิ้น เขาได้ให้สัมภาษณ์ผ่านสื่อว่าเขาจะพัฒนาฝีมือการต่อสู้ของตนให้แข็งแกร่งยิ่งขึ้นอีกครั้ง เขามีสมาชิกในครอบครัวทั้งหมด 17 คน นอกจากนี้ พยัคฆ์ยังได้ปรากฏตัวในเกม เดอะคิงออฟไฟท์เตอร์ XI ในฉากเปิดของซิลเบอร์ ซึ่งเป็นบอสจากซีรีส์เดียวกันนี้ด้วยเช่นกันการตอบรับ การตอบรับ. ในวันที่ 10 กรกฎาคม ค.ศ. 2012 เว็บไซต์ไฟเตอร์เจเนอเรชันกล่าวถึงพยัคฆ์ว่าเป็นตัวละครนักมวยไทยที่ได้รับการพิจารณาว่ามีรูปแบบที่สุขุมเยือกเย็น ในขณะเดียวกันก็เป็นตัวแทนในการนำเสนอวิชามวยไทยในโลกวิดีโอเกม โดยได้รับการประเมินระดับในรูปแบบการต่อสู้ที่ค่า 2.5, บุคลิกที่ 1.5, คะแนนการปรากฏตัวที่ 1.5, บทบาทสำคัญในซีรีส์ 2.5 และได้รับการประเมินในภาพรวมที่ระดับ 2 เท็น (天)</doc>
