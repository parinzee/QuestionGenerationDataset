<doc id="22603" url="https://th.wikipedia.org/wiki?curid=22603" title="เขตทุ่งครุ">เขตทุ่งครุ เขตทุ่งครุ เป็น 1 ใน 50 เขตการปกครองของกรุงเทพมหานคร จัดอยู่ในกลุ่มเขตกรุงธนใต้ สภาพทั่วไปเป็นแหล่งที่อยู่อาศัยหนาแน่นน้อยและหนาแน่นปานกลาง โดยมีพื้นที่ทำการเกษตรเป็นหลักทางทิศตะวันตกเฉียงใต้ที่ตั้งและอาณาเขต ที่ตั้งและอาณาเขต. ตั้งอยู่ทางทิศตะวันออกเฉียงใต้ของฝั่งธนบุรี มีอาณาเขตติดต่อกับพื้นที่การปกครองต่าง ๆ เรียงตามเข็มนาฬิกาดังนี้- ทิศเหนือ ติดต่อกับเขตจอมทองและเขตราษฎร์บูรณะ มีลำรางสาธารณะ คลองกอไผ่ขวด ลำรางสาธารณะ คลองตาเทียบ คลองราษฎร์บูรณะ คลองข้างโรงเรียนขจรโรจน์ ลำรางสาธารณะ คลองแจงร้อน และลำรางสาธารณะเป็นเส้นแบ่งเขต - ทิศตะวันออก ติดต่อกับอำเภอพระประแดง (จังหวัดสมุทรปราการ) มีคลองบางพึ่ง ลำรางสาธารณะ คลองขุดเจ้าเมือง และคลองรางใหญ่เป็นเส้นแบ่งเขต - ทิศใต้ ติดต่อกับอำเภอพระสมุทรเจดีย์ (จังหวัดสมุทรปราการ) มีคลองบางจาก คลองกะออมใน คลองท่าเกวียน คลองตาสน และคลองกะออมเป็นเส้นแบ่งเขต - ทิศตะวันตก ติดต่อกับเขตบางขุนเทียน มีคลองรางแม่น้ำและคลองบางมดเป็นเส้นแบ่งเขตที่มาของชื่อเขต ที่มาของชื่อเขต. ความหมายของคำว่า " ทุ่งครุ " ตามพจนานุกรม ฉบับเฉลิมพระเกียรติ พ.ศ. 2530 มิได้ให้ คำจำกัดความของคำว่า " ทุ่งครุ " ไว้เป็นการเฉพาะ แต่ได้ให้คำจำกัดความของคำว่า " ทุ่ง " กับ " ครุ " ไว้ว่า " ทุ่ง " หมายถึง ที่ราบโล่ง " ครุ " หมายถึง ภาชนะสานชนิดหนึ่งใช้ตักน้ำรูปกลมๆ ยาชัน เมื่อนำความหมายของคำจำกัดความทั้งสองมารวมกัน น่าจะหมายถึง " พื้นที่ราบโล่ง ใช้สาน ภาชนะตักน้ำรูปกลมๆ ยาชัน " จากความหมายดังกล่าวแสดงให้เห็นว่าในอดีตท้องที่เขตทุ่งครุ เป็นที่ราบโล่ง ลุ่ม มีแหล่งน้ำหลายแห่งเหมาะแก่การเพาะปลูก ประชาชนประกอบอาชีพเกษตรกร ทำสวนและมีฝีมือทางการจักสานประวัติ ประวัติ. เดิมทุ่งครุมีฐานะเป็น ตำบลทุ่งครุ ขึ้นอยู่กับอำเภอราษฎร์บูรณะ จังหวัดธนบุรี ต่อมาอำเภอราษฎร์บูรณะได้ถูกโอนไปขึ้นกับจังหวัดพระประแดงอยู่ช่วงหนึ่ง จนกระทั่งจังหวัดนี้ถูกยุบลงเป็นอำเภอในจังหวัดสมุทรปราการ อำเภอราษฎร์บูรณะรวมทั้งตำบลทุ่งครุจึงกลับมาอยู่ในการปกครองของจังหวัดธนบุรีอีกครั้ง และภายหลังได้มีการยุบรวมจังหวัดธนบุรีและจังหวัดพระนคร เปลี่ยนฐานะเป็นนครหลวงกรุงเทพธนบุรีและกรุงเทพมหานคร ซึ่งได้เปลี่ยนการเรียกชื่อตำบลและอำเภอใหม่ด้วย ตำบลทุ่งครุจึงได้รับการเปลี่ยนแปลงฐานะเป็น แขวงทุ่งครุ ขึ้นกับสำนักงานเขตราษฎร์บูรณะ จนกระทั่งวันที่ 18 พฤศจิกายน พ.ศ. 2540 ได้มีประกาศกระทรวงมหาดไทยจัดตั้ง เขตทุ่งครุ ขึ้น โดยแบ่งพื้นที่ทางทิศใต้ของเขตราษฎร์บูรณะออกมา 2 แขวงการแบ่งเขตการปกครอง การแบ่งเขตการปกครอง. ท้องที่สำนักงานเขตทุ่งครุแบ่งเขตการปกครองย่อยออกเป็น 2 แขวง (khwaeng) ได้แก่ประชากรการคมนาคม การคมนาคม. ในพื้นที่เขตทุ่งครุมีทางสายหลัก ได้แก่- ถนนประชาอุทิศ เริ่มต้นเข้าสู่เขตทุ่งครุ จากคลองข้างโรงเรียนขจรโรจน์ แขวงบางมด เนื่องมาจากแขวงบางปะกอก เขตราษฎร์บูรณะ และไปสิ้นสุดเขตกรุงเทพมหานครที่คลองบางจาก - ถนนกาญจนาภิเษก เริ่มต้นเข้าสู่เขตทุ่งครุ จากคลองบางมด แขวงทุ่งครุ เนื่องมาจากแขวงท่าข้าม เขตบางขุนเทียน และไปสิ้นสุดเขตกรุงเทพมหานครที่คลองขุดเจ้าเมือง ก่อนจะตัดผ่านเข้าสู่อำเภอพระประแดง จังหวัดสมุทรปราการ ต่อไป ทางสายรองได้แก่- ถนนพุทธบูชา - ถนนครุใน - ถนนเลียบวงแหวน - ซอยพุทธบูชา 36 - ซอยประชาอุทิศ 33 - ซอยประชาอุทิศ 69 - ซอยประชาอุทิศ 90สถานที่สำคัญมหาวิทยาลัยสถานที่สำคัญ. มหาวิทยาลัย. - มหาวิทยาลัยเทคโนโลยีพระจอมเกล้าธนบุรี - วิทยาลัยพณิชยการเชตุพนโรงเรียนโรงเรียน. - โรงเรียนวัดพุทธบูชา - อิสลามวิทยาลัยแห่งประเทศไทย - โรงเรียนนาหลวง - โรงเรียนราษฎร์บูรณะ (มูฮำหมัดอุทิศ) - โรงเรียนวัดทุ่งครุ (พึ่งสายอนุสรณ์)วัดวัด. - วัดทุ่งครุ - วัดบางมดโสธราราม (กลางนา) - วัดพุทธบูชา - วัดหลวงพ่อโอภาสีอื่น ๆอื่น ๆ. - สวนธนบุรีรมย์</doc>
