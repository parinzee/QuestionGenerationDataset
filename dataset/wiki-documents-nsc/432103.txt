<doc id="432103" url="https://th.wikipedia.org/wiki?curid=432103" title="โลกอาหรับ">โลกอาหรับ โลกอาหรับ หมายถึง รัฐ ดินแดนและประชากรที่พูดภาษาอาหรับในแอฟริกาเหนือ เอเชียตะวันตกและที่อื่นใด นิยามมาตรฐานของโลกอาหรับประกอบด้วย 22 รัฐและดินแดนของสันนิบาตอาหรับ ซึ่งแผ่จากมหาสมุทรแอตแลนติกทางตะวันตกจรดทะเลอาหรับทางตะวันออก และจากทะเลเมดิเตอร์เรเนียนทางเหนือจรดจะงอยแอฟริกาและมหาสมุทรอินเดียทางตะวันออกเฉียงใต้ มีประชากรรวมทั้งสิ้นประมาณ 280 ล้านคน อารมณ์ชาตินิยมอาหรับถือกำเนิดขึ้นในช่วงครึ่งหลังของคริสต์ศตวรรษที่ 19 ร่วมกับขบวนการชาตินิยมอื่นภายในจักรวรรดิออตโตมัน สันนิบาตอาหรับก่อตั้งขึ้นใน พ.ศ. 2488 เพื่อเป็นตัวแทนของผลประโยชน์ของอาหรับ และโดยเฉพาะอย่างยิ่ง ทำให้การรวมตัวทางการเมืองของประเทศอาหรับลุล่วงไปได้ โครงการซึ่งเป็นที่รู้จักกันในชื่อ อุดมการณ์รวมกลุ่มอาหรับ (Pan-Arabism)</doc>
