<doc id="269822" url="https://th.wikipedia.org/wiki?curid=269822" title="กูดบาย เลนิน!">กูดบาย เลนิน! กูดบาย เลนิน! (, ในประเทศไทย วางจำหน่ายวีซีดีในชื่อ "คุณแม่จู้จี้ คุณลูกขี้จุ๊") เป็นภาพยนตร์ภาษาเยอรมันที่ออกฉายในปี พ.ศ. 2546 เนื้อเรื่องกล่าวถึงเหตุการณ์ที่เกิดขึ้นในเยอรมันตะวันออก ช่วงปี ค.ศ. 1989-1990 ระหว่างการล่มสลายของลัทธิคอมมิวนิสต์ การทลายกำแพงเบอร์ลิน และการรวมประเทศกับเยอรมันตะวันตก ในมุมมองผ่านชีวิตความเป็นอยู่ของครอบครัวหนึ่ง ที่ใช้ชีวิตอยู่ในกรุงเบอร์ลิน ท่ามกลางการเปลี่ยนแปลงของสังคม ที่ขับเคลื่อนไปตามกลไกทุนนิยม และกระแสบริโภคนิยมอย่างกะทันหัน ภาพยนตร์ประสบความสำเร็จด้านรายได้อย่างถล่มทลายในประเทศเยอรมนี และยุโรป ได้รับการเสนอชื่อเข้าชิงรางวัลภาพยนตร์ภาษาต่างประเทศยอดเยี่ยม รางวัลบาฟตา และรางวัลลูกโลกทองคำ และได้รับรางวัลภาพยนตร์ยอดเยี่ยม รางวัลโกยา รางวัลซีซาร์ และรางวัลยูโรเปียนฟิล์ม ในเรื่อง ผู้กำกับภาพยนตร์ได้อ้างถึงฉากที่มีชื่อเสียงในภาพยนตร์เรื่องอื่นหลายเรื่อง อาทิเช่นจาก และ A Clockwork Orange ของสแตนลีย์ คูบริก, La Dolce Vita ของเฟเดอริโก เฟลลินี, La double vie de Véronique และ Trois Couleurs: Bleu ของคริสซ์ตอฟ เคียสลอฟสกี้ นอกจากนั้นยังมีกล่าวถึง ตัวอักษรสีเขียว แบบในภาพยนตร์ The Matrix</doc>
