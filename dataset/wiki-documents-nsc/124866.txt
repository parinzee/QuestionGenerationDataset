<doc id="124866" url="https://th.wikipedia.org/wiki?curid=124866" title="อำเภอสันติสุข">อำเภอสันติสุข สันติสุข () เป็นอำเภอหนึ่งของจังหวัดน่านที่ตั้งและอาณาเขต ที่ตั้งและอาณาเขต. อำเภอสันติสุขตั้งอยู่ทางตอนกลางของจังหวัด มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอท่าวังผาและอำเภอปัว - ทิศตะวันออก ติดต่อกับอำเภอบ่อเกลือและอำเภอแม่จริม - ทิศใต้ ติดต่อกับอำเภอแม่จริมและอำเภอภูเพียง - ทิศตะวันตก ติดต่อกับอำเภอภูเพียงและอำเภอเมืองน่านประวัติ ประวัติ. ท้องที่อำเภอสันติสุขแต่เดิมนั้นเป็นส่วนหนึ่งของอำเภอเมืองน่านและอำเภอแม่จริม ต่อมาเมื่อวันที่ 14 กรกฎาคม พ.ศ. 2524 จึงมีประกาศกระทรวงมหาดไทยให้แยกตำบลดู่พงษ์ และตำบลป่าแลวหลวงออกจากการปกครองของอำเภอเมืองน่าน รวมตั้งเป็น กิ่งอำเภอสันติสุข ต่อมาในวันที่ 21 เมษายน พ.ศ. 2526 มีพระราชกฤษฎีกาฯ เปลี่ยนแปลงเขตอำเภอแม่จริม กับกิ่งอำเภอสันติสุข จังหวัดน่าน โดยให้โอนตำบลพงษ์ อำเภอแม่จริม ไปขึ้นกับกิ่งอำเภอสันติสุข และเมื่อถึงวันที่ 4 กรกฎาคม พ.ศ. 2537 จึงยกฐานะขึ้นเป็น อำเภอสันติสุข จนถึงปัจจุบันการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอสันติสุขแบ่งเขตการปกครองย่อยออกเป็น 3 ตำบล 31 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอสันติสุขประกอบด้วยองค์กรปกครองส่วนท้องถิ่น 3 แห่ง ได้แก่- องค์การบริหารส่วนตำบลดู่พงษ์ ครอบคลุมพื้นที่ตำบลดู่พงษ์ทั้งตำบล - องค์การบริหารส่วนตำบลป่าแลวหลวง ครอบคลุมพื้นที่ตำบลป่าแลวหลวงทั้งตำบล - องค์การบริหารส่วนตำบลพงษ์ ครอบคลุมพื้นที่ตำบลพงษ์ทั้งตำบลประเพณีที่น่าสนใจประเพณีที่น่าสนใจ. - งานฉลองวัด เป็นประเพณีถวายทานเสนาสนะไว้ในพระพุทธศาสนา เช่น อุโบสถ วิหาร กุฏิ เป็นต้น ทางภาคเหนือส่วนใหญ่เรียกประเพณีนี้ว่า "ปอยหลวง" แต่ทางจังหวัดน่านมักเรียกว่า "ฉลองวัด" ไม่ปรากฏหลักฐานว่าแรกเริ่มตั้งแต่สมัยใด ตั้งแต่ปี พ.ศ. 2548 ได้มีการเรียกประเพณีนี้ว่า "มหกรรมแห่ครัวตานล้านนา" เนื่องจากมีองค์กรของรัฐเข้ามาสนับสนุน เช่น องค์การบริหารส่วนจังหวัด องค์การบริหารส่วนตำบล เป็นต้น งานฉลองวัดจัดขึ้นเพื่อเฉลิมฉลองเสนาสนะที่จัดสร้างขึ้น คณะศรัทธาแต่ละหัววัดภายในอำเภอจึงจัดขบวนแห่เพื่อร่วมแสดงความยินดี มีการแข่งขันขบวนแห่ แข่งขันบั้งไฟดอก ภายริ้วในขบวนจะมีส่วนประกอบสำคัญ คือ ธงชาติไทย ธงเสมาธรรมจักร เครื่องสักการะในพระพุทธศาสนา พระบรมฉายาลักษณ์ ป้ายหน้าบ้านตกแต่งอย่างสวยงามด้วยวัสดุที่มาจากธรรมชาติ รวมถึงเครื่องแต่งกายของผู้ถือป้าย ช่างฟ้อนในขบวนแต่ละขบวนที่สวมใส่ด้วยผ้าพื้นเมืองของเมืองน่านมีความสายงามตามแบบฉบับของคนเหนือ อีกทั้งท่วงท่าลีลาการร่ายรำของช่างฟ้อนก็สวยงามน่าชวนมอง แต่ส่วนสำคัญของงานมหกรรมแห่ครัวตานล้านนาครั้งนี้คือ องค์ไทยทาน เป็นของที่จะนำไปถวายวัดนั้น ๆ มักนิยมทำเป็นรูปแบบของผาสาทม่านหรือปราสาทม่าน เป็นปราสาทแบบหนึ่งทางภาคเหนือการคมนาคมการคมนาคม. - ทางหลวงแผ่นดินหมายเลข 1169 (น่าน-สันติสุข) - ทางหลวงแผ่นดินหมายเลข 1225 (สันติสุข-แม่จริม)สถานที่ท่องเที่ยวสถานที่ท่องเที่ยว. - น้ำตกแม่สะนาน - อ่างเก็บน้ำห้วยข่อนแก่น - วัดโป่งคำ - ที่พักสงฆ์เวฬุวัน - วัดพระธาตุป่าแดด - วัดบ้านศรีบุญเรือง</doc>
