<doc id="127014" url="https://th.wikipedia.org/wiki?curid=127014" title="อำเภอภักดีชุมพล">อำเภอภักดีชุมพล อำเภอภักดีชุมพล เป็นอำเภอหนึ่งของจังหวัดชัยภูมิที่ตั้งและอาณาเขต ที่ตั้งและอาณาเขต. อำเภอภักดีชุมพลตั้งอยู่ทางทิศตะวันตกของจังหวัด มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอหนองไผ่ (จังหวัดเพชรบูรณ์) และอำเภอหนองบัวแดง - ทิศตะวันออก ติดต่อกับอำเภอหนองบัวแดง อำเภอหนองบัวระเหว และอำเภอเทพสถิต - ทิศใต้ ติดต่อกับอำเภอลำสนธิ (จังหวัดลพบุรี) และอำเภอวิเชียรบุรี (จังหวัดเพชรบูรณ์) - ทิศตะวันตก ติดต่อกับอำเภอวิเชียรบุรี อำเภอบึงสามพัน และอำเภอหนองไผ่ (จังหวัดเพชรบูรณ์)ประวัติ ประวัติ. ท้องที่อำเภอภักดีชุมพลเดิมเป็นส่วนหนึ่งของอำเภอหนองบัวแดง ทางราชการได้แบ่งพื้นที่การปกครองออกมาตั้งเป็น กิ่งอำเภอภักดีชุมพล เมื่อ 1 สิงหาคม พ.ศ. 2531 โดยแยกการปกครองออกมาจำนวน 3 ตำบล คือ ตำบลบ้านเจียง ตำบลเจาทอง และตำบลวังทอง รวม 36 หมู่บ้าน ปัจจุบันได้แยกเพิ่มอีก 1 ตำบล คือ ตำบลแหลมทอง โดยตั้งที่ว่าการกิ่งอำเภอและศูนย์ราชการที่บ้านลาดชุมพล หมู่ที่ 1 ตำบลเจาทอง และได้ยกฐานะเป็นอำเภอเมื่อ 7 กันยายน พ.ศ. 2538การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอภักดีชุมพลแบ่งเขตการปกครองย่อยออกเป็น 4 ตำบล 47 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอภักดีชุมพลประกอบด้วยองค์กรปกครองส่วนท้องถิ่น 4 แห่ง ได้แก่- องค์การบริหารส่วนตำบลบ้านเจียง ครอบคลุมพื้นที่ตำบลบ้านเจียงทั้งตำบล - องค์การบริหารส่วนตำบลเจาทอง ครอบคลุมพื้นที่ตำบลเจาทองทั้งตำบล - องค์การบริหารส่วนตำบลวังทอง ครอบคลุมพื้นที่ตำบลวังทองทั้งตำบล - องค์การบริหารส่วนตำบลแหลมทอง ครอบคลุมพื้นที่ตำบลแหลมทองทั้งตำบลแหล่งน้ำสำคัญแหล่งน้ำสำคัญ. - ลำน้ำเจา เป็นลำน้ำสายหลักของอำเภอ ไหลผ่านทั้ง 4 ตำบล - ลำน้ำเจียง เป็นลำน้ำสายหลักของตำบลบ้านเจียงและตำบลแหลมทอง - อ่างเก็บน้ำห้วยเสือดาว เป็นแอ่งน้ำธรรมชาติที่สำคัญในเขตตำบลวังทองสถานที่ท่องเที่ยวสถานที่ท่องเที่ยว. - จุดชมวิวเขาพังเหย ตำบลเจาทอง ตั้งอยู่ยอดเขาพังเหย ริมทางหลวงแผ่นดินหมายเลข 225 ห่างจากตัวเมืองชัยภูมิ 75 กิโลเมตร เป็นที่แวะพักผ่อนระหว่างเดินทาง มีร้านอาหารของชาวบ้านและศูนย์บริการนักท่องเที่ยว - น้ำตกสายรุ้ง หมู่ที่ 7 บ้านซับประสิทธิ์ ตำบลเจาทอง - ถ้ำแก้ว ตำบลแหลมทอง ห่างจากอำเภอภักดีชุมพลไปทางทิศเหนือ 9 กิโลเมตร ตามทางหลวงแผ่นดินหมายเลข 2359 ถึงบ้านซับเจริญมีทางแยกซ้ายไปอีก 5 กิโลเมตร ถ้ำแห่งนี้อยู่ภายในบริเวณวัดถ้ำแก้ว ลักษณะของถ้ำคล้ายห้องโถงลึกลงไปในภูเขา บรรยากาศเย็นและชื้นตลอดเวลา มีไฟฟ้าให้แสงสว่างภายในถ้ำ จากปากถ้ำมีทางเดินลงลึกไปถึงด้านล่าง ซึ่งมีพระพุทธรูปประดิษฐานอยู่ และมีหินย้อย อยู่ตามผนังถ้ำ เมื่อต้องแสงเกิดเป็นประกาย</doc>
