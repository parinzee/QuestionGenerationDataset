<doc id="20278" url="https://th.wikipedia.org/wiki?curid=20278" title="สนิมน้อยฯ">สนิมน้อยฯ รุ่นสนิมน้อยฯ คือ ชื่อรุ่นที่เรียกของศิษย์เก่าสถาปัตย์ จุฬาฯ รุ่นปี 2524 หรือรุ่นที่ 49 ของคณะสถาปัตยกรรมศาสตร์ จุฬาลงกรณ์มหาวิทยาลัย รุ่นนี้มีบุคคลเป็นที่รู้จักกันดี ในหลายแวดวงวิชาชีพ เช่น เกียรติ กิจเจริญ (นักแสดง พิธีกร), อรุณ ภาวิไล (นักแสดง), พิเชษฐ์ ตงศิริ (ผู้กำกับการแสดง), อ. อริยา อรุณินท์ (ภาควิชาภูมิสถาปัตยกรรม, จุฬาฯ), อ.ดร.ยงธนิศ พิมลเสถียร (มธ.), อ.อภิญญา ลิ้มไพบูลย์ (มจธ.), อ.ดร.เอกชัย มหาเอก (มช.), อ.จิตธิกร สุนทรศารทูล (มจธ.), เป็นต้น ชื่อเรียกเต็มๆ คือ สนิมน้อย กลอยใจ เคยถูกระบุในเรื่องสั้นชุดว้าวุ่น ของ ปินดา โพสยะ นักเขียนรุ่นพี่ ปี 2521 นิติพงษ์ ห่อนาค ได้กรุณาอธิบายที่มาของชื่อ สนิมน้อยฯ ไว้ดังนี้ รุ่นปี 24 คือ รุ่นคุณกิ๊ก คุณครูลูกน้ำ ฯลฯ เมื่อเข้ามาปีหนึ่ง ก็สนุกสนาน สนิทสนมกลมเกลียวกันกับรุ่นปี 21 อย่างออกหน้าออกตา ซึ่งก็เท่ากับว่า ปีสี่ สนิทกับปีหนึ่งอีกแล้ว เหมือนรุ่นปีสี่ของพี่เล็กพี่โย สนิทกับเราตอนปีหนึ่ง ก็เลยพากันปั่นความรู้สึก ให้เหมือนดั่งว่ามันมหัศจรรย์หนักหนา ปีสี่ต้องรักน้องปีหนึ่งเป็นพิเศษ คล้ายดังพระเจ้าดลมาก็ไม่ปาน หลังจากที่ปีหนึ่งอันน่าเอ็นดูของน้อง ๆ ปี 24 กำลังจะผ่านไป แล้วน้องใหม่ก็กำลังจะเข้ามา ข้าพเจ้าจำไม่ได้ว่า รุ่นปี 21 คนใดเป็นคนกล่าวคำนี้แก่น้องปี 24 แต่อยากจะเดาว่าเป็นไอ้อั๋น เพราะเรื่องกุ๊กกิ๊กแบบนี้ต้องมันคนเดียว ไอ้อั๋น (หรือใครก็ตามเถิด) มันเริ่มไซโคน้องปีหนึ่งว่า ต่อไปนี้จะไม่รักน้องปีหนึ่งแล้วนะ น้องใหม่ ๆ กำลังจะเข้ามา จะไม่รักแล้วนะ จะรักน้องรุ่นใหม่ ๆ ซึ่งคำดังกล่าวสะเทือนใจน้องมากถึงกับน้ำตาตก (อันนี้ กล่าวเกินจริง) คำสำคัญก็คือ พวกมันน่ะเก่าแล้ว เก่า ๆ ก็เป็นสนิม ใหม่กว่าหน้าตาจุ๋มจิ๋ม (ซึ่งมาจากเพลงรำวงเก่าของสุนทราภรณ์เพลงหนึ่ง) คำว่าสนิม ก็เลยได้แก่พวกน้องปี 24 มาตั้งแต่นั้น จนบัดนี้ ส่วนคำว่า สนิมน้อยกลอยใจ นั้นเป็นสร้อยต่อให้มันปากไอ้อั๋นมัน ก็เท่านั้นเอง ซึ่งบางทีก็อาจจะเป็น สนิมเน้งเกรงใจ ก็ได้ แล้วแต่ใครจะมีปัญญาอ่อนมากหรืออ่อนน้อยแค่ไหน จบแต่เพียงเท่านี้ จากคุณ นิติ เมื่อวันที่ 5 ก.ย. 48 23:20 น.</doc>
