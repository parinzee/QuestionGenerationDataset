<doc id="39141" url="https://th.wikipedia.org/wiki?curid=39141" title="นาโงยะ">นาโงยะ นครนาโงยะ () เป็นเมืองที่ใหญ่ที่สุดในภาคชูบุ และมีประชากรมากเป็นอันดับ 4 ของประเทศญี่ปุ่น ตั้งอยู่บนชายฝั่งมหาสมุทรแปซิฟิกบนเกาะฮนชู เป็นเมืองเอกของจังหวัดไอชิและเป็นหนึ่งในเมืองท่าหลักของญี่ปุ่น ซึ่งประกอบด้วย โตเกียว, โอซะกะ, โคเบะ, โยะโกะฮะมะ, ชิบะ และ คิตะกีวชู นอกจากนี้ยังเป็นศูนย์กลางของเขตมหานครที่ใหญ่เป็นอันดับสามของญี่ปุ่นที่เรียกว่า เขตมหานครชูเกียว ซึ่งมีประชากรกว่า 9.1 ล้านคนนามมูลวิทยา นามมูลวิทยา. ชื่อของเมืองนั้น เดิมถูกเขียนเป็นตัวคันจิในรูป 那古野 หรือ 名護屋 (ทั้งสองอ่านว่า นาโงยะ) ซึ่งมีความเป็นไปได้ว่ามาจากคำว่า นาโงยากะ (なごやか) ที่แปลว่า "สงบสุข" ในขณะที่คำว่าชูเกียว (中京, ชู (กลาง) + เกียว (นครหลวง)) ก็มีความหมายถึงนาโงยะเช่นกัน ตัวอย่างที่ใช้ชื่อชูเกียว อาทิ เขตมหานครชูเกียว, เขตอุตสาหกรรมชูเกียว, บริษัทแพร่สัญญาณโทรทัศน์ชูเกียว, มหาวิทยาลัยชูเกียว เป็นต้นประวัติศาสตร์จุดกำเนิด ประวัติศาสตร์. จุดกำเนิด. โอะดะ โนะบุนะงะ และบรรดาผู้ใต้การปกครองคือ โทะโยะโตะมิ ฮิเดะโยะชิ กับ โทะกุงะวะ อิเอะยะซุ นั้นต่างเป็นขุนพลที่มีอำนาจบารมีจากการรวบรวมแผ่นดินญี่ปุ่นเป็นปึกแผ่นและพวกเขามีฐานที่มั่นอยู่ในพื้นที่นาโงยะ ต่อมา ภายหลังจากที่อิเอะยะซุได้ปราบดาตนเองขึ้นเป็นโชกุนและสถาปนารัฐบาลเอะโดะ ในปี 1610 อิเอะยะซุได้ย้ายฐานที่มั่นไปที่บริเวณแคว้นโอะวะริ (จังหวัดไอชิในปัจจุบัน) ซึ่งห่างจากเมืองคิโยะซุราวเจ็ดกิโลเมตร เพื่อเหตุผลทางยุทธศาสตร์ ซึ่งปัจจุบันคือเมืองนาโงยะยุคเอะโดะ ยุคเอะโดะ. ในยุคนี้ ได้มีการก่อสร้างปราสาทนาโงยะขึ้น ซึ่งวัสดุต่างๆนำมาจากปราสาทคิโยะซุ ซึ่งในระหว่างการก่อสร้างนี้ พื้นที่บริเวณรอบเมืองคิโยะซุเป็นที่อยู่อาศัยของประชากรกว่า 60,000 คน ซึ่งภายหลังพวกเขาเหล่านี้ก็ได้ย้ายมาอยู่บริเวณรอบปราสาทนาโงยะที่สร้างขึ้นใหม่ ในช่วงเวลาเดียวกัน บริเวณใกล้ๆกับศาลเจ้าอะสึนะก็ถูกกำหนดให้เป็นจุดแวะพักที่เรียกว่า มิยะ (ศาล) บนถนนสายโทไกโดซึ่งเชื่อมระหว่างนครหลวงเคียวโตะ กับ นครเอะโดะ (โตเกียวในปัจจุบัน) เส้นทางสัญจรนี้ทำให้เกิดชุมชนขึ้นรอบๆศาลเจ้าเข้าสู่อุตสาหกรรม เข้าสู่อุตสาหกรรม. นาโงยะกลายเป็นศูนย์กลางทางอุตสาหกรรมของภูมิภาค มีชุมชนเศรษฐกิจใหม่เกิดขึ้นมากมาย อาทิ แหล่งเครื่องปั้นดินเผาโทะโกะนะเมะ, ทะจิมิ และ เซะโตะ ตลอดจน โอะกะซะกิที่เป็นแหล่งผลิตดินปืนภายใต้การกำกับของรัฐบาลเอะโดะ อุตสาหกรรมประเภทอื่นๆก็อาทิ การทอฝ้าย และตุ๊กตายนต์ที่เรียกว่า คะมะกุรินิงเงียวสงครามโลกครั้งที่สอง สงครามโลกครั้งที่สอง. ในสงครามแปซิฟิก นาโงยะเป็นหนึ่งในจุดยุทธศาสตร์ที่กองทัพอากาศสหรัฐอเมริกาทำการทิ้งระเบิด เนื่องจากนาโงยะเป็นกนึ่งในสามศูนย์กลางผลิตอากาศยานที่ใหญ่ที่สุดของญี่ปุ่นในเวลานั้น ประชากรของนาโงยะในช่วงนี้ประมาณการอยู่ที่ราว 1.5 ล้านคน และ 25% ของประชากรเป็นคนงานสายอาชีพผลิตอากาศยาน ราว 40-50% ของเครื่องยนต์และเครื่องบินรบของญี่ปุ่นถูกผลิตขึ้นที่นี่ นอกจากนี้ นาโงยะยังเป็นแหล่งผลิตเครื่องมือและอุปกรณ์ที่สำคัญ อาทิ อุปกรณ์รองลื่น, อุปกรณ์ทางรางรถไฟ, โลหะอัลลอย, รถถัง, รถยนต์ และอาหารแปรรูป ตลอดช่วงเวลาของสงครามโลก การทิ้งระเบิดทางอากาศของสหรัฐอเมริกาเริ่มขึ้นในวันที่ 18 เมษายน 1942 โดยมีเป้าหมายที่โรงงานผลิตอากาศยานมิตซูบิชิ, คลังน้ำมันมะสึฮิเงะโช, ค่ายทหารปราสาทนาโงยะ และ โรงงานยุทธภัณฑ์ บางครั้งก็ใช้ระเบิดไฟในการโจมตี การทิ้งระเบิดดำเนินไปอย่างต่อเนื่องจนถึงฤดูใบไม้ผลิในปี 1945 ในปฏิบัติการทิ้งระเบิดทางอากาศนี้ คำสั่งทิ้งระเบิดที่ 21ได้ใช้ระเบิดเพลิงไปกว่า 3,162 ตันซึ่งทำลายสถิติของกองทัพอากาศสหรัฐ คำสั่งนี้ได้ทำลายเป้าหมายไปได้กว่า 23 แห่งและทำให้พื้นที่ 1 ใน 4 ของเมืองเกิดเพลิงไหม้เสียหาย ปราสาทนะโยะงะก็ถูกทำลายลงไปด้วยในวันที่ 14 พฤษภาคม 1945 ซึ่งได้มีการสร้างขึ้นใหม่จนแล้วเสร็จในปี 1959เขตการปกครอง เขตการปกครอง. นครนาโงยะ มี 15 เขตการปกครอง ประกอบด้วย:- อะสึตะ - ชิกุซะ - ฮิงะชิ - คิตะ - เมโต - มิโดะริ - มินะมิ - มินะโตะ - มิซุโฮะ - โมะริยะมะ - นะกะ (ศูนย์กลาง) - นะกะงะวะ - นะกะมุระ - นิชิ - โชวะ - เท็มปะกุภูมิอากาศคมนาคม คมนาคม. นาโงยะมีท่าอากาศยานอยู่สองแห่ง ท่าอากาศยานหลักคือ ท่าอากาศยานนานาชาติชูบุเซ็นแทรร์ (NGO) ที่ก่อสร้างโดยการถมทะเลบริเวณเมืองโทโกะมะเนะ ซึ่งท่าอากาศยานแห่งนี้มีเที่ยวบินระหว่างและเทศและเที่ยวบินในประเทศจำนวนมาก และท่าอากาศยานรองคือ สนามบินนาโงยะ (ท่าอากาศยานโคะมะกิ) ซึ่งตั้งอยู่ในชานเมืองนาโงยะบริเวณเมืองโคะมะกิและคะซุไง ซึ่งตั้งแต่วันที่ 17 กุมภาพันธ์ 2005 เที่ยวบินทั้งหมดได้ย้ายไปให้บริการที่ท่าอากาศยานนานาชาติชูบุเซ็นแทรร์ และสนามบินนาโงยะแห่งเก่านี้ถูกใช้เป็นฐานทัพอากาศสหรัฐอเมริกาและการบินทั่วไปและเป็นศูนย์บำรุงของฟุจิดรีมแอร์ไลนส์ สถานีรถไฟนาโงยะนั้น ถือเป็นสถานีรถไฟที่มีพื้นที่ใหญ่ที่สุดในโลก ให้บริการในเส้นทางหลักคือ โทไกโด ชิงกันเซ็ง, สายหลักโทไกโด และสายหลักชูโอ นอกจากนี้มีรถไฟสายอื่นๆ อาทิ เมเตะสึและคินเตะสึที่เชื่อมต่อไปยังภาคโทไกและภาคคันไซ รถไฟใต้ดินเทศบาลนาโงยะคอยให้บริการเส้นทางภายในตัวเมือง ท่าเรือนาโงยะนั้น ถือเป็นท่าเรือที่มีมูลค่าการขนส่งสินค้ามากที่สุดของญี่ปุ่น โตโยต้า มอเตอร์ คอร์ปอเรชัน ก็ใช้ท่าเรือแห่งนี้ในการส่งออกรถยนต์และผลิตภัณฑ์ยานยนต์สถานที่ท่องเที่ยว สถานที่ท่องเที่ยว. สถานที่ท่องเที่ยวยอดนิยมที่สุดสองแห่งของนาโงยะคือศาลเจ้าอะสึนะและปราสาทนาโงยะ.- ศาลเจ้าอะสึนะเป็นศาลเจ้าที่เก่าแก่ที่สุดเป็นอันดับสองของญี่ปุ่น (รองจากศาลเจ้าใหญ่อิเซะ) มีประวัติกว่าสองพันปี เป็นที่เก็บดาบซึ่งเชื่อกันว่าคือดาบ คุซะนะงิ ดาบเทพเจ้าที่ปรากฏในตำนานโคะจิกิ และเป็นหนึ่งในสามราชกกุธภัณฑ์แห่งญี่ปุ่น อย่างไรก็ตามไม่มีการจัดแสดงสมบัติที่สำคัญที่สุดของชาติชิ้นนี้แก่สาธารณชน- ปราสาทนาโงยะสร้างขึ้นในปี ค.ศ. 1612 แต่ก็ถูกเพลิงไหม้เสียหายไปในช่วงสงครามโลกครั้งที่สอง ปราสาทในปัจจุบันเป็นอาคารที่สร้างขึ้นใหม่แล้วเสร็จในปี ค.ศ. 1959 และมีการเพิ่มสิ่งอำนวยความสะดวกหลายๆอย่างอาทิ ลิฟท์ นอกจากนี้ วารีพยัคฆ์ทองสองตัวบนหลังคาปราสาทแห่งนี้ ยังถือเป็นสัญลักษณ์ของนครนาโงยะอีกด้วย สถานที่น่าสนใจอื่นๆ ประกอบด้วย:- วัดนิตไต หรือวัดญี่ปุ่น-ไทย วัดที่สร้างขึ้นเพื่อแสดงถึงความสัมพันธ์อันดีระหว่างสองประเทศ อายุกว่าร้อยปี - นาโงยะทีวีทาวเวอร์และสวนสาธารณะฮิซะยะโอโดริ ตั้งอยู่บริเวณใจกลางของเขตซะกะเอะ - อาคารเจอาร์เซ็นทรัลบริเวณสถานีรถไฟนาโงยะ - มิดแลนด์สแควร์: สำนักงานการค้านานาชาติแห่งใหม่ของโตโยต้า และยังมีชั้นชมวิวเปิดโล่งที่สูงที่สุดในญี่ปุ่น - บริเวณท่าเรือนาโงยะ: เป็นที่ตั้งของศูนย์การค้า Italia Mura และพิพิธพันธ์สัตว์น้ำท่าเรือนาโงยะ (Port of Nagoya Public Aquarium) - สวนสัตว์และสวนพฤกษศาสตร์ฮิงะชิยะมะ กับ ฮิงะชิยะมะสกายทาวเวอร์ - พิพิธภัณฑ์โตโยต้า จัดแสดงเทคโนโลยีและประวัติอุตสาหกรรมของโตโยต้า ตั้งอยู่ใกล้สถานีรถไฟนาโงยะ - โรงงานโนะริตะเกะ: โรงงานเครื่องกระเบื้อง มีการจัดแสดงประวัติความเป็นมา มีคาเฟ่ และร้านขายของที่ระลึก - ย่านช็อปปิงโอซุ ตั้งอยู่ใกล้กับวัดโอซุคันนงและวัดบันโจ - พิพิธภัณฑ์ศิลปะโทะกุงะวะและสวนโทะกุงะวะ สวนแบบญี่ปุ่นของโชกุนในยุคเอะโดะ - พิพิธภัณฑ์ศิลปะและวิทยาศาสตร์นครนาโงยะ ตั้งอยู่บริเวณสวนสาธารณะชิระกะวะ ไม่ไกลจากสถานีรถไฟใต้ดินฟุชิมิ - พิพิธภัณฑ์การเงินธนาคารโตเกียว-มิตซูบิชิ ยูเอฟเจความสัมพันธ์ระหว่างประเทศ ความสัมพันธ์ระหว่างประเทศ. นครนาโงยะทำข้อตกลงเป็นเมืองแฝดกับห้าเมืองดังต่อไปนี้:- ลอสแอนเจลิส, สหรัฐอเมริกา (ตั้งแต่ 1959) - เม็กซิโกซิตี, เม็กซิโก (ตั้งแต่ 1978) - หนานจิง, จีน (ยกเลิกเมื่อ 2012) - ซิดนีย์, ออสเตรเลีย (ตั้งแต่ 1980) - ตูริน, อิตาลี (ตั้งแต่ 2005) นาโงยะยังเป็นที่ตั้งของสถานทูตและสถานกงสุลของหลายๆประเทศ เป็นที่ตั้งของสถานกงสุลใหญ่จีน, สถานกงสุลใหญ่เกาหลีใต้, สถานกงสุลใหญ่บราซิล, สถานกงสุลใหญ่เปรู และยังมีสถานกงสุลใหญ่กิตติมศักดิ์ราชอาณาจักรไทยรวมอีกด้วย</doc>
