<doc id="171493" url="https://th.wikipedia.org/wiki?curid=171493" title="ท่าอากาศยานนครราชสีมา">ท่าอากาศยานนครราชสีมา ท่าอากาศยานนครราชสีมา หรือ สนามบินโคราช () ตั้งอยู่ที่ ตำบลท่าช้าง อ.เฉลิมพระเกียรติ จังหวัดนครราชสีมา ซึ่งอยู่ในเขตป่าสงวนแห่งชาติหนองเต็ง-จักราช ตั้งอยู่ห่างจากตัวเมืองนครราชสีมาไปทางทิศเหนือระยะทางประมาณ 26 กิโลเมตร มีพื้นที่ทั้งหมด 4,625 ไร่ เป็นท่าอากาศยานในสังกัดกรมท่าอากาศยาน กระทรวงคมนาคม สร้างขึ้นเพื่อใช้แทนท่าอากาศยานกองบิน 1 นครราชสีมา ซึ่งเป็นท่าอากาศยานของกองทัพอากาศ ท่าอากาศยานนครราชสีมาได้รับการประกาศให้เป็นท่าอากาศยานศุลกากร สามารถรองรับเที่ยวบินระหว่างประเทศได้ประวัติประวัติ. - พ.ศ. 2529 ท่าอากาศยานนครราชสีมาเริ่มเปิดทำการบินเชิงพาณิชย์เป็นครั้งแรก โดยตั้งอยู่ที่ในตัวเมือง และใช้ทางวิ่งและลานจอดของกองทัพอากาศกองบิน 1 ในการทำการบิน แต่ก็ยังประสบปัญหา เนื่องจากต้องใช้พื้นที่ของกองทัพบกซึ่งอยู่ห่างจากลานจอดประมาณ 2 กิโลเมตร ในการสร้างอาคารที่พักผู้โดยสาร เพราะกองทัพอากาศไม่สามารถจัดสรรพื้นที่บริเวณติดกับลานจอดให้กรมการบินพาณิชย์ก่อสร้างอาคารที่พักผู้โดยสาร และยังมีปัญหาเข้าออกสนามบินของผู้โดยสาร เนื่องจากอยู่ในเขตทหารซึ่ง มีมาตรการรักษาความปลอดภัยค่อนข้าง เข้มงวด- พ.ศ. 2537 กรมการบินพาณิชย์ จึงจัดหาที่ก่อสร้างท่าอากาศยานแห่งใหม่ เพื่ออำนวยความสะดวกแก่ผู้ใช้บริการ โดยได้พื้นที่บริเวณป่าสงวนแห่งชาติหนองเต็ง – จักราช – ตำบลสีสุก ตำบลท่าช้าง อำเภอเฉลิมพระเกียรติ และได้เริ่มก่อสร้าง- พ.ศ. 2540 โดยเริ่มเปิดใช้บริการในวันที่ 5 ธันวาคมสายการบินพานิชย์ที่ให้บริการในขณะนั้นจึง ย้ายไปใช้ท่าอากาศยานแห่งใหม่ทั้งหมด แต่ก็มีปัญหาเรื่องความสะดวกสบาย เพราะตั้งอยู่ห่างไกล จึงทยอยยกเลิกการบินจนหมด- พ.ศ. 2553 สายการบินแฮปปี้แอร์เปิดเที่ยวบินระหว่างกรุงเทพฯ-นครราชสีมาอย่างเป็นทางการ ในวันที่ 16 ตุลาคม และแผนเปิดเส้นทางบินไปยังเชียงใหม่และหัวหิน- พ.ศ. 2554 สายการบินไทยรีเจียนัลแอร์ไลน์ส เริ่มทำการบินกรุงเทพฯ-นครราชสีมา ในวันที่ 2 กันยายน - แต่เนื่องจากท่าอากาศยานแห่งใหม่นี้อยู่ห่างตัวเมืองมาก กอปรกับปัญหาด้านการคมนาคมเข้าสู่สนามบิน ทำให้ไม่เป็นที่นิยมใช้บริการ จนสายการบินต้องยกเลิกทำการบินไปในที่สุด- พ.ศ. 2558 สายการบินกานต์แอร์ เปิดเส้นทางการบินเชื่อมภูมิภาค นครราชสีมา - เชียงใหม่ เริ่มทำการบินวันที่ 2 กุมภาพันธ์ 2558 และต่อมาต้องยกเลิกการทำการบิน เนื่องจากปัญหาด้านใบอนุญาตทำการบิน- พ.ศ. 2560 สายการบินนิวเจน แอร์เวย์ส เปิดให้บริการเส้นทางบิน นครราชสีมา - เชียงใหม่, ภูเก็ต และดอนเมือง ในเดือนธันวาคม ต่อมาสายการบินดังกล่าว ได้ทำการลดเที่ยวบินภูเก็ตและเชียงใหม่ จากบินทุกวันเป็น 4 เที่ยวบิน/สัปดาห์ ต่อมาไม่นานสายการบินก็ได้ทำการยกเลิกเส้นทางการบินภูเก็ตแบบไม่มีกำหนด และลดเที่ยวบินเชียงใหม่เป็น 2 เที่ยวบิน/สัปดาห์เพราะจำนวนผู้โดยสารใช้งานไม่มากประกอบกับสนามบินที่ไกลจากตัวเมืองทำให้เกิดการยกเลิกขึ้น - 22 มีนาคม 2561 นายพีระพงษ์ สุภาพแท้ ผจก.ฝ่ายการตลาดสายการบินนิวเจน แอร์เวย์ส ได้แจ้งต่อที่ประชุมหอการค้าจังหวัดนครราชสีมาว่าตั้งแต่ สายการบินเปิดทำการบินมาตั้งตั้งแต่ เมื่อวันที่ 3 ธันวาคม 2560 ช่วงแรกผู้โดยสารให้ความสนใจใช้บริการเป็นจำนวนมาก แต่หลังจากนั้นต่อมาจำนวนผู้โดยสารเริ่มลดลงอย่างต่อเนื่องอย่างเห็นได้ชัด และที่ผ่านมาต้องประสบภาวะขาดทุนเดือนละกว่า 1 ล้านบาทหรือคิดเป็นความเสียหายต่อหนึ่งเที่ยวบินตกอยู่ที่ 1 แสนบาทนั่นเอง เนื่องจากในแต่ละเดือนมีภาระต้นทุนในการบินค่อนข้างสูง สายการบินจึงขอประกาศยุติและยกเลิกให้บริการทำการบินทุกเส้นทางบินจากและถึงท่าอากาศยานนครราชสีมา ตั้งแต่วันที่ 17 เมษายน 2561 เป็นต้นไป ซึ่งนับเป็นการทำการบินโดยใช้เวลาเพียงไม่กี่เดือน ขาดทุนมากมายได้ถึงขนาดนี้ เช่นเดียวกับสายการบินหลายสายที่ประสบกับปัญหาเช่นเดียวกัน ทำให้ยกเลิกทำการบินกันไปก่อนหน้านี้แล้ว เช่น บางกอกแอร์เวยส์ , การบินไทย และไทยแอร์เอเชียสายการบินที่ทำการบินในปัจจุบันสายการบินที่ทำการบินในปัจจุบัน. - ปัจจุบันไม่มีสายการบินพาณิชย์ ให้บริการในเส้นทางนี้แล้ว **สายการบินที่เคยทำการบิน</doc>
