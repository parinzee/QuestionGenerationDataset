<doc id="719769" url="https://th.wikipedia.org/wiki?curid=719769" title="เจ้าชายเบร์ติล ดยุกแห่งฮัลลันด์">เจ้าชายเบร์ติล ดยุกแห่งฮัลลันด์ พลเรือเอก เจ้าชายเบร์ติล ดยุกแห่งฮัลลันด์ (; 28 กุมภาพันธ์ พ.ศ. 2455 — 5 มกราคม พ.ศ. 2540) เป็นพระราชโอรสในสมเด็จพระเจ้ากุสตาฟที่ 6 อดอล์ฟแห่งสวีเดน ประสูติแต่เจ้าหญิงมาร์กาเรธา มกุฎราชกุมารีแห่งสวีเดน (พระนามเดิม: เจ้าหญิงมาร์กาเรตแห่งคอนน็อต) พระชายาพระองค์แรก เจ้าชายเบร์ติล มีพระเชษฐาคือ เจ้าชายกุสตาฟ อดอล์ฟ ดยุกแห่งเวสเตร์บอตเติน พระราชบิดาในสมเด็จพระราชาธิบดีคาร์ลที่ 16 กุสตาฟแห่งสวีเดน และมีพระเชษฐภคินีคือ เจ้าหญิงอิงกริด พระราชชนนีในสมเด็จพระราชินีนาถมาร์เกรเธอที่ 2 แห่งเดนมาร์ก และสมเด็จพระราชินีอันเนอ-มารีแห่งกรีซ เจ้าชายเบร์ติล เสกสมรสกับเจ้าหญิงลิเลียน ดัชเชสแห่งฮัลลันด์ (พระนามเดิม: ลิลเลียน เมย์ เดวีส์) นางแบบจากสหราชอาณาจักร เมื่อวันที่ 7 ธันวาคม พ.ศ. 2519 แต่ทั้งสองก็ไม่มีพระบุตรด้วยกัน หลังทรงคบหากันมานานและทรงพำนักอยู่ทางตอนใต้ของประเทศฝรั่งเศสโดยไม่เสกสมรสตั้งแต่ปี พ.ศ. 2486 เพื่อคงสิทธิ์ในการสืบราชสันตติวงศ์สวีเดน ซึ่งพระองค์เคยเป็นหนึ่งในสุภาพบุรุษที่ได้รับการเสนอชื่อให้เป็นคู่ของเจ้าหญิงมาร์กาเรต เคาน์เตสแห่งสโนว์ดอน มาก่อน เจ้าชายเบร์ติล ดยุกแห่งฮัลลันด์ สิ้นพระชนม์เมื่อวันที่ 5 มกราคม พ.ศ. 2540 สิริพระชนมายุ 84 พรรษา</doc>
