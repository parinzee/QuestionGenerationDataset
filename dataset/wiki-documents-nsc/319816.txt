<doc id="319816" url="https://th.wikipedia.org/wiki?curid=319816" title="เคต บอสเวิร์ท">เคต บอสเวิร์ท แคเทอรีน แอน "เคต" บอสเวิร์ท () เกิดเมื่อวันที่ 2 กรกฎาคม ค.ศ. 1983 เธอมีผลงานภาพยนตร์ครั้งแรกในภาพยนตร์ของโรเบิร์ต เรดฟอร์ดในปี 1998 เรื่อง The Horse Whisperer บอสเวิร์ทแสดงในซีรีส์อเมริกันเรื่อง Young Americans ที่เธอรับบทเป็นเบลลา แบงก์ เธอมีชื่อเสียงจากการรับบทนำในภาพยนตร์เรื่อง Blue Crush (2002) ปีต่อมาเธอแสดงเป็นเพื่อนสาวของนักแสดงหนังโป๊ จอห์น โฮล์มส ใน Wonderland แสดงคู่กับวัล คิลเมอร์ ต่อมาในปี 2004 เธอรับบทเป็นซานดรา ดี ในภาพยนตร์ของเควิน สเปซีย์ เรื่อง Beyond the Sea บอสเวิร์ทยังแสดงในภาพยนตร์อีกหลายเรื่อง รวมถึงใน Superman Returns (2006) ที่เธอรับบทเป็นลุยส์ เลน และภาพยนตร์ดราม่าในปี 2008 เรื่อง 21</doc>
