<doc id="923721" url="https://th.wikipedia.org/wiki?curid=923721" title="เซอัด คอลาชินัตส์">เซอัด คอลาชินัตส์ เซอัด คอลาชินัตส์ (บอสเนีย: ; เกิดวันที่ 20 มิถุนายน ค.ศ. 1993) เป็นนักฟุตบอลชาวบอสเนีย ปัจจุบันลงเล่นตำแหน่งกองหลังให้กับสโมสรฟุตบอลอาร์เซนอลและทีมชาติบอสเนียและเฮอร์เซโกวีนาสโมสรอาชีพอาร์เซนอล สโมสรอาชีพ. อาร์เซนอล. วันที่ 6 มิถุนายน ค.ศ. 2017 สโมสรฟุตบอลอาร์เซนอลประกาศคว้าตัวเซอัด คอลาชินัตส์ แบบไม่มีค่าตัว คอลาชินัตส์ยิงประตูแรกในนัดแรกที่เขาลงเล่น นัดชนะลูกโทษต่อเชลซีในเอฟเอคอมมิวนิตีชีลด์ 2017 เขาลงเล่นในพรีเมียร์ลีกนัดแรก และจ่ายบอลสำเร็จหนึ่งครั้งในนัดที่ชนะเลสเตอร์ซิตี 4–3 เขาได้รับคะแนนเสียงให้เป็นผู้เล่นยอดเยี่ยมประจำเดือนของสโมสร เมื่อวันที่ 14 กันยายน คอลาชินัตส์ยิงประตูแรกในยูฟ่ายูโรปาลีก นัดที่ชนะเอฟเซเคิล์น 3–1 เขายิงประตูแรกในพรีเมียร์ลีกในวันที่ 28 ตุลาคม นัดที่ชนะสวอนซีซิตี 2–1 เขาได้รับการลงคะแนนเสียงให้เป็นผู้เล่นยอดเยี่ยมของสโมสรอีกครั้งในเดือนตุลาคมทีมชาติ ทีมชาติ. คอลาชินัตส์ถือหนังสือเดินทางเยอรมนี เขาจึงได้ลงเล่นให้กับทีมชาติเยอรมนีหลายรุ่นอายุ ต่อมาเขาย้ายไปเล่นให้กับทีมชาติบอสเนียและเฮอร์เซโกวีนา ซึ่งเป็นทีมชาติบ้านเกิดของพ่อและแม่ คอลาชินัตส์ถูกเรียกตัวติดทีมชาติในปี ค.ศ. 2013. พ่อของเขากล่าวว่า การเลือกเล่นให้ทีมชาติบอสเนีย เป็นตัวเลือกแรกของคอลาชินัตส์ วันที่ 18 พฤศจิกายน ค.ศ. 2013 คอลาชินัตส์ลงเล่นให้บอสเนียนัดแรก เป็นนัดกระชับมิตรที่แพ้อาร์เจนตินา 2–0 ต่อมาเขามีชื่อติดทีมชาติไปแข่งขันฟุตบอลโลก 2014 ที่ประเทศบราซิล ในนาทีที่ 3 ของการแข่งขันนัดแรกของกลุ่ม คอลาชินัตส์สกัดเข้าประตูตัวเองอย่างโชคร้าย ในนัดที่แพ้อาร์เจนตินา 2–1 ที่สนามกีฬามารากานัง ถือเป็นการทำเข้าประตูตัวเองที่เร็วที่สุดในประวัติศาสตร์ฟุตบอลโลกเกียรติประวัติ เกียรติประวัติ. อาร์เซนอล- เอฟเอคอมมิวนิตีชีลด์: 2017 ประเภทบุคคล- ทีมยอดเยี่ยมประจำฤดูกาลของบุนเดสลีกา: 2016–17</doc>
