<doc id="369280" url="https://th.wikipedia.org/wiki?curid=369280" title="นาวาคาราบาว">นาวาคาราบาว นาวาคาราบาว เป็นคอนเสิร์ตใหญ่ครั้งหนึ่งของวงคาราบาว จัดขึ้นเมื่อเวลา 19.00 น. ของวันเสาร์ที่ 30 เมษายน พ.ศ. 2548 ณ.หอประชุมกองทัพเรือ ติดริมแม่น้ำเจ้าพระยา โดยคอนเสิร์ตครั้งนี้จัดโดย บริษัท สกาย-ไฮ เน็ตเวิร์ค จำกัด และคลื่น 106 Life F.M. โดยมีจุดประสงค์เพื่อนำรายได้ส่วนหนึ่งช่วยเหลือผู้ประสบภัยพิบัติจากเหตุการณ์คลื่นสึนามิถล่มภาคใต้เมื่อปลายปี พ.ศ. 2547 โดยคาราบาวที่เพิ่งออกอัลบั้มชุดที่ 24 สามัคคีประเทศไทย แสดงร่วมกับวงออเคสตร้าของกองดุริยางค์ทหารเรือ "ไลท์ ออเคสตร้า ราชนาวีไทย" ซึ่งคอนเซปต์ของคอนเสิร์ตครั้งนี้ คือ "ไลท์ ร็อก เลส ทอล์ค" จะเป็นการแสดงดนตรีในแบบเบา ๆ เป็นครั้งแรกของคาราบาว งานแถลงข่าวคอนเสิร์ตมีขึ้นในวันที่ 28 มีนาคม ปีเดียวกัน ที่หอประชุมกองทัพเรือ โดยที่ในครั้งนี้ เนาวรัตน์ พงษ์ไพบูลย์ ศิลปินแห่งชาติที่เคยร่วมงานกับคาราบาวมาแล้วหลายครั้ง ได้เขียนบทโคลงด้วยลายมือตนเองสำหรับคอนเสิร์ตครั้งนี้ โดยมีเนื้อหาว่า ซึ่งบทโคลงนี้ได้ถูกตีพิมพ์ลงในบัตรคอนเสิร์ต และนำเสนอด้วยการอ่านเป็นกาพย์เห่เรือด้วยเสียงของ เรือเอกณัฐวัฏ อร่ามเกลื้อ ผู้อ่านกาพย์เห่เรือในกระบวนพยุหยาตราชลมารค เป็นโหมโรงก่อนเข้าสู่การแสดงด้วย สำหรับบัตรคอนเสิร์ตจัดจำหน่ายที่ไทยทิคเก็ตมาสเตอร์ เริ่มจำหน่ายวันแรก 26 มีนาคม ปีเดียวกัน โดยเริ่มจำหน่ายล่วงหน้าที่คลื่น 106 Life F.M. ตั้งแต่วันที่ 25 มีนาคม ราคา 1,500, 2,000 และ 2,500 บาท ในคอนเสิร์ตได้มีการบรรเลงบทเพลงพิเศษ คือ เจ้าตาก (บรรเลงโดย ไลท์ ออเคสตร้า ราชนาวีไทย) , วอลซ์นาวี ร้องโดย แอ๊ด , พรานทะเล ร้องโดย เล็ก และ เนวี่บลู โดย เทียรี่ ภายหลังคอนเสิร์ตได้มีการส่งมอบเงินรายได้จากการจัดให้แก่ ผู้บัญชาการทหารเรือ เป็นจำนวนเงินทั้งสิ้นถึง 1,000,000 บาทรายชื่อเพลงรายชื่อเพลง. 1. เจ้าตาก (บรรเลง) 2. วอลซ์นาวี 3. พรานทะเล 4. เนวี่บลู 5. ขวานไทยใจหนึ่งเดียว 6. สามัคคีประเทศไทย 7. เสพตาย ขายคุก 8. วิหคพลัดถิ่น 9. เรฟูจี 10. ซับน้ำตาอันดามัน 11. คนไทยไม่ทิ้งกัน 12. ลูกรอ 13. เชื่อในรัก 14. ทะเลใจ 15. รั้วทะเล 16. เฒ่าทะเล 17. กระถางดอกไม้ให้คุณ 18. บางระจันวันเพ็ญ 19. พระนเรศวรมหาราช 20. ฤกษ์ดาวเทียม 21. ผีเสื้อราตรี 22. สวนจตุจักร 23. บัวลอย 24. เมด อิน ไทยแลนด์</doc>
