<doc id="140149" url="https://th.wikipedia.org/wiki?curid=140149" title="มหาสงครามชิงพิภพ">มหาสงครามชิงพิภพ มหาสงครามชิงพิภพ () เป็นภาพยนตร์ตอนที่สามซึ่งเป็นตอนสุดท้ายของภาพยนตร์ไตรภาคเดอะลอร์ดออฟเดอะริงส์ หลังจากสองภาคแรก ได้แก่ อภินิหารแหวนครองพิภพ และ ศึกหอคอยคู่กู้พิภพ กำกับโดย ปีเตอร์ แจ็กสัน จากงานเขียนต้นฉบับ เดอะลอร์ดออฟเดอะริงส์ ของ เจ. อาร์. อาร์. โทลคีน ออกฉายครั้งแรกในปี ค.ศ. 2003 ในเนื้อเรื่อง เซารอนเดินทัพใหญ่เพื่อทำสงครามพิชิตพลเมืองมิดเดิลเอิร์ธ พ่อมดแกนดัล์ฟกับกษัตริย์เธโอเดนแห่งโรฮันจึงต้องยกทัพมาช่วยอาณาจักรกอนดอร์ อารากอร์นจะต้องนำทัพทั้งหมดเพื่อต่อสู้กับเซารอนให้ได้ แม้ว่าในที่สุดแล้วจะไม่มีความหวังเลยก็ตาม เพราะผลแห่งชะตาของมิดเดิลเอิร์ธขึ้นอยู่กับฮอบบิทสองคน คือโฟรโดและแซม ว่าจะสามารถนำแหวนเอกไปทำลายที่เมาท์ดูม โดยเอาชนะความยั่วยวนในอำนาจของแหวน และการหักหลังของกอลลัมได้หรือไม่นักแสดงนักแสดง. - เอไลจาห์ วู้ด รับบทเป็น โฟรโด แบ๊กกิ้นส์ - เอียน แมคเคลเลน รับบทเป็น แกนดัล์ฟ - วิกโก มอร์เทนเซน รับบทเป็น อารากอร์น - ฌอน แอสติน รับบทเป็น แซมไวส์ แกมจี - โดมินิก โมนาก์ฮาน รับบทเป็น เมอเรียด็อค แบรนดี้บั๊ก - บิลลี่ บอยด์ รับบทเป็น เปเรกริน ตุ๊ก - ออร์แลนโด บลูม รับบทเป็น เลโกลัส - จอห์น ไรส์ เดวี่ส์ รับบทเป็น กิมลี - แอนดี้ เซอร์คิส รับบทเป็น กอลลัม - เคต แบลนเชตต์ รับบทเป็น กาลาเดรียล - ลิฟ ไทเลอร์ รับบทเป็น อาร์เวน - ฮิวโก วิฟวิ่ง รับบทเป็น เอลรอนด์ - คริสโตเฟอร์ ลี รับบทเป็น ซารูมาน - เบอร์นาร์ด ฮิลล์ รับบทเป็น เธโอเดน - คาร์ล เออร์บัน รับบทเป็น เอโอแมร์ - มิรันดา ออตโต รับบทเป็น เอโอวีน - เดวิด เวนแฮม รับบทเป็น ฟาราเมียร์ - จอห์น โนเบิล รับบทเป็น เดเนธอร์รางวัลและสถิติ รางวัลและสถิติ. ภาพยนตร์ มหาสงครามชิงพิภพ ได้รับการตอบรับเป็นอย่างดียิ่งทั้งจากนักวิจารณ์และจากยอดรายได้ โดยสามารถทำสถิติกวาดรางวัลออสการ์จนหมดทั้ง 11 รางวัลที่ได้ส่งเข้าประกวด เป็นสถิติสูงสุดเทียบเท่าภาพยนตร์เรื่อง ไททานิก และ เบนเฮอร์ ในจำนวนรางวัลที่ได้รับนี้รวมถึงรางวัลภาพยนตร์ยอดเยี่ยม ซึ่งนับเป็นภาพยนตร์แฟนตาซีเรื่องแรกในประวัติศาสตร์รางวัลออสการ์ที่ได้รับรางวัลเกียรติยศสูงสุดนี้ ด้านรายได้ ภาพยนตร์สามารถทำสถิติสูงกว่า 1 พันล้านดอลลาร์สหรัฐ โดยติดอันดับภาพยนตร์ทำเงินสูงสุดตลอดกาลเป็นลำดับที่ 3 (อันดับหนึ่งคือ อวตาร อันดับสองคือ ไททานิก) รางวัลใหญ่ที่ภาพยนตร์เรื่องนี้ได้รับได้แก่- รางวัลออสการ์ ชนะเลิศ 11 รางวัล- สาขาภาพยนตร์ยอดเยี่ยม - สาขาผู้กำกับยอดเยี่ยม - สาขาบทภาพยนตร์ดัดแปลงยอดเยี่ยม - สาขาเทคนิคพิเศษยอดเยี่ยม - สาขาออกแบบเครื่องแต่งกายยอดเยี่ยม - สาขาแต่งหน้ายอดเยี่ยม - สาขาบันทึกเสียงยอดเยี่ยม - สาขาลำดับภาพยอดเยี่ยม - สาขากำกับศิลป์ยอดเยี่ยม - สาขาดนตรีประกอบภาพยนตร์ยอดเยี่ยม - สาขาเพลงประกอบภาพยนตร์ยอดเยี่ยม ดีวีดีชุดพิเศษของภาพยนตร์ (Special Extended Version) ออกวางจำหน่ายเมื่อวันที่ 14 ธันวาคม ค.ศ. 2004 โดยมีการเพิ่มฉากอีกกว่า 50 นาที</doc>
