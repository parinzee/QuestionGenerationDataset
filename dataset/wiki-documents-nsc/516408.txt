<doc id="516408" url="https://th.wikipedia.org/wiki?curid=516408" title="สถาบันมะเร็งดยุค">สถาบันมะเร็งดยุค สถาบันมะเร็งดยุค (; อักษรย่อ: DCI) เป็นทั้งสถาบันมะเร็งแห่งชาติแบบศูนย์มะเร็งครอบคลุม, สถานที่วิจัย, และโรงพยาบาล ศูนย์นี้เป็นส่วนหนึ่งของคณะแพทยศาสตร์ มหาวิทยาลัยดุ๊ก และระบบสุขภาพมหาวิทยาลัยดุ๊ก ซึ่งตั้งอยู่ ณ เมืองเดอแรม รัฐนอร์ทแคโรไลนา สหรัฐอเมริกา ศูนย์นี้มีความเชี่ยวชาญในการรักษาและป้องกันโรคมะเร็ง และอยู่ในอันดับที่ 11 ใน ยูเอสนิวส์แอนด์เวิลด์รีพอร์ต ของรายชื่อโรงพยาบาลโรคมะเร็งชั้นนำใน ค.ศ. 2011 โดยมีผู้ป่วยโรคมะเร็งเข้ารับการตรวจ ณ ที่แห่งนี้เป็นจำนวนกว่า 50,000 รายในแต่ละปี ในเดือนพฤศจิกายน ค.ศ. 2010 นายแพทย์วิคเตอร์ ดีซาว ซึ่งเป็นอธิการบดีแห่งกิจการสุขภาพของมหาวิทยาลัยดุ๊ก ได้เปิดสถาบันมะเร็งดยุคขึ้นอย่างเป็นทางการในระหว่างทำพิธีตอกเสาเข็มสำหรับอาคารใหม่ สถาบันมะเร็งดยุคเป็นองค์กรเดียวประเภทแรกของมหาวิทยาลัยดุ๊กที่บูรณาการและสอดคล้องต่อการดูแลผู้ป่วยรวมถึงพื้นฐานและการวิจัยทางคลินิกที่มีเป้าหมายในด้านการปรับปรุงรักษาผู้ป่วย, การลดภาวะการเกิดโรคมะเร็ง และเร่งความก้าวหน้าทางด้านวิทยาศาสตร์ นายแพทย์ ดร. ไมเคิล บี.คาสแทน ซึ่งเป็นนักวิทยาศาสตร์ที่มีชื่อเสียงด้านโรคมะเร็งและผู้อำนวยการศูนย์มะเร็งแบบครอบคลุมที่โรงพยาบาลวิจัยเด็กเซนต์จูด ได้รับการเสนอชื่อเป็นกรรมการบริหารคนแรกของสถาบันมะเร็งดยุคในเดือนพฤษภาคม ค.ศ. 2011 วันที่ 27 กุมภาพันธ์ ค.ศ. 2012 สถาบันมะเร็งดยุคได้เปิดศูนย์มะเร็งดยุค ซึ่งเป็นอาคาร 7 ชั้นแห่งใหม่ที่อุทิศขึ้นเพื่อการรักษาโรคมะเร็ง</doc>
