<doc id="909406" url="https://th.wikipedia.org/wiki?curid=909406" title="ธารน้ำแข็งอาเล็ทช์">ธารน้ำแข็งอาเล็ทช์ ธารน้ำแข็งอาเล็ทช์ () หรือ มหาธารน้ำแข็งอาเล็ทช์ () เป็นธารน้ำแข็งที่ใหญ่ที่สุดในเทือกเขาแอลป์ ตั้งอยู่ในรัฐวาเล ประเทศสวิตเซอร์แลนด์ ธารน้ำแข็งนี้มีความยาวราว 23 กิโลเมตร มีปริมาตรราว 15.4 ลูกบาศก์กิโลเมตร และกินพื้นที่กว่า 81.7 ตารางกิโลเมตร ตัวธารน้ำแข็งมีความกว้างราว 940 เมตร ธารน้ำแข็งนี้ไหลจากระดับ 4,160 เมตรลงมาสู่ระดับ 1,650 เมตรเหนือระดับน้ำทะเล ธารน้ำแข็งอาเล็ทช์และหุบเขาโดยรอบได้รับการขึ้นทะเบียนเป็นมรดกโลกทางธรรมชาติโดยยูเนสโก ธารน้ำแข็งแห่งนี้เกิดขึ้นจากการบรรจบกัน ณ ระดับความสูง 4,160 เมตรเหนือระดับน้ำทะเลของธารน้ำแข็งขนาดย่อย 4 สาย อันได้แก่:- โกรสเซอร์อาเล็ทช์เฟียร์น (Grosser Aletschfirn) ทางตะวันตก จากอาเล็ทช์ฮอร์น (Aletschhorn) และไดรเอ็คฮอร์น (Dreieckhorn) - ยุงเฟราเฟียร์น (Jungfraufirn) ทางตะวันตกเฉียงเหนือ จากเขายุงเฟรา (Jungfrau) - เอวิจชเนแฟลด์ (Ewigschneefäld) ทางเหนือ จากเขาเมินช์ (Mönch) - กรือเน็กก์เฟียร์น (Grüneggfirn) ทางตะวันออก จากกรือเน็กก์ฮอร์น (Grünegghorn)</doc>
