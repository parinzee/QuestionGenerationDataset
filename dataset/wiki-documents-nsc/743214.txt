<doc id="743214" url="https://th.wikipedia.org/wiki?curid=743214" title="การเสียชีวิตของมาริลิน มอนโร">การเสียชีวิตของมาริลิน มอนโร มาริลิน มอนโร ถูกพบเสียชีวิตในวันที่ 5 สิงหาคม ค.ศ. 1962 ในห้องน้ำในบ้านของเธอที่เบรนต์วูดโดยหมอจิตแพทย์ ดร.ราลฟ์ กรีนสัน เธอสิริอายุได้ 36 ปี สาเหตุการเสียชีวิตคือการใช้สารบาร์บิทูเรตเกินขนาด และวินิจฉัยว่าอาจเป็นการฆ่าตัวตาย แม้ว่าการสืบสวนทั้งใน ค.ศ. 1962 หรือการทบทวนคดีใน ค.ศ. 1982 ไม่มีครั้งใดที่พบหลักฐานว่าเธอเป็นเหยื่ออาชญากรรม แต่การเสียชีวิตของมอนโรกลายเป็นประเด็นของทฤษฎีสมคบคิดมากมาย หลายทฤษฎีมีส่วนเกี่ยวพันกับประธานาธิบดี จอห์น เอฟ. เคนเนดี และน้องชาย โรเบิร์ต เอฟ. เคนเนดี รวมถึงผู้นำสหภาพแรงงาน จิมมี ฮอฟฟา และผู้นำกลุ่มอาชญากร แซม จีแองกานา นอกจากทฤษฎีที่ว่าเธอถูกฆาตกรรม ยังมีข้อกล่าวหาว่าสาเหตุการเสียชีวิตคือการใช้ยาเกินขนาดโดยไม่ได้ตั้งใจด้วย</doc>
