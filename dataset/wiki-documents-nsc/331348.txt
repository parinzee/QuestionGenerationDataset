<doc id="331348" url="https://th.wikipedia.org/wiki?curid=331348" title="รามาซาน รามาซานอฟ">รามาซาน รามาซานอฟ รามาซาน รามาซานอฟ (; ) เจ้าของฉายา เดอะพันนิชเชอร์ เกิดวันที่ 22 มิถุนายน ค.ศ. 1984 เป็นนักมวยไทยและเป็นนักสู้ป้องกันตัวชาวรัสเซีย ปัจจุบัน เขาเป็นแชมป์รายการ WPMF มวยไทยโลกรุ่นเฮฟวีเวท ตลอดจนเป็นแชมป์ WMC มวยไทยนานาชาติ เขาได้เข้ามาอาศัยอยู่ในประเทศไทยตั้งแต่ ค.ศ. 2004ประวัติ ประวัติ. รามาซาน รามาซานอฟ เกิดที่เมืองมาคัชกาลา ซึ่งเป็นเมืองหลวงของสาธารณรัฐดาเกสถาน ในประเทศรัสเซีย และเริ่มชกมวยสากลเมื่ออายุได้ 13 ปี ต่อมาเมื่อเขามีอายุ 15 ปี ได้เกิดความรักในกีฬามวยไทย เขาย้ายมาอยู่ที่เมืองไทยพร้อมกับญาติของเขา ได้แก่ อาร์สลาน และมาโกเหม็ด มาโกเมดอฟ เพื่อตามเป้าหมายในการเข้าสู่สายอาชีพมวยไทย รามาซานได้เข้าประจำอยู่ที่ร่มโพธิ์ยิมในกรุงเทพ ภายในระยะเวลาเพียงไม่กี่ปี เขาได้ไต่ระดับจากรุ่นซุปเปอร์มิดเดิลเวทขึ้นสู่รุ่นครุยเซอร์เวท เขาทำการชกไฟท์แรกเมื่ออายุได้ 19 ปีในประเทศไทย และเป็นแชมป์รายการแข่งระดับโลกในปี ค.ศ. 2004 ต่อมาในวันที่ 5 ธันวาคม ค.ศ. 2006 รามาซานได้เข้าร่วมในรายการ S1 เวิลด์เฮฟวี่เวททัวร์นาเมนท์ ซึ่งจัดขึ้นที่กรุงเทพ ประเทศไทย เนื่องในวันพ่อแห่งชาติ และสามารถเอาชนะเอมมานูเอล พาเยท กับจาฟาร์ อาหมัดฮี โดยกรรมการเป็นผู้ตัดสินทั้งสองรายการ และได้ส่งเขาเข้าสู่รอบไฟนอล ที่ซึ่งเขาได้พบกับมาเรค ดิมิทริออฟ จากประเทศเบลารุส และรามาซานเป็นฝ่ายเอาชนะได้ด้วยการเตะต่ำในยกที่สอง หนึ่งเดือนต่อมา ซึ่งตรงกับวันที่ 5 มกราคม ค.ศ. 2007 มีการจัดการแข่งขันที่ดูไบ ในสหรัฐอาหรับเอมิเรตส์ รามาซานได้เข้าสู่สังเวียนอีกครั้งและสามารถน็อคเอเวอร์ท ฟยีท นักชกชาวดัตช์ ในยกที่สี่ ของรายการ WMC มิดเดิลอีสท์ 19 พฤษภาคม ค.ศ. 2007 เขาได้เข้าร่วมการแข่งขันเค-วัน เป็นครั้งแรก ในรายการ เค-วัน สแกดิเนเวีย จีพี 2007 แต่เป็นฝ่ายพ่ายแพ้ ด้วยการถูกธีโอดอร์ ซารีเยฟ ชนะน็อคในยกที่สอง 8 ธันวาคม ค.ศ. 2007 ในซิดนีย์ ออสเตรเลีย รามาซานสามารถหยุดสตีฟ แมคคินนอน ในยกที่สี่ของรายการ WMC อินเตอร์คอนติเนนทอล มวยไทยเฮฟวีเวท 19 กรกฎาคม ค.ศ. 2008 ในเคปทาวน์ แอฟริกาใต้ รามาซานได้กลายเป็นแชมเปี้ยนคนใหม่ของรายการ WPMF เฮฟวีเวทเวิลด์ โดยเอาชนะปีเตอ โมตอง ซึ่งเป็นที่ชื่นชอบของชาวแอฟริกาใต้ โดยชนะทีเคโอในยกที่สองรายการที่ชนะรายการที่ชนะ. - ค.ศ. 2008 WPMF เวิลด์เฮฟวีเวท แชมเปียน (เคปทาวน์) - ค.ศ. 2007 แชมเปียน WMC มวยไทยนานาชาติ รุ่นเฮฟวีเวท (ซิดนีย์) - ค.ศ. 2007 WMC มิดเดิลอีสท์ มวยไทยเฮฟวีเวทแชมเปียน (ดูไบ) - ค.ศ. 2006 ชนะรายการ S-1 เฮฟวีเวท ทัวร์นาเมนท์ (กรุงเทพ) - ค.ศ. 2006 PK-1 เวิลด์แชมเปียน (ภูเก็ต) - ค.ศ. 2005 WMC เวิลด์แชมเปียน (กรุงเทพ) - ค.ศ. 2004 การแข่งขันเทิดพระเกียรติวันพระราชสมภพพระบาทสมเด็จพระเจ้าอยู่หัว รุ่น 83 กิโลกรัม รอบไฟนอล (กรุงเทพ) - ค.ศ. 2004 WPMF เวิลด์แชมเปียน (กรุงเทพ) - ค.ศ. 2003 IFMA รัสเซียนแชมเปียนสถิติการแข่งขัน</doc>
