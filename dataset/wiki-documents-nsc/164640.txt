<doc id="164640" url="https://th.wikipedia.org/wiki?curid=164640" title="โรงเรียนเพชรพิทยาคม">โรงเรียนเพชรพิทยาคม โรงเรียนเพชรพิทยาคม (อักษรย่อ: พ.ช., PKS) เป็นโรงเรียนรัฐบาล เมื่อแรกก่อตั้งเป็นโรงเรียนประจำมณฑลเพชรบูรณ์ และเป็นโรงเรียนประจำจังหวัดเพชรบูรณ์โดยเป็นโรงเรียนชายล้วนแต่ปัจจุบันได้เปลี่ยนเป็นโรงเรียนสหศึกษา จึงเป็นที่รู้จักของชาวเพชรบูรณ์และถูกเรียกอย่างแพร่หลายว่าเป็น "โรงเรียนชาย" และเป็นโรงเรียนรัฐบาลและสถานศึกษาระดับมัธยมศึกษาแห่งแรกของจังหวัดเพชรบูรณ์ ก่อตั้งในปี พ.ศ. 2444 ปัจจุบันมีอายุ 116 ปี สังกัดสำนักงานเขตพื้นที่การศึกษามัธยมศึกษา เขต 40 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่ทิศตะวันออกของถนนสามัคคีชัย(สระบุรี-หล่มสัก) เลขที่ 210 ตำบลในเมือง อำเภอเมืองเพชรบูรณ์ จังหวัดเพชรบูรณ์ รหัสไปรษณีย์ 67000 รหัสสถานศึกษา 1067101001สัญลักษณ์ประจำโรงเรียนสัญลักษณ์ประจำโรงเรียน. - คติพจน์: "นตฺถิ ปญฺญา สมา อาภา" แปลว่า "แสงสว่างเสมอด้วยปัญญา ไม่มี" - คำขวัญประจำโรงเรียน: "วิชา วินัย น้ำใจ มารยาท" - สีประจำโรงเรียน: "เขียว-ขาว" - ตราประจำโรงเรียน: ตราประจำโรงเรียนเป็นรูปโล่ ที่ใจกลางโล่เป็นรูปเพชรที่แผ่รัศมีออกไปรอบทิศเป็นรูปร่างหกเหลี่ยม ตอนบนของโล่เป็นแถบสีประจำโรงเรียนในแนวตั้งโดยสีเขียวอยู่ด้านซ้ายและสีขาวอยู่ด้านขวา ตอนล่างของโล่เป็นแถบคติพจน์ของโรงเรียน ใต้ตราโล่จะมีแถบผ้าชื่อโรงเรียน "ร.ร.เพชรพิทยาคม" - ดอกไม้ประจำโรงเรียน: ดอกแก้ว - พระพุทธรูปประจำโรงเรียน: หลวงพ่อเพชรมีชัย - เอกลัษณ์: "สถานศึกษา เป็นผู้นำแห่งการเปลี่ยนแปลง" - อัตลักษณ์: "วินัยเยี่ยม เปี่ยมคุณธรรม นำวิชาการ"ประวัติโรงเรียน ประวัติโรงเรียน. โรงเรียนเพชรพิทยาคม จังหวัดเพชรบูรณ์ ในอดีตเป็นโรงเรียนประจำมณฑลเพชรบูรณ์ ก่อตั้งขึ้นเมื่อปี พ.ศ. 2444 โดยพระยาเพชรรัตน์สงคราม(เฟื่อง เฟื่องเพชร) ผู้ว่าราชการจังหวัดเพชรบูรณ์คนที่ 3 ที่บริเวณวัดไตรภูมิ ริมแม่น้ำป่าสัก ตำบลในเมือง อำเภอเมือง จังหวัดเพชรบูรณ์ ซึ่ง กระทรวงธรรมการ(กระทรวงศึกษาธิการในปัจจุบัน) ได้แต่งตั้งให้นายเปร่ง เพชรบูรณิน มาดำรงตำแหน่งครูใหญ่คนแรก ดำรงตำแหน่งตั้งแต่ พ.ศ. 2444 - พ.ศ. 2447 ในระยะแรกเปิดสอนในระดับประถมศึกษา ต่อมาได้มีการย้ายสถานที่ตั้งโรงเรียนหลายครั้ง เช่น บริเวณวัดใหม่ บริเวณโรงเรียนเมืองเพชรบูรณ์ และเริ่มเปิดสอนระดับชั้นมัธยมศึกษาตอนต้นในปี พ.ศ. 2482 และมัธยมศึกษาตอนปลายในปี พ.ศ. 2505 ในปี พ.ศ. 2517 กรมสามัญศึกษาได้แต่งตั้งนายจักรกฤษณ์ นาคะรัตน์ เป็นผู้อำนวยการคนแรก ดำรงตำแหน่งตั้งแต่ พ.ศ. 2517 – พ.ศ. 2522 ถือเป็นผู้บริหารโรงเรียนคนที่ 21 จนกระทั่งปี พ.ศ. 2518 ได้ย้ายสถานที่ตั้งมาที่บริเวณโรงเรียนเพชรพิทยาคมในปัจจุบัน ทางทิศตะวันออกของถนนสามัคคีชัย ตรงข้ามกับศาลจังหวัดเพชรบูรณ์ ด้านทิศเหนือติดกับวิทยาลัยเทคนิคเพชรบูรณ์ ด้านทิศใต้ติดกับโรงเรียนวิทยานุกูลนารี ปัจจุบัน นายชัยชาญ ปัญญาพวก เป็นผู้อำนวยการโรงเรียนเพชรพิทยาคม ได้ย้ายมาดำรงตำแหน่งเมื่อวันที่ 17 พฤศจิกายน 2559 เป็นผู้บริหารโรงเรียนคนที่ 32 และผู้อำนวยการคนที่ 12รายนามผู้บริหารอาคารสำคัญในโรงเรียนอาคารสำคัญในโรงเรียน. - ลานโพธิ์ เป็นลานกลางโรงเรียน ใช้เป็นสถานที่จัดกิจกรรมในเทศการต่างๆ ของโรงเรียน เช่น วันภาษาไทยแห่งชาติ วันปีใหม่ วันไหว้ครู ซึ่งในวันไหว้ครู ลานแห่งนี้จะเป็นสถานที่ที่นักเรียนชั้นต่างๆ จะมาร่วมมือกันทำพานไหว้ครู - หอประชุมเพชร เป็นอาคารที่ใช้ทำกิจกรรมแรกของนักเรียน เช่น พิธีปฐมนิเทศ หรือพิธีสำคัญต่างๆ อย่างพิธีไหว้ครู การเลือกตั้งสภานักเรียน การประชุมผู้ปกครอง การคัดเลือกนักศึกษาวิชาทหาร และพิธีปัจฉิมนิเทศ - อาคารพระราชปริยัติบัณฑิต 112ปี เพชรพิทยาคม หรืออาคารโดม ใช้สำหรับจัดกิจกรรมต่างๆของโรงเรียน - ศูนย์เพื่อนใจวัยรุ่น ชมรมTo Be Number One โรงเรียนเพชรพิทยาคม - หอประชุมดอกแก้ว - อาคารพระราชปริยัติบัณฑิต ๑๑๒ ปีเพชรพิทยาคม(อาคารโดม)ศิษย์เก่าที่มีชื่อเสียงศิษย์เก่าที่มีชื่อเสียง. - ปัญจะ เกสรทอง</doc>
