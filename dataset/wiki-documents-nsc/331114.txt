<doc id="331114" url="https://th.wikipedia.org/wiki?curid=331114" title="แขวงบอลิคำไซ">แขวงบอลิคำไซ บอลิคำไซ () เป็นหนึ่งในแขวงที่ตั้งอยู่ตอนกลางของประเทศลาว แขวงบอลิคำไซจัดตั้งขึ้นเมื่อปี พ.ศ. 2526 โดยได้มีการแยกเมืองปากซัน เมืองท่าพระบาท เมืองบริคัณฑ์ (มาจากชื่อเต็มในอดีต "เมืองบริคัณฑนิคม") จากแขวงเวียงจันทน์ และแยกเมืองปากกระดิ่ง เมืองคำเกิด จากแขวงคำม่วน มารวมกันแล้วตั้งเป็นแขวงใหม่ เนื่องจากพื้นที่แขวงเวียงจันทน์และแขวงคำม่วนกว้างใหญ่ การปกครองดูแลไม่ทั่วถึง ชื่อของแขวงมาจากชื่อเมืองบริคัณฑ์และเมืองคำเกิดมาสมาสกับคำว่าชัยชนะหรือไซซะนะในภาษาลาว จึงเรียกว่า "บอลิคำไซ" ส่วนเมืองเวียงทองได้จัดตั้งขึ้นในภายหลัง แขวงนี้มีชื่อเสียงมากเกี่ยวกับหินปูน ทั้งทัศนียภาพและเหมืองซึ่งใหญ่ที่สุดในเอเชียตะวันออกเฉียงใต้การแบ่งเขตการปกครองประวัติแขวง ประวัติแขวง. แขวงบอลิคำไซเป็นประตูสู่ลาวใต้ และยังเป็นแขวงที่มีความสำคัญด้านการท่องเที่ยวอีกแห่งหนึ่งของประเทศลาว เพราะเป็นเมืองท่าด่านติดชายแดนสองประเทศ โดยทางด้านทิศตะวันตกริมฝั่งแม่น้ำโขงบริเวณเมืองปากซัน จะตรงข้ามกับจังหวัดบึงกาฬของไทย ส่วนทางด้านทิศตะวันออกบริเวณด่านแก้วเหนือจะติดด่านกอเตรียวของประเทศเวียดนาม การท่องเที่ยวแขวงบอลิคำไซสามารถนั่งรถจากแขวงเวียงจันทน์ลัดเลาะลงมาตามถนนทางหลวงหมายเลข 13 ใต้ หรือจะใช้บริการเรือข้ามฝากไปเที่ยวก็ได้แหล่งท่องเที่ยวแหล่งท่องเที่ยว. - วัดพระบาทโพนฉัน - น้ำตกตาดเล็ก - ปากกะดิ่ง - น้ำตกวังพอง - หลักซาวและบ้านนาแป ตั้งอยู่ทางตอนเหนือของแขวงบอลิคำไซ ห่างจากเมืองปากซันประมาณ 100 กิโลเมตร หลักซาวตั้งอยู่ในเขตภูเขาหินปูน สถานที่เข้าชมได้คือ ถ้ำเมืองคอน ตั้งอยู่ทางเหนือเมืองขึ้นไปตามทางหลวงหมายเลข 8 ประมาณ 17 กิโลเมตร และมีสถานที่ท่องเที่ยวใกล้เคียงคือ บ่อน้ำอุ่นในลำน้ำพาว อยู่เลยจากถ้ำไปประมาณ 1 โลเมตร จากหลักซาวยังมีถนนผ่านไปบ้านนาแป ชายแดนด่านแก้วเหนือตรงข้ามด่านก่อเตรียวของเวียดนามการคมนาคมทางหลวงการคมนาคม. ทางหลวง. - เส้นทางหมายเลข 13 เชื่อมต่อกับนครหลวงเวียงจันทน์ แขวงคำม่วน แขวงสุวรรณเขต แขวงสาละวัน และแขวงจำปาศักดิ์ - เส้นทางหมายเลข 8 จากตะวันตกสู่ตะวันออก ระหว่างแขวงบอลิคำไซไปยังจังหวัดเหงะอาน เวียดนามด่านพรมแดนที่สำคัญด่านพรมแดนที่สำคัญ. - ด่านพรมแดนบึงกาฬ-ปากซัน เปิด 08.00 - 18.00 น. - ด่านพรมแดนน้ำพ้าว-ก่าวแจว เปิด 07.00 - 18.00 น.การเดินทาง การเดินทาง. จากกรุงเทพมหานคร ให้ใช้ทางหลวงหมายเลข 2 ผ่านจังหวัดสระบุรี นครราชสีมา ขอนแก่น อุดรธานี มาถึงหนองคายประมาณ 616 กิโลเมตร ไปที่ด่านศุลกากรจังหวัดบึงกาฬ เพื่อใช้บริการเรือข้ามฟากเปิดให้บริการตั้งแต่ 09.00 – 16.30 น. ค่าโดยสารคนละ 50 บาท เรือออกไม่เป็นเวลา หรือจะเหมาไปเองก็ได้ เพื่อมาถึงเมืองปากซัน ส่วนด่านท่าเรือปากซันจะเปิด-ปิดเวลาเดียวกับไทย ในช่วงที่นักท่องเที่ยวน้อยคุณต้องเหมาเรือกลับมาฝั่งไทย 300 บาท</doc>
