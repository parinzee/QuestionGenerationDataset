<doc id="550555" url="https://th.wikipedia.org/wiki?curid=550555" title="โรเมลู ลูกากู">โรเมลู ลูกากู โรเมลู เมนามา ลูกากู () เกิดเมื่อวันที่ 13 พฤษภาคม ค.ศ. 1993 เป็นนักฟุตบอลชาวเบลเยียมเชื้อสายคองโก ปัจจุบันเล่นให้กับแมนเชสเตอร์ยูไนเต็ด และทีมชาติเบลเยียมในตำแหน่งกองหน้าตัวเป้า ลูกากู เคยอยู่กับเชลซีมาก่อน และได้ถูกยืมตัวไปเล่นให้กับเวสต์บรอมวิชอัลเบียน ตลอดจนเอฟเวอร์ตัน จนกระทั่งเอฟเวอร์ตันได้ซื้อตัวมาอย่างถาวรในปลายเดือนกรกฎาคม ค.ศ. 2014 ด้วยราคาที่สูงที่สุดในประวัติศาสตร์สโมสร คือ 28 ล้านปอนด์ (ประมาณ 1,540 ล้านบาท) ด้วยสัญญา 5 ปี ในฤดูกาล 2015–16 ลูกากูเล่นได้อย่างโดดเด่น ได้ชื่อว่าเป็นผู้เล่นกองหน้าที่ตัวใหญ่ มีแรงปะทะมาก แต่คล่องแคล่วว่องไวและมีการยิงประตูที่เฉียบคม ในนัดที่ 4 ของฤดูกาล 2016–17 เอฟเวอร์ตันเป็นฝ่ายบุกไปเยือนซันเดอร์แลนด์ ที่สนามสเตเดียมออฟไลต์ ลูกากูเป็นผู้ยิงแฮตทริกได้ในในนาทีที่ 60, 68 และ 71 นับเป็นผลการแข่งขันของนัดนี้ด้วย ทำให้เป็นผู้ยิงแฮตทริกแรกในพรีเมียร์ลีกฤดูกาลนี้ และจากผลการแข่งขันทำให้เอฟเวอร์ตันขึ้นสู่ที่ 3 ของอันดับตารางคะแนนสถิติการค้าแข้งสโมสร</doc>
