<doc id="468731" url="https://th.wikipedia.org/wiki?curid=468731" title="ไฟเผาซินเอี๋ย">ไฟเผาซินเอี๋ย หลังจากพ่ายศึกทุ่งพกบ๋อง โจโฉสั่งทัพใหญ่ห้าสิบหมื่นแบ่งเป็นห้าสาย เลือกฤกษ์งามยามดีคิดจะสยบภาคใต้ ตอนนั้นเล่าเปียวตายแล้ว เล่าจ๋องภายใต้การกำกับของญาติฝ่ายมารดาลอบยกเมืองให้โจโฉ ทัพโจโฉไม่มีสิ่งใดขัดขวางรุดหน้าสู่ซินเอี๋ย (ในศึกครั้งนี้ขงเบ้งใช้ทั้งไฟและน้ำในกลศึก)การวางแผนสู้รบการวางแผนสู้รบ. - สถานหารณ์คับขันขงเบ้งใช้ทั้งไฟและน้ำในกลศึกครั้งนี้- 1. ประกาศให้ชาวเมืองอพยพตามไปที่อ้วนเซีย โดยให้ซุนเขียนและพวกคอยดูแล - 2. ให้กวนอูนำทหารหนึ่งพันไปซุ่มที่ตอนบนของแม่น้ำไป๋เหอ ใช้ถุงทรายกั้นน้ำเอาไว้รอถึงวันต่อมายามสามเมื่อทหารโจลงลุยข้ามน้ำให้ยกถุงทรายขึ้นปล่อบน้ำให้ไหลท่วมลงมา - 3. ให้เตียวหุยนำทหารหนึ่งพันซุ่มที่ท่าข้ามโป๋หลิง รอให้ทหารโจแตกตื่นหนีขึ้นจากลำน้ำแล้วยกกำลังออกตามฆ่า - 4. ให้จูล่งนำทหารสามพันแบ่งออกเป็นสามสายทางตะวันตก ทางใต้ ทางเหนือ นำเชื้อเพลงเช่นดินดำกำมะถันไปซุกไว้บนหลังคาชาวบ้านทั่วเมืองรอถึงเวลาเหมาะสม ใช้เกาทัณฑ์เพลิงยิงไปจุดระเบิดและให้จูล่งนำทหารหน่วยรบชั้นยอดดักอยู่ทางประตูตะวันออกรอสังหารศัตรูที่แตกตื่นออกมา - 5. ให้เล่าฮอง บิฟอง นำทหารสองพันตั้งอยู่ที่เนินหางนกกระจอก นอกเมืองซินเอี๋ยสามสิบลี้ซุ่มรอไว้เมื่อเห็นไฟไหม้ขึ้นในเมืองให้บุกเข้าไปไล่ฆ่าศัตรูเหตุการณ์ที่เกิดขึ้น เหตุการณ์ที่เกิดขึ้น. โจหยิน โจหอง นำทหารเป็นทัพหน้าบุกมาซินเอี๋ยพบแต่เมืองว่างเปล่าจึงพักทัพลงทำอาหารในยามพลบค่ำ เกิดไฟไหม้ขึ้นสามด้านทางตะวันตก เหนือและใต้ ลมพัดแรงไฟลุกลามไปทั่ว โจหยินนำทหารลุยฝ่าควันไฟออกทางทิศตะวันออก ทหารเหยียบกันเองตายมากมายท่ามกลางความชุลมุน ออกประตูได้ไม่นานก็เจอกับหน่วยซุ่มโจมตีของจูล่งต้องหนีต่อไปถึงแม่น้ำไป๋เหอที่มีน้ำตื้นๆ ทหารจึงพากันวิ่งหนีแย่งกันลุยข้ามแม่น้ำ กวนอูอยู่ตอนบนได้ยินเสียงอื้ออึงจึงสั่งทำลายถุงทรายที่ขวางลำน้ำอยู่ปล่อยน้ำลงมาท่วมทัพโจตายมากมาย ผู้ที่หนีรอดขึ้นฝังได้ต้องไปเจอกับเตียวหุยที่คอยดักอยู่อีก โจหยินดิ้นรนหนีตายไปได้อย่างทุลักทุเล</doc>
