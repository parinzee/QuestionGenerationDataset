<doc id="345592" url="https://th.wikipedia.org/wiki?curid=345592" title="กระดึ๊บ">กระดึ๊บ กระดึ๊บ () เป็นภาพยนตร์ไทย แนว ตลกมอนสเตอร์ โดย จีทีเอช และ อาตี๋ ฟิล์ม ออกฉายในโรงภาพยนตร์เมื่อวันที่ 2 ธันวาคม พ.ศ. 2553 เป็นผลงานที่ 3 การกำกับภาพยนตร์โดย จตุรงค์ พลบูรณ์ จาก โกยเถอะโยม และ ตั๊ดสู้ฟุด นำแสดงโดย จตุรงค์ พลบูรณ์, ณัฏฐพงศ์ ชาติพงศ์ ,พีค ภัทรศยา และ จิ้ม ชวนชื่น ซึ่งภาพยนตร์เรื่องนี้ นำเอาประเด็นข่าวหน้าหนึ่งเมื่อพฤษภาคม ปี 2549 ที่ลือกันว่าพบสัตว์ประหลาดจากต่างดาวที่หล่นมาจากฟากฟ้า แต่สุดท้าสัตว์ประหลาดกลับกลายเป็นเจลลดไข้แช่น้ำธรรมดา ภาพยนตร์ทำรายได้เปิดตัว 4 วันแรก อยู่ที่ 7.2 ล้านบาท ปิดสัปดาห์ที่ 3 ทำรายได้รวมอยู่ที่ 14 ล้านบาท ถือเป็นภาพยนตร์ที่มีรายได้เปิดตัวและรายได้รวมต่ำที่สุดของค่าย จีทีเอช ในปี พ.ศ. 2553เรื่องย่อ เรื่องย่อ. กลางปี พ.ศ. 2549 ชาวบ้านฮือฮาพบวัตถุประหลาดคล้ายเจลใสหล่นจากฟากฟ้า ลือเป็นสัตว์ประหลาดต่างดาว แต่สุดท้ายเรื่องราวกลับ โอละพ่อ เมื่อสัตว์ประหลาดที่ว่ากลับกลายเป็นแค่แผ่นเจลลดไข้แช่น้ำธรรมดา แต่จะเกิดอะไรขึ้นถ้าเจลลดไข้ไม่ได้เป็นแค่เจลลดไข้ แต่ดันหักมุม(อีกที) กลายเป็นสิ่งมีชีวิตจากต่างดาวเข้าจริงๆ เรื่องราวเกิดขึ้นหลังค่ำคืนพายุฝนฟ้าคะนอง เมื่อวัตถุลึกลับปริศนาตกลงมาในเขตแดนระหว่างบ้านของ 2 ครอบครัวที่ไม่ถูกกัน ได้แก่ เฮียสุรชัย หรือ ป๊า (จาตุรงค์ มกจ๊ก) เจ้าของร้านซาลาเปาที่ปากกล้าและอหังการกับทุกคน ยกเว้นเมีย กับ น้าแมว (จิ้ม ชวนชื่น) จิ๊กโก๋รุ่นใหญ่เจ้าของโรงน้ำแข็งผู้ไม่เคยก้มหัวให้ใคร ในเมื่อไอร้อนจากหม้อนึ่งซาลาเปาทำให้น้ำแข็งละลาย จึงกลายเป็นข้อขัดแย้งทางธุรกิจที่ทำให้เสือสองตัวอยู่รั้วติดกันไม่ได้ถืออีกฝ่ายเป็นศัตรูคู่อริและสาบานต่อดินฟ้าว่า ผีไม่เผา เงาไม่เหยียบ แต่รักต้องห้ามก็ยังเกิดขึ้นจนได้ เมื่อ ไอ้หนุ่มสมหมาย (ฟรอยด์ ณัฏฐพงศ์) หลานชายน้าแมว ชายหนุ่มขี้เล่นที่ยังหาทางเอาดีกับชีวิตไม่ได้ ดันปีนข้ามรั้วมาจีบ หมูแดง (พีค ภัทรศยา) ลูกสาวคนโตสุดรักสุดหวงของป๊า ในสถานการณ์ที่ทั้งสองบ้านกำลังเผชิญกับปัญหาถูกมาเฟียเจ้าถิ่นคุกคามไล่ที่ อยู่ดีๆสัตว์ประหลาดจากต่างดาวที่ตกลงมาก็กลายเป็นจุดเริ่มต้นของความอลหม่าน นั้นมันคือ กระดึ๊บ มีชื่อสามัญคือ Cool Gel- มีลักษณะ คล้ายสัตว์เลื้อยคลานจำพวกหนอน ผิวหนังมีลักษณะเป็นเจลใสคล้ายเจลลดไข้ มีความยืดหยุ่น ชื้น และลื่นมากเมื่อตัวยังเล็ก แต่เมื่อตัวขยายใหญ่ขึ้นผิวจะมีความขรุขระและหยาบกระด้าง เมื่อแรกเกิดที่ส่วนหัวด้านบนของกระดึ๊บจะมีดวงตาปรากฏนูนขึ้นมา โดยตาดำมีลักษณะเป็นแนวตั้งเรียวเล็ก สามารถกลอกไปมาได้ เมื่อโตขึ้นจะสังเกตเห็นฟันแหลมคมซี่เล็กๆจำนวนมาก - อุปนิสัยจะมีรูปร่างหน้าตาบ๊องแบ๊วน่ารัก แต่เมื่อเติบใหญ่ก็จะเริ่มแสดงด้านมืดในตัวเองออกมา ดีกรีความดุร้ายแปรผันตามขนาดตัว ยิ่งตัวใหญ่มากก็ยิ่งดุร้ายมาก กระดึ๊บตัวเมียจะหวงลูกมากเป็นพิเศษ - การเคลื่อนไหว เมื่อ ครั้งเป็นเด็ก กระดึ๊บจะคล่องแคล่วเคลื่อนตัวได้อย่างรวดเร็วพลิ้วไหว ช่วงล่างที่แข็งแรงของมันสามารถหดย่อและดีดตัวพุ่งทะยานขึ้นฟ้าได้ราวสปริง เด้งดึ๋ง แต่ความปราดเปรียวเหล่านี้จะลดลงเมื่อมันเติบใหญ่โตเต็มวัย - อาหารของมันคือ ไอความร้อน ทั้งจากสิ่งมีชีวิตและสิ่งไม่มีชีวิต กระดึ๊บมักพาตัวเองมุดเข้าไปในที่ๆมีความร้อนมากๆ เช่น ในร่างกายคน หรือในครัวที่มีไอร้อนจากการปรุงอาหาร เมื่อมันเข้าไปในร่างกายของสิ่งมีชีวิตแล้วจะดูดความร้อนที่มีอยู่ในร่าง นั้นออกไปจนหมด จนกระทั่งเจ้าของร่างแข็งตายกลายเป็นน้ำแข็ง แล้วค่อยคืบคลานออกมาหาเหยื่อ - กระดึ๊บสามารถออกไข่ได้ครั้งละเป็นพันๆฟอง ซึ่งไข่มีเปลือกที่แข็งมาก - กระดึ๊บปรากฏกายอยู่แถวตอนกลางของของประเทศเขตร้อนชื้นอย่างประเทศไทย เมื่อความร้อนคือขุมพลังงานสำคัญ เจ้าสัตว์ต่างดาวจึงออกอาละวาด โดยใช้วิธีจู่โจมเข้าไปในร่างกายของสิ่งมีชีวิตเพื่อดูดความร้อนออกมา แถมยังแพร่พันธุ์วางไข่อีกนับร้อยใบไว้ในหม้อนึ่งซาลาเปา ขณะที่เจ้าของร่างที่ถูกมันจู่โจมก็จะโดนดูดความร้อนทั้งหมดออกจากตัว ร่างกลายเป็นน้ำแข็งและเสียชีวิตในที่สุด งานนี้ ศัตรูคู่อาฆาตจึงต้องหันมาญาติดีกัน เพื่อร่วมมือกันงัดเอาสุดยอดกลเม็ดเด็ดพรายมาปราบเจ้าสัตว์ประหลาดร้ายจากต่างดาวตัวนี้ให้จงได้นักแสดงนักแสดง. - ณัฏฐพงศ์ ชาติพงศ์ รับบท สมหมาย - ภัทรศยา เครือสุวรรณศิริ รับบท หมูแดง - จาตุรงค์ พลบูรณ์ รับบท เฮียสุรชัย หรือ ป๊า - นพดล ทรงแสง (จิ้ม ชวนชื่น) รับบท น้าแมว - สฤญรัตน์ โทมัส รับบท แม่ของหมูแดง - ดรุณี สุทธิพิทักษ์ (เป๊กกี้ ศรีธัญญา) รับบท มะเมี๊ยะ - โก๊ะตี๋ อารามบอย รับบท ตำรวจเกร็ดจากภาพยนตร์เกร็ดจากภาพยนตร์. - ภาพยนตร์เรื่องนี้ เรื่องที่ 3 ที่จตุรงค์ เล่นเอง กำกับเอง นับจาก โกยเถอะโยม และ ตั๊ดสู้ฟุด - ภาพยนตร์เรื่องนี้ที่มาจาก วิสูตร พูลวรลักษณ์ ที่นำเอาประเด็นข่าวหน้าหนึ่งเมื่อ 3-4 ปีก่อน - ภาพยนตร์เรื่องนี้ มีกราฟิกสัตว์ประหลาดที่จู่โจมด้วยการ และซีจีเข้ามา ซึ่งได้สร้างโดย กันตนา แอนนิเมชั่นงานสร้างภาพยนตร์งานบวงสรวง งานสร้างภาพยนตร์. งานบวงสรวง. จีทีเอช บวงสรวงภาพยนตร์ตลก ของ จตุรงค์ มกจ๊ก โดยมีผู้บริหาร คือ วิสูตร พูลวรลักษณ์, จินา โอสถศิลป์ และ ยงยุทธ ทองกองทุน มาร่วมพิธีไป กับเหล่านักแสดง ณัฏฐพงศ์ ชาติพงศ์ ,พีค ภัทรศยา ,จตุรงค์ มกจ๊ก และ จิ้ม ชวนชื่น (นพดล ทรงแสง) จตุรงค์ เผยว่าเป็นโปรเจกต์ที่มาจาก วิสูตร พูลวรลักษณ์ ที่นำเอาประเด็นข่าวหน้าหนึ่งเมื่อ 3-4 ปีก่อน ที่ลือกันว่าพบสัตว์ประหลาดจากต่างดาวที่หล่นมาจากฟากฟ้า แต่สุดท้าสัตว์ประหลาดกลับกลายเป็นเจลลดไข้แช่น้ำธรรมดา แต่เรื่องกระดึ๊บ กลับหักมุม จะเกิดอะไรขึ้นถ้าเจลลดไข้ไม่ได้เป็นแค่เจลลดไข้แต่ดันกลายเป็นสิ่งมีชีวิตจากต่างดาวจริงๆ ซึ่งจตุรงค์ พลบูรณ์ ได้ขอกำกับหนังแนว มอนสเตอร์-คอมเมอดี้ เรื่องนี้ ให้กับค่าย จีทีเอช โดยควบ 2 ตำแหน่ง เล่นเองและกำกับเอง พร้อมนักแสดงตลก ได้แก่ จิ้ม ชวนชื่น, โก๊ะตี๋ อารามบอย และ พระเอก-นางเอก ณัฏฐพงศ์ ชาติพงศ์ และ ภัทรศยา เครือสุวรรณศิริ ที่จะพลิกบทบาทเป็นครั้งแรกในภาพยนตร์งานกำกับและนักแสดง งานกำกับและนักแสดง. จตุรงค์ พลบูรณ์ นำเรื่องนี้มาพัฒนาเป็นบทให้สนุกสนานมากยิ่งขึ้น ซึ่งเรื่องนี้กำกับเองเป็นเรื่องที่ 3 จากครั้งที่แล้ว คือ โกยเถอะโยม กับ ตั๊ดสู้ฟุด งานสร้างของภาพยนตร์ถือว่ายากมาก เพราะต้องกำกับ สัตว์ , เด็ก, เอฟเฟค, สลิง และได้กลุ่มตลกเพื่อนคู่ใจอย่าง จิ้ม ชวนชื่น , โก๊ะตี๋ มารวมกันอย่างสนุกสนาน และที่สำคัญได้ร่วมงานกับ ฟรอยด์ ที่ได้กลับมาร่วมงานกับจีทีเอชอีกครั้ง ซึ่งเคยร่วมงานกับค่ายจีทีเอช มาหลายเรื่อง เช่น สี่แพร่ง ห้าแพร่ง และพีค โดยเรื่องนี้ รับบทเป็น หมูแดง เป็นลูกสาวของจตุรงค์ และคาแร็กเตอร์ของพีคจะต่างไปจากเรื่องอื่นๆ ที่เคยเห็นกัน ภาพยนตร์เรื่องนี้เป็นภาพยนตร์อีกเรื่องที่ทีมงานจีทีเอชทุกคนตั้งใจและทุ่มเทการทำงานของภาพยนตร์ การทำงานของภาพยนตร์. แนวทางการทำงานของภาพยนตร์ คาดหวังอยากให้คนดูสนุกยิ่งขึ้น เรื่องนี้ที่ทีมงาน และนักแสดง ตั้งใจและทุ่มเทกันมากๆ ตั้งแต่ถ่ายหนังมา เรื่องนี้เหนื่อยที่สุด เพราะส่วนใหญ่ถ่ายกลางคืน 70% ผู้กำกับก็ต้องกระตุ้นนักแสดงทุกคนให้ตื่นตัว ซึ่งทุกคนมืออาชีพมาก หนังเรื่องนี้เหมือนฝึกความอดทน ถ่ายทำหน้าหนาว อากาศหนาวมาก และต้องใช้จินตนาการในการแสดงสูง เพราะตัวกระดึ๊บ เราต้องทำซีจี ตอนแสดงเราจะไม่เห็นตัวกระดึ๊บ ผู้กำกับต้องอธิบายให้ทุกคนเห็นภาพเดียวกัน ว่ามันกำลังกระดึ๊บ "คืบคลานมาหาเรานะ มันพุ่งมาแล้ว มันกำลังมุดหัวอยู่ น้ำลายไหลย้อย สารพัดที่เราต้องจินตนาการกันเอง" ภาพยนตร์เรื่องนี้จึงเหมือนเป็นครูสอนที่ดีมาก เพราะที่ผ่านมา โกยเถอะโยม, ตั๊ดสู้ฟุต ซึ่งเป็นภาพยนตร์แอ็คชั่น ตลก แต่กระดึ๊บพิเศษและมีกราฟิก และซีจีเข้ามา ซึ่งได้ทาง จีทีเอช และกันตนา แอนนิเมชั่น เข้ามาช่วย ถือเป็นประสบการณ์ที่สุดยอด ภาพยนตร์ กระดึ๊บ มอนสเตอ-คอมเมอดี้ ของผู้กำกับ จตุรงค์ พลบูรณ์ โดยค่าย จีทีเอช ที่เตรียมสร้างความสนุกให้กับผู้ชม กับเจ้าตัวสัตว์ประหลาด ที่มีลักษณะคล้ายเจลลดไข้ ที่เคยสร้างความฮือฮากลายเป็นข่าวลือเมื่อหลายปีที่แล้ว แต่จตุรงค์ได้พลิกประเด็นข่าวให้เรื่องราว เมื่อเจลลดไข้กลายเป็นสัตว์ประหลาด ที่มาคอยป่วนบ้านของ 2 ครอบครัว เจ้าของโรงน้ำแข็งที่ไม่ถูกกับบ้านที่ทำซาลาเปา แต่เมื่อไอความร้อนของโรงงานทำซาลาเปา มีผลทำให้น้ำแข็งของ โรงนำแข็งละลาย 2 ครอบครัวนี้จึงไม่ถูกกัน และเมื่อหลานโรงน้ำแข็ง เกิดหลงรักลูกสาวโรงงานซาลาเปา ขึ้นโดยมีกระดึ๊บ มาเป็นตัวป่วน สร้างสีสัน สร้างสถานการณ์ให้ 2 ครอบครัว ที่ไม่ถูกกัน แต่ต้องมาจับมือกัน เพื่อตามล่าหาตัวกระดึ๊บ ฉากในภาพยนตร์ ถ่ายทำกันที่ย่านบางบัวทอง เมื่อตัวกระดึ๊บ เริ่มเข้ามาป่วน 2 ครอบครัว ทำให้ 2 ครอบครัว จับมือช่วยเหลือกัน ไปตามหาตัวกระดึ๊บในครั้งนี้เพลงประกอบ เพลงประกอบ. “หัวใจไม่กระดึ๊บ” โดย วง เดอะ ริชแมน ทอย ซึ่งแจ๊ป (วีรณัฐ ทิพยมณฑล) นักร้องนำของวง เป็นคนแต่งคำร้องเพลงดังกล่าวร่วมกับเชาว์เชาวเลข สร่างทุกข์ จิระ มะลิกุล โปรดิวเซอร์ค่ายหนัง “จีทีเอช” ได้ไอเดียการร้องที่ไม่เหมือนใครของวง ริชแมนทอย จึงทาบทาม ร้องเพลงประกอบภาพยนตร์ สร้างความปลื้มใจให้กับวง ริชแมนทอยเป็นอย่างมาก ซึ่งงานนี้ ริชแมนทอย แต่งเพลงเอง ร้องเอง ในเพลงนี้เปิดตัวภาพยตร์ เปิดตัวภาพยตร์. จีทีเอช จัดงานแถลงข่าวเปิดตัวภาพยนตร์ พื้นที่ลานอีเดน ชั้น 1 เซ็นทรัลเวิลด์ เปิดซุ้มเกมส์ และสื่อมวลชน ที่มาร่วมเล่นเกมเป็นจำนวนมาก โดยมี เอกชัย เอื้อสงคมเศรษฐ์ รับหน้าที่พิธีกรพูดคุยในงาน กับ วิสูตร พูลวรลักษณ์ ที่รับหน้าที่โปรดิวเซอร์ และเจ้าของไอเดีย ที่ได้มาจากประเด็นข่าวหน้า 1 เหมือน 7-8 ปีก่อน ที่มีข่าวฮือฮา พบวัตถุประหลาดคล้ายเจลใสตกลงมาจากฟากฟ้า ชาวบ้านลือว่าเป็นสัตว์ประหลาดการออกฉายและรายได้ การออกฉายและรายได้. ภาพยนตร์เรื่องนี้ ทำรายได้เปิดตัว 4 วันแรก อยู่ที่ 7.2 ล้านบาท ปิดสัปดาห์ที่ 3 ทำรายได้รวมอยู่ที่ 14 ล้านบาท ถือเป็นภาพยนตร์ที่มีรายได้เปิดตัวและรายได้รวมต่ำที่สุดของค่าย จีทีเอช ในปี พ.ศ. 2553รายการอ้างอิงรายการอ้างอิง. - จีทีเอช ถือฤกษ์งามยามดี บวงสรวงหนังตลก “กระดึ๊บ” ของผู้กำกับ จตุรงค์ มกจ๊ก - “จตุรงค์” ปิ๊งโปรเจกต์ จีทีเอช นั่งแท่นผู้กำกับหนัง “กระดึ๊บ” - ริชแมนทอย” ปลื้ม “เก้ง-จิระ” จีทีเอช ทาบทามร้องเพลงประกอบหนัง “กระดึ๊บ” - “พีค-ภัทรศยา” ปรับลุค ไปเรียนทำซาลาเปารับบทลูกสาว “จตุรงค์” ในหนัง “กระดึ๊บ” - “ฟรอยด์” ติดใจกองถ่ายหนัง “กระดึ๊บ” ได้วิชาตลกจาก “จตุรงค์” - “จีทีเอช” จัดงานเปิดตัวหนัง “กระดึ๊บ” สุดเก๋ เนรมิตรลานอีเดน เปิดซุ้มเล่นเกม มันส์สุดเหวี่ยง</doc>
