<doc id="719584" url="https://th.wikipedia.org/wiki?curid=719584" title="คาดิลแลค เอสคาเลด">คาดิลแลค เอสคาเลด คาดิลแลค เอสคาเลด () เป็นรถเอสยูวีหรูหราของคาดิลแลคในเครือเจเนรัลมอเตอร์ เอสคาเลด เป็นรถเอสยูวีคันแรกของคาดิลแลค เริ่มผลิตและเปิดตัวในปี ค.ศ. 1999 หลังจากที่อนุมัติให้ผลิตเพียง 10 เดือน เพื่อตอบโต้รถเอสยูวีจากบริษัทคู่แข่งสัญชาติเยอรมันและญี่ปุ่น รวมถึงลินคอล์น เนวิเกเตอร์จากฟอร์ดที่เปิดตัวไปเมื่อปี ค.ศ. 1998 คาดิลแลค เอสคาเลดประกอบที่เมืองอาร์ลิงตัน รัฐเท็กซัส ส่วนชื่อ เอสคาเลด มาจากยุทธวิธีการปีนข้ามกำแพงด้วยบันไดเพื่อโจมตีฝ่ายตรงข้าม คาดิลแลค เอสคาเลด รุ่นปี 1999 มีลักษณะเหมือนกับ จีเอ็มซี เดนาลี รุ่นปีเดียวกันเกือบทุกประการ แต่ได้รับการออกแบบใหม่ในปี ค.ศ. 2002 เพื่อให้เข้ากับทิศทางการออกแบบใหม่ ศิลปะกับวิทยาศาสตร์ (art and science) ของคาดิลแลค คาดิลแลค เอสคาเลด มีรุ่นย่อยคือ เอสคาเลด อีเอสวี (รุ่นฐานล้อยาว ใช้พื้นฐานเดียวกันกับเชฟโรเลต ซะเบอร์เบิน) และอดีตรุ่นย่อย เอสคาเลด อีเอกซ์ที (รุ่นท้ายกระบะ ใช้พื้นฐานเดียวกับเชฟโรเลต แอฟวะลานช์) โดยรุ่นย่อยทั้งสองประกอบที่เมืองซีลาโอ ประเทศเม็กซิโก (ก่อนรุ่นปี 2007) ส่วนเอสคาเลด อีเอสวีรุ่นใหม่ผลิตที่เมืองอาร์ลิงตัน รัฐเท็กซัส</doc>
