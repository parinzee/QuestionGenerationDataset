<doc id="48429" url="https://th.wikipedia.org/wiki?curid=48429" title="ฟ้าเพชรน้อย ส.จิตรพัฒนา">ฟ้าเพชรน้อย ส.จิตรพัฒนา ฟ้าเพชรน้อย ส.จิตรพัฒนา หรือนายปิยะพงษ์ สอแสวง เกิดเมื่อ 13 ตุลาคม พ.ศ. 2531 ที่ จ.ร้อยเอ็ด เสียชีวิตเมื่อ 31 สิงหาคม พ.ศ. 2552 รวมอายุได้ 21 ปี สถิติการชก 26 ครั้ง ชนะ 23 (น็อค 14) แพ้ 3ประวัติ ประวัติ. ฟ้าเพชรน้อยเริ่มชกมวยสากลครั้งแรกเมื่อ 20 เมษายน 2547 ชนะน็อค ยอดแสนเชิง ส.สกุลชัย ยกแรก จากนั้นจึงได้ชิงแชมป์โลกเยาวชนรุ่นฟลายเวทของสภามวยโลก เมื่อ 21 พฤษภาคม 2547 ผลปรากฏว่าเป็นฝ่ายชนะคะแนน จอห์น เร วีราโน ได้ครองแชมป์ และขึ้นชกป้องกันตำแหน่งได้ถึง 8 ครั้ง จนเริ่มมีปัญหาเรื่องน้ำหนักตัว จนมาเสียแชมป์ให้ ลิโต ซิสนอริโต โดยแพ้น็อคในยกที่ 5 เมื่อ 26 พฤษภาคม 2549 หลังจากเสียแชมป์ ฟ้าเพชรน้อยกลับมาชกใหม่ใน พ.ศ. 2550 โดยไปชกที่ ญี่ปุ่น แพ้คะแนน โทโมโนบุ ชิมิสึ (ต่อมาได้เป็นแชมป์โลกของสมาคมมวยโลก) กลับมาชกชนะในไทยอีก 2 ครั้ง ก็ได้ไปชกที่ญี่ปุ่น แพ้คะแนนไดกิ คาเมดะ(ต่อมาได้เป็นแชมป์โลกของสมาคมมวยโลก) ทำให้ได้รับการสนับสนุนให้ชิงแชมปืโลกเยาวชนเฉพาะกาลรุ่นแบนตัมเวทของสภามวยโลกเมื่อ 30 พฤษภาคม 2551 ชนะน็อค ดรากอน เช็ง ยก 3 ได้กลับมาครองแชมป์อีกครั้ง หลังจาก ฟ้าเพชรน้อยป้องกันตำแหน่งได้เพียง 3 ครั้ง ฟ้าเพชรน้อยครบกำหนดเกณฑ์ทหารต้องไปเป็นทหารเกณฑ์ จึงหยุดชกไปชั่วระยะเวลาหนึ่ง แต่ในขณะที่ต้นสังกัดกำลังดำเนินการขอตัวฟ้าเพชรน้อยออกมาชกป้องกันแชมป์ ฟ้าเพชรน้อยก็ประสบอุบัติเหตุ ขี่มอเตอร์ไซค์ ฮอนด้า ซี 50 ชนต้นไม้เสียชีวิตเมื่อตอนกลางคืนที่บ้านทรายขาว อำเภอเสลภูมิ จ.ร้อยเอ็ด ขณะมุ่งหน้ากลับบ้านที่บ้านนาทม อ.เสลภูมิ เสียชีวิตไปเสียก่อนด้วยวัยเพียง 20 ปีเกียรติประวัติเกียรติประวัติ. - แชมป์โลกเยาวชน WBC รุ่นฟลายเวท (2547 - )- ชิง, 21 พ.ค. 2547 ชนะคะแนน จอห์น เวย์ วีราโน่ () ที่ อำเภอโนนไทย จังหวัดนครราชสีมา - ป้องกันครั้งที่ 1, 6 ส.ค. 2547 ชนะน็อค ยก 2 โจเอล โรดรีโก้ (ฟิลิปปินส์) ที่ อำเภอพิมาย จังหวัดนครราชสีมา - ป้องกันครั้งที่ 2, 27 ส.ค. 2547 ชนะ ที.เค.โอ. ยก 8 อลองก์ ดีนอย ซิลลาโน่ (ฟิลิปปินส์) ที่ อำเภอขุขันธ์ จังหวัดศรีสะเกษ - ป้องกันครั้งที่ 3, 25 มี.ค. 2548 ชนะคะแนน ออแลนด์ เอ็นรีเควซ (ฟิลิปปินส์) ที่ หน้าศาลากลาง จังหวัดสมุทรสงคราม - ป้องกันครั้งที่ 4, 27 พ.ค. 2548 ชนะน็อค ยก 1 คริสเตียน มาอัส  (ฟิลิปปินส์) ที่ จังหวัดสระบุรี - ป้องกันแชมป์ครั้งที่ 5, 30 กันยายน 2548 ชนะน็อค ยก 3 ริชาร์ด การ์เซีย (ฟิลิปปินส์) กรุงเทพมหานคร - ป้องกันแชมป์ครั้งที่ 6, 9 พฤศจิกายน 2548 ชนะน็อค ยก 4 ลี เซียวหลง () ที่ อำเภอท่าบ่อ จังหวัดหนองคาย - ป้องกันแชมป์ครั้งที่ 7, 16 กุมภาพันธ์ 2549 ชนะน็อค ยก 6 เช็ง ดอง (จีน) ที่ จังหวัดชัยนาท - ป้องกันแชมป์ครั้งที่ 8, 31 มีนาคม 2549 ชนะคะแนน เอ็ดมุนด์ วีลาโย (ฟิลิปปินส์) ที่ ตลาดโชคชัย 4 กรุงเทพมหานคร - เสียแชมป์ 26 พฤษภาคม 2549 แพ้น็อค ยก 5ลิโต ซิสนอริโต (ฟิลิปปินส์) ที่ ตลาดปฐวิกรณ์ กรุงเทพมหานคร - แชมป์เฉพาะกาล เยาวชน WBC รุ่นฟลายเวท (2551 - )- ชิง, 30 พฤษภาคม 2551 ชนะน็อค ยก 3 ดรากอน เช็ง (จีน) ที่ สวนลุมไนท์บาซาร์ กรุงเทพมหานคร - ป้องกันแชมป์ครั้งที่ 1, 24 กรกฎาคม 2551 ชนะคะแนน คิม ยก จุน () ที่ โรงเรียนสันติราษฎร์วิทยาลัย กรุงเทพมหานคร - ป้องกันแชมป์ครั้งที่ 2, 3 ธันวาคม 2551 ชนะคะแนน เจมส์ โคโค่ (อินโดนีเซีย) ที่ ท่าตะโก จังหวัดนครสวรรค์ - ป้องกันแชมป์ครั้งที่ 3, 27 มีนาคม 2552 ชนะน็อค ยก 5 เจมส์ โคโค่ ที่ หน้า ศาลากลางจังหวัดนครราชสีมา ในการต่อสู้ที่ผ่านมานี้เขายังได้รับรางวัล ระหว่างทวีปเยาวชน WBC รุ่นฟลายเวท</doc>
