<doc id="483473" url="https://th.wikipedia.org/wiki?curid=483473" title="ฮับทาวน์ลิมิเต็ด">ฮับทาวน์ลิมิเต็ด ฮับทาวน์ลิมิเต็ด (; BSE:532799, NSE:HUBTOWNEQ) หรือที่รู้จักกันในชื่อ อะครูตีซิตี้ลิมิเต็ด เป็นบริษัทพัฒนาอสังหาริมทรัพย์อินเดียซึ่งมีโครงการตั้งอยู่ในมุมไบ, ปูเน, รัฐคุชราต และบังกาลอร์ ฮับทาวน์ได้รับการก่อตั้งขึ้นใน ค.ศ. 1989 โดย เฮแมนท์ ชาห์ และพี่ชายของเขาที่มีชื่อว่า วีโยเมช ชาห์ ฮับทาวน์มีความกระตือรือล้นในโครงการฟื้นฟูชุมชนแออัด (เอสอาร์เอส) และความร่วมมือภาครัฐ-ภาคเอกชน (พีพีพี) บริษัทได้เข้าจดทะเบียนในตลาดหลักทรัพย์บอมเบย์ (บีเอสอี) และตลาดหลักทรัพย์แห่งชาติ (เอ็นเอสอี) ใน ค.ศ. 2007องค์กร องค์กร. ฮับทาวน์ลิมิเต็ดเป็นหนึ่งในผู้พัฒนาอสังหาริมทรัพย์ที่ใหญ่ที่สุดของมุมไบ โดยมีพื้นที่มากกว่า 43 ล้านตารางฟุตภายใต้การพัฒนา บริษัทนี้มีโครงการต่อเนื่องใน อันเธรี, เอ็มไอดีซีอันเธรี, ถนนมิรา, บันดรา, ไซออน, มุมไบใต้, ประภาเทวี, วรลี และเทน บริษัทได้เข้าจดทะเบียนในตลาดหลักทรัพย์บอมเบย์ (บีเอสอี) และตลาดหลักทรัพย์แห่งชาติ (เอ็นเอสอี) ในเดือนกุมภาพันธ์ ค.ศ. 2007 ฮับทาวน์เป็นองค์กรหลักในโครงการการร่วมมือระหว่างภาครัฐและเอกชน กับรัฐบาลแห่งรัฐมหาราษฏระ รวมถึงโครงการใหญ่ในเชมบูร์และกัตโคปาร์ ฮับทาวน์ได้รับการเสนอรางวัลในการพัฒนาอาณานิคมรัฐบาลบันดรา ซึ่งเป็นโครงการปรับปรุงที่ใหญ่ที่สุดเท่าที่เคยมีมาของมุมไบ ใน ค.ศ. 2007 อะครูตีได้จัดซื้อที่ดินฮินดูสถานมิลส์ที่ประภาเทวีด้วยจำนวนเงิน 350 โครรูปี (3.6 พันล้านรูปี) ร่วมกับดีแอลเอฟ ซึ่งดีแอลเอฟขายหุ้นของพวกเขาในที่ดินให้แก่เชนไนฐานซี ศิวศานการัน ใน ค.ศ. 2009 ด้วยจำนวนเงิน 310 โครรูปี (3.1 พันล้านรูปี) ฮับทาวน์ยังได้สร้างลานจอดรถระบบหุ่นยนต์แห่งแรกในอินเดียในมุมไบ ที่บรีชแคนดี้ บริษัทนี้เป็นหุ้นส่วนทางธุรกิจกับดีแอลเอฟในปูเนสำหรับการสร้างไอทีเอสอีแซด และในเดือนธันวาคม ค.ศ. 2011 ไอทีเอสอีแซดได้ถูกซื้อกิจการโดยแบลกสโตนด้วยจำนวนเงิน 810 โครรูปี (8.1 พันล้านรูปี)รางวัลที่ได้รับ รางวัลที่ได้รับ. ฮับทาวน์ได้รับการเสนอรางวัลในการพัฒนาสถานีขนส่งบริษัทของส่งทางถนนรัฐคุชราต (จีเอสอาร์ซีที) และปัจจุบันได้มีการดำเนินงานใน อาเมดาบัด, เมซานา, สุราษฎร์ และ วาโดดารา</doc>
