<doc id="862638" url="https://th.wikipedia.org/wiki?curid=862638" title="เครื่องราชอิสริยาภรณ์สหไมตรี">เครื่องราชอิสริยาภรณ์สหไมตรี เครื่องราชอิศริยาภรณ์สหไมตรี ( "เครื่องอิสริยยศลำดับสหเมตรี") เป็นชื่อของตระกูลเครื่องราชอิสริยาภรณ์ซึ่งมอบโดยรัฐบาลแห่งพระราชอาณาจักรกัมพูชา สถาปนาขึ้นเมื่อวันที่ 9 พฤศจิกายน ค.ศ. 1948 โดยแบ่งลำดับเกียรติเป็น 3 ชั้น ต่อมาได้ขยายลำดับเกียรติขึ้นเป็น 5 ชั้น เมื่อวันที่ 23 สิงหาคม ค.ศ. 1956 การมอบเครื่องราชอิสริยาภรณ์ตระกูลนี้ได้ระงับไปในสมัยการปกครองของเขมรแดง ก่อนจะมีการฟื้นฟูการมอบอีกครั้ง ตามพระราชกฤษฎีกา เลขที่ 1095/01 ลงวันที่ 5 ตุลาคม ค.ศ. 1995 เครื่องราชอิสริยาภรณ์ตระกูลนี้มอบเป็นเครื่องหมายแห่งมิตรภาพแก่ชาวต่างชาติผู้มีความชอบดีเด่นต่อพระมหากษัตริย์และประชาชนแห่งราชอาณาจักรกัมพูชา โดยเฉพาะอย่างยิ่งในด้านการเสริมสร้างความสัมพันธ์ระหว่างประเทศหรือด้านการทูตลำดับเกียรติ ลำดับเกียรติ. เครื่องราชอิศริยาภรณ์สหไมตรีมีลำดับเกียรติทั้งหมด 5 ชั้น ดังนี้1. มหาสิริวัฒน์ (មហាសេរីវឌ្ឍន៍ - เทียบเท่าชั้นประถมาภรณ์) ประกอบด้วยสายสะพายสำหรับสะพายบ่าขวาเฉียงลงทางซ้ายและดาราประดับอกเสื้อทางเบื้องขวา 2. มหาเสนา (មហាសេនា - เทียบเท่าชั้นทุติยาภรณ์) 3. ธิบดินทร์ (ធិបឌិន្ទ - เทียบเท่าชั้นตติยาภรณ์) 4. เสนา (សេនា - เทียบเท่าชั้นจตุรถาภรณ์) 5. อัสสฤทธิ์ (អស្សឫទ្ធិ - เทียบเท่าขั้นเบญจมาภรณ์)หมายเหตุ</doc>
