<doc id="57502" url="https://th.wikipedia.org/wiki?curid=57502" title="โรงเรียนสุราษฎร์พิทยา">โรงเรียนสุราษฎร์พิทยา โรงเรียนสุราษฎร์พิทยา เป็นโรงเรียนสหศึกษาระดับมัธยมศึกษา สังกัดสำนักงานเขตพื้นที่การศึกษามัธยมศึกษา เขต 11 สำนักงานคณะกรรมการการศึกษาขั้นพื้นฐาน กระทรวงศึกษาธิการ เริ่มก่อตั้งในปี พ.ศ. 2445 เป็นโรงเรียนราษฎร์ชื่อ โรงเรียนกุมารีวิทยาลัย พ.ศ. 2485 ได้มีโรงเรียนราษฎร์เปิดขึ้นอีกหนึ่งโรงชื่อ โรงเรียนบำรุงดรุณี ต่อมารัฐได้รวมโรงเรียนทั้งสองเข้าด้วยกันและตั้งชื่อใหม่ว่า โรงเรียนมณฑลสุราษฎร์ธานี ต่อมาได้แยกนักเรียนหญิงไปเรียนที่อาคารใหม่จึงตั้งชื่อใหม่ว่า โรงเรียนสตรีสุราษฎร์ธานี และในพ.ศ. 2521 โรงเรียนสตรีสุราษฎร์ธานี ได้เปิดรับนักเรียนชายเข้าศึกษาในระดับมัธยมศึกษาปีที่ 1 จึงได้เปลี่ยนชื่ออีกครั้งหนึ่งเป็น โรงเรียนสุราษฎร์พิทยา จนถึงทุกวันนี้ประวัติ ประวัติ. โรงเรียนสุราษฎร์พิทยา ก่อตั้งเมื่อวันที่ 5 ตุลาคม พ.ศ. 2482 เดิมชื่อโรงเรียนสตรีสุราษฎร์ธานี มีนางสาวบุญคง สาระเกษตริน เป็นครูใหญ่ ต่อมาในปี พ.ศ. 2510 กรมสามัญศึกษาได้อนุญาตให้โรงเรียนสุราษฎร์ธานีย้ายไปอยู่อาคารสร้างใหม่ ณ บริเวณสนามบินเก่า ถนนดอนนก ตำบลมะขามเตี้ย อำเภอเมืองสุราษฎร์ธานี และได้ยกสถานที่เดิมของโรงเรียนสุราษฎร์ธานีซึ่งอยู่ติดกัน ให้แก่โรงเรียนสตรีสุราษฎร์ธานี ปี พ.ศ. 2520 โรงเรียนได้รับงบประมาณสร้างอาคารเรียน จำนวน 1 หลัง โรงฝึกงาน 1 หลัง อาคารต่าง ๆ สร้างเสร็จในปี พ.ศ. 2521 จึงรับนักเรียนได้เพิ่มมากขึ้น ปี พ.ศ. 2521 (5 ตุลาคม พ.ศ. 2521) โรงเรียนสตรีสุราษฎร์ธานี ได้รับอนุมัติให้เปลี่ยนชื่อโรงเรียนจากเดิม "โรงเรียนสตรีสุราษฎร์ธานี" เป็นโรงเรียน "สุราษฎร์พิทยา" ก็เนื่องจากทางโรงเรียนได้เล็งเห็นถึงความจำเป็นต่อเด็กที่ยังขาดที่เรียนทั้งชาย-หญิง ควรจะมีโอกาสเข้ามาศึกษาเล่าเรียนเพื่อเป็นกำลังของชาติต่อไป จึงได้รับนักเรียนชายเข้ามาเรียนในระดับมัธยมศึกษาปีที่ 1 และปัจจุบันนี้ก็ได้รับนักเรียนชายในระดับมัธยมศึกษาตอนต้นและตอนปลายจำนวนประมาณ 953 คน ในเมื่อมีการรับนักเรียนชายเข้ามาจึงจำเป็นต้องมีการเปลี่ยนชื่อโรงเรียนเสียใหม่ตามที่ได้รับอนุมัติ ปี พ.ศ. 2522 โรงเรียนได้งบประมาณสร้างอาคารแบบ 420 อีก 1 หลัง จำนวน 20 ห้องเรียน ปรากฏว่าไม่มีผู้ใดยื่นซองประกวดราคาจ้างก่อสร้าง กรมสามัญศึกษา จึงต้องอนุมัติให้สร้างโดยว่าจ้างพิเศษ ซึ่งบริษัทรับเหมาก่อสร้างได้ขอตัด สี ไฟฟ้า และครุภัณฑ์ โต๊ะ เก้าอี้หมด ผลสุดท้ายก็ยังได้อาคารเพิ่มอีก 1 หลังเป็นอาคารเรียน ปี พ.ศ. 2524 โรงเรียนได้รับงบประมาณให้สร้างอาคารเรียนแบบ 424 อีก 1 หลังจำนวน 18 ห้องเรียน เต็มตามรูปแบบ ซึ้งแล้วเสร็จในเดือนสิงหาคม 2525 นับเป็นอาคารหลังแรกที่โรงเรียนได้มาอย่างสมบูรณ์แบบ (แทนอาคารเก่าที่ชำรุด) ปี พ.ศ. 2530 โรงเรียนได้รับงบบประมาณในการสร้างอาคารอเนกประสงค์ 3 ชั้น (อาคารบวรศิลป์) ชั้นล่างสุดเป็นใต้ถุนโล่ง ชั้นที่ 2 เป็นโรงฝึกงาน และชั้นที่ 3 เป็นหอประชุม ปี พ.ศ. 2531 โรงเรียนได้ปรับปรุงใต้ถุนอาคารอเนกประสงค์เป็นห้องสมุดโรงเรียน ปี พ.ศ. 2539 โรงเรียนได้รับงบประมาณในการก่อสร้างอาคารอเนกประสงค์ 6 ชั้น (อาคารธำรงวิทย์) จำนวน 1 หลัง งบประมาณรวม 46,500,000 บาท และแล้วเสร็จในปี พ.ศ. 2541 ปัจจุบันโรงเรียนสุราษฎร์พิทยามี คณะครู-อาจารย์รวม 135 คน นักเรียน 3,092 คน และนักการ-ลูกจ้างประจำ 14 คนความพร้อมในการจัดการศึกษาความพร้อมในการจัดการศึกษา. - เป็นศูนย์ ERIC ของเขตพื้นที่การศึกษาสุราษฎร์ธานีเขต 1 รับนโยบายในการจัดอบรมพัฒนาศักยภาพในการจัดการเรียนการสอนของครูผู้สอนภาษาอ อังกฤษทั้งในระดับมัธยม และประถมศึกษา ในเขตพื้นที่การศึกษาสุราษฎร์ธานี เขต 1 และพัฒนาครูผู้สอนภาษาอังกฤษของศูนย์ (โรงเรียนสุราษฎร์พิทยา) ให้มีศักยภาพสูงขึ้น โดยได้รับการคัดเลือกไปศึกษาดูงานการเรียนการสอน ณ ประเทศมาเลเซีย ออสเตรเลีย และนิวซีแลนด์ ในปีการศึกษา พ.ศ. 2548-2549 จำนวน 5 คน- เคยเข้าร่วมโครงการเงินกู้ธนาคารโลก (World Bank) โดยได้รับทุนสนับสนุนในการสอนปรับปรุงห้องปฏิบัติการพร้อมอุปกรณ์ ทางด้านวิทยาศาสตร์ คณิตศาสตร์ และภาษาอังกฤษ และพัฒนาศักยภาพการเรียนรู้ของครูทั้ง 3 กลุ่มอย่างเป็นระบบ ทำให้การจัดการเรียนการสอนทั้ง 3 กลุ่มสาระฯ บรรลุเป้าหมายการจัดการศึกษามากยิ่งขึ้น- ร่วมโครงการความร่วมมือกับองค์การบริหารส่วนจังหวัดสุราษฎร์ธานีเพื่อส่งเสริมความเป็นเลิศด้านภาษาอังกฤษ และเทคโนโลยี (MOU) ให้ ตั้งแต่ ปีการศึกษา 2549 โดยรับนักเรียนในโครงการจำนวน 96 คน ได้รับงบประมาณสนับสนุนจำนวน 1,200,000 บาท เพื่อส่งเสริมความพร้อมในการเรียนการสอนซึ่งโรงเรียนได้นำไปใช้ในการเตรียมห้อง MOU- ร่วมมือกับ บริษัท ปตท.จำกัด มหาชน ร่วมโครงการ “กิจกรรม โรงเรียน 5 ส" ตั้งแต่ปี พ.ศ. 2544 ซึ่งมีขบวนการส่งเสริมการมีส่วนร่วมของสมาชิกทุกคนในองค์กรแบบ TQM และมียุทธศาสตร์การสร้างผู้นำในระบบต่าง ๆ มีการประเมินผลร่วมกัน อย่างต่อเนื่องเพื่อเป้าหมายสุดท้ายคือ “ความมีวินัยในตนเองของบุคคล” รับการประเมินจากคณะกรรมการของ ปตท. ซึ่งประเมินโรงเรียนในโครงการทั่วประเทศปีละครั้ง ได้รับผลการประเมินดีขึ้นตามลำดับ จนได้รับรางวัลชนะเลิศประเภทโรงเรียนขนาดใหญ่ ในปีการศึกษา 2548- ร่วมมือกับโครงการอนุรักษ์พันธุกรรมพืช ในสมเด็จพระเทพรัตนราชสุดาฯ สยามบรมราชกุมารี (อพ.สธ) ตั้งแต่ปีการศึกษา 2544 ซึ่งได้รับการประเมินการดำเนินการตามเกณฑ์และแนวคิดตามที่โครงการกำหนด โดยมีคณะกรรมการผู้ทรงคุณวุฒิจากโครงการฯ มาติดตามและประเมินโรงเรียนทุกปี จนได้รับการประเมินเป็นโรงเรียนต้นแบบงานสวนพฤกษศาสตร์ และรับพระราชทาน “ป้ายต้นแบบงานพฤกษศาสตร์” จาก สมเด็จพระเทพรัตนราชสุดาฯ ในปีการศึกษา 2548- ความสามารถในการส่งเสริมการจัดทำโครงงานวิทยาศาสตร์ ซึ่งได้ดำเนินการมาอย่างต่อเนื่อง ตั้งแต่ปีการศึกษา 2533 ได้รับการคัดเลือกเป็นโครงงานวิทยาศาสตร์ รางวัลชนะเลิศระดับภาค ประดับประเทศ ขององค์กรและสถาบันต่าง ๆ มาอย่างต่อเนื่อง ล่าสุดในปีการศึกษา 2548 ได้รับคัดเลือกนำเข้าประกวดโครงงานวิทยาศาสตร์ระดับนานาชาติ ณ ประเทศมาเลเซีย ในปีการศึกษา 2549 ได้รับคัดเลือกนำเข้าประกวดระดับนานาชาติ ที่ประเทศเกาหลีใต้ ประเทศมาเลเซีย และประเทศอินเดีย ทั้งในระดับ ม.ต้น และ ม.ปลาย- ความสามารถในการส่งเสริมการพัฒนาการใช้ ICT เพื่อการพัฒนาคุณภาพการจัดการบริหาร การพัฒนาบุคลากร และพัฒนาการเรียนการสอน มาอย่างต่อเนื่อง ตลอดจนเป็นศูนย์พัฒนาบุคลากร ได้แก่เขตพื้นที่ต่าง ๆ ในจังหวัดกระบี่ ในโครงการ เมกะโปรเจ็กต์ของ สพฐ. และผลสัมฤทธิ์ที่เกิดแก่นักเรียนจนได้รับรางวัลชนะเลิศ Top Award การแข่งขันพัฒนาเว็บไซต์ ระดับประเทศ ในปี 2548 และรางวัลดีเด่นอันดับ 1 การแข่งขันทักษะคอมพิวเตอร์ ระดับภาคใต้ ในปี 2549- ร่วม “โครงการระบบดีโรงเรียนมีคุณภาพ” ของสถาบันวิจัยและพัฒนาการเรียนรู้ (สวร.) ในปี พ.ศ. 2546-2549 ได้รับคัดเลือกให้เป็นโรงเรียนต้นแบบระบบดูแลช่วยเหลือนักเรียน ในปี 2546 และจัดเป็นโรงเรียนที่มีระบบดูแลช่วยเหลือนักเรียนเป็น Best Practice ในปีการศึกษา 2549 ด้วย- ร่วมโครงการกับสถาบันการแปลของสำนักงานคณะกรรมการการศึกษาขั้นพื้นฐาน รับนักศึกษาฝึกสอน และจ้างครูต่างชาติชาวจีนมาสอนภาษาจีนแก่นักเรียน ตั้งแต่ปีการศึกษา 2547 ถึง ปัจจุบัน และส่งเสริมการพัฒนาศักยภาพด้านภาษาจีน ได้รับความสนใจจากนักเรียนเพิ่มขึ้นทุกปี ในปีการศึกษา 2549 ได้จัดกลุ่มสนใจไปทัศนศึกษาและศึกษาภาษาจีน ในช่วงปิดภาคเรียนแก่นักเรียน 30 คน โดยนักเรียนภาษาจีน ตั้งแต่ปีการศึกษา 2547- 2549 จำนวน 44, 68 และ 94 คน ตามลำดับ- ร่วมโครงการวิถีพุทธกับเขตพื้นที่การศึกษาสุราษฎร์ธานีเขต 1 ซึ่งเดิมโรงเรียนได้มีนโยบายส่งเสริมการพัฒนาด้านคุณธรรมจริยธรรม โดยเฉพาะอย่างยิ่งการนำนักเรียนทุกคนมีโอกาสนำปิ่นโตไปวัดตลอดพรรษาทุกปี มาเป็นเวลาสืบเนื่องยาวนานเป็น 10 ปี และในปีการศึกษา 2545 – 2547 ได้ดำเนินการที่เรียกว่า โรงเรียนวิถีธรรม เพื่อ สื่อหมายรวมถึงทุกศาสนา และได้มาเปลี่ยนชื่อเป็น “โรงเรียนวิถีพุทธ” เพื่อความสอดคล้องกับนโยบายของสำนักงานคณะกรรมการการศึกษาขั้นพื้นฐานในปีการศึกษา 2548-2549 และได้รับคัดเลือกเป็นโรงเรียนต้นแบบวิถีพุทธของสำนักงานเขตพื้นที่การศึกษา สุราษฎร์ธานีเขต 1 นอกจากนี้โรงเรียนสุราษฎร์พิทยา ยังได้มีการดำเนินการพัฒนาการใช้หลักสูตรอย่างต่อเนื่อง ตลอดจนการบูรณาการให้เกิดความสอดคล้องกับงานกิจการนักเรียน กิจกรรมส่งเสริมศักยภาพนักเรียน และส่งเสริมการใช้แหล่งเรียนรู้ในท้องถิ่น และจะพยายามพัฒนาการใช้วิทยากรอาสามากขึ้นต่อไปการเรียนการสอนระดับชั้นมัธยมศึกษาตอนต้นการเรียนการสอน. ระดับชั้นมัธยมศึกษาตอนต้น. - กลุ่มการเรียนทั่วไป (ห้อง 1-6) - โครงการห้องเรียน 3 ภาษา (เน้นภาษาอังกฤษ ภาษาจีน และภาษาไทย) (Multilanguage Program: MLP) (ห้อง 7-8) - โครงการหลักสูตรวิทยาศาสตร์-คณิตศาสตร์ 2 ภาษา (Science-Math Bilingual Program: SMBP) (ห้อง 9) - โครงการวิทยาศาสตร์-คณิตศาสตร์ และเทคโนโลยี (Enriched Science and Technology: EST) (ห้อง 10-11)ระดับชั้นมัธยมศึกษาตอนปลายระดับชั้นมัธยมศึกษาตอนปลาย. - กลุ่มการเรียนเน้นภาษาจีน-ภาษาไทย-ภาษาอังกฤษ (ห้อง 1-2) - กลุ่มการเรียนเน้นคณิตศาสตร์-ภาษาอังกฤษ (ห้อง 3-4) - กลุ่มการเรียนเน้นวิทยาศาสตร์-คณิตศาสตร์ (ห้อง 5-8) - โครงการส่งเสริมความเป็นเลิศด้านวิทยาศาสตร์ คณิตศาสตร์ และภาษาอังกฤษแบบเข้มข้น (Intensive Science, Mathematics and English: ISME) (ห้อง 9-10) - โครงการส่งเสริมความเป็นเลิศด้านวิทยาศาสตร์-คณิตศาสตร์ (Gifted Science Program: GSP) (ห้อง 11-12) - โครงการส่งเสริมความเป็นเลิศด้านวิทยาศาสตร์ คณิตศาสตร์ เทคโนโลยี และสิ่งแวดล้อม (Science, Mathematics, Technology and Environment: SMTE) (ห้อง 13)อาคารเรียนอาคาร 1 (สันติ)อาคารเรียน. อาคาร 1 (สันติ). - ชั้น 1: ห้องปฏิบัติการวิทยาศาสตร์และห้องจัดนิทรรศการ, ห้องเรียน 2 ห้อง - ชั้น 2: ห้องกลุ่มสาระภาษาไทย, ห้องนักเรียนเรียนร่วม, ห้องเรียน 3 ห้อง - ชั้น 3: ห้องเรียน 4 ห้อง - ชั้น 4: ห้องเรียน 5 ห้องอาคาร 2 (ไมตรี)อาคาร 2 (ไมตรี). - ชั้น 1: ห้องกลุ่มบริหารกิจการนักเรียนและบริหารบุคคล, ห้องพยาบาล, ห้องเรียน 2 ห้อง, ห้องกิจกรรมนักเรียน - ชั้น 2: ห้องกลุ่มสาระสังคมศึกษา ศาสนา และวัฒนธรรม, ห้องเรียน 5 ห้อง - ชั้น 3: ห้องพระพุทธศาสนา, ห้องเรียน 5 ห้องอาคาร 3 (ภารดร)อาคาร 3 (ภารดร). - ชั้น 1: ห้องทูบีนัมเบอร์วัน, ห้องกลุ่มบริหารงานทั่วไป, ห้องประชุมเฟื่องฟ้า, ห้องผู้อำนวยการ, ห้องกลุ่มบริหารงบประมาณ, ห้องกลุ่มบริหารวิชาการ - ชั้น 2: ห้องเรียน 4 ห้อง, ห้องแนะแนว 2 ห้อง - ชั้น 3: ห้องกลุ่มสาระภาษาต่างประเทศ, ห้องเรียน 2 ห้อง, ห้องเรียนภาษาจีน, ศูนย์ส่งเสริมเครือข่ายการสอนภาษาจีน - ชั้น 4: ห้องเรียน 2 ห้อง, ศูนย์ ERICอาคาร 4 (บวรศิลป์)อาคาร 4 (บวรศิลป์). - ชั้น 1: ห้องสมุด, ห้องเศรษฐกิจพอเพียง, ศูนย์อาเซียนศึกษา, ห้องภารโรง - ชั้น 2: ห้องปฏิบัติการศิลปะ 5 ห้อง, ห้องกลุ่มสาระศิลปะ - ชั้น 3: ห้องประชุมอาคาร 5 (ธำรงวิทย์)อาคาร 5 (ธำรงวิทย์). - ชั้น 1: ห้องคหกรรม, โรงอาหาร, ห้องอาหารครู, ธนาคารโรงเรียน - ชั้น 2: ห้องปฏิบัติการทางวิทยาศาสตร์ 6 ห้อง, ห้องเรียน 1 ห้อง, ห้องกลุ่มสาระวิทยาศาสตร์ - ชั้น 3: ห้องเรียน 1 ห้อง, ห้องเรียนคอมพิวเตอร์ 3 ห้อง, ห้องโสตทัศนศึกษา - ชั้น 4: ห้องเรียนวิทยาศาสตร์ 5 ห้อง, ห้องเรียน 5 ห้อง, ศูนย์คอมพิวเตอร์ - ชั้น 5: ห้องกลุ่มสาระสุขศึกษาและพลศึกษา, ห้องเรียน 10 ห้อง, ห้องกลุ่มสาระคณิตศาสตร์ - ชั้น 6: โรงพลศึกษาอาคาร 6 (จิตต์ธานี)อาคาร 6 (จิตต์ธานี). - ชั้น 1: ห้องพักครูกลุ่ม MLP, ห้องเรียนเกษตรกรรม - ชั้น 2: ห้องเรียน 3 ห้อง - ชั้น 3: ห้องเรียน 1 ห้อง, ห้องเรียนคอมพิวเตอร์ 2 ห้อง - ชั้น 4: ห้องเรียน 3 ห้องอาคารอุตสาหกรรมอาคารอุตสาหกรรม. - ห้องเรียน 2 ห้อง, ห้องกลุ่มสาระการงานอาชีพและเทคโนโลยีอาคารลูกรักอาคารลูกรัก. - ห้องประชาสัมพันธ์อื่น ๆอื่น ๆ. - สนามบาสเกตบอล 2 สนาม - สนามฟุตซอล 1 สนาม - โรงพลศึกษาใหม่ - ร้านค้าสหกรณ์โรงเรียน (ด้านหลังอาหารไมตรี) - ห้องสภาและคณะกรรมการนักเรียน (ระหว่างอาคารบวรศิลป์กับอาคารภารดร) - ห้องวัดผลการศึกษา (ระหว่างอาคารภารดรกับอาคารไมตรี)ทำเนียบผู้บริหารคณะสี คณะสี. โรงเรียนสุราษฎร์พิทยา มีคณะสีในการแข่งขันกีฬาภายในทั้งหมด 5 คณะสี ดังนี้- สีฟ้า คณะแก้วเกตุ - สีแดง คณะโพธิ์ทิพย์ - สีม่วง คณะไทรทอง - สีแสด คณะเวฬุวัน - สีเขียว คณะมุจลินท์</doc>
