<doc id="40255" url="https://th.wikipedia.org/wiki?curid=40255" title="โอะตะกุ">โอะตะกุ โอะตะกุ () เป็นคำภาษาญี่ปุ่นใช้กับคำที่มีความสนใจแบบหมกหมุ่น โดยทั่วไปมักเกี่ยวกับแฟมดอมอะนิเมะและมังงะ การใช้คำเริ่มขึ้นจากเรียงความของอะกิโอะ นะกะโมะริ ใน ค.ศ. 1983 ในนิตยสารมังงะบุริกโกะ "โอะตะกุ" อาจใช้เป็นคำหยาบได้ เป็นศัพท์ด้านลบจากมุมมองของโอะตะกุและรายงานของสื่อเรื่อง "ดิโอะตะกุเมอร์เดอเรอร์" ของสึโตะโมะ มิยะซะกิ เมื่อ ค.ศ. 1989 จากการศึกษาที่ตีพิมพ์ใน ค.ศ. 2013 คำว่าโอะตะกุมีความหมายลบน้อยลง และมีจำนวนผู้ที่ระบุตนเองว่าเป็นโอะตะกุเพิ่มขึ้น วัฒนธรรมย่อยโอะตะกุเป็นเนื้อหาศูนย์กลางของงานอะนิเมะและมังงะ สารคดี และงานวิจัยทางการหลายชิ้น วัฒนธรรมย่อยดังกล่าวเริ่มขึ้นในคริสต์ทศวรรษ 1980 ขณะที่ภาวะทางจิตใจของสังคมที่เปลี่ยนแปลงและการดูแลผู้ที่มีนิสัยโอะตะกุในโรงเรียนญี่ปุ่นผสมผสานกับผู้ที่ลาออกมาสู่สังคมที่ไม่ยอมรับพฤติกรรมนี้ การเกิดวัฒนธรรมย่อยนี้บังเอิญเกิดร่วมกับยุครุ่งเรืองของอะนิเมะ หลังอะนิเมะเรื่องโมบิลสูท กันดั้มออกฉายก่อนแตกสาขาเป็นตลาดหนังสือการ์ตูน คอมิเก็ต ต่อมาคำนิยามของโอะตะกุมีความซับซ้อนมากขึ้น และมีการจัดระดับโอะตะกุอีกหลายระดับ ใน ค.ศ. 2005 สถาบันวิจัยโนะมุระแบ่งโอะตะกุเป็น 12 ประเภท และประมาณจำนวนและผลกระทบทางการตลาดของแต่ละประเภท สถาบันอื่น ๆ แบ่งย่อยออกไปอีกหรือให้ความสำคัฐกับความสนใจของโอะตะกุเฉพาะอย่าง งานวิจัยเหล่านี้แบ่งกลุ่มตามแต่ละประเภท โดยแบ่งเป็นโอะตะกุอะนิเมะ มังงะ รถยนต์ ไอดอล และอิเล็กทรอนิกส์ มีการประมานผลกระทบทางเศรษฐกิจของโอะตะกุว่าสูงถึง 2 พันล้านเยน (18 พันล้านดอลลาร์)</doc>
