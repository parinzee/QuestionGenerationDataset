<doc id="175213" url="https://th.wikipedia.org/wiki?curid=175213" title="แช็ด เมอร์เรย์">แช็ด เมอร์เรย์ แช็ด ไมเคิล เมอร์เรย์ ( เกิด 24 สิงหาคม ค.ศ. 1981) เป็นนักแสดงชาวอเมริกัน อดีตนายแบบและทีนไอดอล เขายังเป็นนายแบบที่ต่อต้านยาเสพติดเพื่อเด็กและเยาวชนด้วยประวัติ ประวัติ. แช็ด เมอร์เรย์เกิดที่นครนิวยอร์ก มีพี่น้องรวมทั้งหมด 6 คน แม่ของเขาเสียไปตั้งแต่ตอนอายุ 10 ขวบ จึงอยู่กับพ่อ เมอร์เรย์ช่วยงานพ่อตั้งแต่อายุ 10 ขวบ รับจ๊อบเป็นเด็กส่งหนังสือพิมพ์ เป็นพนักงานขายโดนัทจบการศึกษาจากคลาเรนซ์ ไฮสคูล นครนิวยอร์ก สมัยเรียนไฮสคูลเขาเป็นเด็กเงียบ ๆ พออายุ 15 ปีก็เป็นนักกีฬาอเมริกันฟุตบอล ตำแหน่งพันเตอร์ จนวันหนึ่งประสบอุบัติเหตุจากการเล่นกีฬา ต้องเข้ารักษาตัวที่โรงพยาบาล นางพยาบาลเห็นความหล่อเหลาจึงยุให้ไปเป็นนายแบบ นับเป็นจุดแรกที่ทำให้เขาเริ่มสนใจเข้าวงการบันเทิง เมื่อเมอร์เรย์ชนะการประกวดนายแบบขณะที่เรียนไฮสคูล ไปร่วมเดินแบบที่เมืองออร์แลนโด และได้พบกับจอน ซิมมอนส์ จากลอสแอนเจลิส ซึ่งปัจจุบันคือผู้จัดการส่วนตัว ได้ผลักดันให้เขาเข้าสู่วงการบันเทิง จากนั้นก้าวสู่วงการจอแก้ว เป็นนักแสดงรับเชิญ จากซีรีส์เรื่อง Diagnosis Murder ในปี 2000 ส่วนเรื่องที่ทำให้เขาเริ่มเป็นที่รู้จักคือซีรีส์แนวสืบสวนสอบสวน เรื่อง CSI: Crime Scene Investigation ปี 2003 และยังมีผลงาน อาทิ Home of the Brave ภาพยนตร์แนวดราม่า ปี 2006 House of Wax แนวสยองขวัญปี 2005 A Cinderella Story ปี 2004 Freaky Friday ปี 2003 งานซีรีส์ ได้แก่ One Tree Hill ปี 2004 The Lone Ranger Luke และ Dawson"s Creek และ Aftermath ปี 2001 Gilmore Girls และ Undressed ปี 2000 ทางด้านชีวิตส่วนตัว เขาแต่งงานกับโซเฟีย บุช ในปี 2005 แต่หย่าขาดกันแล้ว จากนั้นช่วงปลายปีเดียวกันก็หมั้นกับเคนซี่ ดาลตัน และประกาศเลิกรากันช่วงปลายปี 2006</doc>
