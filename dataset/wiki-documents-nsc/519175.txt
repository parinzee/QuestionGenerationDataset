<doc id="519175" url="https://th.wikipedia.org/wiki?curid=519175" title="โบราณสถานโรมันและโรมาเนสก์ที่อาร์ล">โบราณสถานโรมันและโรมาเนสก์ที่อาร์ล โบราณสถานโรมันและโรมาเนสก์ที่อาร์ล () เป็นแหล่งโบราณสถานโรมันโบราณที่ขึ้นทะเบียนเป็นมรดกโลก ในปีค.ศ. 1981 โดยองค์การยูเนสโก ตั้งอยู่ที่เมืองอาร์ล จังหวัดบุช-ดูว์-โรน ประเทศฝรั่งเศส อาร์ลเป็นอีกหนึ่งตัวอย่างที่ดีของการปรับตัวของในสมัยเมืองโบราณกับความเจริญในยุคกลาง ประกอบด้วยอนุสาวรีย์แบบโรมัน โดยมีอัฒจันทร์ โรงละคร และทางเดินใต้ดิน (กริปโตปอร์ตีกุส) ซึ่งมีอายุตั้งแต่ 100 ปีก่อนคริสตกาล และในต่อมาราวคริสต์ศตวรรษที่ 4 อาร์ลก็ได้เข้ามาสู่ยุคทองในสมัยที่สอง โดยมีโรงอาบน้ำแบบคอนสแตนตินและสุสานโบราณอาลิสก็อง ต่อมาในยุคคริสต์ศตวรรษที่ 11 และ 12 ก็ได้กลายมาเป็นเมืองที่น่าสนใจเมืองหนึ่งในเขตเมดิเตอร์เรเนียน โดยมีการก่อสร้างโบสถ์แซ็ง-ทรอฟีม พร้อมกับหอระฆัง ภายในเขตกำแพงเมือง ซึ่งถือเป็นสิ่งก่อสร้างแบบโรมาเนสก์ที่สำคัญของพรอว็องส์ เขตอนุรักษ์มีพื้นที่ประมาณ 65 เอเคอร์ ประกอบด้วยสิ่งก่อสร้างต่าง ๆ ดังนี้- อัฒจันทร์แห่งอาร์ล (Arènes d'Arles) - โรงละครโรมัน (Roman Theatre) - ทางเดินใต้ดิน (Cryptoporticus) และจัตุรัสโรมัน (Forum) - โรงอาบน้ำแห่งคอนสแตนติน (Thermae) - กำแพงเมืองโบราณและลานฝึกทหาร (Castrum) - สุสานโบราณ (Alyscamps) - โบสถ์แซ็ง-ทรอฟีม (Church of Saint-Trophime) - มุขครึ่งวงกลม (Exedra)</doc>
