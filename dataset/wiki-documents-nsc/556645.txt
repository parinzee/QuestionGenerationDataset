<doc id="556645" url="https://th.wikipedia.org/wiki?curid=556645" title="เหตุรถไฟตกรางที่ซานเตียโกเดกอมโปสเตลา พ.ศ. 2556">เหตุรถไฟตกรางที่ซานเตียโกเดกอมโปสเตลา พ.ศ. 2556 เหตุรถไฟตกรางที่ซานเตียโกเดกอมโปสเตลา เกิดขึ้นเมื่อวันที่ 24 กรกฎาคม พ.ศ. 2556 โดยรถไฟความเร็วสูงอัลเบียรุ่น 730 ที่เดินทางมาจากกรุงมาดริดไปยังเมืองเฟร์รอล ทางตะวันตกเฉียงเหนือของประเทศสเปน เกิดตกรางก่อนถึงสถานีรถไฟเมืองซานเตียโกเดกอมโปสเตลาประมาณ 4 กิโลเมตร ส่งผลให้มีผู้ได้รับบาดเจ็บประมาณ 140 คน และเสียชีวิต 79 คน เหตุรถไฟตกรางดังกล่าวเป็นอุบัติเหตุครั้งแรกในประวัติศาสตร์การรถไฟสเปนที่เกิดขึ้นกับระบบรางความเร็วสูง และเป็นภัยพิบัติทางรถไฟที่ร้ายแรงที่สุดของสเปนในรอบเกือบ 70 ปีนับตั้งแต่เหตุรถไฟชนกันที่เมืองตอร์เรเดลเบียร์โซเมื่อปี พ.ศ. 2487</doc>
