<doc id="440768" url="https://th.wikipedia.org/wiki?curid=440768" title="เปล่งมณี เร่งสมบูรณ์สุข">เปล่งมณี เร่งสมบูรณ์สุข นางเปล่งมณี เร่งสมบูรณ์สุข (เกิด 10 สิงหาคม พ.ศ. 2504) สมาชิกสภาผู้แทนราษฎรจังหวัดเลย เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. เปล่งมณี เร่งสมบูรณ์สุข เกิดเมื่อวันที่ 10 สิงหาคม พ.ศ. 2504 เป็นบุตรของนายปรีชา และนางณัฐธร มัธยัสถ์สิน มีพี่น้อง 5 คน สำเร็จการศึกษาศิลปศาสตรบัณฑิต สาขาบริหารธุรกิจ และศิลปศาสตรมหาบัณฑิต สาขาไทยศึกษาเพื่อการพัฒนา มหาวิทยาลัยราชภัฏเลย ประกาศนียบัตรชั้นสูง สาขาการบริหารงานภาครัฐและกฎหมายมหาชน สถาบันพระปกเกล้า สมรสกับนายปรีชา เร่งสมบูรณ์สุข (รัฐมนตรีว่าการกระทรวงทรัพยากรธรรมชาติและสิ่งแวดล้อม ในรัฐบาลนางสาวยิ่งลักษณ์ ชินวัตร) มีบุตร 4 คนงานการเมือง งานการเมือง. ปี พ.ศ. 2549 ได้รับเลือกเป็นสมาชิกวุฒิสภา จังหวัดเลย แต่ยังไม่ได้ปฏิบัติหน้าที่เนื่องจากเกิดการรัฐประหาร 19 กันยายน พ.ศ. 2549 เสียก่อน หลังการรัฐประหารนางเปล่งมณีลงสมัครรับเลือกตั้งเป็นสมาชิกสภาผู้แทนราษฎร สังกัดพรรคพลังประชาชน และได้รับการเลือกตั้งเป็นครั้งแรก ต่อมา พ.ศ. 2554 ลงสมัครรับเลือกตั้งเป็นสมาชิกสภาผู้แทนราษฎรเป็นครั้งที่ 2 และได้รับการเลือกตั้งอีกครั้งในสังกัดพรรคเพื่อไทย ใน พ.ศ. 2561 นางเปล่งมณีได้ย้ายมาร่วมงานกับ พรรคพลังประชารัฐ พร้อมกับนายปรีชาและนายวันชัย บุษบาสมาชิกสภาผู้แทนราษฎร สมาชิกสภาผู้แทนราษฎร. เปล่งมณี เร่งสมบูรณ์สุข ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดเลย สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดเลย สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.) - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม)</doc>
