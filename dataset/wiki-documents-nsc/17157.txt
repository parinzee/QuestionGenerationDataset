<doc id="17157" url="https://th.wikipedia.org/wiki?curid=17157" title="เพลย์สเตชัน 3">เพลย์สเตชัน 3 เพลย์สเตชัน 3 (อังกฤษ PlayStation 3, ญี่ปุ่น プレイステーション 3) ตัวย่อ PS3 เป็นเครื่องเล่นวิดีโอเกมตระกูลเพลย์สเตชันรุ่นที่ 3 ของบริษัท โซนี่คอมพิวเตอร์เอ็นเตอร์เทนเมนต์ ถือเป็นเครื่องเล่นวิดีโอเกมยุคที่ 7 ตัวเครื่องมีขนาด 12.8×3.9×10.8 นิ้ว (32.5×9.8×27.4 เซนติเมตร) ตัวเครื่องมีอย่างน้อย 3 สีให้เลือก คือสีดำ, สีขาว, และสีเงิน ตัวเครื่องที่ขายจะมีตัวเลือก 2 แบบที่แตกต่างกันในเรื่องของความจุฮาร์ดไดรฟ์ และช่องสัญญาณต่างๆ ขณะนี้ได้ออกวางจำหน่ายแล้ว โดยออกวางตลาดที่ประเทศญี่ปุ่นเป็นที่แรก ในวันที่ 11 พ.ย. พ.ศ. 2549 ส่วนประเทศอื่นๆ วางตลาดในวันที่ 17 พฤศจิกายน โดยราคาอยู่ที่ US$499 (฿19,000) ในรุ่น 20 GB. และ US$599 (฿23,000) สำหรับรุ่น 60 GB. การออกแบบตัวเครื่องจะดูเรียบง่าย ทันสมัย มีรูปทรงโค้งมน น้ำหนักประมาณ 11 ปอนด์ (5 กิโลกรัม) ซึ่งหนักกว่า Xbox 360 ซึ่งราคาจำหน่ายในไทยสัปดาห์แรกหลังจากที่ออกขายที่ญี่ปุ่น ราคาอยู่ที่ประมาณ 38,000 บาท ในวันที่ 18 สิงหาคม 2549 โซนีได้ประกาศว่ามีโครงการ folding@home ร่วมกับทางนักวิจัยที่มหาวิทยาลัยสแตนฟอร์ดในการใช้เครื่องเพลย์สเตชัน 3 เป็นเครื่องมือช่วยในการคำนวณผลการทดลองในทางการแพทย์ และได้มีการเพิ่มรุ่น 40GB และ 80GB และปัจจุบันไม่มีการจำหน่ายรุ่น 20GB และ 60GB อีกแล้วโครงสร้างระบบการจัดระบบภายในเสียงโครงสร้างระบบ. เสียง. - S/PDIF เป็นช่องต่อแบบ ออพติคอล แบ่งสัญญาณมากที่สุดที่ 7.1 ช่อง - Dolby TrueHD โดยใช้ร่วมกับอุปกรณ์ที่รองรับ - DTS-HD - LPCM ประมวลผลโดยระบบประมวลผลกลางการเชื่อมต่อ/สื่อสารการเชื่อมต่อ/สื่อสาร. - Wireless Network 54G 1 พอร์ต (ยกเว้นรุ่น 20 GBที่ยกเลิกสายการผลิตไปแล้ว) - Gigabit Ethernet 1 พอร์ต - ยูเอสบี 4 พอร์ต (มีเฉพาะรุ่น 60 (ยกเลิกสายการผลิต) และ 80 GB) 2 พอร์ต (เฉพาะรุ่น 20 GB(ยกเลิกสายการผลิต) และ 40 GB) - บลูทูธ 2.0 พร้อม EDR - การ์ดรีดเดอร์ 1 ชุด (เฉพาะรุ่น 60 (ยกเลิกสายการผลิต) และ 80 GB)การเก็บข้อมูล การเก็บข้อมูล. แบบออฟติคอล- บลูเรย์ (ความเร็ว 2x = 9MB/s) - ดีวีดี (ความเร็ว 8x = 11MB/s) - ซีดี (ความเร็ว 24x = 3.5MB/s) - เอสเอซีดี (2x) ฮาร์ดไดรฟ์ แบบอัพเกรดได้ 2 ความจุ คือ 20 และ 60GB ขนาด 2.5 นิ้ว พร้อมติดตั้ง ลีนุกซ์ เมมโมรี่แบบการ์ด (เฉพาะรุ่น "พิเศษ") อ่าน Memory Stick, SD&MMC, CompactFlash.คอนโทรลเลอร์ คอนโทรลเลอร์. หลังจากเปิดตัวคอนโทรลเลอร์รูปทรงคล้าย บูมเมอแรง หรือ กล้วยหอม ในงาน E3 2005 มีเสียงปฏิเสธอย่างหนาหู ทำให้โซนี่ยกเลิกรูปแบบคอนโทรลเลอร์นี้และหันกลับมาใช้แบบ Dualshock 2 เดิม โดยเพิ่มระบบไร้สาย เพิ่มประสิทธิภาพของการวัดแรงกดของปุ่มต่างๆ ทำรูปทรงปุ่ม L2 และ R2 คล้ายไกปืนมากขึ้น เพิ่มปุ่มกลางคอนโทรลเลอร์ (คล้ายกับ Xbox 360) และมีช่องต่อ B-type ยูเอสบี เพื่อใช้ในการชาร์จแบตและเล่นแบบต่อสาย มีไฟ 4 ดวงพร้อมตัวเลขแสดงการเชื่อมต่อกับตัวเครื่องเมื่อต่อพร้อมกัน 4 ตัว มีระบบจับการเคลื่อนไหว ซึ่งทั้งหมดนี้ทำให้ต้องตัดระบบสั่นออกเพื่อป้องกันการก่อกวน แต่ในปัจจุบันโซนี่ได้นำระบบสั่นเข้ามาในคอนโทรลเลอร์โดยใช้ชื่อว่า Dualshock 3ข้อมูลเพิ่มเติม ข้อมูลเพิ่มเติม. เคน คุตะระงิ กล่าวว่า เพลย์สเตชัน 3 จะใช้ระบบลดอุณหภูมิด้วยท่อนำความร้อน และไม่ใช้ระบบของเหลว เพื่อให้เครื่องทำงานเงียบเทียบเท่าเพลย์สเตชัน 2 ตัวเล็กปัญหาของเครื่อง เพลย์สเตชัน 3ปัญหาของเครื่อง เพลย์สเตชัน 3. - ในบางรุ่นสายการผลิตมีปัญหาในเรื่องของหัวอ่านบลูเรย์ดิสก์มีความบอบบางและเสียหายได้ง่าย เป็นปัญหาที่พบบ่อยที่สุด โดยที่รุ่นที่พบมากที่สุดคือรุ่น 60GB (ยกเลิกสายการผลิตแล้ว) ซึ่งในปัจจุบันพบปัญหานี้น้อยลงแล้ว - Yellow Light Of Dead เป็นปัญหาที่ทำให้ตัวเครื่อง PS3 ไม่สามารถใช้งานได้ โดยเมื่อกดเปิดเครื่อง จะปรากฏเป็นสัญญาณไฟเป็นสีเหลือง แล้วจะเปลี่ยนเป็นสีแดงกะพริบ ซึ่งปัญหาที่เกิดขึ้น ทางโซนี่ไม่ได้แถลงว่าสาเหตุเกิดจากอะไร และรุ่นที่พบมากที่สุด คือรุ่น 20GB และ 60GB ที่ผลิตในเดือนธันวาคม พ.ศ. 2549 แต่มีโอกาสเกิดขึ้นน้อยมาก</doc>
