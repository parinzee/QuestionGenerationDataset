<doc id="332023" url="https://th.wikipedia.org/wiki?curid=332023" title="มารุต มัสยวาณิช">มารุต มัสยวาณิช นายแพทย์มารุต มัสยวาณิช อดีตรองโฆษกประจำสำนักนายกรัฐมนตรี ในรัฐบาลของนายอภิสิทธิ์ เวชชาชีวะ และอดีตกรรมการบริหารพรรคเพื่อแผ่นดินประวัติ ประวัติ. นายแพทย์มารุต มัสวาณิช เกิดเมื่อวันที่ 21 พฤษภาคม พ.ศ. 2495 สมรสกับทันตแพทย์หญิงวัฒนา สงวนน้อย มีบุตรธิดา 3 คน คือ น.ส.ดนุสา มัสยวาณิช น.ส.ณวิภา มัสยวาณิช และนายธีรุตม์ มัสยวาณิช นายแพทย์มารุต มัสยวาณิช สำเร็จการศึกษาชั้นมัธยมศึกษา จากโรงเรียนเซนต์คาเบรียล ระดับปริญญาตรี ด้านกุมารเวชศาสตร์ และปริญญาตรี รัฐศาสตร์ มหาวิทยาลัยรามคำแหง และระดับปริญญาโท จากมหาวิทยาลัยสุโขทัยธรรมาธิราช นายแพทย์มารุต มัสยวาณิช มีศักดิ์เป็นลุงของนายเกริกพล มัสยวาณิช ดารานักแสดงชื่อดังงานการเมือง งานการเมือง. นายแพทย์มารุต มัสยวาณิช เป็นที่ปรึกษานายพินิจ จารุสมบัติ รองนายกรัฐมนตรี และเข้าร่วมงานกับพรรคเพื่อแผ่นดิน ตั้งแต่ในระยะก่อตั้งพรรค จนได้รับแต่งตั้งเป็นกรรมการบริหารพรรค และเป็นนายทุนของพรรคคนหนึ่ง ต่อมาได้รับการเลือกตั้งเป็นสมาชิกวุฒิสภา ในปี พ.ศ. 2549 (โมฆะ) และลงสมัครรับเลือกตั้งสมาชิกสภาผู้แทนราษฎร จังหวัดหนองคาย แต่ไม่ได้รับการเลือกตั้ง นายแพทย์มารุต มัสยวาณิช ได้รับตำแหน่งทางการเมืองอีกครั้งเป็น รองโฆษกประจำสำนักนายกรัฐมนตรี ในรัฐบาลนายอภิสิทธิ์ เวชชาชีวะ แทนนายแพทย์ภูมินทร์ ลีธีระประเสริฐ ที่ลาออกไป ต่อมาในการเลือกตั้ง พ.ศ. 2554 จึงได้ย้ายมาลงสมัคร ส.ส.ในสังกัดพรรคภูมิใจไทย ในระบบบัญชีรายชื่อลำดับที่ 125 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคภูมิใจไทย ลำดับที่ 11เครื่องราชอิสริยาภรณ์เครื่องราชอิสริยาภรณ์. - พ.ศ. 2553 - ประถมาภรณ์มงกุฎไทย (ป.ม.)</doc>
