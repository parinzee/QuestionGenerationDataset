<doc id="15725" url="https://th.wikipedia.org/wiki?curid=15725" title="อำเภอบางพลี">อำเภอบางพลี บางพลี เป็นอำเภอที่มีพื้นที่มากที่สุดในจังหวัดสมุทรปราการ เป็นที่ตั้งของท่าอากาศยานสุวรรณภูมิ ที่ตั้งของโครงการสร้างศูนย์ที่พักอาศัยสำหรับผู้สูงอายุแบบครบวงจร และเป็นที่ตั้งของสถาบันการแพทย์จักรีนฤบดินทร์ คณะแพทยศาสตร์โรงพยาบาลรามาธิบดี มหาวิทยาลัยมหิดลทางเข้าวัดบัวโรยประวัติศาสตร์ประวัติศาสตร์. - พ.ศ. ... ตั้งอำเภอบางพลี - วันที่ 1 มกราคม 2486 จังหวัดสมุทรปราการได้ถูกยุบลงเนื่องจากขณะนั้นอยู่ในช่วงสงครามโลกครั้งที่ 2 ซึ่งก่อให้เกิดปัญหาสภาวะเศรษฐกิจตกต่ำ อำเภอบางพลีจึงย้ายไปขึ้นกับจังหวัดพระนคร - วันที่ 10 พฤษภาคม 2489 ตั้งจังหวัดสมุทรปราการขึ้นมาอีกครั้งหนึ่ง จึงทำให้อำเภอบางพลีกลับมาขึ้นกับจังหวัดสมุทรปราการเหมือนเดิม - วันที่ 31 สิงหาคม 2498 จัดตั้งสุขาภิบาลบางพลีในท้องที่บางส่วนของตำบลบางพลี - วันที่ 20 พฤศจิกายน 2528 จัดตั้งสุขาภิบาลบางเสาธงในท้องที่บางส่วนของตำบลบางเสาธงและบางส่วนของตำบลศีรษะจรเข้ใหญ่ - วันที่ 1 เมษายน 2538 แบ่งพื้นที่ตำบลบางเสาธง ตำบลศีรษะจรเข้น้อย และตำบลศีรษะจรเข้ใหญ่ ไปตั้งเป็น กิ่งอำเภอบางเสาธง ขึ้นกับอำเภอบางพลี พร้อมกับโอนสุขาภิบาลบางเสาธงไปขึ้นกับกิ่งอำเภอบางเสาธง - วันที่ 25 พฤษภาคม 2542 ยกฐานะจากสุขาภิบาลบางพลีเป็นเทศบาลตำบลบางพลี - วันที่ 8 กันยายน 2550 ยกฐานะจากกิ่งอำเภอบางเสาธงเป็น อำเภอบางเสาธงที่ตั้งและอาณาเขตที่ตั้งและอาณาเขต. - ทิศเหนือ ติดต่อกับเขตลาดกระบัง (กรุงเทพมหานคร) - ทิศตะวันออก ติดต่อกับอำเภอบางเสาธง มีถนนเข้าวัดหัวคู้ คลองหนองงูเห่า คลองบางนา ถนนวัดศรีวารีน้อย คลองเสาระหงษ์ คลองสำโรง คลองโก่งประทุน คลองลาดหวาย และคลองโก่งประทุนเป็นเส้นแบ่งเขต - ทิศใต้ ติดต่อกับอำเภอบางบ่อและอำเภอเมืองสมุทรปราการ มีคลองโก่งประทุนและคลองสามเป็นเส้นแบ่งเขต - ทิศตะวันตก ติดต่อกับอำเภอเมืองสมุทรปราการ เขตบางนา และเขตประเวศ (กรุงเทพมหานคร) มีคลองบางเหี้ยน้อย คลองบางกระบือ คลองกู้พารา คลองทับนาง คลองสำโรง คลองหนองกระทุ่ม คลองบางนา (สาหร่าย) คลองหนองตาดำ คลองปลัดเปรียง คลองต้นตาล แนวคันนาแบ่งเขตระหว่างกรุงเทพมหานครกับจังหวัดสมุทรปราการ คลองสลุด คลองปากน้ำ คลองสิงห์โต คลองขันแตก และคลองตาพุกเป็นเส้นแบ่งเขตการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอบางพลีแบ่งเขตการปกครองย่อย 6 ตำบล แต่ละตำบลแบ่งออกเป็น หมู่บ้าน รวม 83 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอบางพลีประกอบด้วยองค์การปกครองส่วนท้องถิ่น 7 แห่ง ได้แก่- เทศบาลตำบลบางพลี ครอบคลุมพื้นที่บางส่วนของตำบลบางพลีใหญ่ หมู่ที่ 11 (บางส่วน) ตำบลบางปลา และตำบลบางโฉลง - องค์การบริหารส่วนตำบลบางพลีใหญ่ ครอบคลุมพื้นที่ตำบลบางพลีใหญ่ (นอกเขตเทศบาลตำบลบางพลี) - องค์การบริหารส่วนตำบลบางแก้ว ครอบคลุมพื้นที่ตำบลบางแก้วทั้งตำบล - องค์การบริหารส่วนตำบลบางปลา ครอบคลุมพื้นที่หมู่ที่ 1 - 10, 11 (บางส่วน), 12 - 15 ตำบลบางปลา (นอกเขตเทศบาลตำบลบางพลี) - องค์การบริหารส่วนตำบลบางโฉลง ครอบคลุมพื้นที่ตำบลบางโฉลง (นอกเขตเทศบาลตำบลบางพลี) - องค์การบริหารส่วนตำบลราชาเทวะ ครอบคลุมพื้นที่ตำบลราชาเทวะทั้งตำบล - องค์การบริหารส่วนตำบลหนองปรือ ครอบคลุมพื้นที่ตำบลหนองปรือทั้งตำบลสถานที่ท่องเที่ยวสถานที่ท่องเที่ยว. - วัดบางพลีใหญ่ใน (วัดหลวงพ่อโต) - วัดบางพลีใหญ่กลาง (วัดพระนอนใหญ่) - มัสยิดดีนุ้ลอิสลาม (สุเหร่าบางปลา) - ตลาดน้ำโบราณบางพลี - ท่าอากาศยานสุวรรณภูมิ - หนองงูเห่าฟาร์มบุคคลที่มีชื่อเสียงของอำเภอบางพลีบุคคลที่มีชื่อเสียงของอำเภอบางพลี. - นายฉาย รุ่งเรือง และนางขาบ รุ่งเรือง คหบดีชาวบางนา กรุงเทพมหานคร ซึ่งมาตั้งบ้านเรือนอยู่ที่อำเภอบางพลี และได้บริจาคทรัพย์เพื่อการสาธารณกุศลเป็นจำนวนมาก เช่น วัดบางพลีใหญ่ใน เป็นต้นการคมนาคม การคมนาคม. อำเภอบางพลีมีถนนสายหลัก ได้แก่- ถนนเทพรัตน (ทางหลวงแผ่นดินหมายเลข 34) และทางพิเศษบูรพาวิถีด้านบน - ถนนเทพารักษ์ (ทางหลวงแผ่นดินหมายเลข 3268) - ถนนกิ่งแก้ว (ทางหลวงแผ่นดินหมายเลข 3256) - ถนนตำหรุ-บางพลี (ทางหลวงแผ่นดินหมายเลข 3256) - ถนนกาญจนาภิเษก (ทางหลวงพิเศษหมายเลข 9) - ทางเข้าท่าอากาศยานสุวรรณภูมิ - ถนนเลียบคลองระบายน้ำบริเวณท่าอากาศยานสุวรรณภูมิ ถนนสายรอง ได้แก่- ถนนวัดหนามแดง (ทางหลวงชนบทหมายเลข สป.4006) - ถนนจตุรโชคชัย (ซอยวัดหลวงพ่อโต) - ถนนวัดศรีวารีน้อย (ทางหลวงชนบทหมายเลข สป.2001) - ถนนวัดบางปลา - ซอยวัดบางโฉลงนอก</doc>
