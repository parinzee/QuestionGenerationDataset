<doc id="386098" url="https://th.wikipedia.org/wiki?curid=386098" title="มติอ่าวตังเกี๋ย">มติอ่าวตังเกี๋ย มติอ่าวตังเกี๋ย (หรือมติเอเชียตะวันออกเฉียงใต้, กฎหมายมหาชน 88-408) เป็นมติร่วมซึ่งรัฐสภาแห่งสหรัฐอเมริกาผ่านเมื่อวันที่ 7 สิงหาคม ค.ศ. 1964 เพื่อตอบโต้ยุทธนาวีระหว่างกองเรือตอร์ปิโด 135 ของกองทัพเรือเวียดนามเหนือ และเรือพิฆาต ยูเอสเอส แมดด็อกซ์ เมื่อวันที่ 2 สิงหาคม และยุทธนาการทางทะเลครั้งที่สองที่ว่ากันระหว่างเรือเวียดนามเหนือและเรือประจัญบาน ยูเอสเอส แมดด็อกซ์ และยูเอสเอส เทอร์เนอร์ จอย เมื่อวันที่ 4 สิงหาคมในอ่าวตังเกี๋ย การปฏิบัติทั้งสองนี้รวมรู้จักกันในชื่อ กรณีอ่าวตังเกี๋ย มติอ่าวตังเกี๋ยมีความสำคัญทางประวัติศาสตร์ เพราะมอบอำนาจแก่ประธานาธิบดีสหรัฐ ลินดอน บี. จอห์นสัน ให้ใช้กำลังทหารตามแบบในเอเชียตะวันออกเฉียงใต้ โดยไม่ต้องรอการประกาศสงครามอย่างเป็นทางการจากรัฐสภาก่อน โดยเฉพาะอย่างยิ่ง มติดังกล่าวมอบอำนาจแก่ประธานาธิบดีในการกระทำการใด ๆ ที่จำเป็นเพื่อสนับสนุน "สมาชิกหรือรัฐภาคีใด ๆ ของสนธิสัญญาป้องกันร่วมกันเอเชียตะวันออกเฉียงใต้" ซึ่งรวมไปถึงการใช้กำลังทหารด้วย มติดังกล่าวได้รับคะแนนเสียงเห็นชอบอย่างเป็นเอกฉันท์ในสภาผู้แทนราษฎร ต่อมารัฐบาลจอห์นสันอาศัยอำนาจตามมติดังกล่าวเริ่มต้นการยกระดับความเกี่ยวข้องทางทหารของสหรัฐในเวียดนามใต้ และสงครามอย่างเปิดเผยระหว่างเวียดนามเหนือกับสหรัฐอเมริกา</doc>
