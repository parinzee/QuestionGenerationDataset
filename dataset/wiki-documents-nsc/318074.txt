<doc id="318074" url="https://th.wikipedia.org/wiki?curid=318074" title="ปรีชา เร่งสมบูรณ์สุข">ปรีชา เร่งสมบูรณ์สุข ปรีชา เร่งสมบูรณ์สุข อดีตรัฐมนตรีว่าการกระทรวงทรัพยากรธรรมชาติและสิ่งแวดล้อม ในรัฐบาลของนางสาวยิ่งลักษณ์ ชินวัตร เป็นอดีต สมาชิกสภาผู้แทนราษฎร จังหวัดเลย พรรคเพื่อไทย และเป็นอดีตรัฐมนตรีช่วยว่าการกระทรวงมหาดไทย ในรัฐบาลของนายสมชาย วงศ์สวัสดิ์ พรรคพลังประชาชนประวัติ ประวัติ. นายปรีชา เร่งสมบูรณ์สุข เกิดเมื่อวันที่ 2 พฤศจิกายน พ.ศ. 2500 ที่ตำบลวังสะพุง อำเภอวังสะพุง จังหวัดเลยจบการศึกษาชั้นมัธยมศึกษาจากโรงเรียนอำนวยศิลป์ สำเร็จการศึกษาระดับปริญญาตรี ด้านวิศวกรรมโยธา จากสถาบันเทคโนโลยีมาปัว ประเทศฟิลิปปินส์ และสำเร็จการศึกษาระดับปริญญาโท ด้านการศึกษาเพื่อการพัฒนา จากมหาวิทยาลัยราชภัฏเลย ด้านชีวิตครอบครัวสมรสกับนางเปล่งมณี เร่งสมบูรณ์สุข (สกุลเดิม มัธยัสถ์สิน) สมาชิกสภาผู้แทนราษฎร จังหวัดเลย สังกัดพรรคเพื่อไทย มีบุตรด้วยกัน 4 คน คือ ศโรธร เร่งสมบูรณ์สุข มณีรัตน์ เร่งสมบูรณ์สุข เมธินี เร่งสมบูรณ์สุข และเศรษฐา เร่งสมบูรณ์สุขการทำงาน การทำงาน. นายปรีชา เร่งสมบูรณ์สุข เริ่มต้นทำงานโดยการเป็นวิศวกรโยธา ประจำกองควบคุมการก่อสร้าง สำนักงานเร่งรัดพัฒนาชนบท ในระหว่างปี พ.ศ. 2526-พ.ศ. 2528 ต่อมาได้เข้าสู่วงการการเมืองโดยการเป็นสมาชิกสภาผู้แทนราษฎร จังหวัดเลย สังกัดพรรคสหประชาธิปไตย ในปี พ.ศ. 2529 ต่อมาได้ย้ายมาสังกัดพรรคกิจสังคม ในปี พ.ศ. 2535 จากนั้นได้ดำรงตำแหน่งรองหัวหน้าพรรคเสรีธรรม ในปี พ.ศ. 2544 (ซึ่งต่อมาได้ยุบรวมพรรคเข้ากับพรรคไทยรักไทย) เคยดำรงตำแหน่งสำคัญอาทิ ผู้ช่วยรัฐมนตรี เลขานุการรัฐมนตรีหลายกระทรวง ในช่วงที่ดำรงตำแหน่งเลขานุการรัฐมนตรีว่าการกระทรวงสาธารณสุข (นายรักเกียรติ สุขธนะ) เคยถูกกล่าวหากรณีพัวพันการทุจริตยามูลค่า 1,400 ล้านบาท แต่ไม่มีหลักฐานชัดเจนเอาผิดได้ ต่อมาในรัฐบาลของนายสมชาย วงศ์สวัสดิ์ จึงได้รับโปรดเกล้าฯ ให้เป็นรัฐมนตรีช่วยว่าการกระทรวงมหาดไทย และได้รับแต่งตั้งเป็นรัฐมนตรีว่าการกระทรวงทรัพยากรธรรมชาติและสิ่งแวดล้อม ในรัฐบาลของนางสาวยิ่งลักษณ์ ชินวัตร แต่จากการสำรวจความพึงพอใจของประชาชน โดยสำนักเอแบคโพล เมื่อเดือนพฤษภาคม พ.ศ. 2555 เขาเป็นรัฐมนตรีที่ประชาชนไม่รู้จัก เป็นลำดับที่ 6 ในเดือนมิถุนายน พ.ศ. 2556 เขาได้รับโปรดเกล้าฯ ให้พ้นจากตำแหน่งรัฐมนตรี กระทั่ง พ.ศ. 2561 นายปรีชาได้ย้ายมาร่วมงานกับ พรรคพลังประชารัฐ ในนามกลุ่มสามมิตรพร้อมกับนางเปล่งมณีและนายวันชัย บุษบาเกียรติยศ เกียรติยศ. เมื่อวันที่ 10 พฤศจิกายน พ.ศ. 2551 ทรงพระกรุณาโปรดเกล้าโปรดกระหม่อม พระราชทานยศแก่ปรีชา เร่งสมบูรณ์สุข ให้เป็นที่ "นายกองเอก" ประจำกองอาสารักษาดินแดนเครื่องราชอิสริยาภรณ์เครื่องราชอิสริยาภรณ์. - พ.ศ. 2546 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
