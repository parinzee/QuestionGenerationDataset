<doc id="341107" url="https://th.wikipedia.org/wiki?curid=341107" title="เดอร์มอยด์ซีสต์">เดอร์มอยด์ซีสต์ เดอร์มอยด์ซีสต์ () เป็นซีสต์ที่เกิดจากเซลล์ผิวหนังซึ่งจัดวางอยู่ผิดตำแหน่ง มักเกิดขึ้นตั้งแต่กำเนิดหรือวัยเด็ก ซีสต์ชนิดนี้มีส่วนประกอบเหมือนผิวหนังมากที่สุด ผนังของซีสต์ประกอบด้วยเซลล์ผิวหนัง เส้นผม ต่อมเหงื่อ และต่อมไขมัน ลักษณะของซีสต์เป็นก้อนกลมและมักมีปอยผม เล็บ กระดูก หรือไขมันอยู่ภายใน ตำแหน่งที่พบได้แก่ บริเวณหางคิ้ว จมูก หนังศีรษะ หรือบางครั้งอาจพบได้ในท้องการรักษา การรักษา. รักษาโดยผ่าตัดออกทั้งหมด หากเป็นไปได้แพทย์จะพยายามเอาออกทั้งชิ้นโดยไม่ให้ซิสต์แตก เนื่องจากมีความเสี่ยงที่เศษเล็กๆ ของเนื้อซิสต์ที่ตกลงไปในร่างกาย จะเจริญขึ้นมาเป็นซิสต์ใหม่ได้อีก มีการตรวจพบเดอร์มอยด์ซีสต์พร้อมกับการตั้งครรภ์มากขึ้นเรื่อยๆ จึงเป็นปัญหาในการตัดสินใจของผู้ทำการรักษาซึ่งต้องชั่งน้ำหนักระหว่างความเสี่ยงของการผ่าตัดและการระงับความรู้สึก กับความเสี่ยงของการปล่อยให้มีก้อนปีกมดลูกเอาไว้ แหล่งข้อมูลหลายที่ระบุว่าหากพบมีเดอร์มอยด์ซีสต์ที่รังไข่ทั้งสองข้างขณะตั้งครรภ์ และมีขนาดเกินกว่า 6 เซนติเมตร อาจสมควรผ่าตัดรักษา โดยนิยมผ่าตัดผ่านการส่องกล้อง และควรทำในช่วงไตรมาสที่ 2 ของการตั้งครรภ์หากเป็นไปได้</doc>
