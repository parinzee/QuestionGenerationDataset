<doc id="434385" url="https://th.wikipedia.org/wiki?curid=434385" title="พริกกับเกลือ">พริกกับเกลือ พริกกับเกลือ เป็นละครโทรทัศน์ไทย จากบทประพันธ์ของ ชูวงศ์ ฉายะจินดา เขียนบทโทรทัศน์ โดย ปิยะมาศ มะชะรา กำกับการแสดง มารุต สาโรวาท นำแสดงโดย  วีรภาพ สุภาพไพบูลย์และ เขมนิจ จามิกรณ์ หลังจากที่คู่กันมาแล้วในเรื่อง บ่วงหงส์,ตะวันยอแสง เริ่มตอนแรก วันเสาร์ที่ 4 สิงหาคม 2555 - 16 กันยายน 2555 โดยก่อนหน้านี้เคยเป็นละครโทรทัศน์ทางช่อง 3 ชื่อ พริกกะเกลือ ดำเนินการสร้างโดย บริษัท ชาโดว์ เอนเตอร์เทนเม้นต์ จำกัด เขียนบทโทรทัศน์ โดย นันทนา วีระชน กำกับการแสดง โดย นพดล มงคลพันธ์ นำแสดงโดย ทัช ณ ตะกั่วทุ่ง และ กุลสตรี ศิริพงษ์ปรีดารายชื่อนักแสดงปี 2543รายชื่อนักแสดงปี 2543. - ทัช ณ ตะกั่วทุ่ง รับบท ศยาม / ติ่ง - กุลสตรี ศิริพงษ์ปรีดา รับบท จิตรวรรณ / จี๊ด - ศิรประภา สุขดำรงค์ รับบท ศุวิมล / ศุ - จตุพล จันทร์แจ่ม รับบท ยอดชาย - กมลา กำภู ณ อยุธยา รับบท มารศรี - จีระศักดิ์ แสงโชติ รับบท เทวัญ - สุเทพ ประยูรพิทักษ์ รับบท เจตนา - ปิยะมาศ โมนยะกุล รับบท คุณนายวันดี - ครรชิต ขวัญประชา รับบท เศก - สายัณห์ จันทรวิบูลย์ รับบท ลุงแปลง - แวว จ๊กม้ก - ประไพ สิโนทก - วรรณนิศา ศรีวิเชียร - เปียทิพย์ คุ้มวงศ์ - พลวัต ขวัญเมืองรายชื่อนักแสดงปี 2555 รายชื่อนักแสดงปี 2555. และนักแสดงอีกมากมายเพลงประกอบละคร เพลงประกอบละคร. 1.เข้ากัน - เขมนิจ จามิกรณ์ 2.ใจกลางความรู้สึกดีๆ - เอ๊ะ จิรากรเรื่องย่อ เรื่องย่อ. ในค่ำคืนหนึ่งที่สองข้างทางเต็มไปด้วยทุ่งนา รถสปอร์ตของ จี๊ด (เขมนิจ จามิกรณ์) หญิงสาวหน้าตาดี เกิดเสียขึ้นมากระทันหัน ทำให้ ยอดชาย (อนุวัฒน์ เชิดชูวัฒนา) เพื่อนสนิทของจี๊ด ต้องลงมาเข็นรถให้ และทั้งคู่ก็ได้พบกับชายพเนจรคนหนึ่ง ที่อาสาเข้ามาช่วยเหลือจนรถของจี๊ดวิ่งได้อีกครั้ง ยอดชาย มองเห็นในน้ำใจของชายพเนจร จึงชวนชายพเนจรติดรถ และแวะไปกินข้าวที่บ้านจี๊ดเป็นการตอบแทน จี๊ดไม่พอใจมาก แต่ก็ไม่อยากขัดใจยอดชาย ระหว่างมื้ออาหารค่ำที่บ้านของจี๊ด ยอดชายก็ซักถามถึงประวัติของชายพเนจร แต่กลับได้รับคำตอบเพียงว่าเขาชื่อ “ดิ่ง” (วีรภาพ สุภาพไพบูลย์) ในขณะที่จี๊ดที่แอบสังเกตกริยามารยาทของดิ่งอยู่ จนเธอรู้สึกได้ว่า ดิ่งต้องไม่ได้เป็นเพียงแค่ชายพเนจรธรรมดาแน่นอน ก่อนดิ่งจะขอตัวกลับไป เขาก็ได้ช่วยชีวิตของคุณเจตนา (ทูน หิรัญทรัพย์) พ่อของจี๊ดจากการถูกโจรปล้น ที่หน้าบ้านไว้จนตัวเองได้รับบาดเจ็บ แต่ดิ่งยืนยันว่าจะไม่ไปโรงพยาบาล จี๊ดจึงต้องเรียกหมอเวทย์ หมอประจำบ้านมาทำแผลให้ แม้คุณนายวันดี (กชกร นิมากรณ์) แม่ของจี๊ดจะไม่พอใจ แต่ก็ต้องยอมให้ดิ่งพักรักษาตัวอยู่ที่บ้าน เพราะจี๊ดออกตัวเป็นธุระจัดการหาที่พักในเรือนคนสวนให้ดิ่ง พร้อมออกอุบายจนดิ่งต้องยอมอยู่ที่บ้านหลังนี้ต่อในฐานะคนสวน ซึ่งทุกครั้งที่จี๊ด เจอกับดิ่ง หญิงสาวจะต้องแสดงทีท่ารังเกียจ และพูดจาดูถูกดิ่งอยู่ตลอดเวลา ซึ่งดิ่งเองก็พยายามอดทน เพราะลึกๆ แล้วก็พอจะรู้ว่าจี๊ดคงต้องการสืบหาความจริงอะไรบางอย่างในตัวเค้า จี๊ดพยายามหาทางให้ดิ่งไปทำงานที่บริษัทของพ่อ จึงเข้าไปขอร้องเทวัญ (ปฏิญญา วิโรจน์แสงประทีป) ผู้จัดการแผนกซ่อมเครื่อง แม้เทวัญจะไม่อยากรับดิ่งไว้ในแผนก แต่เพราะอยากเอาใจจี๊ด บวกกับมีแผนการกลั่นแกล้งดิ่งอยู่ในหัว เขาจึงตอบตกลงรับดิ่งไว้ทำงาน จากนั้นจี๊ดยังเข้าไปขอร้อง รัตนา (สินิทรา บุญยศักดิ์) ภรรยาน้อยของคุณเจตนา ให้ช่วยเหลือเรื่องเงินเดือนของดิ่งอีกด้วย หมอเวทย์ เริ่มมั่นใจว่าดิ่ง ต้องเป็นคนคนเดียวกับลูกชายของคุณเศก (ไพโรจน์ สังวริบุตร) เขาจึงเอาเรื่องนี้มาเล่าให้คุณเศกฟัง คุณเศกเป็นห่วงลูกชายที่หายตัวไป จึงเรียกให้ศุวิมล (กรรณาภรณ์ พวงทอง) น้องสาวของดิ่งออกตามหา โดยกำชับไม่ให้มารศรี (พิชญ์นาฎ สาขากร) ภรรยารุ่นลูกของเขารู้เป็นเด็ดขาด แต่ก็สายเกินไปเพราะมารศรี แอบได้ยินเรื่องนี้จนหมดแล้ว และหล่อนก็วางแผนที่จะตามหาตัวดิ่งให้พบเช่นกัน และมารศรีก็ทำสำเร็จ เธอได้พบกับดิ่งอีกครั้งที่บริษัทของจี๊ด หญิงสาวพูดจาแสดงทีท่าสนิทสนมกับดิ่งจนจี๊ดเริ่มไม่พอใจ แม้ดิ่งจะพยายามอธิบาย แต่จี๊ดก็ยังไม่เชื่อแถมคิดว่าดิ่งเป็นชู้กับเมียคนอื่น และวันหนึ่งดิ่งก็หายตัวไปจากบ้านโดยไม่มีใครรู้ว่าชายหนุ่มจะเร่ร่อนไปอยู่ที่ไหน ในขณะที่ ศุวิมล ตามหาพี่ชายจนมีโอกาสได้คุยกับจี๊ด ทำให้จี๊ดได้รู้ว่าดิ่งคือนาย “ศยาม” นักเรียนนอกลูกชายของคุณเศก ที่ออกจากบ้านมาเพราะต้องการหนีปัญหารุนแรงบางอย่าง ด้วยความคิดถึง และรู้สึกเห็นใจในตัวดิ่ง จี๊ดจึงพยายามออกตามหาดิ่ง พร้อมๆ กับสืบค้นความจริงที่เกิดขึ้นทั้งหมด หญิงสาวจึงได้รู้ว่า แท้จริงแล้ว มารศรี ภรรยารุ่นลูกของคุณเศกนั้น เคยเป็นคนรักเก่าของดิ่งมาก่อน!! สุดท้ายหญิงสาวจะช่วยคลายปมรักเก่าให้กับชายหนุ่มได้อย่างไร? คอละครแนวดราม่า ต้องไม่พลาดตามลุ้นกันในละคร “พริกกับเกลือ” ทางช่อง 7 สี เร็วๆ นี้Character ตัวละคร Character ตัวละคร. 1 ศยาม (ดิ่ง) รับบทโดย วีรภาพ สุภาพไพบูลย์ ชายหนุ่มรูปร่างสูง ล่ำสันผิวไม่ขาวมากหน้าตาคม อายุประมาณ 25-30 ลูกชายคุณเศก เป็นหนุ่มนักเรียนนอกแต่เรียนไม่จบ เนื่องจากเสียใจเรื่องคนรักที่ไปแต่งงานกับพ่อของตน ดิ่งถูกเรียกตัวกลับมาอยู่บ้าน แต่ก็ต้องมีเรื่องที่ทำให้เขาไม่สามารถอยู่บ้านได้ จึงหนีออกจากบ้าน และหลังจากนั้นเขาก็กลายเป็นผู้ชายเงียบขรึมมีความลับ รู้เท่าทันคน ฉลาด แต่จมจ่อม อยู่กับอดีต ตลอดเวลา ไม่โอ้อวด มีความเป็นสุภาพบุรุษ 2 จิตรวรรณ (จี๊ด) รับบทโดย เขมนิจ จามิกรณ์ สาวเปรี้ยว อายุประมาณ 20-25 จี๊ดลูกสาวของคุณเจตนาและคุณวันดี ผิวขาวใสรูปร่างหน้าตาดี กวนๆ มีความมั่นใจในตนเองสูง ภายนอกดูแข็งกระด้างตรงกันข้ามกับความรู้สึกจริงๆ ที่เป็นคนจิตใจดี ชอบช่วยเหลือคนชอบความเรียบง่ายค่อนข้างตรงกันข้ามกับบุคลิกภายนอกที่คนทั่วไปได้เห็น ชอบแสดงความรู้สึกที่ตรงกันข้าม ทำตัวเรียกร้องความสนใจเพราะขาดความ อบอุ่น มองไม่เห็นคุณค่าของตัวเอง จนกระทั่งได้ใกล้ชิดและใช้เวลากับดิ่ง ดิ่งทำให้จี๊ดค่อยๆเปลี่ยนตัวเองไปในทางที่ดีขึ้น 3 เจตนา รับบทโดย ทูน หิรัญทรัพย์ ชายวัยกลางคน อายุประมาณ 50-55 เป็นพ่อของจี๊ด นักธุรกิจใหญ่ที่เวลาส่วนใหญ่จะทุ่มเทให้กับการทำงานจนขาดความสุขในชีวิตอีกทั้งภรรยาก็ไม่เข้าใจ แต่เป็นชายที่มีความรับผิดชอบดู แลครอบครัวและลูกสาวเป็นอย่างดี มีความเมตตา อารมณ์เย็นมีความอดทนต่อคำต่อว่าของภรรยาได้เป็นอย่างดี 4 คุณนายวันดี รับบทโดย กชกร นิมากรณ์ อายุประมาณ 45-50 แม่ของจี๊ด หญิงวัยกลางคน เป็นคนตระหนี่ ขี้บ่นเจ้าระเบียบ เจ้ากี้เจ้าการทุกเรื่อง วัดคุณค่าของคนที่ฐานะและในความใจแข็งก็แอบอ่อนไหวในบางครั้ง คิดมากกลัวสามี ไปมีภรรยาน้อย จนแสดงอาการหึงหวง แต่สุดท้ายก็เข้าใจ และปรับตัว 5 เศก รับบทโดย ไพโรจน์ สังวริบุตร อายุประมาณ 50-55 พ่อของดิ่ง เป็นชายสูงอายุยึดมั่นในความคิดของตนเอง ใจแข็ง ถือทิฐฐิไม่ยอมอ่อนให้ใคร แต่ภายใต้จิตใจที่เข้มแข็ง ก็มีความอ่อนโยนอยู่ภายใน มีเมียสาวอายุรุ่นลูกอย่างมารศรี 6 มารศรี (ศรี) รับบทโดย พิชญ์นาฎ สาขากร อายุประมาณ 20-25 ผู้หญิงหน้าตาดี หญิงสาวที่ครอบครัวล้มละลายเป็นคนทะเยอทะยาน พอไม่เป็น จนยอมทิ้งดิ่งเพื่อมาแต่งงานกับเศกพ่อของดิ่ง เพราะอยากได้สมบัติทั้งหมด คบคนเพื่อผลประโยชน์ ทำอะไรได้ทุกอย่างโดยไม่คำนึงถึงผลลัพธ์ แต่ลึกๆ ดิ่งคือรักแท้ของตัวเอง ตอนหลังพยายามทุกอย่างเพื่อจะได้ครอบครองหัวใจดิ่ง แต่ก็สายเกินไป 7 ยอดชาย (ยอด) รับบทโดย อนุวัฒน์ ชูเชิดรัตนา อายุประมาณ 25-30 ชายหนุ่ม นิสัยดีมีความจริงใจเป็นมิตรกับคนง่าย เปิดเผย หลงรักจี๊ดแต่ตัวยอดเองก็รู้อยู่ลึกๆภายในว่าคงไม่สมหวัง จึงเป็นได้แค่เพื่อนที่ดีที่สุดสำหรับจี๊ดและดิ่ง สุดท้ายแล้วเขาก็ได้ พบรักกับศุวิมล น้องสาวของดิ่ง ยอดรับตำแหน่งเป็นผู้จัดการฝ่ายบริการและซ่อมบำรุงของบริษัทเจตนา 8 เทวัญ (วัญ) รับบทโดย ปฏิญญา วิโรจน์แสงประทีป อายุประมาณ 25-30 หนุ่มนักเรียนนอกรูปร่างหน้าตาดีมั่นใจในตนเอง ขี้เก็ก เจ้าชู้ รักสนุก เป็นคนมุ่งมั่น อยากได้อะไรต้องได้ ชอบเอาหน้า เอาเปรียบและดูถูกคนอื่น ชอบจี๊ดและพยายามทุกวิถีทางเพื่ อจะเอาชนะใจจี๊ด ไม่ได้ด้วยเล่ห์ก็ต้องเอาด้วยกล แต่ไม่นานด้วยความเจ้าชู้จึงลอบเป็นชู้กับมารศรี เทวัญรับตำแหน่งเป็นหัวหน้าฝ่ายการตลาดที่ทำงานเก่ง ในบริษัทคุณเจตนา มีแผนจะฮุบกิจการด้วยการเข้า ทางจี๊ด จนเกือบได้แต่งงานกัน เพราะต้องการแก้แค้นที่เจตนาทำธุรกิจเติบโตจนทำให้พ่อกับแม่ของตัวเองต้องเจ๊ง...แล้วทำให้มีชีวิตอยู่อย่างลำบาก เทวัญจึงผูกใจเจ็บ 9 ศุวิมล (ศุ) รับบทโดย กรรณาภรณ์ พวงทอง อายุประมาณ 25-26 น้องสาวดิ่ง นักเรียนนอกจบจากอเมริกามาเป็นอาจารย์สอนมหาลัยจุฬาฯ มีความน่าเชื่อถือ จริงใจ พ่อและพี่ชายน้องชายมาก รู้สาเหตุที่ทำให้ดิ่งหนีออกจากบ้าน และมีความรู้สึกพิเศษ กับยอดแต่ต้องปิดบังไว้ แต่ไม่สามารถบอกพ่อได้ เป็นคนที่ดูมีความรู้มีเหตุผล คิดก่อนทำเหมาะสมกับการเป็นอาจารย์ ไม่ยอมคน ยึดถือความถูกต้อง อารมณ์ขึ้นๆลงเป็นบางครั้ง ถ้ามีใครทำอะไรไม่ได้อย่างใจ โดยเฉพาะกับยอดชาย 10 ทันวิทย์ อายุประมาณ 20-22 น้องชายของเทวัญ หนุ่มนักกีฬา ร่างกายบึกบึนแข็งแรงกำยำหนุ่มหน้าใสนิสัยดีอ่อนต่อโลก ไม่ทันคนอย่างมารศรีจึงลอบได้เสียกันกับมารศรี ซึ่งใช้ทันวิทย์เป็นเครื่องมือในการเอาคืนเทวัญ ที่ทำให้มารศรีเสียใจเรื่องดิ่ง 11 รัตนา รับบทโดย สินิทรา บุญยศักดิ์ อายุประมาณ 40 เลขาของคุณเจตนา สตรีร่างเล็กบอบบางใบหน้าเกลี้ยงเกลา ดูดีมีความรู้เป็นคนเข้มแข็งมีเหตุผลมีความสง่าแฝงอยู่ในตัว จริงใจและจงรักภักดีกับคุณเจตนาและจี๊ด เพราะเจตนามีบุญคุณกับเธอ มาก เมื่อถูกวันดีเข้าใจผิดเรื่องเป็นเมียน้อยกับเจตนาและไม่อยากให้ครอบครัวเจตนามีปัญหาที่ร้าวฉานเกินแก้ไข รัตนายอมเสียสละเดินทางไปเมืองนอก จะได้ตัดไฟแต่ต้นลม 12 ลุงแปลง รับบทโดย การันต์ กิตติราช อายุประมาณ 50 ชายวัยกลางคนอายุประมาณเป็นลุงของดิ่งเป็นคนโอบอ้อมอารี รักความถูกต้องเป็นคนให้คำแนะนำและช่วยเหลือดิ่งตอนที่ทำงานอยู่ที่ศูนย์บริการของเจตนา 13 โพ รับบทโดย อาชัญ ชัยสุวรรณ อายุประมาณ 25-27 ช่างซ่อมรถประจำศูนย์บริการของเจตนา รูปร่างบึกบึนแข็งแรง พูดน้อย นิสัยนักเลง ลูกผู้ชาย รักพี่น้อง แอบรักเสมียนสาว และไม่ชอบดิ่ง เพราะผู้หญิงที่ตัวเองแอบหลงรักมีใจให้ดิ่ง แต่สุดท้ายเพื่อความถูกต้อง ทำให้โพยอมช่วยเหลือดิ่ง พิสูจน์หาความจริง เปิดเผยโฉมหน้าอันชั่วร้ายของเทวัญ 14 ด้วง อายุประมาณ 25-27 นักเลงประจำอู่ ญาติผู้น้องของโพ นิสัยอันธพาล อ่อนแอตกเป็นเครื่องมือของเทวัญ เพราะหลงไปกับอำนาจเงิน ติดการพนัน จนต้องยอมรับงานทำร้ายดิ่งจากเทวัญ สุดท้ายก็หนีกฎ แห่งกรรมไปไม่พ้น 15 ใจดี อายุประมาณ 20-25 เป็นเพื่อนสนิทของจี๊ด จิตรวรรณ เป็นคนจิตใจดี ปลื้มในความหล่อของดิ่ง ซนๆ แก่นๆ จริงใจ คิดยังไง พูดอย่างนั้น 16 เงาะ เพื่อนสนิทในกลุ่มอีกคนของจี๊ด ขี้อิจฉาเพื่อนแต่เก็บเอาไว้ ชอบเทวัญ แอบอ่อย เพื่อแย่งชิงเทวัญ โดยไม่รู้สันดานที่แท้จริง คิดจะจับมาเป็นของตัวเอง แต่เมื่อเทวัญเผยธาตุแท้ เลยคิดแค้น หวังทำลายไม่ให้ใคร มีความสุข แต่จี๊ดก็ไม่เคยถือโทษ ช่วยเหลือเงาะทุกอย่าง ทำให้เงาะซึ้งใจ ยอมศิโรราบแก่จี๊ดในที่สุด 17 หมอเวทย์ อายุประมาณ 45 ชายวัยกลางคนดูใจดี มีเมตตาเป็นหมอประจำบ้านของจี๊ดและดิ่ง 18 สำรวย สาวใช้บ้านจี๊ด อายุไม่เกิน 18 หน้าตาจิ้มลิ้มสายตาแพรวพราว ชอบดิ่งและตามเอาใจดิ่ง พูดมาก จริงใจ 19 เพ็ญ แม่นมของจี๊ด อบอุ่น มีความคิด จงรักภักดีต่อเจ้านาย ไม่พูดมาก แต่เมื่อเกิดฟางเส้นสุดท้าย จึงขอแสดงความคิดเห็นบ้างเมื่อเห็นว่าเจ้านายกำลังทำร้ายจิตใจลูกสาวเพียงคนเดียวอย่างเห็นแก่ตัว 20 แต๋ว เสมียนสาวประจำศูนย์บริการ เรียบร้อย ชอบดิ่ง และรำคาญที่โพตามจีบ แต่แล้วโพก็สามารถชนะใจแต๋วได้ด้วยความรักที่มั่นคงและจริงใจ</doc>
