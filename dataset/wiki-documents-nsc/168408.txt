<doc id="168408" url="https://th.wikipedia.org/wiki?curid=168408" title="กันดั้มแซนด์ร็อค">กันดั้มแซนด์ร็อค XXXG-01SR กันดั้มแซนด์ร็อค () () เป็นโมบิลสูทที่มีบทบาทสำคัญในการ์ตูนญี่ปุ่น อะนิเมะ บันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ กันดั้มแซนด์ร็อคเป็นหนึ่งในกันดั้มทั้งห้าเครื่องซึ่งมีต้นแบบมาจาก XXXG-00W0 วิงกันดั้มซีโร่ที่นักวิทยาศาสตร์ทั้งห้าได้ร่วมกันพัฒนาเพื่อใช้ต่อสู้กับองค์กรลับ OZ (Organization of Zodiac) แต่เนื่องจากพลังในการต่อสู้ของวิงกันดั้มซีโร่นั้นสูงเกินไปจนเป็นอันตราย นักวิทยาศาสตร์ทั้งห้าจึงได้ยกเลิกแผนการสร้างวิงกันดั้มซีโร่และได้แยกย้ายกันไปสร้างกันดั้มของตัวเอง กันดั้มแซนด์ร็อคได้รับการพัฒนาโดย ศาสตราจารย์ H กันดั้มแซนด์ร็อคเป็นโมบิลสูทที่มีเกราะหนาและกำลังมากที่สุดในกันดั้มห้าเครื่อง โดยอาวุธหลักของกันดั้มแซนด์ร็อคก็คือดาบแบบตะขอขนาดใหญ่สองเล่มซึ่งสามารถเร่งความร้อนเพื่อเพิ่มพลังทำลายได้ โล่ของกันดั้มแซนด์ร็อคสามารถฉายแสงเพื่อให้เซนเซอร์ของศัตรูพร่ามัวไปชั่วขณะ โล่และดาบตะขอทั้งสองเล่มสามารถนำมาประกอบกับแบ็คแพ็คท่อขับดันด้านหลังเป็นอาวุธที่เรียกว่า ครอสครัชเชอร์ ซึ่งใช้พุ่งเข้าระยะประชิดและหนีบโมบิลสูทของศัตรู ที่ไหล่ทั้งสองข้างของกันดั้มแซนด์ร็อคยังมีมิสไซล์นำวิถีขนาดเล็กติดตั้งไว้ นักบินของกันดั้มแซนด์ร็อคก็คือ ควอเทอร์ ลาบาบา วินเนอร์ รหัสที่ OZใช้เรียกกันดั้มแซนด์ร็อคก็คือกันดั้ม 04 เนื้อเรื่องของภาคกันดั้มวิง เอนด์เลสวอลซ์ได้เปิดเผยว่าเดิมทีนั้นกลุ่มตระกูลบาร์ตันได้เตรียมใช้กันดั้มทั้งห้าในปฏิบัติการเมเทโอโดยใช้กันดั้มในการกวาดล้างกำลังของศัตรูที่ยังเหลืออยู่หลังจากทิ้งโคโลนีลงไปบนโลก แต่นักวิทยาศาสตร์ทั้งห้าไม่เห็นด้วยกับแผนการนี้จึงส่งกันดั้มไปยังโลกเพื่อต่อสู้กับ OZด้วยสงครามกองโจร เมื่อเริ่มการต่อสู้กับ OZ นั้น ควอเทอร์ได้รับการสนับสนุนจากกลุ่มแม็กกาแน็คซึ่งต่อต้าน OZในพื้นที่ตะวันออกกลาง ควอเทอร์ได้ให้กันดั้มแซนด์ร็อคระเบิดตัวเองเพื่อถ่วงเวลาการโจมตีของ OZ ขณะที่จะกลับไปอวกาศ ซึ่งซากของกันดั้มแซนด์ร็อคได้ถูกกลุ่มแม็กกาแน็คชิงจาก OZ เพื่อไปสร้างใหม่และนำกลับไปคืนควอเทอร์ ต่อมากันดั้มแซนด์ร็อคได้รับการปรับปรุงโดยโฮวาร์ดเพื่อให้ใช้งานในอวกาศได้ หลังจากที่ภาคเอนด์เลสวอลซ์ออกฉาย ฮาจิเมะ คาโทกิก็ได้ออกแบบกันดั้มแซนด์ร็อคใหม่อีกครั้งและเรียกว่ารุ่นแรกเริ่ม (early type)ให้มีลักษณะที่ใกล้เคียงกับกันดั้มแซนด์ร็อครุ่นปรับปรุงในภาคเอนด์เลสวอลซ์มากกว่าเดิมกันดั้มแซนด์ร็อครุ่นปรับปรุง กันดั้มแซนด์ร็อครุ่นปรับปรุง. XXXG-01SR2 กันดั้มแซนด์ร้อครุ่นปรับปรุง(ญี่ปุ่น:ガンダムサンドロック改 ;อังกฤษ:Gundam Sandrock Kai) เป็นโมบิลสูทซึ่งเป็นรุ่นปรับปรุงของกันดั้มแซนด์ร็อคในช่วงหลังของบันทึกการยุทธ์บทใหม่ กันดั้มวิง ออกแบบโดยคุนิโอะ โอคาวาระ กันดั้มแซนด์ร็อครุ่นปรับปรุงได้รับการปรับแต่งโดยโฮวาร์ดเพื่อให้ใช้งานในอวกาศได้ เนื่องจากแบ็คแพ็คท่อขับดันด้านหลังไม่สามารถถอดออกมาได้เหมือนรุ่นแรกจึงไม่สามารถใช้ครอสครัชเชอร์ได้ แต่ได้ติดบีมซับมาชีนกันเพื่อให้ต่อสู้ในระยะไกลได้ดีกว่าเดิม กันดั้มแซนด์ร็อครุ่นปรับปรุงมีบทบาทสำคัญในการต่อสู้กับกองทัพโมบิลดอลล์ของไวท์แฟงก์ ซึ่งฮีโร่ ยุยได้ติดตั้งซีโร่ซิสเต็มให้กับระบบของกันดั้มแซนด์ร็อครุ่นปรับปรุงเป็นการชั่วคราว เพื่อให้คาเทอร์สามารถช่วยประสานงานกับนักบินกันดั้มคนอื่นต่อสู้กับโมบิลดอลล์ได้อย่างมีประสิทธิภาพฉบับเอนด์เลสวอลซ์ ฉบับเอนด์เลสวอลซ์. กันดั้มแซนด์ร็อครุ่นปรับปรุงได้รับการออกแบบใหม่อีกครั้งใน OVA กันดั้มวิง เอนด์เลสวอลซ์โดยฮาจิเมะ คาโทกิ ในมังงะภาคเสริมจะใช้กันดั้มแซนด์ร็อครุ่นปรับปรุงที่ออกแบบใหม่นี้แทนแบบของภาคโทรทัศน์ ในวิดีโอเกมและโมเดลคิทมักเรียกกันดั้มแซนด์ร็อครุ่นปรับปรุงที่ออกแบบใหม่นี้ว่ากันดั้มแซนด์ร็อคคัสตอมเพื่อไม่ให้สับสนกับแบบของภาคโทรทัศน์ ดาบตะขอความร้อนซึ่งเป็นอาวุธหลักของกันดั้มแซนด์ร็อคมีขนาดใหญ่กว่าที่ใช้ในภาคโทรทัศน์มาก แม้จะไม่ปรากฏให้เห็นในเรื่อง แต่ในวิดีโอเกมและโมเดลคิทนั้นกันดั้มแซนด์ร็อครุ่นปรับปรุงจะมีโล่ซึ่งสามารถนำดาบตะขอมาประกอบเป็นครอสครัชเชอร์ได้เหมือนรุ่นแรกรูปแบบอื่นๆกันดั้มแซนด์เลออน รูปแบบอื่นๆ. กันดั้มแซนด์เลออน. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) กันดั้มแซนด์เลออนเป็นโมบิลสูทเตรียมผลิตจำนวนมากที่พวก OZที่รอดจากสงครามแอบพัฒนาขึ้นโดยใช้ข้อมูลของกันดั้มแซนด์ร็อค โดยเปลี่ยนดาบตะขอเป็นแบบที่ใช้ความเย็นจัดทำให้เกราะของศัตรูแตก ทหารของ OZ ด็อปเปลท์ใช้กันดั้มแซนด์เลออนไล่ตามพวกทิเอล นอนบลูซึ่งขโมยกันดั้มหนีไปกันดั้มแซนด์เลออนคัสตอม กันดั้มแซนด์เลออนคัสตอม. ปรากฏตัวในภาคเสริม ความมุ่งมั่นของทิเอล (新機動戦記ガンダムW ～ティエルの衝動～) เป็นรุ่นปรับปรุงของกันดั้มแซนด์เลออน โดยติดถังเชื้อเพลิงที่ขาและแขนติดบีมกันของ OZ-10VMSX กันดั้มแอสคิวลาปิอัสไว้เพื่อเพิ่มความสามารถในการต่อสู้</doc>
