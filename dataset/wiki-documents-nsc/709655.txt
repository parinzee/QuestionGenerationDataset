<doc id="709655" url="https://th.wikipedia.org/wiki?curid=709655" title="เจ้าองค์หล่อ">เจ้าองค์หล่อ เจ้าองค์หล่อ เป็นพระราชโอรสของพระนางสุมังคลา ไม่ปรากฏบิดา มีศักดิ์เป็นหลานตาของพระเจ้าสุริยวงศาธรรมิกราช เมื่อพระเจ้าสุริยวงศาธรรมิกราชสวรรคต มีผู้พาพระองค์ไปหลบซ่อนที่เมืองพานพูชน ซึ่งอยู่ที่รอยต่อระหว่างอุดรธานีและสกลนครในปัจจุบัน หลังจากที่พระนางสุมังคลา พระมารดาหนีออกจากเวียงจันทน์ไปแล้ว ได้มีขุนนางเข้ามาสวามิภักดิ์กับพระองค์มากขึ้น และได้ยกทัพไปกำจัดพระยาเมืองจันได้สำเร็จ พระองค์ได้ครองราชย์เมื่อ พ.ศ. 2239 ขณะมีพระชนมายุราว 4 พรรษา ครองราชย์สมบัติได้ 4 ปีก็ถูกเจ้านันทราชยกทัพมาตีเวียงจันทน์ จับพระองค์ประหารชีวิตเมื่อ พ.ศ. 2242 เจ้านันทราชจึงขึ้นครองราชสมบัติต่อมา</doc>
