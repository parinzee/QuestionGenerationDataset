<doc id="653085" url="https://th.wikipedia.org/wiki?curid=653085" title="แยกสุทธิสาร">แยกสุทธิสาร แยกสุทธิสาร () เป็นสี่แยกจุดตัดระหว่างถนนวิภาวดีรังสิตกับถนนสุทธิสารวินิจฉัย ในแขวงสามเสนใน เขตพญาไท กรุงเทพมหานคร โดยในสมัยก่อนยังเป็นทางแยกสัญญาณไฟจราจรควบคุมทุกทิศทาง ต่อมาเมื่อการจราจรหนาแน่นขึ้นจึงมีการก่อสร้างสะพานข้ามทางแยกบริเวณช่องทางหลักขนาด 4 ช่องจราจรในสมัยนั้น และช่วงประมาณปี 2539-2540 มีการสร้างทางด่วนยกระดับดอมเมืองโทลล์เวย์คร่อมช่องจราจรทางหลักอีกที่ แต่เนื่องจากการจราจรหนาแน่นขึ้นเรื่อยๆในปี 2549 จึงก่อสร้างสะพานข้ามแยกแบบเหล็กบริเวณช่องทางคู่ขนานทั้งฝั่งขาออกและขาเข้าขนาด 2 ช่องจราจร และขยายสะพานข้ามทางแยกในช่องทางหลักเดิมฝั่งขาออกเป็น 3 ช่องจราจรจนถึงปัจจุบันรูปแบบของทางแยกรูปแบบของทางแยก. - สะพานข้ามทางแยกบริเวณช่องทางหลักขนาด 5 ช่องจราจร แบ่งเป็นขาเข้า 2 ช่องจราจรและขาออก 3 ช่องจราจร - สะพานข้ามทางแยกแบบเหล็กบริเวณช่องทางคู่ขนานทั้งฝั่งขาเข้าและขาออก อย่างละ 2 ช่องจราจร - ถนนระดับดินผ่านตลอดของถนนทุกสายเมื่อเลี้ยวซ้ายเข้าถนนที่อยู่ติดกัน - สัญญาณไฟจราจรของรถในถนนระดับดินที่ต้องการตรงไปและเลี้ยวขวาทุกถนน - ถนนสุทธิสารทางฝั่งมุ่งหน้าไปสะพานควายมีการปิดการเดินรถสำหรับรถยนต์ทั้วไปยกเว้นรถประจำทางในช่วงชั่วโมงเร่งด่วน</doc>
