<doc id="66912" url="https://th.wikipedia.org/wiki?curid=66912" title="กาญจนาภา หงษ์เหิน">กาญจนาภา หงษ์เหิน นางกาญจนาภา หงษ์เหิน เลขานุการส่วนตัวของคุณหญิงพจมาน ชินวัตร ที่ได้รับความไว้วางใจมาเป็นเวลาหลายปี นางกาญจนาเป็นผู้ที่ได้รับความไว้วางใจให้ดำเนินการเกี่ยวกับเอกสารกฎหมายต่างๆ รวมทั้งเกี่ยวกับการโอน และซื้อขายหุ้น บริษัท ชิน คอร์ปอเรชั่น จำกัด บริษัท เอสซี แอสเสท จำกัด สนามกอล์ฟอัลไพน์ ในส่วนของคุณหญิงพจมาน พ.ต.ท .ดร.ทักษิณ ชินวัตร นายบรรณพจน์ ดามาพงศ์ นางสาวยิ่งลักษณ์ ชินวัตร นายพานทองแท้ ชินวัตร นางสาวพิณทองทา ชินวัตร เป็นต้น ด้านประวัติครอบครัว นางกาญจนาภา เป็น บุตรี นางเกศินี จิปิภพ นางกาญจนาภา เป็น กรรมการบริหาร ของหลายบริษัท ในเครือชินคอร์ป เช่น เอสซี ออฟฟิซ พาร์ค ซึ่งดูแลบริหาร อาคารชินวัตรทาวเวอร์ 1,2 นางกาญจนาภา สมรสกับ นายวันชัย หงษ์เหิน ซึ่งเป็นเจ้าหน้าที่ห้องค้าหลักทรัพย์ บริษัทเงินทุนหลักทรัพย์ภัทรธนกิจ ซึ่งเป็นตัวแทนดำเนินการซื้อขายหุ้น ของตระกูลชินวัตร หลังรัฐประหารในประเทศไทย พ.ศ. 2549 นาง กาญจนาภา ถูกคณะกรรมการตรวจสอบการกระทำที่ก่อให้เกิดความเสียหายต่อรัฐ เรียกเข้าให้การ ในกรณีการหลีกเลี่ยงภาษี ในกรณีตระกูลชินวัตรและดามาพงศ์ขายหุ้นกลุ่มบริษัทชินคอร์ป พร้อมกับนายพานทองแท้ และนางสาวพิณทองทา หลังรัฐประหารในประเทศไทย พ.ศ. 2557 ในวันที่ 24 พฤษภาคม 2557 คณะรักษาความสงบแห่งชาติ มีคำสั่ง ฉบับที่ 13/2557 เรียกให้ นางกาญจนาภา รายงานตัว โดยเขาขอเลื่อนรายงานตัว แต่ได้มารายงานตัวในวันหลัง ในวันที่ 17 ตุลาคม พ.ศ. 2560 นางกาญจนาภา เข้ารับทราบข้อหาฟอกเงินและสมคบกันฟอกเงิน ตามหมายเรียก กรมสอบสวนคดีพิเศษ</doc>
