<doc id="118471" url="https://th.wikipedia.org/wiki?curid=118471" title="ฉมวกเพชร ช่อชะมวง">ฉมวกเพชร ช่อชะมวง ฉมวกเพชร ช่อชะมวง หรือ ฉมวกเพชร ห้าพลัง เป็นนักมวยไทย และนักมวยสากลชาวไทย มีชื่อจริงว่า วิเชียร บุตรดี เกิดเมื่อ 10 ตุลาคม พ.ศ. 2505 ที่จังหวัดชลบุรี สถิติการชก 11 ครั้ง ชนะ 10 (น็อค 6) แพ้ 1 ก่อนมาชกมวยสากลเคยชกมวยไทย และเป็นนักมวยไทยชื่อดังมาก่อนประวัติ ประวัติ. ฉมวกเพชรเริ่มชกมวยไทยตั้งแต่อายุ 12 ปีในชื่อฉมวกเพชร ส.วรกุลชัย ชกครั้งแรกชนะคะแนน ดาวเด่น ศ.ศักดิ์เกษม จากนั้นชกชนะติดต่อกันจนเป็นนักมวยที่มีชื่อเสียงในอำเภอศรีราชา จากนั้นได้ติดตามพี่ชายที่เป็นนักมวยชื่อเคลย์น้อย รัศมีจันทร์เข้ามาชกในกรุงเทพฯ โดยชกที่เวทีราชดำเนินครั้งแรกเมื่อ 5 พฤศจิกายน พ.ศ. 2521 ชนะคะแนน เริงณรงค์ สิงห์คงคา จากนั้นได้ชกชนะจนได้ครองแชมป์มวยไทยหลายรุ่น นอกจากนั้น ฉมวกเพชรยังเคยชกชนะนักมวยที่มีชื่อเสียงในยุคเดียวกันอีกหลายคน เช่น จำปาทอง ณ นนทชัย สำราญศักดิ์ เมืองสุรินทร์ มานะศักดิ์ ส.เพลินจิต ชาญชัย ส.ธรรมรังสี โอเล่ห์ เกียรติวันเวย์ วันวิเศษ แก่นนรสิงห์ พฤหัสเล็ก ศิษย์ชุนทอง หลังสวน พันธ์ยุทธภูมิ เป็นต้น ได้รับตำแหน่งยอดมวยไทยประจำปี พ.ศ. 2528 เคยชกแบบฟรีสไตล์กับนักมวยต่างชาติหลายครั้ง ฉมวกเพชรขึ้นชกมวยไทยครั้งสุดท้ายเมื่อ 17 เมษายน พ.ศ. 2539 ชนะคะแนน ชูถิ่น พ.ธวัชชัย ใน พ.ศ. 2539 ฉมวกเพชรหันมาชกมวยสากลโดยขึ้นชกครั้งแรกเมื่อ 6 กรกฎาคม พ.ศ. 2539 ชนะคะแนน ยูไลซิส พูซอน จนได้ครองแชมป์ PABA รุ่นเฟเธอร์เวท เมื่อ 1 พฤษภาคม พ.ศ. 2540 ชนะน็อค เบนจี ดูรัน ยก 7 ป้องกันตำแหน่งได้ 5 ครั้งก็สละแชมป์ไปและขึ้นชกมวยสากลครั้งสดท้ายเมื่อ 19 พฤษภาคม พ.ศ. 2542 แพ้คะแนน เคียวชิโร ฟุกุชิมะ จากนั้น ได้เดินทางไปชกแบบฟรีสไตล์ที่ญี่ปุ่นอีกหลายครั้ง ฉมวกเพชรขึ้นชกครั้งสุดท้ายเมื่อ 19 มีนาคม พ.ศ. 2543 ชนะคะแนน ไมตา เคนซากุ แต่ฉมวกเพชรถึงกับแขนหัก เขาจึงเลิกชกมวยทุกชนิดไปอย่างเด็ดขาด หันมาประกอบอาชีพเป็นเทรนเนอร์แทนเกียรติประวัติเกียรติประวัติ. - แชมป์มวยไทย- แชมป์มวยไทยเวทีมวยลุมพินีรุ่นพินเวท ชนะคะแนน สามารถ พยัคฆ์อรุณ เมื่อ 8 สิงหาคม พ.ศ. 2523 - แชมป์มวยไทยเวทีมวยราชดำเนินรุ่นมินิมั่มเวท ชนะคะแนน เขี้ยวพิษ ชูวัฒนะเมื่อ 29 ตุลาคม พ.ศ. 2523 - แชมป์มวยไทยเวทีมวยลุมพินีรุ่นมินิมั่มเวท ชนะคะแนน น่ารัก ศิษย์ไกรสีห์ เมื่อ 23 ตุลาคม พ.ศ. 2524 - แชมป์มวยไทยเวทีมวยลุมพินีรุ่นฟลายเวท ชนะคะแนน ก้องธรณี พยัคฆ์อรุณ เมื่อ 22 มิถุนายน พ.ศ. 2525 - แชมป์มวยไทยเวทีมวยลุมพินีรุ่นแบนตัมเวท ชนะคะแนน ศรศิลป์ ศิษย์เนินพะยอม เมื่อ 26 สิงหาคม พ.ศ. 2526 - แชมป์มวยไทยเวทีมวยราชดำเนินรุ่นซูเปอร์แบนตั้มเวท ชนะคะแนน วันพิชิต แก่นนรสิงห์ เมื่อ 22 กุมภาพันธ์ พ.ศ. 2532 และได้ครองแชมป์เส้นนี้อีกสมัยเมื่อ 30 มีนาคม พ.ศ. 2537 ชนะคะแนน ไผ่แดง เลอศักดิ์ยิม - แชมป์มวยไทยเวทีมวยราชดำเนินรุ่นเฟเธอร์เวท ชนะคะแนน แจ๊ค เกียรตินิวัฒน์ เมื่อ 29 มีนาคม พ.ศ. 2533 และได้ครองแชมป์เส้นนี้อีกสมัยเมื่อ 27 กรกฎาคม พ.ศ. 2537 ชนะน็อค ชาญเดช เกียรติชัยสิงห์ ยก 3 - แชมป์ PABA รุ่นเฟเธอร์เวท- ชิง 1 พฤษภาคม 2540 ชนะคะแนน เบนจี้ ดูรัน (ฟิลิปปินส์) ที่ เวทีมวยราชดำเนิน - ป้องกันแชมป์ครั้งที่ 1, 24 กรกฎาคม 2540 ชนะน็อค เซลวิน เคอร์รี่ (ออสเตรเลีย) ยก 11 ที่ โรงเรียนปากเกร็ด จ.นนทบุรี - ป้องกันแชมป์ครั้งที่ 2, 23 ตุลาคม 2540 ชนะคะแนน เซริกซาน เอซมากัมเบตอฟ (คาซัคสถาน) ที่ พระรามเก้า พลาซ่า - ป้องกันแชมป์ครั้งที่ 3, 18 มกราคม 2541 ชนะน็อค การ์รี่ กาเรย์ (ฟิลิปปินส์) ยก 7 ที่ จ.เพชรบุรี - ป้องกันแชมป์ครั้งที่ 4, 6 เมษายน 2541 ชนะน็อค ร็อบบี้ ราแฮมเมตัน (อินโด) ยก 5 ที่ จ.ราชบุรี - ป้องกันแชมป์ครั้งที่ 5, 28 สิงหาคม 2541 ชนะน็อค ปาร์ค ยังซู (เกาหลีใต้) ยก 2 ที่ จ.ราชบุรี - กันยายน 2541 สละแชมป์ - นักมวยไทยยอดเยี่ยมของสมาคมผู้สื่อข่าวกีฬาแห่งประเทศไทย ประจำปี พ.ศ. 2528ชื่อในการชกมวยอื่น ๆชื่อในการชกมวยอื่น ๆ. - ฉมวกเพชร ห้าพลัง - ฉมวกเพชร ส.ศิรินันท์ (มวยไทย)</doc>
