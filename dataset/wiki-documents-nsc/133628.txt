<doc id="133628" url="https://th.wikipedia.org/wiki?curid=133628" title="พระสมเด็จเหนือหัว">พระสมเด็จเหนือหัว พระสมเด็จเหนือหัว เป็นพระเครื่องที่ผู้จัดสร้างอ้างว่า สร้างขึ้นโดยมูลนิธิอัฏฐมราชานุสรณ์ ในพระบรมราชูปถัมภ์ เพื่อนำเงินรายได้ไปสร้างอุโบสถสองกษัตริย์ เฉลิมพระเกียรติพระบาทสมเด็จพระปรเมนทรมหาอานันทมหิดล พระอัฐมรามาธิบดินทร และพระบาทสมเด็จพระปรมินทรมหาภูมิพลอดุลยเดช จำหน่ายราคาองค์ละ 999 บาท โดยนายสิทธิกร บุญฉิม หรือ "เสี่ยอู๊ด" เป็นผู้ดำเนินการจัดสร้างวิธีสร้าง วิธีสร้าง. ผู้จัดสร้างประชาสัมพันธ์ว่า พระสมเด็จเหนือหัว สร้างจากมวลสารศักดิ์สิทธิ์จากวัดต่างๆทั่วประเทศ และตำนานการสร้างพระผงของสมเด็จพระพุฒาจารย์ (โต พรหมรังสี) อดีตเจ้าอาวาสวัดระฆังโฆสิตารามวรมหาวิหาร แล้วนำมาปลุกเสกโดยพระชั้นผู้ใหญ่ทั่วราชอาณาจักรไทย เสกผงศักดิ์สิทธิ์ และสร้างพระเครื่อง เป็นพระสมเด็จ 5 สี ได้แก่ สีขาววัดระฆัง ของภาคกลาง สีเหลืองพระเจ้าอยู่หัว ของภาคเหนือ สีชมพูทิพย์ ของภาคตะวันออก สีเขียวพระแก้วมรกต ของภาคอีสาน สีฟ้าน้ำทะเลของภาคใต้วิธีปลุกเสกมวลสารผงพุทธคุณ วิธีปลุกเสกมวลสารผงพุทธคุณ. ผู้จัดสร้าง อ้างว่า พระเถระ พระอาจารย์ และเจ้าอาวาสจากวัดต่างๆ ทั่วราชอาณาจักรไทย รวม 780 รูป ซึ่งเป็นพระภิกษุสงฆ์ของวัดต่างๆ ใน 780 อำเภอ ทำพิธีปลุกเสกมวลสารผงพุทธคุณ ดังนี้ จังหวัดสกลนคร ได้แก่ วัดพรหมหัวบึง วัดหนองสะไน วัดแจ้งแสงอรุณ วัดสามัคคีวราราม วัดเหนือ วัดกลางดพธิ์ชัย วัดศรีวิไลย์ วัดศิริมงคล วัดอินทรังสฤษฏิ์ วัดโพธิ์ศรีสร้างค้อ วัดโพธ์ชัยวิทยาราม วัดสระแก้วารีราม วัดสว่างภูมิดล วัดคอนสวรรค์ วัดไตรแก้ว วัดบูรพา วัดพระธาตุเงิชชุม จังหวัดนครพนม ได้แก่ วัดยอดแก้ว วัดศรีสมบูรณ์ วัดคณิศร วัดกกต้อง วัดโพธิ์ศรี วัดไตรภูมิ วัดปทุมาราม วัดศรีสุมังคล์ วัดธาตุประสิทธิ์ วัดธาตุศรีคุณ วัดปัจฉิมาวาส จังหวัดขอนแก่น ได้แก่ วัดพลแพง วัดท่ากระบือ วัดมิ่งเมืองพลาราม วัดชัยศรี วัดไชโย วัดโชติการาม วัดเกาะแก้ว วัดจันทรประสิทธิ์ วัดแจ้งสว่างนอก วัดบึงแก้ว วัดศิริพนปุญญาวาส วัดจอมแจ้ง วัดสีชมพู วัดโพธิ์ศรี วัดชลธาร วัดสระทอง วัดโพธิ์ทอง วัดเทวราช วัดวุฒนาราม วัดจันทรสิรินทราวาส จังหวัดบุรีรัมย์ ได้แก่ วัดกลาง วัดบุญซ้าย วัดบ้านหนองแขม วัดสุพลศรัทธาราม วัดบ้านบัว วัดอัมภาราม วัดปราสาทวนาราม วัดกลาง วัดอุดร วัดสว่างโพธิ์ทองวราราม วัดโคน วันสระจันทร์ วัดสนวนนอก วัดจำปา วัดโพธิ์ย้อย วัดโพนทอง วัดหนองไผ่น้อย วัดสำโรง วัดสว่างอารมณ์ วัดหนองหงส์สำนักพระราชวังแจงการแอบอ้างสร้าง "พระสมเด็จเหนือหัว" สำนักพระราชวังแจงการแอบอ้างสร้าง "พระสมเด็จเหนือหัว". สำนักพระราชวัง ได้มีการชี้แจงว่า ขณะนี้ได้มีกลุ่มแอบอ้างจัดสร้างพระสมเด็จเหนือหัว และมีการระบุว่า รายได้จากการจัดสร้างสมทบทุนมูลนิธิอัฏฐมราชานุสรณ] จัดโครงการสร้างอุโบสถสองกษัตริย์ พร้อมกับมีการนำตราพระมงกุฎประทับไว้หลังองค์พระ ซึ่งการจัดสร้างดังกล่าวไม่ได้มีความเกี่ยวข้องกับทางสำนักพระราชวังแต่อย่างใด พร้อมกันนี้ เมื่อมีการตรวจสอบไปยังมูลนิธิอัฏฐมราชานุสรณ์ ในพระบรมราชูปถัมภ์ ปรากฏว่า ทางมูลนิธิฯ ไม่ได้มีส่วนเกี่ยวข้องกับการจัดสร้าง และการที่ผู้จัดสร้างนำตราพระมงกุฎไปประทับหลังองค์พระนั้นถือว่าผิดกฎหมาย เพราะไม่มีการขอพระราชทานพระบรมราชานุญาต ผ่านทางสำนักพระราชวัง ขณะที่มวลสารในการจัดสร้างที่มีการอ้างว่าเป็นดอกไม้พระราชทานนั้น ทางสำนักพระราชวังได้ชี้แจงว่า ตั้งแต่มีการจัดสร้างพระสมเด็จเหนือหัว ปรากฏว่า ทางผู้จัดสร้างไม่เคยขอพระราชทานดอกไม้เพื่อนำไปใช้เป็นมวลสาร เรื่องที่เกิดขึ้นจึงเป็นการแอบอ้างและทำให้ประชาชนเข้าใจผิด ทั้งนี้ จากการตรวจสอบถึงขั้นตอนการจัดสร้างพระสมเด็จเหนือหัว ปรากฏว่า ไม่มีการระบุผู้จัดสร้างที่ชัดเจน ทำให้ประชาชนเกิดความเข้าใจผิดว่า พระสมเด็จเหนือหัว เกี่ยวข้องกับทางสำนักพระราชวัง และทำให้เกิดความเสียหายกับทางสำนักพระราชวังเป็นอย่างมาก</doc>
