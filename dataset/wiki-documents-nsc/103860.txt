<doc id="103860" url="https://th.wikipedia.org/wiki?curid=103860" title="คณะวิทยาการจัดการ มหาวิทยาลัยสงขลานครินทร์">คณะวิทยาการจัดการ มหาวิทยาลัยสงขลานครินทร์ คณะวิทยาการจัดการ มหาวิทยาลัยสงขลานครินทร์ เปิดรับนักศึกษารุ่นแรกจำนวน 48 คน ในปี พ.ศ. 2519 เดิมนั้นคณะวิทยาการจัดการมีชื่อว่า คณะสังคมศาสตร์ ซึ่งได้รับอนุมัติให้จัดตั้งขึ้นเมื่อปี พ.ศ. 2517 ต่อมามหาวิทยาลัยเห็นว่าตามหลักการเดิม มหาวิทยาลัยแบ่งออกเป็น 2 ศูนย์ คือ ศูนย์ทางวิทยาเขตหาดใหญ่ ให้เป็นศูนย์ทางด้านวิทยาศาสตร์และเทคโนโลยี และศูนย์ทางวิทยาเขตปัตตานี ให้เป็นศูนย์ทางด้านศิลปวัฒนธรรมและสังคมศาสตร์ แต่เนื่องจากคณะสังคมศาสตร์นี้จะจัดตั้งในวิทยาเขตหาดใหญ่ มหาวิทยาลัยจึงได้เปลี่ยนชื่อเป็นคณะวิทยาการจัดการ ประกอบด้วย 3 ภาควิชา คือ ภาควิชาบริหารธุรกิจ ภาควิชารัฐประศาสนศาสตร์ ภาควิชาการบัญชี และในอดีตภาควิชาสารัตถศึกษา เคยสังกัดอยู่ในคณะวิทยาการจัดการ และต่อมาในปี 2541 ภาควิชาสารัตถศึกษาโอนไปเป็นภาควิชาในสังกัดคณะศิลปศาสตร์ ซึ่งเป็นคณะที่ได้รับการจัดตั้งใหม่ ปัจจุบันคณะวิทยาการจัดการมีนักศึกษาประมาณ 3,000 คนประวัติ ประวัติ. เมื่อวันที่ 7 ตุลาคม พ.ศ. 2518 ทบวงมหาวิทยาลัยได้ประกาศแบ่งส่วนราชการ มีคณะวิทยาการจัดการเป็นคณะที่ 7 ของมหาวิทยาลัยสงขลานครินทร์ และได้จัดการรับนักศึกษารุ่นแรกในปีการศึกษา 2519 เป็นนักศึกษาหลักสูตรบริหารธุรกิจ 35 คน และหลักสุตรรัฐประศาสนศาสตร์ จำนวน 13 คน รวมทั้งสิ้น 48 คน- พ.ศ. 2518 : จัดตั้งตามแผนพัฒนาเศรษฐกิจและสังคมแห่งชาติ ฉบับที่ 3 - พ.ศ. 2519 : เปิดรับนักศึกษาเป็นปีแรก ในหลักสูตรบริหารธุรกิจบัณฑิต จำนวน 35 คน แยกเป็น 4 สาขาวิชา คือ บัญชี การเงิน การตลาดและการบริหารงานบุคคล และเปิด หลักสูตรรัฐประศาสนศาสตร์ จำนวน 13 คน โดยใช้อาคารคณะวิศวกรรมศาสตร์ เป็นสำนักงานและอาคารเรียนชั่วคราว - พ.ศ.2521 : การก่อสร้างอาคารหลังแรกแล้วเสร็จ (ปัจจุบันเป็นอาคารบริหาร) และได้ย้ายนักศึกษามาเรียนที่อาคารดังกล่าว วัตถุประสงค์เริ่มแรกของการจัดตั้งคณะวิทยาการจัดการ ต้องการสนองความต้องการในด้านแรงงานของภาคใต้ โดยทำการสอนและผลิตบัณฑิตสาขาบริหารธุรกิจ และรัฐประศาสนศาสตร์ และบริการสอนวิชาพื้นฐานทั่วไปแก่นักศึกษาทุกคณะในวิทยาเขตหาดใหญ่ - พ.ศ. 2528 : เปิดสอนหลักสูตรปริญญาตรีเพิ่มอีก 1 สาขาวิชา คือ สาขาคอมพิวเตอร์ธุรกิจ - พ.ศ. 2532 : ได้ขยายหลักสูตรปริญญาโท บริหารธุรกิจ (MBA) ภาคพิเศษ - พ.ศ. 2534 : ได้ขยายสาขาคอมพิวเตอร์ธุรกิจที่วิทยาเขตตรัง - พ.ศ. 2535 : เปิดสอนหลักสูตรปริญญาโท รัฐประศาสนศาสตร์ (MPA) ภาคพิเศษ - พ.ศ. 2535 : เปิดสอนหลักสูตรปริญญาตรี สาขาการจัดการโรงแรมและหลักสูตรพาณิชยนาวี- พ.ศ. 2538 : เปิดรับนักศึกษาในหลักสูตรปริญญาตรี สาขาอุตสาหกรรมบริการเป็นเวลา 2 ปี (โดยยุบสาขาการจัดการโรงแรม และสาขาพาณิชย์นาวี) - พ.ศ. 2542 : ได้ขยายหลักสูตรปริญญาโท รัฐประศาสนศาสตร์ (MPA) ภาคพิเศษ ไปยังวิทยาเขตตรัง - พ.ศ. 2543 : เปิดสอนหลักสูตรปริญญาโท รัฐประศาสนศาสตร์ (MPA) ภาคปกติ - พ.ศ. 2552 : เปิดสอนหลักสูตรบริหารธุรกิจมหาบัณฑิต (นานาชาติ) ภาคพิเศษ - พ.ศ. 2552 : เปิดสอนหลักสูตรดุษฎีบัณฑิต สาขาการจัดการ - พ.ศ. 2553 : เปิดสอนหลักสูตรบริหารธุรกิจมหาบัณฑิต สาขาการจัดการการท่องเที่ยว - พ.ศ. 2554 : เปิดสอนหลักสูตรบัญชีมหาบัณฑิต ภาคพิเศษ - พ.ศ. 2554 : เปิดสอนหลักสูตรบริหารธุรกิจมหาบัณฑิต สาขาการจัดการการท่องเที่ยว - พ.ศ. 2554 : เปิดสอนหลักสูตรบริหารธุรกิจบัณฑิต สาขาการจัดการโลจิสติกส์ - พ.ศ. 2556 : ได้รับอนุมัติจัดตั้งภาควิชาการบัญชี - พ.ศ. 2556 : เปิดสอนหลักสูตรบริหารธุรกิจบัณฑิต สาขาการจัดการประชุม นิทรรศการและการท่องเที่ยวเพื่อเป็นรางวัลภาควิชาภาควิชา. - ภาควิชาการบัญชี - ภาควิชาบริหารธุรกิจ - ภาควิชารัฐประศาสนศาสตร์หลักสูตร หลักสูตร. ปัจจุบันคณะวิทยาการจัดการเปิดสอน ระดับปริญญาตรี 9 สาขาวิชา ปริญญาโท 5 สาขาวิชา และปริญญาเอก 1 สาขาวิชาศิษย์เก่าที่มีชื่อเสียงศิษย์เก่าที่มีชื่อเสียง. - รศ.สมชัย ศรีสุทธิยากร อดีตกรรมการการเลือกตั้ง ด้านกิจการบริหารจัดการเลือกตั้ง - ผศ.ดร.จงรัก พลาศัย นายกสภามหาวิทยาลัยนราธิวาสราชนครินทร์, อธิการบดีคนแรกของมหาวิทยาลัยนราธิวาสราชนครินทร์ และอดีตผู้อำนวยการวิทยาลัยเทคนิคนราธิวาส - มูฮำมัดอารีฟีน จะปะกิยา อดีตสมาชิกสภาผู้แทนราษฎรจังหวัดปัตตานี 1 สมัย - ฮอชาลี ม่าเหร็ม สมาชิกสภาผู้แทนราษฎรจังหวัดสตูล 3 สมัย - ฐปณีย์ เอียดศรีไชย ผู้ประกาศข่าวภาคสนามรายการข่าว 3 มิติ ทางไทยทีวีสีช่อง 3 - ดร.ไพร พัฒโน อดีตสมาชิกสภาผู้แทนราษฎรจังหวัดสงขลา 2 สมัย ปัจจุบันเป็นนายกเทศมนตรีเทศบาลนครหาดใหญ่</doc>
