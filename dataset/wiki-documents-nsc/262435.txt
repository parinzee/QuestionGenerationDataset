<doc id="262435" url="https://th.wikipedia.org/wiki?curid=262435" title="ซาวาดะ สึนะโยชิ">ซาวาดะ สึนะโยชิ ซาวาดะ สึนะโยชิ () หรือในชื่อเล่น สึนะ () , เป็นตัวละครเอกจากหนังสือการ์ตูนและภาพยนตร์การ์ตูนโทรทัศน์เรื่อง ครูพิเศษจอมป่วน รีบอร์น! ผลงานของ อากิระ อามาโนะ พากย์เสียงภาษาญี่ปุ่นโดย ยูคาริ โคคุบุน สึนะ เป็นทายาทของวองโกเล่แฟมิลี่ แก๊งค์มาเฟียอิตาลี และจะได้รับตำแหน่งบอสรุ่นที่ 10 ของวองโกเล่ และเพื่อการเตรียมตัวสู่ตำแหน่งผู้นำ นักฆ่าของวองโกเล่ที่ชื่อรีบอร์น จึงได้มาทำหน้าที่เป็นครูพิเศษให้กับสึนะ ด้วยความช่วยเหลือของรีบอร์น ทำให้สึนะที่แต่เดิมเป็นคนไม่เอาไหน ได้มีความกล้าเพิ่มขึ้น และได้เพื่อนสนิทอีกมากมาย และเพื่อนสนิทส่วนหนึ่งก็ได้มาเป็นผู้พิทักษ์ของวองโกเล่แฟมิลี่ในเวลาต่อมาประวัติ ประวัติ. ซาวาดะ สึนะโยชิ นักเรียนชั้นมัธยมศึกษาตอนต้นโรงเรียนนามิโมริ เรียนห่วยมาก ๆ กีฬาก็ไม่ได้เรื่อง เพื่อน ๆ เรียกว่า สึนะจอมห่วย แต่แท้จริงแล้ว เขาเป็นเหลนของเหลนของหัวหน้าวองโกเล่แฟมิลีรุ่นที่ 1 จิอ๊อตโต ผู้ก่อตั้งวองโกเล่แฟมิลี่ที่ล้างมือมาอยู่ที่ประเทศญี่ปุ่น หรือก็คือเป็นผู้สืบทอดสายเลือดตรงที่ถูกต้องของวองโกเล่ และมีสิทธิ์ทุกประการที่จะเข้าชิงตำแหน่งบอส จึงได้เป็นว่าที่หัวหน้าวองโกเล่แฟมิลี่คนที่10ต่อไป ในขณะที่ผู้ที่มีสิทธิ์ที่จะเป็นหัวหน้าคนต่อไปคนอื่น ๆ ถูกฆ่าตายจนหมด โดยสึนะถูกรีบอร์น นักฆ่าฝีมือดีที่หัวหน้าวองโกเล่แฟมิลีรุ่นที่ 9 ส่งมา ฝึกฝนเพื่อเป็นหัวหน้าวองโกเล่แฟมิลีรุ่นที่ 10 อย่างไม่เต็มใจ หลังจากถูกรีบอร์นฝึกอย่างหนัก ในที่สุดก็สามารถควบคุมการต่อสู้โดยใช้ไฟได้ นั้นก็คือ เดือดทะลุจุดศูนย์ (Zero point Breakthrough) แต่ในระหว่างสู้กับ Xanxus ในศึกชิงแหวน สึนะได้คิดค้นเปลี่ยนแปลงเป็น เดือดทะลุจุดศูนย์ฉบับดัดแปลง มีอาวุธคือถุงมือไหมพรม หรือ X glove เมื่อจุดไฟขึ้นจะกลายเป็นถุงมือเหล็กและสามารถรวมถุงมือเข้ากับแหวนกลายเป็น X-Glove Ver.Vongola Ring สไตล์การต่อสู้ของสึนะเป็นได้ทั้งรูปแบบประชิดตัวและยิงไกล แต่ปกติเจ้าตัวจะเลือกที่จะเอาร่างกายเข้าสู้ในระยะใกล้มากกว่า จัดเป็นนักสู้ที่มีทั้งความรวดเร็วว่องไวและเซ้นส์การต่อสู้อันโดดเด่น เน้นการจู่โจมตรงจุดสำคัญของเป้าหมายและการช่วงชิงจังหวะเพื่อหาโอกาสเผด็จศึก ทว่าจุดที่ร้ายกาจที่สุดของสึนะกลับไม่ใช่เรื่องความเร็ว แต่เป็นไหวพริบและการพัฒนาฝีมืออย่างก้าวกระโดดภายในการต่อสู้ทุก ๆ ครั้ง สามารถคิดค้นกระบวนท่าและประยุกต์ใช้เป็นของตัวเองได้โดยง่าย สึนะจึงเรียกได้ว่าแข็งแกร่งขึ้นทุก ๆ ฝีก้าวที่ได้ต่อสู้ข้อมูลส่วนตัว ข้อมูลส่วนตัว. 1.แหวนวองโกเล่ ธาตุ นภา - สึนะใน 10 ปีข้างหน้าได้นำแหวนไปติดไว้ที่หลัง X-Glove เพื่อดึงพลังของถุงมือและแหวนให้ได้มากขึ้น 2.แหวนที่ได้มาจากลันเชีย - เสียหายจากการโจมตีของเบียคุรันและช่วยชีวิตสึนะไว้ 3.แหวนนัตสึ - ได้หลังจากชนะเบียคุรัน แล้วกลับมาอดีตด้วยวิทยาการของเวลเด้ 4.วองโกเล่เกียร์ - ได้มาตอนแหวนวองโกเล่ถูกพวกชิม่อนแฟมิลี่ทำลาย และปู่ทาลโวช่วยชุบวิญญาณแหวนขึ้นมาใหม่ให้ 5.แหวนชิม่อน+วองโกเล่ - ได้มาตอนสู้กับเดม่อน สึนะและเอ็นมะได้รู้ถึงมิตรภาพ วองโกเล่กับชิม่อนรุ่นที่ 1 จึงมอบพลังให้ทั้งคู่ เกร็ด- มีอคติกับพ่อ (ซาวาดะ อิเอมิสึ) ซึ่งไม่ค่อยยอมกลับบ้านช่อง ถึงขั้นเรียกว่า "นาย" - ค้นพบความลับสุดยิ่งใหญ่ว่าพ่อตัวเองรู้ความเคลื่อนไหวของตนแทบจะทั้งหมดแม้ไม่เคยโผล่หน้ามาเยี่ยมบ้านเป็นปี อีกทั้งถึงกับขวัญกำลังใจถดถอยหลังจากได้รับรู้ว่าพ่อของตัวเองมีฝีมือร้ายกาจมากเพราะคว่ำสึนะในสภาพไฮเปอร์โหมดและแคมพิโอฟอร์มม่าเต็มกำลังลงได้ภายในหนึ่งหมัด - เป็นพวกความรู้สึกช้าหูตาไม่ไว ถึงขนาดแยกแยะรีบอร์นผู้ใหญ่กับตอนเด็กไม่ออก คิดว่ารีบอร์นผู้ใหญ่เป็นชายลึกลับที่ไม่เกี่ยวข้องกับรีบอร์นตัวเล็ก - ดวงซวยตลอดศก โดยเฉพาะอย่างยิ่งเมื่อรีบอร์นมาเกี่ยวกับเรื่องนั้น ๆ ด้วยจะยิ่งซวยซ้ำซวยซ้อน - เห็นรีบอร์นเป็นครูสุดโหด แต่ก็ให้ความสำคัญเนื่องจากรีบอร์นมักพูดกระตุ้นให้เขาเอาตัวรอดจากสถานการณ์เลวร้ายมาได้หลายต่อหลายครั้ง - นับถือดีโน่อย่างพี่ชาย และดีโน่ก็มองสึนะเหมือนน้องชายของตัวเอง - มักมีความเมตตาให้ศัตรูและมิตรอยู่เสมอ นั่นคือสาเหตุทำให้พวกศัตรูเก่า ๆ อย่างมุคุโร่และซันซัสมาช่วยในโลกอนาคตนั่นเอง - ในช่วงที่สึนะปะทะกับเดม่อนนั้น รีบอร์นได้กล่าวว่า"ก็จริงว่าสึนะมีความอยากไม่เพียงพอในฐานะของบอส การที่ไม่กล้าตัดสินใจเวลาที่อาจจะชนะได้ ก็ทำให้ดูเหมือนไม่กล้าตัดสินใจ แต่เพราะไม่ว่าเวลาใดก็เป็นห่วงเพื่อนมากกว่าชัยชนะนั่นแหละ ถึงได้มีเจ้าพวกที่ติดตามมาด้วย" ทำให้รู้ว่าสึนะเป็นพวกโลเล ไม่กล้าตัดสินใจเพื่อชัยชนะ</doc>
