<doc id="881424" url="https://th.wikipedia.org/wiki?curid=881424" title="ทางหลวงแผ่นดินหมายเลข 1421">ทางหลวงแผ่นดินหมายเลข 1421 ทางหลวงแผ่นดินหมายเลข 1421 เป็นถนนที่แยกมาจากทางหลวงแผ่นดินหมายเลข 1152 ที่บ้านไชยเจริญ ตำบลเวียงชัย อำเภอเวียงชัย จังหวัดเชียงราย ตามพระราชกฤษฎีกากำหนดเขตที่ดินในบริเวณที่ที่จะเวนคืนอสังหาริมทรัพย์ เพื่อขยายทางหลวงแผ่นดินหมายเลข 1152 สายแยกทางหลวงแผ่นดินหมายเลข 1020-บรรจบทางหลวงแผ่นดินหมายเลข 1020 (ต้าตลาด) ที่บ้านห้วยดอย บ้านผางาม บ้านร่องห้า และบ้านสบเปา และเพื่อสร้างทางหลวงแผ่นดินหมายเลข 1421 สายห้วยดอย-บ้านใหม่พัฒนา เป็นส่วนหนึ่งของโครงการพัฒนาโครงข่ายทางหลวงแนวใหม่ขนาด 4 ช่องจราจรต่อเนื่องจาก จังหวัดเชียงราย ตามแนวทางหลวงหมายเลข 1152 บรรจบกับทางหลวงหมายเลข 1020 ที่ อำเภอขุนตาล จังหวัดเชียงราย ซึ่งเป็นเส้นทางหลักในการเดินทางไปยังสะพานข้ามแม่น้ำโขงแห่งที่ 4 (เชียงของ-ห้วยทราย) เพื่อเป็นเส้นทางในการรองรับการคมนาคมและขนส่งระหว่างประเทศไทยกับประเทศเพื่อนบ้าน ทางหลวงสายนี้ยังอยู่ระหว่างการดำเนินการก่อสร้างโดยมีกำหนดสิ้นสุดสัญญาในวันที่ 6 มีนาคม 2563 เมื่อสร้างเสร็จจะอยู่ในพื้นที่ควบคุมของ หมวดทางหลวงเวียงเชียงรุ้ง และหมวดทางหลวงเทิง แขวงทางหลวงเชียงรายที่ 2 (เชียงคำ)</doc>
