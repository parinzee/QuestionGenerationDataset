<doc id="49671" url="https://th.wikipedia.org/wiki?curid=49671" title="ดอกไม้ประดิษฐ์">ดอกไม้ประดิษฐ์ ดอกไม้ประดิษฐ์ หมายถึง สิ่งประดิษฐ์ขึ้นจากวัสดุมีลักษณะคล้ายรูปร่างดอกไม้ ที่ถูกผลิตขึ้นมาจากแรงงานฝีมือมนุษย์ เครื่องจักร หรืออุปกรณ์การผลิต โดยมีการใช้วัตถุดิบการผลิตจากธรรมชาติ หรือวัตถุดิบที่เกิดจากการสังเคราะห์มาผลิตโดยผ่านขั้นตอนการประดิษฐ์ ดัดแปลง อบ ย้อม เผา เคลือบสารเคมี รวมทั้งทำการตกแต่งตัดต่อเติม เพื่อก่อให้เกิดความสวยงาม โดยดอกไม้ที่ประดิษฐ์ขึ้นมาอาจจะมีความเหมือนหรือไม่เหมือนธรรมชาติก็ได้ขึ้นกับวัตถุประสงค์การใช้งาน โดยคุณสมบัติของดอกไม้ประดิษฐ์ที่สำคัญคือ มีความคงทน ง่ายต่อการเคลื่อนย้ายและดูแลรักษา มีความสวยงาม สามารถนำไปใช้ในการประดับในโอกาสต่างๆ การประดิษฐ์ดอกไม้ด้วยฝีมือมนุษย์เป็นศิลปะที่มีความละเอียดอ่อน มุ่งหวังที่จะดำรงความงดงามตามธรรมชาติของดอกไม้ให้คงอยู่ ไม่ร่วงโรย เหี่ยวเฉา การทำดอกไม้ประดิษฐ์ จึงเริ่มต้นที่การใช้ความสังเกต ศึกษา ค้นคว้า รูปลักษณะ สีสันตามธรรมชาติ ของดอกไม้แต่ละชนิด แต่ละประเภท แล้วถ่ายทอดการทำออกมาเป็นดอกไม้ประดิษฐ์ ดอกไม้ประดิษฐ์ อาจถือได้ว่าเป็นมรดกทางวัฒนธรรมของบางชนชาติ ที่มีการสืบทอดการประดิษฐ์ดอกไม้มายาวนานวัสดุอุปกรณ์ที่ใช้ในการทำดอกไม้ประดิษฐ์วัสดุอุปกรณ์ที่ใช้ในการทำดอกไม้ประดิษฐ์. - ผ้าชนิดต่าง ๆ - ผ้าออร์แกนซา - ผ้าแพรเยื่อไม้ - ผ้าปอบปลิน - ผ้ากำมะหยี่ - ผ้าสักหลาด - ผ้าหนังเปียก - ผ้ามัสลิน- กระดาษชนิดต่าง ๆ - กระดาษย่น - กระดาษสา - กระดาษอื่น ๆ ก็สามารถใช้ได้ ถ้าเป็นการพับกระดาษหรือตัดกระดาษ- พืช - ส่วนประกอบของพืชนำมาประดิษฐ์ดอกไม้ได้ เช่น ใบ ราก ลำต้น เมล็ด ผล ดอก เปลือกข้าวโพด รังบวบ ใบกระถินณรงค์ ลูกสน ฯลฯ - ผลิตภัณท์จากพืช เช่น แป้งข้าวเจ้า แป้งข้าวเหนียว- สัตว์ - เช่น เกล็ดปลา เปลือกหอย ขนไก่ รังไหม กระดูกสัตว์บางชนิด- วัสดุอื่น - เช่น สบู่ ดินน้ำมัน แผ่นพลาสติก ถุงพลาสติก กระจก</doc>
