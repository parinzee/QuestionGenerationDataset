<doc id="783377" url="https://th.wikipedia.org/wiki?curid=783377" title="ทิริออน">ทิริออน ในปกรณัมของโทลคีน ทิริออน อัพอน ทูนา (Tirion upon Túna แปล: ทุ่งสีเขียวแห่งทูนา) เป็นนครหลวงของพวกเอลฟ์ เคยเป็นนครของชาวโนลดอร์ และภายหลังพวกวันยาร์ได้ย้ายเข้ามาอยู่ ตั้งอยู่ในแคว้นวาลินอร์บนทวีปอามัน ปกครองโดยราชวงศ์ฟินเว เคยมีฟินเวเป็นเจ้าผู้ครองและเป็นที่อยู่อาศัยของโอรสทั้งสาม คือ เฟอานอร์, ฟิงโกลฟิน และ ฟินาร์ฟิน นครทิริออนตั้งอยู่บนยอดของหุบเขาคาลาเคียร์ยา (เป็นภาษาเควนยาว่า "หุบเขาแห่งแสง") กำแพงและดาดฟ้าของนครแห่งนี้ล้วนแต่เป็นสีขาวบริสุทธิ์ ก้อนกรวดบนถนนหนทางล้วนแต่เป็นเพชร มีบันไดแก้วพาดยาวจากแผ่นดินเบื้องล่างสู่มหาประตู ใจกลางเมืองเป็นที่ตั้งของหอคอยมินดอน เอลลาเลียเว บนหอคอยแห่งนี้มีตะเกียงเงินที่ส่องแสงได้ไกลถึงมหาสมุทร ที่ใต้หอคอยเป็นที่พำนักของอิงเว ปฐมกษัตริย์แห่งโนลดอร์และผู้นำของวันยาร์ ในนครแห่งนี้ยังมีมหาจัตุรัสซึ่งประดับด้วยพฤกษาขาวกาลาไธลิออน ซึ่งเป็นที่สาบานสละอำนาจของอิงเวจอมกษัตริย์</doc>
