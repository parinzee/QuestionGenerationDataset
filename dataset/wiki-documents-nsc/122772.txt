<doc id="122772" url="https://th.wikipedia.org/wiki?curid=122772" title="หอแต๋วแตก">หอแต๋วแตก หอแต๋วแตก เป็นภาพยนตร์ไทยที่ออกฉายในปี พ.ศ. 2550 เป็นภาพยนตร์เรื่องแรกในภาพยนตร์ชุดหอแต๋วแตก กำกับโดยพจน์ อานนท์ สร้างและจัดจำหน่ายโดย ไฟว์สตาร์ โปรดักชั่น ร่วมแสดงโดย เป้ย ปานวาด เหมมณี, ใหม่ สุคนธวา เกิดนิมิตร, เอกชัย ศรีวิชัย, ยิ่งศักดิ์ จงเลิศเจษฎาวงศ์ ร่วมด้วย จาตุรงค์ พลบูรณ์ หรือ จาตุรงค์ มกจ๊ก, โก๊ะตี๋ อารามบอย และนักแสดงสมทบอย่าง วีรดิษฐ์ ศรีมาลัย, รัชชานนท์ สุขประกอบ, ธนากร ใจปินตา, เกรียงศักดิ์ ณ เชียงใหม่, ชัยวัฒน์ ทองแสง และ ศิววัชร์ ทรัพย์ภิญโญ อำนวยการสร้างโดย เจริญ เอี่ยมพึ่งพร อำนวยการผลิตโดย อภิรดี เอี่ยมพึ่งพร, เกียรติกมล เอี่ยมพึ่งพร กำกับภาพโดย ปัญญา นิ่มเจริญพงษ์ กำกับศิลป์โดย กิตติชาติ ใจสบาย, พงศกร ชัยลอม, จิราวรรณ เชื้อโพล้ง ลำดับภาพโดย สุนิตย์ อัศวนิกุล, เหมือนฝัน อุปถัมภ์ คัดเลือกนักแสดงโดย พจน์ อานนท์ ออกแบบเครื่องแต่งกายโดย พจน์ อานนท์, ทิณกร แสงศรี ดนตรีและเพลงประกอบโดย Giant Wave และภาพยนตร์เรื่องทำรายได้ทั้งหมด 51 ล้านบาทเนื้อเรื่อง เนื้อเรื่อง. เจ๊แต๋ว หรือพัชราภา ( จาตุรงค์ พลบูรณ์) เจ๊การ์ตูน (ยิ่งศักดิ์ จงเลิศเจษฎาวงศ์) และ มดดำ (เอกชัย ศรีวิชัย) สาม กะเทยรุ่นใหญ่ อดีตเจ้าของค่ายมวยแต่ถูกโกง จึงมาร่วมลงทุนสร้างหอพักชาย แต่แล้ววันหนึ่ง เกิดมีคนมาเสียชีวิตในหอ กลายเป็นผีออกอาละวาด ซึ่งทั้งสามคนจะต้องจัดการกับผีในหอนักแสดงนักแสดง. - จาตุรงค์ พลบูรณ์ รับบท เจ๊แต๋ว หรือ ชวนชม,พัชราภา - ยิ่งศักดิ์ จงเลิศเจษฎาวงศ์ รับบท เจ๊การ์ตูน หรือ ชวนชื่น - เอกชัย ศรีวิชัย รับบท มดดำ หรือ แพรวพราว ,เฌอมาลย์,กรกนก - โก๊ะตี๋ อารามบอย รับบท แพนเค้ก และแพนด้า - ปานวาด เหมมณี รับบท น้ำนิ่ง - สุคนธวา เกิดนิมิตร รับบท ข้าวตู - วีรดิษฐ์ ศรีมาลัย รับบท โคย หรือนะโม (ลูกของเจ๊แต๋ว หรือพัชราภา) - สมชาย ศักดิกุล รับบท หมอเหยิน - ชัยวัฒน์ ทองแสง รับบท เม่น - รัชชานนท์ สุขประกอบ รับบท กาย - นคริน กังวานโชคชัย รับบท บอย - ธนากร ใจปินตา รับบท กอล์ฟ เกี๊ยว - ศิววัชร์ ทรัพย์ภิญโญ รับบท ซิม - โซเฟีย ลา รับบท ผกากรอง (แม่)งานสร้าง งานสร้าง. ภาพยนตร์เรื่องนี้ กำเนิดมาจากแนวคิดที่จะมอบความสนุกสนานตลก ด้วยการนำกะเทย 3 คน มาพบกับเรื่องราวลึกลับชวนปวดหัวปนฮาแตก อะไรจะเกิดขึ้น ถ้ากะเทยกับผีมาเจอกัน ยิ่งไปกว่านั้น ตัวนักแสดงเองต้องพลิกบทบาทมาสวมคาแรกเตอร์ ตามที่ผู้กำกับต้องการ เพื่อให้ผู้ชมได้รับอรรถรสในการชมจริงๆ ผู้กำกับภาพยนตร์ พจน์ อานนท์ เล่าย้อนไปถึงแรงบรรดาลใจในการสร้างภาพยนตร์เรื่องหอแต๋วแตก ว่า "“เมื่อ 10 ปีที่แล้วผมก็ทำเรื่องสติแตกตอน พ.ศ 2539 พอมาปีนี้ปี 2549 ก็ 10 ปีพอดีผมก็ทำเรื่องหอแต๋วแตกอีกที สำหรับหนังเรื่องนี้ เป็นหนังตลก มีผี มีกะเทย มีวัยรุ่น ไม่ใช่หนังกะเทย เป็นหนังที่ดูได้ทั้งครอบครัว ทุกเพศทุกวัย ” หอแต๋วแตก เป็น 1 ใน 100 หนังไทยแห่งทศวรรษจากการสำรวจของนิตยสารไบโอสโคป</doc>
