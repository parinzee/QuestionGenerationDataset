<doc id="13598" url="https://th.wikipedia.org/wiki?curid=13598" title="ธนาคาร">ธนาคาร ธนาคาร () คือสถาบันรับฝากเงินจากสาธารณชนทั่วไปและให้ผลตอบแทนเป็นดอกเบี้ยเงินฝาก แล้วนำเงินที่รับฝากไปปล่อยให้หน่วยงานเอกชนหรือรัฐบาลกู้และรับผลตอบแทนมาเป็นดอกเบี้ยเงินกู้ ต่างจาก อธนาคาร (Non-bank) ซึ่งเป็นสถาบันการเงินที่มิใช่ธนาคาร กล่าวคือไม่ได้รับอนุญาตประกอบกิจการธนาคารพาณิชย์จากธนาคารแห่งประเทศไทย ไม่สามารถเปิดบัญชีเงินฝากให้แก่ประชาชน แต่สามารถให้บริการทางการเงินเฉพาะบางประเภทที่ใกล้เคียงกัน อาทิในการให้สินเชื่อระยะสั้นประเภทของธนาคารประเภทของธนาคาร. 1. ธนาคารกลางหรือธนาคารชาติ 2. ธนาคารพาณิชย์ 3. ธนาคารที่ตั้งขึ้นเฉพาะกิจหน้าที่ของธนาคารแต่ละประเภทหน้าที่ของธนาคารแต่ละประเภท. 1. ธนาคารกลางหรือธนาคารชาติทำหน้าที่ทางการเงินของประเทศ ภายใต้การควบคุมของกระทรวงการคลัง เพื่อดูแลรักษาผลประโยชน์โดยรวมของชาติมีชื่อเรียกว่า"ธนาคารแห่งประเทศไทยหรือธนาคารชาติ" มีหน้าที่สำคัญพอสรุปได้ดังนี้1. มีอำนาจออกธนบัตรและพิมพ์ธนบัตรขึ้นใช้ 2. รับฝากเงินจากหน่วยงานราชการต่าง ๆ และรัฐวิสาหกิจ 3. รับฝากเงินจากธนาคารพาณิชย์ 4. ให้ธนาคารพาณิชย์กู้ยืมเงิน 5. เป็นตัวแทนทางการเงินของรัฐบาล ในการติดต่อธนาคารโลก 6. รักษาเสถียรภาพทางการเงินของรัฐบาล 7. ควบคุมสินเชื่อ และเป็นตัวแทนของรัฐบาลในการกำกับดูแลและควบคุมธนาคารพาณิชย์ประวัติธนาคารของไทย ประวัติธนาคารของไทย. วันที่ 4 ตุลาคม พ.ศ. 2447 ในสมัยรัชกาลที่ 5 พระเจ้าบรมวงศ์เธอ พระองค์เจ้าไชยันตมงคล กรมหมื่นมหิศรราชหฤทัย ซึ่งตอนนั้นได้ดำรงตำแหน่งเสนาบดีกระทรวงพระคลังมหาสมบัติ ได้ทรงก่อตั้ง บุคคลับ (Book Club) ขึ้นที่ตึกแถวของพระคลังข้างที่ ตำบลบ้านหม้อ กรุงเทพฯ ที่นี่เป็นตันกำเนิดของธนาคารแห่งแรกของไทย คือ แบงก์สยามกัมมาจล หรือ ธนาคารไทยพาณิชย์ จำกัด (มหาชน)ในปัจจุบัน</doc>
