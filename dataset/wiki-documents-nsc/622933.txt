<doc id="622933" url="https://th.wikipedia.org/wiki?curid=622933" title="ชีชะฮ์">ชีชะฮ์ ชีชะฮ์ (, , ) มีความหมายตรงตัวว่า แก้ว เดิมใช้เรียกมอระกู่ ปัจจุบันใช้เรียกสารเสพติดที่ใช้กับมอระกู่ เป็นน้ำเชื่อมใส่ยาสูบ กากน้ำตาล และกลีเซอรอล แล้วอาจปรุงรสต่าง ๆ เช่น ฝรั่ง มะนาว สะระแหน่ องุ่น และแอปเปิล นอกจากนี้ ยังมีรสพิสดาร เช่น ใส่เยลลีหมี ใส่บลูเบอร์รีมัฟฟิน หรือเครื่องดื่มชูกำลังโทษของชีชะฮ์ โทษของชีชะฮ์. เมื่อสูบชีชะฮ์ประมาณหนึ่งเดือน ผู้สูบจะเริ่มติด จะรู้สึกกระสับกระส่ายเล็กน้อย และคิดอะไรไม่ออก ผู้คนส่วนใหญ่มักคิดว่า การสูบชีชะฮ์นั้นให้พิษภัยน้อยกว่าการสูบบุหรี่ มีสรรพคุณชูกำลัง และมิใช่ยาเสพติด ซึ่งไม่ถูกต้อง สตรีบางคนคิดว่า ผู้หญิงสูบชีชะฮ์ไม่ดูน่าเกลียดเท่าผู้หญิงสูบบุหรี่ แต่ชีชะฮ์มีโทษกว่าบุหรี่ถึง 6 เท่า เพราะสูบชีชะฮ์ 1 ห่อ เท่ากับสูบบุหรี่ 20 มวน นอกจากนี้ ยังเสี่ยงเป็นมะเร็งไม่น้อยไปกว่าสูบบุหรี่ เนื่องจากมีสารนิโคติน คาร์บอนมอนนอกไซด์ และสารก่อมะเร็งอื่น ๆ ในระดับสูง อนึ่ง ยังพบว่า สูบชีชะฮ์นาน 45 นาที ร่างกายจะผลิตสารน้ำมันดิน (ทาร์) มากกว่าสูบบุหรี่ 5 นาที ถึง 36 เท่า และอาจก่อให้เกิดโรคติดต่อได้หากใช้มอระกู่ร่วมกัน เช่น วัณโรค ในประเทศไทย มีกฎหมายควบคุมการสูบชีชะฮ์ วางโทษปรับไม่เกิน 20,000 บาท แต่ชีชะฮ์ก็ยังมีขายอย่างเปิดเผยตามสถานที่ท่องเที่ยวยามค่ำคืน</doc>
