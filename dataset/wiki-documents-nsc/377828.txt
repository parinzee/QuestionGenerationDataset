<doc id="377828" url="https://th.wikipedia.org/wiki?curid=377828" title="อัยมัน อัซเซาะวาฮิรี">อัยมัน อัซเซาะวาฮิรี อัยมัน มุฮัมมัด เราะบี อัซเซาะวาฮิรี (, ; เกิด 19 มิถุนายน พ.ศ. 2494) เป็นนักเทววิทยาอิสลามชาวอียิปต์ ซึ่งปัจจุบันเป็นผู้นำของกลุ่มก่อการร้ายอัลกออิดะฮ์ ก่อนหน้านั้นเขาเคยเป็น "เอมีร์" (emir) คนที่สองและคนสุดท้ายของญิฮาดอิสลามอียิปต์ โดยสืบทอดตำแหน่งเอมีร์สืบต่อจากอับบัด อัล-ซูมาร์ เมื่อเขาถูกทางการอียิปต์ตัดสินจำคุกตลอดชีวิต ภรรยาของอัซเซาะวาฮิรีและลูกสามคนจากทั้งหมดหกคนถูกสังหารในการโจมตีทางอากาศในอัฟกานิสถานโดยกองทัพสหรัฐเมื่อปลายปี พ.ศ. 2544 หลังเหตุวินาศกรรม 11 กันยายน พ.ศ. 2544 จนถึงวันที่ 2 พฤษภาคม พ.ศ. 2554 เขาได้รับการสันนิษฐานว่าเป็นหัวหน้าในนามของกลุ่มอัลกออิดะฮ์ภายหลังการเสียชีวิตของอุซามะฮ์ บิน ลาดิน ซึ่งรายงานดังกล่าวได้รับการยืนยันจากข้อมูลข่าวของกองบัญชาการใหญ่อัลกออิดะฮ์เมื่อวันที่ 16 มิถุนายน หลังจากเหตุวินาศกรรม 11 กันยายน กระทรวงการต่างประเทศสหรัฐเสนอเงินรางวัล 25 ล้านดอลล่าร์สหรัฐสำหรับข้อมูลที่จะนำไปสู่การจับกุมตัวอัซเซาะวาฮิรี อัซเซาะวาฮิรีได้รับรายงานว่าเป็นศัลยแพทย์ได้รับวุฒิบัตร เมื่อองค์กรของเขาถูกรวมเข้ากับกลุ่มอัลกออิดะฮ์ของบิน ลาดิน เขาได้กลายมาเป็นที่ปรึกษาส่วนตัวและแพทย์ของบิน ลาดิน เขาพบกับบิน ลาดินครั้งแรกในเจดดะห์เมื่อปี พ.ศ. 2529 อัซเซาะวาฮิรีแสดงให้เห็นว่ามีความเข้าใจลึกและรุนแรงในเทววิทยาอิสลามและประวัติศาสตร์อิสลาม เขาสามารถพูดภาษาอาหรับ ภาษาอังกฤษ และภาษาฝรั่งเศส อัซเซาะวาฮิรีถูกคว่ำบาตรจากทั่วโลกตามข้อมติคณะมนตรีความมั่นคงแห่งสหประชาชาติที่ 1267 เนื่องจากเป็นสมาชิกหรือสังกัดอัลกออิดะฮ์ ในปี พ.ศ. 2541 อัซเซาะวาฮิรีได้รวมกลุ่มญิฮาดอิสลามอียิปต์เข้ากับอัลกออิดะฮ์อย่างเป็นทางการ ตามรายงานของอดีตสมาชิกอัลกออิดะฮ์ เขาได้ทำงานอยู่ในองค์กรอัลกออิดะฮ์นับตั้งแต่การก่อตั้งและเป็นสมาชิกอาวุโสของสภาชูรา เขามักจะถูกอธิบายอยู่บ่อยครั้งว่าเป็น "ผู้แทน" ของอุซามะฮ์ บิน ลาดิน ถึงแม้ว่าผู้เขียนชีวประวัติของบิน ลาดินที่ถูกเลือกนั้นกล่าวถึงเขาว่าเป็น "สมองที่แท้จริง" ของอัลกออิดะฮ์</doc>
