<doc id="471659" url="https://th.wikipedia.org/wiki?curid=471659" title="แฮร์มันน์ ลุดวิก ฮุสไลน์">แฮร์มันน์ ลุดวิก ฮุสไลน์ แฮร์มันน์ ลุดวิก ฮุสไลน์ (; 12 กันยายน พ.ศ. 2528 — ปัจจุบัน) เป็นนักกีฬาเรือแคนูสลาลอมทีมชาติไทย เขาสามารถสร้างผลงานที่โดดเด่น ด้วยการสร้างประวัติศาสตร์ให้แก่สมาคมเรือพายแห่งประเทศไทย โดยเป็นนักกีฬาแคนูคายัคคนแรกของประเทศไทย ที่ได้รับการคัดเลือกเข้าร่วมแข่งขันกีฬาโอลิมปิก ซึ่งแฮร์มันน์ได้เข้าแข่งขันโอลิมปิกฤดูร้อน 2012 ในรายการคายัคสลาลอม ชายเดี่ยว โดยเข้าสู่เส้นชัยเป็นอันดับที่ 19ประวัติ ประวัติ. แฮร์มันน์ ลุดวิก ฮุสไลน์ เป็นนักกีฬาลูกครึ่งไทย-เยอรมนี ใน พ.ศ. 2555 เขาเข้าแข่งขันในกีฬาโอลิมปิกเป็นครั้งแรก โดยเข้าแข่งขันในรายการคายัคสลาลอม ชายเดี่ยว ที่ประเทศอังกฤษ ซึ่งคอร์สการแข่งขันเรือแคนูที่ประเทศดังกล่าว ได้การยอมรับกันว่ามีความยากเป็นอันดับ 1 ของโลก ที่ซึ่งแฮร์มันน์ ได้ทำการฝึกซ้อม ณ สถานที่ดังกล่าวตั้งแต่เดือนมีนาคมเป็นประจำทุกเดือน โดยมี ยานุส เปเตอร์รุน ซึ่งเป็นโค้ชชาวสโลวีเนีย เป็นผู้ดูแลอย่างใกล้ชิด ในวันที่ 29 กรกฎาคม แฮร์มันน์เข้าแข่งขันรอบควอลิฟายเพื่อคัดเลือกนักกีฬาเข้าสู่รอบรองชนะเลิศ 15 คน ซึ่งรอบแรกเขาทำเวลาไว้ที่ 100.67 วินาที และรอบที่สองทำได้ดีกว่าเดิมด้วยเวลา 95.11 วินาที เขาเข้าเส้นชัยเป็นอันดับที่ 19 จากผู้เข้าแข่งขันที่มีอยู่ทั้งหมด 22 คนเกียรติประวัติเกียรติประวัติ. - แชมป์ เยอรมันจูเนียร์ 2002 ที่ลิปป์สตัดต์ ประเทศเยอรมนี - อันดับ 9 อินเตอร์เนชั่นแนลเรซจูเนียร์โอลิมปิก 2003 ที่คลาคอฟ ประเทศโปแลนด์ (เป็นนักกีฬาเอเชียคนแรกที่ติดอันดับท็อปเท็นของรายการ) - อันดับ 8 จูเนียร์ พรี-เวิลด์ แชมเปี้ยนชิพส์ 2004 ที่โลเฟอร์ ประเทศออสเตรีย - อันดับ 4 แคนูสลาลอม เอเชียนเกมส์ 2010 ที่กว่างโจว ประเทศจีน - เหรียญเงิน เอเชียนแชมเปี้ยนชิป 2011 ที่เซียะสี ประเทศจีน (ได้รับสิทธิ์เข้าแข่งขันโอลิมปิกฤดูร้อน 2012)</doc>
