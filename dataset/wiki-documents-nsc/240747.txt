<doc id="240747" url="https://th.wikipedia.org/wiki?curid=240747" title="โรงเรียนศรียาภัย">โรงเรียนศรียาภัย โรงเรียนศรียาภัย (; ชื่อย่อ: ศ.ภ. – SP) เป็นโรงเรียนรัฐบาลประเภทโรงเรียนมัธยมศึกษาขนาดใหญ่พิเศษ ในสังกัดสำนักงานเขตพื้นที่การศึกษามัธยมศึกษา เขต 11 (สุราษฎร์ธานี–ชุมพร) (สังกัดเดิมคือสำนักงานเขตพื้นที่การศึกษาชุมพร เขต 1) สำนักงานคณะกรรมการการศึกษาขั้นพื้นฐาน กระทรวงศึกษาธิการ โดยชื่อโรงเรียนมีที่มาจากนามสกุลของ "คุณย่าชื่น ศรียาภัย" คหปตานีชาวไชยา ผู้บริจาคเงินสร้างอาคารหลังแรก เปิดสอนในระดับชั้นมัธยมศึกษาตอนต้นและตอนปลายแบบสหศึกษา อดีตเป็นโรงเรียนชายล้วนประจำจังหวัดชุมพร คู่กับโรงเรียนสอาดเผดิมวิทยา ปัจจุบันทั้ง 2 โรงเรียนได้กลายเป็นโรงเรียนสหศึกษา และโรงเรียนศรียาภัยเป็นโรงเรียนประจำจังหวัดเช่นเดิม ผู้อำนวยการโรงเรียนคนปัจจุบันคือ นายอนันต์ มณีรัตน์ประวัติ ประวัติ. โรงเรียนศรียาภัย เป็นโรงเรียนสังกัดสำนักงานคณะกรรมการการศึกษาขั้นพื้นฐาน (เดิมสังกัดกรมสามัญศึกษา) กระทรวงศึกษาธิการ ตั้งอยู่บริเวณถนนพิศิษฐ์พยาบาล ตำบลท่าตะเภา อำเภอเมืองชุมพร จังหวัดชุมพร เริ่มเปิดทำการสอนมาตั้งแต่ปี พ.ศ. 2440 จนถึงปัจจุบัน ด้วยฐานะของโรงเรียนเป็นโรงเรียนประจำจังหวัด จึงได้รับความนิยมจากประชาชนในจังหวัดชุมพรและจังหวัดใกล้เคียงมาโดยตลอด ทั้งนี้ จากนโยบายการจัดการศึกษาของโรงเรียนมุ่งเน้นด้านวิชาการ คุณธรรม จริยธรรม และกิจกรรมต่าง ๆ ตามปรัชญาของโรงเรียน "วิชาเด่น เน้นคุณธรรม กิจกรรมเลิศ เชิดชูสถาบัน" ทำให้นักเรียนที่สำเร็จการศึกษาสามารถเข้าศึกษาต่อในสถาบันการศึกษาชั้นสูงและออกไปประกอบอาชีพมีฐานะมั่นคง และนำชื่อเสียงมาสู่โรงเรียนเป็นอย่างดียิ่ง นอกจากนี้ โรงเรียนยังได้พัฒนาการเรียนการสอนให้มีคุณภาพสูงขึ้นเสมอ โดยยึดนโยบายของหน่วยเหนือเป็นหลักในการดำเนินการ ตั้งแต่ปีการศึกษา 2539 เป็นต้นมา โรงเรียนศรียาภัยได้จัดการเรียนการสอนตามโครงการปฏิรูปการศึกษาของกระทรวงศึกษาธิการข้อมูลโรงเรียนข้อมูลโรงเรียน. - ตราประจำโรงเรียน เป็นลายกระจังรูปดอกบัว ตรงกลางเป็นวงกลมซ้อนอยู่ 2 วง วงในเป็นอักษรประดิษฐ์ชื่อย่อของโรงเรียน คือ ศ.ภ. วงนอกเป็นคติพจน์ของโรงเรียน ด้านบนเขียนเป็นภาษาบาลีว่า "นสิยา โลกวฑฺฒโน" ด้านล่างเป็นคำแปลว่า "อย่าพึงเป็นคนรกโลก"- สีประจำโรงเรียน สีเหลือง หมายถึง ธรรมะ- ต้นไม้ประจำโรงเรียน หางนกยูงฝรั่ง- คติพจน์ นสิยา โลกวฑฺฒโน อย่าพึงเป็นคนรกโลก- ปรัชญาของโรงเรียน วิชาเด่น เน้นคุณธรรม กิจกรรมเลิศ เชิดชูสถาบัน- พระพุทธรูปประจำโรงเรียน พระพุทธรัตนปัญญา พระพุทธรูปปางปฐมเทศนา ประดิษฐานอยู่ทางซ้ายมือประตูด้านหน้าโรงเรียน ติดกับป้อมยาม ตรงข้ามกับอาคารประชาสัมพันธ์- สิ่งศักดิ์สิทธิ์ประจำโรงเรียน อนุสาวรีย์คุณย่าชื่น ศรียาภัย อนุสาวรีย์ตั้งอยู่บริเวณหน้าอาคาร 4 คุณย่าชื่น ศรียาภัย เป็นธิดาของพระยาวจีสัตยารักษ์ (ขำ ศรียาภัย) ต้นตระกูลศรียาภัย ได้บริจาคเงินสร้างอาคารเรียนหลังแรก ที่วัดชุมพรรังสรรค์ (พระอารามหลวง) ทางรัฐจึงให้ตั้งชื่อ "ศรียาภัย" ให้เป็นอนุสรณ์ทำเนียบผู้บริหาร</doc>
