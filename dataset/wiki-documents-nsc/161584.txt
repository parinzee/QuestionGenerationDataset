<doc id="161584" url="https://th.wikipedia.org/wiki?curid=161584" title="ธงชาติบอตสวานา">ธงชาติบอตสวานา ธงชาติบอตสวานา เป็นธงพื้นสี่เหลี่ยมผืนผ้า กว้าง 2 ส่วน ยาว 3 ส่วน พื้นสีฟ้า กลางธงมีแถบสีดำขนาบด้วยขอบสีขาวขนาดเล็กพาดผ่านตามแนวนอน สัดส่วนความกว้างของแต่ละแถบนั้นคือ 9:1:4:1:9 (วัดตามแนวตั้ง) เริ่มใช้อย่างเป็นทางการเมื่อวันที่ 30 กันยายน พ.ศ. 2509 อันเป็นวันที่ประเทศนี้ประกาศเอกราชจากสหราชอาณาจักร พื้นธงสีฟ้าหมายถึงน้ำ โดยเฉพาะอย่างยิ่งคือน้ำฝน ซึ่งมาจากคำขวัญประจำชาติในตราแผ่นดินที่ว่า Pula อันเป็นคำในภาษาเซตสวานา แปลตามตัวว่า "ฝน" หากแปลเอาความหมายจะหมายถึง "ขอให้ฝนจงตกลงมา" แถบสีดำขอบขาวหมายถึงความกลมกลืนทางเชื้อชาติระหว่างคนผิวดำกับคนผิวขาว และหมายถึงม้าลายซึ่งเป็นสัตว์ประจำชาติ</doc>
