<doc id="906736" url="https://th.wikipedia.org/wiki?curid=906736" title="บรัสเซลแอร์ไลน์">บรัสเซลแอร์ไลน์ บรัสเซลแอร์ไลน์ () เป็นสายการบินแห่งชาติของเบลเยี่ยมซึ่งมีฐานปฏิบัติการอยู่ที่ท่าอากาศยานนานาชาติบรัสเซล ในปัจจุบันให้บริการกว่า 90 เส้นทางทั่วยุโรป ทวีปอเมริกาเหนือ ทวีปแอฟริกา และทวีปเอเชีย และยังรับบริการเหมาลำ ซ่อมบำรุงอากาศยาน และรับฝึกอบรมลูกเรืออีกด้วย โดยปัจจุบันเป็นสมาชิกของสตาร์อัลไลแอนซ์และสมาคมขนส่งทางอากาศระหว่างประเทศ รหัสสายการบิน SN นั้นได้ถูกสืบทอดมาจากซาเบนา และเอสเอ็นบรัสเซลแอร์ไลน์ ในปีค.ศ. 2009 ลุฟต์ฮันซากรุ๊ปได้เข้ามาเป็นเจ้าของกว่า 45% ของบริษัท และต่อมาเมื่อ 29 กันยายน ค.ศ. 2016 ได้ประกาศว่าจะทำการเข้าซื้อหุ้นทั้งหมดของบรัสเซลแอร์ไลน์ด้วยมูลค่ากว่า 2.6 ล้านยูโร โดยการถ่ายโอนนั้นได้รับการรับรองเมื่อเดือนมกราคม ค.ศ. 2017ประวัติ ประวัติ. บรัสเซลแอร์ไลน์ถือกำเนิดขึ้นจากการควบรวมกิจการระหว่างเอสเอ็นบรัสเซลแอร์ไลน์ (SNBA) กับเวอร์จินเอ็กซ์เพรส ภายหลังจากการล้มละลายของซาเบนาซึ่งเป็นสายการบินแห่งชาติของเบลเยียมในขณะนั้น โดยได้ตั้งชื่อเป็น บรัสเซลแอร์ไลน์ โดยมีการจัดแถลงข่าวอย่างเป็นทางการในวันที่ 7 พฤศจิกายน ค.ศ. 2006 ณ ท่าอากาศยานนานาชาติบรัสเซล และได้เริ่มทำการบินเมื่อวันที่ 25 มีนาคม ค.ศ. 2007 ต่อมาเมื่อ 15 กันยายน ค.ศ. 2008 ได้มีการประกาศว่าลุฟต์ฮันซาจะเข้ามาเป็นเจ้าของเป็นสัดส่วนถึง 45% โดยมีทางเลือกที่จะซื้อส่วนที่เหลือทั้งหมดอีก 55% ในปีค.ศ. 2011 ซึ่งเงื่อนไขหนึ่งของการเข้าซื้อครั้งนี้รวมถึงการให้สายการบินเป็นสมาชิกของสตาร์อัลไลแอนซ์ โดยตั้งแต่ 26 ตุลาคม ค.ศ. 2008 รหัสเรียกขององค์การการบินพลเรือนระหว่างประเทศได้เปลี่ยนจาก DAT เป็น BELฝูงบิน ฝูงบิน. บรัสเซลแอร์ไลน์ในปัจจุบันประกอบด้วยอากาศยานต่างๆ ดังนี้ ฝูงบินของบรัสเซลแอร์ไลน์</doc>
