<doc id="56832" url="https://th.wikipedia.org/wiki?curid=56832" title="อี แฮ-ว็อน">อี แฮ-ว็อน อี แฮ-ว็อน () เป็นสตรีผู้สืบเชื้อสายมาจากราชวงศ์โชซ็อนของจักรวรรดิเกาหลี ภายหลังทรงตั้งตนเป็นรัชทายาทที่ได้รับสมมุติของเกาหลีแย้งกับอี ว็อน (, ) พระภาติยะผู้ได้รับการยอมรับจากสมาคมราชสกุลอีในการเป็นผู้นำราชสกุลและได้รับการแต่งตั้งไปก่อนหน้าพระประวัติ พระประวัติ. อี แฮ-ว็อนประสูติเมื่อวันที่ 24 กุมภาพันธ์ พ.ศ. 2462 ณ พระราชวังซาดง เคโจ (ปัจจุบันคือโซล) เป็นพระธิดาของเจ้าชายอี คัง (, ) กับคิม ซู-ด็อก (, ) ต่อมาคือเจ้าหญิงท็อกอิน (, ) ด้วยความที่พระบิดามีสนมจำนวนมาก อี แฮ-ว็อนจึงมีพี่น้องร่วมบิดาจำนวน 21 องค์ พระองค์จำเริญชันษา ณ พระราชวังอุนฮย็อน ทรงเข้าศึกษาที่โรงเรียนมัธยมศึกษาคย็องกีเมื่อ พ.ศ. 2479 อี แฮ-ว็อนเสกสมรสกับอี ซึง-กยู มีบุตรชายด้วยกัน 3 คน กับบุตรสาวอีก 1 คน ภายหลัง พระสวามีถูกทางการเกาหลีเหนือลักพาตัวการอ้างสิทธิ์ในราชบัลลังก์ การอ้างสิทธิ์ในราชบัลลังก์. หลังการสิ้นพระชนม์ของอี กู พระโอรสในมกุฎราชกุมารอึยมินเมื่อปี พ.ศ. 2548 ทางสมาคมราชสกุลอีจึงมีมติเลือกอี ว็อน พระโอรสของอี กับ (, ) ดำรงตำแหน่งเป็นผู้นำราชวงศ์เมื่อวันที่ 16 กรกฎาคม พ.ศ. 2548 แต่ทว่าหลังจากหนึ่งปี อี แฮ-ว็อนจึงจัดพิธีราชาภิเษกตนเองเป็นจักรพรรดินีแห่งเกาหลีเมื่อวันที่ 29 กันยายน พ.ศ. 2549 พระองค์กล่าวว่า "เราคือทายาทที่ถูกต้อง ไม่ว่าใครจะพูดเช่นใดก็ตาม" และ "เราเกิดจากชายาที่ได้รับการรับรองตามธรรมเนียม…เราจะฟื้นฟูจารีตของราชวงศ์ขึ้นมาอีกครั้ง" ทั้งนี้การจัดพิธีราชาภิเษกนี้ไม่ได้รับการยอมรับจากรัฐบาลเกาหลีใต้ หรือแม้แต่สมาคมราชสกุลอีเองก็ไม่รับรองการจัดพิธีนี้ลำดับสาแหรก</doc>
