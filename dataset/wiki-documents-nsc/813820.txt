<doc id="813820" url="https://th.wikipedia.org/wiki?curid=813820" title="พิวดีพาย">พิวดีพาย เฟลิกซ์ อาร์วิด อุลฟ์ เชลล์แบรย์ (; 24 ตุลาคม พ.ศ. 2532) เป็นที่รู้จักในออนไลน์ว่า พิวดีพาย () เป็นนักแสดงตลกบนเว็บชาวสวีเดนและเป็นวิดีโอโปรดิวเซอร์ เขาเป็นที่รู้จักในฐานะคนเล่นซีรีส์เกมต่าง ๆ และวิดีโอบล็อก รวมทั้งเป็นผู้ใช้ที่มียอดติดตามมากที่สุดในยูทูบ พิวดีพายเกิดในเมืองกอเทนเบิร์ก ประเทศสวีเดน แต่เดิมพิวดีพายได้ศึกษาในระดับปริญญาในสาขาเศรษฐศาสตร์อุตสาหกรรมและการจัดการเทคโนโลยีที่มหาวิทยาลัยเทคโนโลยีชาลแมรส์ ในปี พ.ศ. 2553 ระหว่างที่เขากำลังศึกษาอยู่ เขาได้สมัครเข้าใช้ยูทูบภายใต้บัญชีที่ชื่อว่า พิวดีพาย ปีต่อมาเขาลาออกจากมหาวิทยาลัยเพื่อมาให้ความสนใจแก่ช่องยูทูบของเขา สร้างความตกใจแก่พ่อแม่ของเขามาก แล้วก็ถูกปฏิเสธความช่วยเหลือในเรื่องนี้จากพวกเขา เขาจึงเริ่มทำงานขายฮอตดอกเพื่อหาเงินทุน จากนั้นพิวดีพายก็ได้รับความนิยมเพิ่มขึ้นอย่างรวดเร็ว จนกระทั่งในปี พ.ศ. 2555 ช่องของเขาก็มีผู้ติดตามเกิน 1 ล้านคน ตั้งแต่ 15 สิงหาคม พ.ศ. 2556 พิวดีพายเป็นผู้ใช้ที่ถูกติดตามมากที่สุดในยูทูบ และถูกแซงบางช่วงในเดือนพฤศจิกายนและธันวาคม พ.ศ. 2556 โดยช่องสปอร์ตไลท์ของยูทูบ แล้วก็คงตำแหน่งเรื่อยมาตั้งแต่ 22 ธันวาคม พ.ศ. 2556 จนถึงเดือนมกราคม พ.ศ. 2560 ช่องของเขามีผู้ติดตามมากกว่า 52 ล้านคน ในวันที่ 29 ธันวาคม พ.ศ. 2557 ช่องของเขากลายเป็นช่องที่มีผู้ชมมากที่สุดตลอดกาลแทนที่ช่องของอีเอ็มไอ และในเดือนมกราคม พ.ศ. 2560 ช่องของเขาก็มีผู้ชมไปมากกว่า 14.2 พันล้านครั้ง พิวดีพายแทนกลุ่มผู้ชมของเขาว่า "โบร์อาร์มี" และแทนผู้ชมรายคนว่า "โบรส์" พิวดีพายได้ยกเงินส่วนมากให้การกุศลผ่านกลุ่มผู้ชม เนื่องด้วยความเป็นที่นิยมของเขา เมื่อเขาได้เล่นเกมอินดี ยอดขายของเกมที่เขาเล่นนั้นก็เพิ่มขึ้น หรือปรากฏการณ์โอปราห์ ในปี พ.ศ. 2559 นิตยสารไทม์ได้จัดให้เขาเป็นหนึ่งใน 100 ผู้ทรงอิทธิพลที่สุดในโลก ปัจจุบันพิวดีพายอาศัยอยู่ในไบรตันกับแฟนสาว มาร์เซีย บีซอญญิน ผู้ใช้ยูทูบชาวอิตาลีผลงานภาพยนตร์รางวัลที่ได้โน้ต</doc>
