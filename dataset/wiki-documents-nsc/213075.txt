<doc id="213075" url="https://th.wikipedia.org/wiki?curid=213075" title="สุจินต์ จินายน">สุจินต์ จินายน ศาสตราจารย์ สุจินต์ จินายน (12 เมษายน พ.ศ. 2478 - ) ศาสตราจารย์สาขาพันธุศาสตร์ และการปรับปรุงพันธุ์พืช ได้รับการคัดเลือกให้เป็นนักวิจัยดีเด่นแห่งชาติ สาขาเกษตรศาสตร์ และชีววิทยา เมื่อปี พ.ศ. 2533 เคยดำรงตำแหน่งอธิการบดีมหาวิทยาลัยนเรศวร เมื่อปี พ.ศ. 2536 - 2544 (2 วาระ) และในปี พ.ศ. 2552 - 2560 (2 วาระ)ประวัติ ประวัติ. ศาสตราจารย์ สุจินต์ จินายน หรือ ศาสตราจารย์ ดร.สุจินต์ จินายน เกิดเมื่อวันที่ 12 เมษายน พ.ศ. 2478 ณ แขวงเสาชิงช้า เขตพระนคร กรุงเทพมหานคร เป็นบุตรในครอบครัวทหารอากาศ ได้รับการศึกษาระดับประถมศึกษาที่โรงเรียนวัฒนสินวิทยาลัย จนจบชั้นประถมศึกษาปีที่ 2 ต่อมาได้เกิดสงครามโลกครั้งที่สองขึ้น จึงต้องอพยพหนีภัยไปอยู่ที่จังหวัดเพชรบูรณ์ จึงเข้าเรียนที่โรงเรียนประจำอำเภอหล่มสัก จนจบชั้นประถมศึกษาปีที่ 4 จากนั้นได้ย้ายกลับมายังกรุงเทพมหานคร และเข้าเรียนต่อในระดับมัธยมศึกษา ที่โรงเรียนอัสสัมชัญ บางรัก ในปี พ.ศ. 2496 เมื่อเรียนจบชั้นมัธยมศึกษาปีที่ 8 แล้ว ได้สอบเข้าศึกษาต่อในระดับอุดมศึกษาที่มหาวิทยาลัยเกษตรศาสตร์ แต่เรียนได้เพียง 2 ปี ก็สอบชิงทุนไปเรียนต่อทางด้านพันธุศาสตร์พืช (Plant genetics) ที่มหาวิทยาลัยแคลิฟอร์เนีย เบิร์กลีย์ (University of California at Berkeley) สหรัฐอเมริกา จนสำเร็จการศึกษาปริญญาวิทยาศาสตรบัณฑิต (Bachelor of Science, B.S.) เมื่อปี พ.ศ. 2501 จากนั้นจึงไปศึกษาต่อในระดับปริญญาโททางด้านพันธุศาสตร์ (Genetics) ที่มหาวิทยาลัยไอโอวาสเตต (Iowa State University) จนสำเร็จการศึกษาวิทยาศาสตรมหาบัณฑิต (Master of Science, M.S.) เมื่อปี พ.ศ. 2503 และกลับมารับราชการที่มหาวิทยาลัยเกษตรศาสตร์ในปี พ.ศ. 2504 ต่อมาในปี พ.ศ. 2506 ได้รับทุนมูลนิธิร็อกกี้เฟลเลอร์ (Rockefeller Foundation) ไปศึกษาต่อในระดับปริญญาเอกที่มหาวิทยาลัยไอโอวาสเตตอีกครั้งหนึ่ง ในสาขาการปรับปรุงพันธุ์พืช (Plant Breeding) และสำเร็จการศึกษาปรัชญาดุษฎีบัณฑิต (Doctor of Philosophy, Ph.D.) ในปี พ.ศ. 2509 ปัจจุบันสมรสกับสิริวรรณ จินายน มีบุตรชาย 1 คนประสบการณ์การทำงาน ประสบการณ์การทำงาน. หลังสำเร็จการศึกษาในระดับปริญญาโท ได้บรรจุเข้ารับราชการในตำแหน่งอาจารย์ ภาควิชาพืชศาสตร์ คณะเกษตร มหาวิทยาลัยเกษตรศาสตร์ เมื่อวันที่ 3 มกราคม พ.ศ. 2504 และต่อมาได้ดำรงตำแหน่งต่างๆ ดังต่อไปนี้- พ.ศ. 2509 - พ.ศ. 2512 และ พ.ศ. 2514 - พ.ศ. 2522 ผู้ประสานงานโครงการข้าวโพดและข้าวฟ่างแห่งชาติ มหาวิทยาลัยเกษตรศาสตร์ - พ.ศ. 2510 - พ.ศ. 2512 และ พ.ศ. 2514 - พ.ศ. 2522 ผู้ช่วยหัวหน้าภาควิชาพืชศาสตร์หมวดพืชไร่ คณะเกษตร มหาวิทยาลัยเกษตรศาสตร์ - พ.ศ. 2511 - พ.ศ. 2513 Visiting Scientist ประจำศูนย์วิจัยนานาชาติเรื่องข้าวโพดและข้าวสาลี ประเทศเม็กซิโก (CIMMYT) - พ.ศ. 2521 - พ.ศ. 2522 Agricultural Consultant ที่สถาบันการเกษตรเขตร้อนนานาชาติ (IITA) ประเทศไนจีเรีย โดยปฏิบัติงานให้กับประเทศบูร์กินาฟาโซ (Upper Volta ในอดีต) ร่วมด้วย - พ.ศ. 2521 - พ.ศ. 2522 ผู้ช่วยผู้อำนวยการและรักษาการผู้อำนวยการศูนย์วิจัยข้าวโพดและข้าวฟ่างแห่งชาติ มหาวิทยาลัยเกษตรศาสตร์ - พ.ศ. 2522 - พ.ศ. 2529 คณบดีคณะทรัพยากรธรรมชาติ มหาวิทยาลัยสงขลานครินทร์ - พ.ศ. 2529 - พ.ศ. 2530 Executive Board Member Association of Asian Agricultural Colleges and Universities - พ.ศ. 2529 - พ.ศ. 2533 รองอธิการบดีประจำวิทยาเขตกำแพงแสน มหาวิทยาลัยเกษตรศาสตร์ - พ.ศ. 2533 - พ.ศ. 2535 รองอธิการบดีฝ่ายวางแผนและพัฒนา มหาวิทยาลัยเกษตรศาสตร์ และคณะกรรมการข้าราชการพลเรือนในมหาวิทยาลัย (อ.ก.ม.) ทบวงมหาวิทยาลัย - พ.ศ. 2535 ผู้อำนวยการโครงการจัดตั้งสถาบันอินทรีย์จันทรสถิตย์เพื่อการค้นคว้าและพัฒนาด้านพืชศาสตร์ - พ.ศ. 2535 - พ.ศ. 2537 กรรมการ อ.ก.ม. วิสามัญอุทธรณ์และร้องทุกข์ ทบวงมหาวิทยาลัย - พ.ศ. 2536 - พ.ศ. 2544 และ พ.ศ. 2552 - พ.ศ. 2556 อธิการบดีมหาวิทยาลัยนเรศวร - พ.ศ. 2539 - พ.ศ. 2543 สมาชิกวุฒิสภา - พ.ศ. 2539 - พ.ศ. 2546 กรรมการผู้ทรงคุณวุฒิ สภามหาวิทยาลัยแม่โจ้ - พ.ศ. 2541 - พ.ศ. 2543 กรรมการ อ.ก.ม. วิสามัญเกี่ยวกับอัตรากำลังและระบบราชการทบวงมหาวิทยาลัย และกรรมการ อ.ก.ม. วิสามัญกฎหมายและระเบียบราชการ ทบวงมหาวิทยาลัย - พ.ศ. 2543 - พ.ศ. 2545 กรรมการผู้ทรงคุณวุฒิ สภามหาวิทยาลัยแม่ฟ้าหลวง - พ.ศ. 2544 - พ.ศ. 2545 อธิการบดีมหาวิทยาลัยโยนก - พ.ศ. 2544 - พ.ศ. 2549 อุปนายกสภามหาวิทยาลัยทักษิณ - พ.ศ. 2549 - พ.ศ. 2551 กรรมการข้าราชการพลเรือน ในสถาบันอุดมศึกษาของรัฐ (กพอ.) ปัจจุบัน ศาสตราจารย์ ดร.สุจินต์ จินายน ดำรงตำแหน่งหน้าที่พิเศษต่างๆ อาทิ นายกสภามหาวิทยาลัยเทคโนโลยีราชมงคลอีสาน และมหาวิทยาลัยทักษิณเกียรติประวัติและผลงานดีเด่นเกียรติประวัติและผลงานดีเด่น. - พ.ศ. 2517 รางวัลผลงานดีเด่นรางวัลที่ 2 จากสำนักงานคณะกรรมการวิจัยแห่งชาติ เรื่อง การใช้เชื้อพันธุกรรมของข้าวโพดให้เป็นประโยชน์ในประเทศไทย - พ.ศ. 2518 Award of Honor สมาคมวิทยาศาสตร์เกษตรแห่งประเทศไทยในพระบรมราชูปถัมภ์ ในฐานะผู้พัฒนาข้าวโพดพันธุ์ใหม่ - พ.ศ. 2523 ปริญญาวิทยาศาสตรดุษฎีบัณฑิตกิตติมศักดิ์ สาขาเกษตรศาสตร์ มหาวิทยาลัยเกษตรศาสตร์ - พ.ศ. 2526 ภาคีราชบัณฑิต สำนักวิทยาศาสตร์ - พ.ศ. 2529 Award of Honor สมาคมวิทยาศาสตร์เกษตรแห่งประเทศไทยในพระราชูปถัมภ์ ในฐานะการส่งเสริมและพัฒนาการข้าวโพด - พ.ศ. 2533 นักวิจัยดีเด่นแห่งชาติ สาขาเกษตรศาสตร์และชีววิทยา สำนักงานคณะกรรมการวิจัยแห่งชาติ - พ.ศ. 2540 รางวัลบุคคลตัวอย่างแห่งปี สาขานักวิชาการนักพัฒนาการเกษตร - พ.ศ. 2541 รางวัลผู้บริหารราชการพลเรือนดีเด่น “ครุฑทองคำ” จากสมาคมข้าราชการพลเรือนแห่งประเทศไทย - พ.ศ. 2542 รางวัลนักเรียนทุนรัฐบาลดีเด่น ประจำปี พ.ศ. 2542 จากสมาคมนักเรียนทุนรัฐบาลไทย - พ.ศ. 2544 ปริญญาดุษฎีบัณฑิตกิตติมศักดิ์ สาขาการบริหารการศึกษา มหาวิทยาลัยนเรศวร - พ.ศ. 2547 ปริญญาวิทยาศาสตร์ดุษฎีบัณฑิตกิตติมศักดิ์ สาขาวิชาเทคโนโลยีการผลิตพืช มหาวิทยาลัยมหาสารคามเครื่องราชอิสริยาภรณ์ เครื่องราชอิสริยาภรณ์. ศาสตราจารย์ ดร.สุจินต์ จินายน ได้รับพระราชทานเครื่องราชอิสริยาภรณ์จากพระบาทสมเด็จพระเจ้าอยู่หัว รวมทั้งได้รับเครื่องราชอิสริยาภรณ์จากต่างประเทศดังต่อไปนี้เครื่องราชอิสริยาภรณ์ต่างประเทศเครื่องราชอิสริยาภรณ์ต่างประเทศ. - พ.ศ. 2539 เครื่องอิสริยาภรณ์ชั้นสูงด้านการศึกษา Commandeur de I Ordre des Palmes Academiques จากรัฐบาลฝรั่งเศส - พ.ศ. 2531 เครื่องราชอิสริยาภรณ์ด้านการศึกษา Commardeur dans l'Ordove des Palmes Academiques สาขาเกียรติคุณทางการเกษตร Officier du Merite Agrigole จากรัฐบาลฝรั่งเศส</doc>
