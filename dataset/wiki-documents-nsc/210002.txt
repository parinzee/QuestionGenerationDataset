<doc id="210002" url="https://th.wikipedia.org/wiki?curid=210002" title="ปลามูดหลังจุด">ปลามูดหลังจุด ปลามูดหลังจุด (; ) ปลาน้ำจืดชนิดหนึ่ง อยู่ในวงศ์ปลาตะเพียน (Cyprinidae) มีขนาดโตเต็มที่ประมาณ 10-20 เซนติเมตร มีลักษณะคล้ายกับปลามูดหน้านอ (G. fuliginosa) ที่อยู่ในสกุลเดียวกัน คือ ลำตัวสั้นทรงกระบอก หัวโตและแบนราบที่ด้านล่าง ด้านหน้าของหัวเว้า และมีโหนกยื่นออกเป็นตุ่มแหลม เหมือนปากที่มีฟันเป็นซี่ ๆ ซึ่งตามจริงแล้วมันมีปากจริงเป็นแบบปากดูดอยู่ด้านล่าง ลำตัวสีคล้ำอมเขียวอ่อน ข้าวแก้มมีสีส้มแดง ท้องสีจางอมส้ม ครีบอกแผ่ออกทางแนวราบ ข้อแตกต่างก็คอ ครีบหางเว้าตื้นกว่า และที่สำคัญคือ มีจุดสีดำที่โคนครีบหลังอันเป็นที่มาของชื่อ อาหารของปลามูดหลังจุดคือ สาหร่ายและตะไคร่น้ำตามก้อนหินและท่อนไม้ใต้น้ำ โดยมักใช้ปากดูดเกาะติดกับสิ่งที่มีสาหร่ายและตะไคร่น้ำ ปลามูดหลังจุดมักอาศัยอยู่ในลำธารน้ำไหลแรงและมีพื้นเป็นกรวดหิน เฉพาะในลุ่มน้ำสาละวินเท่านั้น ในวัยที่เป็นลูกปลามักนิยมเลี้ยงเป็นปลาสวยงามเพื่อเก็บกินตะไคร่น้ำ ปลามูดหลังจุดมีชื่ออื่น ๆ อีกว่า "ปลามูดพม่า"</doc>
