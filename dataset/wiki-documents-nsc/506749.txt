<doc id="506749" url="https://th.wikipedia.org/wiki?curid=506749" title="กระดาด">กระดาด กระดาด () ชื่ออื่น ๆ คือ บอนกาวี กระดาดขาว ปึมปื้อ เผือกกะลา เผือกโทป้าด และเอาะลาย เป็นพืชล้มลุกในวงศ์ Araceae ลำต้นอยู่เหนือดิน มีแป้งสะสมเป็นจำนวนมาก มีน้ำยางสีแดงที่ระคายเคืองต่อผิวหนัง ใบเป็นใบเดี่ยว เกือบเป็นวงกลม มีร่องเว้าเข้าหาเส้นใบที่โคนใบ ก้านใบเป็นร่องเกาะติดกับลำต้น ดอกเป็นดอกช่อ เรียงบนก้านดอก ดอกตัวเมียอยู่ข้างล่าง ดอกตัวผู้อยู่ข้างบน ผลเป็นผลเดี่ยว กลม เกาะกันเป็นกระจุก ไม่มีก้านผล เมื่ออ่อน สีเขียว สุกเป็นสีส้มแดง พบตามป่าดิบเขา ป่าดิบชื้น ผลใช้เป็นอาหารสัตว์ เหง้าสะสมอาหาร ใช้ผลิตแป้งสีขาว ย่อยง่าย ลำต้นต้มรับประทานเป็นยาระบาย ใช้ปลูกเป็นไม้ประดับ</doc>
