<doc id="873942" url="https://th.wikipedia.org/wiki?curid=873942" title="โทรทัศน์รัฐสภา ไอพีทีวี 1">โทรทัศน์รัฐสภา ไอพีทีวี 1ประวัติ ประวัติ. ปี พ.ศ. 2555 สำนักงานเลขาธิการวุฒิสภา ได้มีการพัฒนา “Senate TV” Mobile Application เพื่อเพิ่มช่องทางการถ่ายทอดสดการประชุมผ่านสมาร์ทโฟน ซึ่งนับเป็นการปรับตัวเพื่อให้ทันกับพัฒนาการด้านเทคโนโลยีสารสนเทศและการสื่อสาร ที่เข้าสู่เทคโนโลยีการสื่อสารในยุคที่ 3 หรือ 3G รวมถึงเพื่อให้สอดคล้องกับรูปแบบและพฤติกรรมการสื่อสารที่เปลี่ยนแปลงไป โดยจัดให้มีพิธีเปิดการถ่ายทอดสดการประชุมวุฒิสภาผ่านโทรศัพท์มือถือ พร้อมกับการเปิดตัว Mobile Application ดังกล่าว เมื่อวันที่ 23 มกราคม 2555 ณ บริเวณโถงหน้าห้องประชุมรัฐสภา ชั้น 2 อาคารรัฐสภา 1 ซึ่งมีให้บริการดาวน์โหลดฟรีสำหรับระบบปฏิบัติการ iOS และ Android นอกจากนั้นยังสามารถรับชมผ่าน Web Browser ที่จัดเตรียมไว้เพื่อรองรับผู้ใช้งานสมาร์ทโฟนในระบบซิมเบียน, ริม (แบล็กเบอร์รี) และวินโดวส์โมบาย ให้สามารถรับชมได้เช่นเดียวกันเหตุผลความจำเป็นในการดำเนินการสถานีโทรทัศน์รัฐสภา ไอพีทีวี 1 เหตุผลความจำเป็นในการดำเนินการสถานีโทรทัศน์รัฐสภา ไอพีทีวี 1. ด้วยอำนาจหน้าที่ของวุฒิสภา ตามบทบัญญัติของรัฐธรรมแห่งราชอาณาจักรไทย กอปรกับปัจจัยแวดล้อมในการดำเนินการเผยแพร่ภาพและเสียงโดยสำนักงานเลขาธิการวุฒิสภา คณะกรรมการเทคโนโลยีสารสนเทศและการสื่อสารของสภานิติบัญญัติแห่งชาติ ได้มีการพิจารณาและเห็นชอบให้สำนักงานเลขาธิการวุฒิสภา ปฏิบัติหน้าที่สำนักงานเลขาธิการสภานิติบัญญัติแห่งชาติ (ในขณะนั้น) ดำเนินการให้บริการโทรทัศน์แบบไม่ใช้คลื่นความถี่ โดยใช้เทคโนโลยี IPTV ด้วยเหตุผลที่สำคัญ ดังนี้1. สนองต่อความจำเป็นในอนาคต เมื่อมีการย้ายสถานที่ทำการ และสถานที่ประชุมของรัฐสภาไปยังอาคารรัฐสภาแห่งใหม่ (สัปปายะสภาสถาน) อาจเกิดกรณีที่มีการประชุมของวุฒิสภา และสภาผู้แทนราษฎรในเวลาเดียวกัน ซึ่งจำเป็นต้องมีการถ่ายทอดสดการประชุมของสภาทั้งสอง ดังนั้นจึงต้องมีสื่อของรัฐสภาเพื่อเป็นช่องทางในการรองรับเมื่อเกิดกรณีดังกล่าว นอกจากนั้นยังสามารถใช้เป็นช่องทางเผยแพร่ข้อมูล ข่าวสาร สร้างความรู้ ความเข้าใจที่ถูกต้อง และมีความน่าเชื่อถือ 2. ความคุ้มค่าด้านการใช้จ่ายงบประมาณ จากจุดเริ่มต้นในการพัฒนาสถานีโทรทัศน์รัฐสภา ไอพีทีวี 1 คือการถ่ายทอดสดการประชุมวุฒิสภาผ่านเว็บไซต์ โดยเป็นการใช้เทคโนโลยีอินเทอร์เน็ตที่ใช้งบประมาณไม่สูงในการดำเนินการ ซึ่งต่อมาเมื่อสำนักงานเลขาธิการวุฒิสภามีแนวคิดในการจัดทำช่องรายการโทรทัศน์ จึงได้พิจารณาเลือกรูปแบบการดำเนินการโดยใช้เทคโนโลยี IPTV (Internet Protocol Television) อันเป็นการนำเทคโนโลยีโทรทัศน์มาประยุกต์ใช้ในการเผยแพร่สัญญาณภาพและเสียงด้วยเทคโนโลยีอินเทอร์เน็ตความเร็วสูงผ่านเครือข่ายบรอดแบนด์ที่ครอบคลุมอยู่ทั่วประเทศ โดยในระยะเริ่มต้นของการดำเนินการนั้น ยังสามารถนำอุปกรณ์ของสำนักงานฯ ที่มีอยู่บางส่วนมาใช้ประโยชน์ได้ ซึ่งนับว่าเทคโนโลยี IPTV เป็นรูปแบบที่มีความคุ้มค่าและเหมาะสมในการดำเนินการภายใต้ข้อจำกัดด้านงบประมาณ 3. ความสอดคล้องกับพฤติกรรมและเทคโนโลยีที่เปลี่ยนแปลง ด้วยพฤติกรรมในการรับรู้ข้อมูลข่าวสารที่เปลี่ยนแปลงไป ซึ่งปัจจุบันความนิยมในการบริโภคสื่อในรูปแบบใหม่ (New Media) มีแนวโน้มเพิ่มขึ้นอย่างต่อเนื่อง ในขณะที่ความนิยมต่อสื่อในรูปแบบเดิมกำลังลดลง โดยเมื่อปี 2555 สำนักงานเลขาธิการวุฒิสภาได้เริ่มพัฒนา Mobile Application เพื่อเป็นช่องทางการรับชมการถ่ายทอดสดการประชุมวุฒิสภาผ่านอุปกรณ์เคลื่อนที่ (Mobile Device) และยังได้มีการพัฒนา ปรับปรุงประสิทธิภาพอย่างต่อเนื่อง เพื่อให้สอดคล้องกับวิทยาการความก้าวหน้าทางเทคโนโลยี อีกทั้งพฤติกรรมการใช้ ICT ที่เปลี่ยนแปลงไปความร่วมมือด้านการดำเนินการของสถานีโทรทัศน์รัฐสภา ไอพีทีวี 1 (ระหว่างสำนักงานเลขาธิการวุฒิสภากับหน่วยงานภายนอก) ความร่วมมือด้านการดำเนินการของสถานีโทรทัศน์รัฐสภา ไอพีทีวี 1 (ระหว่างสำนักงานเลขาธิการวุฒิสภากับหน่วยงานภายนอก). เนื่องจากข้อจำกัด และปัจจัยความพร้อมหลายประการ ในการดำเนินการของสถานีโทรทัศน์รัฐสภา ไอพีทีวี 1 ระยะแรก ภายหลังได้รับใบอนุญาตประกอบกิจการ จาก กสทช. คณะกรรมการเทคโนโลยีสารสนเทศและการสื่อสารของสภานิติบัญญัติแห่งชาติ ได้เห็นชอบตามที่คณะอนุกรรมการข้างต้นเสนอ โดยให้ดำเนินการประสานความร่วมมือกับหน่วยงานภายนอก ที่เกี่ยวข้องกับการดำเนินงานด้านโทรทัศน์ ที่มีศักยภาพ ประสบการณ์ และความพร้อมในการให้การสนับสนุนในด้านต่าง ๆ ของสถานีโทรทัศน์รัฐสภา ไอพีทีวี 1</doc>
