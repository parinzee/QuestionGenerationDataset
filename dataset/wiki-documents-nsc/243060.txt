<doc id="243060" url="https://th.wikipedia.org/wiki?curid=243060" title="จำนง เทพหัสดิน ณ อยุธยา">จำนง เทพหัสดิน ณ อยุธยา จำนง เทพหัสดิน ณ อยุธยา อดีตรัฐมนตรีช่วยว่าการกระทรวงมหาดไทย นักการปกครอง และนักเขียนประวัติ ประวัติ. จำนง เทพหัสดิน ณ อยุธยา เกิดเมื่อปี พ.ศ. 2462 ในตระกูลของเทพหัสดิน ได้รับการศึกษาเบื้องต้นเข้าเรียนที่โรงเรียนเทพศิรินทร์ ในปี พ.ศ. 2471 มีเลขประจำตัวนักเรียน ท.ศ. 3640 นับเป็นนักเรียนเก่าเทพศิรินทร์ (DSA รุ่น 2478) และเข้าศึกษาต่อที่โรงเรียนสวนกุหลาบ และเข้ารับการศึกษาในชั้นปริญญาตรีที่คณะอักษรศาสตร์ จุฬาลงกรณ์มหาวิทยาลัย ได้อักษรศาสตร์บัณฑิต และเข้าศึกษาขั้นปริญญาโทที่ประเทศสหรัฐอเมริกา และมีการศึกษาโหราศาสตร์สากลเพิ่มเติม จนจบได้ประกาศนียบัตรชั้นสูงโหราศาสตร์ยูเรเนียนระบบฮัมบูร์กการทำงาน การทำงาน. นายจำนง เริ่มต้นอาชีพเป็นครูโดยเริ่มรับราชการในช่วงเวลาหนึ่ง หลังจากนั้นได้โอนย้ายไปเป็นปลัดอำเภอ ในปี พ.ศ. 2487 ในช่วงที่เกิดสงครามมหาเอเชียบูรพา และเติบโตในหน้าที่การงานเป็นนายอำเภอ และได้รับการแต่งตั้งเป็นผู้ว่าราชการจังหวัดหลายจังหวัด อาทิ จังหวัดพระนครศรีอยุธยา (15 ตุลาคม 2510 - 30 กันยายน พ.ศ. 2514) จังหวัดราชบุรี (1 ตุลาคม 2514 - 30 กันยายน 2518) ฯลฯ จนเกียษณอายุราชการในตำแหน่งสุดท้ายเป็นรองปลัดกระทรวงมหาดไทย ต่อมาได้เข้าร่วมคณะรัฐมนตรีคณะที่ 40 ในสมัยรัฐบาลของพลเอก เกรียงศักดิ์ ชมะนันทน์ ในตำแหน่งรัฐมนตรีช่วยว่าการกระทรวงมหาดไทยเมื่อวันที่ 11 พฤศจิกายน 2520 - 21 ธันวาคม 521งานเขียน งานเขียน. นายจำนง มีผลงานในด้านการเป็นนักเขียนที่เกี่ยวข้องกับแวดวงของนักการปกครอง อาทิ สามสิบสองปีชีวิตนักปกครอง เป็นหนังสือที่ได้รับการตีพิมพ์ซ้ำกว่า 10 ครั้ง หนังสืออีกหลายเล่ม ได้แก่ อำนาจอยู่หนใด , อยากมีความสุข ,คนเราควรฝัน ,มหัศจรรย์ชีวิตลิขิตเองได้--หนังสือธรรมะดีๆเล่มหนึ่ง ทั้งรักทั้งกลัว และยังเป็นนักเขียนบทความในกับนิตยสารศิลปวัฒนธรรม ฯลฯ</doc>
