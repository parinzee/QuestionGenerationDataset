<doc id="208147" url="https://th.wikipedia.org/wiki?curid=208147" title="วงศ์ปลาจวด">วงศ์ปลาจวด วงศ์ปลาจวด () เป็นวงศ์ในชั้นปลากระดูกแข็งวงศ์หนึ่ง ในอันดับปลากะพง (Perciformes) ใช้ชื่อวิทยาศาสตร์ว่า Sciaenidae (/เซีย-เอ็น-อิ-ดี้/) โดยมากเป็นปลาทะเล มีรูปร่างที่คล้ายกันคือ มีส่วนหัวโต จะงอยปากยื่นยาวแต่ปลายมน ตาโตอยู่ค่อนข้างไปทางด้านบนของหัว ปากมักอยู่ไปทางด้านล่าง ริมฝีปากบาง มีฟันเป็นเขี้ยวซี่เล็ก ๆ มักมีรูเล็ก ๆ อยู่ใต้คาง ครีบหลังยาวและเว้าเป็น 2 ตอน โคนครีบหางคอดกิ่ว ปลายหางอาจจะมีปลายแหลมหรือตัดตรง เกล็ดมีขนาดเล็ก มีเกล็ดบนเส้นข้างลำตัวจนถึงปลายครีบหาง ครีบท้องอยู่ใต้ครีบอก มีกระเพาะลมขนาดใหญ่และมีกล้ามเนื้อรอบ ซึ่งสามารถทำเสียงได้เวลาตกใจหรือในฤดูผสมพันธุ์ พบในเขตอบอุ่นรอบโลกมากกว่า 270 ชนิด พบในน้ำจืดเพียงไม่กี่ชนิด เช่น สกุล Aplodinotus ส่วนมากพบในน้ำกร่อย สำหรับในประเทศไทยพบราว 40 ชนิด พบในน้ำจืดเพียงชนิดเดียว คือ ปลาม้า (Boesemania microlepis) สำหรับปลาในวงศ์นี้ ภาษาไทยมักเรียกรวม ๆ กันว่า "ปลาจวด" หรือ "ปลาหางกิ่ว" เป็นปลาเศรษฐกิจที่สำคัญ เนื้อมีรสชาติอร่อย มีอยู่ชนิดหนึ่งที่เป็นปลาที่หายากมาก พบในเขตทะเลประเทศจีน คือ Bahaba taipingensis มีราคาซื้อขายที่สูงมาก ในเกาหลี ปลาในวงศ์นี้ถูกเรียกว่า "มิน-ออ" (; Min-eo) เป็นอาหารที่ชาวเกาหลีมักรับประทานกันในฤดูร้อน ด้วยเชื่อว่าดับร้อนได้ มีการปรุงทั้งแบบสดและแห้ง จัดเป็นปลาที่มีราคาซื้อขายแพงสกุลสกุล. - Aplodinotus - Argyrosomus - Aspericorvina - Atractoscion - Atrobucca - Austronibea - Bahaba - Bairdiella - Boesemania - Cheilotrema - Chrysochir - Cilus - Collichthys - Corvula - Ctenosciaena - Cynoscion - Daysciaena - Dendrophysa - Elattarchus - Equetus - Genyonemus - Isopisthus - Johnius - Kathala - Larimichthys - Larimus - Leiostomus - Lonchurus - Macrodon - Macrospinosa - Megalonibea - Menticirrhus - Micropogonias - Miichthys - Miracorvina - Nebris - Nibea - Odontoscion - Ophioscion - Otolithes - Otolithoides - Pachypops - Pachyurus - Panna - Paralonchurus - Paranibea - Pareques - Pennahia - Pentheroscion - Plagioscion - Pogonias - Protonibea - Protosciaena - Pseudosciaena - Pseudotolithus - Pteroscion - Pterotolithus - Roncador - Sciaena - Sciaenops - Seriphus - Sonorolux - Stellifer - Totoaba - Umbrina</doc>
