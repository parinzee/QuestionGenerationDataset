<doc id="461972" url="https://th.wikipedia.org/wiki?curid=461972" title="ฉันผู้ชายนะยะ">ฉันผู้ชายนะยะ ฉันผู้ชายนะยะ เป็นภาพยนตร์ไทยในปี พ.ศ. 2530 กำกับโดย หม่อมหลวงพันธุ์เทวนพ เทวกุลคำโปรย คำโปรย. พวกเขา...อยากจะบอกอะไร กับคุณผู้หญิงทั้งหลายเนื้อเรื่อง เนื้อเรื่อง. ในงานเลี้ยงวันเกิดของเต้ย เป็นวันรวมตัวกะเทยเพื่อนยากทั้งหลาย ได้แก่ มด กะเทยแอ๊บแมน, นัท, รักกับแดง เกย์ที่ยึดมั่นในรักกับกะเทยที่มีหลายรัก, เอ็ม กะเทยควาย และก็เป็นวันเดียวกับที่ อั้น-อนากร พิพัฒน์ หนุ่มรูปหล่อฐานะร่ำรวยทะเลาะกับภรรยาจนหนีเข้ากรุงเทพ และได้มาหาเพื่อนเก่าอย่างมด กะเทยที่ต้องคอยแอ๊บแมนเพราะทั้งตระกูลของอั้นเกลียดกะเทยเข้ากระดูกดำ ทางเดียวที่มดจะได้อยู่ใกล้อั้นคือทำตัวเป็นผู้ชาย แล้วงานเลี้ยงหฤหรรษ์ของเหล่ากะเทยจะเกิดอะไรขึ้นเมื่อทุกคนต้องช่วยกันปิดบังความลับโดยทำตัวเป็นผู้ชายนะยะ แต่มดก็จับได้ว่าอั้นอาจจะเป็นพวกแอบจิต ก็เลยจะแปลงให้อั้นมาเป็นพวกเดียวกับตนซะเลยนักแสดงนักแสดง. - ลิขิต เอกมงคล...อั้น-อนากร พิพัฒน์ - ดร.เสรี วงษ์มณฑา...เต้ย - ชลิต เฟื่องอารมณ์...มด - สุรศักดิ์ วงษ์ไทย...นัท - วสันต์ อุตตมะโยธิน...เอ็ม - มารุต สาโรวาท...แดงนักแสดงประกอบนักแสดงประกอบ. - สินจัย หงษ์ไทย - นึกคิด บุญทอง - เผ่าทอง ทองเจือ - ชลประคัลภ์ จันทร์เรือง - ดนัย ศรีภิญโญ - ด.ญ.ศศิธร โมระกานต์เบื้องหลัง เบื้องหลัง. ฉันผู้ชายนะยะ นับว่าเป็นภาพยนยตร์ไทยเรื่องแรก ๆ ที่ถือได้ว่าแหวกแนวในเนื้อหา ด้วยการเป็นเสนอเรื่องราวของกลุ่มกะเทยและเพศที่สามในสังคมไทย บทภาพยนตร์ดัดแปลงมาจากบทละครเวทีบรอดเวย์เรื่อง Boys in the Band ของ มาร์ท ครอว์ลีย์ โดย ดร.เสรี วงษ์มณฑา หนึ่งในนักแสดงในเรื่อง เป็นภาพยนตร์ที่ได้รับความนิยมอย่างมาก โดยเฉพาะในกลุ่มเพศที่สาม ซึ่งต่อมาได้มีการสร้างเป็นละครเวทีและแสดงซ้ำกันถึง 200 รอบ ภายในเวลา 6 เดือน โดยเฉพาะวันเสาร์-อาทิตย์ แสดงถึง 2 รอบ และออกไปแสดงยังต่างจังหวัดอีกด้วย</doc>
