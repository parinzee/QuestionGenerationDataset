<doc id="485115" url="https://th.wikipedia.org/wiki?curid=485115" title="พระเทพวรเวที (วิน โฆสิโต)">พระเทพวรเวที (วิน โฆสิโต) ดร. พระเทพวรเวที (วิน โฆสิโต) ( พระเทพวรเวที ชินสีห์ ธรรมโสภณ โกศลศาสนกิจ มหาคณิสสร บวรสังฆาราม คามวาสี ) อดีตเจ้าคณะจังหวัดพระนครศรีอยุธยา อดีตเจ้าอาวาส วัดบรมวงศ์อิศรวรารามวรวิหาร ตำบลสวนพริก อำเภอพระนครศรีอยุธยาจังหวัดพระนครศรีอยุธยาประวัติ ประวัติ. พระเทพวรเวที มีนามเดิม วิน นามสกุล ศัตรูคร้าม เกิดเมื่อวันที่15 มกราคมพ.ศ. 2487 ปีวอก ณ ตำบลไผ่ล้อม อำเภอภาชีจังหวัดพระนครศรีอยุธยา บรรพชาเป็นสามเณรเมื่อ วันที่ 13 มีนาคม พ.ศ. 2500 ณ วัดหนองกลาง ตำบลไผ่ล้อม อำเภอภาชีจังหวัดพระนครศรีอยุธยา โดยมีพระครูอดุล วิริยกิจ (ผัน) วัดมเหยงค์ ตำบลนครหลวงอำเภอนครหลวงจังหวัดพระนครศรีอยุธยาเป็นพระอุปัชฌาย์ และมาจำพรรษาอยู่ที่วัดตะโหนด ตำบลนครหลวงอำเภอนครหลวงจังหวัดพระนครศรีอยุธยาอุปสมบท อุปสมบท. อุปสมบท เมื่อวันที่ 19 มีนาคม พ.ศ. 2508 ณ วัดหนองกลาง ตำบลไผ่ล้อม อำเภอภาชี จังหวัดพระนครศรีอยุธยา โดยมี พระครูอุดมนครกกิจ เป็นพระอุปัชฌาย์ , พระครูอดุลวิริยกิจ วัดมเหยงค์ เป็นพระกรรมวาจาจารย์ และพระปลัดสำรวย ปาสาทิโก วัดตะโก อ.ภาชี จ.พระนครศรีอยุธยา เป็นพระอนุสาวนาจารย์ และกลับมาจำพรรษาอยู่ที่วัดตะโหนด ตำบลนครหลวง อำเภอนครหลวง จังหวัดพระนครศรีอยุธยา ดังเดิมวิทยฐานะ วิทยฐานะ. จบการศึกษาระดับชั้นประถมศึกษาปีที่ 4 โรงเรียนวัดหนองกลาง ต.ไผ่ล้อม อ.ภาชี จ.พระนครศรีอยุธยา- พ.ศ. 2505 สอบไล่ได้นักธรรมชั้นเอก สำนักเรียนวัดตะโหนดตำบลนครหลวง อำเภอนครหลวง จังหวัดพระนครศรีอยุธยา - พ.ศ. 2514 สำเร็จการศึกษาผู้ใหญ่ระดับ ๔ (มศ.๓) - พ.ศ. 2520 สอบได้เปรียญธรรม๕ ประโยค และเข้ารับการอบรมครูฝ่ายศาสนศึกษางานปกครองงานปกครอง. - พ.ศ. 2518 เป็นเจ้าอาวาสวัดตะโหนด ตำบลนครหลวง อำเภอนครหลวง จังหวัดพระนครศรีอยุธยา - พ.ศ. 2519 เป็นเจ้าคณะวัดตะโหนด ตำบลนครหลวง อำเภอนครหลวง จังหวัดพระนครศรีอยุธยา - พ.ศ. 2520 เป็นพระอุปัชฌาย์ - พ.ศ. 2523 เป็นรองเจ้าคณะอำเภอนครหลวง จังหวัดพระนครศรีอยุธยา - พ.ศ. 2528 เป็นเจ้าคณะอำเภอนครหลวง จังหวัดพระนครศรีอยุธยา - พ.ศ. 2532 เป็นรองเจ้าคณะจังหวัดพระนครศรีอยุธยา ,เป็นเจ้าอาวาสวัดบรมวงศ์อิศรวรารามวรวิหาร - พ.ศ. 2542 เจ้าคณะจังหวัดพระนครศรีอยุธยา ท่านได้ชื่อว่าเป็นพระนักปกครองและพระนักเผยแผ่พระพุทธศาสนา จัดระเบียบ การบริหารงานของคณะสงฆ์ใน จ.พระนครศรีอยุธยา พระเทพวรเวทียังเป็นผู้ริเริ่มส่งเสริมงานทางด้านศึกษาอย่างต่อเนื่อง ทำให้ในแต่ละปี พระภิกษุ-สามเณรของสำนักเรียนจังหวัดพระนคร ศรีอยุธยา สามารถสอบได้นักธรรม-บาลี เป็นจำนวนมาก ท่านยังเป็นผู้เทศนาและบรรยายธรรมให้แก่เยาวชน นักเรียน นักศึกษา รวมทั้งได้บรรยายอบรมข้าราชการ พลเรือนและข้าราชการที่จะเกษียณอายุ ตลอดจนเป็นผู้บรรยายธรรมในเทศกาลสำคัญๆ อยู่ตลอดเวลา คำสอนที่ท่านได้กล่าวเน้นย้ำกับสาธุชน คือเรื่องของความกตัญญู ให้รู้จักบุญคุณคนและให้ประชาชนรู้จักการปฏิบัติตามหลักเบญจศีลเบญจธรรม นอกจากนี้ ยังเน้นในเรื่องของสามัคคีธรรม ก่อนจะมรณภาพลงในปี พ.ศ. 2553สมณศักดิ์สมณศักดิ์. - พ.ศ. 2523 รับพระราชทานตั้งสมณศักดิ์เป็นพระครูสัญญาบัตร รองเจ้าคณะอำเภอชั้นเอก ในราชทินนามที่ พระครูศรีนครอุดมกิจ - พ.ศ. 2528 รับพระราชทานเลื่อนสมณศักดิ์เป็นพระครูสัญญาบัตรเจ้าอาวาสชั้นเอก ในราชทินนามเดิม - พ.ศ. 2529 รับพระราชทานเลื่อนสมณศักดิ์เป็นพระครูสัญญาบัตรเจ้าอาวาสชั้นเอก ในราชทินนาม พระครูอุดมนครคณารักษ์ - พ.ศ. 2532 รับพระราชทานเลื่อนสมณศักดิ์เป็นพระครูสัญญาบัตรเจ้าอาวาสชั้นเอก ในราชทินนามพระครูบรมวงศาภิรักษ์ - พ.ศ. 2536 รับพระราชทานตั้งสมณศักดิ์เป็นพระราชาคณะชั้นสามัญ ในราชทินนามที่ พระญาณไตรโลก - พ.ศ. 2543 รับพระราชทานเลื่อนสมณศักดิ์เป็นพระราชาคณะชั้นราช ในราชทินนามที่ พระราชธรรมคณี โบราณราชธานีกิจจาธร มหาคณิสสร บวรสังฆาราม คามวาสี - พ.ศ. 2549 รับพระราชทานเลื่อนสมณศักดิ์เป็นพระราชาคณะชั้นเทพ ในราชทินนามที่ พระเทพวรเวที ชินสีห์ ธรรมโสภณ โกศลศาสนกิจ มหาคณิสสร บวรสังฆาราม คามวาสี</doc>
