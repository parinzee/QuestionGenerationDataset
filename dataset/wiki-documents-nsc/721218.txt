<doc id="721218" url="https://th.wikipedia.org/wiki?curid=721218" title="ภัสสรกรณ์ จิราธิวัฒน์">ภัสสรกรณ์ จิราธิวัฒน์ ภัสสรกรณ์ จิราธิวัฒน์ ชื่ออ่าน พัด-สะ-ระ-กอน หรือรู้จักในชื่อ ไมนด์เซต () เกิดวันที่ 25 กันยายน พ.ศ. 2529 เป็นนักธุรกิจ แร็ปเปอร์ และนักแสดงชาวไทย เป็นลูกชายคนเล็กของ สุทธิเกียรติ จิราธิวัฒน์ ประธานกรรมการ บริษัท โรงแรมเซ็นทรัลพลาซา จำกัด (มหาชน) และอดีตนางงามจักรวาล อาภัสรา หงสกุล ปัจจุบันรับหน้าที่หัวหน้าฝ่ายปฏิบัติการ บริษัท โพสต์ พับลิชชิ่ง จำกัด (มหาชน) และมีศักดิ์เป็นอาของ นักแสดงหนุ่ม พีช พชร จิราธิวัฒน์ ภัสสรกรณ์ ศึกษาที่โรงเรียนจิตรลดา และจึงไปเป็นนักเรียนประจำ ที่โรงเรียนนานาชาติ ที่จังหวัดภูเก็ต และลอว์เรนซ์อะแคเดมี และเรียนต่อด้านเศรษฐศาสตร์ ที่ Northeastern University เมืองบอสตัน สหรัฐอเมริกา หลังจากศึกษาจบกลับมาทำงานที่บริษัทโพสต์ พับลิชชิ่ง ซึ่งเป็นหนึ่งธุรกิจของครอบครัว เป็นเวลา 3 ปี โดยเริ่มทำที่หนังสือพิมพ์บางกอกโพสต์ ได้ทำงานทุกอย่างตั้งแต่ทำข่าว (อาชญากรรม) ขายโฆษณา อยู่สายส่ง เป็นเวลา 1 ปีครึ่ง จึงย้ายมาทำกับทีมหนังสือพิมพ์ เอ็มทูเอฟ ทำงานเป็นเวลา 1 ปี จึงได้ลาออกและศึกษาระดับปริญญาโทที่สถาบันบัณฑิตบริหารธุรกิจศศินทร์แห่งจุฬาลงกรณ์มหาวิทยาลัย ระหว่างนั้นได้มีผลงานในนาม ไมนด์เซต ภายใต้ค่ายไทยเทเนี่ยม เอ็นเตอร์เทนเม้นท์ และยังทำร้านเสื้อผ้ามัลติแบรนด์ ศูนย์รวมเสื้อผ้าแบรนด์ต่าง ๆ ของดีไซเนอร์ไทย ภัสสรกรณ์มีผลงานเพลงในนาม ไมนด์เซต โดยเป็นศิลปินแนวฮิปฮอป มีซิงเกิ้ล อย่าง "Tat It Up", "Runaway", "How We Do", "อย่าบอกว่ารัก", "All I Want" และ "With You" ยังมีงานโปรเจกต์พิเศษ ทำวงดูโอ ร่วมกับยัวร์บอยทีเจ (UrboyTJ) ในนามดิอาเทอส์ (The Others) ออกอีพีชุด The Others มีทั้งหมด 4 เพลง ชีวิตส่วนตัวสมรสแล้วกับ มาร์กี้ ราศรี บาเล็นซิเอก้า นักแสดงหญิง สังกัดช่อง 3 ทั้งคู่มีรายการ "ป๊อกกี้ on the run", "Happy Meal by ป๊อกกี้" หรือ "Q&A ถามตอบกับป๊อกกี้.ฃ" นอกจากนี้ภัสสรกรณ์ยังได้เริ่มงานแสดงกับงานละครเรื่องแรก "บ่วงรักซาตาน" ทางช่อง 3 งานหมั้นเมื่อวันที่ 8 ธันวาคม 2560 และงานฉลองมงคลสมรสเมื่อวันที่ 24 ธันวาคม 2560ผลงานเพลงผลงานเพลง. - ชื่ออะไร (featuring ART) - Tat It Up (featuring Twopee Southside, Dennis Thaikoon, SD Thaitanium) - Don't Say (featuring Freddy V Southside, Praewa Yellow Fang) - All I Want - With You - Runaway (featuring Bee Xoomsai) - This is for you (Featuring UrboyTJ) เป็นเพลงที่ป๊อกแต่งให้เนื่องในวันครบรอบ anniversary ของป๊อกและมาร์กี้ - TOGETHER (รายการ: Show Me The Money Thailand) (หมายเหตุ:รวมศิลปิน Buddha Bless, Dajim, Jazz SPKK, POK Mindset, MVL, SD Thaitanium, BOTCASH) - DOUBLE P (POK Mindset x MVL) ร่วมกับ เป้ วงมายด์ (รายการ: Show Me The Money Thailand)ผลงานมิวสิควิดีโอผลงานมิวสิควิดีโอ. - เพลง ถลำ ของ บี้ สุกฤษฎิ์ วิเศษแก้ว ร่วมกับ เบลล่า ราณี แคมเปนผลงานละครผลงานละคร. - ละคร บ่วงรักซาตาน (2561) รับบท ธามันผลงานภาพยนตร์ผลงานภาพยนตร์. - ภาพยนตร์ ตีสาม Aftershock (2561) รับบท แทนผลงานคณะกรรมการตัดสินผลงานคณะกรรมการตัดสิน. - รายการ Show Me The Money Thailand (2561) ทาง ช่อง ทรูโฟร์ยู</doc>
