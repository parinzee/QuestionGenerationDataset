<doc id="391412" url="https://th.wikipedia.org/wiki?curid=391412" title="อากิ โทโยซากิ">อากิ โทโยซากิ อากิ โทโยซากิ () เป็นนักพากย์และนักร้องจากจังหวัดโทะกุชิมะ ประเทศญี่ปุ่น เธอมีผลงานพากย์ที่สำคัญครั้งแรกในปี พ.ศ. 2550 จากการพากย์นินะงะวะ อะมุโระ ใน เค็งโก เซ็นระเค ซุอิเอบุ อุมิโช และซู ใน คาแรคเตอร์ผู้พิทักษ์ อากิได้รับรางวัล "นักพากย์ใหม่ยอดเยี่ยม" ในงานเซยูอวอร์ดสครั้งที่ 4 ในปี พ.ศ. 2553 จากการพากย์ฮิราซาว่า ยุย ใน เค-อง! ก๊วนดนตรีแป๋วแหวว และนากามาชิ คานะ ใน คานะมีหนังสือพิมพ์มาส่ง อากิเริ่มอาชีพนักร้องจากผลงานเพลงเปิดและเพลงปิดของอะนิเมะชุด เค-อง! ก๊วนดนตรีแป๋วแหวว เมื่อเดือนเมษายน พ.ศ. 2552 และในเดือนเดียวกันนั้น อากิและนักพากย์อีก 3 คนได้เปิดตัวกลุ่มดนตรีสเฟียร์ ด้วยซิงเกิล "Future Stream" ต่อมา เพลงปิดของ เค-อง! ก๊วนดนตรีแป๋วแหวว ได้รับรางวัล "เพลงยอดเยี่ยม" จากแอนิเมชันโคเบะ อากิออกซิงเกิลเดี่ยวชุดแรกในเดือนตุลาคม พ.ศ. 2552 ชื่อว่า "love your life" เธอได้รับรางวัล "การแสดงดนตรียอดเยี่ยม" ในงานเซยูอวอร์ดสครั้งที่ 4 พร้อมกับศิลปินอีก 4 คน จากผลงานมินิอัลบั้ม โฮกะโงะ ที ไทม์ ของ เค-อง! ก๊วนดนตรีแป๋วแหววอาชีพนักพากย์ อาชีพนักพากย์. อากิมีผลงานพากย์ที่สำคัญครั้งแรกในปี พ.ศ. 2550 จากการพากย์นินะงะวะ อะมุโระ ซึ่งเป็นตัวละครหลักในอะนิเมะ เค็งโก เซ็นระเค ซุอิเอบุ อุมิโช ต่อมา เธอได้พากย์โยชิโนะ ใน มินามิเกะ สามสาวซ่าฮายกแก๊ง และซู ใน คาแรคเตอร์ผู้พิทักษ์ ซึ่งในปีต่อมา อากิก็ได้พากย์ตัวละครทั้งสองอีกครั้งใน มินามิเกะ สามสาวซ่าฮายกแก๊ง โอะกะวะริ และ คาแรคเตอร์ผู้พิทักษ์ โดะกิ ในปี พ.ศ. 2552 อากิได้พากย์เท็งคูจิ นะจิมิ ใน อากิกัง! และฮิราซาว่า ยุย ซึ่งเป็นตัวละครหลักใน เค-อง! ก๊วนดนตรีแป๋วแหวว ต่อมา เธอได้พากย์เบ็ชโชะ โคะโยะอิ ใน ฮะสึโคะอิ เก็นเท และนะกะมะชิ คะนะ ตัวละครหลักใน คะนะเมะโมะ รวมถึงได้พากย์โยชิโนะเป็นครั้งที่สาม ใน มินามิเกะ สามสาวซ่าฮายกแก๊ง โอะกะเอะริ นอกจากผลงานพากย์แล้ว อากิยังมีผลงานด้านการแสดง โดยผลงานแรกของเธอคือการออกรายการวาไรตี้โชว์ โดะโย ฮะ ไนโชะ!! () ตั้งแต่ พ.ศ. 2546 ถึง 2547 อากิพร้อมกับอะยะฮิ ทะกะงะกิ ฮะรุกะ โทะมะสึ และมินะโกะ โคะโตะบุกิ ในฐานะกลุ่มดนตรีสเฟียร์ ได้ปรากฏตัวในรายการอะนิซองพลัส () เมื่อวันที่ 20 เมษายน และ 27 กรกฎาคม พ.ศ. 2552 โดยอากิได้เป็นผู้บรรยายรายการดังกล่าวในการฉายในเดือนกรกฎาคม พ.ศ. 2552 อากิได้รับรางวัล "นักพากย์ใหม่ยอดเยี่ยม" จากงานเซยูอวอร์ดส ประจำปี พ.ศ. 2553 จากผลงานพากย์ฮิราซาว่า ยุย และนะกะมะชิ คะนะอาชีพนักร้อง อาชีพนักร้อง. อากิมีผลงานเพลงครั้งแรกร่วมกับเอะริ คิตะมุระ เมื่อวันที่ 23 เมษายน พ.ศ. 2551 ในซีดีเพลงประจำตัวละคร มินะมิ-เกะ บิโยะริ () ต่อมา เธอได้มีผลงานเพลง "Cagayake! Girls" และ "Don't say 'lazy'" ซึ่งเป็นเพลงเปิดและเพลงปิดของอะนิเมะ เค-อง! ก๊วนดนตรีแป๋วแหวว ร่วมกับโยโกะ ฮิกะซะ ซะโตะมิ ซะโต และมินะโกะ โคะโตะบุกิ ทั้งสองเพลงได้ออกเป็นซิงเกิลเมื่อวันที่ 22 เมษายน พ.ศ. 2552 ซิงเกิล "Cagayake! Girls" มียอดจำหน่ายประมาณ 62,000 ชุดในสัปดาห์แรก ซึ่งเป็นอันดับสี่ในชาร์ตของโอริคอน ส่วนซิงเกิล "Don't say 'lazy'" มียอดจำหน่ายประมาณ 67,000 ชุดในสัปดาห์แรก ซึ่งเป็นอันดับสองในชาร์ต ในสัปดาห์ถัดมา ซิงเกิลทั้งสองได้ตกลงมาอยู่ในอันดับหกและห้า โดยมียอดจำหน่ายเพิ่ม 19,963 และ 22,094 ชุด ตามลำดับ เมื่อวันที่ 23 มิถุนายน พ.ศ. 2552 เพลง "Don't say 'lazy'" ได้รับรางวัล "เพลงยอดเยี่ยม" จากแอนิเมชันโคเบะ อากิได้มีผลงานเพลง "Future Stream" ซึ่งเป็นเพลงเปิดของอะนิเมะ ฮะสึโคะอิ เก็นเท ร่วมกับอะยะฮิ ทะกะงะกิ ฮะรุกะ โทะมะสึ และมินะโกะ โคะโตะบุกิ ไม่นานต่อมา ทั้งสี่คนได้ร่วมกันก่อตั้งกลุ่มดนตรีสเฟียร์ขึ้นภายใต้ Music Ray'n ซึ่งเป็นค่ายเพลงของโซนี่ มิวสิก เอ็นเตอร์เทนเมนท์ เพลง "Future Stream" ได้ออกวางจำหน่ายในฐานะซิงเกิลแรกของสเฟียร์เมื่อวันที่ 22 เมษายน พ.ศ. 2552 อากิ โยโกะ ซะโตะมิ และมินะโกะ ได้มีผลงานเพลง "ฟุวะ ฟุวะ ไทม์" () ซึ่งเป็นเพลงประกอบใน เค-อง! ก๊วนดนตรีแป๋วแหวว และได้ออกเป็นซิงเกิลเมื่อวันที่ 20 พฤษภาคม พ.ศ. 2552 และเมื่อวันที่ 17 มิถุนายน พ.ศ. 2552 อากิก็ได้ออกซิงเกิลเพลงประจำตัวละคร "Yui Hirasawa" ซิงเกิลดังกล่าวติดอันดับสามในชาร์ตของโอริคอนในสัปดาห์แรก โดยมียอดจำหน่าย 31,384 ชุด หลังจากนั้นไม่นาน อากิได้มีผลงานเพลง "Heart Connected to You" ร่วมกับคะโอะรุ มิซุฮะระ และริเอะ คุงิมิยะ เพลงดังกล่าวเป็นเพลงเปิดของ คะนะเมะโมะ และได้ออกวางจำหน่ายเมื่อ 5 สิงหาคม พ.ศ. 2552 ในวันที่ 25 มิถุนายน พ.ศ. 2552 อากิได้เป็นผู้บรรยายโฆษณาโทรทัศน์สำหรับซิงเกิล "Blue Feather" ของกลุ่มดนตรี Binecks นอกจากนี้ เพลงประจำตัวละครชุดที่ 3 ของ ฮัตสึโคะอิ เก็นเท ซึ่งออกเมื่อ 23 กรกฎาคม พ.ศ. 2552 ก็มีเพลงของอากิอยู่ด้วย ในเดือนกรกฎาคม กลุ่มดนตรีสเฟียร์ได้มีผลงานเพลง "Super Noisy Nova" ซึ่งเป็นเพลงเปิดของอะนิเมะ โซะระ โนะ มะนิมะนิ เพลงดังกล่าวได้ออกเป็นซิงเกิลเมื่อวันที่ 29 กรกฎาคม พ.ศ. 2552 อากิ โยโกะ ซะโตะมิ มินะโกะ และอะยะนะ ทะเกะตะสึ ได้ออกมินิอัลบั้ม โฮกะโงะ ที ไทม์ () ซึ่งเป็นเพลงประกอบใน เค-อง! ก๊วนดนตรีแป๋วแหวว เมื่อวันที่ 22 กรกฎาคม พ.ศ. 2552 มินิอัลบั้มดังกล่าวมียอดจำหน่ายกว่า 67,000 ชุด ซึ่งเป็นอันดับหนึ่งในชาร์ตรายสัปดาห์ของโอริคอน และเป็นอัลบั้มของตัวละครอะนิเมะชุดแรกที่ติดอันดับหนึ่งในชาร์ต เมื่อวันที่ 27 ตุลาคม พ.ศ. 2552 อากิได้ออกซิงเกิลเดี่ยวชุดแรก "love your life" ต่อมา สเฟียร์ได้ออกซิงเกิลชุดที่สาม "It Raises the Wind/Brave my heart" เมื่อวันที่ 25 พฤศจิกายน พ.ศ. 2552 และได้ออกอัลบั้มชุดแรก A.T.M.O.S.P.H.E.R.E เมื่อวันที่ 23 ธันวาคม พ.ศ. 2552 ต่อมา กลุ่มดนตรีสเฟียร์ได้มีผลงานเพลง "REALOVE:REALIFE" เพลงเปิดของอะนิเมะ อิชิบัง อุชิโระ โนะ ไดมะโอ ซึ่งออกฉายในเดือนเมษายน พ.ศ. 2553เพลงดังกล่าวได้ออกเป็นซิงเกิลเมื่อวันที่ 21 เมษายน พ.ศ. 2553 สเฟียร์ได้ขึ้นแสดงในวันแรกของคอนเสิร์ตอะนิเมะโล ซัมเมอร์ ไลฟ์ 2010 ซึ่งจัดขึ้นที่ไซตะมะซูเปอร์อารีนา เมื่อวันที่ 28 สิงหาคม พ.ศ. 2553 ในงานเซยูอวอร์ดส ประจำปี พ.ศ. 2553 อากิพร้อมกับโยโกะ ซะโตะมิ มินะโกะ และอะยะนะ ได้รับรางวัล "การแสดงดนตรียอดเยี่ยม" จากผลงานเพลง โฮกะโงะ ที ไทม์ เมื่อวันที่ 28 พฤษภาคม พ.ศ. 2553 อากิได้ออกซิงเกิลเดี่ยวชุดที่สอง "Looking for Me" ต่อมา สเฟียร์ได้มีผลงานเพลง "Now loading...SKY!!" เพลงเปิดของอะนิเมะ อะโซะบิ นิ อิกุ โยะ ซึ่งออกฉายในเดือนกรกฎาคม พ.ศ. 2553 และเพลงดังกล่าวได้ออกเป็นซิงเกิลในวันที่ 28 กรกฎาคม พ.ศ. 2553 ในเดือนตุลาคมปีเดียวกัน อะนิเมะ โอะโตะเมะ โยไค ซะกุโระ ได้ใช้เพลง "MOON SIGNAL" ของสเฟียร์เป็นเพลงเปิด และ "จุนโจ มาสคาเรด" ที่อากิเป็นผู้ร้องเป็นหนึ่งในเพลงปิดทั้ง 3 เพลง ของเรื่อง เพลง "MOON SIGNAL" ได้ออกเป็นซิงเกิลเมื่อวันที่ 20 ตุลาคม พ.ศ. 2553 ส่วน "จุนโจ มาสคาเรด" () ได้ออกเป็นซิงเกิลพร้อมกับเพลงปิดเพลงอื่นๆ ในวันที่ 24 พฤศจิกายนผลงานพากย์ผลงานพากย์. - พ.ศ. 2546 - โดะโย ฮะ ไนโชะ!!: ตัวเอง- พ.ศ. 2549 - เรด การ์เดน: นักเรียนหญิง- พ.ศ. 2550 - เค็งโก เซ็นระเค ซุอิเอบุ อุมิโช: นินะงะวะ อะมุโระ - มินามิเกะ สามสาวซ่าฮายกแก๊ง: โยชิโนะ - คาแรคเตอร์ผู้พิทักษ์: ซู- พ.ศ. 2551 - บิฮะดะ อิชิโซะกุ: ชิระโตะริ ไอ - ดอลลี่ วาไรตี้: อะโอากิ โซะระ - มินามิเกะ สามสาวซ่าฮายกแก๊ง โอะคะวะริ: โยชิโนะ - เน็ต โกสต์ ปิโปะปะ: ไซเรน - คาแรคเตอร์ผู้พิทักษ์ โดะคิ: ซู - ทูเลิฟรู: โมโมะ เวเลีย เดวิลลูค- พ.ศ. 2552 - อากิกัง!: เท็งคูจิ นะจิมิ - อะโอะอิ ฮะนะ: โมะงิ มิวะ - อะรัด เซ็งกิ: สแลป อัป ปาร์ตี้: สเตลล่า - อะซุระ ครายอิง: โอฮะระ อัง - ฮะสึโคะอิ เก็นเท: เบ็ชโชะ โคะโยะอิ - คะนะเมะโมะ: นะกะมะชิ คะนะ - เค-อง! ก๊วนดนตรีแป๋วแหวว: ฮิราซาว่า ยุย - มินามิเกะ สามสาวซ่าฮายกแก๊ง โอคะเอะริ: โยชิโนะ - เซเก็ง โนะ แบล็กสมิธ: ลิซ่า - สาวหมาป่ากับนายเครื่องเทศ II: เมอร์ต้า - เรลกัน แฟ้มลับคดีวิทยาศาสตร์: อุยฮารุ คาซาริ - : โอะชิมะ - แว่วเสียงนางนวล: แอสโมดิอุส- พ.ศ. 2553 - อะโซะบิ นิ อิกุ โยะ: เมลวิน - เกะกิโจบัง บุงงะกุ โชโจะ: ทะเกะดะ ชิอะ - อิชิบัง อุชิโระ โนะ ไดมะโอ: โซะงะ เคนะ - จุนด: มิอิ - ฮยักกะ เรียวรัง ซะมุไร เกิร์ลส: นะโอะเอะ คะเนะสึงุ - เจเวลเพ็ต ทวิงเกิล: แองเจลา - ไคโช วะ เมดซะมะ: ซะสึกิ - สามรั่วตัวป่วน: โยชิโอกะ ยูกิ - เค-อง!! ก๊วนดนตรีแป๋วแหวว: ฮิราซาว่า ยุย - โอกามิซัง โทะ ชิชินิง โนะ นะกะมะตะชิ: รีวงู โอะโตะฮิเมะ - โอะโตะเมะ โยไค ซะกุโระ: บมโบะริ - เซคง โนะ เควเซอร์: ยะมะโนะเบะ โทะโมะ - มตโตะ ทูเลิฟรู: โมโมะ เวเลีย เดวิลลูค - โซะระ โนะ โอะโตะชิโมะโนะ: ฟอร์เต: เคออส - อินเดกซ์ คัมภีร์คาถาต้องห้าม II: อุยฮารุ คาซาริ - เจ้าหญิงปีศาจ โอวีเอ: คะมุระ เรริ- พ.ศ. 2554 - ดอกไม้ มิตรภาพ และความทรงจำ: ฮิซะกะวะ เทะสึโด (ตอนเด็ก) - เบลเซบับ: คุนิเอะดะ อะโอะอิ - ไฟนอลแฟนตาซี ไทป์-0: ซินเคว - แฟรคเทล: เมแกน - สาวเรียวกังหัวใจเกินร้อย: โอะชิมิซุ นะโกะ - โฮโร มุซุโกะ: ชิระอิ โมะโมะโกะ - เค-อง! เดอะมูฟวี่: ฮิราซาว่า ยุย - ลาสต์ เอ็กไซล์: ฟาม ฟาน ฟาน - มันยู ฮิเก็ง-โช: คะเอะเดะ - มะวะรุ เพนกวินดรัม: โอะงิโนะเมะ โมะโมะกะ - สามรั่วตัวป่วน โซเรียวชู!: โยชิโอกะ ยูกิ - เนะโกะงะมิ ยะโอะโยะโระซุ: ชาโม - เซคง โนะ เควเซอร์ II: ยะมะโนะเบะ โทะโมะ - โซะฟุเต็นนิ: ฮิระสึกะ ยุระ - เซียนเกมรักขอเป็นเทพนักจีบ II: นางาเซะ จุน - อุง-โกะ: อิงกะ - คลับบ้าฮาต๊อง: อิเคดะ จิโตเสะ- พ.ศ. 2555 - แอกเซลเวิลด์: คุราชิมะ จิยูริ - เฮียวกะ: เซ็นนะ ริเอะ - อินุ x โบะกุ SS: โคะโตะมุระ ชิโนะ - เจเวลเพ็ต คิระ☆เดโค!: แองเจลา - เมะดะกะ บ็อกซ์: คุโระกะมิ เมะดะกะ - นะสึอิโระ คิเซะกิ: ทะมะกิ ริงโกะ - เซะไก เดะ อิชิบัง สึโยะกุ นะริไต!: ฮะงิวะระ ซะกุระ - โคะโกะโระ คอนเนกต์: นะงะเซะ อิโอะริ - คชชิ มุอิเตะ! มิอิโกะ: ยะมะดะ มิอิโกะ (10 ขวบ) - โกบัสเตอร์ส: เทียร่าดรอยด์ผลงานเพลง ผลงานเพลง. สำหรับผลงานร่วมกับวง สเฟียร์ ดูที่ สเฟียร์ และผลงานร่วมกับวงเวลาน้ำชาหลังเลิกเรียน ดูที่ เค-อง! ก๊วนดนตรีแป๋วแหววซิงเกิลอัลบั้ม</doc>
