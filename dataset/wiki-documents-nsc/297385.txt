<doc id="297385" url="https://th.wikipedia.org/wiki?curid=297385" title="ดอทรี">ดอทรี ดอทรี () เป็นวงร็อกอเมริกัน จากรัฐนอร์ทแคโรไลนา ก่อตั้งและนำโดยผู้เข้ารอบอเมริกันไอดอลฤดูกาลที่ 5 ที่ชื่อ คริส ดอทรี ในปี 2006 มีผลงานอัลบัมชื่อเดียวกับวง ออกจำหน่ายในปี 2006 อัลบัมติดอันดับ 1 เป็นเวลา 2 สัปดาห์แบบไม่ติดต่อกันบนชาร์ตบิลบอร์ด 200 มียอดขายเกินกว่าผู้ชนะการแข่งขันอเมริกันไอดอล เทย์เลอร์ ฮิกส์ มียอดขายมากกว่า 4 ล้านชุดและยังติดอันดับ 1 อัลบัมขายดีของบิลบอร์ดในปี 2007 อัลบั้มนี้ยังถือว่าเป็นอัลบั้มร็อกเปิดตัวที่มียอดขายเร็วที่สุดในประวัติศาสตร์ของซาวด์สแกน ซิงเกิลแรก "It's Not Over" ติดอยู่ที่อันดับ 8 ของเพลงที่เล่นมากที่สุดในสถานีวิทยุอเมริกัน (ทุกรูปแบบเพลง) ในปี 2007 และซิงเกิลที่ 2 ที่ชื่อ "Home" ก็ติดอันดับ 10 ของเพลงที่เล่นบ่อยที่สุดในสหรัฐอเมริกาในปี 2007 อัลบั้มชุดที่ 2 ของวงชื่อ Leave This Town ออกขายเมื่อวันที่ 14 กรกฎาคม ค.ศ. 2009 มีซิงเกิลแรกคือ "No Surprise"</doc>
