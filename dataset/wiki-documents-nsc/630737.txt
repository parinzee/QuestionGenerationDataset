<doc id="630737" url="https://th.wikipedia.org/wiki?curid=630737" title="จิม พาร์สันส์">จิม พาร์สันส์ เจมส์ โจเซฟ "จิม" พาร์สันส์ (เกิด 24 มีนาคม ค.ศ. 1973) เป็นนักแสดงชาวอเมริกัน เป็นที่รู้จักอย่างดีจากบทเชลดอน คูเปอร์ ในละครซิทคอม เดอะบิกแบงธีออรี ทางช่องซีบีเอส เป็นที่กล่าวขานว่าการแสดงของเขาเป็นเหตุผลสำคัญที่ทำให้ละครประสบความสำเร็จ เขาได้รับรางวัลมากมายจากการแสดง เช่น รางวัลสมาคมนักวิจารณ์โทรทัศน์ (Television Critics Association) สำหรับความสำเร็จสูงสุดในแนวคอเมดี รางวัลสมาคมผู้กระจายเสียงแห่งชาติ (National Association of Broadcasters) สำหรับความสำเร็จในวินัยศิลปะเฉพาะด้าน รางวัลเอ็มมี 3 รางวัล สาขานักแสดงนำโดดเด่นในซีรีส์แนวคอเมดี และรางวัลลูกโลกทองคำสาขานักแสดงยอดเยี่ยมในรายการโทรทัศน์แนวมิวสิคัลหรือตลก ในปี ค.ศ. 2011 พาร์สันส์แสดงละครบรอดเวย์ครั้งแรก รับบท ทอมมี โบตไรต์ ในละครเวทีเรื่องเดอะนอร์มัลฮาร์ต ซึ่งเขาได้เข้าชิงรางวัลดรามาเดสก์อะวอร์ด เขากลับมารับบทเดิมในละครเดิมฉบับภาพยนตร์ และได้เข้าชิงรางวัลเอ็มมีครั้งที่เจ็ด ในสาขานักแสดงสนับสนุนโดดเด่นในเรื่องสั้นหรือภาพยนตร์ชีวิตช่วงแรก ชีวิตช่วงแรก. จิม พาร์สันส์เกิดที่โรงพยาบาลเซนต์โจเซฟในฮิวสตัน รัฐเทกซัส และเติบโตในสปริง ชานเมืองตอนเหนือ เขาเป็นบุตรของมิลตัน โจเซฟ "มิกกี/แจ็ก" พาร์สันส์ จูเนียร์ (6 กุมภาพันธ์ ค.ศ. 1949-29 เมษายน ค.ศ. 2001) และครู จูดี แอน (สกุลเดิม แม็กไนต์) พี่สาวของเขา จูลี แอน พาร์สันส์ เป็นครูเช่นกัน เขาเข้าเรียนโรงเรียนไคลน์โอ๊กไฮสกูลในสปริง พาร์สันส์ชื่นชอบบทบาทหนึ่งในละครเวทีเรื่องนอยซิสออฟ ในระหว่างเรียนปีที่สอง "ผมรู้สึกผูกพันกับบทบาทนี้อย่างเต็มเปี่ยมตอนที่ผมรับบทนั้น และเริ่มเข้าใจสิ่งที่แทนความซื่อสัตย์บนเวทีการแสดง" หลังจากเล่นบทนกโคลาโคล่าในละครเวทีเรื่อง ดิแอลเลอแฟนต์ไชลด์ เมื่ออายุ 6 ปี พาร์สันส์มุ่งมั่นที่จะเป็นนักแสดง พาร์สันส์วัยหนุ่มยังได้แรงบันดาลใจจากซิตคอมหลายเรื่อง เช่น ทรีส์คอมพานี แฟมิลีไทส์ และเดอะคอสบีโชว์ผลงานภาพยนตร์โทรทัศน์ละครเวทีรางวัลและชื่อเข้าชิง</doc>
