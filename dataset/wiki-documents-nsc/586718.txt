<doc id="586718" url="https://th.wikipedia.org/wiki?curid=586718" title="สะแกวัลย์ ยงใจยุทธ">สะแกวัลย์ ยงใจยุทธประวัติ ประวัติ. สะแกวัลย์ ยงใจยุทธ ดารานักแสดง นางแบบ และพิธีกรไทย เป็นหลานสาวของ พล.อ.ชวลิต ยงใจยุทธ เกิดเมื่อวันที่ 6 พฤษภาคม พ.ศ. 2517 ที่จังหวัดกรุงเทพฯ มีพี่น้องสามคนโดยเธอเป็นคนสุดท้อง ที่บ้านจึงเรียกเธอว่า น้อง ส่วนชื่อเล่น ปิงปอง นั้นเพื่อนๆ สมัยมัธยมต้นเป็นคนตั้งให้ เธอสำเร็จการศึกษาระดับมัธยมต้นจากโรงเรียนสามเสนวิทยาลัย และต่อมัธยมปลายที่โรงเรียนดรุณพิทยา ก่อนจะเบนเข็มไปเรียนด้านเลขานุการ และคอมพิวเตอร์ที่ IMBS ในตึกชาญอิสระทาวเวอร์ เข้าสู่วงการในขณะเรียนเลขานุการในปี พ.ศ. 2532 โดยเข้าเทสต์โฆษณาก่อน ผลงานที่ออกมาในช่วงแรกได้แก่ โอเล่ เลมอน ต่อด้วย แคร์รีน, เนสเล่ย์ ทรีโอ, ฟิล์มสีอักฟ่า ฯลฯ เธอเริ่มเป็นที่รู้จักในโฆษณา ฟิล์มสีอักฟ่า กับสโลแกน รูปนี้...ต้องขยาย !! ทำให้มีหลายคนในวงการบันเทิงสนใจในตัวเธอ อาทิ เจี๊ยบ ปวีณา ชารีฟสกุล ได้แนะนำเธอให้รู้จัก นฤมล นิลวรรณ ผู้ชักนำเธอให้แสดงละครเรื่องแรกที่สร้างโดยค่ายสีบุญเรือง ชื่อ 1 2 3 ชู๊ต ออกอากาศทางช่อง 9, ต่อมาทางแกรมมี่ได้ติดต่อเธอให้ร่วมแสดงมิวสิควีดีโอเป็นภาพยนตร์สั้นของวงนูโว ชุด สุดๆ ไปเลย ซึ่งในเรื่องนั้นเธอได้คู่กับก้อง สหรัถ สังคปรีชา และคุณคิง สมจริง ศรีสุภาพ ได้ติดต่อเธอให้มารับบทนำในภาพยนตร์เรื่อง กลิ้งไว้ก่อนพ่อสอนไว้ ซึ่งออกฉายในปี พ.ศ. 2534 ร่วมกับดาราวัยรุ่นชื่อดังในสมัยนั้น มอส ปฏิภาณ ปฐวีกานต์, แท่ง ศักดิ์สิทธิ์ แท่งทอง, โมทย์ ปราโมทย์ แสงศร และ เอ วิทิต แลต ภาพยนตร์เรื่องนี้ทำให้เธอมีชื่อเสียงจนทำให้มีผลงานอื่นๆ ตามมามากมายไม่ว่าจะเป็นงานถ่ายแบบในนิตยสารวัยรุ่นและแฟชั่นต่างๆ อีกทั้งยังมีผลงานภาพยนตร์ ละคร รวมทั้งพิธีกรต่างๆอุบัติเหตุ อุบัติเหตุ. เมื่อช่วงค่ำวันที่ 16 ธันวาคม 2554 เวลา 21:00 น. พ.ต.ท.ธีรพล กิจยะกานนท์ พงส.(สบ.3) สภ.หนองใหญ่ จ.ชลบุรี ได้รับแจ้งว่าเกิดอุบัติเหตุรถยนต์ชนกันไฟลุกท่วมมีผู้บาดเจ็บและเสียชีวิต จึงเดินทางไปตรวจสอบพร้อมด้วยแพทย์เวรและหน่วยกู้ภัยศีลธรรมสมาคม ในที่เกิดเหตุอยู่บนเนินถนนสายบ้านชากนา คลองสิบแปด หมู่ที่ 3 ต.เขาซก พบรถโตโยต้า วิช หมายเลขทะเบียน กธ 142 ระยอง ไม่ทราบสี ชนประสานงากับรถปิกอัพยี่ห้อโตโยต้า รุ่นไมตี้เอ๊กซ์ สีเขียว หมายเลขทะเบียน บจ 585 ระยอง บรรทุกปาล์มมาเต็มคันรถ โดยมีไฟโหมลุกไหม้รถโตโยต้าวิช ผู้บาดเจ็บที่มากับรถยนต์โตโยต้า คือ น.ส.สะแกวัลย์ ยงใจยุทธ ดารานักแสดงวัย 37 ปี ซึ่งมีพลเมืองดีช่วยนำออกมาจากซากรถยนต์ที่กำลังถูกเพลิงเผาไหม้ได้อย่างหวุดหวิด สภาพบาดเจ็บสาหัสที่หน้าอกและซี่โครงด้านซ้ายหักหลายซี่ เบื้องต้นรีบนำตัวส่งโรงพยาบาลหนองใหญ่ จ.ชลบุรี แต่เวลาประมาณ 20.00 น. แพทย์ส่งไปรักษาต่อที่โรงพยาบาลเอกชล ชลบุรี ส่วนผู้บาดเจ็บอีกรายทราบชื่อนางลิวรรณ บุญนากร อาย 58 ปี อยู่บ้านเลขที่ 111 ม.3 ต.ป่ายุบใน อ.วังจันทร์ จ.ระยอง มีอาการบาดเจ็บหลายแห่งและมีเลือดออกในช่องท้อง จึงรีบนำส่งโรงพยาบาลวังจันทร์ จ.ระยอง หลังจากเจ้าหน้าที่ได้ระดมฉีดน้ำจนเพลิงสงบแล้ว เจ้าหน้าที่พบศพนายมิตรชัย เขียวชอุ่ม อายุ 47 ปี ถูกไฟไหม้เกรียมดำเป็นตอตะโกอยู่ที่เบาะคนขับ สภาพกะโหลกแตก แขนและขาถูกไฟไหม้เกือบหมด ส่วนที่รถปิกอัพพบศพนายบุญเชิด บุญนากร อายุ 51 ปี ซึ่งเป็นคนขับเสียชีวิตคาเบาะที่นั่งคนขับ สภาพศพถูกอัดก๊อบปี้ ติดอยู่คาซากรถปิกอัพ โดยเป็นสามีของนางลิวรรณ ผู้บาดเจ็บที่นั่งรถมาด้วย จากการสอบถามพยานที่เห็นเหตุการณ์ทราบว่า รถโตโยต้าวิชของดาราสาว โชเฟอร์ขับมาด้วยความเร็วมุ่งหน้าไปทางคลองพลู โดยใช้เส้นทางบ้านชากนา-คลองสิบแปด ระหว่างที่ขับขึ้นเนินเขาก็เลยเบรกไม่อยู่จึงเกิดชนประสานงาเข้ากับรถปิกอัพที่บรรทุกปาล์มมาเต็มคันรถอย่างจัง โดยผลงานละครเรื่องล่าสุดของดาราสาว คือ “รอยไหม” แสดงเป็น “คำเที่ยง” พี่เลี้ยงสาวคนสนิทของนางเอกสาว “แอฟ ทักษร”ผลงานภาพยนตร์ผลงาน. ภาพยนตร์. - 2534 กลิ้งไว้ก่อนพ่อสอนไว้ - 2535 สะแด่วแห้ว - 2535 มอแกน 99 1/2 ก็ถึงได้ - 2538 สติแตกสุดขั้วโลกละครละคร. - 2533 1 2 3 ชู๊ต (ช่อง 9) - 2534 สายฟ้า สลาตัน (ช่อง 7) - 2535 คลื่นซัดใจ (ช่อง 3) - 2535 โทน (ช่อง 3) รับเชิญ - 2536 คุณหญิงพวงแข (ช่อง 3) - 2536 ช่างมันฉันไม่แคร์ (ช่อง 5) - 2537 สิบหนึ่งเพื่อนกัน (ช่อง 3) - 2537 เพื่อเธอ (ช่อง 5) - 2538 ปูลม (ช่อง 3) - 2538 วิมานลวง (ช่อง 5) - 2538 โอ้มาดา (ช่อง 7) รับเชิญ - 2539 แผ่นดินของเรา (ช่อง 5) - 2539 พิสูจน์รักจากสวรรค์ (ช่อง 5) - 2541 ซอยปรารถนา 2500 (ช่อง 7) - 2542 เก้าอี้ขาวในห้องแดง (ช่อง 3) - 2542 เริงมายา (ช่อง 7) - 2542 นิยายรักภาค 2 (ช่อง 5) - 2543 ตามจับตามจีบ (ช่อง 3) - 2544 เลือดหงส์ (ช่อง 5) - 2544 ทองประกายแสด (ช่อง 5) รับเชิญ - 2544 ลูกทาส (ช่อง 5) รับเชิญ - 2545 ร้อยเล่ห์เสน่ห์ร้าย (ช่อง 5) - 2545 มหัศจรรย์แห่งรัก (Miracle of Love) (ช่อง 7/ละครสั้น เทเลฟีเจอร์) - 2545 ทะเลฤๅอิ่ม (ช่อง ITV) รับเชิญ - 2545 มรดกหกคะเมน (ช่อง 5) - 2546 เสือ (ช่อง 3) - 2546 สี่แผ่นดิน (ช่อง 9) - 2547 ยุทธการปราบเมียน้อย (ช่อง 3) - 2548 โสดสโมสร ตอน แต่งกับความโสด (ช่อง 3) - 2554 รอยไหม (ช่อง 3) (วัยสาว)ละครซิตคอมละครซิตคอม. - 2546 บางรักซอย 9พิธีกรพิธีกร. - รายการ Star Star ทางช่อง H Plus Channelผลงานโฆษณาผลงานโฆษณา. - ลูกอมโอเล่ เลมอน - แคร์รีน - เนสเล่ย์ ทรีโอ - ฟิล์มสีอักฟ่ามิวสิควีดีโอมิวสิควีดีโอ. - สัญญาปากเปล่า ของวงนูโว</doc>
