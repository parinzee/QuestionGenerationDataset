<doc id="755960" url="https://th.wikipedia.org/wiki?curid=755960" title="แผนร้ายลงท้ายว่ารัก">แผนร้ายลงท้ายว่ารัก แผนร้ายลงท้ายว่ารัก เป็นละครโทรทัศน์แนว โรแมนติก-ดราม่า-คอมเมดี้ ของค่าย STEP POWER 3 จำกัด โดยผู้จัด อุ๊ พัชนี จารุจินดา สร้างจากบทประพันธ์โดย รอยพระจันทร์ บทโทรทัศน์โดย เริงใจ กำกับการแสดงโดย ฤทัยวรรณ วงศ์สิรสวัสดิ์ นำแสดงโดย วิทยา วสุไกรไพศาล, นิศาชล ต้วมสูงเนิน ออกอากาศทุกวันจันทร์ - พฤหัสบดี เวลา 19.05 - 20.05 น. และวันศุกร์ เวลา 18.45 - 19.45 น. ทาง สถานีวิทยุโทรทัศน์ไทยทีวีสีช่อง 3 เริ่มตอนแรกวันพฤหัสบดีที่ 1 มิถุนายน พ.ศ. 2560−12 กรกฎาคม พ.ศ. 2560 ต่อจากละครเรื่องที่หนี้มีรักเรื่องย่อ เรื่องย่อ. ด้วยความผูกพันของสามพี่น้อง ที่เคยลั่นวาจาว่าจะไม่พรากจากกัน ดุจดวงตะวันและดวงดาวไม่เคยหายไปจากท้องฟ้า ทำให้ “ฟากฟ้า” วางแผนร้ายมาช่วย “ตะวัน” น้องชายให้รอดพ้นจากการถูกยัดเยียดให้เป็นพ่อของเด็กในท้องของสาวไฮโซตระกูลดัง แต่ในงานวิวาห์ลวงโลกครั้งนั้น แผนร้ายของหญิงสาวเกิดพลาดพลั้ง เธอตกกระไดพลอยโจนให้ต้องจดทะเบียนสมรสกับหนุ่มใหญ่มหาเศรษฐี และนี่เองคือต้นเหตุของ “แผนร้าย ลงท้ายว่ารัก”นักแสดงนักแสดง. - วิทยา วสุไกรไพศาล รับบทเป็น ดร.เพชรแท้ ประกายเพชร ณ อยุธยา (คุณหนึ่ง) ชายหนุ่มอายุ 35 ปี สืบสายราชนิกุลประกายเพชร ณ อยุธยา จบการศึกษาระดับปริญญาเอก เป็นผู้บริหารบริษัทอัญมณีชื่อดัง “บริษัทประกายเพชร” หล่อ รวย ใบหน้านิ่ง แต่แฝงโรแมนติกจริงใจ เด็ดขาด และกล้าหาญ มีชื่อเล่นว่า “คุณหนึ่ง” ยอมตกกระไดพลอยโจนจดทะเบียนสมรสกับคคนางค์ตามคำสั่งของหม่อมเจ้าหญิงรัศมี ผู้เป็นท่านยายเพราะไม่ต้องการให้คคนางค์วุ่นวายกับการสมรสของหลานสาว เป็นคนที่รักเกียรติของวงศ์ตระกูลมากที่สุด และเขาเป็นคนที่กุมความลับของเรื่องราวทั้งหมดไว้ในเรื่อง- นิศาชล ต้วมสูงเนิน รับบทเป็น คคนางค์ (ฟากฟ้า / ฟ้า) สาวสวยอายุ 25 ปี เป็นกำพร้าพ่อแม่ เพราะคฑาวุธและนิศากรผู้เป็นพ่อแม่เสียชีวิต ทำให้ต้องเลี้ยงดูน้องสองคนคือตะวันกับนับดาว เป็นคนเก่ง กล้าหาญ จอมวางแผน ภายนอกดูแข็งแกร่ง แต่จิตใจกลับอ่อนแอ โดยเฉพาะกับเรื่องของความรัก ไม่ใช่คนสวยจัด แต่มีเสน่ห์ทำทุกอย่างเพื่อน้อง เพราะรักน้องสองคนมาก เรียนจบทางด้านคหกรรม จึงทำขนมเก่ง และยังมีความสามารถด้านการแต่งหน้า เพราะมีธุรกิจด้านร้านเวดดิ้งและเป็นเวดดิ้งแพลนเนอร์ชื่อดังในจังหวัดภูเก็ต- ณิชาวรินทร์ อรุณรุ่งไพศาล รับบทเป็น เพชรชมพู ประกายเพชร ณ อยุธยา (พิ้งค์) หลานสาวของเพชรแท้ นักเรียนนอก ซึ่งเรียนไม่เก่ง เอาแต่เที่ยวเตร่ ท้องกับณัฐวุธแต่เธอไม่ยอมรับที่เขาเป็นลูกคนใช้จึงวางแผนจับภาณุมาศเป็นสามี เป็นคนสวย แต่งตัวเก่งทันสมัย มีรสนิยม เอาแต่ใจตัวเอง วางตัวเหนือคนอื่น แต่ลึกๆ แล้วเศร้าเพราะไม่เคยลืมสามีคนแรกผู้เป็นพ่อของเด็กในท้อง- ภัทร ฉัตรบริรักษ์ รับบทเป็น ภาณุมาศ ฤทธิ์ลือปราการ (ตะวัน / นุ) ชายหนุ่มอายุ 25 ปี พ่อแม่ของเขา คืออิทธิพลกับสุธาสินี ถูกฆาตกรรมอย่างหาคนร้ายไม่ได้จึงอยู่ในความดูแลของพ่อแม่คคนางค์ ต่อมาเจ้าสัวอิทธิ ผู้เป็นตามารับไปอยู่ด้วย และถูกส่งไปเรียนต่างประเทศ เป็นคนรูปหล่อ เจ้าเสน่ห์ เจ้าชู้ อันเป็นเหตุให้ถูกเพชรชมพูใช้เล่ห์กลให้แต่งงานเพื่อจะได้เป็นพ่อของเด็กในท้อง และเขาเองเป็นต้นเหตุที่ทำให้เกิดเรื่องราวทั้งหมดตามมา- จักรพันธ์ จันโอ รับบทเป็น หมอวายุ หมอหนุ่มหล่อ หน้าใส วัย 25 ปี เป็นเพื่อนสนิทกับคคนางค์ และเป็นผู้หนึ่งที่ร่วมวางแผนให้คคนางค์เข้ามาทำลายพิธีแต่งงานของภาณุมาศ ด้วยความเป็นเพื่อนเล่นกันมาแต่เด็ก ทำให้รู้เรื่องราวต่างๆ และทำให้คอยช่วยเหลือคคนางค์อยู่ห่าง ๆ แต่ไม่ยอมผิดจรรยาบรรณของหมอ แอบรักนับดาว แต่ไม่กล้าแสดงออกเพราะนับดาวเป็นคนดัง- ลลินา ชูเอ็ทท์ รับบทเป็น นับดาว (หนูดาว) น้องสาวสุดที่รักของคคนางค์ เป็นคนสวยจัด ซื่อ ไร้เดียงสา ผูกพันกับพี่สาวและตะวันมากอยู่โรงเรียนประจำ เลยไม่ค่อยทราบเรื่องราวต่างๆ ที่เกิดขึ้น จิตใจดี มีอาชีพเป็นดาราและนางแบบชื่อดัง- ภิชาภัช มหาทิตยากุล รับบทเป็น ปิ่นคณา (นางร้าย) ลูกสาวของจริยาและอภิวัตร พ่อแม่ของเธอเป็นญาติห่างๆ ที่อยู่ในความอุปการะของเจ้าสัวอิทธิ แต่ปิ่นคณาวางท่าเสมือนเป็นหลานแท้ๆ ทว่าลึกๆ แล้วก็รู้สถานะของตนดีจึงคิดจะจับเพชรแท้เป็นสามี เป็นคนร้ายเหมือนแม่ แต่โฉ่งฉ่าง ไม่เก็บอารมณ์ เจ้าคิดเจ้าแค้น เป็นคู่ปรับกับเพชรชมพูและคคนาง- อดิศร อรรถกฤษณ์ รับบทเป็น ปานวัตร (ตัวร้าย) ลูกชายของจริยากับอภิวัตร เป็นพี่ชายของปิ่นคณา หนุ่มหล่อ เจ้าสำอาง ใช้เงินฟุ่มเฟือย ติดการพนันเหมือนพ่อ ชอบหาเรื่อง ระรานณัฐวุธ ใช้ชีวิตไปวันๆ อย่างไม่มีจุดมุ่งหมาย ต่อมาร่วมมือกับแม่เพื่อให้ได้ครอบครองสมบัติของเจ้าสัว- ชนินสิทธิ์ กิตติชัยศรีกุล รับบทเป็น ณัฐวุธ (วุธ) ลูกชายของหทัยรัก ซึ่งมีฐานะเสมือนคนใช้ในบ้านเจ้าสัว ทั้งที่หทัยรักเป็นลูกสาวของเจ้าสัวที่เกิดจากคนรับใช้ ทำให้เขาถูกโขกสับและเอาเปรียบจากคนอื่นๆในบ้าน เป็นคนหน้าตาดีจิตใจมั่นคง รักแม่ และยอมอดทนทุกอย่างเพื่อให้แม่อยู่ในบ้านเจ้าสัวอย่างมีความสุข เป็นคนรักของเพชรชมพู ได้เสียกันจนเพชรชมพูตั้งท้องแต่เพชรชมพูไม่ยอมรับเพราะฐานะความเป็นอยู่ต่ำต้อยของเขา ณัฐวุธจึงเป็นคนเงียบขรึม เก็บกด แต่จิตใจดี- โฆษวิส ปิยะสกุลแก้ว รับบทเป็น องอาจ บอดี้การ์ดหนุ่มใหญ่ บุคลิกดี ร่างใหญ่ มีความสามารถในด้านการต่อสู้และใช้อาวุธได้เก่งทุกอย่าง มีไหวพริบดี ทำหน้าที่เป็นเลขาและผู้คุ้มกันเพชรแท้ด้วย ซื่อสัตย์ต่อนายเป็นที่สุด เมื่อคคนางค์ได้รับการยกย่องว่าเป็นภรรยาของเพชรแท้จึงซื่อสัตย์และปกป้องคคนางค์ด้วยเช่นกัน- มยุริญ ผ่องผุดพันธ์ รับบทเป็น จริยา (นางร้าย) ภรรยาของอภิวัตร เป็นลูกสาวของเศรษฐีแต่พ่อแม่ล้มละลาย จึงหวังสมบัติของเจ้าสัวอิทธิแต่ก็ผิดหวังมาตลอด จึงวางแผนทุกอย่างแม้ว่าจะต้องเหี้ยมโหดแค่ไหนก็ตามเพื่อให้ได้ครองสมบัติของเจ้าสัวอิทธิ โดยมีสมคิด ลูกน้องเก่าของพ่อคอยช่วยเหลือ เป็นคนรักลูกมากจนไม่มีเหตุผลและเป็นคนที่อยู่เบื้องหลังความเลวร้ายทั้งหมดของเรื่อง เมื่ออยู่ต่อหน้าเจ้าสัวจะทำตัวเป็นคนดี แต่ลับหลังเป็นคนร้ายมาก- มนตรี เจนอักษร รับบทเป็น เจ้าสัวอิทธิ มหาเศรษฐีแห่งตระกูลฤทธิ์ลือปราการ ไม่มีความสุขเพราะชีวิตครอบครัวล้มเหลว สุธาสินีผู้เป็นลูกสาวหนีตามผู้ชายที่ต่ำต้อยไป ทำให้เสียใจและพลั้งปากว่าจะยกสมบัติให้แก่หลานอันเป็นต้นเหตุของเรื่องเลวร้ายทั้งหมด เป็นคนวางอำนาจกับลูกหลาน ยึดมั่นถือมั่น จนคนอื่นมองว่าเป็นคนใจดำ- ทรงสิทธิ์ รุ่งนพคุณศรี รับบทเป็น เพชรประภาส ประกายเพชร ณ อยุธยา (ภาส) - ปราโมทย์ เทียนชัยเกิดศิลป์ รับบทเป็น คฑาเทพ (ช้าง) - ธงธง มกจ๊ก รับบทเป็น เจ๊ริน ผู้จัดการส่วนตัวของนับดาว ช่างเจรจา และคอยดูแลนับดาวอย่างดี เป็นที่ไว้วางใจของคคนางค์กับภาณุมาศ- ขวัญฤดี กลมกล่อม รับบทเป็น หทัยรัก ลูกสาวของเจ้าสัวอิทธิ ที่เกิดจากคนรับใช้ในบ้าน จึงไม่ได้รับการยกย่องว่าเป็นลูกสาว ถูกแยกอยู่เรือนคนใช้ แต่ภายในรั้วเดียวกัน เป็นคนเก็บกด รักลูกมาก ตกเป็นเหยื่อของจริยา สามีเสียชีวิตและถูกข่มขืน จึงเป็นความลับที่เธอกลัวว่าลูกชายจะรู้ถึงความไม่ดีของตน หทัยรักจึงยอมเป็นเบี้ยล่างของจริยามา- เกริก ชิลเลอร์ รับบทเป็น อภิวัตร (ตัวร้าย) สามีของจริยา ใช้ชีวิตเสเพล ไม่เป็นหลักให้แก่ครอบครัว แต่เป็นชายกลางคนที่มีเสน่ห์ ติดการพนันงอมแงม จนทำให้คิดยักยอกเงินของบริษัท โดยร่วมมือกับลูกชายที่เข้ากันเป็นปี่เป็นขลุ่ย- ธัญญา รัตนมาลากุล รับบทเป็น ป่าน สาวใช้ช่างเจรจา เป็นเสมือนต้นห้องของคคนางค์ คอยช่วยเหลือคคนางค์เมื่ออยู่ในบ้านประกายเพชร- วิมลพันธ์ ชาลีจังหาญ รับบทเป็น น้อย คนใช้ประจำตัวของปิ่นคณา ที่จริยาให้คอยตามรับใช้ ทำเรื่องเลวร้ายต่าง ๆ แทนปิ่นคณาและจริยา เป็นคู่ปรับของหทัยรัก (เพิ่มจากบทประพันธ์)นักแสดงรับเชิญนักแสดงรับเชิญ. - อภินันท์ ประเสริฐวัฒนกุล รับบทเป็น สารวัตรคเชนทร์ สารวัตรหนุ่มใหญ่ เพื่อนสนิทของเพชรแท้ ทำงานช่วยเหลือการสืบหาคนร้ายและร่วมวางแผนกับเพชรแท้จนจับคนร้ายคือจริยาและลูกๆ ได้สำเร็จ- อธิวัฒน์ สนิทวงศ์ ณ อยุธยา รับบทเป็น คฑาวุธ พ่อของคคนางค์ หน้าตาดี มีไหวพริบ รักครอบครัวมาก- ตระการ พันธุมเลิศรุจี รับบทเป็น อิทธิพล พ่อของภาณุมาศ ที่มีลูกชายร่วมกันกับนางสุธาสินีก็คือ ภาณุมาศ แต่มาประสบอุบัติเหตุทางรถยนต์เพราะนายสมคิดเป็นคนลงมือจัดการลงมือตัดสายเบรกที่รถยนต์โดยที่อิทธิพลและสุธาสินีทั้งสองได้เสียชีวิตในที่เกิดเหตุ- สรวงสุดา ลาวัณย์ประเสริฐ รับบทเป็น ลัดดา - สุปราณี เจริญผล รับบทเป็น นิศากร แม่ของคคนางค์ จิตใจดี รักเพื่อนมาก เสียชีวิตด้วยโรคร้าย- โฉมฉาย ฉัตรวิไล รับบทเป็น ท่านหญิงรัศมี ท่านยายของเพชรแท้ เจ้าระเบียบแบบราชนิกุล แต่จิตใจดี ยึดเกียรติของตระกูลเป็นสำคัญเอ็นดูคคนางค์เป็นพิเศษ- ศิรินุช เพ็ชรอุไร รับบทเป็น จันทร์ฉวี พยาบาลประจำตัวของท่านหญิงรัศมี จะออกคู่กับท่านหญิงทุกฉาก ทำหน้าที่เป็นเลขาด้วยเป็นที่นับถือของเพชรแท้ กลางคน จิตใจดี แท้จริงเป็นคนสนุกสนาน แต่จะเงียบขรึมวางตัวเมื่ออยู่ต่อหน้าท่านหญิง- สุชาดา พูนพัฒนสุข รับบทเป็น นิดา (นิด) แม่บ้านคอยดูแลคคนางค์กับนับดาวที่ภูเก็ต เก็บความลับเรื่องที่คคนางค์ไปกรุงเทพฯ ไม่ให้นับดาวรู้และเป็นกังวล ด้วยความที่เป็นคนเก่าแก่ คคนางค์จึงให้ความนับถือมาก- นฤมล พงษ์สุภาพ รับบทเป็น สุธาสินี หญิงสาวสวยลูกสาวของเจ้าสัวอิทธิ แม่ของภาณุมาศ เสียชีวิตพร้อมกับอิทธิพล- กษาปณ์ จำปาดิบ รับบทเป็น สมคิด อันธพาลที่ทางการตำรวจต้องการตัวเนื่องจากพัวพันกับคดีต่าง ๆจำนวนมาก นิสัยเหี้ยมโหดเป็นคนรับงานจากจริยาให้ทำเรื่องเลวร้ายต่างๆ มีลูกน้องอยู่หลายคน- ธัชกร แสงไกร รับบทเป็น มีน ตำรวจสาวที่สารวัตรคเชนทร์ส่งมาสืบคดีและช่วยให้มาเป็นบอดี้การ์ดส่วนตัวที่คอยติดตามคุ้มกันดูอยู่ห่างๆ ไม่ให้หนูดาวถูกนายสมคิดตามมาลอบทำร้าย- ด.ญ.ชินารดี อนุพงษ์ภิชาติ รับบทเป็น คคนางค์ (วัยเด็ก) - นิธิโรจน์ สิมะกำธรณ์ รับบทเป็น พิพัฒน์ ทนายความประจำตระกูลประกายเพชร ผู้อยู่เบื้องหลังและกุมความลับต่างๆ ไว้อายุประมาณ35 ปี เป็นคนที่คอยช่วยเหลือเพชรแท้ในทุกเรื่อง โดยประสานกับองอาจการตอบรับเรตติ้ง</doc>
