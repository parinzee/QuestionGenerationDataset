<doc id="299709" url="https://th.wikipedia.org/wiki?curid=299709" title="เซบาสเตียโน แซร์ลิโอ">เซบาสเตียโน แซร์ลิโอ เซบาสเตียโน แซร์ลิโอ (, ออกเสียง) (6 กันยายน ค.ศ. 1475 - ราว ค.ศ. 1554) เป็นสถาปนิกของยุคแมนเนอริสม์ชาวอิตาลีของคริสต์ศตวรรษที่ 16 งานชิ้นสำคัญของชาญเซบาสเตียโน แซร์ลิโอก็ได้แก่การเป็นผู้นำทีมงานอิตาลีในการสร้างพระราชวังฟงแตนโบลในฝรั่งเศส แซร์ลิโอมีส่วนในการวางรากฐานของลำดับสถาปัตยกรรมคลาสสิกในศาสตรนิพนธ์ “I sette libri dell'architettura” หรือ “Tutte l'opere d'architettura et prospettiva”ประวัติ ประวัติ. เซบาสเตียโน แซร์ลิโอผู้เกิดเมื่อวันที่ 6 กันยายน ค.ศ. 1475 ที่เมืองโบโลนยา, ประเทศอิตาลี เดินทางไปยังกรุงโรมในปี ค.ศ. 1514 ไปทำงานในห้องงานสถาปัตยกรรมของบันดาสซาเร เปรุซซิจนกระทั่งการตีกรุงโรมแตก (ค.ศ. 1527) ซึ่งทำให้งาสถาปัตยกรรมต่างๆ ต้องมาหยุดชะงักลง แซร์ลิโอก็เช่นเดียวกับเปรุซซิที่เริ่มงานอาชีพโดยการเป็นจิตรกรมาก่อน ตั้งแต่ปี ค.ศ. 1527 แซร์ลิโอก็ไปตั้งถิ่นฐานอยู่ที่เวนิสจนกระทั่งต้นคริสต์ทศวรรษ1540 แต่ก็ไม่มีผลงานอะไรที่ดีเด่นที่เวนิส งานศาสตรนิพนธ์เล่มแรกปรากฏในเวนิสในปี ค.ศ. 1537 ชื่อ “Regole generali d'architettura” () หรือที่รู้จักกันว่าเป็นหนังสือเล่มที่สี่ของแซร์ลิโอแม้ว่าจะเป็นเล่มแรกที่ได้รับการตีพิมพ์ เพราะเป็นหนังสือเล่มที่สี่ของศาสตรนิพนธ์ที่แซร์ลิโอตั้งใจจะทำด้วยกันทั้งหมดเจ็ดเล่ม แต่ก็ไม่ได้เขียนเสร็จ แบบจำลองด้านหน้าของคริสต์ศาสนสถานของแซร์ลิโอเป็นงานที่ออกแบบให้เป็นแบบคลาสสิกที่ใช้สร้างเป็นด้านหน้าของสิ่งก่อสร้างที่มีเพดานทางเดินกลางสูงขนาบด้วยช่องทางเดินกลางที่ต่ำกว่า ซึ่งเป็นด้านหน้าของสิ่งก่อสร้างที่เป็นสถาปัตยกรรมแบบกอธิค ที่ใช้ในการสร้างเป็นครั้งแรกที่บาซิลิกาซานตามาเรียโนเวลลาโดยลีออน บาตติสตา อัลเบอร์ติราวปี ค.ศ. 1458 งานเขียนของแซร์ลิโอสร้างความสนใจให้แก่พระเจ้าฟรองซัวส์ที่ 1 จนพระองค์ทรงเรียกตัวให้มายังฝรั่งเศส โดยเป็นผู้ให้คำแนะนำเกี่ยวกับการสร้างและการตกแต่งพระราชวังฟงแตนโบล ที่พระเจ้าฟรองซัวส์ทรงรวบรวมทีมงานช่างฝีมือและช่างออกแบบมาจากอิตาลีจำนวนหลายคน นอกจากงานหลวงแล้ว แซร์ลิโอก็ยังรับงานจ้างอื่นๆ ด้วยแต่ที่ยังคงเหลืออยู่ให้เห็นคือชาโตอองซี-เลอ-ฟรองซ์ที่สร้างราวปี ค.ศ. 1546 ในเบอร์กันดี แซร์ลิโอเสียชีวิตราวปี ค.ศ. 1554 หลังจากที่ใช้ชีวิตในปีสุดท้ายที่ลิยงในฝรั่งเศส งานสำคัญของแซร์ลิโอที่ไว้เป็นอนุสรณ์ก็ยังคงเป็นงานศาสตรนิพนธ์เกี่ยวกับสถาปัตยกรรม แซร์ลิโอเป็นผู้ริเริ่มการใช้ภาพที่มีคุณภาพสูงในการประกอบคำอธิบาย ศาสตรนิพนธ์ห้าเล่มได้รับการพิมพ์เป็นช่วงๆ มาตั้งแต่ปี ค.ศ. 1537 แซร์ลิโอมาเขียนเพิ่มอีกเล่มหนึ่งนอกไปจากที่วางแผนไว้แต่เดิม ที่มาได้รับการตีพิมพ์ที่ลิยงในปี ค.ศ. 1551 และอีกเล่มหนึ่งหลังจากที่เสียชีวิตไปแล้ว</doc>
