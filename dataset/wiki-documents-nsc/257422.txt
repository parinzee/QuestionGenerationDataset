<doc id="257422" url="https://th.wikipedia.org/wiki?curid=257422" title="ราชวงศ์ทอเลมี">ราชวงศ์ทอเลมี ราชวงศ์ทอเลมี (, ) หรือบางครั้งก็เรียกว่า ราชวงศ์ลากิดส์ ซึ่งมาจาก ลากัส ชื่อของพระราชบิดาของทอเลมีที่ 1 ราชวงศ์ทอเลมีเป็นราชวงศ์กรีก ผู้ปกครองจักรวรรดิทอเลมีในอียิปต์ระหว่างสมัยกรีก ราชวงศ์ทอเลมีรุ่งเรืองอยู่เกือบ 300 ปี จากตั้งแต่ 305 ปีก่อนคริสต์ศักราชจนถึง 30 ปีก่อนคริสต์ศักราช ทอเลมี หนึ่งในองครักษ์เจ็ดคนผู้รับราชการเป็นนายพลและผู้ช่วยภายใต้อเล็กซานเดอร์มหาราช ได้รับการแต่งตั้งให้เป็นข้าหลวงของอียิปต์ หลังจากที่อเล็กซานเดอร์เสด็จสวรรคตในปี 323 ก่อนคริสต์ศักราช ในปี 305 ก่อนคริสต์ศักราช ทอเลมีก็ประกาศตนเป็นพระเจ้าทอเลมี และต่อมาเป็นที่รู้จักกันในชื่อ “โซเตอร์” ที่แปลว่าผู้มาช่วย ต่อมาชาวอียิปต์ก็ยอมรับราชวงศ์ทอเลมีว่าเป็นราชวงศ์ที่สืบการเป็นฟาโรห์ของอียิปต์ ราชวงศ์ทอเลมีปกครองอียิปต์จนมาถูกพิชิตโดยโรมัน ในปี 30 ก่อนคริสต์ศักราช ประมุขผู้เป็นชายทุกองค์ใช้ชื่อทอเลมี ที่เป็นสตรีบางคนก็เป็นพระขนิษฐาของพระราชสวามีมักจะใช้ชื่อ “คลีโอพัตรา” หรือ “อาร์ซิโนเอ” หรือ “เบเรนิเซ” สมาชิกคนสำคัญที่สุดของราชวงศ์คือ พระราชินีองค์สุดท้ายคลีโอพัตราที่ 7 ที่เป็นที่รู้จักกันจากการมีบทบาทในความขัดแย้งทางการเมืองระหว่างจูเลียส ซีซาร์ และ ปอมเปย์ และต่อมาระหว่าง อ็อคเตเวียน และ มาร์ก แอนโทนี การฆ่าตัวตายคลีโอพัตราเป็นการสิ้นสุดการครองอียิปต์ของราชวงศ์ทอเลมีผังราชวงศ์ทอเลมีรายนามกษัตริย์ราชวงศ์ทอเลมีรายนามกษัตริย์ราชวงศ์ทอเลมี. - ทอเลมีที่ 1 (303–285 ก่อนคริสตกาล) - ทอเลมีที่ 2 (285–246 ก่อนคริสตกาล) - ทอเลมีที่ 3 (246–221 ก่อนคริสตกาล) - ทอเลมีที่ 4 (221–203 ก่อนคริสตกาล) - ทอเลมีที่ 5 (203–181 ก่อนคริสตกาล) - ทอเลมีที่ 6 (181–164 ก่อนคริสตกาล, 163–145 ก่อนคริสตกาล) - ทอเลมีที่ 7 (ไม่ได้ขึ้นครองราชย์) - ทอเลมีที่ 8 (170–163 ก่อนคริสตกาล, 145–116 ก่อนคริสตกาล) - ทอเลมีที่ 9 (116–107 ก่อนคริสตกาล, 88–81 ก่อนคริสตกาล) - ทอเลมีที่ 10 (107–88 ก่อนคริสตกาล) - ทอเลมีที่ 11 (80 ก่อนคริสตกาล) - ทอเลมีที่ 12 (80–58 ก่อนคริสตกาล, 55–51 ก่อนคริสตกาล) - คลีโอพัตราที่ 7 (51–30 ก่อนคริสตกาล)</doc>
