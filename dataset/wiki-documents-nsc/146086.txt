<doc id="146086" url="https://th.wikipedia.org/wiki?curid=146086" title="ศรีไศล สุชาตวุฒิ">ศรีไศล สุชาตวุฒิ ศรีไศล สุชาตวุฒิ หรือ หม่อมศรีไศล วรานนท์ ณ อยุธยา (สุชาตวุฒิ) นักร้องเพลงลูกกรุง มีผลงานที่เพลงที่มีชื่อเสียงคือ เพลง รักข้ามขอบฟ้า, เก็บรัก, คิดจะปลูกต้นรักอีกกอ, ชั่วฟ้าดินสลาย, จงรัก สมรสกับพระวรวงศ์เธอ พระองค์เจ้าวรานนท์ธวัช ศรีไศล สุชาตวุฒิ เคยมีผลงานแสดงภาพยนตร์เรื่อง เพลงรักเพื่อเธอ (2520) นำแสดงโดย สรพงศ์ ชาตรี และพิศมัย วิไลศักดิ์ ศรีไศล สุชาตวุฒิ เป็นธิดาคนที่ 9 ในจำนวน 11 คน ของ ผู้พิพากษา สรร และนางถมยา (คำลิขิต) สุชาตวุฒิ มีพี่น้องดังนี้1. สมถวิล สุชาตวุฒิ โมรานนท์ สมรสกับ นาย ชำนะ โมรานนท์ (เสียชีวิต), มีบุตร 1 คน ธิดา 2 คน 2. สุชาดา สุชาตวุฒิ นวมรัตน์ สมรสกับ พันเอกพิเศษ วุฒิ นวมรัตน์, มีบุตร 1 คน ธิดา 1 คน 3. เด็กหญิง จิ๋ว สุชาตวุฒิ (เสียชีวิต) 4. พันตำรวจเอก สุรีย์ สุชาตวุฒิ (เสียชีวิต) สมรสกับ นางพาณี สุชาตวุฒิ, มีบุตร 2 คน 5. พันโท วิสุต สุชาตวุฒิ (เสียชีวิต) สมรสกับ นางชวรัตน์ สุชาตวุฒิ (เสียชีวิต), มี บุตร 1 คน ธิดา 2 คน 6. แพทย์หญิง สมนา สุชาตวุฒิ เอื้อไพบูลย์ (เสียชีวิต) สมรสกับ พลเรือโท นายแพทย์ อรุณ เอื้อไพบูลย์, มีบุตร 3 คน ธิดา 1 คน 7. สุภัทรา สุชาตวุฒิ แอนดรู สมรสกับ นาย จิม แอนดรู (เสียชีวิต), มีธิดา 1 คน 8. พาสนา สุชาตวุฒิ ชมสาคร สมรสกับ พันตำรวจเอกพิเศษ มนตรี ชมสาคร, มีบุตร 1 คน ธิดา 1 คน 9. หม่อมศรีไศล สุชาตวุฒิ วรานนท์ สมรสกับ พระวรวงศ์เธอ พระองค์เจ้าวรานนท์ธวัช (สิ้นพระชนม์), (มีธิดา 2 คน บุตร 1 คน*) 10. สกล สุชาตวุฒิ 11. ศุลิน สุชาตวุฒิ, มีบุตร 2 คน ศรีไศล สุชาตวุฒิ หรือ หม่อมศรีไศล วรานนท์ (สุชาตวุฒิ) เกิดเมื่อวันที่ 5 กันยายน พ.ศ. 2487 ปัจจุบันอายุ 73 ปี เข้าโรงเรียนศรีอยุธยา พญาไท จนจบ แล้วเข้าเรียนออกแบบตัดเย็บเสื้อผ้ากับ คุณสปัน เทียนประสิทธิ์(นันทนาคร ในตอนนั้น)และเพราะมีความสามารถ เมื่อจบหลักสูตร ได้ทำงานเป็นครูผู้ช่วยอยู่เกือบ3ปี ก่อนออกมาเปิตร้านและโรงเรียนของตัวเองแถวยมราช *ปี2508 สมรสกับ ไพบูลย์ ลีสุวัฒน์ หัวหน้าวงดนตรีคีตะวัฒน์ชึ่งมีชื่อเสียงมากในสมัยนั้น มีธิดา2 บุตร1 ได้แยกทางกันในปี 2519 ในปี2525สมรสกับพระวรวงค์เธอพระองค์เจ้าวรานนท์ธวัช เมื่อติดตามไปดูแลพระอาการประชวร และดูแลลูกทั้งสามที่อยู่ในวัยเรียนที่รัฐคาลิฟอร์เนียประเทศอเมริกา นั่นคือเหตุผลที่เธออำลาวงการและความสำเร็จอย่างปุปปับจนเป็นแปลกใจของแฟนๆ ขณะที่เป็นนักเรียนมัธยมได้รับรางวัลชนะเลิศในการประกวดร้องเพลงในงานกาชาด ที่สวนอัมพรและได้รับพระราชทานรางวัลจากพระหัตถ์ของสมเด็จพระบรมราชินีนาถ เพลงที่ร้องชื่อเพลง “ดอกไม้” ประพันธ์โดย ท่านผู้หญิงพวงร้อย อภัยวงศ์ (หม่อมหลวงพวงร้อย สนิทวงศ์) ปีต่อมาได้รับรางวัลที่หนึ่งจากการประกวดเย็บปักถักร้อยในงาน “ศิลปหัตถกรรมนักเรียน” ที่โรงเรียนสวนกุหลาบ และด้วยความที่รักศิลปะ หลังจากจบการศึกษาในระดับมัธยม ศรีไศล จึงเลือกเรียนสาขาวิชาชีพไม่เลือกเข้ามหาวิทยาลัยเช่นพี่น้อง เธอเข้าเรียนออกแบบตัดเย็บเสื้อผ้ากับ คุณสปัน เทียนประสิทธิ์(นันทนาคร ในตอนนั้น)และเพราะมีความสามารถ เมื่อจบหลักสูตร ได้ทำงานเป็นครูผู้ช่วยอยู่เกือบ3ปี ก่อนออกมาเปิตร้านและโรงเรียนของตัวเอง ศรีไศล ได้ก้าวขึ้นเป็นนักร้องชั้นแนวหน้าอันดับ TOP TEN ในยุคนั้นโดยร้องเพลงประจำใน “คอกเทลเลาจน์”ซึ่งในสมัยนั้นเพิ่งเริ่มเป็นที่นิยมและเป็นสถานที่ที่นักฟังเพลง นิยมมานั่งฟังเพลง เพราะในสมัยนั้นเป็นสถานที่ที่ค่อนข้างมีระดับ ศรีไศล เคยร้องอยู่โรงแรมแอมบาสเดอร์, ปี๊ปอินน์ในโรงแรมอมพีเรียล,ทิพย์ คอกเทลเลาจน์ สยามสแควร์,โซโห เพลินจิต, มาร์โคโปโล ทองหล่อ, The Green House ในซอยหลังสวน Your Placeสุขุมวิท33, สีทันดร ลาดพร้าว101 และ โรงแรมแมนดาริน สามย่าน ศรีไศล เข้าสู่วงการภาพยนตร์โดย คุณเริงศิริ ลิมอักษร ในผลงานเรื่อง“เพลงรักเพื่อเธอ” ร่วมกับ คุณพิศมัย วิลัยศักดิ์ และ คุณสรพงษ์ ชาตรี และผลงานเรื่อง “หนามหยอกอก” ร่วมกับคุณวิฑูรย์ กรุณา ของ คุณเป๋ โปสเตอร์ และ “แก้ว” ร่วมกับคุณทูน หิรัญทรัพย์ และ คุณลินดา ค้าธัญเจริญของ คุณเปี๊ยก โปสเตอร์ ด้านผลงานโทรทัศน์ ผู้ช้กชวนคือ คุณภัทราวดี (ศรีไตรรัตน์) มีชูธน เรื่อง“ความรัก” และ “ประชาชนชาวแฟลต” และมีเรื่องอื่นๆต่อมาอีกหลายเรื่อง เพราะงานการแสดงและร้องเพลงที่มากขึ้นทำให้เธอต้องหยุดกิจการเสื้อผ้าโดย สิ้นเชิง ได้รับคำชมจากคอลัมล์ “ลัดดาซุบซิบ”ว่าเป็นนักร้องหญิงที่แต่งตัวดีที่สุดในจำนวน2-3คนในสมัยนั้น ได้รับคำวิจารณ์จากท่านผู้หญิงพวงร้อย อภัยวงศ์ ในการให้สัมภาษณ์ของท่านในนิติยสารฉบับหนึ่งว่า “ครั้งแรกๆที่ฟังเพลงของ ศรีไศล ยังไม่ค่อยชอบเพราะเธอร้องไม่ลงกับจังหวะห้องของดนตรี (คือ ล้อกับดนตรี ไปก่อนบ้าง ตามหลังบ้าง)” ท่านวิจารณ์ต่อว่า “แต่ฟังไปแล้วชักชอบ เพราะเป็น “สไตล” ของเขาเอง, (คือสุดท้ายก็ลงได้พร้อมดนตรี) เคยมีคนถาม ศรีไศล ว่าไปเรียนร้องเพลงแบบนี้มาจากไหน เธอตอบว่า“ไม่เคยได้เรียนร้องเพลงเลย ฝึกมาด้วยตัวเอง อาศัยชอบฟังเพลงฝรั่งมาแต่เด็กๆเพราะมีพี่ชายคนโตไปเรียนที่ประเทศอังกฤษและ กลับมาพร้อมกับแผ่นเสียงเพลงดีของ Frank Sinatra, Ella Fitzgerald, Nancy Wilson, Diane Schuur และอีกมากมาย เธอเริ่มรู้จักเพลง Jazzตั้งแต่อายุ 13 – 14 ปี ตอนเด็กๆชอบอาสารีดผ้าให้คุณพ่อและคุณแม่เพราะจะได้เปิดเพลงฟังโดยไม่ต้อง โดนเรียกไปทำอย่างอื่น เพลงที่เป็นผลงานยอดนิยมเช่น เก็บรัก, รักข้ามขอบฟ้า, รักไม่รู้ดับ, รักริษยา, จงรัก, คนเดียวในดวงใจ,ชั่วฟ้าดินสลาย,รักเอย,ชีวิตละคอน, รักที่เลือกไม่ได้, เสน่หา, ลมหวล, ลองรัก,รักและคิดถึง, คืนเหงา, ความรักครั้งสุดท้าย, พิษรัก, หยาดเพชร และอีกมากมาย หมายเหตุ - คุณสปันเป็นผู้ชักนำเข้าร่วมร้องเพลงในรายการ “ชรินทร์โชว์” ที่ออกอากาศทุกๆเดือนทางโทรทัศน์ช่องบางขุนพรม (ในเวลานั้น) และนั่นคือจุดเริ่มต้นของ ศรีไศล สุชาตวุฒิ - นักร้องไทยที่ชื่นชอบมี คุณสวลี ผกาพันธ์, คุณพูลศรี เจริญพงค์, คุณเพ็ญศรี พุ่มชูศรี, คุณชรินทร์ นันทนาคร, คุณสุเทพ วงศ์กำแหง, คุณพิทยา บุญรัตนพันธ์ และอีกหลายท่าน หลังจากพระองค์เจ้าวรานนท์ธวัชทรงสิ้นชีพตักษัยในปี 2533 ศรีไศล ได้ใช้ชีวิตอยู่ต่างประเทศ ทำธุรกิจซื้อบ้านเก่ามาตกแต่งและขาย ที่ประเทศอังกฤษ และฝรั่งเศส เคยเปิดกิจการ Bed and Breakfast กับหุ้นส่วนชาวอังกฤษ ปัจจุบันขายบ้านและกิจการทั้งหมดที่ยุโรป คงเหลือแต่บ้านที่อเมริกาให้บุตรชายดูแล มีหลานยาย 3คนจากลูกสาวท้งคู่ ปัจจุปันเลือกที่จะใช้ชีวิตอยู่เมืองไทยมากกว่าที่อื่น แม้ต้องเดินทางไปมาระหว่างประเทศ เธอให้เหตุผลว่า ไม่มีแผ่นดินใหนเหมือนบ้านเรา ได้ใกล้ชิดพุทธศาสนา และอยากทำสิ่งที่เป็นประโยชน์กับสังคม บ่อยครั้งในปีหนึ่งๆที่เธอได้ร่วมงานและจัดงานหาเงินเพื่อการกุศลโดยยกเงินค่าตัวให้ทั้งหมด เพราะเธอหายไปจากวงการนานถึง30ปี จึงไม่มีผลงานที่จะได้รับรางวัลใดๆเหมือนนักร้องในยุคเดียวกัน จนเมื่อเธอได้กลับมาร้องเพลงประกอบละครในปี 2555 เรื่อง "รอยไหม" ชื่อเพลง "เพียงได้เคียงเธอ" เธอจึงคว้ารางวัล โทรทัศน์ทองคำ สาขาเพลงประกอบละครยอดเยี่ยม จัดโดยกรมประชาสัมพันธ์</doc>
