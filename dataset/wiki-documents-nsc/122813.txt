<doc id="122813" url="https://th.wikipedia.org/wiki?curid=122813" title="การเมืองฝ่ายขวา">การเมืองฝ่ายขวา ฝ่ายขวา หมายถึง กลุ่มอนุรักษนิยม เป็นกลุ่มที่มีแนวคิดว่าการปกครองโดยการกระจายอำนาจแบบเท่าเทียมจะไม่สามารถทำได้ เป็นกลุ่มที่เชื่อว่าการปกครองเป็นเรื่องของชนชั้นนำ หรืออภิสิทธิ์ชนเท่านั้น และยังเป็นพวกต่อต้านระบบคอมมิวนิสต์ เป็นแนวคิดอำนาจนิยม ซึ่งแนวคิดนี้จะตรงข้ามกับฝ่ายซ้าย แนวคิดทางเศรษฐกิจของฝ่ายขวา คือ ไม่ต้องการให้มีการตั้งสหภาพแรงงาน เพราะคิดว่าเป็นภัยทำให้แรงงานมีอำนาจต่อรองกับบริษัท ซึ่งฝ่ายขวาไม่เห็นด้วยกับแนวคิดดังกล่าว โดยฝ่ายซ้าย มองว่าในการตั้งสหภาพแรงงานนั้น เป็นการสร้างเศรษฐกิจที่ทุกคนมีส่วนร่วม คำว่าฝ่ายซ้าย-ฝ่ายขวาในทางการเมือง เริ่มใช้มาตั้งแต่ยุคการปฏิวัติฝรั่งเศส ที่มีการแบ่งพื้นที่การนั่งประชุมในสภาสมัชชาแห่งชาติ โดยตัวแทนของกลุ่มชนชั้นกรรมกร ชาวนา ชาวไร่ จะนั่งอยู่ทางซ้ายของประธานสมัชชา และฝ่ายตัวแทนของขุนนาง ทหาร นักบวช จะนั่งทางขวามือของประธานฯ ทำให้เป็นธรรมเนียมเรียกฝ่ายซ้าย-ฝ่ายขวา ตั้งแต่นั้นมาฝ่ายขวาในแต่ละประเทศ ฝ่ายขวาในแต่ละประเทศ. ในประเทศต่าง ๆ ฝ่ายขวาคือคนที่สนับสนุนไม่ให้ประชาชนส่วนใหญ่มีส่วนร่วมทางการเมืองการปกครอง เช่น ในสหรัฐอเมริกา จอร์จ ดับเบิลยู. บุช กองทัพและนักธุรกิจส่วนใหญ่ถือเป็นตัวแทนฝ่ายขวา หรือพรรคนาซีของประเทศเยอรมัน หรือพรรคอนุรักษนิยมในประเทศอังกฤษ เป็นต้น สำหรับในประเทศที่มีสถาบันกษัตริย์ เช่นประเทศไทย ฝ่ายขวาหมายรวมถึงกลุ่มนิยมกษัตริย์ด้วยฝ่ายขวากับเหตุการณ์ในประเทศไทย ฝ่ายขวากับเหตุการณ์ในประเทศไทย. เมื่อครั้งเหตุการณ์ 6 ตุลา กลุ่มอนุรักษนิยมฝ่ายขวาได้ชูประเด็นเรื่องนักศึกษาหมิ่นราชวงศ์จนเป็นชนวนไปสู่การใช้กำลังสลายและสังหารนักศึกษาในมหาวิทยาลัยธรรมศาสตร์ กลุ่มกระบวนการทางการเมืองฝ่ายขวาในเหตุการณ์ 6 ตุลา ที่เป็นรูปธรรมคือ กลุ่มทหาร (กลุ่มนวพล) ลูกเสือชาวบ้าน ชมรมวิทยุเสรี ชมรมแม่บ้าน กลุ่มกระทิงแดง เป็นต้น</doc>
