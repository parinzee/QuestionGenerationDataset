<doc id="61580" url="https://th.wikipedia.org/wiki?curid=61580" title="สถานีรถไฟคลองจันดี">สถานีรถไฟคลองจันดี สถานีรถไฟคลองจันดี ตั้งอยู่บนทางหลวงหมายเลข 4195 อยู่ในเขตเทศบาลตำบลจันดี อำเภอฉวาง จังหวัดนครศรีธรรมราช เป็นสถานีรถไฟชั้น 1 ของทางรถไฟสายใต้ สถานีรถไฟแห่งนี้เป็นสถานีสำคัญเพราะเป็นจุดลงรถไฟสำหรับผู้โดยสารที่ต้องการไปอำเภอลานสกา อำเภอพิปูน อำเภอช้างกลาง อำเภอทุ่งใหญ่ และอำเภอเมืองนครศรีธรรมราช จังหวัดนครศรีธรรมราช แต่ไม่ได้ขึ้นขบวนรถไฟที่เข้าตัวจังหวัดนครศรีธรรมราช ซึ่งสามารถใช้บริการรถโดยสารประจำทางจากบริเวณถนนฝั่งตรงข้ามสถานีรถไฟคลองจันดี ไปยังตัวจังหวัดนครศรีธรรมราชได้ ซึ่งจะประหยัดเวลาได้ ดีกว่าการนั่งรถไฟไปลงที่สถานีนครศรีธรรมราช และเป็นจุดขึ้นรถไฟสำหรับผู้โดยสารที่มาจากอำเภอลานสกา อำเภอพิปูน อำเภอช้างกลาง อำเภอทุ่งใหญ่ และอำเภอเมืองนครศรีธรรมราช ที่ต้องการเดินทางไปจังหวัดสุราษฎร์ธานี ชุมพร ไปจนถึงกรุงเทพฯ นอกจากนั้นถ้าลงที่สถานีนี้ ยังสามารถไป สถานที่ท่องเที่ยวสำคัญๆ ได้อีกหลายที่ อาทิเช่น ตลาดน้ำคลองจันดี วัดธาตุน้อย (อยู่ห่างจากสถานีคลองจันดีไปทางทิศใต้ประมาณ 1 กิโลเมตร) วัดสวนขัน อำเภอฉวาง และวัดมะนาวหวาน พระอารามหลวง หรือน้ำตกท่าแพ ซึ่งอยู่ในเขตอำเภอช้างกลาง อ่างเก็บน้ำคลองดินแดง อ่างเก็บน้ำคลองกะทูน ภูเขาพระ ในเขตอำเภอพิปูน และหมู่บ้านคีรีวง ในเขตอำเภอลานสกา ก็ได้เช่นกันตารางเวลาการเดินรถเที่ยวล่อง ตารางเวลาการเดินรถ. เที่ยวล่อง.เที่ยวขึ้น เที่ยวขึ้น.ข้อมูลจำเพาะข้อมูลจำเพาะ. - รหัส : 4264 - ชื่อภาษาไทย : คลองจันดี - ชื่อภาษาอังกฤษ : Khlong Chan Di - ชื่อย่อภาษาไทย : จด. - ชื่อย่อภาษาอังกฤษ : - ชั้นสถานี : สถานีชั้น 1 - ระบบอาณัติสัญญาณ : สัญญาณหางปลาสัมพันธ์กับประแจกลหมู่บังคับด้วยสายลวด มีเสาครบทุกต้น (ก.3) - พิกัดที่ตั้ง : กม.ที่ 727+950 - ที่อยู่ : ทล. 4195 ตำบลจันดี อำเภอฉวาง นครศรีธรรมราช 80250</doc>
