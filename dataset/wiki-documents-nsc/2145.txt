<doc id="2145" url="https://th.wikipedia.org/wiki?curid=2145" title="ชงโค">ชงโค ชงโค มีถิ่นกำเนิดทางตอนใต้ของประเทศจีนรวมถึงฮ่องกงและทางเอเชียตะวันออกเฉียงใต้ มีชื่อพื้นเมืองอื่น ๆ ดังนี้ : ชงโค เสี้ยวเลื่อย (ภาคใต้), เสี้ยวดอกแดง (ภาคเหนือ), เสี้ยวหวาน (แม่ฮ่องสอน) กะเฮอ สะเปซี (กะเหรี่ยง-แม่ฮ่องสอน) ในสหรัฐอเมริกานิยมปลูกกันที่รัฐฮาวาย, รัฐแคลิฟอร์เนีย, ทางตะวันตกเฉียงใต้ของรัฐฟลอริดา และทางตอนใต้ของรัฐเทกซัส ชงโคเป็นไม้ที่ชอบแดด ควรปลูกในที่ได้รับแสงแดดทั้งวัน ดินปลูกควรเป็นดินร่วนหรือดินร่วนปนทรายที่ระบายน้ำดี มีความชื้นสูงลักษณะทางพฤกษศาสตร์ ลักษณะทางพฤกษศาสตร์. ไม้พุ่มหรือไม้ต้นผลัดใบขนาดกลาง สูงประมาณ 15 เมตร เรือนยอดแผ่กว้างรูปทรงไม่แน่นอน ใบเดี่ยว เรียงสลับ เป็นรูปไข่แยกเป็น 2 แฉกลึก คล้ายใบติดกันหรือใบแฝด มีขนาดประมาณ 20 ซม. ดอกสีชมพูอมม่วง, สีม่วงสดคล้ายกล้วยไม้ และสีขาว มีกลิ่นหอมอ่อน ๆ ตลอดวัน ดอกบานเต็มที่ขนาด 6-8 ซม. ช่อดอกออกตามซอกใบและปลายกิ่ง มีจำนวนดอกน้อย เกสรตัวผู้ 3 อัน ขนาดไม่เท่ากัน ออกดอกเกือบตลอดปี ออกดอกมากในฤดูหนาว การขยายพันธุ์ใช้การตอนกิ่ง ปักชำและเพาะเมล็ดประโยชน์ ประโยชน์. ใช้รากเป็นยาขับลม เปลือกเป็นยาแก้ท้องร่วง มีฤทธิ์แก้ท้องเสีย พอกฝี สารสกัดเอทานอล 50% ของชงโค เพิ่มระดับฮอร์โมนไทรอกซินในหนูทดลอง มีฤทธิ์ยับยั้งเซลล์มะเร็งสัญลักษณ์สัญลักษณ์. - ต้นไม้ประจำคณะอักษรศาสตร์ จุฬาลงกรณ์มหาวิทยาลัย - ดอกไม้ประจำคณะนิเทศศาสตร์ มหาวิทยาลัยราชภัฏรำไพพรรณี - ต้นไม้ประจำคณะศึกษาศาสตร์ มหาวิทยาลัยบูรพา - ต้นไม้ประจำมหาวิทยาลัยราชภัฏบ้านสมเด็จเจ้าพระยา - ต้นไม้ประจำโรงเรียนกรุงเทพคริสเตียนวิทยาลัย - ต้นไม้ประจำโรงเรียนภูเก็ตวิทยาลัย - ต้นไม้ประจำโรงเรียนร้อยเอ็ดวิทยาลัย - ต้นไม้ประจำคณะวิศวกรรมศาสตร์ สถาบันเทคโนโลยีพระจอมเกล้าเจ้าคุณทหารลาดกระบัง - ต้นไม้ประจำโรงเรียนโชคชัยสามัคคี อำเภอโชคชัย จังหวัดนครราชสีมา 30190 - ต้นไม้ประจำโรงเรียนปิยะบุตร์  - ต้นไม้ประจำโรงเรียนยุพราชวิทยาลัย จังหวัดเชียงใหม่ - ต้นไม้ประจำโรงเรียนบำเหน็จณรงค์ จังหวัดชัยภูมิ - ต้นไม้ประจำโรงเรียนศิริมาตย์เทวี จังหวัดเชียงราย - ดอกไม้ประจำโรงเรียนท่าม่วงราษฎร์บำรุง กาญจนบุรี จังหวัดกาญจนบุรี - ดอกไม้ประจำโรงเรียนเทพลีลา - ดอกไม้ประจำโรงเรียนพานพิเศษพิทยา จังหวัดเชียงราย - ดอกไม้ประจำโรงเรียนชุมชนวัดบางโค จังหวัดนนทบุรี - ดอกไม้ประจำโรงเรียนเสริมงามวิทยาคม จังหวัดลำปาง - ดอกไม้ประจำกลุ่มลูกเสือจังหวัดนนทบุรี - ดอกไม้ประจำโรงเรียนแม่เมาะวิทยาจังหวัดลำปาง</doc>
