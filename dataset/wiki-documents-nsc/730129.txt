<doc id="730129" url="https://th.wikipedia.org/wiki?curid=730129" title="เครเฟ็ลท์">เครเฟ็ลท์ เครเฟ็ลท์ () เป็นเมืองหนึ่งในรัฐนอร์ดไรน์-เวสท์ฟาเลิน ประเทศเยอรมนี มีฐานะเป็นเมืองอิสระ (kreisfreie Stadt) ตามการบริหารเขตปกครองของเยอรมนี ตั้งอยู่ทางทิศตะวันตกของประเทศและของรัฐ ปัจจุบันมีประชากรราว 222,000 คน เมืองใหญ่แห่งอื่นที่ตั้งอยู่ใกล้เคียงได้แก่ ดืสบูร์ก (ประชากร 486,000 คน) ห่างออกไปทางทิศตะวันออกเฉียงเหนือราว 16 กิโลเมตร ดึสเซลดอร์ฟ (ประชากร 598,000 คน) ห่างออกไปทางทิศตะวันออกเฉียงใต้ราว 18 กิโลเมตร และเมินเชนกลัดบัค (ประชากร 255,000 คน) ทางทิศตะวันตกเฉียงใต้ราว 20 กิโลเมตร เครเฟ็ลท์เป็นส่วนหนึ่งของ เขตปริมณฑลไรน์-รูห์ร ซึ่งมีประชากรทั้งหมดราว 9.9 ล้านคน มีอาณาเขตติดต่อกับรูห์รเกอบีท (Ruhrgebiet) ซึ่งเป็นเขตชุมชนเมืองที่ประกอบด้วยเมืองหลายแห่งเชื่อมต่อกันขนาดใหญ่ที่สุดในเยอรมนี เครเฟ็ลท์มีฉายาว่า "เมืองแห่งไหมและกำมะหยี่" เนื่องจากเคยเป็นแหล่งผลิตไหมในช่วงคริสต์ศตวรรษที่ 18–19 ชื่อเดิมของเมืองคือ Crefeld (อ่านว่าเครเฟ็ลท์เช่นเดียวกัน) จนกระทั่งเปลี่ยนมาใช้ชื่อ Krefeld ตั้งแต่ปี ค.ศ. 1929 เป็นต้นมาภูมิศาสตร์ ภูมิศาสตร์. เครเฟ็ลท์ตั้งอยู่บนที่ราบนีเดอร์ไรน์ (Niederrheinisches Tiefland) ทางทิศตะวันตกเฉียงเหนือของประเทศเยอรมนี แม่น้ำไรน์ตั้งอยู่ห่างจากตัวเมืองชั้นในไปทางทิศตะวันออกราว 7 กิโลเมตร บริเวณที่ติดแม่น้ำอยู่ในเขตลินน์ (Linn) ซึ่งยังอยู่ในเขตการปกครองของเครเฟ็ลท์ แม่น้ำไรน์ไหลผ่านเครเฟ็ลท์ด้วยความยาวทั้งสิ้น 6.2 กิโลเมตร ความกว้างอยู่ระหว่าง 320–400 เมตร เครเฟ็ลท์มีพื้นที่ทั้งสิ้น 137.78 ตารางกิโลเมตร ส่วนที่กว้างที่สุดระหว่างทิศเหนือ-ใต้ยาว 12 กิโลเมตร ระหว่างทิศตะวันออก-ตะวันตกยาว 13.1 กิโลเมตร พื้นที่ใจกลางเมืองมีความสูงจากระดับน้ำทะเลเฉลี่ย 39 เมตร จุดที่สูงที่สุดได้แก่ อินราเทอร์แบร์ก (Inrather Berg) สูง 87 เมตรเหนือระดับน้ำทะเลปานกลาง เป็นภูเขาที่สร้างจากซากปรักหักพังของเมืองตั้งแต่สมัยสงครามโลกครั้งที่สอง คาพุสิเนอร์แบร์ก (Kapuzinerberg) สูง 77 เมตร ซึ่งเคยเป็นแหล่งทิ้งขยะจากครัวเรือน และ ฮึลเซอร์แบร์ก (Hülser Berg) สูง 63 เมตร ภูมิอากาศของเครเฟ็ลท์เป็นแบบอากาศชายฝั่งทะเล ซึ่งได้รับอิทธิพลจากมหาสมุทรแอตแลนติกทางทิศตะวันตกเฉียงเหนือ โดยอากาศไม่หนาวหรือร้อนเกินไป ฤดูหนาวมีหิมะตกน้อย ฤดูร้อนไม่ร้อนมากและเป็นฤดูที่มีปริมาณน้ำฝนสูงสุดของปี โดยปริมาณหยาดน้ำฟ้าเฉลี่ยทั้งปีอยู่ที่ 760 มิลลิเมตร อุณหภูมิเฉลี่ยทั้งปีอยู่ระหว่าง 10.6 °C และ 11.1 °Cการแบ่งเขตการปกครอง การแบ่งเขตการปกครอง. เมืองเครเฟ็ลท์แบ่งการปกครองออกเป็น 9 เขต (Stadtbezirk) ได้แก่ Stadtmitte, West, Nord, Hüls, Süd, Fischeln, Oppum-Linn, Ost และ Uerdingen แต่ละเขตประกอบด้วยสภาผู้แทนเขตและนายกเทศมนตรีเขต ซึ่งสมาชิกสภาได้รับการเลือกตั้งโดยตรงจากประชาชนในเขตนั้น ๆ นอกจากนี้เมืองเครเฟ็ลท์ยังสามารถแบ่งเขตดังกล่าวออกเป็นเขตย่อย (Stadtteil) ได้อีก 19 เขต ได้แก่เมืองพี่น้อง เมืองพี่น้อง. เครเฟ็ลท์มีเมืองพี่น้อง ดังนี้- เฟนโล เนเธอร์แลนด์ (ตั้งแต่ ค.ศ. 1964) - เลสเตอร์ สหราชอาณาจักร (ตั้งแต่ ค.ศ. 1969) - เดิกเคิร์ก ฝรั่งเศส (ตั้งแต่ ค.ศ. 1974) - ไลเดิน เนเธอร์แลนด์ (ตั้งแต่ ค.ศ. 1980) - ชาร์ลอตต์ สหรัฐอเมริกา (ตั้งแต่ ค.ศ. 1986) - อำเภอโอเพอร์ชเปร เยอรมนี (ตั้งแต่ ค.ศ. 1990) - อุลยานอฟสก์ รัสเซีย (ตั้งแต่ ค.ศ. 1993) - ไกเซรี ตุรกี (ตั้งแต่ ค.ศ. 2008)</doc>
