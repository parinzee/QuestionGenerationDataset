<doc id="581166" url="https://th.wikipedia.org/wiki?curid=581166" title="เวียงร้อยดาว">เวียงร้อยดาว เวียงร้อยดาว เป็นนวนิยายแนวสืบสวนฆาตกรรมและสยองขวัญ จากบทประพันธ์ของบินละเว สร้างเป็นละครโทรทัศน์โดย ธัญญา วชิรบรรจงและพงศ์พัฒน์ วชิรบรรจง ออกอากาศทางสถานีวิทยุโทรทัศน์ไทยทีวีสีช่อง 3เรื่องย่อ เรื่องย่อ. "บดินทร์ธร" เรื่องราวของคนในตระกูลที่ครั้งหนึ่งเคยเป็นอดีตเป็นต้นเหตุแห่งรอยร้าวฉานแห่งเวฬุมาส การจากไปของ ดิลก และ จันทร์สาย พ่อแม่บุญธรรม ร้อยดาวในอังกฤษ ร้อยดาวกลับไทย เพื่อฟังพินัยกรรมของ ปกรณ์ บดินทร์ธร บิดา เมื่อถึงคฤหาสน์บดินทร์ธร ต้นชัยพฤกษ์ซึ่งเมื่อวานไม่มีดอก กลับออกดอกบานสะพรั่ง เธอได้รับการต้อนรับจากนมแสง แต่กลับถูกเดียดฉันท์จากภรรยาคนอื่นๆ และลูกต่างแม่ พ่อของร้อยดาวนั้นมีภรรยาถึง4คน คือ เต็มเดือน แต่ไม่มีลูก ภรรยาคนที่สองชื่อ จงจิตร มีลูกสาวคนเดียว คือ ดารกา ภรรยาคนที่สาม ชื่อ สร้อยฟ้า มีลูก 2 คน คือ วีระวิทย์ และ ดาราเรศ ส่วน เวียงแก้ว แม่ของร้อยดาวนั้นเป็นภรรยาคนที่สี่ ดำรง ปู่ ก็ไม่ยอมรับเธอ ร้อยดาวอยากกลับมาเวียงร้อยดาว ที่แม่เคยอยู่ในเขตบดินทร์ธร ที่ตอนร้างเท่าๆอายุของเธอ เธอจึงต้องไปพักอยู่ที่เรือนของนมแสง โดยมี กระถิน หลานสาวนมแสงอยู่เป็นเพื่อน วันต่อมา มาตร ลูกชายทูตไทยประจำอังกฤษ แวะมาหาร้อยดาว รถของเขาถูกรถของ ม.ร.ว.น่านฟ้า ชนเข้าอย่างจัง น่านฟ้าโวยวายว่ามาตรจอดรถเกะกะ ขณะที่มาตรกับน่านฟ้ากำลังทะเลาะกันอยู่นั้น ม.ร.ว.สิบทิศ เวฬุมาส พี่ชายแท้ๆของน่านฟ้าซึ่งขับรถตามน้องสาวออกมาเห็นเข้า จึงสั่งให้น่านฟ้ายอมรับผิด และให้นามบัตรไว้เพื่อชำระค่าซ่อมรถให้หลังซ่อมเสร็จ แต่มาตรไม่สนใจ ร้อยดาวจึงเป็นคนเก็บนามบัตรไว้ให้ สิบทิศแอบพึงใจในตัวร้อยดาวแต่ยังคงไว้ท่าทำเป็นไม่สนใจ เพราะสิบทิศอยู่ที่ตำหนักม่วง อันมีพื้นที่ติดกับคฤหาสน์บดินทร์ธร และตั้งแต่ ม.จ.วิรุฬ พ่อของเขาเสียชีวิตในเขตบดินทร์ธรเป็นต้นมา ที่ทำให้เขาสงสัยว่าเวียงแก้วคือผู้ที่ฆ่าท่านพ่อของเขา ความสัมพันธ์ของสองตระกูลจึงสิ้นสุดลงนับแต่นั้นนักแสดงนำหมายเหตุหมายเหตุ. - บท นมแสง แท้จริงแล้ววางตัวให้ ทัศน์วรรณ เสนีย์วงศ์ ณ อยุธยา เป็นผู้รับบทนี้แต่เปลี่ยนตัวมาเป็น เดือนเต็ม สาลิตุล แทน - บท คุณปกรณ์ แท้จริงแล้ววางตัวให้ ธนากร โปษยานนท์ เป็นผู้รับบทนี้แต่เปลี่ยนตัวมาเป็น ดอม เหตระกูล แทนเพลงประกอบละครเพลงประกอบละคร. - เพลง ความจริง (เพลงเปิด) - มาลีวัลย์ เจมีน่า - เพลง ยิ่งใกล้ยิ่งใช่ (เพลงปิด) - พัดชา เอนกอายุวัฒน์</doc>
