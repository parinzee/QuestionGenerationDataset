<doc id="516240" url="https://th.wikipedia.org/wiki?curid=516240" title="สตาร์วูดโฮเทลส์แอนด์รีสอตส์เวิลด์ไวด์">สตาร์วูดโฮเทลส์แอนด์รีสอตส์เวิลด์ไวด์ กลุ่มโรงแรมและรีสอร์ทสตาร์วูด (Starwood Hotels and Resorts Worldwide Inc.) เป็นกลุ่มโรงแรมสัญชาติอเมริกัน มีที่ตั้งบริษัทแม่อยู่ที่สแตมเฟิร์ด (รัฐคอนเนตทิคัต) ซึ่งจัดเป็นหนึ่งในกลุ่มโรงแรมที่ใหญ่ที่สุดกลุ่มหนึ่งของโลก โดยเป็นทั้งผู้บริหาร ผู้ร่วมทุน เจ้าของ และเจ้าของเฟรนไชส์ของทั้งโรงแรม รีสอร์ท สปา เรสซิเดนซ์ ภายใต้แบรนด์ทั้งหมด 9 แบรนด์ ในปีค.ศ.2009 กลุ่มสตาร์วูด มีโรงแรมในเครือทั้งหมด 992 แห่ง และมีพนักงานทั้งหมดกว่า 145,000 คน โดย 26% อยู่ในสหรัฐอเมริกา ในวันที่ 16 พฤศจิกายน 2558 แมริออทอินเตอร์เนชันแนล ประกาศเข้าซื้อกิจการกลุ่มโรงแรมและรีสอร์ทสตาร์วูด ทำให้กลายเป็นกลุ่มโรงแรมขนาดใหญ่ที่สุดในโลกแบรนด์แบรนด์. - เวสทิน โฮเท็ล แอนด์ รีสอร์ท (Westin Hotels and Resorts) เวสทินเป็นหนึ่งในแบรนด์ระดับบน ที่มีอายุเก่าแก่ที่สุดในกลุ่มสตาร์วูด โดยย้อนไปถึงปีก่อตั้งตั้งแต่ค.ศ.1930 ในปัจจุบันมีโรงแรมภายใต้แบรนด์เวสทิน โฮเท็ล แอนด์ รีสอร์ท กว่า 186 แห่งใน 40 ประเทศทั่วโลก - เชอราตัน โฮเท็ล แอนด์ รีสอร์ท (Sheraton Hotels and Resorts) เชอราตันเป็นอีกหนึ่งในแบรนด์หลักของกลุ่ม โดยมีโรงแรมภายใต้แบรนด์กว่า 400 แห่งรอบโลก และเป็นแบรนด์ที่มีอายุเก่าแก่รองจากเวสทิน (ก่อตั้งในปีค.ศ.1937) โดยถูกขายให้กับกลุ่มสตาร์วูดในปีค.ศ.1988 - โฟร์ พ้อยส์ บาย เชอราตัน (Four Points by Sheraton) เป็นแบรนด์ใหม่ซึ่งก่อตั้งในปีค.ศ.1995 ซึ่งจัดเป็นแบรนด์ระดับกลาง โดยได้ใช้ชื่อนี้เพื่อเรียกแทนกลุ่มโรงแรมเชอราตัน อินน์ ในอดีตทั้งหมดเพื่อป้องกันการสับสน (เนื่องจากเป็นแบรนด์คนละระดับ) โฟร์ พ้อยท์ บาย เชอราตัน ได้ผนวกเข้ากับกลุ่มสตาร์วูด พร้อมกับเชอราตัน ในปีค.ศ.1988 - ลักซูรี่ คอลเลคชั่น (The Luxury Collection) เป็นอีกแบรนด์ระดับหรูหรา ซึ่งถูกซื้อโดยกลุ่มเชอราตันในปีค.ศ.1994 จากกลุ่มโรงแรมสัญชาติอิตาเลียน ชื่อ CIGA โดยได้เปลี่ยนชื่อเป็น ITT Sheraton Luxury Hotel และภายหลังได้ผนวกเข้ากับกลุ่มสตาร์วูด ยังใช้เปลี่ยนกลับไปใชเชื่อเดิมคือ ลักซูรี่ คอลเลคชั่น ในการทำการตลาดโรงแรมระดับหรูหรา โดยในปัจจุบัน ยังมีโรงแรมบางแห่งที่ยังคงใช้ชื่อเรียกเดิมว่า เชอราตัน แต่จัดอยู่ในแบรนด์ของลักซูรี่ คอลลเลคชั่น ซึ่งหนึ่งในนั้นได้แก่ โรงแรมเชอราตัน แกรนด์ สุขุมวิท อะ ลักซูรี่ คอลเลคชั่น โฮเท็ล กรุงเทพมหานคร ประเทศไทย โรงแรมที่อยู่ในแบรนด์ลักซูรี่ คอลเลคชั่น ส่วนใหญ่นั้นใช้โลโก้เป็นของตัวเอง เนื่องจากมักจะเป็นโรงแรมที่เปลี่ยนมาจากอาคารที่มีคุณค่าทางประวัติศาสตร์ พระราชวัง หรือแม้กระทั่งโรงแรมที่มีชื่อเสียงอันยาวนานในประเทศนั้นๆ - ดับเบิ้ลยู โฮเท็ล แอนด์ รีสอร์ท (W Hotels and Resorts) เป็นแบรนด์ระดับหรูหราและบูติก เน้นลูกค้าที่อยู่ในวัยหนุ่มสาว โดยใช้การตกแต่งที่เป็นเอกลักษณ์แบบมินิมอลลิสม์ และทันสมัย กลุ่มดับเบิ้ลยูมีสาขากว่า 50 โรงแรมรอบโลก - เซนต์ รีจิส (St. Regis) เป็นแบรนด์ระดับหรูหรา โดยก่อตั้งในปีค.ศ.1999 ตามชื่อโรงแรมเซนต์ รีจิส โฮเท็ล นิว ยอร์ค ซึ่งมีประวัติอันยาวนานตั้งแต่ปีค.ศ.1904 และภายหลังถูกซื้อโดยกลุ่มโรงแรมเชอราตัน และถูกผนวกเข้ากับกลุ่มสตาร์วูดในที่สุด - เลอ เมอริเดียน (Le Méridien) ก่อตั้งโดยสายการบินแอร์ฟรานซ์ในปีค.ศ.1972 และขายให้กลุ่มสตาร์วูดในปีค.ศ.2005 โดยปัจจุบันมีโรงแรมภายใต้ชื่อเลอ เมอริเดียน กว่า 120 แห่งใน 50 ประเทศทั่วโลก - เอลอฟท์ โฮเท็ล (Aloft Hotels) เป็นแบรนด์ระดับกลาง ก่อตั้งในปีค.ศ.2005 เพื่อตอบสนองความเป็นโมเดิร์น และทันสมัย โดยใช้วิสัยทัศน์เดียวกับดับเบิ้ลยู โดยจะมีความสัมพันธ์กันคล้ายๆกับแบรนด์เชอราตัน กับโฟร์ พ้อยท์ บาย เชอราตัน ในปัจจุบันมีโรงแรมภายใต้แบรนด์เอลอฟท์ ทั้งหมด 46 โรงแรม - เอเลเมนท์ บาย เวสทิน (Element by Westin) ก่อตั้งในปีค.ศ.2006 โดยมุ่งหวังจะเป็นแบรนด์ที่เป็นมิตรต่อสิ่งแวดล้อม รวมทั้งการออกแบบโครงสร้างเพื่อช่วยประหยัดพลังงานและน้ำอีกด้วย</doc>
