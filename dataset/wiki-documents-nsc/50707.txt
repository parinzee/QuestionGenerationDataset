<doc id="50707" url="https://th.wikipedia.org/wiki?curid=50707" title="โปเตโต้">โปเตโต้ โปเตโต้ (, เขียนเป็น POTATO) หรือชื่อเดิม เดอะ โปเตโต้ เป็นวงดนตรีร็อกสัญชาติไทยสังกัดค่ายแกรมมี่ เป็นวงดนตรีที่ได้รับความนิยมสูงมากในหมู่วัยรุ่นไทยในปัจจุบัน มีผลงานเพลงออกมาหลายอัลบัม เคยยุบวงไปครั้งหนึ่งเมื่ออดีตนักร้องนำคือ ปีย์ชนิตถ์ อ้นอารี (ปีย์) ได้เสียชีวิต สุวาทิน วัฒนวิทูกูร (บ๋อม) จึงได้ตั้งวงขึ้นมาใหม่ โดย พัฒน์ชัย ภักดีสู่สุข (ปั๊ป) ได้ขึ้นมาเป็นนักร้องนำอย่างเต็มตัว และผลิตผลงานเพลงออกมาจนมีชื่อเสียงในปัจจุบันประวัติ2543–2544: ก่อตั้งวงและอัลบั้มแรก โปเตโต้ ประวัติ. 2543–2544: ก่อตั้งวงและอัลบั้มแรก โปเตโต้. โปเตโต้เริ่มต้นขึ้นที่โน้ต ปีย์ และบ๋อม มีโอกาสร่วมงานกันครั้งแรกในการถ่ายโฆษณาโค้ก ด้วยเข้าตาเหล่าทีมงาน จึงได้เข้ามาสกรีนเทสต์ ที่แกรมมี่ฯ โดยปีย์เป็นนักร้องนำ แต่ก็ยังขาดมือเบส จึงต้องทำการคัดเลือกนักดนตรีในตำแหน่งนี้กันอีกรอบ โดยอรนุช ตั้งเดชาวุฒิ (นุช) เป็นมือเบสหญิงที่เข้ามาคัดเลือกในครั้งนั้น ฝีมือของเธอถูกใจทั้งทีมงานและสมาชิกในวง นุชจึงกลายเป็นสมาชิกคนที่ 4 ในที่สุด และสมาชิกคนสุดท้ายของวงในช่วงนั้นก็คือ ปั๊ป อัลบั้มแรกของวงโปเตโต้มีชื่อเดียวกับวง ปรากฏตัวเมื่อปี พ.ศ. 2544 เน้นที่ลักษณะโดดเด่นคือ ความมันส์และตรงไปตรงมา มีเพลงที่ได้รับความนิยมอย่าง "เร็วมาก" และ "ทำนองที่หายไป" ทำให้ชื่อของโปเตโต้เป็นที่รู้จักของวัยรุ่นไทยอย่างรวดเร็ว ในขณะที่ "เธอไปกับใคร" ก็กลายเป็นอีกเพลงที่ได้รับความนิยมในทันทีที่ถูกเปิดทางวิทยุ หลังจากเสร็จสิ้นการทำงานเพลงชุดแรก นุช มือเบสซึ่งมีความจำเป็นในเรื่องการเรียน จึงขอลาออกจากวงไปเรียนต่อต่างประเทศ2545–2546: อัลบั้ม โก...ออน และการเสียชีวิตของ ปีย์ 2545–2546: อัลบั้ม โก...ออน และการเสียชีวิตของ ปีย์. ระหว่างการอัดอัลบั้มที่สองอยู่นั้น ปีย์ นักร้องนำและมือกีตาร์ ได้เสียชีวิตเมื่อวันที่ 3 ตุลาคม พ.ศ. 2545 แต่ก่อนที่ปีย์จะเสียชีวิต ก็ได้เริ่มทำผลงานอัลบั้มชุดที่ 2 ชื่อ โก...ออน (Go...On) ไปแล้วถึง 3 เพลง ได้แก่ เพลง "น้ำหอม" ที่ปีย์ได้อัดและร้องไว้จนเสร็จเรียบร้อยแล้ว และเพลง "ไม่ให้เธอไป" ซึ่งปีย์ได้แต่งทำนองไว้ ส่วนเพลง "กล้าพอไหม" ได้ถูกเรียบเรียงใหม่ หลังจากที่ปีย์เสียชีวิตนั้น ทำให้วงได้หยุดชะงักลง ซึ่งต่อมาเพลงทั้งสามเพลงที่ได้รับการโปรโมทนั้นได้รับความนิยมอย่างสูงในหมู่วัยรุ่น และในขณะที่ปั๊ป บ๋อม และโน้ต ยังรักที่จะอยากเล่นดนตรีต่อไป ทั้งสามจึงตัดสินใจกลับมารวมวงอีกครั้งในปี พ.ศ. 2546 และเดินหน้าทำงานเพลง เพื่อสานต่อความฝันของพวกเขาและปีย์ โดยการหาสมาชิกเพิ่มเติม โน้ตจึงได้ชักชวน "โอม" มาเป็นมือเบส ซึ่งเคยเรียนอยู่ที่เดียวกันและเล่นดนตรีมาด้วยกัน ส่วนบ๋อมได้ติดต่อ "วิน" มือกีตาร์ ที่เคยเรียนดนตรีและร่วมแสดงดนตรีงานโรงเรียนมาด้วยกัน เข้ามาเป็นสมาชิกเสริมคนสุดท้ายของวง จาก 3 เพลงแรกที่ทำค้างไว้ พวกเขานำมาสานต่อทิศทางของดนตรีให้ชัดเจนขึ้น ด้วยความต้องการเสียงดนตรีสด หนักแน่น แต่ผสมผสานความนุ่มนวลของเมโลดี้ และด้วยเสน่ห์เสียงของกีตาร์อะคูสติก2547–2555: อัลบั้มพิเศษ โฟกัส จนถึง อัลบั้ม ฮิวแมน 2547–2555: อัลบั้มพิเศษ โฟกัส จนถึง อัลบั้ม ฮิวแมน. โปเตโต้ได้ออกอัลบั้มพิเศษ โฟกัส ในปี พ.ศ. 2547 และโน้ตได้ออกจากวงเมื่อปีเดียวกัน ในปี พ.ศ. 2548 วงได้ออกอัลบั้มชุดที่ 3 ไลฟ์ มีเพลงที่ได้รับความนิยมอย่างสูงอย่าง "ปากดี" "ที่เดิม" "หวังดีเสมอ" "ภาษากาย" แต่เพลงที่ได้รับความนิยมอย่างสูงในอัลบั้มชุดนีเป็นเพลง "รักแท้ดูแลไม่ได้" ซึ่งต่อมาเพลงนี้ได้กลายเป็นเพลงประจำวงโปเตโต้ และเป็นเพลงดังที่รู้จักอย่างมากในหมู่วัยรุ่นเพลง ๆ หนึ่ง ในปี พ.ศ. 2549 ได้ออกอัลบั้มรวมเพลงฮิตอย่าง "ขอบคุณที่รักกัน" โดยมีเพลงชื่อเดียวกันกับอัลบั้มได้รับความนิยมอย่างสูง ในปี พ.ศ. 2550 ได้ออกอัลบั้มชุดที่ 4 เซ้นส์ มีเพลงที่ได้รับความนิยมอย่าง "เข้าทาง" "นี่แหละความเสียใจ" และ "ชีวิตที่ขาดเธอ" ต่อมาในปี พ.ศ. 2551 โปเตโต้ได้รับ กานต์ มาทำหน้าที่เป็นมือกลองแทน บ๋อม ซึ่งออกจากวงหลังจากบันทึกอัลบั้ม "เซนส์" เมื่อปี พ.ศ. 2550 แต่เขาก็ได้ปรากฏตัวในการแสดงของวงเป็นครั้งคราว ทำให้โปเตโต้มีสมาชิก ได้แก่ ปั๊บ โอม วิน และกานต์ ในปี พ.ศ. 2551 วงได้ออกอัลบั้มพิเศษ รีเฟรช มีเพลงที่ได้รับความนิยมอย่าง "รักเธอไปทุกวัน" และ "อารมณ์สีเทา" และทางวงอัลบั้มชุดที่ 5 เซอร์เคิล ในปี พ.ศ. 2551 มีเพลงที่ได้รับความนิยมอย่าง "ยื้อ" "แชร์" และ "ทนพิษบาดแผลไม่ไหว" ต่อมาในปี พ.ศ. 2553 วิน มือกีตาร์ ได้ออกจากวง ในปี พ.ศ. 2554 วงได้ออกอัลบั้มชุดที่ 6 ฮิวแมน มีเพลงที่ได้รับความนิยมอย่าง "เล่นลิ้น" "ไม่รู้จะอธิบายยังไง" "จำอะไรไม่ได้" "ง่าย ๆ" และ "เธอยัง" และในปี พ.ศ. 2556 จึงได้ชูหั่ง มาเป็นมือกีตาร์ซึ่งเป็นสมากชิกวงที่เข้ามาเป็นคนล่าสุด2556–ปัจจุบัน: อัลบั้มชุดที่เจ็ด 2556–ปัจจุบัน: อัลบั้มชุดที่เจ็ด. ปี พ.ศ. 2556 ทางวงได้ปล่อยซิงเกิล "ระหว่างทาง" ออกสู่คนฟังเป็นครั้งแรก ปี พ.ศ. 2557 ได้ออกซิงเกิลฮิตอย่าง "ฮู้ฮู" และ "กี่พรุ่งนี้"ประสบความสำเร็จอย่างดี ปี พ.ศ. 2558 ได้ออกซิงเกิลฮิต อย่าง "สมดุล" "ทิ้งไว้กลางทาง" และ "รอย" โดยเวลานี้เป็นช่วงที่วงโปเตโต้กลับมาประสบความสำเร็จแบบถล่มทลาย โดยเฉพาะอย่างยิ่งกับเพลง "ทิ้งไว้กลางทาง" ซึ่งมียอดชมในยูทูปเกิน 100 ล้านวิวของผู้ชม ปี พ.ศ. 2559 ได้ออกซิงเกิลฮิต "ตัวปลอม" มี 2 เวอร์ชั่น สไตล์ โปเตโต้และลุลา ปี พ.ศ. 2560 ได้ออกซิงเกิลฮิต "เธอทําให้ได้รู้" และร้องคู่กับ สหรัถ สังคปรีชา และ "ทุกด้านทุกมุม" โดยเวลานี้เป็นช่วงที่วงโปเตโต้ ได้ร้องเพลงคู่กับ พงษ์สิทธิ์ คำภีร์สมาชิกสมาชิก. - สมาชิกปัจจุบัน- พัฒน์ชัย ภักดีสู่สุข (ปั๊บ) – ร้องนำ, กีตาร์ - ปิยวัฒน์ อนุกูร (โอม) – กีตาร์เบส, ร้องประสาน - กานต์ อ่ำสุพรรณ (กานต์) – กลอง - ทีฆทัศน์ ทวิอารยกุล (ชูหั่ง) – กีตาร์- สมาชิกแบกอัปปัจจุบัน - เกียรติยศ มาลาทอง (อั้ม) – คีย์บอร์ด- อดีตสมาชิก - ปีย์ชนิตถ์ อ้นอารี (ปีย์) – ร้องนำ, กีตาร์ - อรนุช ตั้งเดชาวุฒิ (นุช) – กีตาร์เบส - นันทไกร ฉ่ำใจหาญ (โน้ต) – กีตาร์ - สุวาทิน วัฒนวิทูกูร (บ๋อม) – กลอง - รัตนพล เก่งเรียน (วิน) – กีตาร์, ร้องนำ, ร้องประสาน- อดีตสมาชิกแบกอัป - วิสารท กลุสิริ (โอ่ง AB Normal) - กีตาร์ - เส้นเวลา- ตาราง ในตารางด้านล่างนี้จะอ้างถึงอัลบั้มที่มีผลงานขึ้นมาใหม่เท่านั้น ทั้งนี้ไม่คำนึงถึงอัลบั้มรวมเพลงในอดีต หรืออัลบั้มที่อยู่รวมกับวงอื่น ๆผลงานสตูดิโออัลบั้มอัลบั้มพิเศษผลงาน. อัลบั้มพิเศษ. - Focus (พ.ศ. 2547) 2. ขอบใจ 3. Sassy Girl (วิน) 4. กล้าพอไหม 5. ทำนองที่หายไป 6. คนดีไม่มีที่อยู่ 7. ไม่ให้เธอไป 8. ชู้ ปี ดู วับ 9. ผู้ชายขี้กลัว 10. ลืมตาในน้ำ 11. เธอไปกับใคร- PACK 4 (พ.ศ. 2547) เป็นอัลบั้มพิเศษจัดทำเพื่อเป็นการฉลองครบรอบ 20 ปี จีเอ็มเอ็มแกรมมี่ โดยการนำวงร็อกของค่าย 4 วงมารวมกันคือ Potato, A.B.Normal, Clash และ Kala โดยนำอักษรตัวแรกของชื่อวงทั้ง 4 มารวมกันเป็นชื่ออัลบั้ม และรายชื่อต่อไปนี้คือเพลงของโปเตโต้ในอัลบั้มนี้1. ยิ่งสูงยิ่งหนาว - ร้องหมู่ 2. ยิ่งใกล้ยิ่งเจ็บ 3. ลึกสุดใจ 4. คนไม่สำคัญ 5. คนสุดท้าย 6. ทำใจลำบาก 7. เอาอะไรมาแลกก็ไม่ยอม (ปั๊ป+วิน)- The Potato Collection "ขอบคุณที่รักกัน" (พ.ศ. 2549) 2. ขอบคุณที่รักกัน (Medium) 3. ไม่ให้เธอไป 4. ลืมตาในน้ำ 5. ปากดี 6. ทำนองที่หายไป 7. กล้าพอไหม 8. คนดีไม่มีที่อยู่ 9. รักแท้ ดูแลไม่ได้ 10. Sassy Girl 11. ที่เดิม 12. ภาษากาย 13. ขอบใจ 14. น้ำหอม 15. ขอบคุณที่รักกัน (Acoustic) (ปั๊ป+วิน)- Love & Spicy (พ.ศ. 2550) 2. นี่แหละความเสียใจ 3. ภาษากาย 4. รักแท้ ดูแลไม่ได้ 5. คนกลาง 6. ปากดี 7. ที่เดิม 8. ชีวิตที่ขาดเธอ 9. แพ้กลางคืน 10. หวังดีเสมอ 11. เพียงพอ 12. กล้าพอไหม 13. ไม่ให้เธอไป 14. คนดีไม่มีที่อยู่ 15. เข้าทาง 16. ขอบคุณที่รักกัน Medium Version- Refresh (พ.ศ. 2551) 2. รักเธอไปทุกวัน (ปั๊ป) 3. อารมณ์สีเทา (ปั๊ป) 4. ที่เดิม (Refresh) (ปั๊ป) 5. ลา ลา ลา (Refresh) (ปั๊ป) 6. คำตอบของหัวใจ (Refresh) (วิน) 7. นี่แหละความเสียใจ (Refresh) (ปั๊ป) 8. ปากดี (Refresh) (ปั๊ป) 9. SASSY GIRL (Refresh) (ปั๊ป) 10. เพียงพอ (Refresh) (ปั๊ป) 11. รักแท้ ดูแลไม่ได้ (Refresh) (ปั๊ป)- On The Way (26 มกราคม พ.ศ. 2556) 2. ระหว่างทาง 3. Begin 4. On The Way 5. Go On- ตอนเย็น (พ.ศ. 2556) - สังกัด: WerkGang 3. ฮู้ฮู 4. กี่พรุ่งนี้ 5. Postcard- ซิงเกิล (พ.ศ. 2558–2561) - สังกัด: genie records 3. สมดุล 4. ทิ้งไว้กลางทาง 5. รอย (ประกอบ ทิ้งไว้กลางทาง The Series) 6. เธอทำให้ได้รู้ 7. ทุกด้าน ทุกมุม feat. พงษ์สิทธิ์ คำภีร์ 8. เท่าไหร่ไม่จำ- ซิงเกิล Cover 2. ยามเมื่อลมพัดหวน (ต้นฉบับ เจ เจตริน) 3. คงเดิม (ต้นฉบับ อัสนี-วสันต์) 4. ตัวปลอม (ต้นฉบับ ไฮดร้า)- อื่น ๆ - เราและนาย (Special Version) ft.บอดี้สแลม,หญิงลี ศรีจุมพล (พ.ศ. 2561) - เรา OurSong - ft. บอดี้สแลม ,ดา เอ็นโดรฟิน (พ.ศ. 2560) - เพลงรักจากฟ้า - เพลงเฉลิมพระเกียรติพระบาทสมเด็จพระปรมินทรมหาภูมิพลอดุลยเดช (พ.ศ. 2559) - ขอบคุณที่รักกัน (Version Chang Music Connection) - ft. นิว จิ๋ว & Buddha Bless (พ.ศ. 2559) - เสียงในใจ - ร่วมกับ โอม คอกเทล (พ.ศ. 2559) - ปั่นจักรยาน - เพลงโครงการเฉลิมพระเกียรติปั่นเพื่อพ่อ (พ.ศ. 2558) - ศรัทธาแห่งความเพียร - เพลงประกอบภาพยนตร์การ์ตูนแอนิเมชั่นจากบทพระราชนิพนธ์พระมหาชนก (พ.ศ. 2557) - ที่ของคนกล้า - เพลงประกอบโฆษณาโค้กมิวสิคอวอร์ด 2013 (พ.ศ. 2556) - เพราะเธอ - เพลงประกอบละคร มายาตวัน (พ.ศ. 2556) - ฮู้ฮู เวอร์ชันซัมเมอร์ซ่า FT.โจอี้บอย - เพลงประกอบโฆษณาโค้ก (พ.ศ. 2556) - ไม่มีตรงกลาง - GREENWAVE COVER NIGHT PLUS A TALES OF LOVE (พ.ศ. 2555) - ผู้ชนะ Ft. ดา เอ็นโดรฟิน - เพลงประกอบโฆษณากาแฟเบอร์ดี้ (พ.ศ. 2555) - ออกจากมุมที่ซ่อนอยู่ - เพลงประกอบโฆษณาโค้ก (พ.ศ. 2554) - วัดใจ ft.Silly Fools - เพลงประกอบโฆษณาโค้ก (พ.ศ. 2554) - แพ้ใจ - เพลงประกอบละคร คู่แค้นแสนรัก (พ.ศ. 2554) - สัญญา (จะไม่ไปไหน) - เพลงประกอบละคร เพียงใจที่ผูกพัน (พ.ศ. 2553) - ฉันคิดถึงเธอ - เพลงพิเศษที่แต่งให้แฟนคลับ (พ.ศ. 2553) - Share (2gether) Ft. แพท วง Klear - The taste of the Potato (พ.ศ. 2552) - พรุ่งนี้ (จะไปกับเธอ) - Play Project (พ.ศ. 2552) - ยิ่งใกล้...ยิ่งเจ็บ - เพลงประกอบละครเรื่อง บ่วงหงส์ (พ.ศ. 2552) - Will you marry me? Ft.ลุลา - Project Beer Garden (พ.ศ. 2552) - จะให้ฉันทำยังไง - เพลงประกอบละครเรื่อง น้ำตาลไหม้ (พ.ศ. 2552) - บังเอิญ/โลกกลม/พรหมลิขิต - เพลงประกอบภาพยนตร์เรื่อง บังเอิญ...รักไม่สิ้นสุด (พ.ศ. 2552) - คำตอบของหัวใจ - Rock Drama Ost. รักนี้หัวใจเราจอง (พ.ศ. 2550) - น้ำเย็น - โครงการรักน้องจริงอย่าชวนน้องดื่ม (พ.ศ. 2550) - ผิดคนหรือเปล่า - ไอซ์ ศรัณยู วินัยพานิช Feat.วิน โปเตโต้ - อัลบั้ม Party On ICE (พ.ศ. 2550) - แพ้กลางคืน - Sleepless Society 2 (พ.ศ. 2549) - ทิ้งรักลงแม่น้ำ เพลงประกอบละคร เลือดตัดเลือด (พ.ศ. 2558)ผลงานโฆษณาผลงานโฆษณา. - รถจักรยานยนต์ ซูซูกิ รุ่น Step125 - M150 ชุด Energy Drink Thai Commercial (ปีศาจ) - M150 ชุด Energy Drink Thai Commercial 2 (ลุย) - โฆษณา ทรอส (สเปรย์ระงับกลิ่น, ครีมอาบน้ำ, Hair wax) (พ.ศ. 2554) - โฆษณา โค้ก ชุด COKE SUPER CUP (พ.ศ. 2554) - โฆษณา โค้ก ชุด Coke Music Wall (พ.ศ. 2554) - โฆษณา เบอร์ดี้ เพลง ผู้ชนะ คู่กับ ดา เอ็นโดรฟิน (พ.ศ. 2555) - โฆษณา โค้ก ชุด ซัมเมอร์ซ่า(พ.ศ. 2556)ละครละคร. - บ้านนี้มีรัก (รับเชิญ) - ทิ้งไว้กลางทาง The Seriesคอนเสิร์ตคอนเสิร์ต. - Fast Speed Concert จัดขึ้นที่ ดาดฟ้าชั้น 10 อาคาร CMIC Tower อาคารแกรมมี่(เก่า) เมื่อ วันที่ 6 ตุลาคม พ.ศ. 2544 ถือเป็นคอนเสิร์ตแรกของโปเตโต้- PACK4 Freedom Romantic Rock Concert จัดเมื่อวันที่ 27 พฤศจิกายน 2547 คอนเสิร์ตฉลอง 20 ปี จีเอ็มเอ็ม แกรมมี่ โดยโปเตโต้ได้ร่วมงานกับศิลปินอีก 3 วงคือ Clash, Kala และ AB Normal ซึ่งมีแขกรับเชิญคือวง เจ้าพระยาออเครสต้า ภายใต้การนำของวาทยากร วานิช โปตะวนิช- Seed Live Concert : Spicy Potato ดุ เด็ด เผ็ด มันส์ จัดเมื่อวันที่ 24 มีนาคม 2550 ณ ธันเดอร์โดม (ปัจจุบันคือ เอสซีจี สเตเดียม)- วง ซีล เพลง สองรัก (เฉพาะเป๊ก), Night Life, ล้มทั้งยืน - พันช์ เพลง กล้าพอไหม, แปลว่ายังหายใจ และเพลงน้ำหอมซึ่งถูกเรียบเรียงใหม่โดย GMM Live เพื่อรำลึกถึง ปีย์ ปีย์ชนิตว์ อ้นอารีย์ อดีตนักร้องนำที่เสียชีวิตไป- M 150 สุดชีวิตคนไทย จัดเมื่อวันที่ 22 เมษายน 2549 ที่ อิมแพค อารีน่า เมืองทองธานี ร่วมกับ บิ๊กแอส ,บอดี้สแลม ,เสก โลโซ ,ลานนา คัมมินส์ ,ไมค์ ภิรมย์พร ,ฝน ธนสุนทร และ ขุนอินทร์- Potato The Real Live Concert จัดเมื่อวันที่ 27 มิถุนายน 2552 ณ อินดอร์สเตเดียม หัวหมาก ศิลปินรับเชิญได้แก่- วง สวีตมัลเล็ต เพลง Nightlife+หลอมละลาย , ฝากเลี้ยง และยื้อ - ตุ๊กกี้ เพลง รักเธอไปทุกวัน, อื้อหือ...หล่อจัง - พอยท์ วง เคลียร์ เพลง รักไม่ต้องการเวลา+ทนพิษบาดแผลไม่ไหว , ไม่ให้เธอไป , อารมณ์สีเทา , ลืมตาในน้ำ , ภาษากาย , นี่แหละความเสียใจ , คำตอบของหัวใจ , สามเวลา - (แขกพิเศษ) บ๋อม สุวาทิน วัฒนวิทูกูร เพลง ขอบคุณที่รักกัน ซึ่งบ๋อมเป็นอดีตสมาชิกวงที่เพิ่งออกไปและกลับมาให้ฐานะของหัวหน้าแฟนเพลง ซึ่งจริง ๆ แล้วบ๋อมไปชมคอนเสิร์ตในฐานะคนดู ทาง Potato ก็ไม่ได้มีการติดต่อบ๋อมให้มาเล่นคอนเสิร์ตด้วยล่วงหน้า แต่ได้เชิญบ๋อมขึ้นมาเล่นแบบสด ๆ ตอนหน้างานเลย- Potato Live Go On Concert จัดเมื่อวันที่ 24 กันยายน 2554 ณ สนามกีฬา เวลโลโดรม หัวหมาก แขกรับเชิญได้แก่- แสตมป์ เพลง ความคิด (ถูกตัดออกในฉบับ VCD และ DVD เพราะติดปัญหาเรื่องลิขสิทธิ์) , ลืมไปก่อน - วง ซิลลี่ ฟูลส์ เพลง บ้าบอ, ขี้หึง, จิจ๊ะ - นักศึกษาภาควิชาศิลปะการแสดง คณะศิลปกรรมศาสตร์ มศว. เพลง เพียงพอ - (แขกพิเศษ) บ๋อม สุวาทิน วัฒนวิทูกูร และ โน้ต นันทไกร ฉ่ำใจหาญ เพลง เธอยัง, ทำนองที่หายไป, กล้าพอไหม, เพียงพอ, ที่เดิม- POTATO LIVE Concert จัดเมื่อวันที่ 14 พฤศจิกายน 2558 ณ ธันเดอร์โดม เมืองทองธานี- วง พาราด็อกซ์ นักมายากล, ทะเลสีดำ, เธอที่รัก, ฤดูร้อน, ซักซิ๊ดนึง (ร่วมร้องกับโปเตโต้), มีแต่เธอ - เต๋า Sweet Mullet เพลง ยื้อ - โอม Cocktail เพลง คุกเข่ารางวัลการปรากฏตัวของอดีตสมาชิก การปรากฏตัวของอดีตสมาชิก. การปรากฏตัวของอดีตสมาชิกในวงโปเตโต้นั้น มีการเกิดขึ้นครั้งแรกในคอนเสิร์ต Potato The Real Live Concert โดย บ๋อม ได้ขึ้นไปเป็นแขกรับเชิญพิเศษ ได้ร่วมเล่นเพลง ขอบคุณที่รักกัน กับสมาชิกคนอื่น ๆ เป็นเพลงสุดท้ายของคอนเสิร์ตนี้ ต่อมาได้มีการปรากฏตัวของอดีตสมาชิกในวงโปเตโต้อีกครั้งในมิวสิกวิดีโอเพลง เธอยัง.. ซึ่งอยู่ในอัลบั้ม Human โดย บ๋อม (สุวาทินทร์ วัฒนวิทูกูร) และ โน้ต (นันทไกร ฉ่ำใจหาญ) ได้ปรากฏตัวในตอนท้ายของมิวสิกวิดีโอเพลงดังกล่าว รวมทั้ง นุช (อรนุช ตั้งเดชาวุฒิ) ซึ่งถ่ายคลิปส่งความคิดถึงมาให้กับสมาชิกวง และถูกใส่ลงในเวอร์ชันสำหรับแฟนคลับด้วย</doc>
