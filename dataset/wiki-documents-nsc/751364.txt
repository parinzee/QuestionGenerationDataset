<doc id="751364" url="https://th.wikipedia.org/wiki?curid=751364" title="ทไวซ์">ทไวซ์ ทไวซ์ (; ) เป็นกลุ่มดนตรีเคป็อปหญิงล้วนคละสัญชาติ ซึ่งบริษัทเจวายพีเอนเตอร์เทนเมนต์จัดตั้งขึ้นเมื่อปี 2015 ผ่านรีแอลลิตีโชว์ชื่อ ซิกซ์ทีน โดยคัดสรรจากคณะนักแสดงฝึกหัดสิบหกคนของบริษัท ปัจจุบันมีสมาชิกเก้าคน ห้าคนเป็นชาวเกาหลีใต้ สามคนเป็นชาวญี่ปุ่น อีกหนึ่งคนเป็นชาวไต้หวัน ส่วนชื่อกลุ่มซึ่งแปลว่า สองครั้ง นั้นสื่อความหมายว่า ผู้ชมย่อมได้รับความประทับใจจากกลุ่มถึงสองหน คือ ประทับใจเมื่อได้ยิน และประทับใจเมื่อได้ยล ทไวซ์เปิดตัวเมื่อวันที่ 20 ตุลาคม 2015 พร้อมเอกซ์เทนเดดเพลย์ชื่อ เดอะสตอรีบีกินส์ ในปลายปีนั้นเอง แม้เปิดตัวมาได้เพียงเดือนกว่า ทไวซ์ก็ได้รับรางวัลสำคัญ เป็นต้นว่า เอ็มเน็ตเอเชียนมิวสิกอะวอดส์สำหรับศิลปินหญิงหน้าใหม่ยอดเยี่ยม และซิมพลีเคป็อปอะวอดส์สำหรับกลุ่มศิลปินหญิงดาวรุ่งยอดเยี่ยมประวัติก่อนเปิดตัว ประวัติ. ก่อนเปิดตัว. วันที่ 19 ธันวาคม 2013 บริษัทเจวายพีเอนเตอร์เทนเมนต์แถลงว่า จะตั้งกลุ่มดนตรีหญิงล้วนกลุ่มใหม่ในช่วงครึ่งแรกของปี 2014 นับเป็นกลุ่มดนตรีหญิงกลุ่มแรกที่บริษัทจัดตั้งขึ้นในรอบสี่ปี ครั้นวันที่ 27 กุมภาพันธ์ 2014 มีการยืนยันว่า เลนา (Lena) นักแสดงฝึกหัดของบริษัท จะเข้าเป็นสมาชิกของกลุ่ม ทั้งเป็นที่ร่ำลือทั่วไปว่า นักแสดงฝึกหัดคนอื่น ๆ เช่น นาย็อน จ็องย็อน จีซู (Jisoo ปัจจุบันใช้ชื่อว่า จีฮโย) ซะนะ และมินย็อง (Minyoung) ก็จะได้เป็นสมาชิกกลุ่มนี้ด้วย ทว่า ภายหลังมีปัญหาเพราะเลนาออกจากบริษัท การจัดตั้งกลุ่มดนตรีดังกล่าวจึงเลิกล้มไป วันที่ 11 กุมภาพันธ์ 2015 พัก จิน-ย็อง ประธานบริษัทเจวายพีเอนเตอร์เทนเมนต์ ประกาศว่า จะคัดเลือกสมาชิกของกลุ่มดนตรีข้างต้นผ่านรายการโทรทัศน์ชื่อ ซิกซ์ทีน ซึ่งจะออกอากาศทางช่องเอ็มเน็ตภายในปีนั้น พัก จิน-ย็อง คาดหมายว่า กลุ่มดนตรีใหม่นี้จะมีสมาชิกที่มีความเป็นธรรมชาติและกระปรี้กระเปร่าเหมือนวงวันเดอร์เกิลส์และมิสเอ แต่ปรารถนาให้มีด้านที่คึกคะนองและกระฉับกระเฉงยิ่งกว่า เขายังกล่าวว่า ตั้งใจจะยกระดับกลุ่มใหม่นี้โดยเพิ่มองค์ประกอบบางประการอย่างฮิปฮ็อปและแรป รายการ ซิกซ์ทีน เริ่มฉายเมื่อวันที่ 5 พฤษภาคม 2015 และที่สุดแล้วได้ผลว่า สมาชิกของกลุ่มดนตรีที่จะจัดตั้งขึ้นใหม่นั้น ได้แก่ นาย็อน ซะนะ ดาฮย็อน จื่อ-อฺวี๋ แชย็อง มินะ จีฮโย จ็องย็อน และโมะมะ เก้าคน ให้ชื่อกลุ่มว่า ทไวซ์ ตั้งใจจะเปิดตัวปลายปี 2015 สำหรับดาฮย็อนนั้นเคยถูกวิพากษ์วิจารณ์อย่างกว้างขวาง เพราะมีการเผยแพร่วีดิทัศน์เธอร้องและเต้นเพลง "เดอะพาวเวอร์ออฟยัวร์เลิฟ" (The Power of Your Love) ของฮิลซอง (Hillsong) อยู่ในโบสถ์เมื่อปี 2012 สาธารณชนจึงขนานนามเธอว่า "แม่ชีที่เต้นแร้งเต้นกาในโบสถ์" (Eagle Dance Church Sister) และยิ่งตำหนิเธอหนักขึ้นอีกเมื่อเห็นเธอในวีดิทัศน์ทีเซอร์สำหรับเพลง "สต็อปสต็อปอิต" (Stop Stop It) ของวงก็อตเซเวน (Got7) เมื่อปี 2014 ครั้นวันที่ 10 กรกฎาคม 2015 ทไวซ์เปิดบัญชีอินสตาแกรมของตนอย่างเป็นทางการ ลงภาพแรกเป็นภาพสมาชิกทั้งเก้าจับกลุ่มถ่ายรูปกัน อนึ่ง บริษัทเจวายพีเอนเตอร์เทนเมนต์ยังระบุว่า จะออกรายการทางอินเทอร์เน็ตชื่อ ทไวซ์ทีวี (TwiceTV) เพื่อแสดงให้เห็นความมุ่งหวังและเรื่องราวต่าง ๆ ของสมาชิกทั้งเก้าผ่านบทสัมภาษณ์และการเตรียมเปิดตัว2015 เปิดตัว 2015 เปิดตัว. วันที่ 7 ตุลาคม 2015 บริษัทเจวายพีเอนเตอร์เทนเมนต์ก่อตั้งเว็บไซต์ทไวซ์อย่างเป็นทางการ และประกาศว่า ทไวซ์จะเปิดตัวด้วยมินิอัลบั้มชื่อ เดอะสตอรีบิกินส์ (The Story Begins) พร้อมเพลงหลัก คือ "ไลก์อูห์อาห์" (Like OOH-AHH) เป็นเพลงเต้นที่มีองค์ประกอบทางฮิปฮ็อป ร็อก กับอาร์แอนด์บี วันที่ 20 ตุลาคม 2015 จึงออกอัลบั้มและมิวสิกวิดีโอเพลงข้างต้นทางอินเทอร์เน็ตและแอปพลิเคชันโทรศัพท์เคลื่อนที่ ในวันนั้น ทไวซ์ยังออกแสดงเพลงบางเพลงจากอัลบั้มดังกล่าว และหนึ่งเดือนให้หลังก็มีผู้เข้าชมมิวสิกวิดีโอเช่นว่านั้นกว่าสิบล้านครั้ง วันที่ 2 ธันวาคม 2015 มีรายงานว่า ทไวซ์ได้รับการว่าจ้างจากหลายบริษัท คำนวณรายได้ได้ราวหนึ่งพันแปดร้อยล้านวอน นับเป็นรายได้ที่มากที่สุดสำหรับกลุ่มดนตรีที่เปิดตัวมาได้เพียงเดือนกว่า วันที่ 27 ธันวาคม 2015 ทไวซ์แสดงเพลง "ไลก์อูห์อาห์" แบบรีมิกซ์ ณ การประชันดนตรีเอสบีเอส นับเป็นครั้งแรกที่ทไวซ์ร่วมรายการดนตรีตอนสิ้นปีสมาชิกนาย็อน สมาชิก. นาย็อน. อิม นา-ย็อน (; ) ชื่อในการแสดงว่า นาย็อน (; ) เกิดเมื่อวันที่ ณ กรุงโซล ประเทศเกาหลีใต้ วันที่ 15 กันยายน 2010 นาย็อนเข้ารับการคัดเลือกนักแสดงปลายเปิดครั้งที่ 7 ของบริษัทเจวายพีเอนเตอร์เทนเมนต์ และได้เป็นนักแสดงฝึกหักของบริษัท ครั้นปี 2013 เธอได้รับเลือกเป็นสมาชิกของซิกซ์มิกซ์ (6mix) กลุ่มดนตรีที่ล้มเลิกไปก่อนจะได้เปิดตัวจริง ๆ ต่อมา เธอได้แสดงในโฆษณาทางโทรทัศน์ มิวสิกวิดีโอ และละครโทรทัศน์จำนวนหนึ่ง เช่น มิวสิกวิดีโอเพลง "โนเลิฟ" (No Love) ของจุน. เค เพลง "เกิลส์เกิลส์เกิลส์" (Girls Girls Girls) เพลง "เอ" (A) และเพลง "สต็อปสต็อปอิต" (Stop Stop It) ของก็อตเซเวน เพลง "โอนลียู" (Only You) ของมิสเอ และละครเรื่อง ดรีมไฮ 2 (Dream High 2) ของช่องเคบีเอส2 ก่อนจะได้ร่วมรายการ ซิกซ์ทีน และเป็นสมาชิกของทไวซ์จ็องย็อน จ็องย็อน. ยู จ็อง-ย็อน (; ) ชื่อในการแสดงว่า จ็องย็อน (; ) เกิดเมื่อวันที่ ณ เมืองซูว็อน ประเทศเกาหลีใต้ เป็นน้องสาวของคง ซึง-ย็อน (Gong Seung-yeon) นักแสดงหญิง วันที่ 1 มีนาคม 2010 จ็องย็อนเข้ารับการคัดเลือกนักแสดงปลายเปิดครั้งที่ 6 ของบริษัทเจวายพีเอนเตอร์เทนเมนต์ และได้เป็นนักแสดงฝึกหัดของบริษัท เธอ พร้อมด้วยนาย็อน และจีฮโย ได้รับเลือกเป็นสมาชิกของซิกซ์มิกซ์ (6mix) กลุ่มดนตรีที่มิเคยได้เปิดตัวจริง ครั้นปี 2014 เธอกับนาย็อนได้แสดงในมิวสิกวิดีโอเพลง "เกิลส์เกิลส์เกิลส์" ของก็อตเซเวน ในปีถัดมา ทั้งคู่ยังได้แสดงในมิวสิกวิดีโอเพลง "โอนลียู" ของมิสเอโมะโมะ โมะโมะ. โมะโมะ ฮิระอิ (; ) ชื่อในการแสดงว่า โมะโมะ (; ; ) เกิดเมื่อวันที่ ณ เมืองเคียวโตะ ประเทศญี่ปุ่น เธอเป็นผู้เต้นหลักของกลุ่มทไวซ์ เธอเรียนเต้นแต่เด็ก และตกลงปลงใจจะเป็นนักร้องอย่างนะมิเอะ อะมุโระ แต่เมื่อได้ชมการแสดงของเรนและอี ฮโยรี ก็ผันใจไปชอบวัฒนธรรมเคป็อปแทน ในปี 2012 บริษัทเจวายพีเอนเตอร์เทนเมนต์ได้ชมวิดีโอการเต้นของเธอกับพี่สาว จึงเชื้อเชิญคนทั้งสองให้มารับการคัดเลือกเป็นนักแสดง แต่เธอผ่านการคัดเลือกผู้เดียว ในปี 2014 เธอได้แสดงในมิวสิกวิดีโอเพลง "สต็อปสต็อปอิต" ของก็อตเซเวน และเพลง "ฟีล" (Feel) ของอี จุนโฮ ครั้นปี 2015 เธอได้แสดงในมิวสิกวิดีโออีกจำนวนหนึ่ง เช่น เพลง "อา.โอ.เอส.อี" (R.O.S.E) ของชัง อู-ย็อง และเพลง "โอนลียู" ของมิสเอ เมื่อได้ร่วมรายการ ซิกซ์ทีน แล้ว เธอถูกคัดออกจากการแข่งขัน แต่เมื่อจัดตั้งกลุ่มทไวซ์ จึงนำเธอกลับมาซะนะ ซะนะ. ซะนะ มินะโตะซะกิ (; ) ชื่อในการแสดงว่า ซะนะ (; ; ) เกิดเมื่อวันที่ ณ เมืองโอซะกะ ประเทศญี่ปุ่น ซะนะสนใจวัฒนธรรมเคป็อปในช่วงที่กลุ่มเกิลส์เจเนอเรชันและคารากำลังโด่งดังในญี่ปุ่น เมื่อเธอเรียนมัธยมศึกษาตอนปลายปีสุดท้าย บริษัทเจวายพีเอนเตอร์เทนเมนต์พบเธอขณะเดินอยู่บนท้องถนน จึงชี้ชวนเธอมารับการคัดเลือกเป็นนักแสดงเมื่อวันที่ 13 เมษายน 2012 เธอจึงได้แสดงในมิวสิกวิดีโอจำนวนหนึ่งก่อนได้เป็นสมาชิกของทไวซ์ เช่น เพลง "เอ" ของก็อตเซเวน และเพลง "ฟีล" ของอี จุนโฮจีฮโย จีฮโย. พัก จี-ฮโย (; ) ชื่อในการแสดงว่า จีฮโย (; ) เป็นหัวหน้ากลุ่มทไวซ์ เกิดเมื่อวันที่ ณ เมืองคูรี จังหวัดคย็องกี ประเทศเกาหลีใต้ วันที่ 15 กรกฎาคม 2005 เธอเข้าเป็นนักแสดงฝึกหัดของบริษัทเจวายพีเอนเตอร์เทนเมนต์ สิบปีผ่านไปจึงได้เป็นสมาชิกของทไวซ์ ก่อนได้เป็นสมาชิกนั้น เธอยังได้แสดงในมิวสิกวิดีโอเพลง "โอนลียู" ของมิสเอด้วยมินะ มินะ. มินะ เมียวอิ (; ) ชื่อในการแสดงว่า มินะ (; ; ) เกิดเมื่อวันที่ ณ เมืองแซนแอนโทนีโอ รัฐเท็กซัส สหรัฐอเมริกา ได้ไม่นานแล้วจึงย้ายไปอาศัยยังนครโคเบะ ประเทศญี่ปุ่น เธอเรียนบัลเลต์สิบเอ็ดปี แล้วเรียนการเต้นสมัยใหม่ ณ โรงเรียนสอนเต้นยูริซิป (Urizip) ในปี 2013 บริษัทเจวายพีเอนเตอร์เทนเมนต์พบเธอขณะไปจ่ายตลาดกับมารดา จึงชักชวนเธอมาเป็นนักแสดงของบริษัท เธอเข้ารับการคัดเลือกเป็นนักแสดงซึ่งจัดขึ้นในญี่ปุ่นเมื่อวันที่ 2 มกราคม 2014 แล้วจึงได้เข้ารับการฝึกเป็นนักแสดงในประเทศเกาหลีใต้ ภายหลัง ได้แสดงในมิวสิกวิดีโอของก็อตเซเวน อี จุนโฮ ชัง อูย็อง และมิสเอ แล้วจึงได้เป็นสมาชิกของทไวซ์ดาฮย็อน ดาฮย็อน. คิม ดา-ฮย็อน (; ) ชื่อในการแสดงว่า ดาฮย็อน (; ) เกิดเมื่อวันที่ ณ เมืองซ็องนัม จังหวัดคย็องกี ประเทศเกาหลีใต้ เธอเป็นที่สนใจของสาธารณชนเพราะวิดีโอที่เธอเต้นในโบสถ์ซึ่งเผยแพร่ลงยูทูบเมื่อปี 2011 และถูกวิพากษ์วิจารณ์อย่างเผ็ดร้อน ต่อมา เธอเข้ารับการคัดเลือกเป็นนักแสดงของบริษัทเจวายพีเอนเตอร์เทนเมนต์เมื่อวันที่ 7 กรกฎาคม 2012 และได้เป็นนักแสดงฝึกหัดของบริษัท ทั้งได้แสดงในมิวสิกวิดีโอเพลง "สต็อปสต็อปอิต" ของก็อตเซเวน และเพลง "อาร์.โอ.เอส.อี" ของชัง อูย็อง ก่อนได้เป็นสมาชิกทไวซ์แชย็อง แชย็อง. ซน แช-ย็อง (; ) ชื่อในการแสดงว่า แชย็อง (; ) เกิดเมื่อวันที่ ณ กรุงโซล ประเทศเกาหลีใต้ เธอผ่านการคัดเลือกเป็นนักแสดงของบริษัทเจวายพีเอนเตอร์เทนเมนต์เมื่อวันที่ 6 มิถุนายน 2012 แล้วได้แสดงในมิวสิกวิดีโอเพลง "สต็อปสต็อปอิต" ของก็อตเซเวน กับเพลง "โอนลียู" ของมิสเอ ก่อนได้เป็นสมาชิกของทไวซ์จื่อ-อฺวี๋ จื่อ-อฺวี๋. โจว จื่อ-อฺวี๋ (; ) ชื่อในการแสดงว่า จื่อ-อฺวี๋ (; ; ) เกิดเมื่อวันที่ ณ นครไถหนัน ประเทศไต้หวัน วันที่ 15 พฤศจิกายน 2012 เธอเดินทางไปยังประเทศเกาหลีใต้เพื่อเป็นนักแสดงฝึกหัดของบริษัทเจวายพีเอนเตอร์เทนเมนต์ เธอได้แสดงในมิวสิกวิดีโอเพลง "สต็อปสต็อปอิต" ของก็อตเซเวน กับเพลง "โอนลียู" ของมิสเอ ก่อนได้เป็นสมาชิกของทไวซ์ ปัจจุบัน เธอศึกษาอยู่ ณ โรงเรียนพหุศิลป์ฮันลิม (Hanlim Multi Art School) ประเทศเกาหลีใต้ผลงานเพลงผลงานเพลง. - เดอะสตอรีบีกินส์ (2015) - เพจทูว์ (2016) - (2016) - (2017) - วอตส์ทไวซ์ (2017) - ซิกแนล (2017) - วอตอิสเลิฟ (2018)ผลงานการแสดงละครวาไรตีโชว์มิวสิกวิดีโอรางวัลโกลเดนดิสก์อะวอดส์ซิมพลีเคป็อปอะวอดส์โซลมิวสิกอะวอดส์เนเวอร์วีแอ็ปอะวอดส์ฟิลิปปินเคป็อปอะวอดส์เอ็มเน็ตเอเชียนมิวสิกอะวอดส์</doc>
