<doc id="718707" url="https://th.wikipedia.org/wiki?curid=718707" title="พิรุณพร่ำรัก">พิรุณพร่ำรัก พิรุณพร่ำรักเป็นละครโทรทัศน์แนว แอ็กชั่น โรแมนติก ดราม่าทางสถานีวิทยุโทรทัศน์ไทยทีวีสีช่อง 3 จากบทประพันธ์ของ กลื่นเอื้อง ผลิตโดยบริษัท ยูม่า 99 จำกัด โดยผู้จัดยุวดี ไทยหิรัญ กำกับการแสดงโดย ชูชัย องอาจชัย นำแสดงโดย ธนิน มนูญศิลป์ และอามีนา กูลละครโทรทัศน์ ละครโทรทัศน์. บทประพันธ์โดย : กลิ่นเอื้อง บทโทรทัศน์โดย : วิลักษณา กำกับการแสดงโดย : ชูชัย องอาจชัย ผลิตโดย : บริษัท ยูม่า 99 จำกัด ควบคุมการผลิตโดย : ยุวดี ไทยหิรัญ ออกอากาศ : ทุกวันศุกร์ เวลา 20.00 น. และวันเสาร์-อาทิตย์ เวลา 20.15 น ทางไทยทีวีสีช่อง 3 เริ่มตอนแรก : 8 พฤษภาคม - 4 มิถุนายน พ.ศ. 2559เรื่องย่อ เรื่องย่อ. ชามินต์ อามีนา กูล เป็นเด็กกำพร้า และได้รับการอุปการะทุนการศึกษานักเรียนแพทย์จากตระกูลชานซึ่งเป็นหนึ่งในสิบตระกูลใหญ่แห่งเกาะฮ่องกง หลังจากเรียนจบชามินต์ก็เข้าทำงานเป็นแพทย์ในโรงพยาบาลของตระกูลชาน ทุก ๆ วันหลังเลิกงาน ชามินต์จะเดินจากโรงพยาบาลเพื่อกลับแมนชั่นที่พักซึ่งอยู่ไม่ไกลนัก และวันนี้ก็เป็นเช่นทุกวัน แต่มีบางสิ่งที่ไม่เหมือนเดิม ชามินต์ได้พบกับชายหนุ่มแปลกหน้าคน นึงนอนสลบเนื้อตัวเปียกปอนอยู่ในตรอกข้างทาง และเธอได้ตัดสินใจพาเขากลับไปที่แมนชั่นของเธอ เมื่อตรวจดูอาการชามินต์พบว่าตามร่างกายของเขามีรอยฟกช้ำจากการถูกทำร้าย และเขามีอาการไข้ขึ้นสูง เธอจึงให้การดูแลจนเขาหายไข้และเมื่อฟื้นขึ้นมาจึงพบว่าเขาจำอะไรไม่ได้เลยแม้แต่เรื่องที่เกี่ยวกับตัวเอง ชามินต์ตั้งชื่อให้เขาว่า โลแกน ธนิน มนูญศิลป์ เมื่ออยู่ในที่พักโลแกนเป็นชายหนุ่มที่ร่าเริงสดใส ขี้เล่นซึ่งแตกต่างกับชามินต์สิ้นเชิง ชามินต์ พยายามซักถามถึงที่มาของโลแกนเพื่อหาทางพาเขากลับไปส่งบ้าน แต่โลแกนก็จำอะไรไม่ได้สักอย่าง มีเพียงอย่างเดียวที่เขารู้สึกก็คือเขาไม่ชอบโรงพยาบาลโดยไม่รู้เหตุผลว่าทำไม ดังนั้นเมื่อชามินต์ต้องการให้เขาไปตรวจที่โรงพยาบาลโลแกนจึงปฏิเสธหัวชนฝาจนชามินต์ยอมแพ้ และให้เขาพักอยู่กับเธอในช่วงแรกไปก่อนจนกว่าจะจำอะไรได้ แม้ชามินต์จะเป็นคนไว้ตัว และดูเย็นชาแต่ความเอาใจใส่ที่เธอมีต่อโลแกนทำให้เขาประทับใจ โลแกนจึงพยายามที่จะตอบแทนเธอด้วยการทำอาหารเช้า และเย็นให้ คอยปลุกเธอให้ตื่นไปทำงาน ทำตัวเป็นหมาหงอยในยามที่เธอหงุดหงิด และอารมณ์เสีย แถมวันไหนอุตุนิยมพยากรณ์ว่าจะมีฝนตก โลแกนก็จะกางร่มเดินไปรอรับเธอที่หน้าโรงพยาบาลทุกครั้ง ขณะที่ชามนต์เองแม้จะตั้งกำแพงไม่สนใจผู้ชายคนไหน มีเพียงเดนนิส (วฤษฎิ์ ศิริสันธนะ) หมอหนุ่มลูกชายเจ้าของโรงพยาบาลที่เธอทำงานเท่านั้นที่ชามินต์แอบสนใจโดยที่เดนนิสไม่รู้ตัว แต่ชามินต์ก็รู้ดีว่าคนอย่างเธอต่ำต้อยเกินกว่าที่หนุ่มหล่อพ่อรวยอย่างเขาจะหันมามอง เมื่อโลแกนก้าวเข้ามาในชีวิตของชามินต์ เธอจึงรู้สึกเหมือนได้รับการเติมเต็มในช่องว่างที่ขาดหายไป ชามินต์พบว่าชีวิตเธอเริ่มมีความหมาย และมีความสำคัญกับใครบางคน ทุก ๆ วันที่มีโลแกนอยู่ข้าง ๆ เป็นทุกวันที่เธอมีความสุข และสดชื่น ตาบ๊องสมองเสื่อมคอยทำให้เธอหวั่นไหว ใจสั่นอย่างที่ไม่เคยเป็นมาก่อน เช่นเดียวกับโลแกนที่ไม่ต้องการอะไรมากไปกว่าได้รักเธอ หลายครั้งที่ชามินต์ พยายามหักห้ามใจตัวเองไม่ให้สนใจเขามากไปกว่าที่ควรจะเป็นเพราะกลัวว่าสักวันเมื่อเขาจำอะไรได้ เขาจะจากเธอไป และแล้ววันที่ชามินต์กลัวก็มาถึง ชามินต์นัดหมายจะพาโลแกนไปดินเนอร์ที่ร้านอาหารหลังเลิกงาน และโลแกนสัญญาว่าจะมารับเธอที่หน้าโรงพยาบาลเหมือนทุกครั้ง แต่ชามินต์ต้องรอเก้อเพราะอยู่ ๆ โลแกนก็หายตัวไปอย่างไร้ร่องรอย แท้จริงแล้วโลแกน ถูกลูกน้องของเดนนิสพาตัวไป เดนนิส ชานเป็นเพื่อนรักกับโลแกน เดนนิสให้คนออกตามหาตัวโลแกนตั้งแต่วันแรกที่เขาหายตัวไปแต่ไม่มีใครพบร่องรอยหรือได้ข่าว จนกระทั่งวันนึงเดนนิสนั่งรถผ่านถนนใกล้โรงพยาบาล เขาเห็นโลแกนเดินอยู่ข้างทางจึงจอดรถ และวิ่งไล่ตามแต่โลแกนก็หายตัวไป จากวันนั้นเดนนิสจึงส่งลูกน้องมาดักรอด้วยหวังว่าจะเจอโลแกนอีกครั้ง และในที่สุดลูกน้อง ก็พบตัวโลแกน ในขณะที่เขากำลังเดินเหม่อมองท้องฟ้าอยู่ริมถนน ลูกน้องจึงเข้าแสดงตัวแต่โลแกนจำใครไม่ได้และคิดจะหนี ลูกน้องจึงต้องเล่นงานเขาจนสลบและพาตัวกลับไปให้เดนนิส ชามินต์ออกตามหาโลแกนในทุก ๆ ที่ที่คิดว่าเขาจะไปแต่ก็ไม่พบ ชามินต์กลับไปที่ห้องด้วยความปวดร้าว เธอไม่รู้ว่าเกิดอะไรขึ้นกับเขา และเขาจะเป็นตายร้ายดีอย่างไร ชามินต์เศร้าใจมาก เหม่ยหง (คัคกิ่งรักส์ คิดคิดสะระณัง) เพื่อนพยาบาล และหมอโจ (โฆษวิส ปิยะสกุลแก้ว) สอบถามยังไง เธอก็ไม่ได้เล่าเรื่องโลแกนให้ใครฟัง โลแกนของชามินต์ แท้จริงก็คือ โลแกน ลู หรือ มิสเตอร์ลู เศรษฐีนักธุรกิจอันดับหนึ่งของฮ่องกง หลังจากที่บิดามารดาเสียชีวิตไป โลแกนก็ต้องดูแล ไลลา ลู(ชนิดาภา พงศ์ศิลป์พิพัฒน์) น้องสาวคนเดียวที่กำลังเรียนดนตรีปีสุดท้ายในมหาวิทยาลัย แต่ด้วยภาระทางบริษัท และกิจการมากมายที่พ่อแม่ทิ้งไว้ให้ ทำให้โลแกนต้องทำงานหนัก และไม่มีเวลาเอาใจใส่เธอมากนัก จนกระทั่งไลลาเดินมาบอกให้เขารู้ว่าเธอตั้งท้อง แต่ไม่ยอมบอกว่าใครคือพ่อของเด็ก แม้ว่าโลแกนจะโกรธที่น้องสาวทำตัวเหลวแหลกแต่เขาก็ต้องทำใจยอมรับกับเรื่องที่เกิดขึ้น และรับเลี้ยงเด็กชายคอลินน์ ลู (ปัณณฑัต เจียมศิริกาญจน์) มาเป็นลูกของตัวเอง หลังจากที่คลอดคอลินน์ได้ไม่นานไลลาก็เสียชีวิตอย่างไม่รู้สาเหตุ และทิ้งปริศนามากมายไว้เบื้องหลังโลแกนจึงพยายามสืบหาความจริงด้วยตัวเอง และพบว่าการตายของน้องสาวเกี่ยวพันกับเหว่ยชาน (อนันต์ บุนนาค) ซึ่งเป็นบิดาของนีล่า เหว่ย (อริศรา โรเซ็นดาห์ล) คู่หมั้นของเขา และการสืบหานั้นทำให้โลแกนถูกทำร้ายจนสลบและได้รับความช่วยเหลือจากชามินต์ เมื่อโลแกนถูกพาตัวกลับมายังบ้านของตัวเอง เขาได้รับการรักษา และกลับมาจำเรื่องทุกอย่างได้อีกครั้ง แต่สิ่งที่จำไม่ได้ก็คือเรื่องราวที่ไปสืบในช่วงเวลาก่อนที่เขาจะสลบไปรวมทั้งเรื่องของเหว่ยซาน และจำไม่ได้ว่าตัวเองหายไปไหนมา แน่นอนว่าเขาจำเรื่องของชามินต์ไม่ได้เช่นกัน คอลินน์ ลู เป็นเด็กน้อยจอมแสบแสนซนที่สวนทางกับสุขภาพ เด็กชายวัยห้าขวบเป็นโรคภูมิ แพ้บ่อย ๆ จึงจำเป็นต้องมีหมอประจำตัวมาดูแล และเนื่องจากหมอคนเก่าเพิ่งเกษียณไป เดนนิส จึงได้ขอให้ชามินต์มาช่วยดูแลคอลินน์ซึ่งเป็นลูกชายของเพื่อนรักอาทิตย์ละสองครั้ง หญิงสาวตอบรับอย่างเต็มใจ และชามินต์ต้องช็อกสุดขีดเมื่อพบว่า โลแกนคือเศรษฐีตระกูลลู และเขาจำเธอไม่ได้เลยแม้แต่น้อย ชามินต์ไม่คิดจะปริปากพูดหรือซักถามอะไรโลแกนถึงความสัมพันธ์ที่เธอกับเขาเคยมีต่อกันในช่วงเวลาที่ผ่านมา เธอทำท่าเย่อหยิ่ง เย็นชากับเขาจนโลแกนแปลกใจในท่าทียโสของเธอ และทำให้เขาไม่ค่อยชอบขี้หน้าเธอนัก แต่หนูน้อยคอลินน์กลับติดเธอแจ และเรียกร้องอยากให้ชามินต์ทำหน้าที่เป็นแม่คนใหม่ ชามินต์พยายามหลีกเลี่ยงที่จะพบกับโลแกน เพราะเธอรู้ดีว่าในหัวใจเธอยังมีเขาอยู่ตลอดเวลา แต่วันนี้เขาไม่ใช่โลแกนหนุ่มสมองเสื่อมที่มีแต่รอยยิ้ม และความจริงใจให้กับเธอ เขาเป็นมหาเศรษฐีผู้มีอิทธิพล พ่อหม้ายลูกติด มีคู่หมั้นสาวสวยรวยโก้เก๋ที่กำลังจะแต่งงานด้วย มีธุรกิจใหญ่โต มีชีวิตที่แตกต่างกับเธอราวฟ้ากับเหว ชามินต์ได้รู้จักกับนีลา คู่หมั้นของโลแกน นีล่าถูกชะตากับชามินต์ และมักจะชวนเธอไปกินข้าวอยู่บ่อย ๆ จนนีล่ากล้าเล่าความในใจเกี่ยวกับคนรักให้ชามินต์ฟัง นั่นยิ่งตอกย้ำความเจ็บปวดใน หัวใจเธอ ทุก ๆ ครั้งที่ชามินต์มาดูแลคอลินน์ เธอจะต้องได้เจอกับโลแกน และต้องปะทะฝีปากกับเขาอยู่บ่อย ๆ จนโลแกนนึกสนุก และชอบแกล้งเธอเพราะรู้สึกคุ้นเคยกับเธอเหมือนรู้จักกันมาก่อน และเริ่มให้ความสนใจเธอมากขึ้น จนกระทั่ง คลากค์ คูเกอร์ (นัฐฐพนธ์ ลียะวณิชย์) มาเฟียหนุ่มหล่อท่าทางร้ายเข้ามาตีสนิทกับชามินต์ ทำให้โลแกนเริ่มรู้ตัวว่าเขาชอบเธอจริงจัง โลแกนเริ่มใกล้ชิด และแสดงตัวเป็นเจ้าของชามินต์มากขึ้น เขามักจะสั่งให้เธอไปไหนมาไหนกับเขอยู่บ่อย ๆ จนชามินต์กลัวว่านีล่าจะเข้าใจผิดแต่โลแกนก็อ้างว่าทำเพื่อคอลินน์ คลากค์ คูเกอร์ เป็นมาเฟียหนุ่มที่เป็นคู่อริทางธุรกิจกับโลแกน คลากค์เข้ามาตีสนิทกับชามินต์ และแสดงตัวให้รู้ว่าเขาสนใจเธอ และต้องการแย่งเธอจากโลแกน การเข้ามาของคลากค์ ทำให้โลแกนไม่พอใจ และบอกให้ชามินต์รู้ว่าเขาไม่ชอบขี้หน้าหมอนี่ และบอกให้เธออยู่ห่าง ๆ คลากค์ไว้ แต่ผู้หญิงอย่างชามินต์หรือจะเชื่อใครง่าย ๆ เธอยอมรับนัดกินข้าว และไปไหนมาไหนกับคลากค์เพื่อยั่วให้โลแกนโกรธ และเหนือสิ่งอื่นใดเธอสงสัยว่าการที่คลากค์เข้ามาใกล้ชิดเธอนั้นเขามีจุดประสงค์อื่นมากกว่าความสนใจในตัวเธอ และเธอจะต้องรู้ให้ได้ว่ามันคือเรื่องอะไรกันแน่ ? เหว่ยซานพยายามเร่งรัดให้โลแกนกับนีล่าแต่งงานกัน แต่นีล่ารู้ดีว่าจะไม่มีการแต่งงานเกิดขึ้นเพราะโลแกนไม่ได้รักเธอ ที่เขายอมหมั้นกับเธอเพียงเพราะเป็นข้อตกลงของบรรพบุรุษทั้งสองตระกูล และตัวนีล่าเองก็ไม่ได้รักโลแกนเช่นกัน เธอมีคนที่แอบชอบอยู่แล้วนั่นคือเดนนิส คุณหมอผู้ซึ่งยิ้ม และใจดีกับทุกคนยกเว้นเธอที่เดนนิสมักจะตีหน้าขรึม และทำดุใส่อยู่บ่อย ๆ จน นีล่าน้อยใจ แต่แกล้งทำประชดแสดงออกในทิศทางตรงกันข้ามให้เห็นว่าเธอไม่ได้สนใจเขา นีล่าชอบเอาเรื่องของเดนนิสมาปรับทุกข์ให้ชามินต์ฟัง แต่ไม่ได้เอ่ยชื่อทำให้ชามินต์เข้าใจว่านีล่าหมายถึงโลแกน ชามินต์จึงพยายามที่จะตีตัวออกห่างจากโลแกนเพราะกลัวนีล่าจะรู้ความจริงในใจที่เธอมีต่อโลแกน และบอกให้โลแกนหันมาสนใจนีล่ามากขึ้น โลแกนไม่ได้ใส่ใจกับคำพูดของชามินต์เพราะเขารู้ดีว่านีล่าแอบชอบเดนนิสมาตั้งแต่สมัยเด็กที่พวกเขาสามคนเป็นเพื่อนกัน ตระกูล ลู ในอดีต เคยเป็นตระกูลมาเฟียผู้ยิ่งใหญ่ และเป็นพี่ใหญ่สุดในการทำธุรกิจมืดมากับตระกูล เหว่ย และตระกูล ชาน แต่ตระกูลลู และตระกูลชานคิดล้างมือจากธุรกิจมืดในสมัยปู่ของโลแกน และหลังจากนั้นมาทั้งสองตระกูลก็เดินหน้าทำแต่ธุรกิจที่ขาวสะอาดและตรวจสอบได้ ทำให้เหลือเพียงตระกูลเหว่ยตระกูลเดียวที่ยังพัวพันกับธุรกิจนอกกฎหมาย แม้จะเดินคนล่ะเส้นทางแต่ทั้งสามตระกูลก็ยังเป็นเพื่อนกันต่อมาในรุ่นลูกและหลาน และมีพันธะสัญญาจากรุ่นบรรพบุรุษว่าคนในตระกูลลูและตระกูลเหว่ยจะต้องแต่งงานกัน เหว่ยซานสั่งให้ลูกน้องคอยจับตาความเคลื่อนไหวของโลแกน และลูกน้องรายงานให้รู้ว่าโลแกนให้ความสนิทสนมกับชามินต์เกินเหตุ เหว่ยซานจึงไม่พอใจเพราะกลัวว่าโลแกนจะไม่แต่งงานกับนีล่า เพราะหากเป็นเช่นนั้น ธุรกิจมาเฟียของเขาอาจจะต้องปิดฉากลง เหว่ยซานต้องการอิทธิพลของตระกูลลูเพื่อคุ้มครอง และส่งเสริมธุรกิจมาเฟียของตน เพราะแม้ว่าตระกูลลูจะแสดงตัวว่าไม่ยุ่งเกี่ยวกับขบวนการมาเฟียแต่ปฏิเสธไม่ได้ว่าตระกูลลูยังมีอำนาจ และอิทธิพลสูงในฮ่องกง เหว่ยซานจึงเป็นคนวางแผนฆ่าพ่อแม่ของโลแกนเพราะพ่อของโลแกนไม่ต้องการให้ตระกูลลูหวนกลับคืนสู่วงการมาเฟีย และสั่งฆ่าไลลาน้องสาวของโลแกนเพราะเธอบังเอิญรู้แผนที่เขาวางไว้ ที่เหว่ยซานต้องทำทุกอย่างเช่นนี้ก็เพราะเขากลัวว่าหากวันนึงข้างหน้าเมื่อเขาตายไป นีล่าซึ่งเป็นทายาทเพียงคนเดียวจะพาธุรกิจไปไม่รอด เขาจึงต้องทำทุกอย่างเพื่อให้ลูกสาวได้แต่งงานกับเจ้าพ่อตระกูลลู เหว่ยซานจึงส่งคนให้ไปตามเก็บชามินต์ เพื่อเขี่ยเธอออกไปจากชีวิตของโลแกน แต่ลูกน้องกลับทำพลาด ชามินต์ถูกยิงแค่บาดเจ็บเล็กน้อย โลแกนตกใจ และรีบมาดูเธอที่โรงพยาบาลทั้ง ๆ ที่เขาเกลียดสถานที่แห่งนี้เพราะเขากลัวว่าจะได้รับข่าวร้าย เหมือนครั้งที่เขาต้องสูญเสียน้องสาวไป ความห่วงใยของโลแกนที่มีต่อชามินต์ตกอยู่ในสายตาของเดนนิส และนีล่า ทั้งสองรับรู้ได้ทันทีว่าวันนี้โลแกนมีชามินต์อยู่ในหัวใจแล้ว เดนนิสตามมาปลอบใจนีล่า เพราะคิดว่าเธอคงเสียใจเรื่องโลแกน แต่นีล่ากลับบอกว่าเธอดีใจ และบอกให้รู้ว่าเธอชอบเดนนิสไม่ใช่โลแกนอย่างที่ทุกคนคิด หลังจากเกิดเรื่องกับชามินต์ โลแกนแสดงความเป็นห่วง และคอยดูแลเธอไม่ให้คลาดสายตาเขาเปิดใจให้เธอรู้ว่าเขาชอบเธอไม่ใช่นีล่า และเล่าเรื่องความเป็นมาของตระกูลมาเฟียให้เธอฟัง รวมถึงเรื่องของไลลาผู้เป็นน้องสาว และปริศนาการตายของไลลา และพ่อแม่ ชามินต์ได้เจอกับคลากค์ และเริ่มสงสัยในตัวคลากค์จนกระทั่งสืบจนรู้ว่าแท้จริงแล้วคลากค์คือผู้ชายที่ทำให้ไลลาท้อง และเขาคือพ่อของคอลินน์ แต่เธอไม่ได้บอกเรื่องนี้ให้ใครรู้แม้กระทั่งโลแกน คลากค์เล่าให้ชามินต์ฟังถึงความสัมพันธ์ของเขากับไลลา เขาไม่เคยรู้ว่าไลลาเป็นน้องสาวของ โลแกน เขากับเธอรักกันโดยที่ต่างฝ่ายต่างไม่รู้ว่าครอบครัวของทั้งสองคือใครจนกระทั่งไลลารู้ว่าเขาเป็นลูกมาเฟียตระกูลคูเกอร์ เธอโกรธมากที่เขาไม่บอกความจริง ไลลาจึงหลบหน้า และพยายามหลีกเลี่ยงที่จะพบเขาเพราะเธอรู้ดีว่าโลแกนไม่ต้องการให้ครอบครัวพัวพันกับพวกมาเฟียอีกต่อไป คลากค์พยายามตามหาไลลาแต่ไม่พบ และรู้ข่าวอีกครั้งเมื่อเธอเสียชีวิตลง และเขาไม่รู้ว่าเธอท้องจนกะทั่งมีข่าวว่าโลแกนมีลูกชายเขาจึงได้แต่แอบสงสัยว่าคอลินน์อาจจะเป็นลูกชายของเขาที่เกิดกับไลลา จึงพยายามมาสนิทด้วย ทุกครั้งที่โลแกนหลับเขามักจะฝันถึงเหตุการณ์ที่ตัวเองเคยอยู่กับชามินต์ที่แมนชั่นแต่ในความฝันเขาไม่รู้ว่าเธอคือใคร เมื่อโลแกนมาหาชามินต์บ่อย ๆ เขาสัมผัสได้ถึงความคุ้นเคยที่เขามีต่อเธอ และพบว่าเขามีกุญแจห้องสำรองของห้องพักเธอ โลแกนเก็บความสงสัยนี้ไว้ในใจ และเริ่มลอบสังเกตพฤติกรรมของชามินต์ที่มีต่อเขา จนกระทั่งวันนึงที่ชามินต์ไม่สบายหนัก และเขานั่งเฝ้าไข้ ชามินต์เพ้อตัดพ้อพูดถึงสัญญาที่เขาให้ไว้กับเธอว่าจะมารับเธอในวันฝนตกแต่เขาไม่กลับมา โลแกนจึงได้รู้ว่าความทรงจำที่ขาดหายไปนั้นอยู่ที่ชามินต์นั่นเอง และแล้วเรื่องราวในความทรงจำที่หายไปก็พรั่งพรูไหลออกมา ในที่สุดโลแกนก็จำได้ว่าในคืนนั้นก่อนที่เขาจะได้รับบาดเจ็บเขาได้ติดตามสืบเรื่องเกี่ยวกับการตายของพ่อแม่ และน้องสาวไปจนรู้ความจริงว่าเหว่ยซานคือผู้ที่อยู่เบื้องหลังเรื่องทั้งหมด เหว่ยซานเริ่มไหวตัวทัน และมั่นใจว่าโลแกนจะไม่แต่งงานกับนีล่าแน่ เขาจึงตัดสินใจสั่งฆ่าโลแกน แต่บังเอิญที่นีล่าได้ยินแผนของพ่อนีล่าตกใจจึงรีบไปบอกโลแกนให้ระวังตัว โลแกนจึงคิดซ้อนแผนหาทางจัดการกับเหว่ยซาน แต่เขาไม่ต้องการฆ่าใคร เขาจึงวางแผนที่จะจับเหว่ยซานโดยให้เดนนิสขอชามินต์แต่งงานท่ามกลางสายตาคนมากมายเพื่อทำให้เหว่ยซานเชื่อ นีล่า ช็อกเพราะความสัมพันธ์ระหว่างเธอกับเดนนิสกำลังไปได้สวย เธอไม่คิดว่าเขา และชามินต์จะหักหลังเธอ แต่คุณหนูลูกสาวมาเฟียอย่างเธอไม่ใช่ผู้หญิงคร่ำครวญ เธอจึงเชิดหน้ามางานแต่งของทั้งสอง ภายใต้ความเจ็บปวดที่ถูกซ่อนไว้ในใจ พิธีแต่งงานถูกจัดอย่างอลังการในโบสถ์ โลแกนยืนขึ้นคัดค้านงานแต่งเพื่อให้ตัวเองตกเป็นเป้าอย่างจงใจ เหว่ยซานไม่ได้ตระครุบโอกาสนั้นไว้ เป้าหมายของเขาไม่ได้มีแค่โลแกน แต่ยังมีคอลินน์ผู้เป็นทายาทอีกคน เหว่ยซานตั้งใจที่จะฆ่าทั้งโลแกน และคอลินน์เแต่นีล่าเอาตัวเองเข้ามาปกป้องขวางทางปืนเพื่อช่วยชีวิตคอลินน์ ทำให้นีล่าได้รับบาดเจ็บ และคลาก์คูเกอร์ได้ตามเข้ามาในงานพร้อมกับตำรวจอย่างทันเวลา เหว่ยซานยอมมอบตัวแต่โดยดี และสำนึกผิดในสิ่งที่ทำ โชคดีที่นีล่าปลอดภัย เหว่ยซานยอมสารภาพ และรับผิดในทุกสิ่งที่ทำลงไป และฝากนีล่าให้เดนนิสช่วยดูแล คลากค์ยอมรับสารภาพกับโลแกนว่าเขาคือพ่อของคอลินน์ โลแกนทำอะไรไม่ได้มากไปกว่าต่อยหน้าคลากค์ไปสามหมัดเพื่อระบายความแค้นในใจ ส่วนคอลินน์ก็ยอมรับคลากค์เป็นพ่อเพิ่มอีกหนึ่งคนนอกเหนือจากโลแกน โลแกนขอชามินต์แต่งงานต่อหน้าหลุมศพของพ่อแม่ และสัญญาว่าจะรัก และดูแลเธอตลอดไป ชามินต์ขอบคุณที่เขาทำให้โลกของเธอเปลี่ยนสี และอดีตอันเจ็บปวดถูกลบเลือน เธอมั่นใจว่าจากนี้ไปชีวิตเธอจะไม่โดดเดี่ยวและอ้างว้างตลอดกาลรายชื่อนักแสดงรายชื่อนักแสดง. - ธนิน มนูญศิลป์ รับบท โลแกน ลู - อามีนา กูล รับบท ชามินต์ - วฤษฎิ์ ศิริสันธนะ รับบท เดนนิส ชาน - อริศรา โรเซ็นดาห์ล รับบท นีล่า เหว่ย - นัฐฐพนธ์ ลียะวณิช รับบท คลากค์ คูเกอร์ - อนันต์ บุนนาค รับบท เหว่ยซาน - ชนิดาภา พงศ์ศิลป์พิพัฒน์ รับบท ไลลา ลู - ด.ช. ปัณณฑัต เจียมศิริกาญจน์ รับบท คอลินน์ - ยุวดี ไทยหิรัญ รับบท กุ้ยฮวา - สุเชาว์ พงษ์วิไล รับบท ลุงจิน - โฆษวิส ปิยะสกุลแก้ว รับบท หมอโจ - คัคกิ่งรักส์ คิคคิคสะระณัง รับบท เหม่ยหง - พศิน เรืองวุฒิ รับบท อาเหวิน - ปณต สุขจิตร์ รับบท อาสงนักแสดงรับเชิญนักแสดงรับเชิญ. - โชคชัย บุญวรเมธี รับบท แอรอน - พิชชาภา พันธุมจินดา รับบท เจนิส ฮุ่ย - วิชัย จงประสิทธิ์พร รับบท ยามจาง - จักรกฤษณ์ อำมรัตน์ รับบท เชสเตอร์ ลู (พ่อของโลแกน ลู) - สุปราณี เจริญผล รับบท ลิเลยน ลู (แม่ของโลแกน ลู) - สุรพันธ์ ชาวปากน้ำ รับบท ปีเตอร์ ชาน - สหภูมิ โตตรึงทรัพย์ รับบท สารวัตรเจียง - ด.ญ.ชวัลรัตน์ เจนจิตรานนท์ รับบท ชะเอม ลู (เอม) / น้องสาวพี่คอลลินเพลงประกอบละครเพลงประกอบละคร. 1. เพลง ความทรงจำของหัวใจ (เพลงเปิดเรื่อง) - กบ วีรศักดิ์ 2. เพลง วันฝนพรำ (เพลงปิดเรื่อง) - แนน วาทิยา 3. เพลง ปลอบตัวเอง - แนน วาทิยา & กบ วีรศักดิ์</doc>
