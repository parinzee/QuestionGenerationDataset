<doc id="6405" url="https://th.wikipedia.org/wiki?curid=6405" title="จังหวัดลำพูน">จังหวัดลำพูน จังหวัดลำพูน ( หละปูน) เป็นจังหวัดที่มีขนาดเล็กที่สุดในภาคเหนือ นับเป็นอีกจังหวัดหนึ่งที่มีประวัติศาสตร์เก่าแก่ ยาวนาน เคยเป็นที่ตั้งของนครหริภุญชัย ในสมัยพระนางจามเทวีเดิมชื่อเมืองหริภุญไชย เป็นเมืองโบราณ มีอายุประมาณ 1,343 ปี ตามพงศาวดารโยนกเล่าสืบต่อกันถึงการสร้างเมืองหริภุญไชย โดยฤๅษีวาสุเทพ เป็นผู้เกณฑ์พวกเม็งคบุตรหรือชนเชื้อชาติมอญมาสร้างเมืองนี้ขึ้น ในพื้นที่ระหว่างแม่น้ำสองสาย คือ แม่น้ำกวงและแม่น้ำปิง เมื่อมาสร้างเสร็จได้ส่งทูตไปเชิญราชธิดากษัตริย์เมืองละโว้พระนาม “จามเทวี” มาเป็นปฐมกษัตริย์ปกครองเมืองหริภุญไชยสืบราชวงศ์กษัตริย์ต่อมาหลายพระองค์ จนกระทั่งถึงสมัยพญายีบาจึงได้เสียการปกครองให้แก่พญามังราย ผู้รวบรวมแว่นแคว้นทางเหนือเข้าเป็นอาณาจักรล้านนา ถึงแม้ว่าเมืองลำพูนจะตกอยู่ภายใต้การปกครองของอาณาจักรล้านนา แต่ก็ได้เป็นผู้ถ่ายทอดมรดกทางศิลปะและวัฒนธรรมให้แก่ผู้ที่เข้ามาปกครอง ดังปรากฏหลักฐานทั่วไปในเวียงกุมกาม เชียงใหม่ และเชียงราย เมืองลำพูนจึงยังคงความสำคัญในทางศิลปะและวัฒนธรรมของอาณาจักรล้านนา จนกระทั่งสมัยสมเด็จพระเจ้าตากสินมหาราช เมืองลำพูนจึงได้เข้ามาอยู่ในราชอาณาจักรไทย มีผู้ครองนครสืบต่อกันมาจนถึงสมัยกรุงรัตนโกสินทร์ ต่อมาภายหลังการเปลี่ยนแปลงการปกครอง พ.ศ. 2475 เมื่อเจ้าผู้ครองนครองค์สุดท้าย คือ พลตรี เจ้าจักรคำขจรศักดิ์ ถึงแก่พิราลัย เมืองลำพูนจึงเปลี่ยนเป็นจังหวัด มีผู้ว่าราชการจังหวัดเป็นผู้ปกครอง สืบมาจนกระทั่งถึงปัจจุบัน นอกจากจังหวัดลำพูนจะมีชื่อเสียงในฐานะเป็นเมืองประวัติศาสตร์แล้ว ยังเป็นแหล่งเพาะปลูกลำไย พระเครื่อง โบราณสถานที่สำคัญ และผ้าทอฝีมือดี ปัจจุบันมีประตูเมืองหลักทั้งสี่ทิศคือ ทิศเหนือประตูช้างสี ทิศตะวันออกประตูท่าขาม ทิศใต้ประตูลี้ ทิศตะวันตกประตูมหาวัน มีกำแพงเมืองเก่าทางทิศตะวันออกเฉียงเหนือคือ ประตูท่านางภูมิศาสตร์อาณาเขต ภูมิศาสตร์. อาณาเขต. ลำพูนมีพื้นที่ติดกับจังหวัดอื่น ๆ 3 จังหวัด ดังนี้- ทิศเหนือ จรดอำเภอสารภี และอำเภอสันกำแพง จังหวัดเชียงใหม่ - ทิศตะวันออก จรดอำเภอห้างฉัตร อำเภอสบปราบ และอำเภอเสริมงาม จังหวัดลำปาง - ทิศใต้ จรดอำเภอเถิน อำเภอแม่พริก จังหวัดลำปาง และอำเภอสามเงา จังหวัดตาก - ทิศตะวันตก จรดอำเภอฮอด อำเภอจอมทอง อำเภอหางดง และอำเภอสันป่าตอง จังหวัดเชียงใหม่ที่ตั้งที่ตั้ง. - จังหวัดลำพูน ตั้งอยู่ทางภาคเหนือตอนบนของประเทศไทย อยู่ห่างจากกรุงเทพมหานคร ตามทางหลวงแผ่นดินหมายเลข 11 (สายเอเซีย) เป็นระยะทาง 689 กิโลเมตร ตามทางหลวงแผ่นดินสายพหลโยธิน เป็นระยะทาง 724 กิโลเมตร และตามทางรถไฟ 729 กิโลเมตร ตั้งอยู่ระหว่างเส้นรุ้งที่ 18 องศาเหนือ และเส้นแวงที่ 99 องศาตะวันออก อยู่ในกลุ่มจังหวัดภาคเหนือตอนบน อยู่ห่างจากจังหวัดเชียงใหม่เพียง 22 ก.ม. เป็นพื้นที่ ที่มีศักยภาพในการพัฒนาเป็นศูนย์กลางความเจริญของภาคเหนือตอนบน และอนุภูมิภาค ลุ่มน้ำโขง หรือพื้นที่สี่เหลี่ยมเศรษฐกิจร่วมกับ จังหวัดเชียงใหม่ - จังหวัดลำพูนเป็นจังหวัดที่มีขนาดเล็กที่สุดของภาคเหนือมีพื้นที่ทั้งหมดประมาณ 4,505.882 ตร.กม. หรือประมาณ 2,815,675 ไร่ หรือคิดเป็นร้อยละ 4.85 ของพื้นที่ ภาคเหนือตอนบน บริเวณที่กว้างที่สุดประมาณ 43 กม. และยาวจากเหนือจดใต้ 136 กม. - ลักษณะภูมิอากาศ จังหวัดลำพูนตั้งอยู่ในภาคเหนือ ซึ่งตามตำแหน่งที่ตั้งอยู่ในเขตร้อนที่ค่อนไปทาง เขตอากาศอบอุ่น ในฤดูหนาวจึงมีอากาศเย็นค่อนข้างหนาว แต่เนื่องจากอยู่ลึกเข้าไปใน แผ่นดินห่างไกลจากทะเล จึงมีฤดูแล้งที่ยาวนานและอากาศจะร้อนถึงร้อนจัดในฤดูร้อน จังหวัดลำพูนมีสภาพภูมิอากาศแตกต่างกันอย่างเด่นชัด 3 ช่วงฤดู คือช่วงเดือนมีนาคม กับเมษายนมีอากาศร้อน ช่วงเดือนพฤษภาคมถึงเดือนตุลาคม จะมีฝนตกชุกเป็นฤดูฝน และช่วงเดือนพฤศจิกายนถึง เดือนกุมภาพันธ์มีอากาศหนาวเย็นเป็นฤดูหนาว ซึ่งฤดูหนาวและฤดูร้อนนั้น เป็นช่วงฤดูแล้ง ที่มีระยะเวลาติดต่อกันประมาณ 6 เดือน ในช่วงฤดูฝนอีก 6 เดือน นั้น อากาศจะไม่ร้อนเท่ากับ ในฤดูร้อน และไม่หนาวเย็นเท่า ฤดูหนาว คือมีอุณหภูมิปานกลางอยู่ระหว่างสองฤดูดังกล่าวอุทยานแห่งชาติอุทยานแห่งชาติ. - อุทยานแห่งชาติดอยขุนตาล - อุทยานแห่งชาติแม่ปิงสัญลักษณ์ประจำจังหวัดสัญลักษณ์ประจำจังหวัด. - คำขวัญประจำจังหวัด : พระธาตุเด่น พระรอดขลัง ลำไยดัง กระเทียมดี ประเพณีงาม จามเทวีศรีหริภุญไชย - ต้นไม้ประจำจังหวัด : ต้นก้ามปูหรือจามจุรีแดง () - ดอกไม้ประจำจังหวัด : ดอกทองกวาว () - สัตว์น้ำประจำจังหวัด : อึ่งปากขวดหรืออึ่งเพ้า ()การเมืองการปกครองหน่วยการปกครอง การเมืองการปกครอง. หน่วยการปกครอง. จังหวัดลำพูนแบ่งการปกครองแบ่งออกเป็น 8 อำเภอ 51 ตำบล 520 หมู่บ้าน ดังนี้การเลือกตั้ง การเลือกตั้ง. ในการเลือกตั้งครั้งที่ผ่านมา จังหวัดลำพูน แบ่งเขตการเลือกตั้งเป็น 2 เขต โดยมีสมาชิกสภาผู้แทนราษฎร จำนวน 2 คน และสมาชิกวุฒิสภา จำนวน 1 คน ในส่วนของผู้บริหารองค์กรปกครองส่วนท้องถิ่น ระดับจังหวัด และเทศบาลเมือง ได้แก่- นิรันดร์ ด่านไพบูลย์ นายกองค์การบริหารส่วนจังหวัดลำพูน - ประภัสร์ ภู่เจริญ นายกเทศมนตรีเมืองลำพูนรายพระนามเจ้าผู้ครองนครเจ้านายฝ่ายเหนือ รายพระนามเจ้าผู้ครองนคร. เจ้านายฝ่ายเหนือ. เจ้านายฝ่ายเหนือที่ยังมีชีวิตอยู่- พลอากาศตรี เจ้าวัฒนัน ณ ลำพูน ผู้สืบราชสกุลเจ้าผู้ครองนครลำพูน โอรสในเจ้าพงศ์ธาดา ณ ลำพูน - คุณ เจ้าดารารัตน์ ณ ลำพูน ประธานมูลนิธิจักรคำขจรศักดิ์ - เจ้าวรจักร ณ ลำพูน - เจ้าพัฒนพงศ์ ณ ลำพูน - เจ้าศักดิ์ขจร ณ ลำพูนรายนามผู้ว่าราชการจังหวัดประชากรเชื้อชาติและภาษา ประชากร. เชื้อชาติและภาษา. ภาษายองเป็นภาษาที่ใช้กันแพร่หลายในจังหวัดลำพูน คนในจังหวัดลำพูนมักจะพูดสำเนียงเมืองยอง เพราะชาวลำพูนส่วนใหญ่สืบเชื้อสายมาจากไทลื้อในรัฐฉานประเทศพม่าและสิบสองปันนาประเทศจีน จึงมีสำเนียงที่เป็นเอกลักษณ์โดดเด่นแตกต่างจากคำเมืองของภาคเหนือ และประชากรส่วนหนึ่งของจังหวัดลำพูนเป็นชาวเขาเผ่ากะเหรี่ยง ปวากะญอ โดยเฉพาะหมู่บ้านพระบาทห้วยต้มหมู่บ้านเดียวมีประชากรของกะเหรี่ยงปวากะญออาศัยพันกว่าหลังคาเรือนและเป็นหมู่บ้านต้นแบบ หมู่บ้านรักษาศีล 5สถานศึกษา สถานศึกษา. อุดมศึกษา- มหาวิทยาลัยมหาจุฬาลงกรณ์ราชวิทยาลัย วิทยาลัยสงฆ์ลำพูน - มหาวิทยาลัยธนบุรี ศูนย์ลำพูน - มหาวิทยาลัยราชภัฏลำปาง วิทยาเขตลำพูน - มหาวิทยาลัยเชียงใหม่ ศูนย์หริภุญชัย จังหวัดลำพูน - สถาบันการอาชีวศึกษาภาคเหนือ๑ วิทยาลัยเทคนิคลำพูน อาชีวศึกษา- วิทยาลัยเทคนิคลำพูน - วิทยาลัยเกษตรและเทคโนโลยีลำพูน - วิทยาลัยการอาชีพป่าซาง - วิทยาลัยการอาชีพบ้านโฮ่ง - วิทยาลัยเทคโนโลยีชรินรัตน์ลำพูน โรงเรียนสถานที่สำคัญของจังหวัดสถานที่สำคัญของจังหวัด. - วัดพระธาตุหริภุญชัยวรมหาวิหาร (พระอารามหลวงชั้นเอก ชนิด วรมหาวิหาร) - วัดพระพุทธบาทตากผ้า (พระอารามหลวงชั้นตรี ชนิด สามัญ) - พระบรมราชานุสาวรีย์พระนางจามเทวี - วัดจามเทวี - วัดพระธาตุดอยเวียง - วัดประตูลี้ - วัดมหาวัน - วัดพระคงฤๅษี - วัดพระยืน - วัดธงสัจจะ - วัดสันป่ายางหลวง - วัดสันป่ายางหน่อม - วัดช้างรอง - วัดช้างสี - วัดไก่แก้ว - กู่ช้าง - กู่ม้า - วัดเจดีย์กู่เต้าจุฬามณี - วัดต้นแก้ว - วัดรมณียาราม - พิพิธภัณฑสถานแห่งชาติหริภุญไชย - วัดพระพุทธบาทห้วยต้ม- ดอยขะม้อ - สะพานขาวทาชมภู - วัดดอยติ อนุสาวรีย์ครูบาศรีวิชัย องค์ในที่สุดในลำพูน - อุโมงค์ขุนตาน เป็นอุโมงค์รถไฟที่ยาวที่สุดในประเทศไทย - อนุสาวรีย์สุเทวฤๅษี - The Sun New Center สวนน้ำและสวนสนุก - ถนนคนเดินจังหวัดลำพูน หน้าวัดพระธาตุหริภุญชัย ทุกวันศุกร์ - ศูนย์พัฒนาโครงการหลวงพระบาทห้วยต้ม - น้ำตกก้อ แก่งก้อ อุทยานแห่งชาติแม่ปิง - สวนสายน้ำแร่ - หมู่บ้านแกะสลักบ้านทา - หมู้บ้านกะเหรี่ยงพัฒนาห้วยหละ - ถ้ำเอราวัณ - ถ้ำหลวงผาเวียง - ขัวมุงท่าสิงห์ และชุมชนเวียงยอง - ดอยช้างป๋าแป่ เป็นยอดดอยที่สุดที่ในจังหวัดลำพูน - ศาลเจ้าพ่อขุนตาล - ตลาดหนองดอก - ตลาดเกษตรดอยแก้ว (กาดป่าเปา) - อ่างเก็บน้ำแม่ตีบวัตนธรรมและประเพณีวัตนธรรมและประเพณี. - งานของดีศรีหริภุญชัย - งานประเพณีสงกรานต์ - งานประเพณีสรงน้ำพระธาตุหริภุญชัย (แปดเป็ง) - งานประเพณีสลากภัต และสลากย้อม - งานเทศกาลลำไย - งานพระนางจามเทวี - งานฤดูหนาวและกาชาด - งานแห่แคร่หลวง ลอยกระทง อำเภอบ้านโฮ่ง - งานแต่งสีอวดลาย ผ้าฝ้ายดอนหลวง อำเภอป่าซาง - งานต้นกำเนิดไม้แกะสลัก และของดีอำเภอแม่ทาบุคคลที่มีชื่อเสียงบุคคลที่มีชื่อเสียง. - ครูบาศรีวิชัย นักบุญแห่งล้านนา - ครูบาอภิชัย (ขาวปี) ศิษย์เอกครูบาศรีวิชัยนักพัฒนานักปฏิบัติ - ครูบาวงศ์ นักพัฒนานักปฏิบัติ - พระสุพรหมยานเถร (พรหมา พฺรหฺมจกฺโก) พระนักปฏิบัติ - พระพุทธพจนวราภรณ์ (จันทร์ กุสโล) พระราชาคณะเจ้าคณะรอง อดีตเจ้าคณะภาค๔-๕-๖-๗ (ธรรมยุต) อดีตเจ้าอาวาสวัดเจดีย์หลวงวรวิหาร จังหวัดเชียงใหม่ - หลวงปู่ครูบาผัด พระนักปฏิบัติ - ภานุทัต อภิชนาธง ครูสอนศิลปินพื้นบ้านล้านนาและนักร้อง - สุพจน์ จันทร์เจริญ นักร้อง นักแสดง - ศตวรรษ ดุลยวิจิตร นักแสดง - อาจารียา พรหมพฤกษ์ นักร้อง - หัตฐพร สุวรรณ นักฟุตบอล - นพพร อินสีลอย (กิ่งซาง) นักมวย ครู - สถาพร ริยะป่า (อู๋) ผู้ประกาศข่าวช่อง 8 - วีนัส นันทะชัย รองอันดับหนึ่ง Miss Thailand World 2014 - ณัฐธยาน์ ธนรณวัฒน์ นักกีฬาเหรียญทองมาราธอนกีฬาซีเกมส์ ครั้งที่ 28 - เอ็ดดี้ ตลาดแตก ศิลปินนักร้อง</doc>
