<doc id="240480" url="https://th.wikipedia.org/wiki?curid=240480" title="เทอร์มิเนเตอร์">เทอร์มิเนเตอร์ ภาพยนตร์ชุด เทอร์มิเนเตอร์ () เป็นซีรีส์ภาพยนตร์ไซไฟหลายเรื่อง ที่มีจุดเริ่มต้นมาจากภาพยนตร์เรื่อง เดอะ เทอร์มิเนเตอร์ ภาพยนตร์ไซไฟต้นทุนต่ำของเจมส์ คาเมรอน ที่ออกฉายเมื่อ ค.ศ. 1984 นำแสดงโดย อาร์โนลด์ ชวาร์เซเน็กเกอร์ ลินดา แฮมิลตัน และไมเคิล บีห์น ภาพยนตร์มีเนื้อหาเกี่ยวกับอนาคต ที่โลกถูกปกครองโดยคอมพิวเตอร์ หลังจากคอมพิวเตอร์ที่ควบคุมระเบิดนิวเคลียร์ของกองทัพสหรัฐ สั่งการให้เกิดสงครามนิวเคลียร์ระหว่างสหรัฐอเมริกากับรัสเซีย เมื่อวันที่ 29 สิงหาคม ค.ศ. 1997 ฝ่ายมนุษย์ได้รวมกลุ่มขึ้นต่อต้าน นำโดย "จอห์น คอนเนอร์" คอมพิวเตอร์จึงส่งหุ่นยนต์สังหาร (ชวาร์เซเน็กเกอร์) ย้อนเวลามาจาก ค.ศ. 2029 มายังปี ค.ศ. 1984 เพื่อสังหาร "ซาราห์ คอนเนอร์" (แฮมิลตัน) มารดาของจอห์น ก่อนที่จะให้กำเนิดจอห์น ฝ่ายจอห์น คอนเนอร์ก็ได้ส่งทหารชื่อ "ไคย์ล รีส" (บีห์น) มาคุ้มครองมารดาของตัวเอง ภาพยนตร์เดอะ เทอร์มิเนเตอร์ สร้างด้วยต้นทุนเพียง 6.4 ล้านดอลลาร์สหรัฐ แต่ประสบความสำเร็จถึง 116 ล้านดอลลาร์สหรัฐ และสร้างชื่อเสียงให้กับทั้งเจมส์ คาเมรอน อาร์โนลด์ ชวาร์เซเน็กเกอร์ และลินดา แฮมิลตัน มีการสร้างภาพยนตร์ภาคต่ออีก 3 ภาค และภาพยนตร์ซีรีส์ฉายทางโทรทัศน์ ได้แก่- เดอะ เทอร์มิเนเตอร์ (The Terminator) ออกฉายปี ค.ศ. 1984 เขียนบทและกำกับโดย เจมส์ คาเมรอน ในประเทศไทยใช้ชื่อว่า ฅนเหล็ก 2029 - (Terminator 2: Judgement Day หรือ T2) ออกฉายปี ค.ศ. 1991 เขียนบทและกำกับโดย เจมส์ คาเมรอน ในประเทศไทยใช้ชื่อว่า คนเหล็ก 2029 ภาค 2 - (Terminator 3: Rise of the Machines) ออกฉายในปี ค.ศ. 2003 กำกับโดย โจนาทาน มอสทาว ในประเทศไทยใช้ชื่อว่า คนเหล็ก 3 กำเนิดใหม่เครื่องจักรสังหาร - เทอร์มิเนเตอร์ ซาลเวชั่น (Terminator Salvation) ออกฉายในปี ค.ศ. 2009 กำกับโดย แม็คจี เขียนบทโดย โจนาทาน โนลาน นำแสดงโดย คริสเตียน เบล ในประเทศไทยใช้ชื่อว่า คนเหล็ก 4 มหาสงครามจักรกลล้างโลก - (Terminator Genisys) ออกฉายในปี 2015 กำกับโดย อลัน เทย์เลอร์ นำแสดงโดย อาร์โนลด์ ชวาร์เซเนกเกอร์ เอมิเลีย คลาร์ค ลีบยองฮุน ในประเทศไทยใช้ชื่อว่า ฅนเหล็ก : มหาวิบัติจักรกลยึดโลก แม็คจี ผู้กำกับภาพยนตร์ภาคที่ 4 ได้ประกาศว่า ภาพยนตร์ที่สร้างขึ้นใหม่นี้ จะมีการสร้างอีก 2 ภาคต่อเนื่องเป็นภาพยนตร์ไตรภาค นอกจากนี้ยังมีการสร้างภาพยนตร์ซีรีส์ ฉายทางเครือข่ายฟ็อกซ์ ใช้ชื่อว่า (Terminator: The Sarah Connor Chronicles) เริ่มฉายตั้งแต่ เดือนมกราคม ค.ศ. 2008 ปัจจุบันฉายไปแล้ว 2 ฤดูกาล จำนวน 31 ตอนนักแสดง</doc>
