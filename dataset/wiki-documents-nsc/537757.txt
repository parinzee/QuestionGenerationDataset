<doc id="537757" url="https://th.wikipedia.org/wiki?curid=537757" title="สาคร พรหมภักดี">สาคร พรหมภักดี นายสาคร พรหมภักดี อดีตรองโฆษกประจำสำนักนายกรัฐมนตรี ในรัฐบาลนายชวน หลีกภัย เป็นอดีตสมาชิกสภาผู้แทนราษฎรจังหวัดสกลนคร และอดีตกรรมการบริหารพรรคไทยรักไทยประวัติ ประวัติ. สาคร พรหมภักดี เกิดเมื่อวันที่ 15 กรกฎาคม พ.ศ. 2500 เป็นบุตรของนายพันธุ์ พรหมภักดี กับนางสวัสดิ์ พรหมภักดี จบการศึกษาชั้นมัธยมศึกษาตอนปลาย จาก กศน.อำเภอนิคมน้ำอูน และสำเร็จการศึกษาระดับปริญญาตรี จากมหาวิทยาลัยราชภัฏสกลนครการทำงาน การทำงาน. สาคร พรหมภักดี เคยทำงานเป็นโฆษกสถานีวิทยุกระจายเสียง 909 กรป.กลาง จังหวัดสกลนคร หลังจากนั้นในปี พ.ศ. 2535 จึงได้หันมาลงสมัครรับเลือกตั้งสมาชิกสภาผู้แทนราษฎรจังหวัดสกลนคร สังกัดพรรคสามัคคีธรรม ต่อมาได้รับเลือกตั้งอีกครั้งในปี พ.ศ. 2539 สังกัดพรรคกิจสังคม พ.ศ. 2544 สังกัดพรรคเสรีธรรม และย้ายมาสังกัดพรรคไทยรักไทยในปีเดียวกัน การย้ายมาสังกัดพรรคไทยรักไทย ทำให้เขาได้รับแต่งตั้งเป็นกรรมการบริหารพรรค และถูกตัดสิทธิทางการเมืองในปี พ.ศ. 2550 พร้อมกับกรรมการบริหารพรรค 111 คน หลังจากที่เขาถูกตัดสิทธิ์ทางการเมือง เขาจึงได้สนับสนุนให้นายวีระศักดิ์ พรหมภักดี น้องชายลงสมัครรับเลือกตั้ง และเข้าร่วมกับพรรคมัชฌิมาธิปไตย แต่ก็ได้ย้ายออกในเวลาต่อมา เพื่อไปร่วมงานกับพรรครวมใจไทยชาติพัฒนา สาคร พรหมภักดี ได้รับการเลือกตั้งเป็นสมาชิกสภาผู้แทนราษฎร 4 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดสกลนคร สังกัดพรรคสามัคคีธรรม 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 จังหวัดสกลนคร สังกัดพรรคกิจสังคม 3. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2544 จังหวัดสกลนคร สังกัดพรรคเสรีธรรม 4. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2548 จังหวัดสกลนคร สังกัดพรรคไทยรักไทยเครื่องราชย์อิสริยาภรณ์เครื่องราชย์อิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
