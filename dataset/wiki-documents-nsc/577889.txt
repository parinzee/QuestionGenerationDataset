<doc id="577889" url="https://th.wikipedia.org/wiki?curid=577889" title="ประวัติรุ่นของแอนดรอยด์">ประวัติรุ่นของแอนดรอยด์ ประวัติรุ่นของแอนดรอยด์ เริ่มตั้งแต่การเผยแพร่รุ่นทดลองในเดือนพฤศจิกายน พ.ศ. 2550 และได้มีการเปิดตัวแอนดรอยด์ 1.0 ในเดือนกันยายน พ.ศ. 2551 ภายใต้การพัฒนาอย่างต่อเนื่องของกูเกิล และ โอเพนแฮนด์เซตอัลไลแอนซ์ ซึ่งจะเห็นได้จากการอัปเดต ของระบบปฏิบัติการในช่วงแรก นับตั้งแต่เดือนเมษายน พ.ศ. 2552 รุ่นของแอนดรอยด์พัฒนาภายใต้โคดเนม (ชื่อเฉพาะในการพัฒนา) และเผยแพร่โดยเรียงตามตัวอักษร : คัพเค้ก (1.5), โดนัท (1.6), เอแคลร์ (2.0–2.1), โฟรโย (2.2–2.2.3), จิงเจอร์เบรด (2.3–2.3.7), ฮันนีโคมป์ (3.0–3.2.6), ไอศกรีมแซนด์วิช (4.0–4.0.4), เจลลีบีน (4.1–4.3) และคิทแคท (4.4) ในวันที่ 3 กันยายน พ.ศ. 2556 กูเกิลได้ยืนยันว่ามีอุปกรณ์ที่ใช้ระบบปฏิบัติการแอนดรอยด์ได้รับการเปิดใช้งาน 1 พันล้านเครื่องทั่วโลก รุ่นล่าสุดที่ได้รับการอัปเดตคือ 4.3 เจลลีบีน ซึ่งได้ปล่อยการอัปเดตในวันที่ 24 กรกฎาคม พ.ศ. 2556 ผ่านระบบโอเวอร์ดิแอร์ (OTA) ในวันที่ 3 กันยายน พ.ศ. 2556 กูเกิลก็ได้ยืนยันรุ่นต่อจากเจลลีบีน โดยจะมีชื่อว่าแอนดรอยด์ 4.4 คิทแคท แต่ยังไม่ประกาศวันเปิดตัวอย่างเป็นทางการรุ่นก่อนเผยแพร่ (พ.ศ. 2550–2551)แอนดรอยด์ แอลฟา รุ่นก่อนเผยแพร่ (พ.ศ. 2550–2551). แอนดรอยด์ แอลฟา. มีรุ่นอย่างน้อย 2 รุ่น ที่ได้รับการทดสอบโดยกูเกิล และ โอเพนแฮนด์เซตอัลไลแอนซ์ ก่อนที่จะมีการเปิดตัวของแอนดรอยด์ เบตา ในเดือนพฤศจิกายน พ.ศ. 2550 ซึ่งมีการตั้งชื่อชั่วคราว โดยเลือกหุ่นยนต์มาตั้งชื่อ ได้แก่ "แอสโตรบอย", "เบนเดอร์" และ "อาร์ทูดีทู" ส่วนสัญลักษณ์ของระบบ ออกแบบโดยแดน มอร์ริลล์ ในบางส่วน ซึ่งสัญลักษณ์หุ่นยนต์สีเขียวตัวล่าสุด ออกแบบโดยอีรินา บล็อก ไรอัน กิบสัน ผู้จัดการของโครงการ ได้เสนอแนวคิดว่าจะเริ่มใช้ชื่อตั้งแต่แอนดรอยด์ รุ่น 1.5แอนดรอยด์ เบตา แอนดรอยด์ เบตา. แอนดรอยด์ เบตา เผยแพร่ครั้งแรกเมื่อวันที่ 5 พฤศจิกายน พ.ศ. 2550 ส่วนชุดพัฒนาซอฟต์แวร์ (software development kit) หรือ SDK เผยแพร่เมื่อวันที่ 12 พฤศจิกายน พ.ศ. 2550 โดยวันที่ 5 พฤศจิกายน ถูกเรียกว่า วันเกิดของแอนดรอยด์ รุ่นของเบตาได้รับการเผยแพร่ดังต่อไปนี้ :- 16 พฤศจิกายน พ.ศ. 2550 : m3-rc22a - 14 ธันวาคม พ.ศ. 2550 : m3-rc37a - 13 กุมภาพันธ์ พ.ศ. 2551 : m5-rc14 - 3 มีนาคม พ.ศ. 2551 : m5-rc15 - 18 สิงหาคม พ.ศ. 2551 : 0.9 - 23 กันยายน พ.ศ. 2551 : 1.0-r1รุ่นตามลำดับเอพีไอ รุ่นตามลำดับเอพีไอ. ตารางด้านล่างนี้เป็นการแบ่งรุ่นของระบบปฏิบัติการแอนดรอยด์ตามลำดับเอพีไอ</doc>
