<doc id="129348" url="https://th.wikipedia.org/wiki?curid=129348" title="ฟื้น รณนภากาศ ฤทธาคนี">ฟื้น รณนภากาศ ฤทธาคนี จอมพลอากาศ ฟื้น รณนภากาศ ฤทธาคนี (21 กุมภาพันธ์ พ.ศ. 2443 - 8 กรกฎาคม พ.ศ. 2530) อดีตผู้บัญชาการทหารอากาศ รัฐมนตรีว่าการกระทรวงคมนาคม กระทรวงสาธารณสุข รองนายกรัฐมนตรี จอมพลอากาศ ฟื้น รณนภากาศ ฤทธาคนี มีนามเดิมว่า ฟื้น ฤทธาคนี เป็นบุตรของนายฟุ้ง ฤทธาคนีและนางพุดตาน ฤทธาคนี ศึกษาที่โรงเรียนสวนกุหลาบวิทยาลัย เมื่อ พ.ศ. 2452 สมัครเข้าโรงเรียนนายร้อย ประจำกรมทหารพราน และเป็นศิษย์การบินโรงเรียนการบินเบื้องต้น เมื่อ พ.ศ. 2456 เข้าประจำการกรมอากาศยาน กองทัพบก เมื่อ พ.ศ. 2457 ย้ายเหล่าทัพไปประจำกองทัพอากาศไทย ยศนายเรืออากาศเอก เมื่อ พ.ศ. 2470 และไปศึกษาวิชาการบิน ณ ประเทศอังกฤษ เมื่อ พ.ศ. 2477 ช่วงระหว่างสงครามอินโดจีน เมื่อเดือนมกราคม พ.ศ. 2484 ขณะนั้นท่านมียศเป็น นาวาอากาศโท ขุนรณนภากาศ ดำรงตำแหน่งรองเสนาธิการทหารอากาศ เป็นผู้บังคับฝูงบินพิบูลสงคราม นำเครื่องบินไปทิ้งระเบิดทำลายฐานทัพฝรั่งเศส ที่เมืองสตึงเตรง พระตะบองและเสียมราฐ ช่วงปี พ.ศ. 2492 - พ.ศ. 2500 ท่านดำรงตำแหน่งผู้บัญชาการทหารอากาศ เป็นผู้สถาปนาโรงเรียนนายเรืออากาศ เมื่อวันที่ 7 พฤษภาคม พ.ศ. 2496 ดำรงตำแหน่งรัฐมนตรีว่าการกระทรวงคมนาคมระหว่าง พ.ศ. 2494 - พ.ศ. 2498 รองนายกรัฐมนตรี ระหว่าง พ.ศ. 2498 - พ.ศ. 2500 และรัฐมนตรีว่าการกระทรวงสาธารณสุข ช่วงสั้นๆ ในปี พ.ศ. 2500 ในรัฐบาล จอมพล ป. พิบูลสงคราม ท่านได้รับโปรดเกล้าฯ ให้เป็นจอมพลอากาศ เมื่อวันที่ 20 กรกฎาคมพ.ศ. 2497 เป็นจอมพลอากาศคนแรกของกองทัพอากาศไทย เกษียณอายุราชการที่กองบัญชาการทหารสูงสุด ในปี พ.ศ. 2504 จอมพลอากาศ ฟื้น รณนภากาศ ฤทธาคนีเสียชีวิตลงเมื่อวันที่ 8 กรกฎาคม พ.ศ. 2530 สิริอายุ 87 ปีเครื่องราชอิสริยาภรณ์เครื่องราชอิสริยาภรณ์. - พ.ศ. 2477 - เหรียญพิทักษ์รัฐธรรมนูญ</doc>
