<doc id="703613" url="https://th.wikipedia.org/wiki?curid=703613" title="เทศบาลเมืองตาก">เทศบาลเมืองตาก ตาก เป็นเทศบาลเมืองแห่งหนึ่งในอำเภอเมืองตาก จังหวัดตาก เป็นเมืองศูนย์กลางของจังหวัด ในปี พ.ศ. 2557 เมืองตากมีประชากรจำนวน 17,565 คน เขตเทศบาลมีพื้นที่ 7.27 ตารางกิโลเมตร มีพื้นที่ครอบคลุม 4 ตำบล ได้แก่ ตำบลหัวเดียด ตำบลหนองหลวง ตำบลระแหง และตำบลเชียงเงิน อยู่ในฝั่งตะวันออกของแม่น้ำปิงประวัติ ประวัติ. เทศบาลเมืองตากได้รับการแต่งตั้งเป็นเทศบาลเมือง ตามราชกิจจานุเบกษาตั้งแต่วันที่ 14 มีนาคม พ.ศ. 2479 เดิมเขตเทศบาลเมืองตาก มีเนื้อที่ 3.4 ตารางกิโลเมตร ต่อมา กระทรวงมหาดไทยอนุมัติให้ขยายเขตเทศบาลเมืองตากออกไปอีก 1.8 ตารางกิโลเมตร เนื่องจาก มีชุมชนรวมกันอยู่หนาแน่น และจำเป็นต้องขยายสถานที่ราชการไปปลูกสร้างในที่เหมาะสม เทศบาลเมืองตากจึงมีเนื้อที่เพิ่มขึ้นเป็น 5.2 ตารางกิโลเมตร สำนักงานเทศบาลเมืองตาก เดิมตั้งอยู่ในที่ดินวัดร้างตรงมุมถนนมหาดไทยบำรุง ตัดกับถนนเทศบาลบำรุง ต่อมาในปี พ.ศ. 2507 คณะกรรมการพัฒนาภาคเหนือได้กำหนดเอาทั้งที่ดินและอาคารต่าง ๆ อันเป็นที่ตั้งของเทศบาล หลังเดิมมาก่อสร้างศูนย์ราชการตามผังเมืองตากใหม่ และได้ให้เทศบาลใช้ศาลากลางจังหวัดเก่าเป็นสำนักงานเทศบาลเมืองตากแทนสำนักงานเดิม ตั้งแต่ปี พ.ศ. 2510 จนถึงปัจจุบันภูมิอากาศ</doc>
