<doc id="355396" url="https://th.wikipedia.org/wiki?curid=355396" title="กรพจน์ อัศวินวิจิตร">กรพจน์ อัศวินวิจิตร กรพจน์ อัศวินวิจิตร อดีตกรรมการตรวจเงินแผ่นดิน อดีตรัฐมนตรีช่วยว่าการกระทรวงพาณิชย์ ในรัฐบาลของนายชวน หลีกภัย อดีตผู้แทนการค้าไทย ในสมัยรัฐบาลทักษิณ ชินวัตร อดีตผู้อำนวยการธนาคารออมสิน และอดีตสมาชิกวุฒิสภาประวัติ ประวัติ. กรพจน์ อัศวินวิจิตร เกิดเมื่อวันที่ 28 มีนาคม พ.ศ. 2499 ที่กรุงเทพมหานคร เป็นบุตรของนายอวยชัย กับ นางปราณี อัศวินวิจิตร จบการศึกษาจากโรงเรียนเซนต์คาเบรียล สำเร็จการศึกษาระดับปริญญาตรี สาขาเศรษฐศาสตร์ จากมหาวิทยาลัยธรรมศาสตร์ และระดับปริญญาโท สาขาการบริหารธุรกิจ จากมหาวิทยาลัยเซาท์เทิร์นแคลิฟอร์เนียการทำงาน การทำงาน. กรพจน์ อัศวินวิจิตร เคยทำงานเป็นกรรมการผู้จัดการบริษัท พรูเด็นเชียล ทีเอสไลฟ์ ประกันชีวิต จำกัด (มหาชน) ต่อมาในปี พ.ศ. 2531 จึงได้เข้ามารับตำแหน่งกรรมการรองผู้จัดการ ธนาคารสหธนาคารงานการเมือง งานการเมือง. กรพจน์ อัศวินวิจิตร เคยดำรงตำแหน่งสมาชิกวุฒิสภา ในระหว่างปี พ.ศ. 2535 - พ.ศ. 2542 (2 สมัย) จากนั้นจึงได้เข้ารับตำแหน่งรัฐมนตรีช่วยว่าการกระทรวงพาณิชย์ ในโควตาของพรรคชาติพัฒนา และเป็นสมาชิกสภาผู้แทนราษฎร สังกัดพรรคชาติพัฒนา ในปี พ.ศ. 2544 และในปี พ.ศ. 2545 ได้รับการแต่งตั้งเป็นผู้แทนการค้าไทย ในช่วงที่พันตำรวจโททักษิณ ชินวัตร ดำรงตำแหน่งนายกรัฐมนตรี ต่อมาในปี พ.ศ. 2554 ได้เข้าร่วมกิจกรรมทางการเมืองกับพรรคชาติพัฒนาเพื่อแผ่นดิน โดยได้รับมอบหมายให้ทำหน้าที่หัวหน้าทีมเศรษฐกิจของพรรค และเป็นผู้สมัคร ส.ส.ระบบบัญชีรายชื่อในลำดับที่ 4 และต่อมาในปี พ.ศ. 2557 ได้รับโปรดเกล้าฯ แต่งตั้งเป็นกรรมการตรวจเงินแผ่นดินเมื่อวันที่ 25 กันยายน พ.ศ. 2557เครื่องราชย์อิสริยาภรณ์เครื่องราชย์อิสริยาภรณ์. - พ.ศ. 2543 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - พ.ศ. 2542 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
