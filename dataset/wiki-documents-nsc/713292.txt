<doc id="713292" url="https://th.wikipedia.org/wiki?curid=713292" title="ไฟฟ์เซคันส์ออฟซัมเมอร์">ไฟฟ์เซคันส์ออฟซัมเมอร์ ไฟฟ์เซคันด์สออฟซัมเมอร์ () เป็นวงดนตรีป็อปร็อก/ป็อปพังก์จากซิดนีย์, ออสเตรเลีย ตั้งขึ้นในค.ศ. 2011 โดยสมาชิก 4 คน ได้แก่ ลุค เฮมมิงก์ส (Luke Hemmings) (ร้องนำ, กีต้าร์), ไมเคิล คลิฟฟอร์ด (Michael Clifford) (กีต้าร์, ร้อง), คาลัม ฮูด (Calum Hood) (กีต้าร์เบส, ร้อง) และ แอชตัน เออร์วิน (Ashton Irwin) (กลอง, ร้อง) โดยเริ่มต้นจากการโพสต์วิดีโอคัพเวอร์เพลงของนักร้องชื่อดังต่างๆและเพลงที่เขียนเองบนเว็บไซต์ยูทูป ต่อมาเป็นที่รู้จักมากขึ้นจากการร่วมทัวร์คอนเสิร์ต Take Me Home Tour กับวันไดเรกชันในค.ศ. 2013 นับตั้งแต่เริ่มเป็นที่รู้จัก ไฟฟ์เซคันด์สออฟซัมเมอร์ก็มักถูกเข้าใจผิดว่าเป็นบอยแบนด์อยู่เสมอ แต่ก็มีการปฏิเสธจากสมาชิกในวงว่าเป็นเพียงวงดนตรีเท่านั้น โดยให้เหตุผลว่าบอยแบนด์หมายถึงกลุ่มศิลปินชายที่ร้องและเต้นเป็นหลักเพียงอย่างเดียว สมาชิกบางคนอาจเล่นดนตรีด้วย แต่จะไม่ได้เล่นเป็นหลัก และมักไม่มีส่วนร่วมในการเขียนเพลง ขณะที่ไฟฟ์เซคันด์สออฟซัมเมอร์เขียนเพลง ร้องและเล่นดนตรีเอง แต่ไม่เต้น ไฟฟ์เซคันด์สออฟซัมเมอร์เริ่มมีชื่อเสียงอย่างกว้างขวางหลังเปิดตัวซิงเกิล She Looks So Perfect ในระดับสากลกับค่ายแคปิตอลเรเคิดส์ในเดือนกุมภาพันธ์ ค.ศ. 2014 โดยขึ้นชาร์ตที่อันดับสูงสุดในออสเตรเลีย, นิวซีแลนด์, ไอร์แลนด์, สกอตแลนด์ และสหราชอาณาจักร รวมถึงอันดับสูงสุดบนชาร์ตไอจูนส์ใน 49 ประเทศ ตามด้วยอัลบั้มแรก 5 Seconds of Summer ซึ่งออกวางจำหน่ายในเดือนมิถุนายน ค.ศ. 2014 และสามารถขึ้นทำอันดับสูงสุดบนชาร์ตของ 13 ประเทศ รวมถึงอันดับสูงสุดบนชาร์ตไอจูนส์ใน 71 ประเทศ จากนั้น อัลบั้มบันทึกการแสดงสด LiveSOS ก็เริ่มออกวางจำหน่ายในเดือนธันวาคมของปีเดียวกันประวัติค.ศ. 2011–2012: ก่อตั้งวง และผลงานในช่วงแรก ประวัติ. ค.ศ. 2011–2012: ก่อตั้งวง และผลงานในช่วงแรก. ไฟฟ์เซคันด์สออฟซัมเมอร์ก่อตั้งขึ้นในเดือนเมษายน ค.ศ. 2011 เมื่อสมาชิก 3 คนซึ่งมาจากโรงเรียนเดียวกัน ได้แก่ ลุค เฮมมิงก์ส, ไมเคิล คลิฟฟอร์ด และ คาลัม ฮูด รวมตัวกันตามข้อเสนอของไมเคิลเพื่อโพสต์วิดีโอคัพเวอร์เพลงต่างๆบนช่องยูทูปของลุค ซึ่งช่องยูทูปนี้เดิมถูกใช้โพสต์คัพเวอร์เดี่ยวของเขาเอง วิดีโอแรกของลุคซึ่งคัพเวอร์เพลง Please Don't Go ของ Mike Posner ถูกโพสต์เมื่อวันที่ 3 กุมภาพันธ์ ค.ศ. 2011 จากนั้นในเดือนธันวาคมของปีเดียวกัน สมาชิกทั้ง 3 คนก็ได้ติดต่อแอชตัน เออร์วิน ผ่านทางเฟซบุ๊กเพื่อมาเป็นมือกลองในคอนเสิร์ตครั้งแรกของพวกเขาในวันที่ 3 ธันวาคม ค.ศ. 2011 แอชตันได้เข้าเป็นสมาชิกหลักหลังจบคอนเสิร์ตนั้น คัพเวอร์แรกที่มีสมาชิกครบ คือ เพลง Teenage Dirtbag ของ Wheatus ถูกโพสต์เมื่อวันที่ 16 ธันวาคม ค.ศ. 2011 หลังจากโพสต์วิดีโอคัพเวอร์ไปจำนวนหนึ่ง ทางวงก็ได้ปล่อยอีพีแรก Unplugged กับค่าย Sony ATV Music Publishing ในออสเตรเลียและนิวซีแลนด์เมื่อวันที่ 26 มิถุนายน ค.ศ. 2012 โดยไม่มีการประชาสัมพันธ์อื่นนอกเหนือจากทวิตเตอร์และเฟซบุ๊กเลย แต่ก็สามารถทำขึ้นชาร์ตไอจูนส์ได้ถึงอันดับที่ 3 ในออสเตรเลีย และอันดับที่ 20 ในนิวซีแลนด์และสวีเดน ไฟฟ์เซคันด์สออฟซัมเมอร์ใช้เวลาครึ่งหลังของปีนั้นไปกับการเขียนเพลงร่วมกับศิลปินมากมาย เช่น Christian Lo Russo และ Joel Chapman จากวง Amy Meredith, Roy Stride จากวง Scouting for Girls, Nick Hodgson จากวง Kaiser Chiefs, วง McFly และ วง Busted เป็นต้น อีพีที่สอง Somewhere New ออกวางจำหน่ายในออสเตรเลียและนิวซีแลนด์เมื่อวันที่ 7 ธันวาคม ค.ศ. 2012 ในระหว่างนั้น จำนวนแฟนคลับของพวกเขาก็ได้เพิ่มขึ้นอย่างกะทันหัน เมื่อสมาชิกจากวงบอยด์แบนด์วันไดเรกชัน ลูอี ทอมลินสัน ได้โพสต์ลิงก์วิดีโอเพลง Gotta Get Out จากอีพี Unplugged ทางทวิตเตอร์พร้อมกับข้อความระบุว่า ตนเองเป็นแฟนคลับของวงนี้มาพักหนึ่งแล้ว ไฟฟ์เซคันด์สออฟซัมเมอร์เป็นที่รู้จักมากขึ้นอีก เมื่อไนออล ฮอแรน สมาชิกอีกคนจากวันไดเรกชัน ได้โพสต์ลิงก์มิวสิกวิดีโอสำหรับซิงเกิล Out of My Limit จากอีพี Somewhere New ทางทวิตเตอร์ ในเดือนพฤศจิกายน ค.ศ. 2012 ส่งผลให้วิดีโอดังกล่าวทำยอดวิวได้มากถึง 1 แสนวิวภายใน 24 ชั่วโมงแรกค.ศ. 2013–ปัจจุบัน: อัลบั้ม 5 Seconds of Summer และ LiveSOS ค.ศ. 2013–ปัจจุบัน: อัลบั้ม 5 Seconds of Summer และ LiveSOS. วันที่ 14 กุมภาพันธ์ ค.ศ. 2013 มีการยืนยันว่าไฟฟ์เซคันด์สออฟซัมเมอร์จะร่วมทัวร์คอนเสิร์ต Take Me Home Tour กับวันไดเรกชันทั้งในสหราชอาณาจักร, สหรัฐอเมริกา, ออสเตรเลีย และ นิวซีแลนด์ และระหว่างพักจากทัวร์นี้ก็จะมีทัวร์คอนเสิร์ตของตัวเองที่ออสเตรเลียด้วย โดยบัตรคอนเสิร์ตทุกรอบขายหมดภายในไม่กี่นาที จากนั้นในเดือนพฤศจิกายนของปีเดียวกัน ไฟฟ์เซคันด์สออฟซัมเมอร์ก็ได้เซ็นสัญญากับค่ายแคปิตอลเรเคิดส์ และทีมงานผู้จัดการ Modest Management ซึ่งเป็นผู้จัดการทีมเดียวกันกับของวันไดเรกชัน ณ จุดนี้เองที่ความเชื่อมโยงระหว่างทั้งสองวงส่งผลให้สื่อเริ่มนำเสนอไฟฟ์เซคันด์สออฟซัมเมอร์ในฐานะบอยแบนด์ และ "วันไดเรกชันรุ่นต่อไป" โดยสมาชิกในวงได้ออกมายืนยันว่าแม้แฟนคลับส่วนใหญ่จะอยู่ในกลุ่มวัยรุ่นหญิง พวกเขาก็แตกต่างจากวันไดเรกชันอย่างเห็นได้ชัด และไฟฟ์เซคันด์สออฟซัมเมอร์ก็จัดว่าเป็นเพียงวงดนตรีเท่านั้น เนื่องจากบอยแบนด์จะร้องและเต้นเพียงอย่างเดียว สมาชิกบางคนอาจเล่นดนตรีและ/หรือเขียนเพลงเป็นบางครั้งแต่จะไม่ได้ทำเป็นหลัก ส่วนไฟฟ์เซคันด์สออฟซัมเมอร์ร้อง เล่นดนตรี และเขียนเพลงเอง ไม่ได้เต้นแต่อย่างใด วันที่ 5 กุมภาพันธ์ ค.ศ. 2014 ไฟฟ์เซคันด์สออฟซัมเมอร์ได้เปิดให้พรีออเดอร์ซิงเกิล She Looks So Perfect ทางไอจูนส์ในระดับสากล ก่อนออกวางจำหน่ายในวันที่ 21 กุมภาพันธ์ ซึ่งซิงเกิลนี้ถือเป็นผลงานแรกกับค่ายเพลงใหญ่ โดยสามารถทำอันดับสูงสุดบนชาร์ตไอจูนส์ได้ใน 39 ประเทศภายใน 2 วันแรกที่เปิดให้พรีออเดอร์ ก่อนจะเพิ่มขึ้นเป็น 49 ประเทศในเวลาต่อมา และยังขึ้นทำอันดับสูงสุดบนชาร์ตของออสเตรเลีย, นิวซีแลนด์, ไอร์แลนด์, สกอตแลนด์ และสหราชอาณาจักร รวมถึงได้รับรางวัลแผ่นเสียงระดับทริเปิลแพลทินัมในออสเตรเลีย ระดับแพลทินัมในนิวซีแลนด์ และระดับทองคำในแคนาดา, อิตาลี และสหราชอาณาจักรอีกด้วย หนึ่งเดือนถัดจากนั้น มีการยืนยันว่าไฟฟ์เซคันด์สออฟซัมเมอร์จะออกทัวร์กับวันไดเรกชันอีกครั้งในทัวร์คอนเสิร์ต Where We Are Tour ทั้งในสหรัฐอเมริกา, แคนาดา, สหราชอาณาจักร และยุโรป วันที่ 9 พฤษภาคม ค.ศ. 2014 ซิงเกิลที่สองของพวกเขา Don't Stop ออกวางจำหน่าย โดยสามารถทำอันดับสูงสุดบนชาร์ตของ 4 ประเทศ และติด 10 อันดับแรกในอีก 8 ประเทศ รวมถึงได้รับรางวัลแผ่นเสียงระดับทองคำในออสเตรเลีย และระดับเงินในสหราชอาณาจักรด้วย ไม่กี่วันต่อมา ทางวงได้ประกาศว่า อัลบั้มแรกของพวกเขาซึ่งตั้งชื่อตามชื่อวง 5 Seconds of Summer จะออกวางจำหน่ายในวันที่ 27 มิถุนายน ค.ศ. 2014 ซึ่งในอัลบั้มนี้จะมีทั้งเพลงที่ถูกแต่งไว้นานแล้ว เช่น Good Girls, Beside You และ Heartbreak Girl เพลงที่ถูกแต่งขึ้นมาใหม่ร่วมกับศิลปินอื่น เช่น Kiss Me Kiss Me, Everything I Didn't Say, End Up Here และ Long Way Home และเพลงที่พวกเขาไม่ได้แต่งเอง คือ Amnesia (แต่งโดยคู่ดูโอป็อปร็อก The Madden Brothers) รวมถึงยังได้ John Feldmann ซึ่งเคยทำงานกับวงดนตรีแนวป็อปพังก์และออลเทอร์นาทิฟร็อกหลายครั้งมาเป็นโปรดิวเซอร์ให้ด้วย โดยสามารถทำอันดับสูงสุดบนชาร์ตไอจูนส์ใน 71 ประเทศ อันดับสูงสุดบนชาร์ตของ 13 ประเทศ และติด 10 อันดับแรกในอีก 26 ประเทศ นอกจากนี้ยังขึ้นทำอันดับสูงสุดบนชาร์ตของนิตยสารบิลบอร์ด รวมถึงได้รับรางวัลแผ่นเสียงระดับแพลทินัมในออสเตรเลียและบราซิล และระดับทองคำในอีก 10 ประเทศอีกด้วย หลังจากปล่อยอัลบั้มออกไปไม่นาน ซิงเกิลที่สามและสี่ Amnesia และ Good Girls ก็ออกวางจำหน่ายตามลำดับ ตามมาด้วยอัลบั้มบันทึกการแสดงสด LiveSOS ซึ่งออกวางจำหน่ายในวันที่ 15 ธันวาคม ค.ศ. 2014 วันที่ 13 กุมภาพันธ์ ค.ศ. 2015 มีการยืนยันว่า ไฟฟ์เซคันด์สออฟซัมเมอร์จะร่วมทัวร์กับวันไดเรกชันเป็นครั้งที่สามในทัวร์คอนเสิร์ต On The Road Agian Tour ในญี่ปุ่น โดยหลังจากนั้นพวกเขาก็จะมีคอนเสิร์ตของตัวเองในโตเกียวด้วยเช่นกันไฮออร์เฮย์เรเคิดส์ ไฮออร์เฮย์เรเคิดส์. ไฮออร์เฮย์เรเคิดส์เป็นค่ายเพลงที่ไฟฟ์เซคันด์สออฟซัมเมอร์ตั้งขึ้นร่วมกับแคปิตอลเรเคิดส์เมื่อวันที่ 27 มกราคม ค.ศ. 2014 ซึ่งตั้งชื่อตามผลโหวตจากแฟนคลับทางทวิตเตอร์ โดยนอกจากพวกเขาจะออกผลงานในค่ายนี้เองแล้ว จะยังมีการเซ็นสัญญาให้กับวงอื่นด้วย วันที่ 24 มีนาคม ค.ศ. 2015 ทางค่ายได้เซ็นสัญญากับวงป็อปร็อกสัญชาติอเมริกัน เฮย์ไวโอเลตแนวเพลง และอิทธิพลทางดนตรี แนวเพลง และอิทธิพลทางดนตรี. แนวดนตรีของไฟฟ์เซคันด์สออฟซัมเมอร์นั้นถูกอธิบายไว้ว่าเป็นป็อปพังก์ และป็อปร็อก โดยพวกเขาระบุว่าได้รับอิทธิพลทางดนตรีจากวงเช่น McFly, Blink-182, All Time Low, Good Charlotte, Boys Like Girls, Mayday Parade, Green Day, และ Busted เสียส่วนใหญ่สมาชิกสมาชิก. - ลุค เฮมมิงก์ส (Luke Hemmings) – ร้องนำ, กีต้าร์ - ไมเคิล คลิฟฟอร์ด (Michael Clifford) – กีต้าร์, ร้อง - คาลัม ฮูด (Calum Hood) – กีต้าร์เบส, ร้อง - แอชตัน เออร์วิน (Ashton Irwin) – กลอง, ร้องผลงานสตูดิโออัลบั้มผลงาน. สตูดิโออัลบั้ม. - 5 Seconds of Summer (2014) - Sounds Good Feels Good (2015)อัลบั้มบันทึกการแสดงสดอัลบั้มบันทึกการแสดงสด. - LiveSOS (2014)ทัวร์คอนเสิร์ตร่วมทัวร์กับศิลปินอื่นทัวร์คอนเสิร์ต. ร่วมทัวร์กับศิลปินอื่น. - Hot Chelle Rae – Whatever World Tour (2012) - One Direction – Take Me Home Tour (2013) - One Direction – Where We Are Tour (2014) - One Direction - On The Road Again Tour (2015)ทัวร์ของตัวเองทัวร์ของตัวเอง. - Mini Australian Tour (2012) - Twenty Twelve Tour (2012) - Pants Down Tour (2013) - United Kingdom Tour (2014) - 5 Countries 5 Days European Tour (2014) - Stars, Stripes and Maple Syrup Tour (2014) - There's No Place Like Home Tour (2014) - Rock Out with Your Socks Out Tour (2015) - Sounds Live Feels Live (2016)รางวัล และ การเสนอชื่อเข้าชิง</doc>
