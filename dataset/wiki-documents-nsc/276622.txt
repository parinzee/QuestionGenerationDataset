<doc id="276622" url="https://th.wikipedia.org/wiki?curid=276622" title="อินเตอร์สเตต 4">อินเตอร์สเตต 4 อินเตอร์สเตต 4 () ป็นทางหลวงอินเตอร์สเตตสายหนึ่งในประเทศสหรัฐอเมริกา ตั้งอยู่ภายในรัฐฟลอริดาตลอดทั้งเส้น มีความยาวทั้งสิ้น 132.30 ไมล์ (212.91 กิโลเมตร) มีเส้นทางต่อมาจากอินเตอร์สเตต 275 ในเมืองแทมปา รัฐฟลอริดา (ทางตะวันตก) จนถึงอินเตอร์สเตต 95 ในเมืองเดย์โทนาบีช รัฐฟลอริดา (ตะวันออก) อินเตอร์สเตต 4 เป็นหมายเลขที่ต่ำที่สุด ในระบบทางหลวงอินเตอร์สเตตของสหรัฐอเมริกา อินเตอร์สเตต 4 เชื่อมโยงเมืองสำคัญเช่น แทมปา เลคแลนด์ ออร์แลนโด และเดย์โทนาบีช มักเรียกถนนสายนี้ว่า I-4 Corridor ตั้งแต่ที่เส้นทางเชื่อมโยงเมืองเหล่านี้รายละเอียด รายละเอียด. อินเตอร์สเตต 4 มีลักษณะเส้นทางเป็นแนวทแยง จากทิศตะวันออกเฉียงเหนือถึงตะวันตกเฉียงใต้ ผ่านพื้นที่ส่วนใหญ่ของออเรนจ์เคาน์ตี และเซมิโนเลเคาน์ตี และเคาน์ตีอื่นๆ ได้แก่ ฮิลล์สโบโรฮ์เคาน์ตี พอร์คเคาน์ตี ออสเซโอลาเคาน์ตี และโวลูเซียเคาน์ตี มีความยาวทั้งหมดประมาณ 132 ไมล์ (212 กิโลเมตร) ในรัฐฟลอริดา เส้นทางเริ่มต้นบริเวณทางตัดระหว่างอินเตอร์สเตต 275 ในเมืองแทมปา และเซนต์ปีเตอร์สเบิร์ก มุ่งไปทางตะวันออกจนตัดกับอินเตอร์สเตต 75 ที่ฮิลล์สโบโรฮ์เคาน์ตี เส้นทางก็เริ่มเปลี่ยนทิศมุ่งสู่ตะวันออกเฉียงเหนือ สู่เมืองออร์แลนโด ผ่านสถานที่สำคัญต่างๆ เช่น วอลต์ดิสนีย์เวิลด์รีสอร์ต ยูนิเวอร์แซลสตูดิโอ เมื่อถึงจุดตัดอินเตอร์สเตต 95 ในเมืองเดย์โทนาบีช ซึ่งเป็นปลายทางของอินเตอร์สเตต 4 อย่างไรก็ตามยังมีทางหลวงฟลอริดา หมายเลข 400 ต่อไปทางตะวันออกจนถึงท่าอากาศยานนานาชาติเดย์โทนาบีช และเดย์โทนาอินเตอร์เนชั่นแนลสปีดเวย์</doc>
