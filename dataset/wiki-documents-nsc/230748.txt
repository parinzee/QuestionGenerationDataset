<doc id="230748" url="https://th.wikipedia.org/wiki?curid=230748" title="การใส่กางเกงหลุดพ้นบั้นเอว">การใส่กางเกงหลุดพ้นบั้นเอว การใส่กางเกงหลุดพ้นบั้นเอว หรือแซกกิง () เป็นการใส่กางเกง เพื่อให้เห็นบางส่วนหรือแทบทั้งหมดของกางเกงใน ที่มาของแฟชั่นการใส่กางเกงหลุดพ้นบั้นเอว โดยมากสื่อจะรายงานว่ามีที่มาจากการห้ามใส่เข็มขัดสำหรับนักโทษ เพราะเข็มขัดสามารถนำมาใช้ฆ่าตัวตายได้โดยการแขวนคอตายหรือใช้รัดคอผู้อื่น หรือใช้เป็นอาวุธในการต่อสู้ นอกเหนือจากนี้ยังมีแนวคิดว่าการใส่กางเกงหลุดพ้นบั้นเอวนี้ เดิมเป็นการบ่งสัญญาณว่าเป็นรักร่วมเพศ แต่ที่กล่าวมาก็ไม่ได้ตั้งอยู่บนหลักเหตุผลใดประวัติ ประวัติ. ที่มาของแฟชั่นการใส่กางเกงหลุดพ้นบั้นเอวที่คาดว่ามาจากในคุกที่ไม่อนุญาตให้ใส่เข็มขัด จนเมื่อพวกเขาเหล่านั้นออกมาจากคุก ก็ยังคงไม่ใส่เข็มขัด ซึ่งต่อมาก็มีแร็ปเปอร์อย่าง ไอซ์คิวบ์ นำมาแต่งเพลงและแสดงเกี่ยวกับวัฒนธรรมย่อยนี้ ในต้นทศวรรษ 1990 ศิลปินฮิปฮอปได้นำวิธีนี้มาทำให้เกิดความนิยม ลักษณะการใส่กางเกงเอวต่ำเช่นนี้ เพื่อให้สามารถเห็นกางเกงใน และเป็นที่สะดุดตาเมื่อแคลวินไคลน์ ออกผลงานโฆษณาที่มีภาพลักษณ์ของนักร้อง มาร์กกี้ มาร์ก (มาร์ก วาห์ลเบิร์ก) ออกมา วิธีการใส่กางเกงหลุดพ้นบั้นเอวได้แพร่กระจายความนิยม โดยมีศิลปินแร็ปใส่กางเกงแบบนี้ เช่น ดร. เดร, สนูป ด็อกก์ และลิล เวย์น ยังมีศิลปินแนวฮิปฮอปอีกหลายคนอย่างเช่น แอลแอล คูล เจ ที่กระตุ้นและประชาสัมพันธ์แฟชั่นนี้ด้วยการออกผลิตภัณฑ์เสื้อผ้าของตัวเอง อย่างเช่น แฟตฟาร์ม, เอคโค และฟูบู อย่างไรก็ตามในปัจจุบัน ก็มีแฟชั่นในหมู่ผู้หญิงที่แสดงให้เห็นถึงกางเกงในจี-สตริง ที่ไม่ได้เป็นรูปแบบการใส่กางเกงหลุดพ้นบั้นเอวแบบเต็มตัวกรณีที่มีการโต้แย้ง กรณีที่มีการโต้แย้ง. เดือนมิถุนายน พ.ศ. 2544 สภาเทศบาลนครเดลแคมเบรอ รัฐลุยเซียนา ตราข้อบัญญัติท้องถิ่นว่าด้วยการกระทำอนาจารต่อหน้าธารกำนัล โดยห้ามการใส่กางเกงที่เปิดเผยโดยเจตนาให้เห็นกางเกงใน ฝ่าฝืนเป็นความผิดอาญา และหากถึงขั้นเปิดเผยจนเห็นของพึงสงวน ระวางโทษปรับห้าร้อยดอลล่าร์สหรัฐ หรือจำคุกไม่เกินหกเดือน เช่นเดียวกับเมืองอเล็กซานเดรีย และเมืองเชฟพอร์ต แห่งรัฐลุยเซียนา คณะเทศมนตรีก็ตรากฎหมายลักษณะเดียวกัน โดยห้ามมีการใส่กางเกงหลุดพ้นบั้นเอวจนเห็นกางเกงใน ผู้ฝ่าฝืนถูกปรับครั้งละยี่สิบห้าดอลลาร์สหรัฐ ต่อมารัฐเวอร์จิเนีย ได้พยายามออกกฎหมายห้ามใส่กางเกงเอวต่ำ ที่ทำให้เห็นกางเกงในแบบอุจาดตา โดยมีโทษปรับห้าสิบเหรียญดอลลาร์สหรัฐ โดยร่างและผ่านการพิจารณาจากสภานิติบัญญัติประจำรัฐเมื่อเดือนกุมภาพันธ์ พ.ศ. 2548 ด้วยคะแนนเสียง 60 ต่อ 34 แต่ไม่ผ่านการพิจารณาในชั้นวุฒิสภาเช่นเดียวกับในรัฐลุยเซียนา เนื่องจากเป็นกฎหมายแปลกที่ทำให้คนในรัฐเป็นที่ขายหน้าโดยทั่วไป ทั้งนี้ที่ทั้งสองรัฐเสนอกฎหมาย มุ่งเน้นไปที่การอุจาดตามากกว่า โดยมิได้พูดถึงการลดอาชญากรรมทางเพศแต่อย่างใด ในการแข่งขันโอลิมปิกฤดูหนาว 2010 ที่เมืองแวนคูเวอร์ นักสโนว์บอร์ดชาวญี่ปุ่นที่ชื่อ คาซูฮิโร โคคุโบถูกห้ามเข้าร่วมพิธีเปิดเนื่องจากแต่งตัวไม่เหมาะสม คือผูกเน็กไทหลวม เสื้อออกนอกกางเกงและใส่กางเกงหลุดพ้นบั้นเอว</doc>
