<doc id="510289" url="https://th.wikipedia.org/wiki?curid=510289" title="เนื่อง แฝงสีคำ">เนื่อง แฝงสีคำ เนื่อง แฝงสีคำ (สกุลเดิม: ชูบดินทร์; 8 กันยายน พ.ศ. 2457 — 15 เมษายน พ.ศ. 2558) เป็นช่างทองจากจังหวัดเพชรบุรี ได้รับรางวัลศิลปินแห่งชาติ สาขาทัศนศิลป์ ประเภทประณีตศิลป์ พ.ศ. 2555ประวัติ ประวัติ. เนื่อง เกิดเมื่อวันที่ 8 กันยายน พ.ศ. 2457 เป็นบุตรีของน้อง และหลง ชูบดินทร์ เดิมพำนักอยู่บ้านเลขที่ 368 ถนนพานิชเจริญ ตำบลท่าราบ อำเภอเมืองเพชรบุรี เนื่องสมรสกับพร แฝงสีคำ มีบุตร 6 คน ขณะอายุได้ 17 ปี เนื่องเริ่มฝึกทำทองรูปพรรณกับนายลิบและนางพลับ ชูบดินทร์ ผู้เป็นลุงและป้า โดยทำทองรูปพรรณเครื่องประดับตามวิธีแบบโบราณซึ่งทำด้วยมือ เน้นความสวยงามคู่กับประโยชน์ใช้สอยมานานกว่า 70 ปี มีผลงานลวดลายทองอันโดดเด่นขึ้นชื่อหลายลาย อาทิ สร้อยสี่เสา-หกเสา สร้อยเกลียวสมอตัน-สมอโพรง สร้อยดอกพิกุล กระดุมทอง ปะวะหล่ำ ลูกสนยกดอก ต่างหูพวงเต่าร้าง จี้แบบต่าง ๆ เป็นอาทิ ด้วยเหตุนี้จึงได้รับการยอมรับจากสาธารณชนจนได้รับเกียรติให้เป็นผู้มีผลงานดีเด่นทางวัฒนธรรม สาขาช่างฝีมือ (ช่างทอง) พ.ศ. 2531 จากสำนักงานคณะกรรมการวัฒนธรรมแห่งชาติ และได้รับรางวัลศิลปินแห่งชาติ สาขาทัศนศิลป์ ประเภทประณีตศิลป์ พ.ศ. 2555 เนื่อง แฝงสีคำ เสียชีวิตเมื่อวันที่ 15 เมษายน พ.ศ. 2558 ก่อนหน้านี้เธอป่วยด้วยโรคไตเสื่อมมานาน และเสียชีวิตเนื่องจากมีไข้สูง หายใจเหนื่อยหอบ และมีเสมหะ สิริอายุ 100 ปีเครื่องราชอิสริยาภรณ์เครื่องราชอิสริยาภรณ์. - พ.ศ. 2556 - เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้น จตุตถดิเรกคุณาภรณ์</doc>
