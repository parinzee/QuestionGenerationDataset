<doc id="287097" url="https://th.wikipedia.org/wiki?curid=287097" title="โคราชรายวัน คนอีสาน">โคราชรายวัน คนอีสาน โคราชรายวัน คนอีสาน เป็นหนังสือพิมพ์ท้องถิ่นราย 3 วัน เสนอข่าวทั่วไปในภาคตะวันออกเฉียงเหนือ ของ บริษัท ยืนหยัดชัดเจน จำกัด มี สุนทร จันทร์รังสี เป็นผู้บุกเบิก และมี รังสิต จันทร์รังสี บรรณาธิการผู้พิมพ์ผู้โฆษณา ออกวางตลาดทุกวันอังคารและวันศุกร์ ในอดีตใช้ชื่อ โคราชรายวัน เป็นหนังสือพิมพ์ท้องถิ่นที่ก่อตั้งเมื่อปี พ.ศ. 2517 นำเสนอข่าวการเมือง เศรษฐกิจ สังคม โดยเน้นกลุ่มเป้าหมายเป็นชาวจังหวัดนครราชสีมาเป็นหลัก และวางแผงจำหน่ายในจังหวัดนครราชสีมา ก่อนที่จะเปลี่ยนเป็นรายสัปดาห์ในเวลาต่อมา ในการเลือกตั้งเมื่อปี พ.ศ. 2550 โคราชรายวันได้รายงานข่าวและขยายตลาดออกมายังจังหวัดต่างๆ ในภาคตะวันออกเฉียงเหนือ ได้แก่ อุดรธานี, ขอนแก่น, ชัยภูมิ, บุรีรัมย์, สุรินทร์, ศรีสะเกษ, อุบลราชธานี และอำนาจเจริญ ภายใต้ชื่อ “โคราชรายวัน ฉบับเลือกตั้งอีสาน 50” หลังจากนั้น เมื่อมีการเลือกตั้งขององค์กรปกครองส่วนท้องถิ่น(อปท.) ในจังหวัดต่างๆ จึงปรับชื่อใหม่เป็น “โคราชรายวัน คนอีสาน” เป็นหนังสือพิมพ์ราย 3 วัน นำเสนอข่าวการเมืองการปกครอง เศรษฐกิจ สิ่งแวดล้อม สุขภาพ กีฬา ภาพยนตร์ บันเทิง และท่องเที่ยว โดยเริ่มตั้งแต่ฉบับวันที่ 1 มกราคม พ.ศ. 2551 จนถึงปัจจุบัน โคราชรายวัน คนอีสาน เป็นสมาชิกสภาการหนังสือพิมพ์แห่งชาติ และ เครือข่ายบรรณาธิการหนังสือพิมพ์ภาคตะวันออกเฉียงเหนือ ได้รับรางวัลชมเชย หนังสือพิมพ์ส่งเสริมจริยธรรมวิชาชีพดีเด่น พ.ศ. 2551 ประเภทหนังสือพิมพ์ราย 3 วัน จากสภาการหนังสือพิมพ์แห่งชาติเนื้อหา เนื้อหา. มีจำนวนหน้าทั้งสิ้น 12 หน้า โดยมีรายละเอียดดังนี้ (สำรวจในเดือนธันวาคม พ.ศ. 2552)- หน้า 1 ปกหน้า (พิมพ์สี่สี) - หน้า 2 ข่าวต่อจากหน้า 1 (พิมพ์ขาวดำ) - หน้า 3 บทความ-ข่าวสังคม (พิมพ์สองสี) - หน้า 4 ข่าวย่อยเศรษฐกิจ-บทความ-จดหมายจากผู้อ่าน (พิมพ์ขาวดำ) - หน้า 5 ปกใน (เซ็กชั่นที่ 2) (พิมพ์สี่สี) - หน้า 6 ข่าวต่อจากหน้า 5 - ข่าวย่อย (พิมพ์สองสี) - หน้า 7 ข่าวย่อย-เกร็ดความรู้ (พิมพ์สองสี) - หน้า 8 รายงานพิเศษ/สัมภาษณ์พิเศษ - บทความท่องเที่ยว (พิมพ์สี่สี) - หน้า 9 บทความ-กีฬา-ข่าวย่อย (พิมพ์ขาวดำ) - หน้า 10 ศิลปวัฒนธรรม-ข่าวธุรกิจ (พิมพ์สองสี) - หน้า 11 ข่าวต่อจากหน้า 1 (หรือต่อจากหน้า 2) (พิมพ์ขาวดำ) - หน้า 12 โฆษณา (พิมพ์สี่สี)</doc>
