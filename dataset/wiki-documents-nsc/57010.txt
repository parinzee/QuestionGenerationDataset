<doc id="57010" url="https://th.wikipedia.org/wiki?curid=57010" title="สายตาเอียง">สายตาเอียง สายตาเอียง (Astigmatism) เป็นอาการทางสายตาชนิดหนึ่ง ผู้ที่มีสายตาเอียงจะมองเห็นภาพในสองแนวแกนชัดไม่เท่ากัน โดยจะมีแนวแกนหนึ่งชัดกว่าอีกแนวแกนหนึ่งที่ตั้งฉากกันเสมอ ยกตัวอย่างเช่น มองเห็นเส้นแนวนอนชัด แต่มองเห็นเส้นแนวตั้งไม่ชัด สายตาเอียง แตกต่างจากสายตาสั้น หรือสายตายาว อธิบายวิธีสังเกตง่าย ๆ คือ ผู้ที่มีสายตาสั้น หรือสายตายาว จะมองเห็นตัวเลข ตัวอักษร ชัดเท่าๆกันทุกตัว หรือมัวเท่าๆกันทุกตัว แต่ผู้ที่มีสายตาเอียง จะมองเห็นตัวเลข หรือตัวอักษรบางตัวชัด บางตัวไม่ชัด เช่น เห็นเลข 1 ชัดเจนแม้ตัวเลขจะมีขนาดเล็กมาก แต่ไม่สามารถแยกความแตกต่างระหว่างเลข 3 , 5 , 8 , 9 ได้ แม้ตัวเลขจะมีขนาดใหญ่กว่าก็ตาม ในบางกรณี ผู้ที่มีสายตาเอียง หากไม่แก้ไข นอกจากมองเห็นไม่ชัดเจนแล้ว อาจทำให้เกิดอาการปวดศีรษะได้ง่าย เลนส์แว่นตาสำหรับแก้ไขสายตาเอียงในปัจจุบัน ได้รับการพัฒนาจากแบบ Semi-Finished Toric เป็น Free Form Atoric และล่าสุด Individual Free Form Atoric ที่ดีที่สุดในขณะนี้ เลนส์แว่นตาสำหรับแก้ไขสายตาเอียงในปัจจุบัน มีให้เลือกใช้ตั้งแต่ระดับราคาคู่ละไม่กี่ร้อยบาท ไปจนถึงระดับราคาคู่ละหลายหมื่นบาท การตรวจวัดสายตาเอียง มีขั้นตอนยุ่งยากและซับซ้อนกว่าการตรวจวัดสายตาสั้น หรือสายตายาว และจะยิ่งซับซ้อนมากขึ้น กรณีที่มีสายตายาวและสายตาเอียง ในสัดส่วนสายตาเอียงลบ เป็นสองเท่าของสายตายาว ที่เรียกว่าสายตาเอียงชนิด Complete Mix Astigmatism ผู้ที่มีสายตาเอียง ไม่ควรใช้เลนส์แว่นตาคุณภาพต่ำ เพราะจะทำให้ใส่ไม่สบาย โดยเฉพาะเมื่อเหลือบมองภาพด้านข้าง ก่อนซื้อควรสอบถามเงื่อนไขการรับประกันคุณภาพให้ชัดเจน กรณีที่สายตาเอียงเกินกว่า - 2.00D ควรพิจารณาเลือกใช้เลนส์แว่นตาคุณภาพสูงเทคโนโลยี Individual Free Form Atoric</doc>
