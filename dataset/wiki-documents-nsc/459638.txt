<doc id="459638" url="https://th.wikipedia.org/wiki?curid=459638" title="ชัมบาลา (ภาพยนตร์)">ชัมบาลา (ภาพยนตร์) ชัมบาลา () เป็นภาพยนตร์ไทยที่ออกฉายในปี พ.ศ. 2555 กำกับโดยปัญจพงศ์ คงคาน้อย โดยเป็นเรื่องราวการเดินทางของพี่น้อง 2 คน ที่มีวิถีชีวิตแตกต่างกันสุดขั้ว ไม่ว่าจะเป็นหน้าตา อุปนิสัยใจคอ รสนิยมรวมไปถึงทัศนคติและมุมมองของชีวิต ที่ออกเดินทางโดยมีจุดมุ่งหมายอยู่ที่ดินแดนที่ชื่อว่า ชัมบาลา โดยมีความรักเป็นแรงบันดาลใจสำคัญ เพียงทว่าในการเดินทางครั้งนี้ นอกเหนือจากที่ต้องเผชิญกับหลากหลายเหตุการณ์ที่ไม่คาดคิด ท่ามกลางสภาพอากาศที่ไม่เป็นใจแล้ว ชีวิตของทั้งคู่กำลังจะเผชิญกับความเปลี่ยนแปลงไปตลอดกาล นำแสดงโดย อนันดา เอเวอริงแฮม ซันนี่ สุวรรณเมธานนท์ โอซา แวง นลินทิพย์ เพิ่มภัทรสกุล ธนากรณ์ คุ้มภัย และกำหนดเข้าฉายในวันที่ 23 สิงหาคม พ.ศ. 2555 ภาพยนตร์ทำรายได้ 18,458,366 บาทเรื่องย่อ เรื่องย่อ. วุฒิ ชายหนุ่มสุดเซอร์ผู้ที่ยึดมั่นในความรักมากกว่าสิ่งใด และพร้อมจะทำทุกอย่างเพื่อให้ น้ำ แฟนสาวผู้ที่ฝันว่าครั้งหนึ่งในชีวิต เธอจะเดินทางไปถึง ชัมบาลา ดินแดนที่ผู้คนเชื่อกันว่า เป็นประตูของโลกที่อยู่ในจุดที่ใกล้กับสวรรค์มากที่สุด แต่เมื่อร่างกายที่ไม่อำนวยเธอจึงยกความฝันนั้นให้แก่วุฒิ ไปเยือนชัมบาลาแทนเธอ วุฒิแบกความหวังของน้ำโดยหวังที่จะเติมเต็มความฝันครั้งสุดท้ายก่อนที่เธอจะจากโลกนี้ไป เดินทางสู่ชัมบาลา พร้อมกับ ทิน พี่ชายสุดกาก แถม ไม่กินเส้น ที่อาสาเดินทางไปเป็นเพื่อนถ่ายภาพ ช่วยเก็บหลักฐานการเยือนทิเบตของวุฒิ และ สักครั้งที่เขาทั้งคู่จะไปถึงชัมบาลา ทินเดินทางสู่ชัมบาลา พร้อมการแบกความหลังของความผิดหวังจาก เจน หญิงสาวที่เขารัก ฉากหน้าเขาเลือกที่จะเดินทางไปเยือนดินแดนแห่งนี้ เพียงเพื่อเป็นตัวป่วนน้องชาย แต่ส่วนลึกในใจ เขาไปเพื่อลืมบางอย่างในก้นบึ้งหัวใจของเขานักแสดงนักแสดง. - วุฒิ รับบทโดย ซันนี่ สุวรรณเมธานนท์ - ทิน รับบทโดย อนันดา เอเวอริงแฮม - น้ำ รับบทโดย นลินทิพย์ เพิ่มภัทรสกุล - เจน รับบทโดย โอซา แวง - ตาว่า รับบทโดย ธนากรณ์ คุ้มภัย</doc>
