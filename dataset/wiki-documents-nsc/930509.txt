<doc id="930509" url="https://th.wikipedia.org/wiki?curid=930509" title="พรรคสามัญชน">พรรคสามัญชน พรรคสามัญชน () เป็นกลุ่มการเมืองที่ได้ยื่นจดแจ้งจัดตั้งพรรคต่อคณะกรรมการการเลือกตั้งเมื่อวันศุกร์ที่ 2 มีนาคม พ.ศ. 2561 โดยมีนายกิตติชัย งามชัยพิสิฐอดีตแกนนำกลุ่มพอกันที ที่ริเริ่มกิจกรรมจุดเทียนเขียนสันติภาพรณรงค์เลือกตั้ง 2 ก.พ.57 หรือ ‘อ้วน YT’ (Youth Training Center) เป็นแกนนำและหนึ่งในคณะผู้ก่อการจัดตั้งพรรค หลักการของพรรคสามัญชนคือ “ประชาชนเป็นผู้กำหนดอนาคตของตนเอง” ภายใต้หลักการสามข้อคือ "ประชาธิปไตยจากฐานราก สิทธิมนุษยชน ความเท่าเทียมเป็นธรรม"การจัดตั้ง การจัดตั้ง. ขบวนการสามัญชนก่อรูปขึ้นตั้งแต่ปีพ.ศ.2555 โดยกลุ่มนักกิจกรรมทางสังคมที่มีบทเรียนจากความบิดเบี้ยวของการบังคับใช้อำนาจรัฐ และนโยบายสาธารณะที่ละเลยคนจน คนชายขอบ หรือ ชนชั้นกลาง โดยมีแนวคิดการสร้างประชาธิปไตยจากประชาชนให้มีสิทธิและมีส่วนร่วมในการกำหนดนนโยบาย “เสมือนร้านค้าที่มีภาคประชาชนนำนโยบายมาวาง จากเดิมเคยต่อสู้บนท้องถนน หรือนำนโยบายไปเสนอพรรคการเมืองเก่า แต่ถูกปัดตกเพราะกระทบชนชั้นสูง” ทั้งนี้ พรรคสามัญชนยังมีจุดยืนชัดเจนว่า ไม่ร่วมรัฐบาล 'นายกรัฐมนตรีคนนอก' ด้วย</doc>
