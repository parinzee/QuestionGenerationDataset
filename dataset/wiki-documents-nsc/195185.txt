<doc id="195185" url="https://th.wikipedia.org/wiki?curid=195185" title="ธงชาติตุรกี">ธงชาติตุรกี ธงชาติตุรกี เป็นธงรูปสี่เหลี่ยมผืนผ้าพื้นสีแดง กว้าง 2 ส่วน ยาว 3 ส่วน ที่กลางธงค่อนไปทางด้านคันธงมีรูปพระจันทร์เสี้ยวและดาวห้าแฉกสีขาว มีชื่อเรียกในภาษาตุรกีว่า Ay Yıldız (ธงจันทร์เสี้ยวและดาว) และ Alsancak (ธงแดง) ธงนี้มีประวัติความเป็นมาที่ซับซ้อนด้วยว่าธงนี้เป็นธงที่ปรากฏการใช้มาแต่สมัยโบราณ และภายหลังก็ได้นำมาใช้เป็นธงชาติของจักรวรรดิออตโตมานในรูปแบบต่างๆ ซึ่งรูปแบบของธงจักรวรรดิออตโตมานที่ปรากฏเป็นธงชาติตุรกีในทุกวันได้เริ่มใช้มาตั้งแต่ปี พ.ศ. 2387 ในช่วงของการปฏิรูปแทนซิมัต (Tanzimat reforms) โดยมีการแก้ไขแบบอยู่หลายครั้งในช่วงต่างๆ ที่สุดแล้วจึงได้มีการกำหนดรูปแบบมาตรฐานของธงนี้ขึ้นตามกฎหมายในปี พ.ศ. 2479 ซึ่งเป็นลักษณะของธงที่ใช้ในปัจจุบัน</doc>
