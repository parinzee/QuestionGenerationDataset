<doc id="525526" url="https://th.wikipedia.org/wiki?curid=525526" title="เมกะ">เมกะ เมกะ () เป็นคำนำหน้าหน่วยที่ใช้ในระบบเมตริก ที่เรียกกันว่า คำอุปสรรคเอสไอ แสดงถึงค่าหนึ่งล้าน (10 หรือ 1000000) คำดังกล่าวเริ่มใช้อย่างเป็นทางการในระบบเอสไอตั้งแต่ปี ค.ศ. 1960 (พ.ศ. 2503) คำว่า เมกะ มีรากศัพท์มาจากภาษากรีกว่า μέγας (megas, เมกัส) ซึ่งแปลว่า "ใหญ่, ยิ่งใหญ่"ตัวอย่างการใช้ตัวอย่างการใช้. - 1 เมกะเมตร (Mm) = 1,000,000 เมตร (หนึ่งล้านเมตร) เช่น เส้นรอบวงตามแนวเส้นศูนย์สูตรของโลกยาวประมาณ 40 เมกะเมตร (40,000,000 เมตร หรือ 40,000 กิโลเมตร) - 1 เมกะพิกเซล (MP) = 1 ล้านพิกเซล ใช้วัดความละเอียดของภาพในกล้องดิจิตอล - 1 เมกะตัน (ของ TNT) (Mt) คือ พลังงานที่ถูกปล่อยออกมาเนื่องจากการระเบิดของทีเอ็นทีปริมาณหนึ่งล้านตัน เป็นหน่วยที่ใช้เทียบความแรงของอาวุธนิวเคลียร์ - 1 เมกะเฮิรตซ์ (MHz) = 1,000,000 เฮิรตซ์ เป็นความถี่ของคลื่นแม่เหล็กไฟฟ้าสำหรับวิทยุกระจายเสียงและโทรทัศน์, GSM เป็นต้น หากคำนำหน้าดังกล่าวถูกใช้ร่วมกับหน่วยที่มีการยกกำลัง เช่นในหน่วยของพื้นที่หรือปริมาตร คำนำหน้านั้นจะถือว่ารวมกับการยกกำลัง เช่น- 1 Mm คือ พื้นที่ขนาด 1 ตารางเมกะเมตร เทียบได้กับพื้นที่ที่กว้าง 1 ล้านเมตร ยาว 1 ล้านเมตร หรือ 1 ล้านล้านตารางเมตร (10m) ไม่ได้หมายถึง 1 ล้านตารางเมตร แต่อย่างใด - 1 Mm คือ ปริมาตรขนาด 1 ลูกบาศก์เมกะเมตร เทียบได้กับปริมาตรขนาด 1 ล้านเมตร x 1 ล้านเมตร x 1 ล้านเมตร หรือ 1 ล้านล้านล้านลูกบาศก์เมตร (10 m) ไม่ได้หมายถึง 1 ล้านลูกบาศก์เมตร แต่อย่างใดวิชาการคอมพิวเตอร์ วิชาการคอมพิวเตอร์. ในสาขาวิชาคอมพิวเตอร์ คำว่า เมกะ เมื่อใช้กับหน่วยความจำ จะมีค่าเท่ากับ 1,048,576 (หรือ 2) เช่น หนึ่งเมกะไบต์ = 1,048,576 ไบต์ แต่เมื่อใช้กับหน่วยปริมาณอื่นแล้ว เมกะจะมีค่าเท่ากับ 1,000,000 (หรือ 10) เช่น อัตราการส่งข้อมูล 1 เมกะบิตต่อวินาที (Mbit/s หรือ Mbps) = 1,000,000 บิตต่อวินาที</doc>
