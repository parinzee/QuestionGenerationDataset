<doc id="760668" url="https://th.wikipedia.org/wiki?curid=760668" title="อิบน์ อัลบัยฏอร">อิบน์ อัลบัยฏอร อิบน์ อัลบัยฏอร (, ; ค.ศ. 1197 – ค.ศ. 1248) เป็นเภสัชกร นักพฤกษศาสตร์ และแพทย์ชาวมุสลิม เกิดที่เมืองมาลากา (ในแคว้นอันดาลูซีอา ประเทศสเปนปัจจุบัน) เรียนวิชาพฤกษศาสตร์กับอะบู อัลอับบาส อันนะบาตี (Abu al-Abbas al-Nabati) นักพฤกษศาสตร์ผู้พัฒนาวิธีการจำแนกสมุนไพรแบบแรก ๆ ในปี ค.ศ. 1219 อัลบัยฏอรเดินทางไปเก็บตัวอย่างพืชตามชายฝั่งแอฟริกาจนถึงอานาโตเลีย และทำงานเป็นหัวหน้าผู้เชี่ยวชาญด้านสมุนไพรให้กับสุลต่านอัลกามิล ต่อมาเมื่อสุลต่านอัลกามิลขยายอำนาจไปในซีเรีย อัลบัยฏอรมีโอกาสได้เดินทางไปเก็บตัวอย่างพืชในซีเรีย รวมถึงในคาบสมุทรอาหรับและปาเลสไตน์ อัลบัยฏอรเสียชีวิตที่เมืองดามัสกัสในปี ค.ศ. 1248 ผลงานที่สำคัญของอิบน์ อัลบัยฏอร ได้แก่ Compendium on Simple Medicaments and Foods (สรุปยารักษาโรคและอาหารทั่วไป) ซึ่งเป็นเภสัชตำรับที่มีรายชื่อพืชกว่า 1,400 ชนิด รวมถึงวิธีการสกัดสารสำคัญในสมุนไพร และ The Sufficient Book on Simple Drugs (ตำรายาทั่วไป) ซึ่งเป็นสารานุกรมที่รวบรวมการใช้สมุนไพรในการรักษาโรคทางศีรษะ หู ตา</doc>
