<doc id="556802" url="https://th.wikipedia.org/wiki?curid=556802" title="Karneval ล่าทรชน">Karneval ล่าทรชน Karneval ล่าทรชน เป็นการ์ตูนญี่ปุ่น โดย โทยะ มิกะนะงิ เริ่มตีพิมพ์เป็น ลงในนิตยสารการ์ตูนรายเดือน Monthly Comic Zero Sum ของสำนักพิมพ์อิชิจินชะ ตั้งแต่ปี พ.ศ. 2551 และยังมีฉบับมังงะ ซึ่งปัจจุบันภาษาญี่ปุ่นออกมาแล้ว 12 เล่ม ต่อมาก็ได้มีการประกาศนำเรื่องนี้มาทำเป็นอะนิเมะในเดือนเมษายน พ.ศ. 2555 ซึ่งอะนิเมะตอนแรกก็เริ่มฉายในเดือนเมษายน พ.ศ. 2556องค์กรองค์กร. - เซอร์คัส (Circus) หรือองค์กรป้องกันระดับชาติ เป็นหน่วยของรัฐบาล พวกเขาดำเนินการจับกุมและกำจัดอาชญากร รวมไปถึงการแก้ปัญหาอาชญากรรมใดๆก็ตามที่กองกำลังรักษาความปลอดภัยของรัฐบาลไม่สามารถจัดการได้ โดยที่ตัวตนของสมาชิกเซอร์คัสจะถูกปิดไม่ให้สาธารณชนทั่วไปทราบ- คาฟคา (Kafka) เป็นองค์กรผิดกฎหมายโดยใช้บริษัทขนาดใหญ่บังหน้า ดำเนินการเกี่ยวกับการวิจัยพันธุวิศวกรรมที่ผิดต่อศีลธรรม เป็นองค์กรที่รัฐบาลต้องการจะกำจัดที่สุดตัวละครหลัก ตัวละครหลัก. ไนเป็นตัวละครเอกของเรื่อง เป็นเด็กหนุ่มที่ใสซื่อที่ไม่ค่อยรู้เรื่องโลกภายนอก อายุประมาณ 12 – 14 ปี มีผมสีขาวนัยน์ตาสีแดง เขาออกตามหาชายที่เคยอยู่ร่วมกับเขาที่ชื่อ "คาโรคุ" ซึ่งหายตัวไปอย่างปริศนา ทิ้งร่องรอยไว้แต่เพียงกำไล (เครื่องแสดงตนของสมาชิกองค์กรเซอร์คัส) ระหว่างออกตามหาคาโรคุ ไนถูกจับไปที่คฤหาสถ์หลังหนึ่งซึ่งมีเจ้าของบ้านเป็น "วารูก้า" หรือสิ่งมีชีวิตกลายพันธุ์ แต่ได้ "กาเรคิ" ที่มาขโมยของช่วยเหลือไว้และหนีจากวารูก้า ตั้งแต่นั้นไนออกเดินทางไปกับกาเรคิ เป็นโจรที่นิยมปล้นคนรวยที่ชอบเอาเปรียบ อายุ 15 ปี มีสีผมสีดำและนัยน์ตาสีฟ้า เป็นคนฉลาดหลักแหลม มีความรู้หลายอย่าง แต่เขาเป็นคนที่ไม่ค่อยเข้าสังคมนัก ภายหลังจะทราบว่าเขาเคยถูกครอบครัวขายเป็นทาสตั้งแต่อายุ 8 ขวบ แต่หนีรอดจากการที่เรือโดยสารอัปปางลง เขาถูกพัดมายังชายหาดและได้หญิงสาวคนหนึ่งช่วยเหลือไว้ หญิงสาวรับเขามาอยู่ด้วยและเธอยังมีน้องสาวและน้องชายอย่างละคน ต่อมาหญิงสาวถูกชายผู้หนึ่งฆาตกรรม หลังจากนั้นไม่นานกาเรคิก็ออกจากบ้าน เป็นนักสู้ประจำเรือที่สอง ขององค์กรป้องกันระดับชาติ (เซอร์คัส) อายุ 21 ปี มีสีผมสีบลอนทองและนัยน์ตาสีรุ้ง เป็นคนที่ร่าเริงและใจดีอยู่ตลอดเวลา จนบางครั้งมีลักษณะเหมือนเด็ก เขาได้รับมอบหมายให้เป็นผู้คุ้มกันของไนและกาเรคิ ที่แก้มด้านซ้ายของเขายังแปะแผ่นป้องกันภูมิแพ้เล็กๆ หากแผ่นนี้หลุดไปจะทำให้เขาเกิดอารมณ์รุนแรงและผมจะเปลี่ยนเป็นสีขาว เขาโปรดปรานมาสคอตแมวที่ชื่อ"เนียนเปโรน่า"เป็นอย่างมากอีกด้วย</doc>
