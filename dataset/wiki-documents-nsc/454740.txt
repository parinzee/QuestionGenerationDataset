<doc id="454740" url="https://th.wikipedia.org/wiki?curid=454740" title="Gamble Fish">Gamble Fish Gamble Fish () เป็นมังงะจากประเทศญี่ปุ่น เขียนโดย ฮิโรมิ อาโอยามะ และวาดโดย คาสึโทชิ ยามาเนะ โดยซีรีส์ Gamble Fish ได้รับการตีพิมพ์อย่างต่อเนื่องใน โชเน็นแชมเปี้ยนรายสัปดาห์ และในเดือนมกราคม ค.ศ. 2010 หนังสือทังโกบงฉบับจบในตอนได้รับการเปิดตัว ส่วนเล่มแรกของซีรีส์ได้รับการวางแผง ณ วันที่ 8 มิถุนายน ค.ศ. 2007 และเล่มสุดท้ายของซีรีส์ได้รับการวางแผง ณ วันที่ 8 กันยายน ค.ศ. 2010 รวมถึงเป็นหนึ่งในมังงะที่ได้รับความยนิยมและมียอดจำหน่ายสูงเรื่องหนึ่งของญี่ปุ่นเนื้อเรื่องย่อ เนื้อเรื่องย่อ. เนื้อเรื่องกล่าวถึงชายหนุ่มวัย 14 ปี ที่มีชื่อว่า ชิราซากิ โทมุ ผู้เป็นบุตรชายของ ชิราซากิ ยูเมอิจิโร่ ซึ่งโทมุได้เข้าศึกษาที่โรงเรียนชิชิโด และได้กลายเป็นบุคคลที่มีชื่อเสียงและอิทธิพลของโรงเรียนแห่งนี้ ต่อมาไม่นาน เขาได้รับการเปิดเผยว่าเป็นนักเรียนที่ไม่ธรรมดาคนหนึ่งของวงการพนันเมื่อเขาได้เผชิญกับ ชิชิโด มิกะ ซึ่งเป็นหลานสาวคนโปรดของคณบดี และโทมุยังพบกับเพื่อนร่วมชั้นใหม่อย่าง มิสึฮาระ รวมถึง คิมูระ นัทสึมิ ซึ่งเป็นนักเรียนชั้นปีหนึ่งของโรงเรียนและประกาศตนว่าเป็นไอดอลของสถาบันชิชิโด เมื่อเรื่องราวดำเนินต่อไป ความมืดมิดก็เริ่มเข้าครอบงำแทนแสงสว่าง เขาพบเงื่อนงำการหายตัวไปของผู้เป็นพ่อ และเริ่มสืบสาวติดตามเรื่อยมาตัวละครหลักตัวละครหลัก. - ชิราซากิ โทมุ - ตัวละครเอกของ Gamble Fish ซึ่งเข้าศึกษาที่โรงเรียนชิชิโด - มิสึฮาระ คาสึกิ - เป็นทั้งเพื่อนคนแรกและคนสนิทของโทมุที่ร่วมฟันฝ่าอุปสรรคต่างๆ - คิมูระ นัทสึมิ - นักศึกษาสาวปีหนึ่งที่ตกหลุมรักโทมุ - อาบิดานิ เรจิ - คณบดีหอพักที่ทำการขับไล่โทมุ รวมถึงหมายสังหารชายหนุ่มผู้นี้ - ชิชิโด มิกะ - หลานสาวผู้เป็นที่รักของคณบดีแห่งชิชิโด และมีความสวยงามอย่างเพียบพร้อม - อาซาฮินะ ริโอะ - เพื่อนที่ดีที่สุดของมิกะ เธอเป็นแชมป์บิลเลียดเยาวชนระดับโลก และเป็นลูกสาวเจ้าของโรงแรมหรูที่ถูกฟ้องล้มละลายเมื่อในอดีต ซึ่งเธอเชื่อว่ามาจากการบงการของผู้เป็นพ่อของโทมุ - เอมิลี ดอน - เธอเป็นหญิงสาวชาวอเมริกันและเป็นบุตรสาวเจ้าของบริษัทอาวุธที่ชั่วร้าย และมีส่วนเกี่ยวข้องย้อนไปยังสมัยยุคอาณาจักรโรมเรืองอำนาจ - สึกิโยโนะ ยูกะ - นักมายากลสาวผู้มาจากครอบครัวนักมายากล เธออุทิศตนให้แก่อาบิดานิเพื่อเอาชนะโทมุในช่วงแรก และมีความสามารถด้านมายากลชนิดหาตัวจับยาก รวมถึงมีความสามารถในการจับผิดเกมไพ่ต่างๆได้รายชื่อตอน</doc>
