<doc id="125604" url="https://th.wikipedia.org/wiki?curid=125604" title="กายเวอร์ อมนุษย์เกราะชีวะ">กายเวอร์ อมนุษย์เกราะชีวะ กายเวอร์ เกราะชีวะ () () เป็นการ์ตูนญี่ปุ่นแนว แอ๊คชั่น -ไซไฟ แต่งโดย โยชิกิ ทาคายะเนื้อเรื่อง เนื้อเรื่อง. นักเรียนมัธยม ฟุคามะจิ โช บังเอิญเจอสิ่งของหน้าตาประหลาดที่มีก้อนโลหะกลมๆอยู่ตรงกลาง เมื่อลองสัมผัสปรากฏว่า มันได้ขยายตัวออกมาหุ้มห่อและผสานรวมเข้ากับร่างกาย จนมีลักษณะเหมือนสวมชุดเกราะอยู่ เพียงแต่วัสดุนั้นไม่ใช่โลหะกลับมีลักษณะเหมือนผิวหนังของสิ่งมีชีวิต และก้อนโลหะกลมที่เห็นได้ย้ายมาอยู่ที่กลางหน้าผากของโชแทน ในขณะนั้นได้มีกลุ่มคนตรงเข้ามาตามหาสิ่งของหน้าตาประหลาด เมื่อได้เห็นร่างของโชที่เปลี่ยนไป หนึ่งในคนเหล่านั้นก็แปลงร่างเป็นสัตว์ประหลาดขนาดใหญ่ตรงเข้ามาทำร้ายโช แต่ก็ต้องพบกับความประหลาดใจที่โช ซึ่งอยู่ในสภาพนั้นสามารถหักแขนของสัตว์ประหลาดได้อย่างง่ายดาย ต่อมาโช จึงได้รู้ว่าสิ่งประหลาดนั้นคือ ยูนิต และร่างกายที่สวมยูนิตอยู่จะถูกเรียกว่า กายเวอร์ ส่วนกลุ่มคนเหล่านั้นเป็นคนของ องค์กรโครโนส ที่หวังจะยึดครองโลก และเป็นเจ้าของยูนิต ร่างแปลงที่เปลี่ยนเป็นสัตว์ประหลาดขนาดใหญ่เรียกว่า โซอานอยด์ ซึ่งพยายามแย่งเอายูนิตคืนกลับมาจากโช เพราะยูนิตมีเพียง 3 ชิ้นเท่านั้น มนุษย์ที่สวม กายเวอร์ แล้วจะทำให้ความสามารถของร่างกายในทุกๆด้านเพิ่มประสิทธิภาพมากขึ้นและยังมีอาวุธเพื่อใช้สำหรับต่อสู้กับศัตรูด้วย เช่น- เฮดบีม ที่บริเวณเหนือศีรษะ สามารถปล่อยลำแสงชีวะเลเซอร์ความร้อนสูงออกมา - โซนิคคอร์ ที่บริเวณปาก จะส่งคลื่นเสียงสั่นสะเทือนพลังสูง สามารถป่นวัสดุต่างๆให้ละเอียดได้ในพริบตา - เซนเซอร์ ที่บริเวณข้างศีรษะ สามารตรวจจับ คลื่นเสียง รังสีความร้อน และพลังงานในรูปแบบต่างๆได้ - ใบครีบ ที่บริเวณศอก เป็นใบดาบสั่นสะเทือนความถี่สูง สามารถตัดวัตถุให้ขาดจากกันอย่างง่ายดาย - กราวิตี้คอนโทรล ที่บริเวณหน้าท้อง ใช้ควบคุมแรงโน้มถ่วง ทำให้กายเวอร์เคลื่อนที่ได้ทุกทิศทางและสามารยิงเป็นกระสุนกราวิตี้แคนนอนได้ - เมก้าสแมสเชอร์ ปืนอนุภาคลำแสงพลาสม่า อาวุธทรงพลังที่สุดของกายเวอร์ อยู่ที่หน้าอกทั้ง 2 ข้าง - เมทัลคอนโทรล โลหะกลมที่บริเวณหน้าผาก เชื่อมต่อกับสมองของผู้ใช้โดยตรง เป็นศูนย์กลางทำงานของกายเวอร์และซ่อนความสามารถอื่นๆไว้อีก โดยยูนิตกายเวอร์ 1 เป็นของ ฟุคามะจิ โช กายเวอร์ 2 ตกเป็นของผู้ตรวจการริสเกอร์ ของโครโนสซึ่งภายหลังถูกยูนิตกัดกินจนตาย และกายเวอร์ 3 ตกเป็นของมากิชิม่า อากิโตะ ซึ่งมากิชิม่าเองก็ก่อตั้งองค์กรสายฟ้าเซอุส เพื่อต่อต้านโครโนสและหวังยึดครองโลกเช่นกัน ในการต่อสู้กันที่ชั้นใต้ดินของเรริคพอยส์ ทำให้ทราบว่า โครโนสที่มีเหล่าโซอาลอร์ดควบคุม เป็นองค์กรที่มีวิทยาการของเหล่าผู้มาเยือนซึ่งเป็นมนุษย์ต่างดาวที่มายังโลกเมื่อหลายร้อยล้านปีก่อน และในบรรดายานอวกาศของเหล่าผู้มาเยือนซึ่งเรียกว่า สิ่งหลงเหลือ มีเพียงที่เรริคพอยส์นี้เท่านั้นที่ยังมีชีวิตอยู่ ซึ่งเมื่อโชและมากิชิม่าเข้าไปสำรวจภายในสิ่งหลงเหลือ จึงค่อยทราบว่า ยูนิตที่ตัวเองใส่นั้นมาจากที่นี้ และแท้จริงแล้วยูนิตก็คือ ชุดอวกาศของเหล่าผู้มาเยือนนั้นเอง โชได้ทำการซิงโครเข้ากับระบบควบคุมและหน่วยความจำของสิ่งหลงเหลือ จนสามารถทำให้สิ่งหลงเหลือเคลื่อนที่ลอยขึ้นมาเหนือภูเขาที่ตั้งเรริคพอยส์ แต่แล้วโชก็ได้พบกับ อาลคันเฟล หัวหน้าของเหล่าโซอาลอร์ด ซึ่งมีพลังและสามารถเหนือกว่ากายเวอร์เป็นอย่างมาก สามารถสะท้อนเมก้าสแมสเชอร์ของกายเวอร์ 1 และ 3 กลับมาทำลายสิ่งหลงเหลือได้ในทีเดียว ในช่วงเวลาคับขันนั้น โช ซึ่งเป็นห่วงเหล่าเพื่อนๆที่อยู่ภายในสิ่งหลงเหลือ ได้ร้องขอให้สิ่งหลงเหลือพาเพื่อนๆ หลบไปที่ปลอดภัย ขณะที่ตัวของโชเองกำลังสลายไปจากการสะท้อนกลับของเมก้าแมสเชอร์จนเหลือแต่เมทัลคอนโทรล ในวินาทีนั้นเอง เนวิเกชั่นคอนโทรลของสิ่งหลงเหลือ 2 อัน ได้รวมตัวกันเป็นอันเดียวและดึงเอา เมทัลคอนโทรลกายเวอร์ 1 และตัวของกายเวอร์ 3 พร้อมเศษชิ้นส่วนสิ่งหลงเหลือบางส่วน รวมกันและวาร์ปไปที่เทือกเขาร็อคกี้ เมื่อกายเวอร์ 3 ฟื้นขึ้นมา ก็พบว่า กายเวอร์ 1 ได้ถูกห่อหุ้มไว้ด้วยดักแด้ ภายในมีแต่ เมทัลคอนโทรล เนวิเกชั่นคอนโทรล และเศษชิ้นส่วนสิ่งหลงเหลือที่กำลังเปลี่ยนอยู่ ขณะนั้นโครโนสได้มาพบและเก็บดักแด้กับไปตรวจสอบ หลังจากที่โครโนสยึดครองโลกเป็นผลสำเร็จ และเปลี่ยนคนบนโลกให้เป็นโซอานอยส์เป็นจำนวนมาก ระหว่างการต่อสู้ของเชคโทลหัวหน้าไฮเปอร์โซอานอยส์กับแอปทอมป์นั้น เสียงเรียกของเพื่อน ทำให้ดักแด้ที่โครโนสเก็บไว้ที่ทะเลสาบเด็ทซี วาร์ปกลับมาญี่ปุ่น พร้อมกับกายเวอร์ 3 ซึ่งเข้าต่อสู้กับเชคโทลที่เอาชนะแอปทอป์มาได้ทันที ในขณะที่เชคโทลปล่อยมิสซายด์ชีวะเข้าโจมตีเพื่อนของโช เมื่อกายเวอร์ 1 ฟื้นขึ้นมาและแปลงเป็น กายเวอร์กิกันติก ใช้บาเรียปกป้องทุกคนได้ เชคโทลจึงใช้อาวุธสุดท้าย ยิงลำแสงความร้อนสูงจากชั้นบรรยกาศลงมาซึ่งมีพลังระดับเมก้าสแมสเชอร์ กายเวอร์กิกันติก ได้ใช้จิกะสแมสเชอร์ยิงกลับไปทำให้เชคโทลได้สำเร็จ สร้างความหวั่นเกรงต่อโครโนสที่ได้เห็นพลังของกายเวอร์กิกันติก โครโนสซึ่งนำโดยอาลคันเฟล และโซอาลอร์ดอีก 11 ตน พยายามที่จะกำจัดกายเวอร์ ซึ่งกลายเป็นผู้ก่อการร้ายระดับโลก เพราะโครโนสยึดสื่อของโลกไว้หมดแล้ว และป่าวประกาศข่าวให้คนบนโลกเกลียดกายเวอร์ ต่อมา กายเวอร์ 1 กายเวอร์ 3 และแอปทอมป์ ต้องต่อสู้กับโซอาลอร์ดที่เก่งที่สุดคือ อิมากรัม มิลาบีส ซึ่งเป็นผู้ที่ถูกอาลคันเฟลฝังโซลอาคริสตัลให้ด้วยตนเอง แต่เดิม อิมากรัม มิลาบีส คือ มุราคามิ มาซากิ พวกเดียวกับฟุคามะจิ แต่ถูกล้างสมองให้เป็นโซอาลอร์ด คนที่ 13 แทน รียาลด์ กีโอ ที่ตกลงป่องภูเขาไฟไป ทำให้โชไม่สามารถลงมือทำร้าย อิมากรัมได้จนพ่ายแพ้ แต่กายเวอร์ 3 ได้ให้โช เรียกกิกันติกออกมาและเข้าควบคุมแทน จนสามารถแปลงร่างเป็นกายเวอร์ 3 ดาร์คกิกันติก และเอาชนะอิมากรัมได้ อาลคันเฟล พาอิมากรัมมารักษาตัวที่เกาะชีร่า และใช้พลังของยานโนอาเพื่อคืนชีพ ทำให้อิมากรัมได้รับความทรงจำของอาลคันเฟลตอนเหล่าผู้มาเยือนยังอยู่บนโลก อิมากรัมซึ่งฟื้นกลับมาได้ความทรงจำมุราคามิ มาซากิ กลับมาด้วย ระหว่างนั้นอากิโตะที่ยึดเอากิกันติกไปเป็นของตน ได้บุกเข้าไปที่ฐานทัพใหญ่ อริโซน่าของโครโนส เพื่อชิงเอาหีบศักดิ์อุรานุสซึ่งก็คือ เนวิเกชั่นยานอวกาศของหัวหน้าเหล่าผู้มาเยือนนั้นเอง และสามารถกำจัดโชอาลอร์ดได้ 3 คน และในขณะเดียวกันโชเองก็บุกไปเกทคลาร์ดที่ญี่ปุ่นเพื่อไปช่วยแอปทอมป์ แต่ก็ถูกแผนของโซอาลอร์ดคาบราลเพื่อล้อมจับตัว ด้วยการสละชีวิตของฮายามิเพื่อนร่วมกลุ่มของมุราคามิที่เรริคพอยส์ ทำให้ช่วยแอมทอป์ออกมาได้ โซอาลอร์ดคาบราลได้แปลงร่างดรากอนเบิร์น ที่มีขนาดใหญ่โตด้วยการดูดกลืนโซอานอยส์เป็นจำนวนมาก เพื่อเตรียมยิงปืนใหญ่ที่มีพลังระดับจิกะสแมสเชอร์ โช ที่ได้เห็นการเสียสละของฮายามิ และต้องการปกป้องผู้คนในเมือง ทำให้ โช สามารถดึงเอากิกันติกกลับมาจากอากิโตะได้สำเร็จ และปลดปล่อยพลังที่แท้จริงของกิกันติก ด้วยการขยายและส่งพลังอย่างต่อเนื่องจากมิติของกิกันติก จนทำให้ร่างกายเวอร์กิกันติกขยายใหญ่ยักษ์ และใช้ไมโครแบล็คโฮลยิงทำลายร่างดรากอนเบิร์นได้สำเร็จตัวละครตัวละคร. - ฟูคาวาจิ โช- เซงาว่า มิซากิ- เซงาว่า เท็ตสึโร่รายชื่อตอนเพลงประกอบแอนิเมชันเพลงประกอบแอนิเมชัน. 1. Waiting ขับร้องโดย Yo reiri 2. Cotton candy ขับร้องโดย Bonnie pink</doc>
