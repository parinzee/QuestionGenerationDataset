<doc id="193933" url="https://th.wikipedia.org/wiki?curid=193933" title="ซีอองก์">ซีอองก์ MSN-02 ซีอองก์ (ญี่ปุ่น:ジオング ;อังกฤษ:Zeong) เป็นโมบิลสูทตัวร้ายในอะนิเมะเรื่อง โมบิลสูทกันดั้ม อันเป็นตอนหนึ่งในภาพยนตร์ชุดกันดั้ม ออกแบบโดยคุนิโอะ โอคาวาระ ซีอองก์เป็นโมบิลสูทเครื่องสุดท้ายที่ชาร์ อัสนาเบิลควบคุมในช่วงสงครามหนึ่งปี โดยพัฒนาในโครงการ MS-16X บิชอป ต่อมาจาก MSN-01 ไซคอมมิวซาคุรุ่นการขับเคลื่อนสูง เนื่องจากระบบไซคอมมิวที่ใช้ในช่วงสงครามหนึ่งปีมีขนาดใหญ่ทำให้ซีอองก์มีร่างกายที่ใหญ่โตไปด้วย แขนทั้งสองข้างของซีอองก์สามารถแยกออกไปจากตัวได้โดยมีสายเคเบิลโยงไว้ ซึ่งนักบินที่เป็นนิวไทป์สามารถใช้พลังจิตควบคุมแขนผ่านระบบไซคอมมิวให้โจมตีศัตรูด้วยปืนมหาอนุภาคที่ติดอยู่กับนิ้วมือทั้งห้าได้ นอกจากที่มือทั้งสองแล้วซีอองก์ยังมีปืนมหาอนุภาคอยู่ที่ท้องและปากรวมสามกระบอก ซีอองก์ยังมีห้องควบคุมอยู่ที่ส่วนหัวซึ่งสามารถแยกออกมาและสู้ต่อได้เมื่อส่วนลำตัวถูกทำลาย ชาร์ได้ใช้ซีอองก์ในการต่อสู้กับกันดั้มของอามุโร่ เรย์ที่ปราการอวกาศ อบาโออากูในตอนที่42ของโมบิลสูทกันดั้ม โดยซีอองก์ของชาร์นั้นได้สร้างเสร็จไปเพียง 80%และไม่มีส่วนขาทั้งสองข้าง แต่เนื่องจากเป็นการต่อสู้ในอวกาศจึงไม่ใช่ปัญหา ทั้งซีอองก์และกันดั้มถูกทำลายในการต่อสู้ครั้งนี้รูปแบบอื่นๆเพอเฟคท์ซีอองก์ รูปแบบอื่นๆ. เพอเฟคท์ซีอองก์. ปรากฏตัวในดีไซน์ต้นฉบับ โมบิลสูทวาริเอชัน เป็นซีอองก์ในสภาพที่สมบูรณ์แล้ว ซึ่งซีอองก์ที่มีขานี้มีความสูงถึง30เมตร ในโมเดลคิทหรือวิดีโอเกมซึ่งเพอเฟคท์ซีอองก์ปรากฏตัวนั้นบางครั้งจะมีบีมเซเบอร์ขนาดใหญ่เป็นอาวุธด้วย ออกแบบโดยคุนิโอะ โอคาวาระMSN-02-3 เกรทซีอองก์ MSN-02-3 เกรทซีอองก์. ปรากฏตัวในวิดีโอเกม SD Gundam G Generation Spirits เกรทซีอองก์สามารถแยกร่างได้ถึงเจ็ดส่วน คือหัว หน้าอกและไหล่ ท้อง แขนสองข้าง และขาสองข้างโดยทุกส่วนติดตั้งปืนมหาอนุภาคไว้ เกราะไหล่ขนาดใหญ่ของเกรทซีอองก์ยังติดตั้งไอฟิลด์บาเรียร์ซึ่งใช้สร้างสนามพลังสำหรับสะท้อนอาวุธบีมของศัตรูและไมนอฟสกี้คราฟท์ซึ่งทำให้เกรทซีอองก์สามารถบินบนโลกได้ ส่วนหน้าอกของเกรทซีอองก์ขณะที่แยกร่างนั้นมีลักษณะคล้ายกับโมบิลอาเมอร์ อัพซาลาสทรีในภาคโมบิลสูทกันดั้ม 08th ทีม เกรทซีอองก์ได้รับการออกแบบโดยมิกะ อาคิทากะ</doc>
