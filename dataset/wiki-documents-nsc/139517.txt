<doc id="139517" url="https://th.wikipedia.org/wiki?curid=139517" title="ศักดา พัทธสีมา">ศักดา พัทธสีมา ศักดา พัทธสีมา (ดา) นักร้องนำวงอินคา เกิดเมื่อวันที่ 25 เมษายน พ.ศ. 2504 ที่จังหวัดสุพรรณบุรี มีพี่น้องทั้งหมด 6 คน ดาเป็นคนที่ 3 จบประถมศึกษาจากโรงเรียนสามัคคีศึกษา เข้าเรียน มศ.1 ที่โรงเรียนกรรณสูตศึกษาลัย ที่จังหวัดสุพรรณบุรี ได้เพียงปีเดียว ก็ย้ายเข้ากรุงเทพฯ มาเรียนต่อด้านศิลปะที่โรงเรียนไทยวิจิตรศิลป์ มีประสบการณ์การทำงานหลากหลาย เช่น เด็กปั๊ม พนักงานธนาคารกรุงศรีอยุธยา จ.เชียงใหม่ ค้าขายปลาแฟนซีคราฟที่สุพรรณบุรี ดาเริ่มเข้าวงการดนตรีโดยเป็นสมาชิกวง “เดอะ สไปรท์ส” เล่นประจำอยู่ที่ กุ๊ชชี่คลับ โรงแรมบางกอกพาเลซ และ เป็นนักร้องนำของวง เดอะ สไปรท์ส ในอัลบั้ม “อยู่เพื่อรัก” จากนั้นรับงานร้องเพลงโฆษณา เพลงพิเศษต่างๆ ต่อมาได้รับการสนับสนุนจาก เรวัต พุทธินันท์ แห่งจีเอ็มเอ็ม แกรมมี่ ให้ออกผลงานเพลงแนวคันทรี่ร็อก ในนาม “วงอินคา” ร่วมกับ จารุวัฒน์ วิเศษสมบัติ (อ้อม), นล สิงหลกะ (อ๋อ), ปิติ ดวงพิกุล (ป๊อบ), รณภพ อรรคราช (เต้ย) และ วรวิทย์ พิกุลทอง (บอย) หลังจากอัลบั้มชุดที่ 2 ของ อินคา ดาได้ออกผลงานเดี่ยว และผลงานร่วมกับ แอม เสาวลักษณ์ ลีละบุตร ต่อมาในปี 2549 อินคาได้กลับมารวมตัวและออกผลงานเพลงอีกครั้งผลงานอัลบั้มผลงานอัลบั้ม. - ผลงานการเป็นศิลปิน - เดอะ สไปรท์ส อัลบั้ม อยู่เพื่อรัก - อินคา อัลบั้ม คนล่าฝัน - อินคา อัลบั้ม ตามรอยตะวัน - อัลบั้มพิเศษ แอม-ดา - อัลบั้มเดี่ยว For The Road - อัลบั้มเดี่ยว ค่อยๆเป็นค่อยๆไป - อัลบั้มเดี่ยว เทพฯนิยาย - ศิลปินในคอนเสิร์ต จากเพื่อน พี่และน้อง แด่เรวัต พุทธินันท์- เพลงพิเศษ - เพลงประกอบโฆษณา โทรทัศน์ ยี่ห้อ แฟมีลี่ (แฟมีลี่ ทีวีเล็ก) - ใต้ฟ้าเดียวกัน (บจก. ชิน คอร์ปอเรชั่น) - เหมือนเป็นคนอื่น อัลบั้ม Rock Zone - เอาไปเลย อัลบั้ม งานซน คนดนตรี (10ปี แกรมมี่) (ต้นฉบับ ไมโคร) - รัก (เพลงประกอบละครเรื่อง เคหาสน์ดาว) - คน ค้น คน อัลบั้ม ตะกายดาว - เพลงประกอบละครเรื่อง รักไม่เป็น - วันนี้มีแต่เธอ (เพลงประกอบละครเรื่อง ชีวิตเพื่อฆ่า หัวใจเพื่อเธอ) - ร้องประสานเสียงให้กับอัลบั้มต่างๆของศิลปินแกรมมี่ - เพลงราชมงคลธัญบุรี (เพลงของมหาวิทยาลัยเทคโนโลยีราชมงคลธัญบุรี) - เก็บไว้ในใจคนเดียว (เพลงประกอบละครเรื่อง กระตุกหนวดเสือ)- ผลงานการแสดง - 2551 ภาพยนตร์ ช็อคโกแลต - เล่น Music Video เพลงเหนื่อยไหม ของ ธงไชย แมคอินไตย์ อัลบั้ม ธ.ธง - รับเชิญในละคร แอบเก็บใจไว้ใกล้เธอ</doc>
