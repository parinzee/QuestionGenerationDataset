<doc id="726293" url="https://th.wikipedia.org/wiki?curid=726293" title="ทะเลซาวู">ทะเลซาวู ทะเลซาวู () เป็นทะเลขนาดเล็กที่อยู่ในประเทศอินโดนีเซียตั้งชื่อตามชื่อเกาะซาวูที่อยู่ทางใต้ ขอบเขตของทะเลนี้คือทางใต้เริ่มจากเกาะซาวูและไรจัว ทางตะวันออกเป็นเกาะโรเตและเกาะติมอร์ ทางเหนือและตะวันออกเฉียงเหนือเป็นเกาะฟลอเรสและเกาะอาโลร์ ทางตะวันตกและตะวันตกเฉียงเหนือเป็นเกาะซุมบา ทะเลนี้ไหลไปสู่มหาสมุทรอินเดียทางใต้และตะวันตก มีทะเลฟลอเรสอยู่ทางเหนือและทะเลบันดาอยู่ทางตะวันออกเฉียงเหนือ ทะเลซาวูลึกถึงประมาณ 3,500 เมตร ครอบคลุมพื้นที่ประมาณ 600 กิโลเมตรจากทิศตะวันตกไปทางทิศตะวันออก และ 200 กิโลเมตรจากเหนือจรดใต้ เมืองใหญ่ที่สุดที่อยู่ติดทะเลนี้คือกูปัง เมืองหลักของจังหวัดนูซาเติงการาตะวันออกบนเกาะติมอร์มีคนที่อาศัยอยู่ประมาณ 450,000 คน</doc>
