<doc id="187676" url="https://th.wikipedia.org/wiki?curid=187676" title="ทางหลวงแผ่นดินหมายเลข 101">ทางหลวงแผ่นดินหมายเลข 101 ทางหลวงแผ่นดินหมายเลข 101 สายกำแพงเพชร–จุดผ่านแดนถาวรห้วยโก๋น/น้ำเงิน (เขตแดนไทย/ลาว) เป็นเส้นทางที่เชื่อมต่อระหว่างจังหวัดในภาคกลางกับจังหวัดในภาคเหนือด้านตะวันออก มีปลายทางทิศใต้บนถนนพหลโยธิน ในตำบลนครชุม อำเภอเมืองกำแพงเพชร จังหวัดกำแพงเพชร และมีปลายทางทิศเหนือที่จุดผ่านแดนถาวรบ้านห้วยโก๋น ในตำบลห้วยโก๋น อำเภอเฉลิมพระเกียรติ จังหวัดน่าน เชื่อมต่อกับบ้านน้ำเงิน เมืองเงิน แขวงไชยบุรี ประเทศลาว ระยะทางรวม 505.853 กิโลเมตร และในช่วงเด่นชัย ถึงจุดผ่านแดนถาวรบ้านห้วยโก๋น เป็นส่วนหนึ่งของทางหลวงเอเชียสาย 13รายละเอียดของเส้นทาง รายละเอียดของเส้นทาง. ทางหลวงแผ่นดินหมายเลข 101 เป็นถนนขนาด 2 ช่องจราจร ไป-กลับ และขนาด 4 ช่องจราจรในบางช่วง อยู่ในความดูแลของแขวงทางหลวงกำแพงเพชร สำนักงานทางหลวงที่ 4 ตาก, แขวงทางหลวงสุโขทัย สำนักงานทางหลวงที่ 5 พิษณุโลก, และแขวงทางหลวงแพร่ แขวงทางหลวงน่านที่ 1 และแขวงทางหลวงน่านที่ 2 สำนักงานทางหลวงที่ 2 แพร่ ระยะทางตลอดทั้งสาย 505.853 กิโลเมตร แต่ส่วนที่อยู่ในความดูแลของกรมทางหลวงมีระยะทาง 488.361 กิโลเมตรช่วงกำแพงเพชร–เด่นชัย ช่วงกำแพงเพชร–เด่นชัย. ทางหลวงแผ่นดินหมายเลข 101 เริ่มต้นจากถนนพหลโยธินที่อำเภอเมืองกำแพงเพชร จังหวัดกำแพงเพชร ผ่านสะพานข้ามแม่น้ำปิงเข้าสู่เขตตัวเมืองกำแพงเพชร มีชื่อเรียกในช่วงนี้ว่า ถนนกำแพงเพชร จากนั้นตัดผ่านเมืองกำแพงเพชรจนถึงแยกบรรจบทางเลี่ยงเมืองกำแพงเพชร ผ่านอำเภอพรานกระต่าย แล้วเข้าสู่จังหวัดสุโขทัยที่อำเภอคีรีมาศ จากนั้นข้ามแม่น้ำยม โดยตัดผ่านทางหลวงแผ่นดินหมายเลข 12 ก่อนผ่านอำเภอเมืองสุโขทัย อำเภอศรีสำโรง อำเภอสวรรคโลก อำเภอศรีสัชนาลัย จากนั้นมีทางแยกขวาไปจังหวัดอุตรดิตถ์ (ทางหลวงแผ่นดินหมายเลข 102) ช่วงของทางหลวงแผ่นดินหมายเลข 101 ที่เริ่มต้นจากอำเภอสวรรคโลก เริ่มต้นต่อจากถนนจรดวิถีถ่องในเขตเทศบาลเมืองสวรรคโลกถึงตัวอำเภอศรีสัชนาลัย จะเรียกถนนในช่วงนี้ว่า ถนนศรีสัชนาลัยช่วงเด่นชัย–จุดผ่านแดนถาวรบ้านห้วยโก๋น ช่วงเด่นชัย–จุดผ่านแดนถาวรบ้านห้วยโก๋น. ทางหลวงตัดผ่านต่อไปยังจังหวัดแพร่ที่อำเภอเด่นชัย โดยใช้สายทางร่วมกับทางหลวงแผ่นดินหมายเลข 11 ที่ตำบลไทรย้อย มีแยกซ้ายไปจังหวัดลำปาง และที่ตำบลเด่นชัย มีแยกขวาไปจังหวัดอุตรดิตถ์ จากนั้นผ่านอำเภอสูงเม่น ผ่านทางเลี่ยงเมืองแพร่ โดยมีทางหลวงแผ่นดินหมายเลข 103 แยกซ้ายมือไปอำเภองาว จังหวัดลำปาง ทางหลวงตัดผ่านต่อไปยังอำเภอร้องกวาง แล้วเข้าสู่จังหวัดน่านที่อำเภอเวียงสา ถึงเขตเทศบาลเมืองน่าน จากนั้นเริ่มเส้นทางอีกครั้งหนึ่งที่สี่แยกช้างเผือก ผ่านอำเภอท่าวังผ่า อำเภอปัว อำเภอเชียงกลาง อำเภอทุ่งช้าง ไปสิ้นสุดที่จุดผ่านแดนถาวรห้วยโก๋น - น้ำเงิน อำเภอเฉลิมพระเกียรติ โดยทางหลวงช่วงระหว่างอำเภอเมือง จังหวัดแพร่ ถึงอำเภอเมือง จังหวัดน่าน มีชื่อเรียกว่า ถนนยันตรกิจโกศล นอกจากนี้ ทางหลวงแผ่นดินหมายเลข 101 ช่วงเด่นชัย ถึงจุดผ่านแดนถาวรบ้านห้วยโก๋น เป็นส่วนหนึ่งของทางหลวงเอเชียสาย 13รายชื่อทางแยกสถานที่สำคัญบนเส้นทางสถานที่สำคัญบนเส้นทาง. - อุทยานประวัติศาสตร์กำแพงเพชร - ศาลจังหวัดกำแพงเพชร - โรงพยาบาลพรานกระต่าย - โรงพยาบาลคีรีมาศ - โรงเรียนคีรีมาศวิทยา - วิทยาลัยพลศึกษาสุโขทัย - ที่ว่าการอำเภอศรีสำโรง - โรงเรียนศรีสำโรงชนูปถัมภ์ - โรงพยาบาลศรีสังวรสุโขทัย - วิทยาลัยเกษตรและเทคโนโลยีสุโขทัย - โรงเรียนสวรรค์อนันต์วิทยา - สถานีรถไฟสวรรคโลก - โรงพยาบาลสมเด็จพระยุพราชเด่นชัย - ที่ว่าการอำเภอสูงเม่น - โรงพยาบาลสูงเม่น - บิ๊กซี สาขาแพร่ - โรงเรียนสูงเม่นชนูปถัมภ์ - วิทยาลัยอาชีวะศึกษาแพร่ - โรงพยาบาลแพร่คริสเตียน - โฮมโปร สาขาแพร่ - โรงเรียนพิริยาลัย - สำนักทางหลวงที่ 2 (แพร่) - ที่ว่าการอำเภอร้องกวาง - โรงเรียนร้องกวางอนุสรณ์ - เทสโก้ โลตัส สาขาแพร่ - โรงพยาบาลร้องกวาง - สถานีตำรวจภูธรร้องกวาง - สถานีตำรวจภูธรไผ่โทน - มหาวิทยาลัยแม่โจ้ วิทยาเขตแพร่ - สำนักงานที่ดินจังหวัดน่าน - โรงเรียนศึกษาสงเคราะห์น่าน - โรงพยาบาลเวียงสา - สถานีตำรวจภูธรเวียงสา - โรงเรียนศรีเวียงสาวิทยาคาร - พระตำหนักธงน้อย - สถานีไฟฟ้าแรงสูงน่าน - แขวงการทางน่านที่ 1 - เทสโก้ โลตัส สาขาน่าน - โรงเรียนศรีสวัสดิ์วิทยาคาร - ท่าอากาศยานน่าน - แขวงการทางน่านที่ 2 - สถานีตำรวรภูธรตาลชุม - โรงพยาบาลท่าวังผา - ที่ว่าการอำเภอท่าวังผา - สถานีตำรวจภูธรท่าวังผา - สถานีไฟฟ้าแรงสูงปัว - ที่ว่าการอำเภอทุ่งช้าง - สถานีตำรวจภูธรทุ่งช้าง - โรงพยาบาลทุ่งช้าง - โรงเรียนทุ่งช้าง - ด่านศุลกากรทุ่งช้าง - ด่านถาวรห้วยโก๋น - น้ำเงิน</doc>
