<doc id="213594" url="https://th.wikipedia.org/wiki?curid=213594" title="แกรนด์เธฟต์ออโต IV">แกรนด์เธฟต์ออโต IV แกรนด์เธฟต์ออโต IV () หรือ GTA 4 เป็นวิดีโอเกมเกมแอ็กชันผจญภัยแบบอิสระ พัฒนาโดยบริษัทร็อกสตาร์นอร์ธ เป็นวิดีโอเกมตัวที่ 9 ของเกมซีรีส์แกรนด์เธฟต์ออโต และเป็นเกมตัวแรกในยุคที่ 4 ของเกมซีรีส์นี้ แกรนด์เธฟต์ออโต 4 เป็นวิดีโอเกมที่พัฒนาต่อจาก และจะพัฒนาต่อด้วย แกรนด์เธฟต์ออโต 4 วางจำหน่ายบนเครื่องเล่นเพลย์สเตชัน 3 และเอกซ์บอกซ์ 360 ในเขตโอเชียเนีย ยุโรป และอเมริกาเหนือเมื่อวันที่ 29 เมษายน 2008 และในญี่ปุ่นวันที่ 30 ตุลาคม ค.ศ. 2008 สำหรับเวอร์ชันของระบบปฏิบัติการวินโดวส์ได้วางจำหน่ายในอเมริกาเหนือวันที่ 2 ธันวาคม ค.ศ. 2008 และยุโรปวันที่ 3 ธันวาคม ปีเดียวกัน เกมเวอร์ชันเอพิโสดแพ็ค 2 เกมได้พัฒนาขึ้นในเอกซ์บอกซ์ 360 เกมตัวแรกใช้ชื่อว่า The Lost and Damned และจะวางจำหน่ายในวันที่ 17 กุมภาพันธ์ ค.ศ. 2009 นี้ ฉากในเกมถูกออกแบบใหม่และตั้งชื่อเมืองเป็น ลิเบอร์ตีซิตี เป็นเมืองสมมุติที่เลียนแบบเมืองนิวยอร์กซิตีในยุคปัจจุบัน ตามมาด้วย นิโค เบลลิก ทหารผ่านศึกที่มาจากประเทศเซอร์เบีย เขามาสหรัฐอเมริกาเพื่อตามหาความฝันของอเมริกา แต่กลับต้องมาพัวพันกับปัญหาแก๊งนอกกฎหมาย อาชญากรรม และคอรัปชัน เช่นเดียวกับเกมอื่นในซีรีส์นี้ แกรนด์เธฟต์ออโต 4 ประกอบด้วยรูปแบบเกมแนวขับรถและแนวยิงปืนมุมมองบุคคลที่สาม และคุณสมบัติระบบการเล่นแบบโลกเปิดที่ให้ผู้เล่นสามารถบังคับได้มากกว่าที่เคยเล่นในแกรนด์เธฟต์ออโตภาคต่าง ๆ ก่อนหน้านี้ แกรนด์เธฟต์ออโต 4 เป็นเกมคอนโซลเกมแรกในซีรีส์ที่สามารถเล่นออนไลน์หลายคนได้ ซึ่งประกอบด้วยระบบการเล่นกว่า 15 โหมด ด้านการค้าและคำวิจารณ์ แกรนด์เธฟต์ออโต 4 ประสบความสำเร็จทำลายสถิติทางอุตสาหกรรมเกมด้วยการขายออกถึง 3.6 ล้านหน่วยในวันแรกที่วางจำหน่ายและมีรายได้รวมมากกว่า 500 ล้านในสัปดาห์แรก จากจำนวนหน่วยที่ขายได้ประมาณ 6 ล้านหน่วยทั่วโลก วันที่ 16 สิงหาคม ค.ศ. 2008 เกมนี้ขายได้มากกว่า 10 ล้านสำเนา แกรนด์เธฟต์ออโต 4 ได้รับคำวิจารณ์ด้านบวกมากมาย จนกลายมาเป็นหนึ่งในเกมที่ได้รับความนิยมมากที่สุดเป็นเวลายาวนานในเว็บไซต์ MobyGames และ TopTenReviews.</doc>
