<doc id="764817" url="https://th.wikipedia.org/wiki?curid=764817" title="ชีสพิซซ่า">ชีสพิซซ่า ชีสพิซซ่า () หมายรวมถึงชีสและผลิตภัณฑ์นมหลากหลายชนิดที่ถูกออกแบบและผลิตเพื่อใช้ทำพิซซ่าโดยเฉพาะ อย่างเช่น ชีสแปรรูปและปรุงแต่งคล้ายมอซซาเรลลา ชีสพิซซ่าสามารถเป็นชีสใด ๆ ที่เหมาะสมกับพิซซ่า ในสหรัฐอเมริกา ชีสที่ใช้เตรียมพิซซ่าประมาณร้อยละ 30 เป็นชีสมอซซาเรลลา, โปรโวโลเน, เชดดาร์ และพาร์มิแซน ในขณะที่ชีสเอ็มเมินทาล, โรมาโน และรีค็อตตามักใช้โรยหน้า ส่วนชีสแปรรูปที่ผลิตสำหรับพิซซ่านั้นจะมาจากการผลิตจำนวนมาก ชีสพิซซ่าแปรรูปผลิตขึ้นเพื่อทำบราวนิง หลอมเหลว ทำให้แผ่บาง และเพิ่มประมาณไขมันและความชื้น การศึกษาและการทดลองหลายครั้งได้วิเคราะห์ผลกระทบของน้ำมันพืช การผลิตและกระบวนการหมัก โปรตีนหางนมที่ผิดธรรมชาติ และความเปลี่ยนแปลงอื่น ๆ เพื่อผลิตชีสพิซซ่าในอุดมคติและประหยัด ใน ค.ศ. 1997 มีการประมาณว่าการผลิตชีสพิซซ่าถึง 2 พันล้านปอนด์ในสหรัฐอเมริกา และ 200 ล้านปอนด์ในยุโรป และใน ค.ศ. 2000 อุปสงค์ที่มีต่อชีสพิซซ่าเพิ่มขึ้นร้อยละ 8 ต่อปี</doc>
