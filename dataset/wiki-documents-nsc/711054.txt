<doc id="711054" url="https://th.wikipedia.org/wiki?curid=711054" title="ลัมโบร์กีนี ฮูราแคน">ลัมโบร์กีนี ฮูราแคน ลัมโบร์กีนี ฮูราแคน (; อ่านว่า "อูรากัน") เป็นรถยนต์นั่งสมรรถนะสูง เครื่องยนตร์กลางลำท้าย ขับเคลื่อนทุกล้อ (M4)/ขับเคลื่อนสองล้อท้าย (RMR) 2 ประตู 2 ที่นั่ง ผลิตโดยบริษัท ลัมโบร์กีนีจากอิตาลี ฮูราแคนเป็นรุ่นที่มาแทนที่รุ่นกัลลาร์โด ที่ประสบความเป็นสำเร็จในด้านยอดจำหน่ายมากที่สุดของลัมโบร์กีนี ฮูราแคนได้เปิดตัวครั้งแรกในงานเจนีวาออโตโชว์ 2014 และเปิดตัวในไตรมาสที่ 2 ของปี ค.ศ. 2014 ฮูราแคน ได้รับการออกแบบโดย ฟิลิปโป เปอรินี (Filippo Perini) คนเดียวกันกับที่ออกแบบรุ่นอะเวนตาโดร์ ชื่อลงท้าย LP 610-4 นั้นมาจาก แรงม้าจำนวน 640 ตัว และขับเคลื่อนสี่ล้อ ฮูราแคน ได้รับการยกย่องให้เป็น "รถซูเปอร์คาร์แห่งปี ค.ศ. 2014" จากนิตยสาร ท็อปเกียร์ อีกด้วยชื่อ ชื่อ. ฮูราแคน หรืออ่านว่า "อูรากัน" ในสำเนียงสเปนที่แปลว่า "เฮอร์ริเคน" ได้รับแรงบันดาลใจมาจากชื่อกระทิงสเปนในสนามแข่ง เช่นเดียวกับชื่อรุ่นลัมโบร์กีนีอีกหลายๆรุ่น โดยฮูราแคนมาจากชื่อกระทิงมาจากการแข่งกระทิงของสเปนในปี 1879 และฮูราแคนยังหมายถึงพระเจ้า พระเจ้าแห่งสายลมและไฟของชนเผ่ามายาอีกด้วยรุ่นต่างๆรุ่นต่างๆ. - Huracán LP 610-4 Coupé : รุ่นมาตราฐานของฮูราแคน เปิดตัวในงานเจนีวาออโตโชว์ 2014 - Huracán LP 610-4 Polizia : เป็นรุ่นลัมโบร์กีนีที่มาแทนที่กัลลาร์โด 2 คัน ที่ตำรวจทางด่วนของอิตาลีที่นำไปใช้ชนจนพังหมด - Huracán LP 610-4 Spyder : เป็นรุ่นเปิดประทุนของฮูราแคน เปิดตัวเมื่อวันที่ 14 กันยายน ค.ศ. 2014 ในงานแฟรงเฟิร์ตมอเตอร์โชว์ - Huracán LP 580-2 Coupe : เป็นรุ่นคูเป ที่ลดกำลังแรงม้าลง ทำให้ราคาลดลงตามไปด้วยกว่า 40,000 ดอลลาร์ จากราคาที่ขายในรุ่น 610-4 Coupé - Huracán LP 580-2 Spyder : เป็นรุ่นเปิดประทุนของฮูราแคน เปิดตัวเมื่อวันที่ 16 พฤศจิกายน ค.ศ. 2016 ในนครลอสแอนเจลิส - Huracán LP 640-4 Performante : เป็นรุ่นแต่งตัวท็อปของสายการผลิตนี้ข้อมูลจำเพาะเครื่องยนต์ ข้อมูลจำเพาะ. เครื่องยนต์. ฮูราแคนยังคงใช้เครื่องยนต์ 5.2 ลิตร ชนิดเครื่องยนตร์ที่ไม่ใช้ระบบอัดอากาศ (N/A) ของออดี้/ลัมโบร์กีนี ชนิด 10 ลูกสูบ (V10) แต่มีการพัฒนาแรงม้าเป็น 602 ตัว (610 PS; 449 kW) มีการวางเครื่องไว้ที่กลางลำท้าย และระบบ เริ่ม-หยุด (Start-stop system) ของเครื่องยนต์ด้วยสมรรถนะ สมรรถนะ. ฮูราแคน สามารถทำความเร็วสูงสุดได้ที่ 325 กม./ชม. (202 ไมล์/ชม.) และอัตราเร่ง 0-100 กม./ชม. ที่ 3.2 วินาที อัตราเร่ง 0-200 กม./ชม. ที่ 9.9 วินาที เมื่อวัดในน้ำหนักรถเปล่าที่ 1,422 กก. (3,135 lb)การผลิต การผลิต. ตัวถังทั้งหมดผลิตในโรงงานของออดี ในเมือง Neckarsulm ประเทศเยอรมนี ก่อนจะนำตัวถังไปผลิตขั้นตอนสุดท้ายที่ Sant'Agata Bolognese ซึ่งเป็นโรงงานหลักของค่ายลัมโบร์กีนี เพียงแค่เดือนแรกที่เปิดตัว ฮูราแคน แอลพี 610-4 ก็ได้ส่งรถให้ลูกค้าไปแล้ว 700 คัน และก่อนที่จะเปิดตัว ก็มีลูกค้ามาสั่งจองล่วงหน้ามากกว่า 1,000 ยอดสั่งจอง</doc>
