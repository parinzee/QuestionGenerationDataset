<doc id="46415" url="https://th.wikipedia.org/wiki?curid=46415" title="โรงเรียนทัพทันอนุสรณ์">โรงเรียนทัพทันอนุสรณ์ ประวัติ เมื่อ พ.ศ. 2501 สมัยนายวีระ กาญจนเสถียร เป็นนายอำเภอ นายศิริ ศรีสุวรรณ เป็นศึกษาธิการ ได้ติดต่อขอที่ดินจากชาวบ้านเพื่อที่จะสร้างโรงเรียนมัธยมศึกษาประจำอำเภอ ได้ที่ดินมา 10 ไร่ แต่ทางการก็ยังมิได้จัดตั้งโรงเรียนแต่อย่างใด จนเวลาล่วงเลยมาถึง 9 ปี ต่อมาเมื่อวันที่ 22 กุมภาพันธ์ 2510 ทางอำเภอทัพทัน สมัยนายพรหม ขวัญสกุล เป็นนายอำเภอ นายวินัย หาญสาริกัน เป็นศึกษาธิการ ได้ยื่นเรื่องราวขอตั้งโรงเรียนมัธยม-ศึกษาตอนต้นประจำอำเภอขึ้นเป็นครั้งแรกแต่เนื่องจากยังไม่ถูกต้องตามหลักเกณฑ์ของกระทรวงศึกษาธิการ คือ ต้องมีที่ดินถึง 15 ไร่ ฉะนั้นจึงยังมิได้รับอนุมัติ จำเป็นต้องหาที่ดินเพิ่ม ดังนั้น นายพรหม ขวัญสกุล นายวินัย หาญสาริกัน จึงได้ติดต่อขอที่ดินเพิ่มเติมจากเจ้าของเดิมซึ่งได้อุทิศให้เมื่อปี 2501 โดยมิได้ขัดข้องและมีผู้บริจาคเพิ่มอีก ได้ที่ดินมา 15 ไร่ 1 งาน 88 ตารางวา และนายอำเภอได้รายงานให้กรมสามัญศึกษาทราบ กรมฯ ก็ได้ส่งเจ้าหน้าที่มาดูสถานที่ (ปัจจุบันเป็นที่ว่าการอำเภอทัพทัน) และให้นายอำเภอสร้างอาคารเรียนชั่วคราว ขนาด 3 ห้องเรียน เพื่อเตรียมเปิดให้ทันปีการศึกษา 2511 ในปี พ.ศ. 2514 [นายก่อ สวัสดิพานิช] อธิบดีกรมสามัญได้มาเยี่ยมโรงเรียน และได้มาดูสถานที่ที่หาไว้ เห็นว่าที่เก่าไม่พอขยายแน่ จึงให้ย้ายโรงเรียนมาสร้างใหม่ คือ อาคารผ่องนภาปัจจุบัน เสร็จเมื่อ พ.ศ. 2515 วันที่ 1 มิถุนายน 2515 ได้ย้ายโรงเรียนจากเดิมมาอยู่โรงเรียนใหม่ (ที่ปัจจุบัน) ในปี 2524 กรมสามัญศึกษาได้แต่งตั้งให้ นายเสวก ใหลสกุล ไปดำรงตำแหน่งอาจารย์ใหญ่โรงเรียนพยุหะวิทยาคม จ.นครสวรรค์ และให้ นายเสถียร กองแม่ มาดำรงตำแหน่งแทน จนถึงปี พ.ศ. 2527 นายเสถียร กองแม่ ได้รับแต่งตั้งให้ไปดำรงตำแหน่ง ผู้อำนวยการโรงเรียนคำชะอีวิทยาคาร จังหวัดมุกดาหาร และได้แต่งตั้งให้ นายนิวัฒน์ รังษิมาศ มาดำรงตำแหน่งแทน นายจักรกฤษ แย้มสรวล อาจารย์ใหญ่โรงเรียนลานสักวิทยา มาดำรงตำแหน่งแทน ปัจจุบันมีนายวิรัช วิริยาภรณ์ประภาส ดำรงตำแหน่งผู้อำนวยการโรงเรียน โรงเรียนทัพทันอนุสรณ์ 95 ม.8 ต.ทัพทัน อ.ทัพทัน จ.อุทัยธานี 61120 สัญลักษณ์ : ดาบเมืองอุทัยธานี ฉายา : มดแดง ดอกไม้ประจำโรงเรียน: ดอกการเวก สัตว์ประจำโรงเรียน : มดแดง สีประจำโรงเรียน : ฟ้า-เหลือง ต้นไม้ประจำโรงเรียน : ต้นประดู่ คติพจน์ : เรียนดี ประพฤติดี มีความสะอาด</doc>
