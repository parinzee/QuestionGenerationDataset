<doc id="446658" url="https://th.wikipedia.org/wiki?curid=446658" title="เจ้าชายวินเซนต์แห่งเดนมาร์ก">เจ้าชายวินเซนต์แห่งเดนมาร์ก เจ้าชายวินเซนต์ เฟรเดอริก มีนิก อเล็กซานเดอร์แห่งเดนมาร์ก เคานต์แห่งมงเปอซา (8 มกราคม พ.ศ. 2554) พระโอรสพระองค์ที่สามในมกุฎราชกุมารเฟรเดริกแห่งเดนมาร์ก ประสูติแต่มกุฎราชกุมารีแมรีแห่งเดนมาร์ก และเป็นพระราชนัดดาในสมเด็จพระราชินีนาถมาร์เกรเธอที่ 2 แห่งเดนมาร์กและสมเด็จพระราชินีอันเนอ-มารีแห่งกรีซ พระองค์ทรงอยู่ในลำดับที่สี่ในการสืบราชบัลลังก์เดนมาร์กพระประวัติ พระประวัติ. เจ้าชายวินเซนต์แห่งเดนมาร์ก ประสูติเมื่อวันที่ 8 มกราคม พ.ศ. 2554 ณ โรงพยาบาลมหาวิทยาลัยโคเปนเฮเกน เมื่อเวลา 10.30 นาฬิกา ตามเวลาท้องถิ่น ก่อนเจ้าหญิงโจเซฟิน พระขนิษฐาเพียง 26 นาที เมื่อแรกประสูติทรงมีน้ำหนัก 2.67 กิโลกรัม (5.8 ปอนด์) และมีความยาวของพระวรกาย 47 เซนติเมตร (18.5 นิ้ว) หลังการประสูติการได้หนึ่งนาทีทรงมีคะแนนทารกสุขภาพดีเต็ม 10 คะแนน หลังการประสูติได้ไม่นาน มกุฎราชกุมารเฟรเดอริกทรงให้สัมภาษณ์กับนักข่าวอย่างสราญพระทัย กับการเรียกพระโอรสที่ประสูติใหม่เป็นการลำลองว่า เอลวิส ตามนามของเอลวิส เพรสลีย์ เนื่องจากเกิดวันเดียวกับราชาเพลงร็อกซึ่งเป็นฝาแฝดเช่นกัน และในช่วงเที่ยงของวันเดียวกันนั้น ได้มีการยิงสลุต 21 นัด ถวายสดุดีแก่พระกุมารที่ประสูติใหม่ จากฐานทัพเรือโฮลมันในโคเปนเฮเกน และจากปราสาทครอนบอร์กที่ซีแลนด์เหนือ เจ้าชายวินเซนต์ทรงเข้ารับบัพติศมาเมื่อวันที่ 14 เมษายน พ.ศ. 2554 ณ โบสถ์น้อยภายในโบสถ์โฮลมัน ทรงได้รับพระนาม วินเซนต์ เฟรเดอริก มีนิก อเล็กซานเดอร์ พระองค์มีพ่อทูนหัวและแม่ทูนหัว ได้แก่ จอห์น สจวต โดนัลด์สัน (พระมาตุลา), เจ้าชายเฟลีเปแห่งอัสตูเรียส, เจ้าชายกุสตาฟ รัชทายาทแห่งไซน์-วิตเกนสไตน์-เบอร์เลบูร์ก, เคานต์มิคาอิล อาห์เลเฟลต์-ลาอูร์วิก-บิลเลอ, บารอนนิสเฮลเลอ รีดซ์-ทอตต์ และแคโรลีน เฮียร์ริงพระอิสริยยศพระอิสริยยศ. - ฮิสรอยัลไฮนิส เจ้าชายวินเซนต์แห่งเดนมาร์ก เคานต์แห่งมงเปอซา (8 มกราคม พ.ศ. 2554 — ปัจจุบัน)พงศาวลี</doc>
