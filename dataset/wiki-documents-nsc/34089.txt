<doc id="34089" url="https://th.wikipedia.org/wiki?curid=34089" title="สามเณร">สามเณร สามเณร และ สามเณรี แปลว่า เหล่ากอของสมณะ, หน่อเนื้อของสมณะ หมายถึงนักบวชชายในพระพุทธศาสนาที่มีอายุน้อย ยังมิได้รับการอุปสมบทเป็นพระภิกษุ ถ้าเป็นนักบวชหญิงอายุน้อยเรียกว่า สามเณรี คำว่า สามเณร สามเณรี เป็นศัพท์เฉพาะในพระพุทธศาสนา เป็นศัพท์บัญญัติที่ใช้เรียกนักบวชในพระพุทธศาสนาโดยเฉพาะ ไม่สาธารณะทั่วไป ผู้ที่จะบวชเป็นสามเณรสามเณรีได้นั้นทางพระวินัยกำหนดอายุอย่างต่ำไว้ประมาณ 7 ขวบซึ่งพอช่วยเหลือตัวเองได้ พระวินัยระบุว่าพอจะไล่กาไล่ไก่ได้ ส่วนสูงไม่มีกำหนดไว้ ผู้มีอายุไม่เกิน 20 ปีจะบวชเป็นสามเณรตลอดไป ไม่บวชเป็นภิกษุก็ได้ศีลของสามเณร ศีลของสามเณร. พระผู้มีพระภาคจึงทรงบัญญัติสิกขาบท ๑๐ ของสามเณรคือ1. เว้นจากฆ่าสัตว์ 2. เว้นจากลักทรัพย์ 3. เว้นจากประพฤติล่วงพรหมจรรย์ 4. เว้นจากพูดเท็จ 5. เว้นจากดื่มสุราเมรัย 6. เว้นจากบริโภคอาหารในเวลาวิกาล(เที่ยงไปแล้ว) 7. เว้นจากฟ้อนรำขับร้องประโคมและการดูมหรสพ 8. เว้นจากทัดทรงตกแต่งประดับประดาร่างกายด้วยดอกไม้ของ เครื่องทา เครื่องย้อมผัดผิว 9. เว้นจากที่นั้งที่นอนอันสูงใหญ่ (คือเว้นจากนั้งนอนเหนือเตียงตั่งมีเท้าสูงเกินประมาณและที่นั้งที่นอนอันใหญ่มีภายในใส่นุ่นและสำลี) 10. เว้นจาการรับเงินทองการให้สามเณรสึก การให้สามเณรสึก. สามเณรของพระอุปนนทะ ศากยบุตร ประทุษร้าย (ข่มขืน) นางภิกษุณี ภิกษุทั้งหลายติเตียน พระผู้มีพระภาคเจ้าจึงทรงอนุญาตให้นาสนะ(ไล่สึก) สามเณรผู้ประกอบด้วยองค์ ๑๐ คือ1. ฆ่าสัตว์ 2. ลักทรัพย์ 3. ประพฤติผิดในกาม 4. พูดปด 5. ดื่มสุราเมรัย 6. ติเตียน พระพุทธ 7. ติเตียน พระธรรม 8. ติเตียน พระสงฆ์ 9. มีความเห็นผิด 10. ประทุษร้าย(ข่มขืน) นางภิกษุณี</doc>
