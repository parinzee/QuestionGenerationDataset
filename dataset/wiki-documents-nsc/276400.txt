<doc id="276400" url="https://th.wikipedia.org/wiki?curid=276400" title="เอ็ดดี้ เมอร์ฟี">เอ็ดดี้ เมอร์ฟี เอ็ดเวิร์ด เรแกน "เอ็ดดี้" เมอร์ฟี () เกิดเมื่อวันที่ 3 เมษายน ค.ศ. 1961 เป็นนักแสดงชาวอเมริกัน ดารานักพากย์ ผู้กำกับภาพยนตร์ โปรดิวเซอร์ ดาราตลกและนักร้อง เขาถือเป็นดาราที่มีผลงานแสดงภาพยนตร์รายได้สูงสุดเป็นอันดับ 2 เขาเป็นนักแสดงประจำของรายการแซตเทอร์เดย์ไนต์ไลฟ์ ตั้งแต่ปี 1980-1984 และเขาได้แสดงสแตนอัปคอเมดี เขาติดอันดับ 10 ของการจัดอันดับทางช่องคอเมดีเซ็นทรัล ในหัวข้อ 100 อันดับผู้แสดงสแตนอัปคอเมดี้ที่ยอดเยี่ยมที่สุดตลอดกาล เขาได้รับการเสนอชื่อเข้าชิงรางวัลลูกโลกทองคำในสาขานักแสดงประเภทตลกหรือเพลงยอดเยี่ยมสำหรับการแสดงใน Beverly Hills Cop, Beverly Hills Cop II, Beverly Hills Cop III, Trading Places, และ The Nutty Professor ในปี 2007 เขาได้รับรางวัลนักแสดงสมทบยอดเยี่ยมจากบทนักร้องเพลงโซล เจมส์ "ธันเดอร์" เออร์ลี ในภาพยนตร์เรื่อง Dreamgirls, และยังได้รับการเสนอชื่อเข้าชิงรางวัลในสาขานักแสดงสมทบยอดเยี่ยมจากรางวัลออสการ์จากบทเดียวกันนี้ เมอร์ฟียังทำงานพากย์เสียงใน The PJs ภาพยนตร์ซีรีส์ Shrek และบทมังกรมูชูใน Mulan ของดิสนีย์ และในภาพยนตร์หลายเรื่อง เขาแสดงในหลายบทบาทในภาพยนตร์เดียวกัน ทังยังสรรเสริญการแสดงนักแสดงขวัญใจของเขาคือ ปีเตอร์ เซลเลอร์ส ที่เล่นในหลายบทบาทใน Dr. Strangelove เมอร์ฟีแสดงหลายบทบาทในเรื่อง Coming to America, Vampire In Brooklyn, Nutty Professor , Bowfinger และภาพยนตร์ในปี 2007 เรื่อง Norbit</doc>
