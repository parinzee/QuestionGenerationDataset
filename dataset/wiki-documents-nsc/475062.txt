<doc id="475062" url="https://th.wikipedia.org/wiki?curid=475062" title="การดวลลูกโทษ (ฟุตบอล)">การดวลลูกโทษ (ฟุตบอล) การดวลลูกโทษ () คือการยิงประตูจากจุดโทษ ในกติกาฟุตบอล เป็นวิธีการตัดสินวิธีสุดท้ายเพื่อให้ทีมใดทีมหนึ่งผ่านเข้าสู่รอบถัดไปในการแข่งขันฟุตบอล (หรือตัดสินผู้ชนะการแข่งขัน) ในเกมแพ้คัดออก หากมีการเสมอกันในช่วงต่อเวลาพิเศษ การดวลจุดโทษมีความแตกต่างจากการยิงลูกโทษซึ่งเป็นส่วนหนึ่งของการเล่นในการแข่งขัน โดยการดวลลูกโทษจะเริ่มต้นโดยผู้ยิงฝ่ายละ 5 คน สลับกันยิงลูกโทษ โดยถ้าไม่สามารถตัดสินกันได้ให้มีการยิงต่อไปเรื่อยๆ จนกว่าจะได้ผู้ชนะ ในกลางปี ค.ศ. 2017 สหพันธ์ฟุตบอลยุโรป (UFA) ได้ทดลองการใช้การยิงจุดโทษตัดสินแบบใหม่ เรียกว่า "เอบีบีเอ" (ABBA) โดยให้ผู้เล่นจากทีมแรกยิงไปก่อน จากนั้นผู้เล่นของอีกทีมจะทำการยิงติดต่อกันได้ถึง 2 คน จากนั้นจึงย้ายกลับมาเป็นทีมแรกอีก 2 คน และสลับกันทีมละ 2 คนแบบนี้ไปเรื่อยๆ จนกว่าจะมีผู้ชนะ ซึ่งมีรูปแบบคล้ายกับการเล่นไทเบรกในกีฬาเทนนิส โดยยูฟ่าได้นำเอาวิธีการแบบนี้มาทดลองใช้ครั้งแรกในฟุตบอลอังกฤษ คือ การแข่งขันคอมมิวนิตีชีลด์ 2017 ก่อนเปิดพรีเมียร์ลีก ฤดูกาล 2017–18 ระหว่าง อาร์เซนอล แชมป์เอฟเอคัพ กับ เชลซี แชมป์พรีเมียร์ลีก ผลการแข่งขันปรากฏว่า อาร์เซนอลเป็นฝ่ายชนะไป 4–1 หลังจากการแข่งขันในเวลาปกติ (และรวมทดเวลาบาดเจ็บไปอีก 5 นาที) เสมอกันที่ 1–1 โดยทางยูฟ่าอ้างเรื่องผลการศึกษาพบว่า ทีมแรกที่ยิงเข้านั้นจะมีโอกาสชนะมากถึงร้อยละ 60 ดังนั้นจึงเปลี่ยนใหม่ให้การแข่งขันมีลุ้นและตื่นเต้นกว่าเดิม แต่ทว่าก็มีเสียงวิจารณ์ถึงความไม่เหมาะสม บ้างก็อ้างว่าไม่สนุก ไม่ทำให้ได้ลุ้นกันจริง</doc>
