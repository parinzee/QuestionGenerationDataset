<doc id="152922" url="https://th.wikipedia.org/wiki?curid=152922" title="เทพบุตรแม็กโนเลีย">เทพบุตรแม็กโนเลีย เทพบุตรแม็กโนเลีย () นำแสดงโดย ทอม ครูซ, ฟิลิป ซีมัวร์ ฮอฟฟ์แมน, จอห์น ซี. ไรลีย์, วิลเลี่ยม เอช.เมซี่, จูเลียน มัวร์, ฟิลิป เบเกอร์ ฮอลล์, เจเรมี่ แบล็คแมน, เจสัน โรบาร์ดส์, เมโลรา วอลเตอร์ส์ กำกับและเขียนบทโดย พอล โมทัส แอนเดอร์สัน ความยาว 188 นาที ฉายในสหรัฐอเมริกา ปี ค.ศ. 1999 และเข้าฉายในประเทศไทยในเครือมงคลเมเจอร์ เมื่อวันที่ 24 มีนาคม พ.ศ. 2543เนื้อเรื่อง เนื้อเรื่อง. เนื้อเรื่องเริ่มต้นด้วยการบรรยายถึงเหตุการณ์แปลกประหลาด 3 เหตุการณ์ที่เกิดขึ้นในอดีต ที่ไม่น่าจะเป็นไปได้แต่ก็เป็นไปแล้ว ซึ่งในแต่ละเหตุการณ์จบลงด้วยการตายทั้งนั้น แต่ทั้งผู้ที่ตายและทำให้ตายมีบางอย่างเกี่ยวข้องกันทั้ง ๆ ที่ไม่ได้รู้จักคุ้นเคยกันมาก่อนเลย ที่ซาน เฟอร์นันโด วัลเลย์ แคลิฟอร์เนีย เอิร์ล พาร์ทริดจ์ (เจสัน โรบาร์ดส์) เศรษฐีอดีตเจ้าของสถานีโทรทัศน์กำลังป่วยใกล้ตาย จากโรคมะเร็ง โดยมี ฟิล (ฟิลิป ซีมัวร์ ฮอฟฟ์แมน) บุรุษพยาบาล และ ลินดา (จูเลียน มัวร์) ภรรยาสาวคราวลูกคอยดูแลอยู่ ขณะนั้น จิมมี่ เกเตอร์ (ฟิลิป เบเกอร์ ฮอลล์) พิธีกรรายการเกมโชว์ทางโทรทัศน์กว่า 30 ปี ในสังกัดของเอิร์ลก็กำลังป่วยใกล้ตายด้วยโรคมะเร็งเช่นกัน จิมมี่ไปหา คลอเดีย วิลสัน (เมโลรา วอลเตอร์ส์) ลูกสาวที่โกรธเคืองเขาอยู่ที่อพาร์ตเมนต์ แต่เธอไม่ให้เขาเข้าใกล้ ขณะเดียวกัน สแตนลี่ย์ (เจเรมี่ แบล็คแมน) เด็กอัจฉริยะในเกมโชว์ของจิมมี่ก็กำลังถูกเคี่ยวกรำอย่างหนักจากพ่อ เพื่อที่จะชนะเลิศให้ได้ ซึ่งได้ทั้งเงินรางวัลและชื่อเสียง แต่เวลาเดียวกัน ดอนนี่ (วิลเลี่ยม เอช.เมซี่) อดีตเด็กอัจฉริยะจากรายการเดียวกันในยุค'60 กำลังตกงานและถูกไล่เนื่องจากยอดขายเครื่องใช้ไฟฟ้าตก อีกทั้งยังชอบยืมเงินและทำตัวงี่เง่า ๆ ให้นายจ้างต้องบ่นประจำ ขณะเดียวกันนั้น จิม เคอร์ริ่ง (จอห์น ซี. ไรลีย์) นายตำรวจสายตรวจลอสแอนเจลิส ที่ทำหน้าที่อย่างไม่บกพร่อง ผู้ว้าเหว่จากการขาดคู่ ถูกติดต่อให้ไปที่บ้านของ คลอเดีย เพราะได้รับแจ้งจากเพื่อนบ้านว่าเสียงดัง ในเวลาเดียวกัน แฟรงค์ ที.เจ. แม็คคีย์ (ทอม ครูซ) นักให้คำปรึกษาทางการเอาชนะผู้หญิง กำลังหยิ่งผยองในความมั่นใจในตนเองเต็มที่ แต่ถูกทำลายความมั่นใจนี้จากการสัมภาษณ์ของนักข่าว เธอพบว่า แฟรงค์กำลังปิดบังเรื่องของพ่อตน และเรื่องราวในอดีต เมื่อฝนตกลงมาอย่างหนัก ผู้คนทั้งหมดในเรื่องก็ตกอยู่ในภาวะกดดันเหมือนกันและพร้อม ๆ กัน จิมมี่ก็ต้องทำหน้าที่พิธีกรทั้ง ๆ ที่ร่างกายก็ไม่ไหว สแตนลี่ย์ต้องการจะไปเข้าห้องน้ำเพราะปวดปัสสาวะก็ไม่อาจไปได้ คลอเดียก็สับสนในชีวิตเมื่อได้เจอกับจิม จิมก็กำลังคิดว่าจะชวนเธอไปเที่ยวดีหรือไม่ ดอนนี่ก็กำลังออกหาความรัก แต่ถูกปฏิเสธ เอิร์ลที่นอนป่วยใกล้ตายก็ต้องการเจอลูกชาย คือ แฟรงค์ โดยให้ฟิลโทรตามหา ซึ่งฟิลก็พยายามเต็มที่ แต่แฟรงค์ก็ช็อกกับเรื่องราวในอดีตของตนที่ลืมไปแล้ว ขณะที่ลินดา ก็สำนึกผิดในการกระทำของตนที่นอกใจเอิร์ลไม่รู้กี่ครั้งต่อกี่ครั้ง และเธอกำลังกินยาหลายขนานเพื่อคลายเครียดจนสลบไป บรรยายกาศทั้งหมดดำเนินต่อไป ในที่สุดฝนก็หยุดตก และเป็นฝนกบที่ตกลงมา และคลี่คลายสถานการณ์ทั้งหมดให้เป็นไปในทางที่ดี โดยเรื่องราวทั้งหมดดำเนินและจบลงภายในวันเดียวคำโปรยคำโปรย. - Things fall down. People look up. And when it rains, it pours. - ฝนระส่ำ คนระส่าย ให้ซึ้งคุณค่าความเป็นคน (ภาษาไทย)คำวิจารณ์ คำวิจารณ์. Magnolia เป็นภาพยนตร์ลำดับที่ 3 ของผู้กำกับ พอล โมทัส แอนเดอร์สัน เป็นภาพยนตร์ที่รับได้การกล่าวถึงว่าแปลกประหลาด โดยมีการดำเนินเรื่องของแต่ละตัวละครไปพร้อม ๆ กัน โดยที่ตัวละครแต่ละตัวไม่มีอะไรเกี่ยวข้องกันโดยตรง แต่กลับมีบางอย่างเชื่อมโยงถึงกันไม่มากก็น้อย ช่วงกลางเรื่องมีช็อตหนึ่งที่กล้องเดินตามนักแสดงตลอดโดยไม่ตัดนานถึงเกือบ 3 นาที ตั้งแต่สแตนลีย์และพ่อเข้ามาในสถานี จนถึงไปถึงห้องออกอากาศชั้นบนอย่างเหลือเชื่อ ภาพยนตร์ได้มีชื่อเสนอเข้าชิงรางวัลออสการ์ ปี ค.ศ. 1999 3 สาขา ได้แก่ บทภาพยนตร์ดั้งเดิมยอดเยี่ยม, นักแสดงประกอบชายยอดเยี่ยม คือ ทอม ครูซ และเพลงประกอบภาพยนตร์ยอดเยี่ยม Save Me โดยเอมี่ มานน์ แม้จะไม่ได้เลยแม้แต่รางวัลเดียว แต่ Magnolia ได้รับรางวัลหมีทองคำภาพยนตร์ยอดเยี่ยมจากเทศกาลภาพยนตร์นานาชาติเบอร์ลิน ต่อจาก The Thin Red Line (เดอะ ทิน เรด ไลน์ ฝ่านรกยึดเส้นตาย) และทอม ครูซ ก็ได้รับรางวัลลูกโลกทองคำสาขานักแสดงประกอบชายยอดเยี่ยมด้วย</doc>
