<doc id="161133" url="https://th.wikipedia.org/wiki?curid=161133" title="ราชวงศ์เวสเซกซ์">ราชวงศ์เวสเซกซ์ ราชวงศ์เวสเซ็กซ์ หรือ ราชวงศ์เซอร์ดิค () เป็นราชวงศ์แซ็กซอนที่ปกครองราชอาณาจักรทางตะวันตกเฉียงใต้ของอังกฤษที่เรียกว่าเวสเซ็กซ์ระหว่างคริสต์ศตวรรษที่ 6 ภายใต้การนำของพระเจ้าเซอร์ดิคแห่งเวสเซ็กซ์จนกระทั่งรวมเป็นราชอาณาจักรอังกฤษ จากนั้นราชวงศ์เวสเซ็กซ์ก็ปกครองอังกฤษทั้งหมดที่เรียกว่า “Bretwalda” ตั้งแต่ สมเด็จพระเจ้าอัลเฟรดมหาราช ในปี ค.ศ. 871 ไปจนถึงสมเด็จพระเจ้าเอ็ดมันด์ที่ 2 แห่งอังกฤษ ในปี ค.ศ. 1016 การปกครองของราชวงศ์เวสเซ็กซ์มักจะมีผู้อ้างสิทธิในราชบัลลังก์จากฝ่ายอื่นโดยเฉพาะจาก บริเวณเดนลอว์ (Danelaw) ที่ปกครองโดยกฎหมายของเดนมาร์ก และต่อมาโดยสเวน ฟอร์คเบียร์ดผู้ยึดราชบัลลังก์ระหว่าง ค.ศ. 1013 ถึง ค.ศ. 1014 ระหว่างรัชสมัยของสมเด็จพระเจ้าเอเธล์เรดที่ 2 แห่งอังกฤษ พระเจ้าสเวน ฟอร์คเบียร์ดและผู้สืบเชื้อสายของพระองค์ปกครองอังกฤษจนปี ค.ศ. 1042 หลังจากรัชสมัยของสมเด็จพระเจ้าฮาร์ธาคานูท ราชวงศ์เวสเซ็กซ์ก็ได้รับการฟื้นฟูอยู่ชั่วระยะหนึ่งระหว่างปี ค.ศ. 1042 ถึงปี ค.ศ. 1066 ภายใต้การปกครองของสมเด็จพระเจ้าเอ็ดเวิร์ดผู้สารภาพ และ สมเด็จพระเจ้าฮาโรลด์ กอดวินสัน หรือพระเจ้าฮาโรลด์ที่ 2 ราชวงศ์เวสเซ็กซ์ก็สิ้นสุดลงไม่นานหลังจากยุทธการเฮสติงส์โดยสมเด็จพระเจ้าเอ็ดการ์ เอเธลลิงผู้ครองราชย์ต่อจากพระเจ้าฮาโรลด์ถูกปลดจากราชบัลลังก์โดยดยุคแห่งนอร์มังดีผู้ต่อมาขึ้นครองราชย์เป็นสมเด็จพระเจ้าวิลเลียมที่ 1 แห่งอังกฤษ หรือ “พระเจ้าวิลเลียมผู้พิชิต” (William the Conqueror) ปฐมกษัตริย์ราชวงศ์นอร์มันรายพระนามพระมหากษัตริย์แห่งอังกฤษแห่งราชวงศ์เวสเซ็กซ์รายพระนามพระมหากษัตริย์แห่งอังกฤษแห่งราชวงศ์เวสเซ็กซ์. - สมเด็จพระเจ้าเอ็กเบิร์ต แห่งเวสเซ็กซ์ เป็นกษัตริย์ที่มีอำนาจมากที่สุดและปกครองอาณาจักรอื่นๆในแองโกล-แซ็กซัน เนื่องจากอำนาจของกษัตริย์แห่งอาณาจักรเมอร์เซียลดน้อยลง - สมเด็จพระเจ้าเอเธล์วูลฟ์ แห่งเวสเซ็กซ์ - สมเด็จพระเจ้าเอเธล์บาลด์ แห่งเวสเซ็กซ์ - สมเด็จพระเจ้าเอเธล์เบิร์ท แห่งเวสเซ็กซ์ - สมเด็จพระเจ้าเอเธล์เรด แห่งเวสเซ็กซ์ - สมเด็จพระเจ้าอัลเฟรดมหาราช - สมเด็จพระเจ้าเอ็ดเวิร์ดผู้อาวุโส - สมเด็จพระเจ้าเอเธลสตันแห่งอังกฤษ - สมเด็จพระเจ้าเอ็ดมันด์ที่ 1 แห่งอังกฤษ - สมเด็จพระเจ้าเอเดรดแห่งอังกฤษ - สมเด็จพระเจ้าเอ็ดวีแห่งอังกฤษ - สมเด็จพระเจ้าเอ็ดการ์ผู้รักสงบ - สมเด็จพระเจ้าเอ็ดเวิร์ดผู้พลีชีพ - สมเด็จพระเจ้าเอเธล์เรดที่ 2 แห่งอังกฤษ - สมเด็จพระเจ้าเอ็ดมันด์ที่ 2 แห่งอังกฤษ - สมเด็จพระเจ้าเอ็ดเวิร์ดผู้สารภาพ - สมเด็จพระเจ้าฮาโรลด์ กอดวินสัน - สมเด็จพระเจ้าเอ็ดการ์ เอเธลลิงผังเครือญาติราชวงศ์เวสเซ็กซ์ ผังเครือญาติราชวงศ์เวสเซ็กซ์. ผังลำดับเครือญาติ (family tree) ของราชวงศ์เวสเซ็กซ์</doc>
