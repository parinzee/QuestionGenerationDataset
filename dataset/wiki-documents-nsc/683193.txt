<doc id="683193" url="https://th.wikipedia.org/wiki?curid=683193" title="เจ้าคณะใหญ่หนตะวันออก">เจ้าคณะใหญ่หนตะวันออก เจ้าคณะใหญ่หนตะวันออก คือเจ้าคณะใหญ่ผู้ปฏิบัติหน้าที่ในเขตปกครองคณะสงฆ์หนตะวันออก ตามมาตรา 10 แห่งพระราชบัญญัติคณะสงฆ์ (ฉบับที่ 2) พ.ศ. 2535 กำหนดให้มีเจ้าคณะใหญ่ปฏิบัติหน้าที่ในเขตปกครองคณะสงฆ์ตามที่กำหนดในกฎมหาเถรสมาคม มหาเถรสมาคมจึงตรา "กฎมหาเถรสมาคม ฉบับที่ 15 (พ.ศ. 2535) ว่าด้วยระเบียบการปกครองคณะสงฆ์" กำหนดให้เจ้าคณะใหญ่หนตะวันออกปฏิบัติหน้าที่ในเขตปกครองคณะสงฆ์ ภาค 8 ภาค 9 ภาค 10 ภาค 11 และภาค 12ขอบเขตการปกครองในหนตะวันออก ขอบเขตการปกครองในหนตะวันออก. เจ้าคณะใหญ่หนตะวันออก มีเขตปกครองคณะสงฆ์ระดับภาค 5 ภาค ได้แก่ ดังต่อไปนี้- ภาค 8 มี 6 จังหวัดในเขตการปกครอง ได้แก่ อุดรธานี, หนองคาย,เลย,สกลนคร, หนองบัวลำภู, บึงกาฬ - ภาค 9 มี 5 จังหวัดในเขตการปกครอง ได้แก่ ขอนแก่น, มหาสารคาม, กาฬสินธุ์, ร้อยเอ็ด - ภาค 10 มี 6 จังหวัดในเขตการปกครอง ได้แก่ อุบลราชธานี, ศรีสะเกษ, นครพนม, ยโสธร, มุกดาหาร, อำนาจเจริญ - ภาค 11 มี 4 จังหวัดในเขตการปกครอง ได้แก่ นครราชสีมา, บุรีรัมย์, ชัยภูมิ, สุรินทร์ - ภาค 12 มี 4 จังหวัดในเขตการปกครอง ได้แก่ ปราจีนบุรี, นครนายก, ฉะเชิงเทรา, สระแก้ว รวมทั้งหมด มีจังหวัดที่อยู่ในขอบเขตการปกครองดูแลของเจ้าคณะใหญ่หนตะวันออกทั้งสิ้น 25 จังหวัด เจ้าคณะใหญ่หนตะวันออกรูปปัจจุบันคือ สมเด็จพระพุฒาจารย์ (สนิท ชวนปญฺโญ) วัดไตรมิตรวิทยารามวรวิหารอำนาจหน้าที่เจ้าคณะใหญ่หนตะวันออก อำนาจหน้าที่เจ้าคณะใหญ่หนตะวันออก. เจ้าคณะใหญ่หนตะวันออก มีอำนาจหน้าที่การปกครองคณะสงฆ์จังหวัดต่างๆ ในเขตภาคการปกครองของตนตามพระราชบัญญัติคณะสงฆ์และกฎมหาเถรสมาคม ดังนี้- ดำเนินการปกครองคณะสงฆ์ให้เป็นไปตามพระธรรมวินัย กฎหมาย กฎมหาเถรสมาคม ข้อบังคับ ระเบียบ คำสั่ง มติ ประกาศ พระบัญชาสมเด็จพระสังฆราช - ควบคุมและส่งเสริมการรักษาความเรียบร้อยดีงาม การศาสนศึกษา การศึกษาสงเคราะห์ การเผยแผ่พระพุทธศาสนา การสาธารณูปการ และการสาธารณสงเคราะห์ ให้ดำเนินไปด้วยดี - วินิจฉัยการลงนิคหกรรม วินิจฉัยข้ออุทธรณ์คำสั่ง หรือคำวินิจฉัยชั้นจังหวัด - แก้ไขข้อขัดข้องของเจ้าคณะจังหวัดให้เป็นไปโดยชอบ - ตรวจการและประชุมพระสังฆาธิการในเขตปกครอง ของตนเองทำเนียบเจ้าคณะใหญ่หนตะวันออก</doc>
