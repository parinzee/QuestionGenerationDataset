<doc id="222281" url="https://th.wikipedia.org/wiki?curid=222281" title="Nepenthes rafflesiana">Nepenthes rafflesiana Nepenthes rafflesiana ( ได้ชื่อตามโทมัส สแตมฟอร์ด แรฟเฟิลส์) หรือมีอีกชื่อหนึ่งว่า Raffles' Pitcher-Plant เป็นหม้อข้าวหม้อแกงลิงที่มีการกระจายตัวกว้างทั้งในบอร์เนียว, สุมาตรา, เพนนิซูล่า มาเลเซีย, และสิงคโปร์ N. rafflesiana นั้นมีความหลากหลายสูงมาก (ส่วนอีกชนิดคือ N. mirabilis) ด้วยมีรูปแบบมากมายและหลากหลายรายละเอียด แค่ในบอร์เนียวก็มีอย่างน้อยสี่รูปแบบที่ต่างกัน รูปแบบขนาดยักษ์ของพืชชนิดนี้สร้างหม้อที่มีขนาดใหญ่มากสามารถแข่งขันกับ N. rajah ได้เลยทีเดียวการกระจายพันธุ์และถิ่นอาศัย การกระจายพันธุ์และถิ่นอาศัย. Nepenthes rafflesiana เป็นหม้อข้าวหม้อแกงลิงพื้นราบที่มีการกระจายพันธุ์กว้าง ทั่วไปพบในบอร์เนียวและบางส่วนของหมู่เกาะรีอู แต่มีการกระจายพันธุ์อย่างจำกัดในเพนนิซูล่า มาเลเซียและสุมาตรา มันมีการกระจายพันธุ์แค่เพียงทางตอนใต้ของเพนนิซูล่า มาเลเซีย โดยเฉพาะในรัฐยะโฮร์มีมากเป็นพิเศษเมื่อเทียบกับที่แห่งอื่น เท่าที่มีการบันทึก N. rafflesiana พบในชายฝั่งตะวันตกของสุมาตรา ระหว่างอินทรปุระและบารุส ปกติ N. rafflesiana จะขึ้นในบริเวณกลางแจ้ง, ดินเป็นทราย, ความชื้นสูง พบในป่าฝนเขตร้อน,ป่าพรุ, ป่าสันทรายชายหาด และผาริมทะเล มันขึ้นที่ระดับความสูง 0 ถึง 1,200 ม.จากระดับน้ำทะเลลักษณะทางพฤกษศาสตร์ ลักษณะทางพฤกษศาสตร์. Nepenthes rafflesiana เป็นไม้เลื้อยไต่ ลำต้นอาจสูงถึง 15 ม.และหนาถึง 10&nbsp;มม. ปล้องยาว 20&nbsp;ซม. สายดิ่งอาจยาวมากกว่า 110&nbsp;ซม. หม้อล่างของ N. rafflesiana ป่องและมีปีกชายฝอยขนาดใหญ่ ขนาดของหม้อยากที่จะมีขนาดสูงมากกว่า 20 ซม.ถึงแม้ว่ารูปแบบขนาดยักษ์ของ N. rafflesiana จะมีหม้อยาวมากกว่า 35 ซม.และกว้าง 15 ซม. หม้อบนรูปกรวยและยกขึ้นเป็นพิเศษที่ด้านหน้าของเพอริสโตม หม้อล่างและหม้อบนมีลักษณะพิเศษของเพอริสโตมคือมีคอคอดที่ยาวซึ่งยาวถึง 3 ซม.หรือมากกว่า สีของหม้อมีความหลากหลายมากจากม่วงดำจนถึงขาว โดยทั่วไป N. rafflesiana มีสีเขียวอ่อนมีจุดสีม่วงเข้มโดยตลอดหม้อในหม้อล่างและสีครีมในหม้อบน ช่อดอกเป็นแบบช่อกระจะสูง 16 ถึง 70&nbsp;ซม. มีดอกเดี่ยวสีแดงหรือม่วง บางครั้งก็มีสองดอกบนก้านเดียวกัน เมื่อยังเล็กต้นปกคลุมไปด้วยขนยาว, ร่วงง่าย, สีน้ำตาลหรือสีขาว เมื่อโตขึ้นมีสิ่งปกคลุมบางและสั้น เป็นขนสีน้ำตาล หรือไม่มีเลยหน่วยอนุกรมวิธานต่ำกว่าระดับชนิด หน่วยอนุกรมวิธานต่ำกว่าระดับชนิด. เพราะมีการกระจายเป็นวงกว้าง N. rafflesiana จึงมีถิ่นอาศัยหลากหลายทำให้เกิดความหลากหลายของลักษณะและสีของหม้อ ตามการแจกแจงหน่วยอนุกรมวิธานต่ำกว่าระดับชนิดของ N. rafflesiana ที่ระบุบไว้ รวมทั้งที่ไม่พิจารณายอมรับในปัจจุบันและสี่ความแตกต่างของอนุกรมวิธานเข้าด้วยกัน- Nepenthes rafflesiana f. alba Hort.Westphal (2000) nom.nud. - Nepenthes rafflesiana var. alata J.H.Adam & Wilcock (1990) - Nepenthes rafflesiana var. ambigua G.Beck (1895) - Nepenthes rafflesiana var. elongata Hort. (1897) - Nepenthes rafflesiana var. excelsior (Hort.Williams) G.Beck (1895) [= (N. ampullaria × N. rafflesiana) × N. rafflesiana] - Nepenthes rafflesiana var. glaberrima Hook.f. (1873) - Nepenthes rafflesiana var. hookeriana (auct. non Low: Hort.Veitch ex Mast.) Becc. (1886) [=N. × hookeriana] - Nepenthes rafflesiana var. insignis Mast. (1882) - Nepenthes rafflesiana var. longicirrhosa Tamin & M.Hotta in M.Hotta (1986) nom.nud. [=N. longifolia] - Nepenthes rafflesiana var. minor Becc. (1886) - Nepenthes rafflesiana var. nigropurpurea Mast. (1882) - Nepenthes rafflesiana var. nivea Hook.f. (1873) - Nepenthes rafflesiana var. subglandulosa J.H.Adam & Hafiza (2006) - Nepenthes rafflesiana var. typica G.Beck (1895) nom.illeg. - Nepenthes rafflesiana var. vittata Lauffenburger (1995) nom.nud. - Nepenthes rafflesiana pallida Hort.Veitch ex Wilson (1877) [= (N. khasiana × N. gracilis) × N. rafflesiana]ลูกผสมตามธรรมชาติ ลูกผสมตามธรรมชาติ. ลูกผสมตามธรรมชาติของ N. rafflesiana ที่มีการบันทึกไว้- ? N. albomarginata × N. rafflesiana - N. ampullaria × N. rafflesiana [=N. × hookeriana] - ? (N. ampullaria × N. rafflesiana) × N. mirabilis [=N. × hookeriana × N. mirabilis] - N. bicalcarata × N. rafflesiana - ? (N. bicalcarata × N. rafflesiana) × N. mirabilis var. echinostoma - N. gracilis × N. rafflesiana - N. mirabilis × N. rafflesiana (including N. mirabilis var. echinostoma × N. rafflesiana)</doc>
