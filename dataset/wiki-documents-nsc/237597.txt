<doc id="237597" url="https://th.wikipedia.org/wiki?curid=237597" title="พระเจ้าคย็องจงแห่งโครยอ">พระเจ้าคย็องจงแห่งโครยอ พระเจ้าคย็องจงแห่งโครยอ ( ค.ศ. 955 - ค.ศ. 981) จักรพรรดิองค์ที่ 5 แห่งราชวงศ์โครยอ (ค.ศ. 975 - ค.ศ. 981) เป็นพระราชโอรสของพระเจ้าควางจง และพระมเหสีแทมก (ซึ่งเป็นพระขนิษฐาต่างพระราชมารดากับพระเจ้าควางจง) เมื่อพระราชบิดาสวรรคตในค.ศ. 975 พระเจ้าคยองจงก็ขึ้นครองราชย์ต่อและสานงานปฏิรูปการปกครองที่พระราชบิดาได้ริเริ่มไว้โดยออกพระราชบัญญัติเวนคืนที่ดินเดิมที่ดินในอาณาจักรโครยอนั้นเป็นสิ่งที่สามารถสืบทอดไปให้ลูกหลานได้ โดยเฉพาะขุนนางตระกูลใหญ่ที่มีที่ดินกว้างใหญ่ตั้งแต่ปลายสมัยชิลลาและยังได้รับพระราชทานจากพระเจ้าแทโจเป็นรางวัลคุณความชอบในการตั้งอาณาจักร ทางราชสำนักไม่สามารถเข้าไปใช้ประโยชน์หรือเก็บภาษีจากที่ดินส่วนตัวของขุนนางเหล่านั้นได้ เมื่อออกพระราชบัญญัตินี้แล้ว ขุนนางคนใดก็ตามที่เสียชีวิตที่ดินนั้นจะไม่สามารถส่งต่อให้ลูกหลานได้แต่จะกลับมาเป็นของราชสำนักแทน เมื่อขึ้นครองราชย์ได้อภิเษกกับองค์หญิงนักรังพระราชธิดาของพระเจ้าคยองซุนแห่งอาณาจักรซิลลา ภายหลังให้พระนามเป็น สมเด็จพระราชินีฮอนซุก ต่อมาใน ค.ศ. 978 อภิเษกกับองค์หญิงชองจู พระราชธิดาของพระเจ้ามุนวอน(พระราชโอรสของพระเจ้าแทโจแห่งโครยอกับสมเด็จพระจักรพรรดินีซินมยองซุนซอง)กับพระชายามุนฮเย พระราชทานนามว่า สมเด็จพระราชินีฮอนอึย แต่พระมเหสีทั้งสองพระองค์ก็ยังไม่ทรงพระครรภ์ จนในปี ค.ศ. 980 พระเจ้าคยองจงได้อภิเษกกับองค์หญิงฮวางโบซูและองค์หญิงฮวางโบซอล ซึ่งเป็นองค์หญิงแห่งพระราชวังมยองบกกุง ตระกูล ฮวางจู ที่เป็นพระราชธิดาของพระเจ้าแทจง(พระราชโอรสของพระเจ้าแทโจแห่งโครยอกับสมเด็จพระจักรรดินีซินจอง)กับสมเด็จพระชายาซอนอึย(พระราชธิดาของพระเจ้าแทโจแห่งโครยอกับสมเด็จพระจักรพรรดินีจองด็อก) ซึ่งเป็นญาติทางฝ่ายพระราชมารดาของพระเจ้าคยองจง มาเป็นพระมเหสีแห่งพระราชวังหลวงแคซองกุง โดยให้พระยศเป็นพระมเหสีเอกทั้งสองพระองค์ มีนามว่าสมเด็จพระราชินีฮอนแอและสมเด็จพระราชินีฮอนจอง และในปี ค.ศ. 980 นั้นเองสมเด็จพระราชินีฮอนแอ ได้ตั้งพระครรภ์และมีพระประสูติกาลเป็นพระราชโอรส พระเจ้าคยองจงจึงพระราชทานพระนามว่า องค์ชาย วัง ซง แห่ง ฮวางจู พระเจ้าคยองจงสิ้นพระชนม์ในปี ค.ศ. 981 รวมพระชนมายุได้ 26 พรรษา พระโอรสของพระเจ้าคยองจงมีพระชนมายุเพียง 2 พรรษา (ภายหลังขึ้นครองราชย์เป็นพระเจ้ามกจง) ราชบัลลังก์จึงตกไปเป็นของพระญาติห่างๆ คือ พระเจ้าซองจงพระราชวงศ์พระราชวงศ์. - พระราชบิดา: พระเจ้าควางจงแห่งโครยอ (광종, 光宗) - พระราชมารดา: สมเด็จพระจักรพรรดินีแทมก ตระกูล ฮวางโบ แห่ง ฮวางจู (대목왕후 황보씨) พระราชธิดาของพระเจ้าแทโจ กับสมเด็จพระจักรพรรดินีซินจอง พระมเหสี- สมเด็จพระจักรพรรดินีฮอนแอ ตระกูล ฮวางโบ แห่ง ฮวางจู (헌애왕후 황보씨, 獻哀王后) พระราชธิดาของพระเจ้าแทจง กับ พระนางซอนอึย - สมเด็จพระจักรพรรดินีฮอนจอง ตระกูล ฮวางโบ แห่ง ฮวางจู (헌정왕후 황보씨, 獻貞王后) พระราชธิดาของพระเจ้าแทจง กับ พระนางซอนอึย - สมเด็จพระจักรพรรดินีฮอนซุก ตระกูล คิม แห่ง คยองจู (헌숙왕후 김씨, 獻肅王后) พระราชธิดาของพระเจ้าคยองซุนแห่งอาณาจักรซิลลา - สมเด็จพระจักรพรรดินีฮอนอึย ตระกูล ยู แห่ง ชุงจู (헌의왕후 유씨, 獻懿王后) พระราชธิดาของพระเจ้ามุนวอน พระสนม- พระสนมแทมยอง ตระกูล ยู (대명궁부인 유씨, 大明宮夫人) พระราชโอรส- พระเจ้ามกจงแห่งโครยอ (목종, 穆宗) พระโอรสของสมเด็จพระจักรพรรดินีฮอนแอ ตระกูล ฮวางโบ แห่ง ฮวางจู</doc>
