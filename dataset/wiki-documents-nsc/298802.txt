<doc id="298802" url="https://th.wikipedia.org/wiki?curid=298802" title="ปานระพี รพิพันธุ์">ปานระพี รพิพันธุ์ ดร.ปานระพี รพิพันธุ์ (ชื่อเล่น: เอิ้น) อดีตผู้ประกาศข่าว สถานีโทรทัศน์กองทัพบกช่อง 7 หลากหลายรายการ เช่นข่าวภาคค่ำ ข่าวภาคเที่ยง ข่าวภาคเช้า และอดีตผู้ประกาศข่าว สถานีโทรทัศน์ไทยทีวีสีช่อง 3 ในรายการเรื่องเด่นเย็นนี้ รายการเที่ยงวันทันเหตุการณ์ นอกจากนี้ยังมีช่วงที่นำเสนอเกี่ยวกับเรื่องไอทีภายใต้ชื่อ iT24Hrs ทางช่อง 3 อีกด้วย ปัจจุบันเป็นพิธีกรและผู้ผลิตรายการ ไอที24ชั่วโมง ออกอากาศทางช่อง 9MCOT HD และเจ้าของเวปไซต์ it24hrs.com และรับงานพิธีกร นอกจากนี้ยังเป็นอาจารย์มหาวิทยาลัยอีกด้วยการศึกษา การศึกษา. ปานระพี จบการศึกษาระดับมัธยมศึกษา จากโรงเรียนสาธิตมหาวิทยาลัยรามคำแหง, ปริญญาตรีสาขาวิทยาการคอมพิวเตอร์ จากมหาวิทยาลัยธรรมศาสตร์ , ปริญญาโทสาขาศาสตร์คอมพิวเตอร์ จากมหาวิทยาลัยธรรมศาสตร์ , ปริญญาโทสาขา Computer Science จาก University of Central Florida (UCF) ประเทศสหรัฐอเมริกา, และจบการศึกษาปริญญาเอก (PhD) สาขา Information Technology (IT) จาก Monash University ประเทศออสเตรเลียการทำงานพิธีกรและผู้ผลิตรายการการทำงาน. พิธีกรและผู้ผลิตรายการ. - พิธีกรและผู้ผลิต รายการ ไอที 24 ชั่วโมง (ออกอากาศทางช่อง 9 เอ็มคอตเอชดี ทุกวันเสาร์-อาทิตย์ เวลา 22.00 น.) - พิธีกรอดีตพิธีกรและอดีตผู้ประกาศข่าวอดีตพิธีกรและอดีตผู้ประกาศข่าว. - เที่ยงวันทันเหตุการณ์ (ออกอากาศทุกวันจันทร์ถึงวันศุกร์ เวลา 12.00 - 13.00 น. คู่กับ ภาษิต อภิญญาวาท และ ดร.อริสรา กำธรเจริญ ทางช่อง 3) - ช่วง iT24Hrs ทางช่อง 3 - ผู้จัดรายการ IT 24 ชั่วโมง On Radio (ออกอากาศทางสถานีวิทยุครอบครัวข่าว สถานีวิทยุกระจายเสียงเสียงจากทหารเรือ สทร. FM 106 MHZ - ข่าวนอกลู่ (ผู้ประกาศข่าวเฉพาะกิจ) - เรื่องเด่นเย็นนี้ เสาร์ - อาทิตย์ (ผู้ประกาศข่าวเฉพาะกิจ) - เรื่องเด่นเย็นนี้ (ออกอากาศทุกวันจันทร์ถึงวันศุกร์ เวลา 16.00 - 18.00 น. คู่กับ ธีระ ธัญไพบูลย์ และ วราภรณ์ สมพงษ์ ทางช่อง 3) ก่อนที่จะมาเป็นผู้ประกาศข่าวสังกัดช่อง 3 เคยเป็นผู้ประกาศข่าวสถานีโทรทัศน์สีกองทัพบกช่อง 7 มาก่อน โดยรับผิดชอบหลายรายการ อาทิ ข่าวภาคค่ำช่วงที่ 1, ข่าวภาคค่ำช่วงที่ 2, ข่าวภาคเที่ยง, พิธีกรรายการชิงบัลลังก์ทำเนียบขาว, พิธีกรรายการคอข่าวรอบโลก, พิธีกรรายการอาทิตย์ติดข่าวช่วงติดข่าวเทคโนโลยีและข่าวต่างประเทศ ปานระพีเริ่มการทำงานทีวีโดยเป็นพิธีกรให้กับรายการทางเคเบิลทีวีก่อนที่จะไปเรียนต่อปริญญาโทที่ประเทศสหรัฐอเมริกา และเมื่อกลับมาประเทศไทย ก็เริ่มงานสอนด้านคอมพิวเตอร์ธุรกิจ ที่มหาวิทยาลัยเกษมบัณฑิตในหลักสูตรนานาชาติ และเริ่มงานเป็นผู้ประกาศข่าวควบคู่กันไปตั้งแต่นั้นเป็นต้นมาภาพยนตร์และละครโทรทัศน์ภาพยนตร์และละครโทรทัศน์. - ละคร นกออก ทางช่อง 7 (2548) - ภาพยนตร์ The Power Kidsรางวัลรางวัล. - รางวัลเทพทองพระราชทานประเภทบุคคลดีเด่นด้านวิทยุโทรทัศน์ประจำปี 2546 (สถานีโทรทัศน์กองทัพบกช่อง 7) - รางวัลดาวเมฆลาประจำปี 2559 ผู้ดำเนินรายการไอทีดีเด่น จากไอที24ชั่วโมง สถานีโทรทัศน์ไทยทีวีสีช่อง 3 - รางวัลมณีเมขลาประจำปี 2555 พิธีกรข่าวเทคโนโลยีดีเด่นยอดนิยม จากรายการไอที24ชั่วโมง สถานีโทรทัศน์ไทยทีวีสีช่อง 3 - รางวัลผู้รังสรรค์ข่าวยอดเยี่ยมแห่งปี จากหนังสือพิมพ์เดลิมิเรอร์ มีนาคม 2558 - รองอันดับสาม Miss Internet Thailand 1998</doc>
