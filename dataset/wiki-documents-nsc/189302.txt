<doc id="189302" url="https://th.wikipedia.org/wiki?curid=189302" title="เตียวเหยียง">เตียวเหยียง เตียวเหยียง (; ) เป็นตัวละครในวรรณกรรมจีนอิงประวัติศาสตร์เรื่องสามก๊ก ขันทีในยุคราชวงศ์ฮั่นตอนปลาย เป็นหัวหน้าของคณะสิบขันที และเป็นขันทีที่พระเจ้าเลนเต้ไว้วางพระทัยมากถึงขนาดที่พระองค์ทรงเรียกเตียวเหยียงว่าเป็นพ่อบุญธรรมประวัติ ประวัติ. ด้วยความไว้วางพระทัยของพระเจ้าเลนเต้ เตียวเหยียงและคณะขันทีจึงมีอำนาจในราชสำนัก กดขี่รีดนาทาเร้นราษฎรจนได้รับความลำบาก ทำให้ชาวบ้านส่วนหนึ่งทนระบบการบริหารราชการแผ่นดินของราชวงศ์ฮั่นไม่ไหวจึงได้รวมตัวกันขึ้นต่อสู้เพื่อคิดล้มล้างราชวงศ์ฮั่น ต่อมา ทหารหลวงได้ปราบปรามกองกำลังเหล่านี้ได้สำเร็จ ต่อมาพระเจ้าเลนเต้สวรรคต โฮจิ๋นได้ทูลเชิญหองจูเปียนขึ้นครองราชย์เป็นพระเจ้าฮั่นเซ่าตี้ โฮจิ๋นได้กุมอำนาจทางการทหารไว้ในมือและคิดกำจัดขันทีทั้งสิบจึงได้ส่งหนังสือเรียกเจ้าเมืองต่างๆ ให้ยกมาปราบขันที เตียวเหยียงและคณะขันทีรู้ตัวจึงได้ออกอุบายลวงโฮจิ๋นมาฆ่าได้สำเร็จ ฝ่ายโจโฉและอ้วนเสี้ยว ทหารในบังคับบัญชาของโฮจิ๋นเมื่อทราบว่าโฮจิ๋นเสียชีวิต จึงนำกำลังทหารเข้ากำจัดขันทีทั้งสิบ เตียวเหยียงและขันทีอีกคนจึงได้ลักพาตัวพระเจ้าฮั่นเซ่าตี้และหองจูเหียบพระอนุชา ออกไปนอกวัง ด้วยความกลัวจึงได้ทิ้งทั้งสองพระองค์ไว้ และกระจายกันหนีไป เตียวเหยียงหนีจนไปจนมุมที่แม่น้ำแห่งหนึ่ง ขณะนั้นทหารหลวงได้ล้อมเตียวเหยียงที่แม่น้ำ เตียวเหยียงจึงกระโดดน้ำฆ่าตัวตาย</doc>
