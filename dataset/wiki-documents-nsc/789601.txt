<doc id="789601" url="https://th.wikipedia.org/wiki?curid=789601" title="เจมส์ เฮตฟีลด์">เจมส์ เฮตฟีลด์ เจมส์ แอลัน เฮตฟีลด์ () (เกิด 3 สิงหาคม ค.ศ. 1963) เป็นนักดนตรี นักร้อง นักกีตาร์และนักแต่งเพลงชาวอเมริกัน เป็นที่รู้จักในฐานะผู้ร่วมก่อตั้งและสมาชิกคนปัจจุบันของวง เมทัลลิกา โดยทำหน้าที่เป็นนักร้องนำ มือริทึมกีตาร์ และแต่งเพลงหลัก เฮทฟิลด์ ยังเป็นรู้จักในฐานะผู้บรรเลงริทึมกีตาร์อันซับซ้อน แต่หลายครั้งก็เล่นเป็นมือหลักและเล่นในท่อนโซโล่ ทั้งในสตูดิโอและการแสดงสด เฮทฟิลด์ได้ร่วมก่อตั้งวงเมทัลลิกาขึ้นในเดือนตุลาคม ค.ศ. 1981 ภายหลังตอบคำโฆษณาของลาร์ส อุลริช มือกลอง ในหนังสือพิมพ์ท้องถิ่นแห่งลอสแอนเจลิส "เดอะรีไซเคอร์" (The Recycler) ตลอดการทำงานทางดนตรีของเฮทฟิลด์กับเมทัลลิกา ได้รับรางวัลแกรมมีถึง 9 รางวัลและออกสตูดิโออัลบั้มกว่า 9 อัลบั้ม 3 อัลบั้มแสดงสด 4 อีพี และ 24 ซิงเกิลส์ ในปี ค.ศ. 2009 เฮตฟีลด์ ได้ถูกจัดอันดับที่ 8 บนหัวข้อ "100 มือกีตาร์เมทัลที่ยิ่งใหญ่ที่สุด" ในหนังสือโจเอิลแม็กอิเวอร์ (Joel McIver) และจัดอันดับไว้ที่ 24 บนหัวข้อ "100 นักร้องเมทัลที่ยิ่งใหญ่ที่สุด" จากนิตยสาร ฮิตพาราเดอร์ จากผลโหวตในนิตยสาร กีตาร์เวิร์ด (Guitar World) เฮทฟิลด์ ได้จัดอันดับที่ 19 ในฐานะมือกีตาร์ที่ใหญ่ที่สุดตลอดกาล และอันดับที่ 2 (เช่นเดียวกับมือกีตาร์หลัก เคิร์ก แฮมเมตต์) ในหัวข้อ "100 มือกีตาร์เมทัลที่ยิ่งใหญ่ที่สุดตลอดกาล" จากนิตยสารเดียวกันนี้ นิตยสารโรลลิงสโตน ได้จัดอันดับเขาไว้ที่ 87 บนหัวข้อ "นักกีตาร์ที่ยิ่งใหญ่ที่สุดตลอดกาล"</doc>
