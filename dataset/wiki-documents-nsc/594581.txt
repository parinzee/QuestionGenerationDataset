<doc id="594581" url="https://th.wikipedia.org/wiki?curid=594581" title="แซม เพกคินพาห์">แซม เพกคินพาห์ เดวิด แซมูเอล "แซม" เพกคินพาห์ (; 21 กุมภาพันธ์ ค.ศ. 1925 – 28 ธันวาคม ค.ศ. 1984) เป็นผู้กำกับภาพยนตร์ นักเขียนบท ชาวอเมริกัน มีชื่อเสียงจากการมีผลงานภาพยนตร์มหากาพย์แนวตะวันตกเรื่อง The Wild Bunch (1969) เขาเป็นที่รู้จักจากการเป็นผู้บุกเบิกและฉากแสดงความรุนแรง รวมถึงการนำแนวภาพยนตร์ตะวันตกมาปรับปรุงใหม่ ภาพยนตร์ของเขาโดยทั่วไปแล้วจะมีความขัดแย้งระหว่างคุณค่าและแบบอย่างที่ดี กับความรุนแรงของสังคมมนุษย์ เขามีฉายาว่า "Bloody Sam" ที่ได้มาจากภาพยนตร์อันรุนแรงของเขา ตัวละครของเขามักจะเป็นคนสันโดษหรือผู้พ่ายแพ้ในชีวิต ที่ต้องการความมีเกียรติ แต่ถูกบังคับให้ประนีประนอมให้รอดอยู่ในสังคมโลกแห่งการก่อการร้ายและความเหี้ยมโหด ชีวิตส่วนตัวของเขา เกี่ยวข้องกับแอลกอฮอล์และยาเสพติด มีผลต่อการทำงานของเขา มีภาพยนตร์หลายเรื่องที่เขาได้ทะเลาะวิวาทกับทีมงานสร้างและโปรดิวเซอร์ ทำให้เขาเสียชื่อเสียงและอาชีพของเขาไปตลอดชีวิต บางภาพยนตร์ของเขา อาทิ Straw Dogs (1971), Pat Garrett and Billy the Kid (1973) และ Bring Me the Head of Alfredo Garcia (1974) ยังคงมีข้อพิพาท</doc>
