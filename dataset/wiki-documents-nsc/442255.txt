<doc id="442255" url="https://th.wikipedia.org/wiki?curid=442255" title="สัญญาจ้างศูนย์ชั่วโมง">สัญญาจ้างศูนย์ชั่วโมง สัญญาจ้างศูนย์ชั่วโมง () เป็นสัญญาจ้างรูปแบบใหม่ที่นายจ้างไม่กำหนดเวลาขั้นต่ำในการทำงานต่อสัปดาห์ ในขณะที่ลูกจ้างจะต้องเตรียมพร้อมที่จะทำงานอยู่ตลอดและได้รับค่าจ้างเพียงชั่วโมงที่ทำงานเท่านั้น สัญญาประเภทนี้อาจเหมาะกับลูกจ้างที่ต้องการรายได้เป็นครั้งคราว แต่ก็อาจถูกใช้ในทางที่ผิด อาทิเช่น ลูกจ้างรออยู่ในสถานที่ทำงานเป็นเวลานานในขณะที่ไม่ได้รับค่าจ้าง ในสหราชอาณาจักร National Minimum Wage Regulations (1998) กำหนดให้ลูกจ้างในสัญญาจ้างศูนย์ชั่วโมงต้องได้รับค่าแรงขั้นต่ำตามที่กฎหมายกำหนด และเวลาที่ลูกจ้างอยู่ในสถานปฏิบัติงานรอให้เรียกใช้มักถือเป็นเวลาทำงานตาม Working Time Regulations (1998, 1999, and 2002)</doc>
