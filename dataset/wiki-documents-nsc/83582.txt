<doc id="83582" url="https://th.wikipedia.org/wiki?curid=83582" title="โรแนน คีทิง">โรแนน คีทิง โรแนน แพทริก จอห์น คีทิง () เกิดเมื่อวันที่ 3 มีนาคม ค.ศ. 1977 เป็นนักร้องชาวไอริช สมาชิกวงบอยโซนประวัติ ประวัติ. โรแนน คีทิง เกิดในเมืองดับลิน ประเทศไอร์แลนด์ เขาเรียนระดับชั้นประถมจาก Bayside Primary School และมัธยมจากโรงเรียน St. Fintan's High School โรแนนเข้าสู่วงบอยโซนเมื่ออายุ 16 โดยผู้ชักนำคือ Louis Walsh ในเดือนพฤศจิกายน ปี 1994 โรแนนมี Love Me For A Reason เป็นงานเพลงฮิตครั้งแรกกับวงบอยโซน ช่วง 5 ปีในการเป็นส่วนหนึ่งของวงบอยแบนด์ที่ประสบความสำเร็จมากที่สุดเท่าที่เคยมีมา เขามีความสุขกับการมีซิงเกิลฮิต 16 เพลง มีเพลงอันดับ 1 ถึง 6 เพลง และในปี 1999 เขาก็ได้มีเพลงฮิตอันดับหนึ่งเพลงแรกในฐานะศิลปินเดี่ยว นั่นคือเพลง When You Say Nothing At All เขาได้ทำงานในฐานะผู้จัดการวง ให้กับบอยแบนด์ชื่อดัง ในยุคต่อมาคือ เวสท์ไลฟ์ (WestLife) ในระยะเวลาสั้น ๆ ปี 2000 เดือนสิงหาคม โรแนนได้ออกอัลบั้มแรกชื่อโรแนน ซึ่งขึ้นสู่อันดับ 1 บนชาร์ท UK ในทันทีที่ ออกจำหน่าย ทำยอดขายได้อย่างน่าประทับใจถึง 4.4ล้านแผ่นทั่วโลก เปิดตัวด้วยเพลง Life Is A Rollercoaster ซึ่งขึ้นถึงอันดับ 1 ในอังกฤษ ในปี 2002 โรแนน คีทิงได้เป็นพิธีกรร่วมกับแมนดี้ มัวร์ในงานเอ็มทีวี เอเชีย อวอร์ดส ผลงานเดี่ยวชุดที่ 2 "Destination" มีเพลงฮิตอันดับ 1 อย่าง If Tomorrow Never Come และอีกครั้งที่อัลบั้มได้ขึ้นอันดับ 1 ในทันทีที่ออกจำหน่ายเมื่อเดือนพฤษภาคมปี 2002 ในขณะเดียวกันเขาก็ได้เริ่มทัวร์ทั้งในอังกฤษ และทั่วโลก ตั้งแต่เดือนพฤษภาคม 2002 – พฤษภาคม 2003 โรแนนก็ได้เริ่มต้นเขียนเพลง และทำงานเพลงอัลบั้มที่ 3 "Turn It On" (ออกปี 2003) ปี 2004 เริ่มต้นด้วยความสำเร็จ เมื่อ 2 เพลงจากอัลบั้ม Turn It On นั่นคือ She Believes In Me ขึ้นถึงอันดับ 2 บนซิงเกิ้ลชาร์ทในอังกฤษ และเพลงซิงเกิลสุดท้ายในอัลบั้มนี้ Last thing On My Mind (ร้องคู่กับ Leann Rimes) ก็ขึ้นสู่ท็อป 5 สิงหาคม 2004 โรแนนได้ออกอัลบั้ม รวมเพลง 10 Years Of Hits และได้ขึ้นสู่อันดับ 1 ในทันทีที่ออกขายอีกครั้ง และในอัลบั้มนี้เขาก็ได้ร่วมร้องเพลง Father and Son กับศิลปินระดับตำนาน Yusuf Islam หลังจากอัลบั้มรวมเพลงโรแนนก็ได้เริ่มต้นทำงานอัลบั้มใหม่ และในขณะเดียวกันก็ได้เริ่มงานหาทุนสนับสนุนกองทุน "The Marie Keating Foundation" ซึ่งครอบครัวของเขาได้ร่วมกันก่อตั้งขึ้นหลังจากการจากไปด้วยโรคมะเร็งของมารี ผู้เป็นมารดาเมื่อปี 1998 และในปี 2005 โรแนนก็ได้เดินทางไปโรมและเริ่มเป็นทูตให้กับองค์การสหประชาชาติทางด้านอาหารและการเกษตร (FAO) เดือนเมษายนปีนี้ โรแนนได้ร่วมกับทีมค้นคว้าเรื่องโรคมะเร็งของอังกฤษ เพื่อทำงานช่วยเหลือในเกี่ยวกับโรคนี้ ปี 2006 เขาได้มีผลงานใหม่ "Bring You Home" สตูดิโออัลบั้มชุดที่ 4 ในฐานะศิลปินเดี่ยวของ โรแนน มีเพลงฮิตอย่าง Iris และ All Over Againผลงานอัลบั้มผลงานอัลบั้ม. - Ronan (2000) - Destination (2002) - Turn It On (2003) - 10 Years of Hits (2004) - Bring You Home (2006) - Winter Songs (2009)</doc>
