<doc id="729916" url="https://th.wikipedia.org/wiki?curid=729916" title="แฮร์มันน์ มินคอฟสกี">แฮร์มันน์ มินคอฟสกี แฮร์มันน์ มินคอฟสกี () เป็นนักคณิตศาสตร์ชาวเยอรมัน เกิดที่หมู่บ้านอเล็กโซตา (Aleksota) ในจักรวรรดิรัสเซีย (ปัจจุบันคือเมืองเคานัส ประเทศลิทัวเนีย) ในครอบครัวชาวยิว ในปี ค.ศ. 1872 ครอบครัวของเขาก็ย้ายไปอยู่ที่เมืองเคอร์นิกเบิร์ก (Königsberg) มินคอฟสกีเรียนหนังสือและทำงานเป็นอาจารย์สอนตามสถาบันต่าง ๆ รวมถึงสถาบันเทคโนโลยีสวิส ซูริค ที่อัลเบิร์ต ไอน์สไตน์ศึกษาอยู่ จนถึง ค.ศ. 1902 เขาก็ย้ายไปที่เกิททิงเงินและทำงานใกล้ชิดกับดาฟิด ฮิลแบร์ท จนกระทั่งเสียชีวิตด้วยอาการไส้ติ่งอักเสบ ในปี ค.ศ. 1909 มินคอฟสกีมีผลงานทางคณิตศาสตร์มากมาย ที่สำคัญคือ ในปี ค.ศ. 1907 เขาได้สร้าง "อวกาศมินคอฟสกี" (Minkowski space) ซึ่งเป็นแบบจำลองเรขาคณิตเพื่อใช้ศึกษาทฤษฎีสัมพัทธภาพพิเศษ แบบจำลองนี้มีส่วนช่วยให้ไอน์สไตน์ค้นพบทฤษฎีสัมพัทธภาพทั่วไปในอีก 8 ปีต่อมา ชื่อของมินคอฟสกีถูกนำไปตั้งเป็นชื่อดาวเคราะห์น้อย (12493 Minkowski) และ M-matrix ในเวลาต่อมา</doc>
