<doc id="758235" url="https://th.wikipedia.org/wiki?curid=758235" title="ร่างรัฐบัญญัติงานวิจัย">ร่างรัฐบัญญัติงานวิจัย ร่างรัฐบัญญัติงานวิจัย () รหัส 102 เอช.อาร์. 3699 (102 H.R. 3699) เป็นร่างรัฐบัญญัติซึ่งเสนอต่อสภาผู้แทนราษฎรสหรัฐอเมริกา ในคราวประชุม เมื่อวันที่ 16 ธันวาคม ปี 2554 ผู้เสนอคือ  (R-CA) ซึ่งเป็นสมาชิกสภาผู้แทนราษฎร และผู้ร่วมสนับสนุนคือ  (D-NY) ร่างรัฐบัญญัติมีบทบัญญัติห้ามออกซึ่งงานวิจัยที่รัฐบาลกลางให้ทุน ร่างรัฐบัญญัตินี้ยังจะมีผลเป็นการคว่ำ  ซึ่งบังคับให้งานวิจัยที่ใช้เงินทุนจากผู้เสียภาษีสามารถเข้าถึงได้ทางออนไลน์โดยปราศจากค่าใช้จ่าย หากออกกฎหมายนี้แล้ว ข้อมูลทางวิทยาศาสตร์จะถูกจำกัดอย่างมาก อนึ่ง มีการร่างรัฐบัญญัติทำนองเดียวกันนี้แล้วหลายครั้งด้วยกัน ทั้งในปี 2551 และ 2552 แต่ยังมิเคยตราเป็นกฎหมายสักฉบับ ในวันที่ 27 กุมภาพันธ์  2555 แอ็ลเซอเฟียร์ สำนักพิมพ์รายใหญ่ ประกาศเลิกสนับสนุนร่างรัฐบัญญัตินี้ วันเดียวกันนั้น อิสสาและมาโลนีย์ออกแถลงการณ์ว่า จะไม่ผลักดันกระบวนการนิติบัญญัติเกี่ยวกับร่างกฎหมายฉบับนี้อีกการยอมรับ การยอมรับ. ร่างรัฐบัญญัติได้รับการสนับสนุนจาก Association of American Publishers (AAP) และ ฝ่ายตรงข้ามได้เน้นย้ำผลกระทบต่อ สภาพพร้อมใช้งานสาธารณะขอผลงานวิจัยด้านชีวการแพทย์ เช่นที่ได้รับทุนจากเงินช่วยเหลือของสถาบันสุขภาพแห่งชาติ โดยบอกว่าภายใต้ร่างรัฐบัญญัตินี้ "ผู้เสียภาษีซึ่งเป็นผู้ออกเงินในการวิจัยจะต้องจ่ายเงินอีกครั้งเพื่ออ่านผลของการวิจัย" ไมค์ เทย์เลอร์จากมหาวิทยาลัยบริสตอลกล่าวว่าการปิดกั้นของการเข้าถึงงานวิจัยวิทยาศาสตร์อาจทำให้เกิด "การตายที่หลีกเลี่ยงได้ ในประเทศกำลังพัฒนา"  และ "ผลเสียต่อวิทยาศาสตร์อย่างไม่สามารถประเมินค่าได้" นอกจากนี้เขายังกล่าวอีกว่าผู้แทนทั้งสอง ได้แก่ อิสสา และ มาโลนีย์ นั้นมีแรงจูงใจจากเงินบริจาคที่ได้รับจากแอ็ลเซอเฟียร์ คำร้องทุกข์ออนไลน์ – ค่าความรู้– ซึ่งได้รับแรงบันดาลใจจากนักคณิตศาสตร์และผู้ครอบครองเหรียญฟิลด์สชาวอังกฤษที่ชื่อว่า  เพื่อเพิ่มความตระหนักต่อร่างรัฐบัญญัติ เพื่อเรียกรืองให้ลดราคาของวารสารทางวิชาการ และเพื่อส่งเสริมการเพิ่มจำนวนของการเข้าถึงข้อมูลอย่างเสรี  ได้รับการลงนามจากนักวิชาการมากกว่า 10,000 คน ผู้ลงนามสัญญาว่าจะถอนการสนับสนุนต่อวารสารแอ็ลเซอเฟียร์ ไม่ว่าจะเป็นทางการช่วยแก้ไข ทบทวน หรือส่งบทความ "จนกว่าทางบริษัทจะเปลี่ยนวิธีบริหาร" ในวันที่ 27 กุมภาพันธ์ 2555 แอ็ลเซอเฟียร์ได้ประกาศยกเลิกสนับสนุนร่างรัฐบัญญัติ โดยอ้างถึงความกังวลจากผู้ทบทวน ผู้เขียน และผู้แก้ไขวารสาร ขณะที่ผู้ร่วมลงชื่อในการคว่ำบาตรเฉลิมฉลองการถอนตัวของแอ็ลเซอเฟียร์จากร่างรัฐบัญญัติงานวิจัย แอ็ลเซอเฟียร์เองได้ปฏิเสธว่าการกระทำนี้เป็นผลมาจากการคว่ำบาตร และอธิบายว่าพวกเขาทำไปเพราะได้รับคำร้องขอจากนักวิจัยที่ไม่ได้มีส่วนร่วมกับการคว่ำบาตรครั้งนี้</doc>
