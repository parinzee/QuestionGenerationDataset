<doc id="521409" url="https://th.wikipedia.org/wiki?curid=521409" title="ดาวเรือง (ละครโทรทัศน์)">ดาวเรือง (ละครโทรทัศน์) ดาวเรือง เป็นบทประพันธ์ของ ทมยันตี ถูกนำมาสร้างเป็นครั้งแรกในรูปแบบภาพยนตร์ ออกฉายในปี พ.ศ. 2522 สร้างโดย สหมงคลฟิล์ม กำกับการแสดงโดย เสรี วงษ์มณฑา นำแสดงโดย ธีรยุทธ ศีลาภิรัติ และ ลลนา สุลาวัลย์ เข้าฉายเมื่อวันที่ 13 เมษายน พ.ศ. 2522 ฉายที่โรงภาพยนตร์โคลีเซี่ยม ต่อมาถูกนำมาสร้างเป็นละครโทรทัศน์ถึง 4 ครั้ง โดยครั้งแรกออกอากาศทาง ช่อง 5 นำแสดงโดย วิฑูรย์ กรุณา และ อัจฉรา รอดศาสตรา ในปี พ.ศ. 2522 ต่อมาออกอากาศทาง ช่อง 3 ถึง 3 ครั้ง ในปี พ.ศ. 2530 นำแสดงโดย เอกพันธ์ บรรลือฤทธิ์ และ จริยา แอนโฟเน่ ในปี พ.ศ. 2539 นำแสดงโดย จอห์นนี่ แอนโฟเน่ และ สิริยากร พุกกะเวส และในปี พ.ศ. 2556 นำแสดงโดย ทฤษฎี สหวงษ์ และ อุรัสยา เสปอร์บันด์ และคำว่า เชื่อหัวไอ้เรืองเถอะ มักเป็นคำยอดฮิตในระหว่างที่ละครออกอากาศในขณะนั้นเนื้อเรื่องย่อ เนื้อเรื่องย่อ. จินตวัฒน์ เป็นปลัดหนุ่มไฟแรง ถูกส่งตัวไปเป็นปลัดที่ต่างจังหวัดด้วยความหมายมั่นปั้นมือจะไปพัฒนาหมู่บ้าน นายกำจร อาสาพาปลัดเยี่ยมชมหมู่บ้านจนทั่ว ไม่ว่าจะบ้านผู้ใหญ่ผัน ที่วัน ๆ นอกจากตีไก่แล้ว ยังต้องดูแลเมียที่มีถึง 9 คน และลูกชายหนึ่งคนชื่อ นายวรรณ และนายกำจรยังบอกปลัดอีกว่าหากจินตวัฒน์ต้องการพัฒนาหมู่บ้านนี้ทางที่ดีต้องพัฒนาบ้าน ไอ้เรือง ก่อน ดาวเรืองหรือไอ้เรืองหากินสารพัดเพื่อเลี้ยงดู บานชื่น ผู้เป็นแม่ และส่งเสียงพี่ชายคือ พฤกษ์ ที่เรียนใกล้จะจบผู้พิพากษา จินตวัฒน์ระวังท่าทีในการพบกันครั้งแรกกับไอ้เรืองจนถูกดาวเรืองเรียกปลัดว่า ปลัดหน้าขี้ไก่ อิทธิพลของดาวเรืองแผ่ไปทั่วหมู่บ้านที่สำคัญเธอยังเป็นขวัญใจของไอ้วรรณ แต่ซ้ำร้ายดาวเรืองกับไอ้วรรณยังเป็นคู่แข่งเรื่องขายเหล้าเถื่อน จินตวัฒน์เริ่มกิจกรรมพัฒนาหมู่บ้านด้วยการจัดงานวัดจนทำให้จินตวัฒน์รู้สึกสนุกไม่น้อยที่ได้เรียนรู้วิถีชีวิตของชาวบ้าน เขาเริ่มเอ็นดูดาวเรืองจนเธอเริ่มจับสังเกตแววตาที่จินตวัฒน์มองมานั้นมีความในอะไรอยู่ลึก ๆ แต่เธอก็ทำเป็นไม่รู้ไม่ชี้ ขณะเดียวกันที่พฤกษ์เรียนอยู่กรุงเทพฯ ก็ได้พบรักกับนางแบบสาวอย่าง โรส โดยที่ไม่รู้เลยว่าโรสเป็นคู่หมั้นของจินตวัฒน์ สุดท้ายทั้งสองต้องจากกันแบบคาใจ พอพฤกษ์เรียนจบกลับมาบ้าน พฤกษ์ขอร้องให้ดาวเรืองเลิกทำตัวแบบนี้แล้วกลับไปเรียนต่อ วันหนึ่งวรรณ ดาวเรือง ปลัด ก็เข้าป่าเพื่อจับ เสี่ยกำพล จนเกิดการต่อสู้กัน สุดท้ายเสี่ยกำพลก็ถูกปลัดจับแต่ทั้งพฤกษ์และปลัดต้องเจ็บตัว โรสดูแลปลัดส่วนดาวเรืองดูแลพฤกษ์ แต่เมื่อโรสไม่อยู่ดาวเรืองก็แอบไปเยี่ยมปลัด ส่วนโรสแอบไปเยี่ยมพฤกษ์ แต่ทั้งหมดก็ไม่หลุดรอดสายตาของ เสมอใจ ไปได้ โรสจึงตัดสินใจเล่าความจริงเรื่องที่ตนเองผิดต่อปลัดไปรักกับพฤกษ์ ปลัดเข้าใจและดีใจเป็นที่สุด บานชื่นกับผู้ใหญ่ผันร่วมกันวางจัดประกวดเทพีประจำหมู่บ้าน โดยบานชื่นส่งดาวเรืองขึ้นประกวดแต่สุดท้ายกลายเป็นว่าปลัดวางแผนขอดาวเรืองแต่งงาน สุดท้ายทั้งสองก็ต้องยอมรับในสิ่งที่หัวใจเรียกร้อง ดาวเรืองวันนี้กลายเป็นดาวเรืองดอกไม้ที่สวยที่สุดในใจของปลัดตัวละครตัวละคร. - จินตวัฒน์ วิโสภา (จิ๋น) บุคลิกลักษณะ อายุ 26 ปี แข็งแกร่งพร้อมลุย เป็นมนุษย์เอ้าท์ดอร์ที่พร้อมทำงานกลางแจ้ง ไม่ห่วงหล่อไม่กลัวดำ เป็นข้าราชการที่ดีอุปนิสัย ใจเย็น อารมณ์ดี ขี้เล่น มองโลกในแง่ดี ช่างสังเกต ฉลาดแต่เจอดาวเรืองบางครั้งก็ขาดเฉลียว สนใจใฝ่รู้ มุ่งมั่นทุ่มเทเอาจริงเอาจังทั้งเรื่องงานและความรัก- ดาวเรือง (ไอ้เรือง) บุคลิกลักษณะ อายุ 17 ปี แป้งไม่ทา หน้าไม่แต่ง ห้าวเหมือนผู้ชาย แคล่วคล่องว่องไว เป็นขาใหญ่ประจำหมู่บ้าน อุปนิสัย ฉลาดแกมโกง เอาตัวรอดได้ตลอดเวลา หนักแน่น ไม่กลัวใคร กล้าได้กล้าเสีย ใจนักเลง ถึงไหนถึงกัน รักครอบครัวมาก ลึก ๆ แล้วเป็นคนรักดี สำนึกอยู่ตลอดเวลาว่าสิ่งที่ทำอยู่ไม่ดี แต่ต้องทำเพราะความจำเป็น- สุวรรณ (ไอ้วรรณ) บุคลิกลักษณะ อายุ 20 ปี จิ๊กโก๋ประจำหมู่บ้าน คิดว่าตัวเองหล่อ โดดเด่นและฉลาดกว่าใครอุปนิสัย เกะกะระรานหาเรื่องเขาไปทั่ว เอาแต่ใจตัวเองเพราะถูกเลี้ยงมาแบบตามใจ ร้ายแบบเด็ก ๆขี้โวยวาย อยากได้อะไรก็จะเอาให้ได้ กล้าได้กล้าเสีย ชอบเสี่ยง ไม่ค่อยมีหัวคิด รักสนุก ชอบสบาย ไม่เครียดกับอะไร เป็นคนมุ่งมั่นกับเรื่องรักเรื่องเดียว นอกนั้นไม่เอาถ่านสักอย่าง ไม่มีอาชีพ ขอเงินพ่อแม่ไปวันๆ ต้มเหล้าเถื่อนแข่งกับดาวเรืองเพราะอยากเอาชนะ ปลูกกัญชาเอามัน ไม่ยอมเรียนต่อเพราะขี้เกียจ ชีวิตคิดอยู่อย่างเดียว ทำไงจะเอาไอ้เรืองมาเป็นเมียให้ได้- เสมอใจ (เหมอ) สาวสวยเพื่อนรุ่นพี่ของดาวเรือง อายุ 19 ปี หลานของไสว เป็นคนโลกสวย รักสวยรักงาม ชอบแต่งตัวเลียนแบบดาราที่ตัวเองชื่นชอบ ช่างฝัน จิตใจดี มีฝีมือทำอาหาร เป็นแม่บ้านแม่เรือน มีความรู้เรื่องสมุนไพร รักซื่อถือมั่นอยู่กับวรรณ ความฝันหนึ่งเดียวในชีวิตคือ อยากได้วรรณมาเป็นผัวและเป็นพ่อของลูกตัวเอง- สุดาวดี (โรส) ดาราสาวสวยอายุ 22 ปี ขวัญใจประชาชนคนรากหญ้า มักคิดว่าตัวเองเป็นคนน่ารักไม่ถือตัว เป็นกันเองกับทุกคน แต่ความจริงเป็นคนเรื่องเยอะปัญหาแยะ ชอบฟุ้งเฟ้อ ติดหรู บ้าแบรนด์เนม เอาแต่ใจตัวเอง ไม่มีเหตุผล ชอบให้คนป้อยอพะเน้าพะนอ ไม่ชอบให้ใครขัดใจ คบกับจินตวัฒน์เพราะเห็นว่าหล่อและสุภาพ ควงออกงานได้ไม่อายใคร- พฤกษ์ อายุ 23 ปี พี่ชายคนเดียวของดาวเรือง ใจเย็น มีเหตุผล เป็นผู้ใหญ่เกินตัวรอบคอบ ขยัน ชอบลงมือทำมากกว่าพูด ยืนหยัดอยู่ข้างความถูกต้อง ไม่ชอบคนที่เอาแต่ใจ ไม่ชอบใช้ชีวิตฉาบฉวย เป็นคนคิดจริงทำจริง ไม่ย่อท้อต่ออุปสรรคใดใด ฉลาดทันคน- บานชื่น อายุ 46 ปี (แม่ดาวเรืองกับพฤกษ์) แม่ม่ายสามีตายที่ยังคงความสวย และครองตัวเป็นโสดมาจนถึงปัจจุบัน เป็นคนกล้าได้กล้าเสีย ไม่กลัวใคร ลื่นเป็นปลาไหล จับไม่ได้ไล่ไม่ทัน ฉลาดแกมโกง เอาตัวรอดเก่ง ขี้บ่น ช่างพูด ช่างสอน ปากร้ายใจดี ขยัน ทำอาหารเก่ง ชอบเล่นไพ่เล่นหวย เป็นตัวอย่างของคำว่าดูช้างให้ดูหางดูนางให้ดูแม่ บานชื่นเป็นยังไง ดาวเรืองเป็นอย่างนั้น- ผู้ใหญ่ผัน อายุ 50 ปี เจ้าชู้ กะล่อน ชอบแต่งตัวหล่อเฟี้ยวอวดสาว มองอะไรแค่ด้านเดียว แอบขี้โกง ถ้ามีโอกาสเอาของคนอื่นมาเป็นของตัวเองได้ก็จะทำทันที ชอบตีไก่ ตามใจลูกมาก ชอบประจบสอพลอคนที่มีผลประโยชน์ให้ พูดจาเอาดีใส่ตัวตลอดเวลา บูชาเงิน มองความรวยกับความดีเป็นเรื่องเดียวกัน- แม่เวียง เมียใหญ่ของผู้ใหญ่ผัน อายุ 48 ปี ชอบทำตัวเป็นซูสีไทเฮาบ่งการบรรดาเมียเล็กๆ ของผู้ใหญ่ ไม่มีปัญหากับเมียคนไหนเพราะปกครองได้อยู่หมัด เป็นที่เกรงใจของผู้ใหญ่ผัน ใจกว้างเรื่องผู้หญิงของผัว แต่เรื่องเงินไม่ยอมใคร หวงสมบัติไว้ให้ลูกชายคนเดียวเพราะรักลูกมาก ลูกอยากได้อะไรเป็นต้องเสาะหามาให้ ไม่ค่อยกินเส้นกับบานชื่นนัก เพราะบานชื่นเคยเป็นนางงามดอนล้อมแรด ในขณะที่เวียงได้ตำแหน่งรองนางงาม หน่ำซ้ำบานชื่นยังเคยเป็นคนที่ผันรักมากมาก่อนตัวเองอีกด้วย- จ่าแม่น เก่งหมุด อายุ 48 ปี สุดยอดตำรวจไทย มีนิสัยขยันขันแข็ง เอาจริงเอาจังกับหน้าที่ มี ความตั้งใจในการทำงาน แต่ทำอะไรไม่สำเร็จสักอย่าง พยายามทำตัวให้เป็นที่เกรงขาม แต่กลับไม่มีใครเกรง รักเกียรติ รักศักดิ์ศรี ภูมิใจในเครื่องแบบและความเป็นตำรวจของตัวเองมาก ชีวิตนี้ ถ้าจับดาวเรืองเข้าตารางได้ จะรู้สึกเป็นเกียรติเป็นศรีแก่วงศ์ตระกูลอย่างที่สุดนักแสดงนำเพลงประกอบละคร พ.ศ. 2556นักแสดงนำ. เพลงประกอบละคร พ.ศ. 2556. - เพลง เชื่อเหอะนะ ขับร้องโดย สุนิสา สุขบุญสังข์ (เพลงเปิด) - เพลง สิ่งดีดี ขับร้องโดย ปราโมทย์ ปาทาน (เพลงปิด) - เพลง สักวันต้องคู่กัน ขับร้องโดย สรวิชญ์ สุบุญ</doc>
