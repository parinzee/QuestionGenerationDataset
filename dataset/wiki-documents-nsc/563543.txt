<doc id="563543" url="https://th.wikipedia.org/wiki?curid=563543" title="คณะกรรมการความปลอดภัยสาธารณะแห่งชาติ (ญี่ปุ่น)">คณะกรรมการความปลอดภัยสาธารณะแห่งชาติ (ญี่ปุ่น) คณะกรรมการความปลอดภัยสาธารณะแห่งชาติ (; ) เป็นคณะกรรมการในสำนักเลขาธิการคณะรัฐมนตรีญี่ปุ่น มีที่ทำการอยู่ที่สำนักราชการส่วนกลาง (Central Common Government Office) แขวงชิโยะดะ กรุงโตเกียว คณะกรรมการประกอบด้วย รัฐมนตรีหนึ่งคนเป็นประธาน และกรรมการอื่นอีกห้าคนซึ่งนายกรัฐมนตรีแต่งตั้งเมื่อได้รับความเห็นชอบจากสภาทั้งสองของสภานิติบัญญัติ คณะกรรมการปฏิบัติหน้าที่อย่างเป็นอิสระจากคณะรัฐมนตรี แต่ประสานงานกับคณะรัฐมนตรีผ่านทางรัฐมนตรีผู้เป็นประธาน คณะกรรมการมีอำนาจหน้าที่บริหารสำนักงานตำรวจแห่งชาติ รับประกันความเป็นกลางของระบบตำรวจโดยแยกตำรวจจากอิทธิพลทางการเมืองและรับรองการบริหารงานตำรวจด้วยวิธีที่เป็นประชาธิปไตย ทั้งมีอำนาจแต่งตั้งและถอดถอนข้าราชการตำรวจชั้นผู้ใหญ่</doc>
