<doc id="74666" url="https://th.wikipedia.org/wiki?curid=74666" title="กระทรวงเกษตรและสหกรณ์ (ประเทศไทย)">กระทรวงเกษตรและสหกรณ์ (ประเทศไทย) กระทรวงเกษตรและสหกรณ์ () เป็นหน่วยงานราชการไทยประเภทกระทรวง ได้รับการสถาปนาเมื่อวันที่ 1 เมษายน พ.ศ. 2435 ในรัชสมัยของพระบาทสมเด็จพระจุลจอมเกล้าเจ้าอยู่หัว ในชื่อ กระทรวงเกษตรพานิชการ มี เจ้าพระยาภาสกรวงศ์ (พร บุนนาค) ขณะมีบรรดาศักดิ์ที่พระยาภาสกรวงศ์เป็นเสนาบดีคนแรก ต่อมาในปี พ.ศ. 2439 ได้ยุบรวมกระทรวงเกษตรพานิชการเข้ากับ กระทรวงพระคลังมหาสมบัติ พร้อมกับลดฐานะลงเป็นกรม ๆ หนึ่ง ในวันที่ 3 กันยายน พ.ศ. 2442 มีพระบรมราชโองการแยกกรมเกษตรพานิชการออกมาตั้งเป็นกระทรวงใหม่ใช้ชื่อว่า กระทรวงเกษตราธิการ มี เจ้าพระยาเทเวศร์วงศ์วิวัฒน์ (หม่อมราชวงศ์หลาน กุญชร) ขณะมีบรรดาศักดิ์ที่พระยาเทเวศร์วงศ์วิวัฒน์เป็นเสนาบดีคนแรก โดยใช้ หอรัษฎากรพิพัฒน์ เป็นที่ทำการชั่วคราว ในปี พ.ศ. 2475 ได้มีการยุบรวมกระทรวงเกษตราธิการเข้ากับ กระทรวงพาณิชย์และคมนาคม ใช้ชื่อว่า กระทรวงเกษตรพาณิชยการ ต่อมาวันที่ 12 พฤษภาคม พ.ศ. 2476 ได้มีการเปลี่ยนแปลงชื่อและอำนาจหน้าที่จากกระทรวงเกษตรพาณิชยการเป็น กระทรวงเศรษฐการ ในวันที่ 1 ตุลาคม พ.ศ. 2515 มีประกาศของคณะปฏิวัติ ที่ 216ก่อให้เกิดกระทรวงเกษตรและสหกรณ์ และมีปลัดกระทรวงเกษตรและสหกรณ์ คนแรก ได้แก่ ดร.ปรีดา กรรณสูตภารกิจและหน้าที่ ภารกิจและหน้าที่. กระทรวงเกษตรและสหกรณ์มีอำนาจหน้าที่เกี่ยวกับการเกษตรกรรม การจัดหาแหล่งน้ำและพัฒนาระบบชลประทาน ส่งเสริมและพัฒนาเกษตรกร ส่งเสริมและพัฒนาระบบสหกรณ์ รวมตลอดทั้งกระบวนการผลิตและสินค้าเกษตรกรรม และราชการอื่นที่กฎหมายกำหนดให้เป็นอำนาจหน้าที่ของกระทรวงเกษตรและสหกรณ์หรือส่วนราชการที่สังกัดกระทรวงเกษตรและสหกรณ์รายนามปลัดกระทรวงหน่วยงานในสังกัดส่วนราชการหน่วยงานในสังกัด. ส่วนราชการ. - สำนักงานรัฐมนตรี - สำนักงานปลัดกระทรวงเกษตรและสหกรณ์ - กรมวิชาการเกษตร - กรมประมง - กรมปศุสัตว์ - กรมชลประทาน - กรมพัฒนาที่ดิน - กรมส่งเสริมการเกษตร - กรมส่งเสริมสหกรณ์ - กรมตรวจบัญชีสหกรณ์ - สำนักงานเศรษฐกิจการเกษตร - สำนักงานการปฏิรูปที่ดินเพื่อเกษตรกรรม - สำนักงานมาตรฐานสินค้าเกษตรและอาหารแห่งชาติ - กรมฝนหลวงและการบินเกษตร - กรมการข้าว - กรมหม่อนไหมรัฐวิสาหกิจ รัฐวิสาหกิจ. นอกจากนั้นยังมีหน่วยงานรัฐวิสาหกิจซึ่งมีการจัดองค์กรการบริหารในรูปรัฐวิสาหกิจ คือ- องค์การตลาดเพื่อเกษตรกร (อ.ต.ก.) - องค์การส่งเสริมกิจการโคนมแห่งประเทศไทย - องค์การสะพานปลา - การยางแห่งประเทศไทย (กยท.) ในอดีต- สำนักงานกองทุนสงเคราะห์การทำสวนยาง (สกย.) - องค์การสวนยาง (อสย.) - องค์การอุตสาหกรรมป่าไม้ (อ.อ.ป. , ถูกโอนไปสังกัด กระทรวงทรัพยากรธรรมชาติและสิ่งแวดล้อม)องค์การมหาชนองค์การมหาชน. - สถาบันวิจัยและพัฒนาพื้นที่สูง (องค์การมหาชน) - สำนักงานพัฒนาการวิจัยการเกษตร (องค์การมหาชน) - สำนักงานพิพิธภัณฑ์เกษตรเฉลิมพระเกียรติพระบาทสมเด็จพระเจ้าอยู่หัว (องค์การมหาชน)</doc>
