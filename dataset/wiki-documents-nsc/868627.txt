<doc id="868627" url="https://th.wikipedia.org/wiki?curid=868627" title="เจ้าหญิงโนบูโกะ พระชายาในเจ้าชายยาซูฮิโกะ">เจ้าหญิงโนบูโกะ พระชายาในเจ้าชายยาซูฮิโกะ เจ้าหญิงโนะบุโกะ พระชายาในเจ้าชายยะซุฮิโกะ (; 7 สิงหาคม พ.ศ. 2434 — 3 พฤศจิกายน พ.ศ. 2476) หรือพระนามเดิม เจ้าหญิงโนะบุโกะ เจ้าหญิงฟุมิ () เป็นพระราชธิดาในจักรพรรดิเมจิ ที่ประสูติแต่พระสนมซะชิโกะ และเป็นพระชายาในเจ้าชายยะซุฮิโกะ เจ้าชายอะซะกะพระประวัติ พระประวัติ. เจ้าหญิงโนะบุโกะเป็นพระราชธิดาในจักรพรรดิเมจิ ที่ประสูติแต่พระสนมซะชิโกะ โซะโนะ () ขณะยังทรงพระเยาว์มีพระอิสริยยศที่ "เจ้าหญิงฟุมิ" () มีพระพี่น้องร่วมพระชนก-ชนนี 8 พระองค์ จากจำนวนพระพี่น้องร่วมพระชนกทั้งหมด 15 พระองค์ เจ้าหญิงโนะบุโกะเสกสมรสกับเจ้าชายยะซุฮิโกะ เจ้าชายอะซะกะ () เมื่อวันที่ 6 พฤษภาคม พ.ศ. 2452 ทั้งนี้พระสวามีเป็นพระโอรสในเจ้าชายอะซะฮิโกะ เจ้าชายคุนิ กับซุงะโกะ สึโนะดะ เป็นพระเชษฐาของเจ้าชายนะรุฮิโกะ เจ้าชายฮิงะชิกุนิ, เจ้าชายโมะริมะซะ เจ้าชายนะชิโมะโตะ, เจ้าชายคุนิโนะริ เจ้าชายคะยะ และเจ้าชายคุนิโยะชิ เจ้าชายคุนิ (เจ้านายพระองค์หลังนี้เป็นพระราชชนกในสมเด็จพระจักรพรรดินีโคจุง) โดยจักรพรรดิเมจิโปรดเกล้าพระราชทานพระอิสริยยศ "เจ้าชายอะซะกะ" () และราชสกุลอะซะกะแก่เจ้าชายยะซุฮิโกะตั้งแต่วันที่ 10 มีนาคม พ.ศ. 2449 เจ้าหญิงโนะบุโกะและเจ้าชายยะซุฮิโกะมีพระโอรส-ธิดาด้วยทั้งหมด 4 พระองค์ ได้แก่1. เจ้าหญิงคิกุโกะ (; 12 กันยายน พ.ศ. 2454 – 12 กุมภาพันธ์ พ.ศ. 2532) ลาออกจากฐานันดรศักดิ์เพื่อเสกสมรสกับมาร์ควิสนะโอะยะซุ นะเบะชิมะ เมื่อปี พ.ศ. 2474 2. เจ้าชายทะกะฮิโกะ (; 8 ตุลาคม พ.ศ. 2455 – 6 พฤษภาคม พ.ศ. 2537) เสกสมรสกับชิกะโกะ โทโด มีพระโอรส-ธิดา 3 คน ภายหลังถูกถอดจากฐานันดรศักดิ์ 3. เจ้าชายทะดะฮิโตะ (; 5 มกราคม พ.ศ. 2457 – 6 กุมภาพันธ์ พ.ศ. 2487) ลาออกจากฐานันดรศักดิ์ใช้พระนามว่า มาร์ควิสทะดะฮิโตะ โอะโตะวะ () เมื่อปี พ.ศ. 2479 ภายหลังได้สิ้นพระชนม์ขณะปฏิบัติหน้าที่ในยุทธการกวาจาเลียน 4. เจ้าหญิงคิโยะโกะ (; 2 สิงหาคม พ.ศ. 2462) ลาออกจากฐานันดรศักดิ์เพื่อเสกสมรสกับเคานต์โยะชิอะสึ โอะงีว เจ้าหญิงโนะบุโกะสิ้นพระชนม์เมื่อวันที่ 3 พฤศจิกายน พ.ศ. 2476 สิริพระชันษา 42 ปีพระเกียรติยศพระอิสริยยศพระเกียรติยศ. พระอิสริยยศ. - เจ้าหญิงโนะบุโกะ เจ้าหญิงฟุมิ (7 สิงหาคม พ.ศ. 2434 – 6 พฤษภาคม พ.ศ. 2452) - เจ้าหญิงโนะบุโกะ พระชายาในเจ้าชายยะซุฮิโกะ (6 พฤษภาคม พ.ศ. 2452 – 3 พฤศจิกายน พ.ศ. 2476)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์รัตนมงกุฎ ชั้นที่ 1</doc>
