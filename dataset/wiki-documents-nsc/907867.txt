<doc id="907867" url="https://th.wikipedia.org/wiki?curid=907867" title="เทศบาลเมืองท่าผา">เทศบาลเมืองท่าผา เทศบาลเมืองท่าผา เป็นเทศบาลแห่งหนึ่ง ตั้งอยู่ที่เลขที่ 1 หมู่ที่ 1 ถนนแสงชูโต ตำบลท่าผา อำเภอบ้านโป่ง จังหวัดราชบุรี อยู่ห่างจากเมืองราชบุรี ไปทางทิศเหนือ ประมาณ 50 กิโลเมตรโดยทางรถยนต์ โดยแยกเป็นพื้นที่ตำบลท่าผา 33.75 ตารางกิโลเมตร และพื้นที่ตำบลปากแรต 1.2 ตารางกิโลเมตร ตั้งอยู่ริมแม่น้ำแม่กลองฝั่งตะวันออก โดยมีทางรถไฟตัดผ่านไปจังหวัดกาญจนบุรีประวัติ ประวัติ. เทศบาลตำบลท่าผาได้รับการเปลี่ยนแปลงฐานะจากสุขาภิบาลเป็นเทศบาล ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542 โดยได้ประกาศในราชกิจจานุเบกษา เมื่อวันที่ 24 กุมภาพันธ์ 2542 ซึ่งมีผลบังคับใช้ เมื่อวันที่ 25 พฤษภาคม 2542 และปัจจุบันได้รับการเปลี่ยนแปลงจากเทศบาลตำบลท่าผาเป็นเทศบาลเมืองท่าผา เมื่อวันที่ 1 สิงหาคม 2557พื้นที่อาณาเขตพื้นที่อาณาเขต. - ทิศเหนือ ติดต่อกับเทศบาลตำบลลูกแก อำเภอท่ามะกา จังหวัดกาญจนบุรีและเทศบาลตำบลกรับใหญ่ อำเภอบ้านโป่ง จังหวัดราชบุรี- ทิศใต้ ติดต่อกับองค์การบริหารส่วนตำบลปากแรต อำเภอบ้านโป่ง จังหวัดราชบุรี- ทิศตะวันออก ติดต่อกับองค์การบริหารส่วนตำบลบ้านยาง อำเภอเมือง จังหวัดนครปฐม- ทิศตะวันตก ติดต่อกับองค์การบริหารส่วนตำบลลาดบัวขาว อำเภอบ้านโป่ง จังหวัดราชบุรีชุมชนภายในเขตเทศบาล ชุมชนภายในเขตเทศบาล. มีจำนวน 21 ชุมชน ประกอบด้วย- ชุมชนท่าผาพัฒนา - ชุมชนบ้านไร่กล้วยพัฒนา - ชุมชนรักท่าผาพัฒนาชุมชน - ชุมชนดอนเสลาพัฒนาท้องถิ่น - ชุมชนดอนเสลาพัฒนา - ชุมชนบ้านดอนเสลา - ชุมชนเกษตรพัฒนา - ชุมชนร่วมใจสามัคคี - ชุมชนคนรุ่นใหม่พัฒนา - ชุมชนบ้านทุ่งซ่าน - ชุมชนบ้านห้วยขวาง - ชุมชนบ้านฆ้องพัฒนา - ชุมชนบ้านยางหัก - ชุมชนรวมใจพัฒนา - ชุมชนยางหักพัฒนา - ชุมชนรางวาลย์ก้าวหน้า - ชุมชนรางวาลย์สามัคคี - ชุมชนวัดโกพัฒนา - ชุมชนสระน้ำทิพย์ - ชุมชนบ้านหัวทุ่ง - ชุมชนสวนผาสุก - ทะเบียนกลางศาสนา ศาสนา. ศาสนาที่นับถือของประชาชนในเขตเทศบาล ได้แก่ ศาสนาพุทธ ศาสนาคริสต์ ส่วนศาสนสถานเพื่อประกอบพิธีกรรมในเขตเทศบาล มี วัด 7 วัด ได้แก่ วัดท่าผา, วัดดอนเสลา, วัดบ้านฆ้องน้อย, วัดยางหัก, วัดประชารังสรรค์, วัดโกสินารายน์ และวัดคาทอลิกประเพณีและวัฒนธรรม ประเพณีและวัฒนธรรม. ประเพณีท้องถิ่นที่สำคัญ มีดังนี้- ประเพณีวันสงกรานต์ ระหว่างวันที่ 13 – 15 เมษายน ของทุกปี- ประเพณีลอยกระทง (ขึ้น 15 ค่ำ เดือน 12 ของทุกปี)- ประเพณีทำบุญ แห่เทียนพรรษา (ขึ้น 15 ค่ำ เดือน 8 ของทุกปี)- งานย้อนรอยประวัติศาสตร์สระโกสินารายน์ ระหว่างเดือน กุมภาพันธ์ - เมษายน ของทุกปีการศึกษา การศึกษา. เทศบาลเมืองท่าผามีศูนย์พัฒนาเด็กเล็ก จำนวน 5 ศูนย์ ได้แก่- โรงเรียนชุมชนวัดท่าผา- โรงเรียนวัดดอนเสลา- โรงเรียนวัดบ้านฆ้องน้อย- โรงเรียนวัดยางหัก- โรงเรียนวัดโกสินารายน์กีฬานันทนาการ การพักผ่อนกีฬานันทนาการ การพักผ่อน. - กีฬา มีสนามกีฬา จำนวน 5 แห่ง ในแต่ละชุมชน มีลานกีฬาต้านยาเสพติด- นันทนาการ การพักผ่อน มีสถานที่ที่สำหรับพักผ่อนหย่อนใจ จำนวน 2 แห่งการสาธารณสุข การสาธารณสุข. สถานพยาบาลในเขตเทศบาล ประกอบด้วย- โรงพยาบาลส่งเสริมสุขภาพตำบลท่าผา- โรงพยาบาลส่งเสริมสุขภาพตำบลบ้านครก- ร้านขายยาและคลินิกรักษาพยาบาล จำนวน 2 แห่งการสังคมสงเคราะห์และสวัสดิการสังคมการสังคมสงเคราะห์และสวัสดิการสังคม. - สงเคราะห์เบี้ยยังชีพผู้สูงอายุ- สงเคราะห์เบี้ยยังชีพคนพิการ- สงเคราะห์ผู้ป่วยโรคเอดส์- สงเคราะห์เบี้ยยังชีพผู้มีรายได้น้อยความปลอดภัยในชีวิตและทรัพย์สิน ความปลอดภัยในชีวิตและทรัพย์สิน. เทศบาลเมืองท่าผา มีป้อมสถานีตำรวจสายตรวจ จำนวน 2 แห่ง คือ ป้อมสถานีตำรวจสายตรวจบ้านฆ้องน้อย ประจำการอยู่ที่หมู่ 12 ตำบลท่าผา และป้อมสถานีตำรวจ สายตรวจโรงเรียนธีรศาสตร์ประจำการอยู่ที่หมู่ 16 ตำบลท่าผา สังกัดสถานีตำรวจภูธรอำเภอบ้านโป่ง ประจำการเพื่อตรวจดูแลรักษาความเรียบร้อยแก่ประชาชน และมีกิจการอาสาสมัครป้องกันภัย ฝ่ายพลเรือน (อปพร.) เทศบาลเมืองท่าผา จัดชุดปฏิบัติการและออกทำงานร่วมกับสายตรวจของตำรวจบ้านฆ้องน้อย และสายตรวจของตำรวจโรงเรียนธีรศาสตร์เพื่อช่วยเหลือผู้ประสบภัย</doc>
