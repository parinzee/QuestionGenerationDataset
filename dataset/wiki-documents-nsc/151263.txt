<doc id="151263" url="https://th.wikipedia.org/wiki?curid=151263" title="ดาจิม">ดาจิม ดาจิม หรือชื่อจริงว่า สุวิชชา สุภาวีระ (ชื่อเล่น: ตั้ม) เกิดเมื่อวันที่ 15 มกราคม พ.ศ. 2520 เป็นแร็ปเปอร์ชาวไทย เป็นที่รู้จักจากการทำเพลงแร็ปใต้ดินที่มีเนื้อหาเสียดสีสังคม จากการสร้างชื่อจากสองชุดแรก Hip Hop Underworld ในค่าย N.Y.U. ที่มีดาจิมเป็นคนดูแลเอง และ Hip Hop Above The Law มียอดขายอัลบั้มที่ประสบความสำเร็จ 8,000 ก๊อปปี้ ในวงการเพลงใต้ดิน ก่อนถูกจับตัวกุมในปี พ.ศ. 2544 หลังการปล่อยอัลบั้มชุดที่สอง ตามนโยบายจัดระเบียบสังคมของ ร.ต.อ. ปุระชัย เปี่ยมสมบูรณ์ รัฐมนตรีว่าการกระทรวงมหาดไทยในช่วงนั้น เนื่องจากเพลงในอัลบั้มชุดที่สองมีเนื้อหาหยาบคายและส่อไปในทางลามกอนาจาร หลังการพ้นโทษ ดาจิมอยู่ภายใต้สังกัด จีนี่ เรคคอร์ดส จนได้ออกอัลบั้มชุด แร็พไทย ในเดือนมีนาคม 2545 โดยอัลบั้มชุดนี้ได้ลดเนื้อหาความรุนแรงมากขึ้น และได้ออกผลงานอัลบั้ม Twilight Zone และ กิ๊กทั่วไทย ซึ่งไม่ประสบความสำเร็จมากนัก 4 ปีหลังการวางอัลบั้มชุดที่ห้า ดาจิมกลับเข้าสังกัดเอ็นวานยู และใช้เนื้อหาหยาบคายตามเดิม โดยวางจำหน่ายอัลบั้มชุดที่หก Independence Day โดยไม่ประสบความสำเร็จอย่างมาก หลังจากอัลบั้มวางจำหน่ายไม่นาน ค่ายเพลงเอ็นวานยูก็ปิดตัวลง หลังค่ายเอ็นวานยูปิดตัวลง ดาจิมได้ย้ายมาอยู่ในสังกัด Masscotte Entertainment และปล่อยซิงเกิ้ลทั้งสองซิงเกิ้ลได้แก่ เป๊ะเวอร์ ในปี 2555 และกินเหล้ามันขมกินนมดีกว่า เมื่อปี 2556 เพื่อแสดงให้แฟนเพลงเห็นว่ายังคงทำผลงานเพลงอยู่ แต่ก็ไม่ได้รับความนิยมมากนัก ก่อนจะออกมาทำเพลงโดยไม่มีสังกัดในปี 2558 และออกซิงเกิ้ลชื่อว่า Taxi BKKประวัติ ประวัติ. ดาจิม เกิดที่บ้านในย่านบางลำพู เขามีน้องชาย 1 คน ครอบครัวของเขาเป็นครอบครัวที่ชอบฟังเพลงทั้งบ้าน และเริ่มหันมาฟังเพลงอย่างจริงจังเมื่อสมัยที่เรียน ปวช. และยังเคยเข้าประกวดแข่งขันเต้นเพลงแร็พประเภททีมจนได้รองชนะเลิศอันดับ 2 มาแล้ว เริ่มทำงานครั้งแรกในชีวิตที่ร้านวิดีโอของพ่อ จนเมื่อเกิดภาวะวิกฤตเศรษฐกิจ พ.ศ. 2540 ธุรกิจร้านวิดีโอของพ่อก็ปิดตัวลง จึงย้ายไปทำงานเป็นพนักงานร้านขายเทป-ซีดีที่ ทาวเวอร์ เรคคอร์ด หลังจากนั้นเจอกับเพื่อนเก่า "Dj Dig-it-all" ซึ่งทำห้องอัดเล็ก ๆ อยู่ ชักชวนกันทำอัลบั้ม โดย "ดาจิม" รับหน้าที่เป็นคนเขียนเนื้อเพลงทั้งหมด ส่วน "Dj Dig-it-all" รับหน้าที่เป็นโปรดิวเซอร์ ดูแลภาคดนตรีอัลบั้มชุดที่หนึ่ง และชุดสอง อัลบั้มชุดที่หนึ่ง และชุดสอง. ดาจิมปล่อยอัลบั้มชุดที่หนึ่งและชุดสอง ผลงานชิ้นแรกพ.ศ. 2543 ชื่อชุดว่า Hip Hop Under World ขายได้ 700 ก๊อปปี้ พร้อมเปิดบริษัท N.Y.U. Club (New York Underground) ดูแลการตลาดเองด้วยการนำเทปไปฝากขายตามร้านต่าง ๆ หลังจากนั้นก็ลาออกจากงานประจำเพื่อทำงานเพลงและได้เป็นเป็นดีเจที่ร้านแถวถนนข้าวสาร ซึ่งในระหว่างเป็นดีเจที่ถนนข้าวสาร ได้เขียนเพลงเพื่อจะร้องในอัลบั้มถัดมา ต่อมาในปี พ.ศ. 2544 ออกอัลบั้ม Hip Hop Above The Law ขายได้ 8,000 ก๊อปปี้ ซึ่งถือว่าประสบความสำเร็จในวงการใต้ดิน มีเนื้อหารุนแรงและหยาบคาย มีเพลงดังอย่าง ห.ว.ย., อย่าให้กูเจอ, สลึง vs สลวย และ เสือกทำไม เนื้อหามีการใช้คำด่าทอเจ้าหน้าที่และส่อไปทางลามกอนาจร และเป็นที่นิยมเปิดในสถานบริการถูกจับกุม ถูกจับกุม. ในช่วงประมาณปี พ.ศ. 2544 ทางเจ้าหน้าที่กำลังเร่งปฏิบัติตามนโยบายจัดระเบียบสังคมของ ร.ต.อ. ปุระชัย เปี่ยมสมบูรณ์ รัฐมนตรีว่าการกระทรวงมหาดไทยในช่วงนั้น จนเกิดความขัดแย้งระหว่างกลุ่มนักเที่ยวกับเจ้าหน้าที่ และดาจิมถูกเจ้าหน้าที่ตำรวจจับกุมด้วยเนื่องจากภายในอัลบั้ม Hip Hop Above The Law มีเนื้อหาที่หยาบคายและดูหมิ่นเจ้าหน้าที่ย้ายสังกัด ย้ายสังกัด. หลังจากถูกจับกุม ดาจิมได้เข้ามาอยู่กับสังกัดจีนี่ เรคคอร์ดส ของแกรมมี่ มีผลงานอัลบั้มชุดที่ 3 ชุด แร็พไทย ในเดือนมีนาคม 2545 โดยอัลบั้มชุดนี้ได้ลดเนื้อหาความรุนแรงของการใช้คำในเพลง ซึ่งประสบความสำเร็จเป็นอย่างมาก และได้ออกผลงานอัลบั้มชุดที่ 4 คือ Twilight Zone และชุดที่ 5 กิ๊กทั่วไทย แต่ชุดที่ 5 ไม่ประสบความสำเร็จเท่าที่ควรค่ายเอ็นวายยูปิดตัวลง ค่ายเอ็นวายยูปิดตัวลง. หลังจากชุดที่ 5 ดาจิมได้กลับมาทำเพลงกับทางเอ็นวายยู และใช้เนื้อหาหยาบคายตามเดิม แต่ไม่รุนแรงเท่าชุดแรกๆ โดยใช้ชื่ออัลบั้มที่ 6 ว่า Independence Day แต่กลับไม่ประสบความสำเร็จเป็นอย่างมากเนื่องจากมีการนำเพลงในอัลบั้มมาแจกจ่ายฟรีผ่านอินเทอร์เน็ต ทำให้ไม่สามารถขายแผ่นแท้ได้ หลังจากออกอัลบั้มนี้ได้ไม่นาน N.Y.U. ก็ได้แตกค่ายลง2555-ปัจจุบัน 2555-ปัจจุบัน. ดาจิมเงียบหายไปหลายปี ก็ได้เข้าสังกัดค่าย Masscotte Entertainment และออกซิงเกิลใหม่ชื่อ เป๊ะเว่อร์ ในปี 2555 เพื่อที่จะแสดงให้แฟนเพลงเห็นว่าตนยังทำเพลงอยู่ แต่ไม่ประสบความสำเร็จเท่าที่ควร เนื่องจากเพลงแร็พในไทยเริ่มได้รับความนิยมน้อยลง ปัจจุบันดาจิมไม่ปรากฏตัวให้สาธารณชนพบเห็นบ่อยนัก แต่ล่าสุดในปี 2558 ดาจิมได้ออกซิงเกิ้ลอีกเพลงหนึ่งชื่อว่า Taxi BKK แต่ออกโดยไม่มีสังกัด ปัจจุบันดาจิมไม่ได้ทำอัลบั้มแล้ว เนื่องจากถึงจุดอิ่มตัว โดยมักจะไปร่วมร้องกับศิลปินอื่นๆ หรือคอนเสิร์ตตามที่ต่างๆ ล่าสุดเมื่อวันที่ 30 มิถุนายน พ.ศ. 2560 ดาจิมได้ปรากฏเป็นข่าวอีกครั้งหลังจากที่มีคลิปๆหนึ่งในสื่อโซเชียลมีเดียซึ่งมีตนอยู่ในคลิป โดยเป็นเหตุการณ์ที่ตนเรียกรถแท็กซี่แล้วรถไม่จอดรับ ทั้งที่รถแท็กซี่ที่ตนเรียกทุกคันก็ว่าง แต่ส่วนตัวก็ไม่ได้ติดใจแต่อย่างใดผลงานอัลบั้มเต็ม ผลงาน. อัลบั้มเต็ม. ตัวหนา หมายถึงเพลงที่ได้รับความนิยมในอัลบั้มนั้นซิงเกิ้ลซิงเกิ้ล. - เป๊ะเวอร์ (2555) ค่าย Masscotte Entertainment - กินเหล้ามันขมกินนมดีกว่า (2556) ค่าย Masscotte Entertainment - Taxi BKK (2558) เป็นเพลงแรกที่ทำโดยไม่มีสังกัด - DAJIM DAJAZZ (รายการ: Show Me The Money Thailand) (หมายเหตุ: ร้องร่วมกับ แจ๊ส ชวนชื่น)(16 มีนาคม 2561)ผลงานเพลงรับเชิญผลงานเพลงรับเชิญ. - มนุษย์ป้า - MonkeyFLOW - แดกเหล้า (ALCOHOL) - B-King - กู้ส้วม (ประกอบภาพยนตร์ โกยเถอะเกย์ ร้องร่วมกับ เสนาหอย และ บุดด้า เบลส) - ป้ากะปู่ กู้อีจู้ (ประกอบภาพยนตร์ แฟนฉัน) - อย่ามายุ่งกับกู๋ - Joyboy - TOGETHER (รายการ: Show Me The Money Thailand) (หมายเหตุ:รวมศิลปิน Buddha Bless, Dajim, Jazz SPKK, POK Mindset, MVL, SD Thaitanium, BOTCASH) (19 มีนาคม 2561)ชีวิตส่วนตัว ชีวิตส่วนตัว. ดาจิมเคยคบหากับ บงกช คงมาลัย นักแสดงหญิงชาวไทย โดยทั้งคู่ลงขันเปิดผับย่านรัชดาด้วยกัน และเลิกรากันไปในที่สุด</doc>
