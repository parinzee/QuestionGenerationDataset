<doc id="325904" url="https://th.wikipedia.org/wiki?curid=325904" title="กองพันทหารราบที่ 9 รักษาพระองค์ กรมทหารราบที่ 3 กองพลนาวิกโยธิน">กองพันทหารราบที่ 9 รักษาพระองค์ กรมทหารราบที่ 3 กองพลนาวิกโยธิน กองพันทหารราบที่ 9 รักษาพระองค์ กรมทหารราบที่ 3 กองพลนาวิกโยธิน (คำย่อ พัน ร.9 กรม ร.3 พล.นย.) ที่ตั้งหน่วยอยู่ที่ค่ายจุฬาภรณ์ บ้านทอน ตำบลโคกเคียน อำเภอเมืองนราธิวาส จังหวัดนราธิวาส สัญลักษณ์ของกองพัน คือ "ฉลามเสือ" สีประจำกองพันก็คือสีฟ้าและสีเหลือง หน่วยนี้มีภารกิจในการทำลายกำลังข้าศึกและยึดพื้นที่ ด้วยการวางกำลังเข้าประชิดข้าศึกด้วยการยิงและผลักดัน และการเข้าตีปะทะข้าศึก ปฏิบัติหน้าที่รับผิดชอบในการป้องกันและปราบปรามผู้ก่อการร้าย และก่อความไม่สงบในทุกรูปแบบผลงานผลงาน. - วันที่ ๒ สิงหาคม ๒๕๑๒ กองทัพเรือได้ดำเนินการฝึกการฝึกยกพลขึ้นบกของ กรมนาวิกโยธิน ในพื้นที่จังหวัดนราธิวาส ณ บริเวณหาดบ้านทอน ตำบลโคกเคียน อำเภอเมืองนราธิวาส จังหวัดนราธิวาส การฝึกในครั้งนี้เรียกว่า “ ทักษิณ ๑๒ ” ซึ่งนับว่าเป็นเกียรติประวัติสูงสุด ของกองทัพเรือ และ กรมนาวิกโยธิน ที่จะต้องจารึกไว้เป็นประวัติศาสตร์ เนื่องจากการฝึก ในครั้งนี้ พระบาทสมเด็จพระเจ้าอยู่หัวฯ และสมเด็จพระบรมโอรสาธิราชฯ ฉลองพระองค์ ด้วยชุดฝึกของทหาร นย.เสด็จฯ ประทับยานสะเทินน้ำสะเทินบกพระที่นั่ง หมายเลข ๑๐๑ ทอดพระเนตรการฝึก พระบาทสมเด็จพระเจ้าอยู่หัวฯ มีพระกระแสรับสั่งว่า"นย.ควรจะอยู่ที่บ้านทอน"ตั้งแต่นั้นเป็นต้นมา กองทัพเรือ จึงได้ทำการสนธิกำลัง กรมนาวิกโยธิน ดำเนินการจัดซื้อที่ดินบริเวณหาดบ้านทอน ฯ เพื่อก่อตั้งเป็นที่ตั้งหน่วยถาวรขึ้น - วันที่ ๒๗ ก.พ.๒๕๑๖ กองทัพเรือ ได้อนุมัติงบประมาณให้ กรมนาวิกโยธิน จัดซื้อที่ดินบริเวณหาดบ้านทอน ตำบล โคกเคียน อำเภอเมืองนราธิวาส จังหวัดนราธิวาส - วันที่ ๒๙ เมษายน ๒๕๑๘ กองทัพเรือ ได้อนุมัติหลักการให้จัดตั้ง กองพันทหารราบที่ ๙ กรมผสมนาวิกโยธิน ( พัน.ร.๙ ผส.นย.) เพื่อเข้าปฏิบัติการในพื้นที่จังหวัดนราธิวาส และจังหวัดใกล้เคียง ระหว่างปี พ.ศ. ๒๕๒๑ -พ.ศ. ๒๕๒๔ - วันที่ ๑๐ ส.ค. ๒๕๒๑ กระทรวงกลาโหมได้มีคำสั่งให้จัดตั้ง กองพันทหารราบที่ ๙ กรมทหารราบที่ ๓ กรมผสมนาวิกโยธินขึ้น โดยมี น.ท.สุพันธ์ ศุภสมุทร เป็นผู้บังคับกองพันคนแรก จึงได้ถือเอา “ วันที่ ๑๐ สิงหาคม ” ของทุกปี เป็นวันคล้ายวัน สถาปนาหน่วยเป็นต้นมา - วันที่ ๒ ต.ค.๒๕๒๑ ทำการสนธิกำลังเป็น กองพันทหารราบที่ ๙ กรมทหารราบที่ ๓ กรมผสมนาวิกโยธิน ( พัน.ร.๙ กรม ร.๓ ผส.นย .) ณ ค่ายแสมสาร อำเภอสัตหีบ จังหวัดชลบุรี ประกอบกำลังจากกองพันผสม พัน.ร.๑,พัน.ร.๒,พัน.ร.๓ กรม ร.๑ นย. และ พัน.ร.๗ กรม ร.๓ นย. และได้ทำการ เคลื่อนย้ายกำลังพล, อาวุธ และยุทโธปกรณ์ มายังที่ตั้งหน่วยแห่งใหม่ ในห้วง ๑๘ - ๒๓ ตุลาคม ๒๕๒๑เครื่องแต่งกายเครื่องแต่งกาย. - หมวกยอดมีพู่สีดำ ตรา ภปร. - เสื้อคอปิดสีแดง แผงคอและข้อมือสักหลาดสีน้ำเงินดำติดแถบไหมทอง - คอเสื้อปักด้วยไหมทองรูปชัยพฤกษ์ จำนวน ๘ ใบ ปลายแขนเสื้อติดป้ายแฉลบสีขาว กึ่งกลางแฉลบติดแถบทองเครื่องหมายยศ - กางเกงสักหลาดสีน้ำเงินดำ แถบไหมสีทอง - เครื่องหมาย : มีพระปรมาภิไธยย่อ ภปร.ทำด้วยโลหะสีทอง ประดับที่อกเสื้อเบื้องขวา</doc>
