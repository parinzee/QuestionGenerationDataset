<doc id="553072" url="https://th.wikipedia.org/wiki?curid=553072" title="อุดมศิลป์ ศรีแสงนาม">อุดมศิลป์ ศรีแสงนาม ศาสตราจารย์ นายแพทย์อุดมศิลป์ ศรีแสงนาม เป็นอดีตรัฐมนตรีช่วยว่าการกระทรวงสาธารณสุข ในรัฐบาลนายชวน หลีกภัย และเป็นอดีตสมาชิกสภาผู้แทนราษฎรกรุงเทพมหานคร สังกัดพรรคพลังธรรม ปัจจุบันเป็นประธานเครือข่ายองค์กรงดเหล้าและเครือข่ายลดอุบัติเหตุ, ที่ปรึษาคณะกรรมการสำนักงานกองทุนสนับสนุนการสร้างเสริมสุขภาพ หรือ สสส. และ จัดรายการวิทยุคลื่น FM 96.5 MHz คลื่นความคิด "รายการดนตรีและชีวิต"ประวัติ ประวัติ. ศ.นพ.อุดมศิลป์ ศรีแสงนาม เกิดเมื่อวันที่ 20 พฤศจิกายน พ.ศ. 2485 จบการศึกษาจากโรงเรียนเทพศิรินทร์ และ สำเร็จการศึกษาแพทยศาสตร์บัณฑิตจาก คณะแพทยศาสตร์ศิริราชพยาบาล มหาวิทยาลัยมหิดล เมื่อปีพ.ศ. 2511, Fellowship of the Royal College of Physicians, University of Edinburgh.การทำงาน การทำงาน. ศ.นพ.อุดมศิลป์ ศรีแสงนาม เป็นอดีตรองคณบดีฝ่ายพัฒนาบุคลากร คณะแพทยศาสตร์ศิริราชพยาบาล มหาวิทยาลัยมหิดล อดีตเลขาธิการพรรคพลังธรรม เขาเคยได้รับเลือกตั้งเป็นสมาชิกสภาผู้แทนราษฎรกรุงเทพมหานคร เขตเลือกตั้งที่ 5 เขตห้วยขวาง และเขตพระโขนง (บางส่วน) ครั้งแรกในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 สังกัดพรรคพลังธรรม โดยได้รับเลือกตั้งพร้อมกับ ดร.อาจอง ชุมสาย ณ อยุธยา และในการเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535, การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 สังกัดพรรคพลังธรรมเช่นเดิม ศ.น.พ.อุดมศิลป์ ศรีแสงนาม ได้รับโปรดเกล้าฯ แต่งตั้งเป็นรัฐมนตรีช่วยว่าการกระทรวงสาธารณสุข ในรัฐบาลนายชวน หลีกภัย พร้อมกับนายรักเกียรติ สุขธนะ และนายเอนก ทับสุวรรณ ต่อมาเขาได้ลาออกจากตำแหน่งในเดือนตุลาคม พ.ศ. 2537 เป็นบุคคลริเริ่มผลักดันจนสามารถตั้งสถาบันสุขภาพจิต (กรมสุขภาพจิต) และ สถาบันแพทย์แผนไทย (กรมแพทย์แผนไทยและแพทย์ทางเลือก), เป็นผู้ก่อตั้งและนายกสมาคมสะมาริตันส์ แห่ง ประเทศไทย (Samaritans Thailand) เมื่อพ.ศ.2521 ซึ่งเป็นสมาคมที่ให้บริการเป็นเพื่อนพูดคุยทางโทรศัพท์ โดยมีวัตถุประสงค์หลักเพื่อป้องกันการฆ่าตัวตาย อีกทั้งเป็นผู้จุดประกายกระแสการวิ่งเพื่อสุขภาพ เขียนหนังสือสร้างแรงบันดาลใจ "วิ่งสู่ชีวิตใหม่" (พ.ศ. 2539) จัดพิมพ์โดยสำนักพิมพ์หมอชาวบ้าน ต่อมาเขาได้เข้าร่วมงานกับสำนักงานกองทุนสนับสนุนการสร้างเสริมสุขภาพ หรือ สสส. ในตำแหน่งรองผู้จัดการ และตำแหน่งที่ปรึกษาคณะกรรมการ ได้รับรางวัล "สังข์เงิน" ผลงานดีเด่นด้านส่งเสริมสุขภาพพลานามัย รางวัล "บุคคลตัวอย่างแห่งปี 2541" รางวัล "บุคคลยอดเยี่ยมด้านการบำบัดฟื้นฟูและพัฒนาผู้ติดยาเสพติด" รางวัล "มหิดลทยากร" ปี 2551เครื่องราชอิสริยาภรณ์เครื่องราชอิสริยาภรณ์. - พ.ศ. 2536 - เครื่องราชอิสริยาภรณ์อันมีเกียรติยศยิ่งมงกุฎไทย ชั้น มหาวชิรมงกุฎ</doc>
