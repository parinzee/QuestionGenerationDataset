<doc id="609497" url="https://th.wikipedia.org/wiki?curid=609497" title="สุรัตน์ ณ เชียงใหม่">สุรัตน์ ณ เชียงใหม่ สุรัตน์ ณ เชียงใหม่ เป็นผู้ฝึกสอนเซปักตะกร้อซึ่งได้รับการกล่าวว่าเป็นผู้ฝึกสอนระดับคุณภาพโดยเป็นที่ต้องการของทีมต่างประเทศมากที่สุด และเป็นที่รู้จักสำหรับชาวไทย ในฐานะอดีตนักเซปักตะกร้อทีมชาติไทยในการแข่งขันเซปักตะกร้อชิงแชมป์โลก คิงส์คัพ รวมถึงกีฬาซีเกมส์ ในวันที่ 8 พฤษภาคม พ.ศ. 2554 สุรัตน์ ณ เชียงใหม่ ได้เข้าร่วมแข่งกอล์ฟการกุศลเพื่อหาทุนช่วยเหลือผู้ประสบภัยน้ำท่วมภาคใต้ของประเทศไทย ที่ซึ่งเขาได้เป็นผู้ชนะเลิศ โอเวอร์ออลโลว์กรอส นอกจากนี้ ใน พ.ศ. 2555 เขายังเป็นนักกีฬากอล์ฟในการแข่งขันทัวร์ ซีเนียร์ประวัติ ประวัติ. สุรัตน์ ณ เชียงใหม่ เป็นบุตรชายคนสุดท้องของเจ้าหญิงบุญปั๋น ณ เชียงใหม่ (ธิดาในเจ้าน้อยหน่อเมือง ณ เชียงใหม่) สืบเชื้อสายมาจากเจ้าเมืองตาก และเจ้าอุปราช (พิมพิสาร ณ เชียงใหม่) สุรัตน์ ณ เชียงใหม่ เป็นอดีตนักกีฬาเซปักตะกร้อทีมชาติไทยมาหลายสมัย และเคยทำหน้าที่เป็นผู้ฝึกสอนเซปักตะกร้อให้แก่ทีมชาติเกาหลี, ญี่ปุ่น, สิงคโปร์ และโอมาน โดยได้มีส่วนช่วยให้ทีมชาติโอมานได้รับเหรียญทองแดงในตะกร้อชายหาดในเอเชียนบีชเกมส์ 2010 และหลังจากนั้น เขาได้ทำหน้าที่เป็นผู้ฝึกสอนให้แก่ทีมตะกร้อลีกที่ประเทศเกาหลีใต้อีกครั้ง เดือนกรกฎาคม พ.ศ. 2556 สุรัตน์ ณ เชียงใหม่ และสมศักดิ์ ดวงเมือง ในฐานะสองบรมครูตะกร้อได้อาสาทำการถือป้ายพิธีเปิดการแข่งขัน เซปักตะกร้อสโมสรนานาชาติ ครั้งที่ 6 อีแกทคัพ ซึ่งจัดขึ้น ณ จังหวัดลำปาง และในเดือนพฤศจิกายนของปีเดียวกันนี้ สุรัตน์ได้ทำหน้าที่เป็นที่ปรึกษาให้แก่ทีมนักกีฬาเซปักตะกร้อ เยาวชนเชียงใหม่ ในการแข่งขันกีฬาเยาวชนแห่งชาติ ภาค 5 ครั้งที่ 30 ที่จังหวัดตากความสำเร็จผู้ฝึกสอนเซปักตะกร้อความสำเร็จ. ผู้ฝึกสอนเซปักตะกร้อ. - ทีมชาติโอมาน - พ.ศ. 2553 เหรียญทองแดง - ประเภททีมชุดชาย ตะกร้อชายหาดในเอเชียนบีชเกมส์ 2010 ที่มัสกัต ประเทศโอมานนักกีฬากอล์ฟนักกีฬากอล์ฟ. - พ.ศ. 2554 ชนะเลิศ - โอเวอร์ออลโลว์กรอส กอล์ฟการกุศลเพื่อหาทุนช่วยเหลือผู้ประสบภัยน้ำท่วมภาคใต้ของประเทศไทยเครื่องราชอิสริยาภรณ์พงศาวลี</doc>
