<doc id="78206" url="https://th.wikipedia.org/wiki?curid=78206" title="ไลฟ์ (การ์ตูนญี่ปุ่น)">ไลฟ์ (การ์ตูนญี่ปุ่น) ไลฟ์ () () เป็นการ์ตูนญี่ปุ่นแนววัยรุ่นผู้หญิง ที่เขียนโดย เคย์โกะ ซึเอโนบุ ซึ่งเคยสร้างผลงานเป็นที่รู้จักมาก่อนอย่างเรื่อง Vitamin และ Happy Tomorrow การ์ตูนไลฟ์นั้นสะท้อนให้เห็นถึงปัญหาหลาย ๆ อย่างในสังคมญี่ปุ่นที่เป็นที่ถกเถียงกัน เช่น การทำร้ายตัวเอง การกรีดร่างกาย การข่มขืน การฆ่าตัวตาย และการเปลี่ยนแปลงอย่างเหมาะสม ไลฟ์ ได้รับรางวัลการ์ตูนยอดเยี่ยมของสำนักพิมพ์โคดันฉะ สาขาการ์ตูนผู้หญิง ครั้งที่ 30 ในปี พ.ศ. 2549เนื้อเรื่อง เนื้อเรื่อง. ชีบะ อายูมุ ตั้งใจจะสอบเข้าม.ปลายกับเพื่อนสนิท 'ชีจัง' แต่ปรากฏว่าผลออกมามีแต่เธอที่สอบติดคนเดียว มิตรภาพระหว่างเธอและชีจังจึงจบลง อายูมุรู้สึกผิดและเครียดมาก จึงหัดมากรีดข้อมือตัวเอง เมื่อเปิดเทอมใหม่อายูมุก็ได้สนิทกับกลุ่มของมานามิ ซึ่งเป็นกลุ่มสาวซ่า แต่แล้วมานามิก็เข้าใจผิดว่าอายูมุไปแย่งคาซึมิ แฟนของเธอ ที่จริงคาซึมิเป็นคนที่ค่อนข้างโรคจิต ชอบถ่ายรูปโป๊ของผู้หญิงและเอามาเป็นทาสซึ่งอายูมุก็เป็นหนึ่งในนั้น มานามิจึงเริ่มรังแกอายูมุ ซึ่งตอนแรกอายูมุหนีตลอดแต่เธอก็ไปเจอฮาโตริ มิคิ และโซโนดะ ยูคิ ซึ่งทำให้เธอมีกำลังใจที่จะต่อสู้กับการรังแก...ตัวละครตัวละคร. - ชีบะ อายูมุ (椎葉 歩) : นักเรียนชั้นมัธยมปลายที่มีปัญหาในเรื่องการสอบเสมอ แต่จริง ๆ แล้วอายูมุเป็นคนที่ฉลาด แต่หลังจากมีรอยร้าวฝังใจกับเพื่อนสนิทสมัยมัธยมต้น จึงยากสำหรับอายูมุที่จะใช้ชีวิต นักเรียนชั้นมัธยมปลาย ได้อย่างปรกติ จนในที่สุดก็เริ่มกรีดร่างกายตัวเอง เธออาศัยอยู่กับแม่และน้องสาว อาคาเนะ ซึ่งเป็นบ้านของบริษัท หลังจากนั้นไม่นานด้วยมิตรภาพที่มิคิมอบให้ ทำให้อายูมุเข้มแข็งขึ้น และเลิกกรีดตัวเองในที่สุด- อันไซ มานามิ (安西愛海) : เพื่อนคนแรกของอายูมุเมื่อเข้าเรียนมัธยมปลายนิชิดาเทะ ซึ่งหลุ่มหลงแฟนของตัวเองเป็นอย่างมาก และเริ่มอยากฆ่าตัวตายเมื่อต้องเลิกกัน แต่การเลิกกันก็เป็นเพียงระยะเวลาสั้นๆ ตอนเด็กนั้นมานามิเคยโดนแกล้ง แต่ตอนนี้เธอกลับแกล้งใครก็ตามที่เธอคิดว่าสมควร และเธอยังเป็นคนที่มีแต่ราคะ และมักใช้ประโยชน์จากสิ่งนี้เสมอ โดยการให้ผู้ชายไปลงมือทำแผนการสกปรกทั้งหลายแทนเธอ เธอยังเป็นจอมหลอกลวงที่เอาแต่ใจ ในฐานะที่เป็นลูกสาว CEO ที่ร่ำรวย จึงใช้อำนาจบังคับคนอื่นให้ทำตามต้องการ เช่นโดยการ แบล็กเมลล์หรือกลั่นแกล้งต่าง ๆ ภายใต้การแสดงด้วยท่าทีที่อ่อนโยน , น่ารัก และเป็นมิตร คนส่วนมากจึงมักเข้าข้างเธอเสมอ แม้เธอจะโกหกก็ตาม- ชิโนซึกะ ยูโกะ (篠塚夕子) : นามสกุลของเธอคือ ชิโนซึกะ ซึ่งนั่นเป็นเหตุผลที่อายูมุเรียกเธอว่า ชีจัง (しーちゃん) อดีตเพื่อนสนิทของอายูมุซึ่งไม่สามารถสอบเข้ามันธยมปลายนิชิดาเทะได้ ซึ่งครั้งหนึงเคยห่วงใยและให้สัญญาว่าจะเป็นเพื่อนกันแม้จะต้องเรียนคนละที่ก็ตาม และเมื่ออายูมุสอบได้คะแนนสูงกว่าชีจัง แต่กลับโกหกว่าได้คะแนนน้อยกว่าเพื่อให้ชีจังสบายใจ ทำให้ชีจังรู้สึกโดนทรยศ จึงทำให้เธอยุติมิตรภาพและสัญญากับอายูมุ ซึ่งเป็นเหตุที่ทำให้อายูมุเสียใจและกลายเป็นคนชอบกรีดร่างกายตัวเองในที่สุด- ฮาโตริ มิคิ (羽鳥未来) : เด็กสาวที่ถูกกลั่นแกล้งชั้นเรียนเดียวกับอายูมุ เป็นคนที่สวยชนิดหาสิ่งใดมาเปรียบ และมักได้คะแนนเป็นอันดับต้น ๆ ของโรงเรียนเสมอ อีกทั้งยังมีความเข็มแข็งและแรงผลักดันในตัวเองอย่างมาก เธอเข้าใจความรู้สึกของอายูมุ แต่แม้จะเป็นเหยื่อที่ต้องโดนแกล้งเหมือนกับอายูมุโดยมานามิและกลุ่มเพื่อน เธอกลับต่างจากอายูมุตรงที่ไม่สนใจเรื่องพวกนี้ ชีวิตของเธอนั้นไม่มีใครรู้รายละเอียดมากนัก แต่สิ่งที่รู้คือ เธออาศัยอยู่คนเดียว ครอบครัวของเธอหย่ากันเพราะปัญหาเรื่องเงิน แม่ของเธอนั้นไม่ค่อยอยู่บ้าน ส่วนพ่อของเธอก็ทำแต่งานทำให้ไม่ค่อยได้เจอครอบครัว เธอมี "คนรัก" อยู่ที่บ้านเกิดของเธอ ในการ์ตูนเล่ม 14 บอกว่าแม่กับพ่อของมิคิหย่ากันตั้งแต่มิคิ 6 ขวบ และหลังจากนั้นมิคิไม่เคยได้พบแม่อีกเลย ส่วนพ่อของมิคิร่างกายอ่อนแอเข้าโรงพยาบาลบ่อย เป็นโรคหัวใจ มิคิอยู่กับพ่อที่ไม่สบายกัน 2 คนเท่านั้น และที่บอกว่ามิคิมี "คนรัก" อยู่ที่บ้านเกิดนั้นเป็นแค่เพื่อนสนิทที่โตมาด้วยกัน ความฝันอันสูงสุดคือ "ได้กลับมาอยู่กับแม่อีกครั้ง"- ซาโกะ คาซึมิ (佐古克己) : แฟนของมานามิ เค้าหลงในอำนาจเรื่องทาส และทำหนังสือรวมภาพของคนที่เค้าเคยข่มขืน เมื่ออายูมุรู้เรื่องหนังสือเล่มนี้เข้า เขาจึงพยายามข่มขืนและทำให้เธอกลายเป็น "ทาส" ของเขา แต่อย่างไรก็ตามแผนการอันชั่วร้ายก็ต้องถูกขัดขวาง เพราะพ่อของเค้าซึ่งเป็นคนอันตราย และได้ทำร้ายเขาเพื่อแน่ใจว่า เขาจะมีสัมพันธภาพที่ดีกับครอบครัวอันไซเพื่อประโยชน์ในอนาคต (ทั้งพ่อของคาซึมิและมานามิเป็น CEO ที่ร่ำรวยมากของบริษัทที่มีชื่อเสียงทั้งคู่) คาซึมิดูภายนอกเป็นคนสุภาพและใจดี แต่ในความเป็นจริงเป็นคนประเภทชอบบงการหลอกลวงและอันตราย เขาเริ่มสะกดรอยตามอายูมุโดยตัวเองเชื่อว่าเค้าเป็น "เจ้านาย" ของเธอ และยังมีจุดประสงค์เพื่อแบล็กเมลล์อีกด้วย แต่ทั้งที่เป็นแบบนี้ แม่อายูมุกลับหลงคิดว่าเค้าเป็นคนดี ภายหลังเขามีความสัมพันธ์กับอาจารย์ คืออาจารย์โทดะ- อาจารย์โทดะ (戸田) : ครูประจำชั้นของอายูมุ เธอมีหลักที่จะไม่ใช้ความรุนแรงในการแก้ปัญหาไม่ว่ายังไงก็ตาม ซึ่งนั้นนำไปสู่การเผิกเฉยต่อการถูกกลั่นแกล้งของอายูมุ และเธอยังแสดงความสงสารความเห็นใจต่อคาซึมิ และ มานามิอย่างมากอีกด้วย- โซโนะดะ ยูคิ (薗田 優樹)รายชื่อตอน</doc>
