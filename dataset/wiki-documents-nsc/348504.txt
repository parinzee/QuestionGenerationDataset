<doc id="348504" url="https://th.wikipedia.org/wiki?curid=348504" title="ปลากะทิ">ปลากะทิ ปลากะทิ เป็นปลาน้ำจืดชนิดหนึ่ง มีชื่อวิทยาศาสตร์ว่า Cyclocheilichthys heteronema ในวงศ์ปลาตะเพียน (Cyprinidae) จัดเป็นปลาชนิดหนึ่งที่อยู่ในสกุล Cyclocheilichthysลักษณะ ลักษณะ. เป็นปลาขนาดเล็กมีความยาวเต็มที่ 15 เซนติเมตร มีรูปร่างและลักษณะคล้ายกับปลาในสกุลนี้ทั่วไป ตาโต หัวเล็ก แต่มีลักษณะพิเศษคือ มีหนวดที่มุมปาก 1 คู่ ที่มีแขนงแตกออกได้อีก 6 เส้น ซึ่งในเวลาปกติจะพับเก็บในร่องมุมปาก แต่เมื่อเวลาหาอาหารตามพื้นท้องน้ำ หนวดนี้จะกางออกเป็นประสาทสัมผัสช่วยในการหาอาหาร อันได้แก่ หอยหรือกุ้งและสัตว์หน้าดินขนาดเล็กชนิดต่าง ๆ มีพฤติกรรมชอบอยู่เป็นฝูง และหากินในระดับท้องน้ำที่อยู่ ที่อยู่. พบได้ในลุ่มแม่น้ำแทบทุกภาคของประเทศไทย และยังพบได้ตั้งแต่พม่า, ลาว, กัมพูชา, เวียดนาม, แหลมมลายูไปจนถึงเกาะบอร์เนียวและเกาะสุมาตรา แต่ทว่าเป็นปลาที่มีสถานแนวโน้มสูญพันธุ์แล้วในวงการปลาสวยงาม ปลาชนิดนี้จะถูกขายโดยปะปนมากับปลาชนิดอื่น ๆ</doc>
