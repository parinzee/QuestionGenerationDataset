<doc id="240861" url="https://th.wikipedia.org/wiki?curid=240861" title="สมาคมผู้ตรวจสอบและบริหารความปลอดภัยอาคาร">สมาคมผู้ตรวจสอบและบริหารความปลอดภัยอาคาร สมาคมผู้ตรวจสอบอาคาร หรือ ตปอ. (The Building Safety Inspectors and Officers Association, BSA) เป็นสมาคมวิชาชีพของวิศวกรและสถาปนิก ทั้งบุคคล และนิติบุคคล ที่ประกอบวิชาชีพผู้ตรวจสอบอาคารในประเทศไทย ตามที่กฎหมายตรวจสอบอาคารกำหนด สมาคมผู้ตรวจสอบและบริหารความปลอดภัยอาคาร ก่อตั้งเมื่อวันที่ 7 กันยายน พ.ศ. 2547ประวัติ ประวัติ. ช่วงก่อนปี พ.ศ. 2540 อัตราการเกิดเหตุเพลิงไหม้ในอาคารสูง โรงงาน และอาคารสาธารณะต่างๆเพิ่มสูงขึ้น ซึ่งทำให้เกิดความสูญเสียต่อชีวิตและทรัพย์สินเป็นจำนวนมาก ทั้งกฎหมายด้านการควบคุมอาคารก็มิได้ถูกนำมาใช้อย่างจริงจัง และการติดตั้งอุปกรณ์แจ้งและระงับเหตุเพลิงไหม้ในอาคารก็ยังไม่มีมาตรฐานนัก เพื่อลดความสูญเสียดังกล่าวกรุงเทพมหานครจึงได้ร่วมกับวิศวกรรมสถานแห่งประเทศไทยในพระบรมราชูปถัมภ์ (ว.ส.ท.) จัดให้มีการฝึกอบรมผู้ตรวจสอบอาคารขึ้น จากนั้นสมาชิกที่เข้าร่วมฝึกอบรมสมัยนั้น ได้ร่วมกันจัดตั้งชมรมผู้ตรวจสอบอาคารและบริหารระบบความปลอดภัยด้านอัคคีภัยของอาคาร ในช่วงประมาณปี พ.ศ. 2541 ต่อมาจึงได้จดทะเบียนจัดตั้งเป็นสมาคมผู้ตรวจสอบและบริหารความปลอดภัยอาคาร เมื่อวันที่ 7 กันยายน พ.ศ. 2547 ปัจจุบันมี นายวสวัตติ์ กฤษศิริธีรภาคย์ เป็นนายกสมาคมอดีตนายกสมาคมวัตถุประสงค์ของสมาคมวัตถุประสงค์ของสมาคม. - เพื่อยกระดับมาตรฐานความปลอดภัยของอาคาร - พัฒนาและให้เกิดการแลกเปลี่ยนความรู้ทางด้านวิชาการ - เป็นศูนย์กลางทางด้านข่าวสาร ประชาสัมพันธ์ข้อมูลข่าวสารความปลอดภัยของอาคารให้ประชาชน ภาครัฐและภาคเอกชน ได้รับทราบข้อมูลเพื่อประโยชน์ในการนำไปศึกษาและปฏิบัติให้เกิดความปลอดภัยของอาคารสูงสุด - ดูแลผลประโยชน์ สิทธิประโยชน์ มารยาทและจรรยาบรรณในการประกอบวิชาชีพตรวจสอบและบริหารระบบความปลอดภัยของอาคาร - สนับสนุนและประสานงานให้กับภาครัฐและภาคเอกชนในด้านความปลอดภัยของอาคาร - การดำเนินกิจการของสมาคมไม่เกี่ยวข้องกับการเมืองหรือลัทธิศาสนาใดๆสมาชิก สมาชิก. สมาคมผู้ตรวจสอบและบริหารความปลอดภัยอาคาร เปิดโอกาสให้ผู้ที่ประกอบวิชาชีพผู้ตรวจสอบอาคาร สมัครเป็นสมาชิกสามัญประเภทบุคคลของสมาคมได้ นอกจากนี้บริษัท ห้างร้าน หรือผู้ตรวจสอบอาคารที่มีสถานะเป็นนิติบุคคลก็สามารถสมัครเป็นสมาชิกประเภทนิติบุคคลของสมาคมได้เช่นกัน และยังเปิดโอกาสให้วิศวกร สถาปนิก ตลอดจนประชาชนทั่วไปที่มีความสนใจในงานตรวจสอบอาคาร และเรื่องความปลอดภัยในอาคารสมัครเป็นสมาชิกสมทบได้ที่ทำการสมาคม ที่ทำการสมาคม. สมาคมผู้ตรวจสอบและบริหารความปลอดภัยอาคาร (ตปอ.) มีที่ทำการอยู่ที่ อาคารวิศวกรรมสถานแห่งประเทศไทยในพระบรมราชูปถัมภ์ (ว.ส.ท.) 487 ซ.รามคำแหง 39 ถนนรามคำแหง แขวงวังทองหลาง เขตวังทองหลาง กรุงเทพฯ 10310</doc>
