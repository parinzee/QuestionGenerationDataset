<doc id="399602" url="https://th.wikipedia.org/wiki?curid=399602" title="ภูภูมิ พงศ์ภาณุ">ภูภูมิ พงศ์ภาณุ ภูภูมิ พันละแหง หรือเป็นที่รู้จักในชื่อ ภูภูมิ พงศ์ภาณุ (ชื่อเกิด: อดิพงษ์ พันละแหง; ชื่อเล่น: เคน, เบลล์; เกิด 20 ตุลาคม พ.ศ. 2534) เป็นนักแสดงและนายแบบชาวไทย มีชื่อเสียงจากผลงานภาพยนตร์เรื่อง 30 กำลังแจ๋ว แสดงคู่กับพัชราภา ไชยเชื้อ และได้รับรางวัลนักแสดงดาวรุ่งชายจากภาพยนตร์ดังกล่าว จากงานสยามดารา สตาร์ส อวอร์ดส์ 2012 และได้ขึ้นเป็นพระเอกละครเต็มตัวครั้งแรกในละครเรื่อง แรงเงาประวัติ ประวัติ. ภูภูมิ พงศ์ภาณุ เป็นชาวอำเภอบางระจัน จังหวัดสิงห์บุรีโดยกำเนิด เป็นบุตรคนเดียวของครอบครัว มารดาชื่อวารี อยู่นาน กับบิดาชื่อวัยพจน์ พันละแหง มารดาเป็นชาวสิงห์บุรี ส่วนบิดาเป็นชาวสระบุรี เริ่มเข้ารับการศึกษาระดับปฐมวัยและประถมศึกษาที่โรงเรียนอินทโมลีประทาน จังหวัดสิงห์บุรี ก่อนย้ายเข้ามากรุงเทพมหานครและเริ่มเข้าศึกษาระดับชั้นมัธยมศึกษาจากโรงเรียนกุนนทีรุทธารามวิทยาคมในแผนการเรียนศิลป์คำนวณ จบการศึกษาระดับปริญญาตรี คณะบริหารธุรกิจ สาขาการเงิน มหาวิทยาลัยหอการค้าไทย เขามีชื่อจริงแต่แรกเกิดว่า อดิพงษ์ พันละแหง และชื่อเล่นเดิมที่มารดาตั้งให้คือ "เบลล์" หรือ "เบลเบล" แต่เมื่อเขาเข้าร่วมในสังกัดของศุภชัย ศรีวิจิตร เขาก็ได้รับการแนะนำจากศุภชัยให้เปลี่ยนชื่อเป็น อดิพงศ์ พงศ์ภาณุ, ธนะภูมิ พงศ์ภาณุ และภูภูมิ พงศ์ภาณุ ตามลำดับ โดยการเปลี่ยนชื่อครั้งหลังเขาได้เปลี่ยนชื่อเล่นเป็น "เคน" ส่วนชื่อจริงในบัตรประชาชนใช้ชื่อว่า "ภูภูมิ พันละแหง" ด้วยยังคงใช้สกุลเดิม ภูภูมิเข้าวงการมาจากการถ่ายแบบและแสดงภาพยนตร์เรื่อง หอแต๋วแตก แหกกระเจิง ในปี พ.ศ. 2552 ตามด้วยเรื่อง เขี้ยวอาฆาต ผลงานของ พจน์ อานนท์ ต่อมาได้เข้าเป็นนักแสดงในสังกัดของศุภชัย ศรีวิจิตร และได้เป็นพระเอกสังกัดช่อง 3 ในโครงการ 4+1 แชนแนลทรี ซูเปอร์สตาร์ โดยมีผลงานละครเรื่องแรกคือ สามหนุ่มเนื้อทองผลงานละครโทรทัศน์ผลงาน. ละครโทรทัศน์. - ละครโทรทัศน์ทั้งหมดด้านล่างนี้ออกอากาศทางสถานีวิทยุโทรทัศน์ไทยทีวีสีช่อง 3 | rowspan = "1" align = "center"| 2554 ||align="center"| สามหนุ่มเนื้อทอง || align = "center"| ธีธัชภาพยนตร์เพลงเพลง. - "รักให้รู้" ร้องร่วมกับ ปริญ สุภารัตน์ และ ปกรณ์ ฉัตรบริรักษ์ อัลบั้มเพลงประกอบละคร สามหนุ่มเนื้อทอง - "อุ่นใจ" ร้องร่วมกับ ปริญ สุภารัตน์, มาริโอ้ เมาเร่อ และปกรณ์ ฉัตรบริรักษ์ ในโครงการ 4+1 แชนแนลทรี ซูเปอร์สตาร์ - "Happy Birthday ช่อง 3" ร้องร่วมกับ ณฐพร เตมีรักษ์คอนเสิร์ตคอนเสิร์ต. - 4+1 แชนแนลทรี ซูเปอร์สตาร์ (2555) - กีฟมีไฟว์: คอนเสิร์ตเกรดเอ (2557) - เลิฟอิสอินเดอะแอร์: แชนแนลทรีแชริตีคอนเสิร์ต ร่วมกับนักแสดงทางช่อง 3 (2560)รางวัล</doc>
