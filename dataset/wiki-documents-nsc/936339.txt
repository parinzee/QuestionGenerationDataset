<doc id="936339" url="https://th.wikipedia.org/wiki?curid=936339" title="โพราจมอส">โพราจมอส การฆ่าล้างเผ่าพันธุ์ชาวโรมานี หรือ ฮอโลคอสต์ โรมานี—ยังเป็นที่รู้จักกันคือ โพราจมอส ( ), พราราจิมอส (Pharrajimos คือ "ตัดให้ขาด", "ตัดออกเป็นท่อน", "ทำลาย") และซามูดาริเพน (Samudaripen คือ "การสังหารหมู่") เป็นความพยายามโดยนาซีเยอรมนีและประเทศพันธมิตรในช่วงสงครามโลกครั้งที่สองในการฆ่าล้างเผ่าพันธุ์ชาวโรมานีในแผ่นดินยุโรป ภายใต้อดอล์ฟ ฮิตเลอร์ กฤษฎีกาเพิ่มเติมเพื่อกฎหมายเนือร์นแบร์กที่ได้ประกาศออกไป เมื่อวันที่ 26 พฤศจิกายน ค.ศ. 1935 ได้จำแนกชาวยิปซีว่าเป็น "ศัตรูของรัฐที่มีเชื้อชาติเป็นพื้นฐาน" จึงได้จัดให้อยู่ในหมวดหมู่เดียวกันกับชาวยิว ดังนั้นในบางแง่ชะตากรรมของชาวโรมานีในแผ่นดินยุโรปจึงเป็นเช่นเดียวกันกับชาวยิวในฮอโลคอสต์ ยิว นักประวัติศาสตร์ได้มีการประเมินว่าชาวโรมานีจำนวนระหว่าง 220,000 คน ถึง 500,000 คน ได้ถูกสังหารโดยพวกนาซีและพวกสมรู้ร่วมคิด—25% ถึง 50%กว่าของจำนวนน้อยกว่า 1 ล้านคนของชาวโรมานีในแผ่นดินยุโรปในช่วงสมัยนั้น ลัน ฮันคอคได้ลงความเห็นว่ามีจำนวนผู้เสียชีวิตสูงถึง 1.5 ล้านคน ในปี ค.ศ. 1982 เยอรมนีตะวันตกได้ออกมาประกาศยอมรับอย่างเป็นทางการว่านาซีเยอรมนีได้ทำการฆ่าล้างเผ่าพันธุ์ชาวโรมานี ในปี ค.ศ. 2011 โปแลนด์ได้จัดตั้งวันที่ 2 สิงหาคมอย่างเป็นทางการ เนื่องในวันแห่งการรำลึกถึงการฆ่าล้างเผ่าพันธ์ุชาวโรมานี</doc>
