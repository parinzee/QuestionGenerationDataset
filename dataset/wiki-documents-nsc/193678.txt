<doc id="193678" url="https://th.wikipedia.org/wiki?curid=193678" title="ถนนเลี่ยงเมืองบางบ่อ">ถนนเลี่ยงเมืองบางบ่อ ถนนเลี่ยงเมืองบางบ่อ หรือ ทางหลวงแผ่นดินหมายเลข 3413 สายทางเข้าบางบ่อ เป็นถนนที่อยู่ในเขตอำเภอบางบ่อ จังหวัดสมุทรปราการ มีแนวสายทางเริ่มจากถนนเทพารักษ์กิโลเมตรที่ 27 ขึ้นไปทางทิศเหนือ โค้งไปทางทิศตะวันออกเฉียงเหนือ ข้ามคลองสำโรง จากนั้นจึงโค้งไปทางทิศตะวันออก สิ้นสุดที่ถนนรัตนราช ซึ่งใกล้กับทางหลวงแผ่นดินหมายเลข 34 (บางนา-หนองไม้แดง) กิโลเมตรที่ 27 ลักษณะทางเป็นถนนลาดยางขนาด 2 ช่องจราจรพร้อมไหล่ทางตลอดเส้นทางระยะทาง 1.8 กิโลเมตร ถนนเลี่ยงเมืองบางบ่อสร้างขึ้นเพื่อให้รถที่ต้องการไป-กลับระหว่างถนนเทพารักษ์กับทางหลวงแผ่นดินหมายเลข 34 สามารถไป-กลับได้โดยไม่ต้องผ่านตัวอำเภอบางบ่อ ซึ่งถนนรัตนราชช่วงตัวเมืองบางบ่อจะค่อนข้างแคบ เนื่องจากเป็นถนนขนาด 2 ช่องทางจราจรและไม่มีไหล่ทาง ทำให้การจราจรติดขัดในชั่วโมงเร่งด่วน</doc>
