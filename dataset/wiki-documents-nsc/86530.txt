<doc id="86530" url="https://th.wikipedia.org/wiki?curid=86530" title="นกปรอด">นกปรอด นกปรอด เป็นวงศ์ของนกจับคอนขนาดเล็กวงศ์หนึ่ง จัดอยู่ในกลุ่มนกร้องเพลง ใช้ชื่อวงศ์ว่า Pycnonotidae เป็นนกขนาดเล็ก มีสีสันต่าง ๆ กันไปตามแต่ละชนิด และสกุล เป็นนกที่ร้องได้เพราะมาก กินผลไม้และแมลงเป็นอาหาร พบได้ในหลายภูมิประเทศ ตั้งแต่ภูเขาสูงจากระดับน้ำทะเลเป็นพัน ๆ เมตร จนถึงที่ราบลุ่ม หรือในชุมชนเมืองและตามสวนสาธารณะหรือสวนหลังบ้าน เหตุที่ได้ชื่อว่า "ปรอด" นั้นมาจากเสียงร้อง ที่มักเป็นเสียง "กรอด-กรอด" ซึ่งบางครั้งอาจเรียกเพี้ยนเป็น "นกกรอด", "นกกระหรอด" หรือ "นกกะหรอด" ก็ได้ ขณะในชื่อภาษาอังกฤษที่ว่า "ฺBulbul" นั้นมาจากคำว่า بلبل (bolbol) ในภาษาเปอร์เซีย และคำว่า بُلْبُل ในภาษาอาหรับ หมายถึง "นกไนติ้งเกล" ซึ่งทั่วโลกมี 137 ชนิด ใน 21 สกุล (ดูในตาราง ขณะที่บางสกุลอาจจะซ้ำซ้อนกับอีกสกุล) ในประเทศไทย พบอยู่ 36 ชนิด 8 สกุล ได้แก่นกปรอดที่พบในประเทศไทยนกปรอดที่พบในประเทศไทย. - นกปรอดคอลาย (Pycnonotus finlaysoni) - นกปรอดจีน (Pycnonotus sinensis) - นกปรอดดำ (Hypsipetes leucocephalus หรือ Hypsipetes madagascariensis) - นกปรอดดำปีกขาว (Pycnonotus melanoleucos) - นกปรอดทอง (Pycnonotus atriceps) - นกปรอดท้องสีเทา (Pycnonotus cyaniventris) - นกปรอดเทาหัวขาว (Hypsipetes thompsoni) - นกปรอดภูเขา (Hypsipetes mcclellandii) - นกปรอดแม่พะ หรือ นกปรอดแม่ทะ (Pycnonotus zeylanicus) - นกปรอดลาย (Pycnonotus striatus) - นกปรอดเล็กตาขาว (Iole propinquus หรือ Hypsipetes propinquus) - นกปรอดเล็กท้องเทา (Pycnonotus erythropthalmos) - นกปรอดเล็กสีไพลตาแดง (Iole viridescens หรือ Hypsipetes viridescens) - นกปรอดสวน (Pycnonotus blanfordi) - นกปรอดสีขี้เถ้า (Hemixos flavala หรือ Hypsipetes flavala) - นกปรอดสีคล้ำใต้คอเหลือง (Criniger finschii) - นกปรอดสีน้ำตาลตาขาว (Pycnonotus simplex) - นกปรอดสีน้ำตาลตาแดง (Pycnonotus brunneus) - นกปรอดสีไพลใหญ่ (Pycnonotus plumosus) - นกปรอดหงอนตาขาว (Iole olivacea หรือ Hypsipetes charlottae) - นกปรอดหงอนปากหนา (Spizixos canifrons) - นกปรอดหงอนหลังลาย (Pycnonotus eutilotus) - นกปรอดหน้านวล (Pycnonotus goiavier) - นกปรอดหลังเขียวอกลาย (Ixos malaccensis หรือ Hypsipetes malaccensis) - นกปรอดหลังฟู (Tricholestes criniger หรือ Hypsipetes criniger) - นกปรอดหัวโขน หรือ นกกรงหัวจุก (Pycnonotus jocosus) - นกปรอดหัวโขนก้นเหลือง (Pycnonotus xanthorrhous) - นกปรอดหัวตาขาว (Pycnonotus flavescens) - นกปรอดหัวสีเขม่า (Pycnonotus aurigaster) - นกปรอดเหลืองหัวจุก (Pycnonotus melanicterus) - นกปรอดอกลายเกล็ด (Pycnonotus squamatus) - นกปรอดโอ่งแก้มเทา (Criniger bres) - นกปรอดโอ่งท้องสีน้ำตาล (Criniger ochraceus) - นกปรอดโอ่งเมืองเหนือ (Criniger pallidus) - นกปรอดโอ่งไร้หงอน (Criniger phaeocephalus) - นกปรอดโอ่งหน้าผากเทา (Alophoixus flaveolus หรือ Criniger flaveolus) ทุกชนิดเป็นสัตว์ป่าคุ้มครองทั้งหมด และมีบางชนิด คือ นกปรอดหัวโขน ที่นิยมเลี้ยงกันเป็นสัตว์เลี้ยงอย่างแพร่หลาย</doc>
