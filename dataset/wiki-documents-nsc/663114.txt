<doc id="663114" url="https://th.wikipedia.org/wiki?curid=663114" title="พรรคคอมมิวนิสต์อินโดนีเซีย (แดง)">พรรคคอมมิวนิสต์อินโดนีเซีย (แดง) พรรคคอมมิวนิสต์อินโดนีเซีย (แดง) () เป็นพรรคการเมืองในอินโดนีเซียที่แยกตัวออกมาจากพรรคคอมมิวนิสต์อินโดนีเซียใน พ.ศ. 2490 บุคคลสำคัญในกลุ่มนี้ที่แยกตัวออกมาได้แก่ โมฮามัด โจนี, อามีร์ ฮูซิน และแอล. อา. กาซิม ในวันที่ 8-9 มีนาคม พ.ศ.2490 พวกเขาได้ก่อตั้งพรรคคอมมิวนิสต์แดงขึ้นมา เหตุที่แยกตัวออกมาเพราะมีความเห็นต่างกันเรื่องความเป็นผู้นำของซาร์โจโนในพรรคมากกว่าปัญหาในด้านทฤษฎี โจโนได้ต่อต้านแนวคิดของซาร์โจโนในการเปิดโอกาสให้มีการเจรจากับเนเธอร์แลนด์ พรรคคอมมิวนิสต์อินโดนีเซียได้ประกาศต่อต้านการแยกตัวและถือว่าตนเองเป็นตัวแทนของพรรคลัทธิมากซ์-เลนินเพียงพรรคเดียวในอินโดนีเซีย ในเดือนกรกฎาคม พ.ศ. 2491 พรรคคอมมิวนิสต์แดงเป็นหนึ่งในพรรคการเมือง 20 พรรค ที่ลงนามสนับสนุนโปรแกรมแห่งชาติ</doc>
