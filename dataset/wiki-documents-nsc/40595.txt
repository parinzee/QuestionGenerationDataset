<doc id="40595" url="https://th.wikipedia.org/wiki?curid=40595" title="เจ้าแมวยอดนักสืบ">เจ้าแมวยอดนักสืบ เจ้าแมวยอดนักสืบ หรือ เนะโกะโนะอนกะเอะชิ (; ) เป็นภาพยนตร์อะนิเมะ ในปี พ.ศ. 2545 ที่กำกับโดย ฮิโรยูกิ โมริตะ และอำนวยการสร้างโดย สตูดิโอจิบลิ ดัดแปลงมาจากมังงะของ อาโออิ ฮิอิรางิ ที่ชื่อ ชื่อในภาษาญี่ปุ่น บะรง เนะโกะโนะดันชะกุ () หรือ Baron, the Cat Baron ซึ่งตีพิมพ์เป็นภาษาอังกฤษโดย VIZ Media ในปี พ.ศ. 2538 สตูดิโอจิบลินำภาพยนตร์เรื่อง "Whisper of the Heart" ออกฉาย ซึ่งดัดแปลงมาจากมังงะของ อาโออิ ฮิอิรางิ ซึ่งมีเนื้อหาเกี่ยวกับเด็กสาวคนหนึ่งผู้เขียนนิยายแฟนตาซี แม้ว่าชีวิตของเธอจะไม่ได้มีส่วนใดที่เป็นเรื่องมหัศจรรย์ แต่ฉากแฟนตาซีเล็กๆ ที่แสดงถึงสิ่งที่เธอได้เขียนนั้นตรึงใจแฟนๆ และเกิดความต้องการจะชมภาพยนตร์ทีกล่าวถึงนิยายแฟนตาซีของเธอ และนั่นคือภาพยนตร์เรื่องใหม่ The Cat Returnsเนื้อเรื่อง เนื้อเรื่อง. เรื่องราวของหญิงสาวชื่อ "ฮารุ" นักเรียนหญิงผู้มีนิสัยเงียบ และไม่มั่นใจในตัวเองคนหนึ่ง วันหนึ่ง เธอช่วยชีวิตแมวตัวหนึ่ง จากการโดนรถบรรทุกชนไว้ แมวตัวนั้นก็คือ "ลูน" เจ้าชายแห่งอาณาจักรแมว เพื่อเป็นการตอบแทน เหล่าแมวได้ให้ของขวัญแก่เธอ คือได้รับการแต่งงานกับเจ้าชายแห่งอาณาจักรแมว เธอเฝ้าหมกมุ่นอยู่กับเรื่องนี้อย่างมาก และได้ยินเสียงผู้หญิงบอกกับเธอให้หาตำรวจแมวให้พบ ฮารุได้พบกับ "มุตะ" ผู้ซึ่งนำเธอไปพบกับบารอนและโตโตะ หลังจากพบกับพวกเขา ฮารุและมุตะก็ถูกทหารจับตัวไปยังอาณาจักรแมว ทิ้งโตโตะและบารอนไว้ในโลกมนุษย์ แต่ทั้งสองก็หาทางเข้าสู่อาณาจักรแมวได้สำเร็จจนได้ ฮารุได้รับเชิญไปงานเลี้ยงฉลองที่พระราชวังแห่งอาณาจักรแมว เธอเริ่มจะกลายเป็นแมวอย่างช้าๆ ในงานนั้น บารอน(ที่ปลอมตัวอยู่)เต้นรำกับฮารุก่อนจะถูกพบตัว พวกเขาได้รับการช่วยเหลือจาก "ยูกิ" แมวเพศเมียสีขาวผู้ซึ่งเป็นแมวรับใช้ในพระราชวังและเคยเตือนฮารุให้หนีไปจากอาณาแมว การหลบหนีของฮารุ บารอน และมุตะ นำ พาพวกเขาผ่านเขาวงกตไปสู่หอคอยสูง ซึ่งเป็นทางกลับสู่โลกของฮารุ ลูนและกองทหารกลับสู่อาณาจักรแมว ก่อนจะได้รับรู้ว่าพระราชาได้ทำในสิ่งที่เขาไม่ต้องการและเขาไม่ปรารถนาจะแต่งงานกับฮารุ แต่ตั้งใจจะขอแต่งงานกับยูกิแทน มุตะก็เปิดเผยตัวว่าตัวเองเป็นอาชญากรชื่อกระฉ่อนในอาณาจักร (โดยการกินปลาในทะเลสาบจนหมด) และยูกิก็คือเจ้าของเสียงที่แนะนำฮารุให้ไปหาตำรวจแมว ในช่วงสมัยฮารุยังเป็นเด็ก เธอช่วยชีวิตยูกิจากความหิวโหยด้วยการให้คุกกี้ปลาที่เธอกำลังทานอยู่ และตอนนี้ ยูกิก็ได้ตอบแทนในความเมตตาของเธอแล้ว ในท้ายที่สุด ฮารุ มุตะ และบารอน หลบหนีออกมาได้สำเร็จด้วยความช่วยเหลือของเจ้าชายลูนและโตโตะ แล้วฮารุก็ค้นพบหัวใจตัวเองและความรักที่มีต่อบารอนตัวละครตัวละคร. - ฮารุ (吉岡ハル) - เด็กสาววัย 17 ปี ตัวเอกของเรื่อง - บารอน (Humbert Von Gikkingen) - ที่ถูกเรียกว่า บารอน รูปปั้นแมวที่มีชีวิต - มุตะ (ムタ, ルナルド・ムーン）- แมวอ้วนที่ทำให้ฮารุได้พบกับบารอน (คำภาษาญี่ปุ่นของ หมู คือ "บูตะ" มูตะเป็นเสียงเรียกที่เพี้ยนไป) - โตโตะ (トト) - รูปปั้นนกซึ่งมีชีวิต เช่นเดียวกับบารอน - ราชาแมว (猫王) - พระราชาแห่งอาณาจักรแมว - ลูน (ルーン) - เจ้าชายแห่งอาณาจักรแมว - นาโตริ (ナトリ)- ที่ปรึกษาของพระราชา - นาโตรุ (ナトル)- ผู้ส่งสารของพระราชา - ยูกิ (ユキ)- แมวรับใช้ลึกลับสีขาวแห่งอาณาจักรแมวทีมงานผู้สร้างทีมงาน. ผู้สร้าง. - ผู้กำกับ : ฮิโรยูกิ โมริตะ - เขียนบท : เรโกะ โยชิดะ - เพลงประกอบ : ยูจิ โนมิ - ออกแบบตัวละคร : ซาโตโกะ โมริกาวะ - โปรดิวเซอร์ : โตชิโอ ซูซึกิ - เอ็กเซคิวทีฟโปรดิวเซอร์ : ฮายาโอะ มิยาซากิ - โปรดักชั่น : สตูดิโอจิบลิ - มังงะดั้งเดิม : อาโออิ ฮิอิรางิพากย์เสียงพากย์เสียง. - เสียงพากย์ภาษาญี่ปุ่น - ฮารุ - ชิซึรุ อิเควากิ - บารอน Humbert Von Gikkingen - โยชิฮิโกะ ฮาคามาดะ - มุตะ - เท็ตสึ วาตานาเบะ - โตโตะ - โยสึเกะ ไซโต้ - ราชาแมว - เท็ตสึโร่ ตันบะ - ลูน - ทาคายูกิ ยามาดะ - ยูกิ - อากิ มาเอดะ- เสียงพากย์ภาษาอังกฤษ - ฮารุ - แอนน์ แฮททาเวย์ - บารอน Humbert von Gikkingen - Cary Elwes - มุตะ (AKA เรนัลโด้ มูน) - ปีเตอร์ บอยล์ - โตโตะ - Elliott Gould - ราชาแมว - ทิม เคอร์รี่ - ลูน - แอนดรูว์ เบวิส - ยูกิ - จูดี้ เกรียร์ - แม่ของฮารุ - คริสทีน ซัทเธอร์แลนด์ - ฮิโรมิ - เคิร์สเทน เบลล์ - นาโตริ - Rene Auberjonois - นาโตรุ - แอนดี้ ริชเตอร์</doc>
