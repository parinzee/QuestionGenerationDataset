<doc id="210617" url="https://th.wikipedia.org/wiki?curid=210617" title="ซายาโกะ คุโรดะ">ซายาโกะ คุโรดะ ซะยะโกะ คุโระดะ (; 18 เมษายน พ.ศ. 2512) หรือพระนามเดิม เจ้าหญิงซะยะโกะ เจ้าหญิงโนะริ () เป็นพระราชธิดาในสมเด็จพระจักรพรรดิอะกิฮิโตะกับสมเด็จพระจักรพรรดินีมิชิโกะ ภายหลังได้ทรงลาออกจากฐานันดรศักดิ์เพื่อเสกสมรสกับโยะชิกิ คุโระดะ เมื่อวันที่ 15 พฤศจิกายน พ.ศ. 2548 ตามกฎมนเทียรบาล ปัจจุบันซะยะโกะปฏิบัติหน้าที่เป็นนักบวชหญิงประจำศาลเจ้าใหญ่อิเซะ และเป็นนักวิจัยของพิพิธภัณฑ์การศึกษา มหาวิทยาลัยทะมะงะวะพระประวัติพระประวัติตอนต้น พระประวัติ. พระประวัติตอนต้น. ซะยะโกะประสูติเมื่อวันที่ 18 เมษายน พ.ศ. 2512 ณ โรงพยาบาลสำนักพระราชวัง กรุงโตเกียว เป็นพระราชบุตรพระองค์เล็กจากทั้งหมดสามพระองค์ และเป็นพระราชธิดาเพียงพระองค์เดียวในสมเด็จพระจักรพรรดิอะกิฮิโตะกับสมเด็จพระจักรพรรดินีมิชิโกะ มีพระเชษฐาคือเจ้าชายนะรุฮิโตะ มกุฎราชกุมารแห่งญี่ปุ่น และเจ้าชายฟุมิฮิโตะ เจ้าชายอะกิชิโนะ ทรงสำเร็จการศึกษาปริญญาตรีสาขาภาษาญี่ปุ่นและวรรณกรรม คณะอักษรศาสตร์ มหาวิทยาลัยกะกุชูอิง เมื่อ พ.ศ. 2535 ต่อมาทรงเป็นผู้ช่วยนักวิจัย (research associate) ของสถาบันปักษีวิทยายะมะชินะ (Yamashina Institute for Ornithology) ซึ่งพระองค์ได้รับการยอมรับว่าทรงเชี่ยวชาญการศึกษาเรื่องวงศ์นกกระเต็นน้อยเป็นอย่างยิ่ง ปี พ.ศ. 2541 พระองค์ได้รับการแต่งตั้งให้เป็นนักวิจัยประจำสถาบันดังกล่าว และมีผลงานวิชาการเกี่ยวกับนกและการศึกษาเรื่องอื่น ๆ ออกมาเสกสมรส เสกสมรส. 30 ธันวาคม พ.ศ. 2547 สำนักพระราชวังได้ประกาศแถลงการณ์ได้มีพิธีหมั้นระหว่างเจ้าหญิงซะยะโกะกับโยะชิกิ คุโระดะ (, ; 17 เมษายน พ.ศ. 2506) นักวางผังเมืองโตเกียว พระสหายคนสนิทของเจ้าชายฟุมิฮิโตะ เจ้าชายอะกิชิโนะ พระราชพิธีเสกสมรสถูกจัดขึ้นในวันที่ 15 พฤศจิกายน พ.ศ. 2548 ณ โรงแรมอิมพีเรียล กรุงโตเกียว เจ้าหญิงซะยะโกะจำต้องลาออกจากฐานันดรศักดิ์เพื่อเสกสมรส ถือเป็นการเสกสมรสระหว่างเจ้านายกับสามัญชนที่มิได้สืบสันดานจากชนชั้นมูลนายในรอบ 40 ปี และถือเป็นเจ้านายพระองค์ที่หกที่ทรงลาออกจากฐานันดรศักดิ์หลังมีการประกาศใช้กฎมนเทียรบาลเมื่อปี พ.ศ. 2490 โดยเจ้านายที่ทรงลาออกจากฐานันดรศักดิ์ไปก่อนหน้านี้คือเจ้าหญิงมะซะโกะแห่งมิกะซะ พระญาติกาของพระองค์ในปี พ.ศ. 2526 สมเด็จพระจักรพรรดิ สมเด็จพระจักรพรรดินี มกุฎราชกุมาร มกุฎราชกุมารี พร้อมด้วยพระบรมวงศานุวงศ์พระองค์อื่น ๆ เสด็จมาในพระราชพิธีนี้ 30 พระองค์ และมีแขกผู้มีเกียรติร่วมในพระราชพิธีนี้ 120 คน โดยมีประชาชนกว่าหนึ่งพันคนเฝ้ารอรับเสด็จบริเวณเส้นทางเสด็จระหว่างพระราชวังหลวงกับโรงแรมนานกว่าครึ่งชั่วโมง พระองค์ได้ลาออกจากการเป็นนักวิจัยประจำสถาบันปักษีวิทยาเพื่อมาใช้ชีวิตแม่บ้าน หลังจากนี้พระองค์จะได้รับบำเหน็จจากรัฐบาลญี่ปุ่นจำนวน 1.29 ล้านเหรียญสหรัฐสำหรับดำรงชีพต่อไป พระองค์ทรงย้ายออกจากพระราชวังไปประทับในห้องอยู่อาศัย มีรายงานว่าทรงขับรถและทรงออกไปจับจ่ายซื้อของที่ร้านสรรพาหารด้วยพระองค์เองหลังเสกสมรส หลังเสกสมรส. เดือนเมษายน พ.ศ. 2555 ซะยะโกะได้รับการแต่งตั้งให้เป็นนักบวชหญิงชั้นสูงประจำศาลเจ้าใหญ่อิเซะ เพื่อช่วยงานอะสึโกะ อิเกะดะ พระปิตุจฉาที่ทรงเป็นหัวหน้านักบวชของศาลเจ้าดังกล่าว นอกจากนี้พระองค์ยังเสด็จไปในงานเลี้ยงพระกระยาหารสมเด็จพระราชาธิบดีฟีลิปและสมเด็จพระราชินีมาทิลด์แห่งเบลเยียม ณ พระราชวังอิมพีเรียลเมื่อคราเสด็จเยือนประเทศญี่ปุ่นเมื่อเดือนตุลาคม พ.ศ. 2559 หลังการเสกสมรสมาหลายปี แต่ซะยะโกะก็ยังปรากฏพระองค์ในพระราชพิธีสำคัญต่าง ๆ ของพระราชวงศ์อยู่เสมอพระเกียรติยศพระอิสริยยศพระเกียรติยศ. พระอิสริยยศ. - เจ้าหญิงซายาโกะ เจ้าหญิงโนะริ (18 เมษายน พ.ศ. 2512 – 15 พฤศจิกายน พ.ศ. 2548) - นางซะยะโกะ คุโระดะ (15 พฤศจิกายน พ.ศ. 2548 – ปัจจุบัน)เครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์รัตนมงกุฎ ชั้นที่ 1ลำดับสาแหรก</doc>
