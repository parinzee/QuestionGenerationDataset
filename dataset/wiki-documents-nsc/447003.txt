<doc id="447003" url="https://th.wikipedia.org/wiki?curid=447003" title="แซ็ง-เดอนี">แซ็ง-เดอนี แซ็ง-เดอนี () เป็นเทศบาลของชานเมืองตอนเหนือของกรุงปารีส ประเทศฝรั่งเศส ตั้งอยู่ห่างจากศูนย์กลางของกรุงปารีส 9.4 กม. (5.8 ไมล์) มีโบสถ์ศิลปะกอทิก มหาวิหารแซ็ง-เดอนี ซึ่งมีที่ฝังพระศพของกษัตริย์ฝรั่งเศสหลายพระองค์ เช่น พระเจ้าหลุยส์ที่ 12 พระเจ้าอ็องรีที่ 2 พระเจ้าหลุยส์ที่ 13 พระเจ้าหลุยส์ที่ 16 รวมทั้งพระนางมารี อังตัวเนต แซ็ง-เดอนีเป็นที่ตั้งของสนามกีฬาแห่งชาติ สตาดเดอฟร็องส์ ซึ่งสร้างไว้จัดการแข่งขันฟุตบอลโลก 1998</doc>
