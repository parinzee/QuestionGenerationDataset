<doc id="322616" url="https://th.wikipedia.org/wiki?curid=322616" title="พระเจ้าบรมวงศ์เธอ พระองค์เจ้าสุบงกช">พระเจ้าบรมวงศ์เธอ พระองค์เจ้าสุบงกช พระเจ้าบรมวงศ์เธอ พระองค์เจ้าสุบงกช (30 สิงหาคม พ.ศ. 2360 — 28 ตุลาคม พ.ศ. 2424) พระราชธิดาพระองค์ที่ 23 ในพระบาทสมเด็จพระนั่งเกล้าเจ้าอยู่หัว ประสูติแต่เจ้าจอมมารดาน้อยลาวพระประวัติ พระประวัติ. พระเจ้าบรมวงศ์เธอ พระองค์เจ้าสุบงกช ประสูติเมื่อวันเสาร์ที่ 30 สิงหาคม พ.ศ. 2360 เป็นพระราชธิดาในพระบาทสมเด็จพระนั่งเกล้าเจ้าอยู่หัว ประสูติแต่เจ้าจอมมารดาน้อยลาว พระธิดาพระมหาอุปราช (เจ้าติสสะ) มีพระเชษฐาร่วมเจ้าจอมมารดา 1 พระองค์คือ พระเจ้าบรมวงศ์เธอ พระองค์เจ้าชาย (ไม่ปรากฏพระนาม) (11 มิถุนายน พ.ศ. 2358 - พ.ศ. 2364) พระองค์ประสูติในขณะที่พระราชบิดายังดำรงพระยศเป็นพระเจ้าลูกยาเธอ กรมหมื่นเจษฎาบดินทร์ เมื่อแรกประสูติจึงมีพระยศเป็น หม่อมเจ้าสุบงกช ต่อมาเมื่อพระราชบิดาได้บรมราชาภิเษกเป็นพระบาทสมเด็จพระนั่งเกล้าเจ้าอยู่หัว จึงทรงเลื่อนเป็น พระเจ้าลูกเธอ พระองค์เจ้าสุบงกช ทั้งนี้พระองค์เจ้าสุบงกชได้รับราชการสนองพระเดชพระคุณในการกำกับการแจกเบี้ยหวัด พระเจ้าบรมวงศ์เธอ พระองค์เจ้าสุบงกช สิ้นพระชนม์เมื่อวันศุกร์ที่ 28 ตุลาคม พ.ศ. 2424 เวลา 4 ทุ่ม 7 นาที ในรัชกาลพระบาทสมเด็จพระจุลจอมเกล้าเจ้าอยู่หัว สิริพระชนมายุได้ 64 พรรษาพระอิสริยยศพระอิสริยยศ. - หม่อมเจ้าสุบงกช (30 สิงหาคม พ.ศ. 2360 — 21 กรกฎาคม พ.ศ. 2367) - พระเจ้าลูกเธอ พระองค์เจ้าสุบงกช (21 กรกฎาคม พ.ศ. 2367 — 2 เมษายน พ.ศ. 2394) - พระเจ้าราชวรวงศ์เธอ พระองค์เจ้าสุบงกช (2 เมษายน พ.ศ. 2394 — 28 ตุลาคม พ.ศ. 2424) - พระเจ้าบรมวงศ์เธอ พระองค์เจ้าสุบงกช (15 กรกฎาคม พ.ศ. 2454; หลังสิ้นพระชนม์)</doc>
