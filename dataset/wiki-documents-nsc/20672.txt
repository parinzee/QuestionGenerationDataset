<doc id="20672" url="https://th.wikipedia.org/wiki?curid=20672" title="ไฟนอลแฟนตาซี X-2">ไฟนอลแฟนตาซี X-2 ไฟนอลแฟนตาซี X-2 (Final Fantasy X-2) () เป็นเกมประเภท Console role-playing ที่พัฒนาและจัดจำหน่ายโดย Square (ปัจจุบันคือ สแควร์เอนิกซ์) สำหรับเครื่อง PlayStation 2 ของโซนี่ วางจำหน่ายเมื่อ พ.ศ. 2546 เป็นภาคต่อของ ไฟนอลแฟนตาซี X ซึ่งเป็นเกมที่ขายดีที่สุดใน พ.ศ. 2544 เนื้อเรื่องของเกมเป็นเรื่องราวของ Yuna จาก ไฟนอลแฟนตาซี X ที่หาหนทางแก้ปัญหาความขัดแย้งทางการเมืองในโลก Spira ก่อนที่จะนำไปสู่สงคราม นอกจาก ไฟนอลแฟนตาซี X-2 จะเป็นเกมภาคต่อเกมแรกในซีรีส์ ไฟนอลแฟนตาซี และเป็นสื่อภาคต่อชิ้นที่ 2 ใน franchise ต่อจาก anime Final Fantasy: Legend of the Crystals แล้ว ในเกมยังมีองค์ประกอบหลายอย่างที่มีอยู่แล้วในซีรีส์ และเป็นเกมแรกในซีรีส์ที่มีตัวละครที่ควบคุมได้เพียง 3 ตัว ซึ่งเป็นตัวละครหญิงทั้งหมด และยังสามารถเดินทางไปยังสถานที่เกือบทั้งหมดในเกมได้ตั้งแต่ช่วงแรก นอกจากนี้ ยังมีระบบ Character class ซึ่งเป็นหนึ่งในระบบการเล่นดั้งเดิมของซีรีส์ และเป็นหนึ่งในไม่กี่เกมในซีรีส์ที่มีตอนจบมากกว่าหนึ่งแบบ ไฟนอลแฟนตาซี X-2 ได้รับคำวิจารณ์ในเชิงบวก และประสบความสำเร็จในด้านยอดขาย โดยหลังจากวางจำหน่ายในญี่ปุ่นได้ 9 เดือน ก็สามารถทำยอดขายในอเมริกาเหนือได้ 1 ล้านแผ่น และมียอดขายทั่วโลกราว 4 ล้านแผ่น นอกจากนี้ยังได้รับการลงคะแนนเสียงจากผู้อ่านนิตยสาร Famitsu ให้เป็นสุดยอดเกมตลอดกาลอันดับที่ 32 ขณะที่เกมฉบับภาษาอังกฤษได้รับรางวัล "Outstanding Achievement in Character Performance" จาก Academy of Interactive Arts & Sciences เมื่อ พ.ศ. 2547 และได้รับระดับคะแนน 86% จากเว็บไซต์ Game Rankings และ 85% จากเว็บไซต์ Metacriticโครงเรื่องSetting โครงเรื่อง. Setting. 2 ปีถัดจากเนื้อเรื่องใน ไฟนอลแฟนตาซี X โลกสปิราไม่ได้เปลี่ยนไปมากนัก พื้นที่ส่วนใหญ่จากภาคก่อนหน้ายังคงอยู่ (ยกเว้น Omega Ruins และ Baaj Temple) และมีสถานที่ใหม่เพิ่มเข้ามาอีกเล็กน้อย สิ่งที่เปลี่ยนไปอย่างเห็นได้ชัดคือ หมู่บ้านคิลิกาที่สร้างขึ้นใหม่ และหมอกบนยอดภูเขา Gagazet ได้หายไป เผยให้เห็นซากปรักหักพังที่ถูกลืมเลือนไป นอกจากนี้ พระราชวังแห่งเซนต์เบเวลล์สามารถเข้าได้ตลอดทั้งเกมจากที่ภาคก่อนหน้าสามารถเข้าได้เมื่อถึงเนื้อเรื่องบังคับเท่านั้น อย่างไรก็ตาม ถึงแม้จะไม่มีซิน อีกแล้ว แต่ Fiends ยังคงมีอยู่มากมายดังเช่นเมื่อก่อน นอกจากความเปลี่ยนแปลงภายนอกแล้ว อุดมการณ์ของชาวสปิราก็เปลี่ยนแปลงไปอย่างมากเช่นกัน หลังจากที่ซินถูกปราบลงแล้ว ก็เข้าสู่ยุคที่เรียกว่า "Eternal Calm" นักบวชในลัทธิเยวอนได้ตัดสินใจเปิดเผยความจริงเกี่ยวกับลัทธิ ให้ชาวสปิราได้ตัดสินใจเลือกวิถีการดำเนินชีวิตในโลกที่ไม่มีลัทธิและซิน ชาวสปิราได้รับชาวอัลเบดและเทคโนโลยีขั้นสูงเข้ามาเป็นส่วนหนึ่งในวิถีชีวิต ขณะที่คนส่วนใหญ่เริ่มแสวงหาความบันเทิงต่างๆ อย่างเช่นการแสดงดนตรี และกีฬาบลิทซ์บอล อีกส่วนหนึ่งก็เป็นนักล่าสมบัติโบราณ ตั้งแต่ค้นหาเหรียญและเครื่องจักรที่ถูกฝังมาเป็นเวลานานอยู่ใต้ผืนทรายบนเกาะบิคาเนล ไปจนถึงสเฟียร์ในถ้ำหรือซากปรักหักพังที่ถูกลืมเลือน ผู้ที่ออกแสวงหาสเฟียร์นี้เรียกว่า "นักล่าสเฟียร์ (Sphere hunter)" ซึ่งรวมตัวกันเป็นกลุ่มหลายกลุ่ม อย่างไรก็ตาม ถึงแม้จะไม่มีซินและ Maesters of Yevon อีกแล้ว แต่สปิราก็ยังคงมีความขัดแย้งอยู่ คนหนุ่มสาวได้ละทิ้งลัทธิเยวอนและหันไปสนใจในเครื่องจักร (ในเกมเรียกว่า "machina") เพื่อหวังจะพัฒนาสปิรา ขณะที่คนรุ่นเก่าจำนวนมากมองว่าความเปลี่ยนแปลงทางวัฒนธรรมนี้เกิดขึ้นเร็วเกินไป ในระหว่างนี้ในสปิราได้เกิดอุดมคติและวิถีปฏิบัติใหม่ๆ รวมทั้งกลุ่มทางการเมืองใหม่ๆขึ้นมา โดยสองกลุ่มที่ทรงอิทธิพลมากที่สุดคือ Youth League มีผู้นำคือ Mevyn Nooj และ New Yevon Party นำโดยอดีตนักบวชที่มีชื่อว่า "เทรมา" ซึ่งต่อมาได้หายสาบสูญไป และได้ Praetor Baralai ขึ้นเป็นผู้นำต่อมา สมาชิกของ Youth League ประกอบด้วยคนหนุ่มสาวเป็นหลัก มุ่งหวังที่จะทำให้ชาวสปิราละทิ้งวิถีเก่าๆได้โดยสมบูรณ์ ขณะที่สมาชิกของ New Yevon Party มีทั้งคนหนุ่มสาวและคนรุ่นเก่าที่คิดเห็นว่าความเปลี่ยนแปลงต่างๆควรเกิดขึ้นอย่างค่อยเป็นค่อยไป มีคติพจน์ประจำพรรคว่า "One thing at a time."ตัวละครหลักตัวละครหลัก. - ยูน่า (Yuna) - ริคคุ (Rikku) - เพนน์ (Paine) - ทีดัส (Tidus) - เลนน์ (Lenne) - ชูอิน (Shuyin) - นูจ (Nooj) - บาราไล (Baralai) - กิ๊พพัล (Gippal) - เลอบลังค์ (Leblanc)</doc>
