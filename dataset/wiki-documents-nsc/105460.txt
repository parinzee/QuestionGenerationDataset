<doc id="105460" url="https://th.wikipedia.org/wiki?curid=105460" title="โรงเรียนวังเหนือวิทยา">โรงเรียนวังเหนือวิทยา โรงเรียนวังเหนือวิทยา อำเภอวังเหนือ จังหวัดลำปาง สังกัดสำนักงานเขตพื้นที่การศึกษามัธยมศึกษา เขต 35 ได้รับอนุมัติจากกระทรวงศึกษาธิการให้ดำเนินการเปิดการเรียนการสอน เมื่อวันที่ 1 กรกฎาคม 2512 ในระดับชั้นมัธยมศึกษาตอนต้น เป็นโรงเรียนมัธยมศึกษาประจำอำเภอ ประเภทสหศึกษา ณ ตำบลวังเหนือ ติดกับถนนสายวังเหนือ - บ้านใหม่ - น้ำตกวังแก้ว ในพื้นที่ 15 ไร่ 2 งานเศษ แต่พื้นที่ดังกล่าวคับแคบไม่สามารถขยายให้กว้างออกไปในอนาคตได้ ในปีพุทธศักราช 2513 จึงได้ย้ายจากที่เดิมมาสร้างที่แห่งใหม่ ณ ตำบลวังเหนือ ด้านใต้ติดกับถนนสายวังเหนือ - แม่ขะจาน ทางหลวงแผ่นหมายเลข 120 ทิศเหนือ ทิศตะวันออก และทิศตะวันตก ติดกับที่ทำกิน มีพื้นที่ 107 ไร่ ห่างจากตัวอำเภอวังเหนือไปทิศตะวันตกประมาณ 600 เมตร และห่างจากตัวจังหวัดลำปาง ประมาณ 108 กิโลเมตร กรมสามัญศึกษาได้แต่งตั้งให้ นายปกรณ์ โคตรบัญชา ดำรงตำแหน่งครูใหญ่ เป็นผู้บริหารคนแรกของโรงเรียน และในปัจจุบันผู้บริหารคือ นางสมจิตร ดาวสุด ดำรงตำแหน่งผู้อำนวยการ</doc>
