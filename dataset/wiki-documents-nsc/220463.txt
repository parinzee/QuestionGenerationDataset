<doc id="220463" url="https://th.wikipedia.org/wiki?curid=220463" title="ฮอตเปปเปอร์ (วงดนตรี)">ฮอตเปปเปอร์ (วงดนตรี) เดอะฮอตเปปเปอร์ซิงเกอร์ส หรือ ฮอตเปปเปอร์ () เป็นวงนักร้องประสานงานเสียงดูโอ ที่ก่อตั้งโดยปราจีน ทรงเผ่า อดีตหัวหน้าวงดิอิมพอสซิเบิ้ล ในช่วงแรกเป็นวงทริโอ ประกอบด้วยนักร้องหญิงสามคน คือ ผุสดี เอื้อเฟื้อ, รุ่งพิรุณ เมธานนท์ และกรองกาญจน์ โมราวงศ์ ต่อมากรองกาญจน์ ไม่สามารถมาร่วมงานได้ จึงมีสมาชิกเหลือเพียงสองคน กลายเป็นวงดูโอ ได้รับชื่อเสียงเป็นอย่างมาก ชื่อของวง ปราจีน ทรงเผ่า นำมาจากชื่อผลงานอัลบั้มสุดท้ายของดิอิมพอสซิเบิ้ล ก่อนยุบวงในปี พ.ศ. 2520 คืออัลบั้มเพลงสากล Hot Pepper วงฮอตเปปเปอร์ มีเพลงที่เป็นที่รู้จัก ได้แก่ "หัวใจสลาย", "ลมรัก", "อยากลืมกลับจำ" เป็นต้น สำหรับนักดนตรีของวง ได้แก่ เสกสรร ยงยุทธ เล่นเปียโน, ศาสสัณฑ์ บุญญาศัย เล่นกีตาร์-ร้องประสานเสียงชาย, นิพนธ์ ขจรโยธิน เล่นเบส, สุรชัย เล็กแคล้วภัย เล่นกลอง, วิชัย อึ้งอัมพร เล่นแซ็กโซโฟน, มนัส พุกกะรัตน์ เล่นทรอมโบน และ ยงยุทธ มีแสง เล่นทรัมเป็ต-ร้องประสานเสียงชาย</doc>
