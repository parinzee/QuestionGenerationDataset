<doc id="457412" url="https://th.wikipedia.org/wiki?curid=457412" title="สตีฟ บรูซ">สตีฟ บรูซ สตีฟ บรูซ (; เกิดเมื่อวันที่ 31 ธันวาคม ค.ศ. 1960) เป็นอดีตนักฟุตบอลชาวอังกฤษ และอดีตผู้จัดการของหลายสโมสร สตีฟ บรูซ มีชื่อเต็มว่า สตีเฟน โรเจอร์ บรูซ (Stephen Roger Bruce) เป็นชาวเมืองคอร์บริดจ์ ในมณฑลนอร์ธัมเบอร์แลนด์ และได้เล่นเป็นนักฟุตบอลเต็มตัวในปี ค.ศ. 1979นักฟุตบอลอาชีพ นักฟุตบอลอาชีพ. บรูซได้เล่นให้กับกิลลิงแฮม เป็นสโมสรฟุตบอลสโมสรแรกในชีวิตของเขา ซึ่งบรู๊ซเล่นในตำแหน่งกองหลัง ด้วยความที่เขาเป็นคนรูปร่างใหญ่และมีพละกำลังกับความเร็วสูงของกองหลังในสโมสรทั้งหมด เขาสามารถช่วยสกัดบอลและช่วยโหม่งทำประตูให้ทีมหลายครั้ง และในปี ค.ศ. 1984 บรูซได้ถูกซื้อตัวไปเล่นกับนอริชซิตี และในสามปีที่เขาได้อยู่กับนอริชซิตี เขาได้พัฒนาการเล่นได้อย่างยอดเยี่ยมจึงเป็นความสนใจของแมนเชสเตอร์ยูไนเต็ด สโมสรฟุตบอลระดับแนวหน้าจากเมืองแมนเชสเตอร์ ได้ซื้อตัวเขาไปในราคา 4 ล้านปอนด์ โดยอเล็กซ์ เฟอร์กูสัน ผู้จัดการสโมสร ได้ชื่นชมการเล่นของเขามากและ ได้พัฒนากับฝึกสให้บรูซเล่นในตำแหน่งเซ็นเตอร์แบ็ก เพื่อใช้ในยามจำเป็น โดยได้เล่นให้แมนแชสเตอร์ยูไนเต็ดทั้งหมด 309 นัด ทำประตูได้ 36 ประตู แล้วหลังจากนั้น บรูซก็ได้ย้ายไปเล่นให้กับเบอร์มิงแฮมซิตี และเลิกเล่นฟุตบอลกับเชฟฟิลด์ยูไนเต็ด ในปี ค.ศ. 1999 ด้วยวัย 39 ปีผู้จัดการทีม ผู้จัดการทีม. หลังจากเลิกเล่นฟุตบอลในฤดูกาล 1998–99 กับ เชฟฟิลด์ยูไนเต็ด บรูซก็ได้ตัดสินใจมาสู่อาชีพผู้จัดการทีมต่อโดยได้เป็ผนู้จัดการของเชฟฟิลด์ยูไนเต็ด ต่อในฤดูกาล 1998-99 ซึ่งบรู๊ซได้นำพาเชฟฟิลด์ยูไนเต็ดจบอันดับที่ 8 ในฟุตบอลลีกดิวิชั่น 1 และนำทีมไปสู่รอบที่ 5 ของเอฟเอคัพ แล้วเขาก็ได้ถูกไล่ออกไป และหลังจากนั้นเขาก็ได้ย้ายไปคุมทีมในลีกอังกฤษอีกมากมาย อาทิ ฮันเดอร์สฟิลด์ทาวน์, วีแกนแอธเลติก, คริสตัล พาเลซ, เบอร์มิงแฮมซิตี, ซันเดอร์แลนด์ รวมถึง ฮัลล์ซิตี ในปี ค.ศ. 2012 โดยเฉพาะกับฮัลล์ซิตี บรูซมีสถิติที่ดีเยี่ยม สามารถพาสโมสรเข้าชิงเอฟเอคัพได้ในฤดูกาล 2014 แม้จะเป็นฝ่ายแพ้อาร์เซนอลไปก็ตาม แต่ก็เป็นฝ่ายยิงนำไปก่อนถึง 2–0 อีกทั้งในฤดูกาล 2016–17 ก็นำพาฮัลล์ซิตีกลับมาขึ้นสู่พรีเมียร์ลีกอีกครั้ง แต่ก่อนเปิดฤดูกาลเพียง 3 สัปดาห์ บรูซได้ประกาศลาออกจากตำแหน่ง เนื่องจากผิดหวังผู้บริหารสโมสรที่ไม่มีงบประมาณให้ซื้อตัวผู้เล่นรายใหม่รายการอ้างอิง</doc>
