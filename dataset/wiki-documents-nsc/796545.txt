<doc id="796545" url="https://th.wikipedia.org/wiki?curid=796545" title="ไรส์ (เพลงเคที เพร์รี)">ไรส์ (เพลงเคที เพร์รี) "ไรส์" () เป็นเพลงของนักร้องชาวอเมริกัน เคที เพร์รี เป็นเพลงประกอบรายการถ่ายทอดสดการแข่งขันกีฬาโอลิมปิกฤดูร้อน 2016 ของช่องเอ็นบีซีสปอตส์ เธอร่วมแต่งเพลงกับซาแวน โคเทชา และโปรดิวเซอร์เพลง แมกซ์ มาร์ติน และอาลี พายามี "ไรส์" เป็นเพลงอิเล็กทรอนิกส์ความเร็วปานกลาง มีเนื้อหาเกี่ยวกับชัยชนะและการลุกขึ้นเหนือกว่าคู่แข่ง เพลงออกจำหน่ายเป็นซิงเกิลในวันที่ 14 กรกฎาคม ค.ศ. 2016 โดยค่ายเพลงแคปิตอลเรเคิดส์สำหรับสตรีมมิงในแอปเปิลมิวสิก และให้ดาวน์โหลดในไอทูนส์ มิวสิกวิดีโอนำเสนอประมวลภาพกีฬาโอลิมปิกเผยแพร่ในวันถัดมา ในเชิงพาณิชย์ เพลงเปิดตัวที่อันดับที่หนึ่งในประเทศออสเตรเลีย และห้าอันดับแรกในประเทศฝรั่งเศสและสกอตแลนด์ สิบอันดับแรกในประเทศฮังการี และลักเซมเบิร์ก ยี่สิบอันดับแรกในประเทศแคนาดา สวิตเซอร์แลนด์ และในสหรัฐอเมริกา และสามสิบอันดับแรกในประเทศออสเตรีย นิวซีแลนด์ และสหราชอาณาจักร</doc>
