<doc id="439559" url="https://th.wikipedia.org/wiki?curid=439559" title="เอมอร สินธุไพร">เอมอร สินธุไพร นางเอมอร สินธุไพร (เกิด 26 สิงหาคม พ.ศ. 2502) สมาชิกสภาผู้แทนราษฎรจังหวัดร้อยเอ็ด เขต 5 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2554 สังกัดพรรคเพื่อไทยประวัติ ประวัติ. เอมอร สินธุไพร เกิดเมื่อวันที่ 26 สิงหาคม พ.ศ. 2502 เป็นบุตรนายจำนงค์ อนุสงค์ และนางหม่อม เนตรรักษ์ มีพี่น้อง 3 คน สำเร็จการศึกษาครุศาสตรบัณฑิต สาขาบริหารการศึกษา มหาวิทยาลัยราชภัฏบุรีรัมย์ และปริญญาโท รัฐศาสตร์มหาบัณทิต มหาวิทยาลัยรามคำแหง สมรสกับนายนิสิต สินธุไพร อดีต ส.ส.ร้อยเอ็ดหลายสมัย และเป็นแกนนำกลุ่มแนวร่วมประชาธิปไตยต่อต้านเผด็จการแห่งชาติ มีบุตร 2 คน คือ นางสาวจิราพร สินธุไพร และนางสาวชญาภา สินธุไพรงานการเมือง งานการเมือง. อดีตรับราชการครู โรงเรียนบ้านดอนดู่ อำเภอพนมไพร จังหวัดร้อยเอ็ด พ.ศ. 2554 ดำรงตำแหน่งที่ปรึกษานายกองค์การบริหารส่วนจังหวัดร้อยเอ็ด ก่อนจะลาออกมาลงสมัครรับเลือกตั้งสมาชิกสภาผู้แทนราษฎร จังหวัดร้อยเอ็ด แทนนายนิสิต สินธุไพร สามีที่ถูกตัดสิทธิ์ทางการเมือง 5 ปี ในคดียุบพรรคพลังประชาชน ผลการเลือกตั้งนางเอมอรได้รับเลือกตั้งเป็นครั้งแรกด้วยคะแนน 67,072 คะแนน ทิ้งห่างอันดับ 2 ที่ได้ไป 5,359 คะแนนสมาชิกสภาผู้แทนราษฎร สมาชิกสภาผู้แทนราษฎร. เอมอร สินธุไพร ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดร้อยเอ็ด สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2555 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)</doc>
