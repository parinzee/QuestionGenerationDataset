<doc id="182996" url="https://th.wikipedia.org/wiki?curid=182996" title="เกิดมาลุย">เกิดมาลุย เกิดมาลุย () เป็นภาพยนตร์ไทยที่เน้นการแสดงศิลปะการต่อสู้ ที่กำกับโดย พันนา ฤทธิไกร ออกฉายในปี พ.ศ. 2547 สร้างหลังจากความสำเร็จของภาพยนตร์เรื่อง องค์บาก ในปี พ.ศ. 2546 โดยชื่อ "เกิดมาลุย" เคยเป็นชื่อภาพยนตร์แอคชั่นเกรดเอ ถ่ายทำที่ จังหวัดขอนแก่น กำกับโดย ประพนธ์ เพ็ชร์อินทร์ นำแสดงโดย พันนา ฤทธิไกร ในปี พ.ศ. 2529 ในขณะนั้น "เกิดมาลุย" หรือ ชื่อเดิม "มือล่าระหัสเชน" เริ่มถ่ายทำปลายปี พ.ศ. 2527 และได้ออกฉายใน โรงภาพยนตร์เครือเอเพ็กซ์ เมื่อวันที่ 2 สิงหาคม พ.ศ. 2529 แต่ภาพยนตร์ทั้งสองเรื่องไม่มีเนื้อหาเกี่ยวข้องกันเลยเนื้อเรื่อง เนื้อเรื่อง. โดยเรื่องราวพูดถึงการเผชิญหน้า กับเหตุการณ์ร้ายแรงที่สุดในชีวิต ที่อยู่นอกเหนือจากความควบคุม อันนำมาซึ่งความเป็นความตายของผู้คนจำนวนมาก เมื่อตกอยู่ภายใต้การจับกลุ่มของผู้ก่อการร้าย ซึ่งเป็นชนกลุ่มน้อย ที่ตั้งใจสร้างความปั่นป่วนให้กับประเทศไทย พร้อมกับชาวบ้านในหมู่บ้านแห่งหนึ่งริมชายแดน ที่พวกเขาและเธอตั้งใจนำข้าวของมาบริจาค และช่วยพัฒนาหมู่บ้าน วิธีเดียวที่จะรักษาชีวิตของพวกพ้องและชาวบ้าน คือต้องนำเอาความสามารถเฉพาะตัวทางด้านกีฬาในแต่ละประเภท มาผสมผสานในการต่อสู้ด้วยมือเปล่า โดยมีเงื่อนไขของเวลา ในการแก้ไขปัญหาเฉพาะหน้าที่เกิดขึ้นให้ได้นักแสดงนักแสดง. - ชูพงษ์ ช่างปรุง แสดงเป็น เดี่ยว - นพพล โกมารชุน แสดงเป็น นายพลหยาง - สันติสุข พรหมศิริ แสดงเป็น ล่อเฟย - ปิยะพงษ์ ผิวอ่อน แสดงเป็น ตุ๊ก - สมรักษ์ คำสิงห์ แสดงเป็น ทับ - อมรเทพ แววแสง แสดงเป็น หมู - เกศริน เอกธวัชกุล แสดงเป็น นุ้ย - รัตนาภรณ์ เข็มทอง แสดงเป็น ตุ๊กตา - นันทวัธ วงศ์วาณิชย์ศิลป์ แสดงเป็น ไนท์ - สืบศักดิ์ ผันสืบ แสดงเป็น โจ้ - ฉัฏฐพงศ์ พันธนะอังกูร แสดงเป็น ฟง</doc>
