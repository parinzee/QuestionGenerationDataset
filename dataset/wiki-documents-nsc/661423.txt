<doc id="661423" url="https://th.wikipedia.org/wiki?curid=661423" title="ซูเปอร์สแมชบราเธอร์สฟอร์นินเท็นโด 3ดีเอส แอนด์วียู">ซูเปอร์สแมชบราเธอร์สฟอร์นินเท็นโด 3ดีเอส แอนด์วียู ซูเปอร์สแมชบราเธอร์สฟอร์นินเท็นโด 3ดีเอส แอนด์วียู (; ) เป็นวิดีโอเกมต่อสู้ที่ได้รับการพัฒนาโดยโซะระ ลิมิเต็ด กับบันไดนัมโคเกมส์ และได้รับการพัฒนาโดยนินเท็นโดสำหรับระบบเครื่องเล่นวิดีโอเกมนินเท็นโด 3ดีเอส และวียู โดยเกมทั้งสองเวอร์ชันเป็นตัวแทนของเกมในชุดที่สี่และห้า ในซีรีส์ซูเปอร์สแมชบราเธอร์ส โดยในเกมของซีรีส์นี้ จะมีตัวละครต่าง ๆ จากแฟรนไชส์ของนินเท็นโด สำหรับเวอร์ชันนินเท็นโด 3ดีเอส ได้รับการเปิดตัวที่ประเทศญี่ปุ่นในวันที่ 13 กันยายน ค.ศ. 2014, ในทวีปอเมริกาเหนือและยุโรปวันที่ 3 ตุลาคม ค.ศ. 2014 และในประเทศออสเตรเลียวันที่ 4 ตุลาคม ค.ศ. 2014 ส่วนเวอร์ชันวียูได้วางจำหน่ายในทวีปอเมริกาเหนือ ณ วันที่ 21 พฤศจิกายน ค.ศ. 2014, ทวีปยุโรปวันที่ 28 พฤศจิกายน ค.ศ. 2014, ประเทศออสเตรเลียวันที่ 29 พฤศจิกายน ค.ศ. 2014 และในประเทศญี่ปุ่นวันที่ 6 ธันวาคม ค.ศ. 2014รูปแบบการเล่น รูปแบบการเล่น. เช่นเดียวกับในเกมก่อนหน้านี้ในซีรีส์ซูเปอร์สแมชบราเธอร์ส เกมนี้จะเป็นเกมต่อสู้ที่มีถึงสี่ผู้เล่นที่สามารถใช้การโจมตี, เทคนิค และไอเทมที่จะสร้างความเสียหายต่อคู่แข่งในรูปแบบต่าง ๆ จุดมุ่งหมายของเกมสำหรับผู้เล่นคือการจะเพิ่มเปอร์เซ็นต์ความเสียหายต่อคู่แข่ง โดยทำให้พวกเขากระเด็นออกไปเมื่อถูกโจมตี และน็อกพวกเขาให้ออกจากสนามแข่งขัน เพื่อช่วยให้ผู้เล่นในระหว่างการต่อสู้ จะมีไอเทมที่ปรากฏในสนามแข่งขัน ซึ่งประกอบด้วยไอเทมที่ปรากฏในซีรีส์เกมต่าง ๆ หรือไอเทมที่มีลักษณะเฉพาะอยู่ในซูเปอร์สแมชบราเธอร์ส โดยไอเทมเหล่านี้คือ สแมชบอล ซึ่งเป็นไอเทมที่ช่วยให้ผู้เล่นเรียกการโจมตีด้วยสแมชแอทแทคที่ทรงพลังและมีลักษณะเฉพาะ และแอสซิสต์โทรฟี ซึ่งได้เรียกตัวละครวิดีโอเกมอื่น ๆ เข้าสู่สนามเพื่อโจมตีคู่แข่งหรือให้ความช่วยเหลือในรูปแบบอื่น ๆ ซึ่งได้นำมาใช้ในซูเปอร์สแมชบราเธอร์บรอวล์ ที่เป็นเกมภาคก่อนหน้า เช่นเดียวกับรุ่นก่อน ซูเปอร์สแมชบราเธอร์ส จะสามารถทำการสะสมถ้วยรางวัลในเกมโดยขึ้นอยู่กับตัวละครหรือไอเทมต่าง ๆ ที่พบเห็นได้ในเกมจากแหล่งอื่นของนินเท็นโด แต่ละด่านจะมีทางเลือกในรูปแบบโอเมกา ซึ่งจะแทนที่โดยแผนผังของด่านแบบผิวเรียบและขจัดสิ่งที่เป็นอันตรายในสนามแข่งขันออกทั้งหมด ในบางด่าน การรวบรวมถ้วยรางวัล รวมถึงแอสซิสต์โทรฟีจะมีลักษณะเฉพาะในแต่ละเวอร์ชัน โดยองค์ประกอบในระบบวียูส่วนใหญ่จะนำมาจากเกมคอนโซล ส่วนระบบ 3ดีเอส ส่วนใหญ่จะนำมาจากเกมมือถือ ซึ่งทั้งสองเวอร์ชันจะมีด่านที่เคยปรากฏในภาคก่อนของซีรีส์</doc>
