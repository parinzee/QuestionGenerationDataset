<doc id="46317" url="https://th.wikipedia.org/wiki?curid=46317" title="เฮลมุต ยาห์น">เฮลมุต ยาห์น เฮลมุต ยาห์น (; 4 มกราคม พ.ศ. 2482 -) สถาปนิกชาวอเมริกัน-เยอรมัน เกิดที่ ประเทศเยอรมนีและได้อพยพมาที่สหรัฐอเมริกา เป็นสถาปนิกชื่อดังของโลกคนหนึ่งในยุคปัจจุบัน ผลงานของยาห์นที่สำคัญได้แก่ อาคารโซนีเซนเตอร์ที่กรุงเบอร์ลิน ส่วนตัวขยายอาคารที่สนามบินโอ'แฮร์ อาคารในสนามบินสุวรรณภูมิ และตึกวันลิเบอร์ตีเพลซ ตึกที่สูงสุดในเมืองฟิลาเดลเฟีย เฮลมุต ยาห์น เกิดที่เมืองเนิร์นแบร์ก ประเทศเยอรมนี หลังจากเข้าเรียนที่มหาวิทยาลัยเทคโนโลยีแห่งมิวนิก ระหว่าง พ.ศ. 2503 - 2508 เขาได้ทำงานกับ Peter C. von Seidlein เป็นเวลาหนึ่งปี ต่อมาในปี พ.ศ. 2508 เพื่อศึกษาวิชาสถาปัตยกรรมศาสตร์ต่อในระดับปริญญาโทที่สถาบันเทคโนโลยีอิลลินอยส์ (Illinois Institute Technology : IIT) ที่นั่น เขาได้ศึกษาในหลักสูตรที่ออกแบบโดย ลุดวิก มีส แวน เดอร์ โรห์ เรียนรู้ภาษาและเทคนิคของลัทธิสมัยใหม่แนวนานาชาติ (International Style modernism) ใน พ.ศ. 2510 เขาเข้าทำงานกับบริษัท ซี.เอฟ. เมอร์ฟีแอสโซซิเอตส์ ในชิคาโก และใน พ.ศ. 2516 ก็ได้รับแต่งตั้งเป็นรองประธานบริหาร และผู้อำนวยการการวางแผนและออกแบบ ใน พ.ศ. 2524 บริษัทได้เปลี่ยนชื่อเป็น "เมอร์ฟี/ยาห์น" ถึงแม้ว่า ชาลส์ เมอร์ฟี จะเสียชีวิตไม่กี่ปีหลังจากนั้น ใน พ.ศ. 2528 เหลือเพียงยาห์นเป็นผู้ดูแล ในปี 2549 เขาได้รับปริญญาดุษฎีบัณฑิตในสาขาปรัชญาการออกแบบจากที่สถาบันเทคโนโลยีอิลลินอยส์ในวันที่ 16 ธันวาคมรางวัลรางวัล. - พ.ศ. 2534 - "10 อันดับแรก สถาปนิกอเมริกันที่มีอิทธิพลต่อวิถีชีวิตชาวอเมริกันมากที่สุด" จาก สถาบันสถาปนิกอเมริกัน - พ.ศ. 2536 - "รางวัลสถาปัตยกรรมโดดเด่น" จาก Illinois Academy of Fine Arts - พ.ศ. 2547 - "Bundesverdienstkreuz Erster Klasse" จาก สหพันธ์สาธารณรัฐเยอรมนี - พ.ศ. 2545 - "Institute Honour Award" จาก สถาบันสถาปนิกอเมริกัน สำหรับอาคารโซนีเซ็นเตอร์ผลงานที่ทำชื่อเสียงผลงานที่ทำชื่อเสียง. - ห้องสมุด มหาลัยชิคาโก - ที่ทำการรัฐอิลลินอยส์ เมืองชิคาโก - สนามบินโอ'แฮร์ เทอร์มิมัลของสายการบินยูไนเต็ด - อาคารโซนีเซ็นเตอร์ กรุงเบอร์ลิน - อาคารหมายเลข 3333 ถนนเซาท์สเตต (South State St.) อาคารเซอร์วิสอพาร์ตเมนต์ ส่วนขยายในสถาบันเทคโนโลยีอิลลินอยส์ (IIT) ในชิคาโก - ท่าอากาศยานสุวรรณภูมิ กรุงเทพมหานคร</doc>
