<doc id="210281" url="https://th.wikipedia.org/wiki?curid=210281" title="มานิต นพอมรบดี">มานิต นพอมรบดี นายมานิต นพอมรบดี รัฐมนตรีช่วยว่าการกระทรวงสาธารณสุขในรัฐบาลของนายอภิสิทธิ์ เวชชาชีวะ สมาชิกสภาผู้แทนราษฎรจังหวัดราชบุรี เขต 1 พรรคภูมิใจไทย แต่ภูมิลำเนาเป็นคนจังหวัดราชบุรี เป็นสามีของนางกอบกุล นพอมรบดี อดีต ส.ส.ราชบุรี พรรคไทยรักไทย ที่ถูกคนร้ายยิงเสียชีวิตเมื่อวันที่ 27 พฤษภาคม พ.ศ. 2549 นายมานิต และนางกอบกุล มีบุตร-ธิดา 3 คน คือ- นางสาวกุลวลี นพอมรบดี อายุ 22 ปี จบปริญญาตรี จากประเทศออสเตรเลีย - นายชินโชติ นพอมรบดี (มานะ นพอมรบดี) อายุ 19 ปี ศึกษาที่คณะวิศวกรรมศาสตร์ ชั้นปีที่ 2 RMIT ประเทศออสเตรเลีย - เด็กหญิงกรณิศ นพอมรบดี อายุ 14 ปี ศึกษาระดับไฮสคูล เกรด 10 ประเทศออสเตรเลีย นายมานิต เป็นเจ้าของธุรกิจรับเหมาก่อสร้างรายใหญ่ของจังหวัดราชบุรี และเซียนพระเครื่องที่มีชื่อเสียงหนึ่งในจังหวัดราชบุรี ปัจจุบันเป็นแกนนำพรรคภูมิใจไทยการศึกษา การศึกษา. นายมานิต สำเร็จการศึกษาวิศวกรรมศาสตรบัณฑิต สาขาวิศวกรรมโยธา จากมหาวิทยาลัยเกษตรศาสตร์การเมือง การเมือง. นายมานิต นพอมรบดี เป็นแกนนำพรรคภูมิใจไทยคนหนึ่งที่ได้รับตำแหน่งรัฐมนตรีในรัฐบาลของนายอภิสิทธิ์ เวชชาชึวะ ในตำแหน่ง รัฐมนตรีช่วยว่าการกระทรวงสาธารณสุข ซึ่งต่อมาได้มีการแต่งตั้งคณะกรรมการตรวจสอบความไม่โปร่งใสในการใช้งบประมาณโครงการไทยเข้มแข็ง ในกระทรวงสาธารณสุข ที่มี นายแพทย์บรรลุ ศิริพานิช เป็นประธาน และมีการสรุปผลการตรวจสอบว่า เกิดความไม่โปร่งใสในการบริหารงบประมาณตามโครงการดังกล่าว เป็นสาเหตุให้นายวิทยา แก้วภารดัย รัฐมนตรีว่าการกระทรวงสาธารณสุข ประกาศลาออกเพื่อแสดงความรับผิดชอบ ทำให้กระแสจากฝ่ายต่างๆ รวมถึงนายกรัฐมนตรีต้องการให้นายมานิต ลาออกด้วยเช่นกัน เมื่อวันที่ 10 มกราคม พ.ศ. 2553 นายมานิต นพอมรบดี แถลงข่าวลาออกจาตำแหน่งรัฐมนตรีช่วยว่าการกระทรวงสาธารณสุข และแสดงความบริสุทธิ์ใจว่าไม่ได้มีการทุจริตตามที่ถูกกล่าวหาเครื่องราชอิสริยาภรณ์เครื่องราชอิสริยาภรณ์. - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2553 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้น ประถมาภรณ์ช้างเผือก (ป.ช.) - พ.ศ. 2556 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.)</doc>
