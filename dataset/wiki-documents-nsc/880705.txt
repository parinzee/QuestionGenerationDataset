<doc id="880705" url="https://th.wikipedia.org/wiki?curid=880705" title="ฌอร์ฌ กูตง">ฌอร์ฌ กูตง ฌอร์ฌ โอกุสต์ กูตง () เป็นนักการเมืองและนักกฎหมายชาวฝรั่งเศส เขาเป็นหนึ่งในสมาชิกสภากงว็องซียงแห่งชาติในช่วงการปฏิวัติฝรั่งเศส นอกจากนี้เขายังได้รับเลือกเป็นหนึ่งในคณะกรรมาธิการความปลอดภัยส่วนรวมและกลายเป็นบุคคลใกล้ชิดของมักซีมีเลียง รอแบ็สปีแยร์ และหลุยส์ อ็องตวน เดอ แซ็ง-ฌุสต์ สองผู้ทรงอำนาจแห่งฝรั่งเศส กูตงเป็นผู้ผลักดันกฎหมายเดือนแพรรียาล () ซึ่งให้อำนาจคณะกรรมาธิการความปลอดภัยส่วนรวมมีอำนาจเชิงตุลาการเพิ่มเข้ามา อันนำไปสู่การกวาดล้าง จับกุม และประหารชีวิตฝ่ายตรงข้ามอย่างมากมายซึ่งเรียกว่าสมัยแห่งความน่าสะพรึงกลัว หลังรอแบ็สปีแยร์ถูกโค่นล้มโดยการลุกฮือของประชาชน เขาและบรรดาสมาชิกคณะกรรมาธิการความปลอดภัยคนอื่น ๆ ก็ต่างถูกพาตัวไปประหารชีวิตด้วยกิโยตีนในวันที่ 28 กรกฎาคม ค.ศ. 1794 เป็นการปิดฉากสมัยแห่งความน่าสะพรึงกลัว แต่ความวุ่นวายและการปฏิวัติฝรั่งเศสยังดำเนินต่อไป</doc>
