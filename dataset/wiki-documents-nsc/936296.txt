<doc id="936296" url="https://th.wikipedia.org/wiki?curid=936296" title="การทิ้งระเบิดดามัสกัสและฮอมส์ พ.ศ. 2561">การทิ้งระเบิดดามัสกัสและฮอมส์ พ.ศ. 2561 วันที่ 14 เมษายน 2561 ตั้งแต่เวลา 04:00 ตามเวลาซีเรีย (UTC+3) สหรัฐ ฝรั่งเศสและสหราชอาณาจักรดำเนินการโจมตีทางทหารหลายจุด โดยใช้อากาศยานมีคนขับและขีปนาวุธยิงจากเรือ ต่อตำแหน่งของรัฐบาลหลายแห่งในประเทศซีเรีย ประเทศตะวันตกทั้งสามแถลงว่าดำเนินการโจมตีเพื่อตอบโต้เหตุโจมตีเคมีที่ย่านดูมาของเขตกูตาตะวันออกเมื่อวันที่ 7 เมษายน 2561 ซึ่งระบุว่าเป็นฝีมือของรัฐบาลซีเรีย ฝ่ายซีเรียปฏิเสธความเกี่ยวข้องและเรียกการโจมตีครั้งนี้ว่าละเมิดกฎหมายระหว่างประเทศ การโจมตีดังกล่าวมีขึ้นก่อนผู้ตรวจสอบจากองค์การห้ามอาวุธเคมีมีกำหนดเดินทางถึงประเทศซีเรียเพื่อสอบสวนเหตุโจมตีเคมี แต่เดิมมีรายงานว่ากระนั้นผู้ตรวจสอบก็ไม่ได้รับอนุญาตให้เข้าถึงจุดที่ใช้ผลิตและบำรุงรักษาอาวุธเคมี มีรายงานจำนวนผู้บาดเจ็บทั้งหมด 9 ราย เป็นพลเรือน 3 ราย และ ทหารซีเรีย 6 รายการโจมตี การโจมตี. ประธานาธิบดีดอนัลด์ ทรัมป์ประกาศการโจมตีเมื่อเวลา 21:00 ตามเวลาตะวันออก (4:00 น. ของวันที่ 14 เมษายนในประเทศซีเรีย) ร่วมกับพันธมิตรฝรั่งเศสและสหราชอาณาจักร ได้ยินเสียงระเบิดในกรุงดามัสกัส เมืองหลวงของประเทศซีเรีย ขณะที่ทรัมป์กำลังพูด ประธานเสนาธิการร่วมสหรัฐ โจเซฟ ดันเฟิร์ด (Joseph Dunford) ระบุว่า ประเทศรัสเซียไม่ได้รับคำเตือนล่วงหน้า</doc>
