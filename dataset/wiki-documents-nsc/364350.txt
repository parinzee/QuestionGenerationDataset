<doc id="364350" url="https://th.wikipedia.org/wiki?curid=364350" title="ธีราทร บุญมาทัน">ธีราทร บุญมาทัน สิบตำรวจตรี ธีราทร บุญมาทัน (ชื่อเล่น: อุ้ม; เกิดวันที่ 6 กุมภาพันธ์ พ.ศ. 2533) เป็นนักฟุตบอลอาชีพชาวไทย ปัจจุบันเล่นให้กับวิสเซล โคเบะ ในการแข่งขัน เจ1ลีก ของประเทศญี่ปุ่น ซึ่งเป็นยืมตัวมาจากเมืองทอง ยูไนเต็ด โดยธีราทรเล่นในตำแหน่งแบ็กซ้าย ธีราทรเป็นผู้เล่นในตำแหน่งแบ็คซ้ายที่ถูกยกย่องว่าดีที่สุดในไทยเวลานี้ โดยราวกลางเดือนพฤศจิกายน พ.ศ. 2554 จากการแข่งขันฟุตบอลโลกรอบคัดเลือก 2014 โซนเอเชีย ระหว่างทีมชาติไทยกับทีมชาติซาอุดิอาระเบีย ซึ่งเขาได้รับใบแดงให้ออกจากสนาม และในไม่กี่วัน ในการแข่งขันซีเกมส์ครั้งที่ 26 ระหว่างทีมชาติไทย พบกับทีมชาติอินโดนีเซีย ธีราทรซึ่งถูกเรียกเข้าติดทีมชุดซีเกมส์ หลังตกรอบคัดเลือกฟุตบอลโลก ก็ได้รับใบแดงอีกครั้งแต่เขาก็สามารถกับมาเล่นทีมชาติได้ในปัจจุบัน หลังจากนั้นในวันที่ 1 ธันวาคม ปีเดียวกัน ธีราทรซึ่งลงเล่นให้บุรีรัมย์ในไทยลีก ใช้เท้าเหยียบเข้าที่ท้องของคู่แข่ง ระหว่างพบกับสโมสรฟุตบอลโอสถสภา เอ็ม–150 สระบุรี ต่อมาเมื่อวันที่ 9-21 กุมภาพันธ์ พ.ศ. 2555 ธีราทรเข้าพิธีอุปสมบทที่วัดบัวขวัญ จังหวัดนนทบุรี เพื่อตอบแทนบุญคุณบิดามารดา รวมทั้งเพื่อสงบจิตใจจากเหตุการณ์ที่ผ่านมา นอกจากนี้เขายังเคยได้รับเลือกจากเกียรติศักดิ์ เสนาเมืองให้เป็นกัปตันทีมชาติชุดใหญ่เมื่อนัดเจอกับไต้หวัน และเขาเป็นที่โด่งดังในระดับเอเชียว่าเป็น 'อีซ้ายมหัศจรรย์' วันที่ 11 พฤษภาคม 2559 แฟนเพจอย่างเป็นทางการของสโมสรฟุตบอล บุรีรัมย์ ยูไนเต็ด เปิดเผยแถลงข่าวการขาย ธีราทร บุญมาทัน ให้กับทีมร่วมลีกอย่าง เอสซีจี เมืองทอง ยูไนเต็ด หลังจากที่ก่อนหน้านี้มีข้อเสนอซื้อจากหลายทีม ซึ่งเขาจะสามารถเริ่มประเดิมลงสนามให้กับต้นสังกัดใหม่ได้ในช่วงเลกที่สองของฟุตบอลไทยลีก 2559รางวัลที่ได้รับรางวัลในระดับสโมสรรางวัลที่ได้รับ. รางวัลในระดับสโมสร. - บุรีรัมย์ ยูไนเต็ด - รองชนะเลิศ ไทยพรีเมียร์ลีก 2553 - รองชนะเลิศ โตโยต้า ลีกคัพ 2553 - ชนะเลิศ ไทยพรีเมียร์ลีก 2554 - ชนะเลิศ ไทยคม เอฟเอคัพ 2554 - ชนะเลิศ ไทยคม เอฟเอคัพ 2555 - ชนะเลิศ โตโยต้า ลีกคัพ 2555 - ชนะเลิศ ฟุตบอลถ้วยพระราชทาน ประเภท ก 2556 - ชนะเลิศ ไทยพรีเมียร์ลีก 2556 - ชนะเลิศ ไทยคม เอฟเอคัพ 2556 - ชนะเลิศ โตโยต้า ลีกคัพ 2556 - ชนะเลิศ ฟุตบอลถ้วยพระราชทาน ประเภท ก 2557 - ชนะเลิศ ไทยพรีเมียร์ลีก 2558 - ชนะเลิศ ฟุตบอลถ้วย พระราชทาน ประเภท ก 2559- ชนะเลิศ ไทยลีก 2559 - ชนะเลิศ โตโยต้า ลีกคัพ 2560ทำประตูในนามทีมชาติรุ่นไม่เกิน 23 ปีบุคคลบุคคล. - พ.ศ. 2557 : รางวัลนักฟุตบอลยอดเยี่ยม ไทยพรีเมียร์ลีก 2556 - งานฟุตบอลสยามโกลเด้นบอล ครั้งที่ 4</doc>
