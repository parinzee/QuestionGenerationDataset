<doc id="707887" url="https://th.wikipedia.org/wiki?curid=707887" title="หม่อมเจ้านภดลเฉลิมศรี ยุคล">หม่อมเจ้านภดลเฉลิมศรี ยุคล หม่อมเจ้านภดลเฉลิมศรี ยุคล (23 ตุลาคม พ.ศ. 2496) เป็นพระธิดาในพระเจ้าวรวงศ์เธอ พระองค์เจ้าอนุสรมงคลการ กับหม่อมอุบล ยุคล ณ อยุธยา และเป็นพระบรมวงศานุวงศ์ลำดับที่ 26 ในลำดับโปเจียมแห่งราชอาณาจักรไทยพระประวัติ พระประวัติ. หม่อมเจ้านภดลเฉลิมศรี (ท่านหญิงยุ้ย) ประสูติเมื่อวันที่ 23 ตุลาคม พ.ศ. 2496 เป็นพระธิดาในพระเจ้าวรวงศ์เธอ พระองค์เจ้าอนุสรมงคลการกับหม่อมอุบล ยุคล ณ อยุธยา (สุฤทธิ์) เป็นพระนัดดาในสมเด็จพระเจ้าบรมวงศ์เธอ เจ้าฟ้ายุคลฑิฆัมพร กรมหลวงลพบุรีราเมศร์ และเป็นพระราชปนัดดาในพระบาทสมเด็จพระจุลจอมเกล้าเจ้าอยู่หัว หม่อมเจ้านภดลเฉลิมศรี ทรงมีเชษฐาและเชษฐภคินี ร่วมอุทร 4 องค์ คือ- มาลินีมงคล อมาตยกุล (ท่านหญิงหยอย; 24 มิถุนายน พ.ศ. 2483) - ปัทมนรังษี เสนาณรงค์ (ท่านหญิงเม้า; 12 สิงหาคม พ.ศ. 2484) - หม่อมเจ้าชาตรีเฉลิม ยุคล (ท่านชายมุ้ย; 29 พฤศจิกายน พ.ศ. 2485) - หม่อมเจ้าจุลเจิม ยุคล (ท่านชายใหม่; 22 มกราคม พ.ศ. 2490)การทรงงาน การทรงงาน. หม่อมเจ้านภดลเฉลิมศรี ทรงประกอบธุรกิจส่วนองค์ โดยทรงเป็นเจ้าของบริษัทโปรดักชั่นเฮ้าส์ชื่อ บริษัท ดีแล่นฟีล์ม จำกัดหม่อมเจ้านภดลเฉลิมศรี ประทับที่วังกรุงเทพมหานคร แต่ก็ทรงมีวังหลังที่สองอยู่ที่จังหวัดเชียงใหม่และมักจะเสด็จแวะเวียนไปประทับทุกสองสามเดือน นอกจากนี้ยังโปรดการว่ายน้ำออกกำลังกายเป็นประจำ</doc>
