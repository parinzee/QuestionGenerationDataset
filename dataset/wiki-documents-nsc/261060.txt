<doc id="261060" url="https://th.wikipedia.org/wiki?curid=261060" title="บีเอต้าเบียทริกซ์ (รอสเซ็ตติ)">บีเอต้าเบียทริกซ์ (รอสเซ็ตติ) บีเอต้าเบียทริกซ์ () เป็นภาพเขียนสีน้ำมันบนผ้าใบที่เขียนโดยดานเต เกเบรียล รอสเซ็ตติจิตรกรสมัยพรีราฟาเอลไลท์ชาวอังกฤษ ที่ปัจจุบันตั้งแสดงอยู่ที่หอศิลป์เททบริเตนในลอนดอนในอังกฤษ รอสเซ็ตติเขียนภาพ “บีเอต้าเบียทริกซ์” เสร็จในปี ค.ศ. 1872 เป็นภาพบิอาทริเช พอร์ตินาริ (Beatrice Portinari) สตรีชาวฟลอเรนซ์ผู้เป็นแรงบันดาลใจในโคลงรักและบทเขียน La Vita Nuova (ชีวิตใหม่) ที่ดานเต อลิเกียริเขียนในปี ค.ศ. 1295 เบียทริกซ์เสียชีวิตในเดือนมิถุนายน ค.ศ. 1290 ภาพที่รอสเซ็ตติเขียนเป็นภาพของเบียทริกซ์ชั่วขณะที่กำลังจะเสียชีวิต รอสเซ็ตติใช้ภรรยาเอลิซาเบธ ซิดดัล (Elizabeth Siddal) เป็นแบบเบียทริกซ์ ในจดหมายที่เขียนถึงวิลเลียม มอร์ริสในปี ค.ศ. 1873 รอสเซ็ตติกล่าวถึงการเขียนภาพนี้ว่า "ไม่ใช่เป็นภาพที่แสดงการตายของเบียทริกซ์ แต่เป็นภาพอุดมคติของหัวข้อที่เป็นสัญลักษณ์ของภาวะการอยู่ในภวังค์ หรือชั่วที่จิตวิญญานแปรรูป"</doc>
