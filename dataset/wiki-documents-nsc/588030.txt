<doc id="588030" url="https://th.wikipedia.org/wiki?curid=588030" title="วัชระ บัวทอง">วัชระ บัวทอง วัชระ บัวทอง เกิดวันที่ 20 เมษายน พ.ศ. 2536 ที่จังหวัดสงขลา เป็นนักฟุตบอลชาวไทย ปัจจุบันเข้าแข่งขันไทยพรีเมียร์ลีกให้แก่สโมสรฟุตบอลสิงห์ท่าเรือผลงานในระดับสโมสรผลงานในระดับเยาวชน ผลงานในระดับสโมสร. ผลงานในระดับเยาวชน. วัชระ บัวทอง เริ่มเล่นฟุตบอลตั้งแต่อายุ 5 ขวบที่โรงเรียนสหศาสตร์ อำเภอหาดใหญ่ จังหวัดสงขลา และในภายหลังได้รับการชักชวนให้แก่โรงเรียนเกาะแต้วพิทยาสรรค์ สงขลา ขณะอยู่ระดับชั้นมัธยมปีที่ 2 โดยเป็นตัวแทนของโรงเรียนตลอดมา จากความสามารถที่โดดเด่น จึงได้รับการทางทามให้มาร่วมทีมกับโรงเรียนอัสสัมชัญเมื่ออยู่ชั้นมัธยมปีที่ 4 จากนั้น เขาได้เข้าแข่งขันฟุตบอลระดับนักเรียนที่กรุงเทพมหานคร เช่น รายการกรมพละถ้วย ก ฟุตบอลกองทัพอากาศ ฟุตบอลจตุรมิตรสามัคคี และรายการอื่นอีกเป็นจำนวนมาก รวมถึงเคยได้รางวัลรองชนะเลิศอันดับ 2 ฟุตบอลนักเรียนไทย 15 ปี ที่จัดขึ้น ณ ประเทศไทย โดยเป็นฝ่ายแพ้ต่อทีมจีนที่ 2-3 ประตู และเคยได้แชมป์ฟุตบอลนักเรียน 18 ปี ที่จัดขึ้น ณ ประเทศเกาหลีใต้ โดยเป็นฝ่ายชนะทีมเกาหลีใต้ที่ 3-1 ประตู ตลอดจนได้เป็นผู้รักษาประตูยอดเยี่ยมของรายการดังกล่าว ในภายหลัง วัชระ บัวทอง ได้เซ็นสัญญาร่วมกับสโมสรฟุตบอลโอสถสภา เอ็ม–150 สระบุรี ขณะมีอายุได้เพียง 15 ปีผลงานชุดใหญ่ ผลงานชุดใหญ่. ในวัยหนุ่ม เขาเข้าแข่งขันไทยพรีเมียร์ลีกให้แก่สโมสรฟุตบอลโอสถสภา เอ็ม–150 สระบุรี ใน พ.ศ. 2552 เมื่ออายุได้ 16 ปี และเล่นให้แก่สโมสรดังกล่าวจนถึง พ.ศ. 2554 และหลังจากแสดงผลงานได้อย่างยอดเยี่ยมให้แก่ทีมชาติไทย ยู 19 ปี ในการแข่งขันฟุตบอลชิงแชมป์อาเซียน ที่ประเทศพม่า เขาก็ได้รับการทาบทามจากสโมสรหลายแห่ง โดยเฉพาะอย่างยิ่งจากสโมสรฟุตบอลจังหวัดชัยนาท และสโมสรฟุตบอลจังหวัดสงขลา ใน พ.ศ. 2555 สโมสรฟุตบอลจังหวัดสงขลา ได้เซ็นสัญญาร่วมกับเขาในการติดต่อขอยืมตัวจนถึงสิ้นฤดูกาล ในการแข่งขันไทยพรีเมียร์ลีก 2556 เมื่อครั้งที่ทีมสโมสรฟุตบอลโอสถสภา เอ็ม–150 สระบุรี เหลือผู้รักษาประตูเพียงคนเดียว ทางสโมสรจึงได้มีการเรียกตัววัชระ บัวทอง กลับร่วมทีมอีกครั้งหลังจากที่สโมสรฟุตบอลสิงห์ท่าเรือได้ทำการยืมตัวในช่วงก่อนหน้า อย่างไรก็ตาม ในปีเดียวกันนี้เอง วัชระก็ได้รับการยืมตัวให้เข้าร่วมทีมสิงห์ท่าเรืออีกครั้ง โดยได้รับการยืนยันจากดุสิต เฉลิมแสน พ.ศ. 2556 วัชระ บัวทอง ได้รับการประกาศจากเกียรติศักดิ์ เสนาเมือง ให้เป็นหนึ่งในผู้รักษาประตูของทีมชาติไทยในการแข่งขันนัดพิเศษ เมื่อครั้งที่พบกับสโมสรฟุตบอลลิเวอร์พูล และสโมสรฟุตบอลบาร์เซโลนา วัชระ บัวทอง ไม่ได้เข้าร่วมในการแข่งขันฟุตบอลในซีเกมส์ 2013 ที่จัดขึ้น ณ ประเทศพม่า จากเดิมที่เกียรติศักดิ์ เสนาเมือง ได้ประกาศให้ร่วมทีม เนื่องด้วยวัชระได้รับบาดเจ็บในช่วงก่อนหน้า โดยได้มีแผนให้ชนินทร์ แซ่เอียะ จากสโมสรฟุตบอลพัทยา ยูไนเต็ด เข้ามาทำหน้าที่แทนเกียรติประวัติระดับนานาชาติ เกียรติประวัติ. ระดับนานาชาติ. ไทย ยู-19 ปี- แชมป์ ฟุตบอลเยาวชนอายุไม่เกิน 19 ปี ชิงแชมป์อาเซียน (1 สมัย); พ.ศ. 2554บุคคลบุคคล. - พ.ศ. 2553 รางวัลผู้รักษาประตูยอดเยี่ยม ศึกฟุตบอลนักเรียน 18 ปี ชิงแชมป์เอเชีย ที่ประเทศเกาหลีใต้</doc>
