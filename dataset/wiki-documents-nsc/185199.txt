<doc id="185199" url="https://th.wikipedia.org/wiki?curid=185199" title="หม่อมเจ้าวิมวาทิตย์ รพีพัฒน์">หม่อมเจ้าวิมวาทิตย์ รพีพัฒน์ หม่อมเจ้าวิมวาทิตย์ รพีพัฒน์ (15 ธันวาคม พ.ศ. 2445 - 29 ธันวาคม พ.ศ. 2501 ) เป็นพระโอรสใน พระเจ้าบรมวงศ์เธอ พระองค์เจ้ารพีพัฒนศักดิ์ กรมหลวงราชบุรีดิเรกฤทธิ์ อันประสูติแต่ หม่อมอ่อน รพีพัฒน์ ณ อยุธยา หม่อมเจ้าวิมวาทิตย์ รพีพัฒน์ มีพระเชษฐาและพระเชษฐภคินี ร่วมพระมารดา 10 พระองค์ คือ- หม่อมเจ้าหญิงพิมพ์รำไพ รพีพัฒน์ (โสณกุล) - หม่อมเจ้าไขแสงรพี รพีพัฒน์ - หม่อมเจ้าสุรีย์ประภา รพีพัฒน์ (กฤดากร) - หม่อมเจ้าหญิงชวลิตโอภาส รพีพัฒน์ (กิติยากร) - หม่อมเจ้าอากาศดำเกิง รพีพัฒน์ - หม่อมเจ้าเพลิงนภดล รพีพัฒน์ - หม่อมเจ้าถกลไกรวัล รพีพัฒน์ - หม่อมเจ้ารวิพรรณไพโรจน์ รพีพัฒน์ - หม่อมเจ้าหญิงดวงทิพโชติแจ้งหล้า รพีพัฒน์ - หม่อมเจ้าทิตยาทรงกลด รพีพัฒน์ และพระขนิษฐาต่างพระมารดา คือ- หม่อมเจ้าหญิงคันธรสรังษี รพีพัฒน์ (แสงมณี) (ประสูติแต่ หม่อมแดง) สมรสกับ นายอุทัย แสงมณี - หม่อมเจ้าหญิงรำไพศรีสอางค์ รพีพัฒน์ (สนิทวงศ์) (ประสูติแต่ หม่อมราชวงศ์สอางค์ ปราโมช) สมรสกับ หม่อมหลวงซ้ง สนิทวงศ์ หม่อมเจ้าวิมวาทิตย์ ทรงรับราชการกระทรวงการคลัง ตำแหน่งสูงสุดเป็นอธิบดีกรมสรรพากร ประทับอยู่ที่ตำหนักหลังใหญ่บริเวณปากซอยชิดลม ซึ่งปัจจุบันเป็นที่ตั้งของห้างสรรพสินค้าเซ็นทรัลชิดลม ทรงเป็นนักกีฬาแข่งม้า และเข้าสังคม ทรงเป็นสมาชิกวงดนตรีลายคราม ในพระบาทสมเด็จพระเจ้าอยู่หัว หม่อมเจ้าวิมวาทิตย์ เสกสมรสกับหม่อมเจ้าวินิตา กิติยากร พระธิดาในพระเจ้าบรมวงศ์เธอ กรมพระจันทบุรีนฤนาถ มีบุตรชายคนเดียว คือ หม่อมราชวงศ์วิภากร รพีพัฒน์ (สมรสกับหม่อมเจ้าวุฒิวิฑู วุฒิชัย พระธิดาในพระเจ้าบรมวงศ์เธอ กรมหลวงสิงหวิกรมเกรียงไกร ต่อมาสมรสใหม่กับ คุณเย็นจิตต์ สัมมาพันธ์ (เย็นจิตต์ รพีพัฒน์ ณ อยุธยา) อดีตสมาชิกสภาผู้แทนราษฎรกรุงเทพมหานคร) เมื่อพระบาทสมเด็จพระเจ้าอยู่หัว ทรงพระผนวชเมื่อ พ.ศ. 2499 หม่อมเจ้าวิมวาทิตย์ได้ผนวชตามเสด็จด้วย จากนั้นไม่นาน ทรงป่วยด้วยโรคมะเร็ง และสิ้นชีพิตักษัยเมื่อวันที่ 29 ธันวาคม พ.ศ. 2501</doc>
