<doc id="607349" url="https://th.wikipedia.org/wiki?curid=607349" title="เมจิกซีดส์">เมจิกซีดส์ เมจิกซีดส์ () เป็นนวนิยาย ค.ศ. 2004 โดยวี เอส ไนพอล ที่ได้รับการตีพิมพ์โดยอัลเฟรด เอ คนอพฟ์ (สหรัฐอเมริกา) นวนิยายเรื่องนี้มีฉากอยู่ในประเทศอินเดียและทวีปยุโรป (กรุงเบอร์ลินและกรุงลอนดอน)เนื้อเรื่องย่อ เนื้อเรื่องย่อ. เมจิกซีดส์ เป็นภาคต่อของนวนิยาย ค.ศ. 2001 เรื่องฮาล์ฟอะไลฟ์ โดยเมจิกซีดส์ใช้เวลานานกว่า "ฮาล์ฟอะไลฟ์" ในการเดินเรื่อง ซึ่งเป็นเรื่องราวของวิลลี โซเมอร์เซต แชนแดรน ที่เป็นชาวอินเดียย้ายถิ่น ผู้อาศัยอยู่กับน้องสาวของเขาชื่อ สโรจินี ในกรุงเบอร์ลิน เขาได้ถูกบังคับให้มายังประเทศเยอรมนีภายหลังการปฏิวัติในประเทศแถบแอฟริกาที่ไม่มีชื่อ (สมมติเป็นโมซัมบิก) ที่บังคับให้เขาต้องรับการเนรเทศ โดยเขาได้ใช้เวลา 18 ปีในทวีปแอฟริกา และเกิดความไม่สบายใจในการใช้ชีวิตในแถบยุโรป น้องสาวของเขาได้ส่งให้เขากลับไปอยู่ที่ประเทศอินเดียและได้มีส่วนพัวพันกับการรบแบบกองโจรคอมมิวนิสต์ที่นั่น เขายอมรับภารกิจในครั้งนี้ แต่ไม่ได้มีความรู้สึกมุ่งมั่นอย่างแท้จริงที่จะก่อให้เกิดการกบฏ เขาปลดเปลื้องความคิดที่ผิดออกไปได้อย่างรวดเร็วเกี่ยวกับการรบแบบกองโจร ในข้อบกพร่องส่วนบุคคลของเขาเหล่านั้น และกลยุทธ์การเคลื่อนไหวโดยไม่ไตร่ตรอง แต่ก็ยังคงมีส่วนร่วมกับพวกของเขาในบางส่วนเนื่องมาจากความเฉื่อยช้า กับอีกส่วนหนึ่งที่กลัวว่าเพื่อนเก่าอาจจะสังหารเขา ในที่สุดเขาก็ถูกจับกุมและกักขัง และได้พบว่าชีวิตในคุกดีกว่าชีวิตที่ต้องรีบเร่ง เขาได้รับการปล่อยตัวออกจากคุกเมื่อเพื่อนชาวอังกฤษที่ชื่อโรเจอร์ได้จัดพิมพ์ชุดเรื่องสั้นของเขาใหม่ ซึ่งทำให้เกิดความลำบากใจบางประการต่อรัฐบาลของอินเดีย วิลลีได้ย้ายไปยังกรุงลอนดอน และ ณ ที่แห่งนี้ เขาก็ได้พบว่าตนเองได้มาอยู่ในกลุ่มชนชั้นกลางระดับบน ก่อนที่จะระหกระเหินมาใช้ชีวิตอยู่ในเขตชานเมือง กับการเย้ยหยันทุกรูปแบบและความรู้สึกเงียบสงบในโลกที่ปิดทึบ</doc>
