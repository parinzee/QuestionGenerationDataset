<doc id="780501" url="https://th.wikipedia.org/wiki?curid=780501" title="ท่าอากาศยานนานาชาติสุลต่านมะห์มุด บาดารูดินที่ 2">ท่าอากาศยานนานาชาติสุลต่านมะห์มุด บาดารูดินที่ 2 ท่าอากาศยานนานาชาติสุลต่านมะห์มุด บาดารูดินที่ 2 () เป็นสนามบินนานาชาติในเมืองปาเล็มบัง จังหวัดสุมาตราใต้ ประเทศอินโดนีเซีย ชื่อสนามบินมาจาก สุลต่านมะห์มุด บาดารูดินที่ 2 ซึ่งเป็นสุลต่านแห่งปาเล็มบัง ในช่วงปี ค.ศ. 1938 ได้เปิดใช้งานสนามบินพาณิชย์แห่งนี้ครั้งแรก ที่ตาลังเบตูตู ในปาเล็มบัง ต่อมาสนามบินถูกสร้างใหม่โดยกองทัพญี่ปุ่น ในช่วงที่ญี่ปุ่นเข้ายึดการปกครอง (ค.ศ. 1942-1943) ในวันที่ 15 กรกฎาคม ค.ศ. 1963 ได้เปิดใช้งานในฐานะสนามบินร่วมทางการทหารและพาณิชย์ แต่ต่อมาในวันที่ 21 สิงหาคม ค.ศ. 1975 ได้กลับมาเป็นสนามบินพาณิชย์อีกครั้ง และในวันที่ 3 เมษายน ค.ศ 1985 ได้เปลี่ยนชื่อจาก "ท่าอากาศยานตาลังเบตูตู" มาเป็น "ท่าอากาศยานนานาชาติสุลต่านมะห์มุด บาดารูดินที่ 2" ให้บริการโดย Angkasa Pura II หลังจากที่จังหวัดสุมาตราใต้ได้รับคัดเลือกให้เป็นเจ้าภาพในงานสัปดาห์กีฬาแห่งชาติในปี ค.ศ. 2004 ได้มีการก่อสร้างส่วนต่อขยายอาคารใหม่ เปิดใช้งานในวันที่ 27 กันยายน ค.ศ. 2005</doc>
