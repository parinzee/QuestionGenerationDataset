<doc id="189768" url="https://th.wikipedia.org/wiki?curid=189768" title="ชารอน สโตน">ชารอน สโตน ชารอน สโตน () เกิดเมื่อวันที่ 10 มีนาคม พ.ศ. 2501 เป็นนักแสดงชาวอเมริกัน โปรดิวเซอร์ อดีตนางแบบ เป็นที่รู้จักกับผลงานภาพยนตร์เรื่อง Basic Instinct ในปี 1992 เธอได้รับการเสนอชื่อเข้าชิงรางวัลออสการ์สาขานักแสดงนำหญิงยอดเยี่ยมจากเรื่อง Casino และได้รับรางวัลจากรางวัลลูกโลกทองคำ และรางวัลเอมมีประวัติ ประวัติ. ชารอน สโตน เกิดและเติบโตที่ มีดวิลล์ เมืองเล็ก ๆ ในเพนน์ซิลวาเนีย พ่อของเธอทำงานในโรงงาน และแม่ของเธอเป็นแม่บ้าน เธอเป็นลูกคนที่ 2 ใน 4 คน ชารอนเรียนที่โรงเรียนมัธยมปลายที่เซเกอร์ทาวน์ เพนน์ซิลวาเนีย เข้าศึกษาต่อที่มหาวิทยาลัยเอ็ดดิโบโร ของเพนน์ซิลวาเนีย และเมื่อเธอจบการศึกษาในสาขาการวรรณศิลป์ พออายุได้ 17 ปี ได้ชนะการประกวดมิสเพนน์ซิลวาเนีย บิวตี้ คอนเทสต์ เธอทำงานพาร์ทไทม์ที่เคาท์เตอร์ร้านแม็คโดนัล ต่อมาเธอก้าวสู่อาชีพนางแบบและมีผลงานทั้งรายการโทรทัศน์ และงานโฆษณา ในปี 1980 เธอก็ได้แสดงใน Woody Allen's Stardust Memories ในปี 1984 แต่งงานกับ ไมเคิล กรีนเบิร์ก โปรดิวเซอร์ จาก MacGyver แต่ก็ต้องหย่าร้างกันในอีก 2 ปีต่อมา จนเธอได้แสดงในภาพยนตร์เรื่อง Total Recall ในปี 1990 ร่วมกับอาร์โนลด์ ชวาสเนกเกอร์ จนเธอแสดงในภาพยนตร์เรื่อง Basic Instinct ในปี 1992 กับไมเคิล ดักลาส เธอเคยได้รับการเสนอชื่อเข้าชิงรางวัลลูกโลกทองคำ ในฐานะนักแสดงหญิงยอดเยี่ยม หลายครั้ง เช่น The Specialist (1994) กับซิลเวสเตอร์ สตอลโลน และเรื่อง The Quick and the Dead (1995) กับจีน ฮอกแมน เธอประสบความสำเร็จจากการแสดงในภาพยนตร์เรื่อง Casino (1995) ที่แสดงกับโรเบิร์ต เดอนีโร และยังได้รับการเสนอชื่อเข้าชิงรางวัลออสการ์อีกด้วย หลังจากนั้นเธอก็มีผลงานแสดงภาพยนตร์อีก 2-3 เรื่อง ต่อมาเธอแต่งงานกับ บรรณาธิการหนังสือพิมพ์ที่ชื่อฟิล บรอนสเตน เธอมีลูกชาย คือโรน โจเซฟ</doc>
