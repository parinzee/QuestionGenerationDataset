<doc id="169261" url="https://th.wikipedia.org/wiki?curid=169261" title="ช่องอก">ช่องอก ช่องอก (thoracic cavity หรือ chest cavity) เป็นช่องว่างในร่างกายมนุษย์ (และสัตว์ชนิดอื่นๆ) ที่ถูกหุ้มด้วยผนังช่องอก (thoracic wall) (กระดูกทรวงอก รวมทั้งผิวหนัง กล้ามเนื้อ และพังผืด)องค์ประกอบ องค์ประกอบ. โครงสร้างที่อยู่ภายในช่องอก ได้แก่- โครงสร้างของระบบไหลเวียนโลหิต ได้แก่ หัวใจและหลอดเลือดใหญ่ เช่น หลอดเลือดแดงใหญ่เอออร์ตา (aorta) , หลอดเลือดแดงพัลโมนารี (pulmonary artery) และแขนงทั้งหมด, หลอดเลือดดำใหญ่ซุพีเรียร์เวนาคาวา (superior vena cava) , หลอดเลือดดำใหญ่อินฟีเรียร์เวนาคาวา (inferior vena cava) , หลอดเลือดดำพัลโมนารี (pulmonary veins) และหลอดเลือดดำอไซกอส (azygos vein) - โครงสร้างของระบบทางเดินหายใจ ได้แก่ ท่อลม (trachea) , หลอดลม (bronchi) , และปอด - โครงสร้างของระบบทางเดินอาหาร ได้แก่ หลอดอาหาร (esophagus) - ระบบต่อมไร้ท่อ ได้แก่ ต่อมไทมัส (thymus gland) - โครงสร้างของระบบประสาท ได้แก่ เส้นประสาทเวกัส (vagus) 1 คู่, และแนวปมประสาทซิมพาเทติก (sympathetic chain) 1 คู่ - ระบบน้ำเหลือง ได้แก่ ท่อน้ำเหลืองอก (thoracic duct) ช่องอกประกอบด้วยช่องว่างที่สำคัญ 3 ช่องที่ดาดด้วยมีโซทีเลียม (mesothelium) ได้แก่ โพรงเยื่อหุ้มปอด (pleural cavities) 1 คู่และถุงหุ้มหัวใจ (pericardial cavity) ส่วนประจันอก (mediastinum) เป็นโครงสร้างที่มีอวัยวะที่อยู่ตรงกลางของอกระหว่างปอดขอบเขต ขอบเขต. ช่องอกแยกออกจากช่องท้อง (abdominal cavity) โดยกะบังลม (diaphragm) ทางเข้าช่องอก (thoracic inlet) เป็นขอบเขตบนสุดของช่องอกซึ่งเกิดจากการเรียงตัวของแมนูเบรียมของกระดูกอก (manubrium) ในด้านหน้า กระดูกซี่โครงคู่ที่ 1 ในด้านข้าง และกระดูกสันหลังในด้านหลังความสำคัญทางคลินิก ความสำคัญทางคลินิก. หากช่องอกรั่วเปิดออกสู่ภายนอกได้ เช่นได้รับบาดเจ็บจากกระสุนปืนหรือถูกแทงด้วยมีด จะเกิดภาวะโพรงเยื่อหุ้มปอดมีอากาศ (pneumothorax) หรือมีอากาศเข้าไปอยู่ภายในช่องอก ซึ่งหากมีปริมาตรอากาศมากจะทำให้ปอดทั้งสองข้างแฟบ ซึ่งเป็นภาวะที่แพทย์ต้องดูแลอย่างใกล้ชิดภาพอื่นๆ</doc>
