<doc id="342250" url="https://th.wikipedia.org/wiki?curid=342250" title="หยาง (สตรีทไฟท์เตอร์)">หยาง (สตรีทไฟท์เตอร์) หยาง (; ) เป็นตัวละครจากเกมสตรีทไฟท์เตอร์ ปรากฏตัวครั้งแรกในสตรีทไฟท์เตอร์ III ซึ่งใช้วิชามวยเคมโปผสานวิชาหมัดแปดปรมัตถ์จากฮ่องกง ซึ่งมีทรงผมแบบเดียวกันกับโทรวา บาร์ตัน ที่เป็นตัวละครจากกันดั้มวิง เนื้อหาในเกมมีการระบุว่าหยางเป็นผู้ที่ชอบชอบเล่นโรลเลอร์เบลด ส่วนพี่ชายฝาแฝดของเขาที่มีชื่อว่าหยุนนั้นชอบเล่นสเก็ตบอร์ด ผู้ให้เสียงพากย์หยางคือ โคจิ โทเบะ ในภาคนิวเจเนอเรชั่นกับภาคเซคันด์อิมแพ็ค และมาซากาสึ ซูซูกิ ในภาคเธิร์ดสไตรค์ นอกจากนี้ หยางยังได้ปรากฏตัวในซูเปอร์สตรีทไฟท์เตอร์ IV: อาเขดอิดิชันประวัติตามท้องเรื่อง ประวัติตามท้องเรื่อง. สองพี่น้องตระกูลลีเป็นญาติกับ ลี ซึ่งเป็นลุงของเขาที่หายสาบสูญไปในการแข่งขัน เวิลด์วอริเออร์ครั้งที่หนึ่ง ไม่มีใครทราบแน่ชัดถึงที่อยู่ปัจจุบันของเขา ทราบเพียงแต่ว่าลุงของพวกเขาได้ร้องขอให้เก็นได้ทำการฝึกวิชาให้แก่พวกเขา หยางได้เข้าร่วมการแข่งขันพร้อมกับหยุน ซึ่งเป็นพี่ชายฝาแฝดของเขาในรายการเวิลด์วอริเออร์ เพื่อแสดงความสามารถของเขาให้โลกได้ประจักษ์- เหตุการณ์อื่น แม้ว่าหยางจะไม่ได้ปรากฏตัวอย่างเป็นทางการในสตรีทไฟท์เตอร์ซีโร่ 3 แต่เขากับหยางซึ่งเป็นพี่ชายฝาแฝดได้ออกค้นหานักแสดงระดับตำนานที่มีชื่อว่าเฟยหลงไปทั่วโลก ด้วยความหวังที่พวกเขาจะเป็นดาราภาพยนตร์ที่มีชื่อเสียงบ้าง แล้วเขาก็ได้มาพบกับดี เจย์ ผู้ซึ่งมีความเป็นไปได้ที่จะชี้นำเบาะแสสู่เฟยหลง โดยหยุนได้ทำการต่อสู้กับดีเจย์และได้รับชัยชนะ หยุนได้ทราบถึงข่าวลือเกี่ยวกับเฟยหลงว่าทำงานให้กับชาโดลู แต่ดีเจย์ได้ยืนยันว่าข่าวลือดังกล่าวเป็นเท็จ และยังบอกด้วยว่าเฟยหลงไม่ได้เป็นคนเลว จากการช่วยเหลือของดีเจย์ทำให้พวกเขาได้พบกับเฟยหลงแล้วพวกเขาก็ได้ต่อสู้กันเพื่อล้วงเอาความจริงออกมา ภายหลังจากที่สองพี่น้องตระกูลลีได้รับชัยชนะแล้ว เฟยหลงได้บอกแก่หยุนและหยางว่าเขาเพียงแค่ลักลอบเข้าไปสืบเบาะแสของผู้นำขององค์การที่มีชื่อว่าเวก้า สองพี่น้องตระกูลลีจึงตัดสินใจที่จะช่วยเหลือเฟยหลงปกป้องโลกไม่ให้ตกอยู่ใต้อำนาจของชาโดลู แต่น่าเสียดายที่ทั้งพี่น้องตระกูลลีรวมถึงเฟยหลงถุกจับกุมตัวโดยชาโดลู แต่ถึงกระนั้นพวกเขาก็สามารถหลบหนีออกมาได้ และเริ่มปฏิบัติหน้าที่ของพวกเขาในทันที เฟยหลงให้หยุนจัดการในส่วนที่เกี่ยวข้องกับกลุ่มหญิงสาวที่ถูกล้างสมองที่เรียกกันว่าดอลล์ในสังกัดชาโดลู เมื่อเขาพบกับเวก้ากำลังเหยียบย่ำหยุนกับเฟยหลงใต้ฝ่าเท้า เวก้าได้ยื่นข้อเสนอให้เขาเข้าร่วมองค์การชาโดลู แต่พวกเขาก็ปฏิเสธ พร้อมกับเข้าต่อสู้กันอย่างดุเดือด และด้วยความช่วยเหลือของเฟยหลง จึงได้ทำให้พวกเขาได้รับชัยชนะในที่สุด เฟยหลงกล่าวขอบคุณพวกเขา และสองพี่น้องตระกูลลีก็กลับมาปรากฏตัวอีกครั้งในฐานะของนักแสดงภาพยนตร์ของตนเองที่มีชื่อว่า สตรีทคิง 2: สามมังกรอหังการ์ ซึ่งสมกับความปรารถนาของพวกเขาในที่สุด- ซูเปอร์สตรีทไฟท์เตอร์ IV หยางได้รับการยืนยันแล้วว่าจะมาปรากฏตัวในซูเปอร์สตรีทไฟท์เตอร์ IV: อาเขดอิดิชัน รวมทั้งในระบบออนไลน์ ซึ่งมีรูปแบบการโจมตีที่พลิกแพลงและต่อเนื่องดังเช่นทุกภาคที่ผ่านมา</doc>
