<doc id="91891" url="https://th.wikipedia.org/wiki?curid=91891" title="007 เจาะดวงตาเพชฌฆาต">007 เจาะดวงตาเพชฌฆาต เจาะดวงตาเพชฌฆาต หรือในชื่อภาษาอังกฤษว่า For Your Eyes Only เป็นภาพยนตร์ในชุดเจมส์ บอนด์ เดอะซีรีส์ เรื่องที่ 12 ที่ค่ายภาพยนตร์อีโอเอ็นโปรดัคชั่น (EON Production) จัดทำขึ้น และเป็นครั้งที่ 5 ที่ โรเจอร์ มัวร์ แสดงเป็น เจมส์ บอนด์ ให้กับค่ายอีโอเอ็น โรเจอร์ มัวร์ ออกความคิดเห็นว่า ในภาพยนตร์บอนด์ 7 เรื่องที่เขาแสดง ภาพยนตร์เรื่องนี้เป็นเรื่องที่เขาแสดงได้ดีที่สุด ภาพยนตร์เรื่องนี้กำกับโดย จอห์น เกลน (John Glen) ภาพยนตร์เรื่องนี้ใช้ทุนการสร้างรวมทั้งสิ้น 28 ล้านดอลลาร์สหรัฐ ซึ่งเทียบเท่าเงิน 72,000,000 ดอลลาร์สหรัฐใน พ.ศ. 2555 กวาดรายได้รวมทั้งสิ้น 195.3 ล้านดอลลาร์สหรัฐ ซึ่งเทียบเท่าเงิน 499,000,000 ดอลลาร์สหรัฐใน พ.ศ. 2555 เป็นภาพยนตร์ เจมส์ บอนด์ ที่ขายดีเป็นอันดับที่ 15 จากภาพยนตร์เจมส์ บอนด์ อย่างเป็นทางการ 22 เรื่อง (ดูเพิ่ม)เรื่องย่อ เรื่องย่อ. เจมส์ บอนด์ (Roger Moore) ต้องตามหาอุปกรณ์ที่ชื่อว่า ATAC ซึ่งมันเป็นเครื่องควบคุมการยิงขีปนาวุธ ถ้าบอนด์หาไม่เจอแล้วของตกไปอยู่ในมือคนผิดขึ้นมา เรื่องเลวร้ายต้องเกิดขึ้นอย่างแน่นอน ซึ่งการผจญภัยครั้งนี้ก็นำบอนด์ไปพบกับ เมลีน่า เฮฟล็อก (Carole Bouquet ) สาวชาวกรีกที่สวยและเข้มแข็ง ที่กำลังหาร่องรอยคนฆ่าพ่อแม่ของเธอ บอนด์ก็ต้องปกป้องเธอพร้อมทั้งร่วมมือกับเธอในการตามหาคนร้ายตัวจริง เพราะเป็นไปได้ว่า คนที่ฆ่าพ่อแม่เธอและคนที่หาทางชิงเครื่อง ATAC ไปนั้นจะเป็นคนเดียวกันตัวละครหลักเกร็ดเกร็ด. - จอห์น โฮลลิส ปรากฏตัวในภาพยนตร์เรื่องนี้เฉพาะในฉากแอ็กชั่นเปิดเรื่องเพียงไม่กี่นาทีเท่านั้น - เอ็ม ไม่ปรากฏตัวในเรื่องนี้ เพราะ เบอร์นาร์ด ลี ผู้แสดงเป็นเอ็ม เสียชีวิต และไม่สามารถหาผู้แสดงใหม่ได้ทัน</doc>
