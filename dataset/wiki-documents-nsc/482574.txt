<doc id="482574" url="https://th.wikipedia.org/wiki?curid=482574" title="ปอล ปอกบา">ปอล ปอกบา ปอล ลาบีล ปอกบา () เกิดเมื่อวันที่ 15 มีนาคม ค.ศ. 1993 เป็นนักฟุตบอลชาวฝรั่งเศส ปัจจุบันเล่นให้กับแมนเชสเตอร์ยูไนเต็ด และทีมชาติฝรั่งเศส ในตำแหน่งกองกลาง ปอกบาเดิมเป็นผู้เล่นในระดับเยาวชนและผู้เล่นหลักของแมนเชสเตอร์ยูไนเต็ดมาตั้งแต่ต้น แต่ได้ถูกปล่อยตัวให้กับยูเวนตุสอย่างไม่มีค่าตัว ในฤดูกาล 2012–13 แต่ต่อมาย้ายจากยูเวนตุสสู่แมนเชสเตอร์ยูไนเต็ดอีกครั้ง ช่วงก่อนเปิดฤดูกาล 2016–17 ไม่นาน ด้วยค่าตัวถึง 89 ล้านปอนด์ (ประมาณ 4,450 ล้านบาท) นับเป็นราคาซื้อขายผู้เล่นที่แพงที่สุดในโลก ทำลายสถิติเดิมของแกเร็ธ เบล ที่เคยมีไว้ 85 ล้านปอนด์ (ประมาณ 4,250 ล้านบาท) จากทอตนัมฮอตสเปอร์ สู่เรอัลมาดริด ในช่วงต้นฤดูกาล 2013–14 ปัจจุบันค่าตัวของป็อกบาถูกทำลายโดยเนย์มาร์ที่ย้ายจาก สโมสรฟุตบอลบาร์เซโลนา สู่สโมสรฟุตบอลปารีแซ็ง-แฌร์แม็งในค่าตัว 222 ล้านยูโร (ประมาณ 8,700 ล้านบาท) ในช่วงต้นฤดูกาล 2017–18</doc>
