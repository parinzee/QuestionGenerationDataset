<doc id="486614" url="https://th.wikipedia.org/wiki?curid=486614" title="คิลเลียน เมอร์ฟี">คิลเลียน เมอร์ฟี คิลเลียน เมอร์ฟี (; /ˈkɪliən/) เป็นนักแสดงชาวไอริช เมอร์ฟีเกิดที่เมืองดักลาส เติบโตที่เมืองบัลลินเทมเพิล มณฑลคอร์ก ประเทศไอร์แลนด์ เริ่มแต่งเพลงและเล่นดนตรีตั้งแต่อายุ 10 ปี จากนั้นเริ่มอาชีพนักดนตรีร็อกร่วมกับน้องชาย ในตำแหน่งมือกีตาร์ เมอร์ฟีเริ่มสนใจอาชีพการแสดงขณะเรียนกฎหมายที่มหาวิทยาลัยคอลเลจคอร์ก โดยเข้าเรียนหลักสูตรวิชาการแสดง และได้รับบทนำในการแสดงละครเวทีของมหาวิทยาลัย เมอร์ฟีรับบทในละครเวทีและภาพยนตร์อิสระหลายเรื่องในช่วงปี 1997 ถึง 2003 เริ่มประสบความสำเร็จในวงกว้างจากบทดร.โจนาธาน เครน/สแกร์โครว ในภาพยนตร์ แบทแมน บีกินส์ (2005) ของคริสโตเฟอร์ โนแลน รวมไปถึงภาคต่อ แบทแมน อัศวินรัตติกาล (2008), แบทแมน อัศวินรัตติกาลผงาด (2012) และผลงานอื่นของโนแลน Inception (2010)</doc>
