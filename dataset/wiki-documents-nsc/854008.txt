<doc id="854008" url="https://th.wikipedia.org/wiki?curid=854008" title="มิลอวัน ราเยวัตส์">มิลอวัน ราเยวัตส์ มิลอวัน ราเยวัตส์ (; เกิด 2 มกราคม พ.ศ. 2497) เป็นหัวหน้าผู้ฝึกสอนทีมชาติไทยคนปัจจุบัน และอดีตหัวหน้าผู้ฝึกสอนทีมชาติกานาชุดที่ลงแข่งขันในรายการฟุตบอลโลก 2010 ที่ประเทศแอฟริกาใต้ หลังจากที่เกียรติศักดิ์ เสนาเมือง หัวหน้าผู้ฝึกสอนทีมชาติไทยในขณะนั้นได้ประกาศลาออกจากตำแหน่ง สมาคมกีฬาฟุตบอลแห่งประเทศไทยได้เปิดรับสมัครหัวหน้าผู้ฝึกสอนทีมชาติไทยคนใหม่ โดยมีผู้ฝึกสอนชาวต่างชาติที่มีชื่อเสียงเข้ามายื่นประวัติสังเขปและแสดงวิสัยทัศน์กับทางสมาคม ราเยวัตส์ (ซึ่งขณะนั้นกำลังว่างงานหลังจากถูกปลดออกจากตำแหน่งหัวหน้าผู้ฝึกสอนทีมชาติแอลจีเรีย หลังจากคุมทีมได้เพียง 2 นัด) และตัวแทนได้เดินทางเข้ามายื่นประวัติสังเขปและแสดงวิสัยทัศน์ พร้อมกับเดินทางไปชมฟุตบอลไทยลีกหลายนัด จนกระทั่งวันที่ 26 เมษายน พ.ศ. 2560 วิทยา เลาหกุล ประธานพัฒนาเทคนิค และพาทิศ ศุภะพงษ์ รองเลขาธิการและโฆษกสมาคมกีฬาฟุตบอล ได้แถลงข่าวยืนยันการแต่งตั้งราเยวัตส์เข้ามาเป็นหัวหน้าผู้ฝึกสอนฟุตบอลทีมชาติไทย โดยเข้ามาคุมทีมอย่างเป็นทางการในวันที่ 5 พฤษภาคม พ.ศ. 2560</doc>
