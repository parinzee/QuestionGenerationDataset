<doc id="212961" url="https://th.wikipedia.org/wiki?curid=212961" title="ปังปอนด์">ปังปอนด์ ปังปอนด์ เป็นชื่อชุดการ์ตูนไทยซึ่งเป็นผลงานของ ภักดี แสนทวีสุข (ต่าย ขายหัวเราะ) เดิมใช้ชื่อการ์ตูนชุดนี้ว่า ไอ้ตัวเล็ก เริ่มตีพิมพ์ครั้งแรกในนิตยสารมหาสนุกในเครือสำนักพิมพ์บรรลือสาส์น ตั้งแต่ปลายปี พ.ศ. 2532 ต่อมาจึงได้พิมพ์รวมเล่มในชื่อ "ไอ้ตัวเล็ก" โดยทยอยออกเป็นรายเดือน เริ่มตั้งแต่เดือนมกราคม พ.ศ. 2536 เป็นต้นมา ภายหลังได้มีการเปลี่ยนชื่อหัวหนังสือใหม่เป็น "ปังปอนด์" และมีคำว่า "ไอ้ตัวเล็ก" อยู่ข้างบน ตามชื่อตัวละครเอกของการ์ตูนชุดนี้ และยังคงตีพิมพ์ต่อเนื่องมาจนถึงปัจจุบัน ต่อมา การ์ตูนเรื่องปังปอนด์ได้รับการดัดแปลงไปเป็นการ์ตูนแอนิเมชั่น 2 มิติ และ 3 มิติปังปอนด์ ดิ แอนิเมชั่น ปังปอนด์ ดิ แอนิเมชั่น. การ์ตูนชุดปังปอนด์ได้มีการนำไปสร้างเป็นภาพยนตร์แอนิเมชันครั้งแรกในปี พ.ศ. 2545 โดยบริษัท วิธิตา แอนิเมชัน จำกัด ซึ่งเป็นบริษัทในเครือบันลือกรุ๊ป (เครือเดียวกับสำนักพิมพ์บรรลือสาส์น) ในชื่อ "ปังปอนด์ ดิ แอนิเมชัน ตอน ตะลุยโลกอนาคต" ออกฉายครั้งแรกเป็นตอน ๆ ทางสถานีโทรทัศน์ไทยทีวีสีช่อง 3 เมื่อเดือนเมษายน พ.ศ. 2545 ได้รับการตอบรับจากผู้ชมอย่างสูง จากสื่อมวลชนทั้งในและต่างประเทศ จนได้รับการกล่าวขานว่าเป็นหนึ่งในดาราการ์ตูนชั้นนำของไทย และได้มีการตัดต่อใหม่สำหรับฉายในโรงภาพยนตร์ในเดือนตุลาคม ปีเดียวกัน เพื่อฉลองครบรอบ 10 ปี การ์ตูนชุดปังปอนด์ ภาพยนตร์แอนิเมชันเรื่องนี้นับได้ว่าเป็นภาพยนตร์ไทยเรื่องแรกที่สร้างด้วยภาพคอมพิวเตอร์กราฟิก 3 มิติตลอดทั้งเรื่อง เนื่องจากที่ผ่านมาภาพยนตร์แอนิเมชันในประเทศไทยล้วนแต่เป็นภาพแบบ 2 มิติทั้งสิ้น และยังเป็นหนึ่งในปรากฏการณ์ภาพยนตร์แอนิเมชั่นไทยเรื่องแรก ที่เข้าฉายในโรงภาพยนตร์ไอแมกซ์ หลังจากนั้นบริษัท วิธิตายังได้สร้างการ์ตูนแอนิเมชันชุด ปังปอนด์ ต่อเนื่องออกมาหลายชุดจนถึงปัจจุบัน โดยการ์ตูนแอนิเมชันชุดล่าสุดคือ "ปังปอนด์ ตัวจิ๋ว หัวใจฮีโร่" ในเดือนสิงหาคม 2546 การ์ตูนปังปอนด์ เดอะซีรีส์ ในรูปแบบ 2 มิติ ออกมาสร้างเสียงหัวเราะให้กับผู้ชมอีกเช่นเคย พร้อมกับการเปิดตัวเพลงที่มีเนื้อหาสรรสร้างสังคม ปังปอนด์ได้สร้างความสนุกสนานในรูปแบบกิจกรรมปรากฏอยู่ในสถานที่ต่าง ๆ เพื่อร่วมสร้างสีสัน และความสนุกสนานให้กับผู้ชม รวมถึงกิจกรรมเพื่ออนุรักษ์ค่านิยมของสังคมไทย เช่น การเข้าร่วมสืบทอดประเพณี ร่วมรดน้ำดำหัวศิลปินอาวุโส เนื่องในวันปีใหม่ไทย และในเดือนมีนาคม 2551 ดาราการ์ตูนปังปอนด์ ได้รับการแต่งตั้งจาก กระทรวงทรัพยากรธรรมชาติและสิ่งแวดล้อม ให้ดำรงตำแหน่ง “ยุวทูตลดโลกร้อน” ในการช่วยรณรงค์การแก้ไขปัญหาภาวะโลกร้อนไปสู่เด็กและเยาวชน ด้วยความสำเร็จดังกล่าว วันนี้กองทัพสินค้าปังปอนด์จึงยังคงได้รับความนิยมจากเยาวชน จากกระแสการตอบรับการ์ตูนไทยของผู้ชมในเมืองไทย ในเดือน กันยายน 2551 บริษัท เน็ท ลีดเดอร์ โฮลดิ้งส์ บริษัทที่ให้บริการทางด้านดิจิตอลมีเดีย ที่มีสำนักงานใหญ่อยู่ที่สิงคโปร์และมีเครือข่ายอยู่ในยุโรป, จีน สหรัฐอเมริกา, ออสเตรเลีย, อินโดนีเซีย, มาเลเซีย, ฟิลิปปินส์, สิงคโปร์ และไทย ร่วมสนับสนุนคาแรกเตอร์ไทยอย่าง “ปังปอนด์” ให้ไปแสดงผลงาน แอนิเมชั่นไทยสู่เอเชียแปซิฟิก ในเดือน สิงหาคม 2552 ปังปอนด์ได้รับการแต่งตั้งให้เป็น “ยุวทูตวัยใส” เพื่อร่วมรณรงค์ลดการแพร่ระบาดของโรคไข้หวัดใหญ่สายพันธุ์ใหม่ 2009 ไปกับกรุงเทพมหานคร และสำนักงานกองทุนสนับสนุนการสร้างเสริมสุขภาพ (สสส.) เพื่อสร้างสุขอนามัยที่ดีให้แก่คนไทยในระยะยาวตัวละครตัวละครดั้งเดิมตัวละคร. ตัวละครดั้งเดิม. - ปังปอนด์- นินจา- ต่าย- กุ้ง- มิ้งค์- หูตูบ- บิ๊ก- หนุมานตัวละครในภาคแอนิเมชันตัวละครในภาคแอนิเมชัน. - ปังปอนด์- บิ๊ก- แสนดี- เล่ง, หงส์- ไทซัน- ต่าย- กุ้ง- กำแหง - ครูไม้เลี้ยวแอนิเมชันของปังปอนด์ในชุดต่าง ๆแอนิเมชันของปังปอนด์ในชุดต่าง ๆ. - ปังปอนด์ ดิ แอนิเมชั่น ตอน ตะลุยโลกอนาคต (ในรูปแบบ 3 มิติ) - ปี พ.ศ. 2545 ออกอากาศทางช่อง 3 , เข้าฉายในโรงภาพยนตร์ IMAX THEATER - ปี พ.ศ. 2546 ออกอากาศที่ประเทศฮ่องกง ผ่าน ฮ่องกง เคเบิลทีวี และติด 1 ใน 20 รายการยอดนิยม- ปังปอนด์ เดอะซีรีส์ (ในรูปแบบ 2 มิติ) - ปี พ.ศ. 2546 ออกอากาศทางช่อง 3- ปังปอนด์ ดิ แอดเวนเจอร์ ตอน ผจญโลกแมลง (ในรูปแบบ 3 มิติ) - กรกฎาคม พ.ศ. 2547 ออกอากาศทางช่อง 3 - พฤศจิกายน พ.ศ. 2547 ออกอากาศที่ประเทศฮ่องกง ผ่าน ฮ่องกง เคเบิลทีวี- ปังปอนด์ ดิ แอดเวนเจอร์ ตอน ตะลุยป่าหิมพานต์ (ในรูปแบบ 3 มิติ) - กันยายน พ.ศ. 2549 ออกอากาศทางช่อง 3- ปังปอนด์ “ลดโลกร้อน กับ ปังปอนด์” (ในรูปแบบตูนเฉด เป็นทคนิคผสมระหว่าง 2D และ 3D) - เมษายน พ.ศ. 2551 ออกอากาศทางช่อง 3 ทุกวันเสาร์ 16.00 น.- ปังปอนด์ ตัวจิ๋ว หัวใจฮีโร่ (ในรูปแบบ 3 มิติ) - มีนาคม พ.ศ. 2552 ออกอากาศทางช่อง 3 ทุกวันเสาร์ 15.45 – 16.15 น.- ปังปอนด์จอมป่วน (ในรูปแบบ 2 มิติ) - กันยายน ปี พ.ศ. 2553 ออกอากาศทางช่อง 3 ทุกวันอาทิตย์ เวลา 08.20-08.50 น.- ปังปอนด์กับก๊วนชวนสงสัย - พฤศจิกายน ปี พ.ศ. 2557 ทุกวันอังคาร เวลา 15.30น. ออกอากาศทางช่อง3การตอบรับ การตอบรับ. ปังปอนด์ได้รับรางวัลการ์ตูนแอนิเมชั่นดีเด่น สำหรับเยาวชนจากสำนักงานส่งเสริมเยาวชนแห่งชาติ ประจำปี 2545-2546 และรางวัลผู้ทำคุณประโยชน์ต่อเยาวชนดีเด่น สาขาสื่อมวลชนเพื่อเด็กและเยาวชนที่ป้องกันปัญหาสังคม ประจำปี 2547 จากสำนักงานส่งเสริมสวัสดิภาพและพิทักษ์เด็ก เยาวชน ผู้ด้อยโอกาส คนพิการ และผู้สูงอายุ กระทรวงพัฒนาสังคมและความมั่นคงของมนุษย์ ปังปอนด์เป็นตัวการ์ตูนไทยชุดแรก ที่ได้รับเลือกลงพิมพ์บนตราไปรษณียากร เนื่องในวันเด็กแห่งชาติ ประจำปี 2546 จากการที่ปังปอนด์ได้รับการแต่งตั้งจากกระทรวงศึกษาธิการ และกระทรวงการต่างประเทศให้ดำรงตำแหน่งเพื่อนยุวทูตความดี ตั้งแต่ปี 2546 ตัวละครปังปอนด์ ยังได้รับความนิยมที่ประเทศจีน และทางรัฐบาลจีนได้เลือกให้ตัวละครดังกล่าวเป็นสัญลักษณ์ของทูตทางวัฒนธรรมรางวัลที่ได้รับรางวัลที่ได้รับ. - ปี 2545-2546 การ์ตูนแอนิเมชั่นดีเด่น สำหรับเยาวชนจากสำนักงานส่งเสริมเยาวชนแห่งชาติ - ปี 2546 – ปัจจุบัน ปังปอนด์ได้รับเลือกเป็น เพื่อนยุวทูตความดี จากกระทรวงศึกษาธิการและกระทรวงการต่างประเทศ - ปี 2547 บริษัท วิธิตา แอนิเมชั่น จำกัด ได้รับรางวัลผู้ทำคุณประโยชน์ต่อเยาวชนดีเด่น สาขาสื่อมวลชนเพื่อเด็กและเยาวชนที่ป้องกันปัญหาสังคม ประจำปี 2547 จากสำนักงานส่งเสริมสวัสดิภาพและพิทักษ์เด็ก เยาวชน ผู้ด้อยโอกาส คนพิการ และผู้สูงอายุ กระทรวงพัฒนาสังคมและความมั่นคงของมนุษย์ เนื่องในวันเยาวชนแห่งชาติ - ปี 2551 ได้รับการแต่งตั้งจากกระทรวงทรัพยากรธรรมชาติและสิ่งแวดล้อมให้ดำรงตำแหน่ง “ยุวทูตลดโลกร้อน” รณรงค์เรื่องปัญหาภาวะโลกร้อนไปสู่เด็ก เยาวชนและครอบครัว - ปี 2552 ได้รับการแต่งตั้งจากกรุงเทพมหานคร ให้ดำรงตำแหน่งเป็น “ยุวทูตวัยใส” รณรงค์ลดการแพร่ระบาดของโรคไข้หวัดใหญ่สายพันธุ์ใหม่ 2009- TAM Prime Minister Award 2005 - การ์ตูนแอนิเมชั่น 3 มิติ ชุด ปังปอนด์ ดิ แอดเวนเจอร์ ตอน ผจญโลกแมลง ได้รับรางวัล Best Animation for television – TV series ประเภท Long Form - การ์ตูนแอนิเมชั่น 2 มิติ ชุด ปังปอนด์ ดิ แอนิเมชั่น ได้รับรางวัล รองชนะเลิศอันดับ 1 Best Animation for television –TV series ประเภท Long Form</doc>
