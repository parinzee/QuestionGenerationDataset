<doc id="892011" url="https://th.wikipedia.org/wiki?curid=892011" title="ทะดะชิ นะกะมุระ (นักคาราเต้)">ทะดะชิ นะกะมุระ (นักคาราเต้) ทะดะชิ นะกะมุระ (; ; 22 กุมภาพันธ์ ค.ศ. 1942 — ) เป็นทั้งผู้ก่อตั้งและไคโช (ประธาน) แห่งองค์กรเซโดคาราเต้โลกชีวิตช่วงต้น ชีวิตช่วงต้น. ทะดะชิ นะกะมุระ เกิดวันที่ 22 กุมภาพันธ์ ค.ศ. 1942 ในเมืองมะโอะกะบนเกาะคะระฟุโตะ นะกะมุระได้รับการฝึกฝนในศิลปะการต่อสู้ต่าง ๆ รวมถึง โกจูริว, เค็นโด และเคียวคุชิน ในปี ค.ศ. 1956 เขาเริ่มเรียนกับโอยะมะ มะซุทะสึ (ผู้ก่อตั้งคาราเต้สายเคียวคุชิน) และเขาเข้าถึงระดับโชดัง (ระดับแรกของสายดำ) ในวันที่ 6 พฤษภาคม ค.ศ. 1962 เมื่อเขาอายุ 19 ปี (ค.ศ. 1961) เขาได้เข้าร่วมการแข่งขันครั้งแรก ในการแข่งขันออลเจแปนสติวเดนโอเพนคาราเต้แชมเปียนชิพ ซึ่งเขาได้อันดับหนึ่ง ส่วนในปี ค.ศ. 1962 เขาได้เป็นส่วนหนึ่งในศึกดวลฝีมือกับมวยไทยของสนามมวยเวทีลุมพินี โดยการแข่งขันครั้งนี้เพื่อวัดว่าประเทศใดมีศิลปะการต่อสู้ที่ดีที่สุด ในช่วงชีวิตของเขา นะกะมุระเริ่มถ่ายทอดความรู้และประสบการณ์สู่คนอื่น ๆ เริ่มแรกที่แคมป์ซะมะ (ฐานทัพทหารของสหรัฐที่อยู่ใกล้กรุงโตเกียว) ตั้งแต่ ค.ศ. 1961 ถึง 1965 นอกจากนี้เขายังเป็นผู้ฝึกสอนทีมคาราเต้ของมหาวิทยาลัยการแพทย์โทโฮเป็นเวลาสามปี ตลอดจนเคยดำรงตำแหน่งครูใหญ่ที่เคียวคุชินคาราเต้ฮงบุในกรุงโตเกียวขณะที่เขาได้รับสายดำเจ็ดดั้ง</doc>
