<doc id="504229" url="https://th.wikipedia.org/wiki?curid=504229" title="จักรพรรดิเลโอโปลด์ที่ 2 แห่งจักรวรรดิโรมันอันศักดิ์สิทธิ์">จักรพรรดิเลโอโปลด์ที่ 2 แห่งจักรวรรดิโรมันอันศักดิ์สิทธิ์ จักรพรรดิเลโอโปลด์ที่ 2 แห่งโรมันอันศักดิ์สิทธิ์ ทรงเป็นจักรพรรดิโรมันอันศักดิ์สิทธิ์ กษัตริย์แห่งฮังการีและโครเอเชีย ระหว่างปี 1790 ถึง 1792 พระองค์เป็นพระราชโอรสองค์ที่สามในจักรพรรดินีมาเรีย เทเรซา กับ จักรพรรดิฟรันซ์ที่ 1 และทรงเป็นพระเชษฐาในพระนางมารี อ็องตัวแน็ต อัครมเหสีในพระเจ้าหลุยส์ที่ 16 แห่งฝรั่งเศส พระองค์ขึ้นครองบัลลังก์จักรพรรดิโรมันอันศักดิ์สิทธิ์ต่อจากพระเชษฐาของพระองค์ จักรพรรดิโยเซฟที่ 2 ที่เสด็จสวรรคตโดยปราศจากรัชทายาท จักรพรรดิเลโอโปลด์ที่ 2 ทรงใช้การปกครองแบบสมบูรณาญาสิทธิราชย์อันทรงภูมิธรรมตามรอยพระเชษฐาของพระองค์พระราชประวัติ พระราชประวัติ. เจ้าชายเลโอโปลด์เสด็จพระราชสมภพในกรุงเวียนนา ทรงเป็นพระราชโอรสองค์ที่สาม ในปี 1753 ทรงหมั้นกับ เจ้าหญิง มาเรีย บีไทรซ์ เดสเต รัชทายาทแห่งดัชชีโมเดนาและเรจโจ แต่ก็ไม่เคยมีการอภิเษกเกิดขึ้น และเจ้าหญิงมาเรียก็ไปอภิเษกกับพระอนุชาของเจ้าชายเลโอโปลด์ คือ อาร์ชดยุกแฟร์ดินันด์ แทน ภายหลังการสิ้นพระชนม์ของพระเชษฐาองค์รอง เจ้าชายชาลล์ โยเซฟ ในปี 1761 ทำให้พระองค์ต้องสืบบัลลังก์แกรนด์ดยุกแห่งทัสกานี ซึ่งเป็นตำแหน่งสำหรับโอรสองค์ที่สองแทนพระเชษฐา การได้เป็นรัชทายาทแห่งดัชชีทัสกานีได้เป็นเงื่อนไขที่ทำให้พระองค์ได้อภิเษกสมรสในวันที่ 5 สิงหาคม 1764 กับ อินฟันตา มาเรีย ลุยซา แห่งสเปน พระราชธิดาในพระเจ้าชาลล์ที่ 3 แห่งสเปน เมื่อพระชนกนาถของพระองค์ จักรพรรดิฟรันซ์ที่ 1 เสด็จสวรรคตในเดือนสิงหาคม ปี 1765 พระองค์ก็ทรงครองบัลลังก์แกรนด์ดยุกแห่งทัสกานีต่อจากพระราชบิดา ในขณะที่พระเชษฐาของพระองค์ก็ขึ้นเป็นจักรพรรดิโรมันอันศักดิ์สิทธิ์ อย่างไรก็ตาม แกรนด์ดยุกเลโอโปลด์ทรงได้รับครามนิยมมากในฟลอเรนซ์ จากการที่ทรงก่อสร้างสิ่งก่อสร้างและโครงสร้างต่างๆมากมาย พระองค์ทรงชอบพอกับสตรีนางหนึ่งในฟลอเรนซ์ ผู้เป็นภริยาของเอิร์ลโควเปอร์ที่ 3 ซึ่งภายหลังเมื่อเรื่องชู้สาวแดงขึ้นมา จักรพรรดิโยเซฟที่ 2 ได้อวยยศให้เป็นการชดเชยแก่การกระทำผิดของพระอนุชาฐานันดรและอิสริยยศฐานันดรและอิสริยยศ. - 5 พฤษภาคม 1747 – 18 สิงหาคม 1765 เจ้าชายปีเตอร์ เลโอโปลด์ พระราชกุมารและอาร์ชดยุกแห่งออสเตรีย พระราชกุมารแห่งฮังการีและโบฮีเมีย เจ้าชายแห่งทัสกานี - 18 สิงหาคม 1765 – 30 กันยายน 1790 เจ้าชายปีเตอร์ เลโอโปลด์ แกรนด์ดยุกแห่งทัสกานี พระราชกุมารแห่งออสเตรีย พระราชกุมารแห่งฮังการีและโบฮีเมีย - 30 กันยายน 1790 – 1 มีนาคม 1792 จักรพรรดิโรมันอันศักดิ์สิทธิ์</doc>
