<doc id="43089" url="https://th.wikipedia.org/wiki?curid=43089" title="แฮร์รี แชพิน">แฮร์รี แชพิน แฮร์รี แชพิน (Harry Chapin) เป็นนักแต่งเพลงและนักดนตรีชาวอเมริกัน เพลงนี้ขึ้นสู่ความนิยมอันดับหนึ่งของบิลบอร์ดในเดือนธันวาคม ปี 1974 เพลง Cat's in the Cradle ยอดขายได้เป็นล้านแผ่น และได้รับเสนอชื่อเข้าแข่งขันเป็นเพลงยอดเยี่ยมชิงรางวัลแกรมมี่ กล่าวขวัญกันว่าเป็นเพลงที่ "ทำให้คนที่เป็นพ่อรู้สึกไม่สบายใจมากที่สุดในประวัติศาสตร์" แฮร์รี แชพินเสียชีวิตจากอุบัติเหตุรถยนต์เมื่อ 18 ก.ค. 1981 อายุได้เพียง 38 ปีเท่านั้น อนุสรณ์ของเขานอกจากเพลงที่ไพเราะหลายเพลงแล้วก็คือมูลนิธิที่เขาตั้งไว้เป็นการกุศลเพื่อช่วยเหลือเด็กๆที่หิวโหยทั่วโลกที่มาของเพลง Cat's in the Cradle ที่มาของเพลง Cat's in the Cradle. เพลงนี้ได้รับแรงบันดาลใจมาจากบทกวีของภรรยาของ Harry Chapin เองคือ Sandy Cashmore ซึ่งเขียนบทกวีขึ้นมาเมื่อนึกถึงชีวิตของสามีคนแรกของเธอคือ James Cashmore James Cashmore เป็นลูกของ John Cashmore เศรษฐีนักธุรกิจที่ไต่เต้ามาจากความด้อยโอกาส การศึกษาเป็นทางการน้อยมาก เมื่อร่ำรวยจึงตั้งเป้าให้ลูกชายคนเดียวนั้นเป็นโน่นเป็นนี่ เจ้ากี้เจ้าการจัดแจงทุกอย่างให้ลูก ตั้งแต่เรื่องเรียนไปจนถึงแม้ตอนทำงาน Sandy สังเกตเห็นความสัมพันธ์ของพ่อลูกคู่นี้ว่าแม้จะไม่ทะเลาะเบาะแว้งกันแต่ทว่าห่างเหิน ไม่มีความสนิทสนม ผู้เป็นลูกขาดความมั่นใจในตัวเองอย่างยิ่ง เธอมีบุตรกับ James Cashmore สี่คนแล้วก็เลิกรากันและมาแต่งงานใหม่กับ Harry Chapin มีอยู่วันหนึ่งเธอนึกถึงสามีเก่าขึ้นมาก็เลยแต่งบทกวีให้บทหนึ่ง รำพันถึงความสัมพันธ์ที่ห่างเหินของพ่อกับลูกเพราะการที่พ่อเพ่งเล็งความสำเร็จในหน้าที่การงานมากเกินไปจนไม่มีเวลาให้กับลูก แล้วก็เอาให้ Chapin ดู เขาดูแล้วก็เฉยๆจนกระทั่งปีหนึ่งผ่านไป เธอมีลูกชายกับเขาคนหนึ่ง Harry เมื่อตัวเองมีลูกชายก็เลยนึกถึงบทกวีที่เธอเขียนไว้ให้เขาได้ก็เลยฉวยกีตาร์มาขยับแต่งเพลงตามเค้าโครงของบทกวีนั้น จึงบังเกิดมาเป็นเพลง Cat's In The Cradle ที่ไพเราะและลึกซึ้งกินใจดังกล่าวผลงานผลงาน. - Chapin Music (1966, Rock-Land Records) - Heads and Tales (1972, Elektra) - Sniper and Other Love Songs (1972, Elektra) - Short Stories (Harry Chapin) (1973, Elektra) - Verities & Balderdash (1974, Elektra) - Portrait Gallery (1975, Elektra) - Greatest Stories Live (Double Album, 1976, Elektra) - On the Road to Kingdom Come (1976, Elektra) - Dance Band on the Titanic (อัลบั้มคู่, 1977, Elektra) - Living Room Suite (1978, Elektra) - Legends of the Lost and Found (อัลบั้มคู่, 1979, Elektra) - Sequel (1980, Boardwalk Records) - Anthology of Harry Chapin (1985, Elektra) - Remember When the Music (1987, Dunhill Compact Classics) - The Gold Medal Collection (1988, Elektra) - The Last Protest Singer (1988, Dunhill Compact Classics) - The Bottom Line Encore Collection (1998, Bottom Line / Koch) - Story of a Life (1999, Elektra) - Heads and Tales / Sniper and Other Love Songs (2004, Elektra. เป็นอัลบั้คู่ที่รวมสองอัลบั้มแรก นำออกมาขายอีกครั้ง เพิ่มเพลงแถม) - Introducing: Harry Chapin (2006)</doc>
