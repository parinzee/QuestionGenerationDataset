<doc id="47123" url="https://th.wikipedia.org/wiki?curid=47123" title="ซะยะกะ อิชี">ซะยะกะ อิชี ซะยะกะ อิชี () (เกิดวันที่ 31 ธันวาคม พ.ศ. 2526) คืออดีตนักร้องของกลุ่ม มอร์นิงมุซุเมะ ที่มีชื่อเสียงของญี่ปุ่น แลกลุ่มนักร้องอื่น ๆ ในสังกัดเฮลโล! โปรเจกต์ อย่างเช่น พุคจิโมนิ หรืออาโออิโระ 7 ปัจจุบันนี้ เธอมีครอบครัวและได้ออกจากวงการบันเทิงไปเรียบร้อยแล้วประวัติการทำงาน ประวัติการทำงาน. ซะยะกะ อิชีเข้ามาเป็นนักร้องรุ่นที่สองของมอร์นิงมุซุเมะเมื่อปีพ.ศ. 2541 จากการคัดเลือกในโครงการ มอร์นิงมุซุเมะ สึอิกะ ออดิชัน พร้อมกันกับมาริ ยางูจิ และเค ยาซูดะ เธอยังได้เป็นนักร้องในกลุ่มย่อยกลุ่มอื่น ๆ อีก ได้แก่กลุ่มพุคจิโมนิ () ที่เป็นกลุ่มย่อยในมอร์นิงมุซุเมะ กลุ่มอาโออิโระ 7 ซึ่งเป็นกลุ่มพิเศษในระบบชัฟเฟิลยูนิทส์ประจำปีพ.ศ. 2543 และร่วมทำอัลบั้มเพลงแนวโฟล์คซองร่วมกับยูโกะ นากาซาวะ (สมาชิกรุ่นที่หนึ่งของมอร์นิงมุซุเมะ) อีกด้วย ซายากะทำหน้าที่เป็นนักร้องของมอร์นิงมุซุเมะจนกระทั่งถึงเดือนพฤษภาคม พ.ศ. 2543 เธอก็ได้ ‘สำเร็จการศึกษา’ ออกไป เพื่อที่จะทุ่มเทให้แก่การเรียนอย่างเต็มที่ (ผลงานสุดท้ายของเธอที่ฝากเอาไว้กับกลุ่มคือเพลง แฮปปีซัมเมอร์เว็ดดิง) ในปีพ.ศ. 2544 เธอก็ได้หวนคืนสู่วงการเพลงอีกครั้ง โดยเธอได้ตั้งวงดนตรีขึ้นมาชื่อว่า คิวบิคครอสส์ ในวงนี้ เธอทำหน้าที่เป็นนักร้องนำร่วมกับสมาชิกอีก 2 คน ได้แก่ ไทเซ มือคีย์บอร์ด และนาโอกิ โยชิซาวะ มือกีตาร์ นอกจากนั้นเธอยังได้ประพันธ์เพลงให้แก่วงอีก 2 เพลงด้วยกัน ในปีพ.ศ. 2547 คิวบิคครอสส์ก็เป็นอันต้องแยกวงกัน โดยหลังจากนั้น ซายากะก็ได้อำลาวงการเพลงไปอีกครั้งอย่างเป็นทางการ พร้อมกับประกาศว่าเธอตั้งครรภ์กับนาโอกิ โยชิซาวะ มือกีตาร์ของวง และได้แต่งงานกันในที่สุดกลุ่มนักร้องที่เคยสังกัดกลุ่มนักร้องที่เคยสังกัด. - มอร์นิงมุซุเมะ (พ.ศ. 2541 – พ.ศ. 2543) - พุคจิโมนิ - อาโออิโระ 7 - คิวบิคครอสส์ผลงานเพลงซิงเกิลอัลบั้มเพลงผลงาน. อัลบั้มเพลง. - 20 พฤศจิกายน 2545 - อิจิอิ ซายากะ อินคิวบิคครอสส์ (สังกัด: )</doc>
