<doc id="784314" url="https://th.wikipedia.org/wiki?curid=784314" title="เดอะบอดี้การ์ด แตะไม่ได้ ตายไม่เป็น">เดอะบอดี้การ์ด แตะไม่ได้ ตายไม่เป็น เดอะบอดี้การ์ด แตะไม่ได้ ตายไม่เป็น (; จีนตัวเต็ม: 特工爺爺; จีนตัวย่อ: 特工爷爷; พินอิน: Tè Gōng Yé Yé) ภาพยนตร์แอ๊กชั่นดราม่าสัญชาติฮ่องกง ออกฉายในปี ค.ศ. 2016เนื้อเรื่อง เนื้อเรื่อง. ติง ฮู อดีตสมาชิกของกองกำลังพิทักษ์แดง ในช่วงปฏิวัติวัฒนธรรมของจีน ผู้เชี่ยวชาญศิลปะการต่อสู้ด้วยมือเปล่าในแบบกังฟู ได้เกษียณตัวเองมาใช้ชีวิตอยู่อย่างโดดเดี่ยวตามลำพังในเมืองเล็ก ๆ แห่งหนึ่งทางตอนเหนือของจีนติดกับรัสเซีย ติง ฮู ในวัย 65 ปี เป็นโรคความจำเสื่อม มักจำเหตุการณ์ที่เกิดขึ้นต่อหน้าไม่ได้ แม้มันจะเกิดขึ้นได้ไม่นาน ติง ฮู แม้จะอาศัยอยู่เพียงคนเดียว แต่ก็ได้รับการดูแลจากคุณพัก หรือ พัก ซุนนัม หญิงม่ายชาวเกาหลีที่แอบชอบเขาอยู่ ในละแวกเองนั้น มี ชุนฮัว (แปลว่า ดอกเชอรี่ หรือซะกุระ) เด็กผู้หญิงวัย 12 ขวบ ที่มักไปมาหาสู่กับเขาเสมอ ๆ เธอมักเรียกเขาว่า ตาเฒ่าติง นั่นทำให้ติง ฮู รู้สึกมีชีวิตชีวาขึ้นมาบ้าง หลี่ เจิ้งเจี่ย พ่อของชุนฮัวเป็นนักเลงการพนัน โดยติดหนี้กับแก๊งค์มาเฟียท้องถิ่น ชุย ตงเสี้ยน หัวหน้าแก๊งค์ต้องการให้หลี่ เจิ้งเจี่ยข้ามไปยังวลาดีวอสตอคเพื่อไปขโมยของล้ำค่าของมาเฟียรัสเซียให้ จึงถูกตามล่า นั่นทำให้ ชุนฮัว ได้รับอันตราย รวมถึง หลี่ เจิ้งเจี่ย ติง ฮู จึงต้องรื้อฟื้นฝีมือเก่าที่ลืมเลือนไปแล้วเพื่อช่วยชีวิตเธอให้ได้นักแสดงนักแสดง. - หง จินเป่า...ติง ฮู, ตาเฒ่าติง - หลิว เต๋อหัว...หลี่ เจิ้งเจี่ย - หลี่ ฉินฉิน...คุณพัก - เฟิง เจียยี่...ซุย ตงเสี้ยน - หู จุน...เจ้าหน้าที่ตำรวจ - หยวน เปียว...เจ้าหน้าที่ตำรวจ - เผิง อวี๋เยี่ยน...เจ้าหน้าที่ตำรวจ - เฝิง เส้าเฟิง...หมอหู - หยวน หวา...บุรุษไปรษณีย์ - ฉี เคอะ...เพื่อนของติง ฮู ที่สถานีรถไฟ - เหมา เจีย...เพื่อนของติง ฮู ที่สถานีรถไฟ - ซื่อ เทียน...เพื่อนของติง ฮู ที่สถานีรถไฟการสร้าง การสร้าง. The Bodyguard หรือ My Beloved Bodygurd เป็นผลงานการกำกับและแสดงนำครั้งแรกในรอบ 19 ปี ของ หง จินเป่า ดารานักแสดงแอ๊คชั่นชื่อดังชาวฮ่องกง โดยในเรื่องนี้ยังทำหน้าที่กำกับคิวแอ๊คชั่นอีกด้วย และยังได้ หลิว เต๋อหัว ร่วมแสดงและอำนวยการสร้าง นอกจากนี้แล้วภาพยนตร์เรื่องนี้ยังได้รวบรวมดาราระดับซูเปอร์สตาร์ของฮ่องกงและจีนแผ่นดินใหญ่ทั้งในยุคทศวรรษที่ 80, 90 และยุคปัจจุบันไว้มากมาย ในฐานะนักแสดงรับเชิญอีกด้วย เดิมที เฉิน หลง ได้ถูกวางตัวให้รับบทในเรื่องนี้ แต่ทว่ามีเรื่องของเจย์ซี ชาน บุตรชายของเขาพัวพันกับคดียาเสพติด จึงถอนตัวออกไป ภาพยนตร์เริ่มถ่ายทำในเดือนสิงหาคม ปี ค.ศ. 2014 และได้ถ่ายทำฉากแอ๊คชั่นของหลิว เต๋อหัว ในวันที่ 22 กันยายน ปีเดียวกันที่วลาดีวอสตอค สถานที่เกิดเหตุการณ์ที่กล่าวอ้างถึงในเรื่องด้วย โดยสถานที่ถ่ายทำหลัก คือ สุยเฟิงเหอ มณฑลเฮย์หลงเจียง ซึ่งติดกับชายแดนรัสเซีย</doc>
