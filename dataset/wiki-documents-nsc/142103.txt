<doc id="142103" url="https://th.wikipedia.org/wiki?curid=142103" title="ทูแชนแนล">ทูแชนแนล 2channel () เป็นเว็บบอร์ดของญี่ปุ่น กล่าวกันว่าเป็นเว็บบอร์ดที่ใหญ่ที่สุดในโลก 2channel มีอิทธิพลต่อสังคมญี่ปุ่นเป็นอย่างมากเช่นเดียวกับสื่อหลักทั่วไป เช่น โทรทัศน์ วิทยุ และนิตยสารภาพรวม ภาพรวม. 2ch เปิดบริการเมื่อวันที่ 30 พฤษภาคม ค.ศ. 1999 ในอพาร์ตเมนท์มหาวิทยาลัยแห่งหนึ่งในรัฐอาร์คันซอ สหรัฐอเมริกา โดย ฮิโระยุกิ นิชิมุระ ปัจจุบันนี้เว็บบอร์ดนี้ได้รับการดูแลโดยกลุ่มอาสาสมัครที่คัดเลือกจากการโหวตของผู้ใช้ 2ch 2ch เป็นเว็บบอร์ดไม่หวังผลทางธุรกิจ แต่เลี้ยงตนเองโดยอาศัยค่าโฆษณาและการสนับสนุนจากผู้ให้บริการพื้นที่รายหนึ่ง สิ่งที่ทำให้ 2channel แตกต่างไปจากเว็บบอร์ดอื่นๆ คือขนาดและการจัดการ 2channel มีบอร์ดย่อยๆทั้งหมดมากกว่า 600 บอร์ดที่ยังคงมีการพูดคุยกัน เช่น ข่าวสังคม คอมพิวเตอร์ การทำอาหาร ทำให้มันเป็นเว็บบอร์ดที่ครอบคลุมทุกเรื่องมากที่สุดในญี่ปุ่น ในแต่ละบอร์ดประกอบด้วยกระทู้หลายพันกระทู้ เช่น "การเลือกตั้งที่กำลังจะถึงนี้ในโตเกียว: การโหวตครั้งที่ 4", "P4 vs. Athlon: การต่อสู้อย่างดุเดือดครั้งที่ 51" และ "ข้าวสาลีที่เหมาะแก่การทำพิซซ่าที่สุด: ชิ้นที่ 3" 2ch ใช้ซอฟต์แวร์เว็บบอร์ดที่เป็นนวัตกรรมใหม่และแตกต่างไปจากระบบกระดานข่าวอิเล็กทรอนิกส์ในทศวรรษ 1980 หรือ vBulletin ในทศวรรษ 1990 ทุกๆอย่างในเว็บนี้ดำเนินการโดยอาสาสมัครนิรนาม การแสดงความคิดเห็นจะช่วยยกกระทู้ขึ้นไปด้านบนรายการกระทู้ และกระทู้อาจถูกลดอันดับลงได้หากมันไม่เป็นที่ชื่นชอบ หรือเพื่อเก็บกระทู้จากหน้าหลักที่วุ่นวาย ไม่ก็เพื่อป้องกันเว็บเบราว์เซอร์จากการฟลัดหรือการก่อกวนกระทู้ที่อยู่บนสุด แต่ละกระทู้จะแสดงความคิดเห็นได้มากสุด 1,000 ความคิดเห็น เมื่อครบแล้ว ผู้ใช้ที่ได้รับเลือกจากกระทู้เก่าจะต้องเปิดกระทู้ใหม่เพื่อสนทนาต่อจากกระทู้เดิมเพื่อป้องกันไม่ให้กระทู้เดิมเสียไป อีกทั้งยังเป็นการลดแบนด์วิธซึ่งเป็นสิ่งที่ 2ch กังวลมาก กระทู้เก่าจะถูกย้ายไปในหน้าเก็บกระทู้ที่ต้องจ่ายเงินเวลาเรียกดู และจะถูกลบทิ้งในท้ายที่สุดวัฒนธรรม วัฒนธรรม. ผู้ที่เข้า 2ch บ่อยๆ นิยมเรียกตัวเองว่า "2ちゃんねらー" ซึ่งอ่านว่า นิชันเนรา หรือ นิชันเนเรอ (ทับศัพท์จาก นิแชนเนลเลอร์)การแสดงความคิดเห็นโดยไม่ต้องลงชื่อ การแสดงความคิดเห็นโดยไม่ต้องลงชื่อ. คุณลักษณะที่โดดเด่นอย่างหนึ่งของ 2ch คือการเปิดให้ผู้ใช้แสดงความคิดเห็นได้อย่างเสรีโดยไม่ต้องลงชื่อ ซึ่งแตกต่างจากเว็บบอร์ดภาษาอังกฤษส่วนใหญ่ที่บังคับให้ผู้ใช้ต้องลงทะเบียนและอาจต้องยืนยันตัวตนทางอีเมลล์อีก เว็บ 2ch มีช่องให้กรอกชื่อแต่มีน้อยคนที่จะลงชื่อ ผู้ใช้ที่ลงชื่อโดยไม่มีความจำเป็นจะถูกมองว่าเป็นพวกเด็กใหม่ที่ไม่เข้าใจเว็บบอร์ด หรือไม่ก็เป็นพวกที่พยายามทำตัวเด่นดัง ผู้ก่อตั้ง 2ch ได้ให้สัมภาษณ์กับ Japan Media Review ถึงเหตุผลที่อนุญาตให้ความคิดเห็นโดยไม่ต้องลงชื่อดังนี้เสรีภาพในการพูด เสรีภาพในการพูด. เนื่องจาก 2channel เป็นเว็บไซต์ขนาดใหญ่ที่เปิดให้ผู้ใช้แสดงความคิดเห็นโดยไม่ต้องลงชื่อ จึงมีข้อความใส่ร้ายป้ายสีและให้ร้ายต่อบุคคลสาธารณะและสถาบันต่างๆเป็นจำนวนมาก แม้ว่าเว็บไซต์จะมีกฎลบความคิดเห็นที่ผิดกฎหมาย แต่การที่เว็บไซต์มีขนาดใหญ่ทำให้การตรวจสอบเป็นไปอย่างล่าช้า จึงมีผู้ที่ได้รับความเสียหายจำนวนมากฟ้องร้องฮิโระยุกิและบริษัทในข้อหาสร้างความเสื่อมเสีย ฮิโระยุกิปฏิเสธที่จะให้การต่อศาลทุกกรณีและไม่เคยปรากฏตัวในการตัดสินใดๆ ทำให้เขาต้องแพ้คดีไปตามกฎหมาย แต่เนื่องจากฮิโระยุกิไม่มีทรัพย์สินขนาดใหญ่ใดๆในญี่ปุ่น ฮิโระยุกิจึงถูกยึดรายรับทั้งหมด (ยกเว้นค่าใช้จ่ายที่ศาลพิจารณาว่าจำเป็นต่อการดำรงชีวิต) นอกจากนี้ทรัพย์สินของ 2channel ทั้งหมดก็อยู่ที่ต่างประเทศ เครื่องแม่ข่ายตั้งอยู่ในรัฐแคลิฟอร์เนีย และโดเมนก็เป็นของผู้จดทะเบียนในสหรัฐอเมริกา ยิ่งไปกว่านั้น โดยเทคนิคแล้วฮิโระยุกิไม่ได้เป็นเจ้าของ 2channel ดังนั้นจึงไม่มีผู้ฟ้องร้องคนไหนเรียกค่าเสียหายจากฮิโระยุกิได้เลย เดือนมกราคม ค.ศ. 2007 ศาลแห่งหนึ่งในญี่ปุ่นได้ตัดสินให้บริษัทเจ้าของ 2channel ล้มละลายและต้องถูกยึดทรัพย์ ฮิโระยุกินำคำตัดสินนี้ไปล้อเลียนในเว็บ 2channel หน้าแรก แม้ว่าผู้ให้บริการอินเทอร์เน็ตของญี่ปุ่นจะยกเลิกการให้บริการ 2channel ไปแล้ว แต่เว็บไซต์ก็ยังคงเข้าได้ตามปกติปรากฏการณ์ 2chหนุ่มรถไฟ ปรากฏการณ์ 2ch. หนุ่มรถไฟ. ช่วงเดือนมีนาคมถึงพฤษภาคม ค.ศ. 2004 มีผู้ใช้คนหนึ่งเข้ามาเล่าเรื่องของเขาในบอร์ดสำหรับให้ชายโสดปรับทุกข์ เขาเล่าถึงเหตุการณ์ขณะที่เขาอยู่บนรถไฟและเห็นสาวสวยคนหนึ่งขึ้นมาบนรถ ทันใดนั้น ผู้ชายเมาเหล้าคนหนึ่งก็เข้ามาในรถและสร้างความรำคาญให้กับผู้โดยสารหลายคนซึ่งก็ไม่ไม่มีใครห้ามปรามคนเมาแต่อย่างใด คนเมาเริ่มลวนลามผู้หญิงคนนั้น เขาเห็นว่าไม่มีใครเข้าไปช่วยเธอ เขาจึงบอกให้คนเมาหยุดลวนลามเธอ ทั้งสองต่อสู้กัน ผู้โดยสารคนอื่นอาศัยจังหวะนี้โทรเรียกผู้ควบคุมรถไฟให้เข้ามาจัดการสถานการณ์  ผู้ใช้คนนี้เป็นคนที่ชอบเก็บตัว เข้าสังคมไม่เป็น และเป็นโอะตะกุ เขาไม่เคยมีประสบการณ์แบบนี้มาก่อนในชีวิต เขาประหลาดใจมากที่ผู้หญิงคนนี้ขอบคุณเขาอย่างสุดซึ้งที่ช่วยเธอไว้ เขาและเธอแลกเปลี่ยนที่อยู่กันและแยกทางกัน เขากลับบ้านและนำเรื่องของเขามาเล่าลงในบอร์ด ผู้อ่านตั้งชื่อเล่นให้เขาว่า "หนุ่มรถไฟ" ("Densha Otoko") สำหรับความกล้าหาญของเขา ต่อมาไม่นาน หนุ่มรถไฟก็ได้รับของขวัญจากผู้หญิงที่เขาเคยช่วยไว้ ในตอนแรกเขาคิดว่ามันคงเป็นแค่ของขอบคุณ แต่ปรากฏว่ามันเป็นชุดถ้วยน้ำชาราคาแพง เขาประหลาดใจมากและรีบเข้าไปขอคำปรึกษากับผู้ใช้คนอื่นๆใน 2channel เขาเชื่อว่าของขวัญชิ้นนี้มีราคาแพงเกินกว่าจะเป็นแค่ของขอบคุณ ต่อมา หนุ่มรถไฟก็ติดต่อกับผู้หญิงคนนั้นและนัดพบเธอเป็นประจำ เขาคอยเล่าเรื่องราวของเขาบน 2ch และสนทนากับคนจำนวนมากที่ติดตามเรื่องของเขา เขาเปลี่ยนทรงผมใหม่ ซื้อเสื้อผ้าใหม่ และเลิกเก็บตัวอยู่แต่ในห้องตามคำแนะนำที่ได้มา หลังจากที่เธอเจอไม่นาน บุคลิกภาพของเขาก็เริ่มเปลี่ยนไปในทางที่ดีขึ้น จนไม่กี่เดือนต่อมา หนุ่มรถไฟก็สารภาพรักกับผู้หญิงคนนั้น เธอตอบตกลง หลังจากหนุ่มรถไฟนำเรื่องนี้ไปเล่าใน 2ch ผู้ใช้จำนวนมากก็หลั่งไหลเข้ามาร่วมแสดงความยินดีกับเขา  เนื่องจาก 2ch มีอิทธิพลต่อวัฒนธรรมอินเทอร์เน็ตของญี่ปุ่นเป็นอย่างมาก เรื่องนี้จึงถูกเผยแพร่อย่างรวดเร็วผ่านสื่อและได้รับความนิยมในทันที มันเป็นเรื่องราวที่เรียบง่ายราวกับนิยายและเต็มไปด้วยพลังดึงดูด กระทู้ต้นฉบับได้รับการตีพิมพ์ลงในหนังสือ หลังจากนั้นไม่นานก็มีการนำไปดัดแปลงเป็นมังกะ และนำไปทำเป็นภาพยนตร์ที่ทำรายได้เป็นอันดับ 1 ในเวลานั้น มีการทำเป็นละครทางโทรทัศน์ออกอากาศในปี ค.ศ. 2005 และได้รับความนิยมอย่างมากมะซะชิ ทะชิโระ มะซะชิ ทะชิโระ. ค.ศ. 2001 ผู้ใช้ 2ch จำนวนมากโหวตให้ มะซะชิ ทะชิโระ นักแสดงชาวญี่ปุ่นได้เป็นบุคคลแห่งปีของนิตยสารไทม์ เหตุการณ์นี้ถูกเรียกว่า "เทศกาลทะชิโระ" (ทะชิโระมะสึริ, 田代祭) ทะชิโระเป็นนักแสดงที่มีชื่อเสียงในทางที่แย่ เขาเคยทำผิดกฎหมายหลายครั้ง เช่น ใช้กล้องถ่ายวิดีโอแอบถ่ายใต้กระโปรงผู้หญิง ใช้ยากระตุ้น แอบดูห้องน้ำชาย และก่ออุบัติเหตุทางรถยนต์ นักพัฒนาโปรแกรมของ 2ch ได้เขียนสคริปต์ไว้ให้ผู้ใช้โหวตซ้ำๆกันได้หลายครั้ง เช่น สคริปต์ชื่อ "ปืนใหญ่ทะชิโระ" (ทะชิโระโฮ, 田代砲) , "ปืนใหญ่มหาอนุภาคทะชิโระ" (เมะงะรีวชิทะชิโระโฮ, メガ粒子田代砲) , "ปืนใหญ่ทะชิโระรุ่นยิงต่อเนื่อง 25 นัด" (นิจูโงะเร็นดะทะชิโระโฮ, 25連打田代砲) , และ"ปืนใหญ่ทะชิโระรุ่นสุดยอด" (โชทะชิโระโฮ, 超田代砲) สคริปต์ "ปืนใหญ่ทะชิโระรุ่นสุดยอด" มีพลังมากจนทำให้เครื่องแม่ข่ายของไทม์ล่ม หลังจากนั้นไม่นาน ก็มีการพัฒนา "ปืนใหญ่ทะชิโระรุ่นดาวเทียม" แต่ทว่ามันได้ถูกยับยั้งไว้ก่อน ทะชิโระขึ้นอันดับ 1 เมื่อวันที่ 21 ธันวาคม ค.ศ. 2001 อย่างไรก็ตาม ไทม์พบว่ามีบางอย่างผิดปกติเกิดขึ้น จึงตัดสิทธิ์ทะชิโระไม่ให้เป็นบุคคลแห่งปี</doc>
