<doc id="269962" url="https://th.wikipedia.org/wiki?curid=269962" title="ทิววัฒน์ ภัทรกุลวณิชย์">ทิววัฒน์ ภัทรกุลวณิชย์ ทิววัฒน์ ภัทรกุลวณิชย์ เจ้าของนามปากกา หมอ นักวาดการ์ตูนไทย มีผลงานปรากฏในหนังสือพิมพ์กรุงเทพธุรกิจ คอมลัมน์ห้าร้อยจำพวก+1 และหนังสือพิมพ์บางกอกโพสต์ ผลงานของ หมอได้รับการยอมรับจากนานาชาติ หมอเคยได้รับรางวัล The Aydin Dogan Foundation's Cartoon Competition Award 2007 ประเภท "Success Award" ทิววัฒน์เป็นชาวกรุงเทพมหานคร เกิดวันที่ 9 มิถุนายน นับถือศาสนาพุทธ มีนิสัยช่างสงสัยตั้งแต่วัยเด็ก หลังจากจบการศึกษาจากโรงเรียนเซนต์คาเบรียล จึงย้ายไปศึกษาต่อระดับมัธยมปลายที่วิทยาลัยช่างศิลป์ และศึกษาต่อระดับปริญญาที่มหาวิทยาลัยศิลปากร เมื่อสำเร็จการศึกษา หมอทำงานหลายอย่าง เป็นอาจารย์ประจำที่ มหาวิทยาลัยรังสิต อาจารย์พิเศษ และวิทยากรพิเศษตามสถาบันการศึกษา ต่อมา ได้รับการชักชวนจาก ชัย ราชวัตร ให้เขียนการ์ตูนใน หนังสือพิมพ์คู่แข่งรายสัปดาห์ จากนั้น หมอเป็นนักเขียนการ์ตูนการเมืองเต็มตัวที่ หนังสือพิมพ์สยามโพสต์ หนังสือพิมพ์สยามรัฐสัปดาห์วิจารณ์ เป็นต้น และเป็นทีมงานเขียนภาพประกอบในพระราชนิพนธ์เรื่อง ทองแดง ฉบับการ์ตูน หมอมีชื่อเสียงเป็นที่รู้จักมากขึ้นเมื่อเขาได้รับรางวัลที่ 3 จากการประกวดการ์ตูนนานาชาติในวาระครบรอบ 50 ปี ESCAP หมอเป็นนักเขียนการ์ตูนอารมณ์ดี ซึ่งจะเห็นได้จากผลงานทั้งหมดของเขา หมอยึดมั่นในการใช้ อารยะ ขบขัน แก้ไขทุกปัญหาที่เกิดขึ้น หมอไม่เคยหยุดตั้งคำถามกับตัวเอง และสิ่งที่เขาพบเห็นรอบๆตัวประวัติการศึกษาประวัติการศึกษา. - โรงเรียนเซนต์คาเบรียล - วิทยาลัยช่างศิลป์ - มหาวิทยาลัยศิลปากร คณะมัณฑนศิลป์ประวัติการทำงานด้านวิชาการ สอนวิชา Illustration วิชา Comics Art และวิชา Caricature Artประวัติการทำงาน. ด้านวิชาการ สอนวิชา Illustration วิชา Comics Art และวิชา Caricature Art. - อาจารย์ประจำที่ มหาวิทยาลัยรังสิต ระหว่างปี พ.ศ. 2533 - พ.ศ. 2535 - อาจารย์พิเศษที่ มหาวิทยาลัยศิลปากร ระหว่างปี พ.ศ. 2536 - พ.ศ. 2548 - อาจารย์พิเศษที่ มหาวิทยาลัยกรุงเทพ ตั้งแต่ปี พ.ศ. 2550 - ปัจจุบัน - วิทยากรพิเศษที่ มหาวิทยาลัยรังสิต หลักสูตรศิลปมหาบัณฑิต สาขาวิชาคอมพิวเตอร์อาร์ต ตั้งแต่ปี พ.ศ. 2551 - ปัจจุบันด้านการ์ตูนล้อการเมือง ภาพเขียนสีน้ำ และบทความล้อการเมืองด้านการ์ตูนล้อการเมือง ภาพเขียนสีน้ำ และบทความล้อการเมือง. - หนังสือพิมพ์คู่แข่งรายสัปดาห์ ระหว่างปี พ.ศ. 2533 - พ.ศ. 2534 - หนังสือพิมพ์สยามโพสต์ ระหว่างปี พ.ศ. 2535 - พ.ศ. 2539 - หนังสือพิมพ์สยามรัฐสัปดาห์วิจารณ์ ระหว่างปี พ.ศ. 2536 - พ.ศ. 2538 - หนังสือพิมพ์เนชั่นสุดสัปดาห์ การ์ตูนชุด STANG WARS ในปี พ.ศ. 2548 - หนังสือพิมพ์กรุงเทพธุรกิจ ตั้งแต่ปี พ.ศ. 2539 - ปัจจุบัน - เสาร์สวัสดี ในหนังสือพิมพ์กรุงเทพธุรกิจ คอลัมน์เก็บไว้ด้วยปลายพู่กัน ระหว่างปี พ.ศ. 2542 - พ.ศ. 2547 คอลัมน์เด็กหลังห้อง ระหว่างปี พ.ศ. 2548 - พ.ศ. 2549 คอลัมน์ที่ชอบ ระหว่างปี พ.ศ. 2549 - พ.ศ. 2550 ทั้ง 3 คอลัมน์เป็นการเขียนภาพสีน้ำเล่าเรื่องสถานที่ต่างๆ คอลัมน์นิทานก่อนนั่งเล่าให้ฟังก่อนตื่น ระหว่างปี พ.ศ. 2548 - พ.ศ. 2549 ทั้ง 2 คอลัมน์เป็นบทความล้อการเมืองในลักษณะเล่าเรื่อง - หนังสือพิมพ์บางกอกโพสต์ ตั้งแต่ปี พ.ศ. 2548 - ปัจจุบัน - นิตยสาร a day weekly เป็นบทความล้อการเมืองในลักษณะการสัมภาษณ์ตัวการ์ตูนนานาชาติที่เป็นที่รู้จักกันแพร่หลาย เช่น แบทแมน ไอ้แมงมุม ไอ้มดแดง โดราเอมอน ซูเปอร์แมน อุลตร้าแมน อิคคิวซัง พล นิกร กิมหงวน ศรีธนนชัย เป็นต้นด้านโทรทัศน์ และวิทยุด้านโทรทัศน์ และวิทยุ. - รายการชิงร้อยชิงล้าน (ขณะนั้นใช้ชื่อว่า ชิงร้อยชิงล้าน ชะชะช่า) ช่วงทายดาราสามช่ารับเชิญ (ที่รู้จักกันในอีกชื่อหนึ่งว่า "เขาเป็นใครหนอ เขามาจากไหน") เป็นการเขียนภาพปริศนาดารา แพร่ภาพทางสถานีวิทยุโทรทัศน์กองทัพบก ช่อง 5 เมื่อวันที่ 27 มกราคม 2542 - 17 ตุลาคม 2544 - รายการนิรนามยามดึก เนื้อหาเกี่ยวกับปกิณกะ และเปิดเพลง POP ออกอากาศทาง FM101 ของมีเดียพลัส วันจันทร์ - วันพุธ เวลา 24.00น. - 03.00น. ระหว่างปี พ.ศ. 2537 - พ.ศ. 2539 - รายการเป็นอยู่คือ เนื้อหาเกี่ยวกับศิลปะ วัฒนธรรม และวิถีชีวิตของคนไทยในปัจจุบัน ออกอากาศทางคลื่นความคิด FM96.5 ของ อสมท วันเสาร์ เวลา 21.00น. - 23.00น. ตั้งแต่ปี พ.ศ. 2550 - ปัจจุบันผลงานที่เป็นที่รู้จักกันแพร่หลายภาพประกอบผลงานที่เป็นที่รู้จักกันแพร่หลาย. ภาพประกอบ. - พระราชนิพนธ์ในพระบาทสมเด็จพระเจ้าอยู่หัวภูมิพลอดุลยเดช เรื่องทองแดง ฉบับการ์ตูน พ.ศ. 2547 (เป็นหนึ่งในทีมงาน) - พระราชนิพนธ์แปลในสมเด็จพระเทพรัตนราชสุดาฯ สยามบรมราชกุมารี เรื่องเพียงวันพบวันนี้ที่สำคัญ และเรื่องความฝัน พ.ศ. 2548 - หนังสือเลือกตั้งทำไม?ทำไม?เลือกตั้ง ของสำนักงานคณะกรรมการการเลือกตั้ง พ.ศ. 2542 - หนังสือรู้จักใช้เข้าใจเงิน ของ ดร.วรากรณ์ สามโกเศศ ในวาระครบรอบ 100 ปี ธนาคารไทยพาณิชย์ พ.ศ. 2550 - นิตยสารอิมเมจ คอลัมน์ FOOL FEEL ของ หมอ และคอลัมน์ D-TYPE ของนิติพงษ์ ห่อนาค (ดี้) และ คอลัมน์ HUMAN ตั้งแต่ปี พ.ศ. 2548 - ปัจจุบัน - นิตยสารพลอยแกมเพชร คอลัมน์บ้านสีเขียว และคอลัมน์ฟิตกายฟิตใจ ของคุณผู้หญิง และเรื่องถนนสายดอกงิ้วบาน กับเรื่องตะพดหัวเสือ ของวัยชัน (ปัจจุบัน)หนังสือที่ตีพิมพ์หนังสือที่ตีพิมพ์. - เก็บไว้ด้วยปลายพู่กัน พ.ศ. 2545 - นิทานรู้ทัน พ.ศ. 2547 - เก็บไว้ในภาพเขียน พ.ศ. 2548รางวัลระดับนานาชาติ ผลงานด้านการ์ตูนรางวัล. ระดับนานาชาติ ผลงานด้านการ์ตูน. - The ESCAP 50th Anniversary Cartoon Exhibition, Third Prize in 1997 ในวาระครบรอบ 50 ปี ESCAP- The Aydin Dogan Foundation's Cartoon Competition Award 2007, Success Award ที่ประเทศตุรกี นอกจากนี้ ยังได้รับเชิญจาก The Japan Foundation, Bangkok ให้นำผลงานร่วมแสดงระดับนานาชาติ 2 ครั้ง:- นิทรรศการการ์ตูนเอเชีย ครั้งที่ 7 "จ้างงานอย่างเอเชีย" ในปี พ.ศ. 2547 - นิทรรศการการ์ตูนเอเชีย ครั้งที่ 10 "สภาพแวดล้อมในเอเชีย" ในปี พ.ศ. 2550ภายในประเทศ ด้านสื่อมวลชนภายในประเทศ ด้านสื่อมวลชน. - รางวัลสุดยอดนักคิด ประจำปี พ.ศ. 2551 จากการโหวตของผู้ฟังคลื่นความคิด FM96.5 อสมท</doc>
