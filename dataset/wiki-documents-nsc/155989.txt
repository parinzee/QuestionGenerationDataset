<doc id="155989" url="https://th.wikipedia.org/wiki?curid=155989" title="ฮอนด้า แจ๊ซ">ฮอนด้า แจ๊ซ ฮอนด้า แจ๊ซ () เป็นรถยนต์นั่งแบบแฮทช์แบ็ก 5 ประตู ผลิตโดยฮอนด้า ได้เริ่มมีการแนะนำครั้งแรกในเดือนมิถุนายน พ.ศ. 2544 โดยในประเทศญี่ปุ่น ประเทศจีน และประเทศในแถบทวีปอเมริกาเหนือและใต้ จะเรียกว่า ฮอนด้า ฟิต (Honda Fit) ส่วนคำว่า ฮอนด้า แจ๊ซ จะใช้ใน ยุโรป บางประเทศในเอเชีย ออสเตรเลีย โอเชียเนีย ตะวันออกกลาง และแอฟริกา รวมทั้งประเทศไทย นับถึงเดือนกรกฎาคม พ.ศ. 2550 ฮอนด้าแจ๊ซ มียอดขายครบ 2 ล้านคัน ในระยะเวลา 6 ปี ฮอนด้า แจ๊ซ ได้ถูกพัฒนาให้มีรูปทรงคล้ายมินิแวนย่อส่วน บนพื้นฐานโครงสร้างใหม่ GLOBAL SMALL PLATFORM ของฮอนด้า ซึ่งพัฒนาการของรถฮอนด้า แจ๊ซ มีดังนี้ Generation ที่ 1 (พ.ศ. 2544-2551) Generation ที่ 1 (พ.ศ. 2544-2551). โฉมนี้ เป็นโฉมแรกของฮอนด้า แจ๊ซ ซึ่งปัจจุบันนี้ได้เพิ่งหยุดผลิตไปเมื่อไม่นานนี้ จัดเป็นรถยนต์นั่งขนาดเล็กมาก (Subcompact Car , Supermini) เครื่องยนต์ที่มีขายในประเทศไทย มี 2 รุ่น คือ 1.5 ลิตร i-DSI และ 1.5 ลิตร VTEC ซึ่งเริ่มขายในปี พ.ศ. 2546-2551 ซึ่งล่าช้ากว่าประเทศญี่ปุ่น มีระบบเกียร์ 2 ระบบ คือ อัตโนมัติแบบ CVT และธรรมดา 5 สปีด มีตัวถังแบบเดียว คือ hatchback 5 ประตู มิติยาว 3.845 เมตร กว้าง 1.675 เมตร และสูง 1.525 เมตร หนัก 1,084 กิโลกรัม รถแจ๊ซโฉมนี้บางรุ่นขับเคลื่อน 4 ล้อ แต่ไม่มีขายในประเทศไทย มีเฉพาะในประเทศญี่ปุ่น อเมริกา และยุโรป ในญี่ปุ่น,อเมริกา,ยุโรปจะใช้ชื่อ Fit ในญี่ปุ่นฟิตสามารถทำลายยอดขายแชมป์อย่างโตโยต้า โคโรลล่าได้อีกด้วยGeneration ที่ 2 (พ.ศ. 2551-2557) Generation ที่ 2 (พ.ศ. 2551-2557). โฉมนี้ เป็นโฉมใหม่ล่าสุดของฮอนด้า แจ๊ซ เริ่มผลิตในญี่ปุ่นใน พ.ศ. 2550 และเริ่มออกขายในประเทศไทยเมื่อ พ.ศ. 2551 เป็นรถยนต์นั่งขนาดเล็กมาก (Subcompact Car ,Supermini) โฉมนี้ เปิดตัวในประเทศไทยเมื่อวันที่ 23 มีนาคม พ.ศ. 2551 ด้วยทริม 3 แบบ คือ SV, V, S โดยแบบ SV และ V มีเฉพาะระบบเกียร์อัตโนมัติ 5 สปีด แต่แบบ S จะมีทั้งเกียร์อัตโนมัติ 5 สปีด และเกียร์ธรรมดา 5 สปีด โดยรถเกียร์อัตโนมัติ จะมีราคาแพงกว่าเกียร์ธรรมดา 37,000 บาท มิติยาว 3.9 เมตร กว้าง 1.695 เมตร และสูง 1.525 เมตร หนัก 1,200 กิโลกรัม ฮอนด้า แจ๊ซ โฉมที่ 2 นี้ ได้รับรางวัลรถยนต์ยอดเยี่ยมแห่งปี (Thailand Car of the Year) ประจำปี 2009 ในประเภทรถยนต์นั่งแฮทช์แบ็ค ในรุ่นไม่เกิน 1,500 ซีซี (Best Hatchback under 1,500 cc.) วันที่ 27 มกราคม พ.ศ. 2554 ฮอนด้า แจ๊ซ โฉมนี้ ก็ได้มีการปรับโฉมเล็กน้อย หรือไมเนอร์เชนจ์ และในเดือนกรกฎาคม พ.ศ. 2555 ทางฮอนด้าได้เปิดตัว ฮอนด้า แจ๊ซ ไฮบริด (Honda Jazz Hybrid) ซึ่งเป็นรุ่นที่ใช้พลังงานเชื้อเพลิงและมอเตอร์ไฟฟ้า หรือไฮบริด และเปลี่ยนโฉม Full Modelchange ในปี พ.ศ. 2557Generation ที่ 3 (พ.ศ. 2557 - ปัจจุบัน) Generation ที่ 3 (พ.ศ. 2557 - ปัจจุบัน). ฮอนด้า ประเทศไทย ได้เปิดฮอนด้า แจ๊ซ รุ่นที่ 3 ในประเทศไทยเมื่อเดือนพฤษภาคม พ.ศ. 2557 โดยเน้นการตลาดไปยังกลุ่ม GEN ME ซึ่งเป็นคนรุ่นใหม่ยุคดิจิตอล เน้นการสื่อสารออนไลน์ โฉมนี้ได้ใช้แพลทฟอร์มใหม่ ชื่อว่า "Global Small Car Platform" มีขนาดความยาว 3,955 มม. มีความกว้าง 1,695 มม. ความสูง 1,525 มม. ตัวถังวางอยู่บนฐานล้อ 2,530 มม. น้ำหนัก 1,080 กก. สำหรับในประเทศไทย ฮอนด้า แจ๊ซ ได้ใช้เครื่องยนต์ 4 สูบ i-VTEC ความจุ 1.5 ลิตร ให้กำลังสูงสุด 117 แรงม้า แรงบิดสูงสุดที่ 14.8 กก.-ม. ที่ 4,700 รอบ/นาที และส่งกำลังด้วยเกียร์อัตโนมัติ CVT รองรับพลังงานทางเลือก E85 ส่วนระบบความปลอดภัยมีทั้งระบบช่วยควบคุมการทรงตัว VSA ระบบเบรก ABS และ EBD ระบบช่วยออกตัวทางชัด HAS สัญญาณไฟฉุกเฉินเมื่อเบรกกะทันหันในททุกรุ่นย่อย และเพิ่มถุงลมนิรภัยเป็น 6 ตำแหน่ง (เฉพาะรุ่น SV+) โฉมนี้ มีรุ่นย่อยทั้งหมด 6 รุ่นย่อย คือ S (MT), S (AT), V, V+, SV, SV+รุ่นปรับโฉม รุ่นปรับโฉม. ฮอนด้า แจ๊ซ รุ่นปรับโฉมนั้นได้เผยโฉมในประเทศไทยเมื่อวันที่ 18 พฤษภาคม พ.ศ. 2560 มีการเปลี่ยนแปลงภายนอกเล็กน้อย โดยการออกแบบกระจังหน้า-กันชนหน้าและกันชนหลังใหม่ และเพิ่มรุ่นย่อยใหม่คือรุ่น RS และ RS+ ซึ่งรุ่นย่อยนี้จะมาทดแทนรุ่นย่อย SV และ SV+ รุ่นย่อยใหม่นี้จะมีการออกแบบให้ดูมีความสปอร์ตกว่ารุ่นธรรมดา ซึ่งเป็นครั้งแรกในประเทศไทยที่ได้มีการใช้รุ่นย่อยนี้หลังจากที่ต่างประเทศได้ใช้กันมานาน ส่วนการเปลี่ยนแปลงภายในคือ เพิ่มกระจกมองข้างพับด้วยไฟฟ้าและไฟอ่านแผนที่ในรุ่น V, V+ และเพิ่มสวิตซ์ควบคุมเครื่องเสียงบนพวงมาลัยในรุ่น V ชุดเครื่องเสียงหน้าจอ 6.8 นิ้ว ไม่มีช่องใส่ CD (ตั้งแต่แจ๊ซรุ่นปี 2016 เป็นต้นมา) หลังคาภายในห้องโดยสารสีดำ และเบาะนั่งหุ้มผ้าสีดำแบบสปอร์ตตกแต่งด้วยด้ายสีส้ม รุ่น RS นี้จะมีกันชนหน้าและกันชนหลังที่แตกต่างจากรุ่นย่อยปกติ อีกทั้งได้ไฟหน้าแอลอีดีแบบมัลติรีเฟลกเตอร์กับไฟเดย์ไทม์ในโคมเดียวกันและไฟตัดหมอกแบบฮาโลเจนธรรมดา ในขณะที่รุ่นย่อยปกติได้ไฟหน้าแบบฮาโลเจนเช่นเดิม และมาพร้อมสีใหม่คือสีส้มมุก (Phoenix Orange Pearl)</doc>
