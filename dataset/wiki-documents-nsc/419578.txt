<doc id="419578" url="https://th.wikipedia.org/wiki?curid=419578" title="ทรงเจ้าหญิง">ทรงเจ้าหญิง ทรงเจ้าหญิง หรือ ฮิเมะคัต (; ) เป็นทรงผมซึ่งทำเป็นปอยข้างแก้ม (sidelock) หรือข้างหู (earlock) ประกอบหน้าม้า (fringe) ส่วนที่เหลือไว้ยาว แล้วยืดหรือรีดให้ตรงทั้งหมด ผมทรงนี้ได้ชื่อว่า "ทรงเจ้าหญิง" ด้วยเชื่อกันว่า มีทรงผมของกุลสตรีญี่ปุ่นสมัยเฮอังเป็นต้นแบบ ทุกวันนี้ ทรงเจ้าหญิงได้รับความนิยมเป็นอันมากทั้งในโลกจริงและในโลกอะนิเมะการดูแลและรักษาทรง การดูแลและรักษาทรง. เพื่อคงรูปทรงไว้ ผู้ที่มิได้มีผมตรงโดยธรรมชาติจำจะต้องเอาใจใส่ผมทรงนี้เป็นอันมาก ต้องสละเวลาแต่งปอยข้างและหน้าม้าเป็นอาจิณ และจำเป็นอย่างยิ่งที่จะต้องยืดผมให้ตรงด้วยสารเคมีและความร้อนเพื่อเปลี่ยนโครงสร้างผมไปชั่วระยะหนึ่ง หรือไม่ก็รีดผมให้ตรงด้วยเครื่องรีดเป็นประจำ เพราะผมที่มิได้ตรงตามธรรมชาติจะกลับคืนสภาพเดิมเมื่อชื้นเหงื่อเป็นต้น นอกจากนี้ ผู้ที่ไม่พึงใจจะรอให้ผมยาว อาศัยผมเทียมต่อเสริมผมจริงก็มีความนิยม และรูปแบบต่าง ๆ ความนิยม และรูปแบบต่าง ๆ. ปัจจุบัน นิยมกันว่า ไว้ทรงเจ้าหญิงแล้วดู "สง่า สูงศักดิ์ และอ่อนวัยราวเด็กหญิง" ("elegant, regal, and girly") วัฒนธรรมย่อยกอทิกโลลิตา (Gothic Lolita) มักพึงใจในทรงเจ้าหญิง โดยเฉพาะอย่างยิ่ง กลุ่มกอทิกโลลิตาแบบหรู (Elegant Gothic Lolita) นิยมทรงนี้มากกว่าทรงอื่น ๆ ที่ทำเป็นลอน เพราะเห็นว่า ทรงลอนเหล่านั้นทำให้ผมเสียระยะยาว ตัวละครหลาย ๆ ตัวในอะนิเมะ ซึ่งมีบุคลิกภาพแบบ "คุณหนู" (; young lady) กล่าวคือ ดูเป็นกุลสตรี เรียบร้อย โก้เก๋ หรือสูงศักดิ์ มักไว้ผมทรงเจ้าหญิง เป็นต้นว่า มิโอะ อากิยามะ (Mio Akiyama) จาก เค-อง! (K-On!) และ คิเคียว (Kikyo) จาก อินุยาฉะ เทพอสูรจิ้งจอกเงิน (Inuyasha) ที่ไว้ทรงเดียวกัน โดยมีปอยเรี่ยหู, ขณะที่ ไอ เอ็นมะ (Ai Enma) จาก สัญญามรณะ ธิดาอเวจี (Hell Girl) ไว้ปอยระดับแก้ม และผมม้าคลุมถึงคิ้ว บางที ก็มีผู้คนไว้ทรงเจ้าหญิงประกอบทรงดังโงะ (odango) ไม่ว่าจะเกล้าผมเป็นมวยหรือเป็นจุกก็ดี และจะมวยหรือจุกเดียวหรือมากกว่าก็ดี ตัวละครที่ไว้ทรงทำนองนี้ ได้แก่ ยูกิ มิอากะ (Yuki Miaka) จาก พลิกตำนานมาพบรัก (Fushigi Yūgi) ซึ่งไว้สองมวย และ มิยู (Miyu) จาก สวย ดุ กัด (Vampire Princess Miyu) ซึ่งไว้มวยเดียว เป็นต้น ขณะที่หลายคนนิยมรวบเป็นทวินเทลส์ (twin tails) แล้วผูกริบบิน เรียก "สึนเดะเระทวินเทลส์" (Tsundere twin tails) ดังที่ตัวละคร คางามิ ฮิรากิ (Kagami Hiiragi) จาก ลักกี☆สตาร์ (Lucky☆Star) ไว้ อนึ่ง ทรงเจ้าหญิงแบบตัดสั้นก็มี นับเป็นรูปแบบหนึ่งของทรงมหาดเล็ก (pageboy) และที่ไว้แต่หน้าม้าและปอยข้าง ส่วนด้านหลังตัดจนสั้นติดต้นคอก็มีเช่นกัน ตัวละครที่ไว้เช่นนี้ มี ฮอนดะ คิคุ (Honda Kiku) จาก พลังอักษะ เฮตาเลีย (Hetalia: Axis Powers) เป็นอาทิ โดยปรกติและตามรูปแบบดั้งเดิมแล้ว ผมทรงเจ้าหญิงมักทำตรง แต่สมัยหลัง ทำเป็นลอนก็มี เรียกว่า "ลอนเจ้าหญิง" (Princess Curls) ซึ่งกำลังได้รับความนิยมทั้งในโลกจริงและในตัวละครอะนิเมะแนวสูงศักดิ์</doc>
