<doc id="333437" url="https://th.wikipedia.org/wiki?curid=333437" title="ลุงแซม">ลุงแซม ลุงแซม เป็นบุคคลาธิษฐานของสหรัฐอเมริกา หรือในบางครั้งเจาะจงหมายถึงเฉพาะรัฐบาลกลางสหรัฐอเมริกา การนำมาใช้ครั้งแรกสามารถสืบย้อนไปได้ถึง สงคราม ค.ศ. 1812 เขาได้รับพรรณนาว่าเป็นชายผิวขาวสูงอายุที่น่าเกรงขาม มีผมขาวและเคราแพ (ไม่มีหนวด) และสวมใส่ชุดที่เป็นการรำลึกถึงรูปแบบการออกแบบของธงชาติสหรัฐอเมริกา ยกตัวอย่างเช่น หมวกทรงสูงธรรมดาที่มีลายสีแดง-ขาวและดาวสีขาวบนแถบสีน้ำเงิน กับกางเกงขาวยาวลายแดง-ขาว การนำไปใช้ในวรรณกรรมปรากฏครั้งแรกในหนังสือเชิงเปรียบเทียบ ค.ศ. 1816 การผจญภัยของลุงแซมในการค้นหาเกียรติยศที่หายไป (The Adventures of Uncle Sam in Search After His Lost Honor) โดย เฟรเดอริก ออกัสตัส ฟิดแฟดดี้ สัญลักษณ์ที่ใช้แทนสหรัฐอเมริกาก่อนหน้า รวมไปถึง "บราเธอร์โจนาธาน" ซึ่งใช้โดยนิตยสารพันช์ แต่ลุงแซมได้มีคามนิยมเหนือกว่าสัญลักษณ์อื่น ๆ ในบางช่วงระหว่างสงครามกลางเมือง การใช้สตรีเป็นสัญลักษณ์ "โคลอมเบีย" พบเห็นน้อยมากนับตั้งแต่คริสต์ทศวรรษ 1920 ภาพ "การหาทหารใหม่" ของลุงแซม สร้างขึ้นโดย เจมส์ มอนต์โกเมรี แฟลกก์ ช่างเขียนภาพประกอบและศิลปินภาพเหมือน ซึ่งเป็นที่รู้จักกันดีในผลงานพาณิชย์ศิลป์ ตามข้อมูลบางส่วน ภาพของลุงแซมที่ได้นำเสนอต่อสาธารณะเป็นครั้งแรก คือ ภาพของแฟลกก์บนปกของนิตยสารเลสลียส์ วีคลี เมื่อวันที่ 6 กรกฎาคม ค.ศ. 1916 โดยมีคำบรรยายใต้ภาพว่า "คุณกำลังทำอะไรเพื่อให้เตรียมพร้อม" ภาพนี้ได้รับการพิมพ์มากกว่า 4 ล้านภาพระหว่าง ค.ศ. 1917-1918 และภาพดังกล่าวยังได้ถูกใช้อย่างมากในช่วงสงครามโลกครั้งที่สองจุดกำเนิด จุดกำเนิด. ในปี ค.ศ. 1812 บทบัญญัติจำนวนมากของกองทัพถูกซื้อที่ทรอย รัฐนิวยอร์ก โดยอัลเบิร์ต แอนเดอร์สัน ผู้รับเหมาของรัฐ สินค้าถูกตรวจสอบโดยสองพี่น้อง อเบ็นเนเซอร์และซามูเอล วิลสัน ซึ่งชื่อของซามูเอลนี้ได้เป็นที่รู้จักกันในหมู่คนงานว่า "ลุงแซม" ห่อพัสดุได้ถูกประทับตรา E.A.-U.S. ซึ่งเมื่อถูกถามถึงความหมายของตัวย่อเหล่านี้ คนงานก็มักจะตอบแบบติดตลกว่าเขาไม่รู้นอกเสียจากตัวย่อนี้หมายถึง อัลเบิร์ต อเบ็นเนเซอร์ และลุงแซม ดังนั้น ชื่อดังกล่าวจึงได้แพร่หลายกันในหมู่คนงาน ทหาร และประชาชน และรัฐบาลสหรัฐอเมริกาได้ถูกเรียกอย่างรักใคร่ว่า "ลุงแซม"</doc>
