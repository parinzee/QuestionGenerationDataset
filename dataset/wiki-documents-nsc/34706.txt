<doc id="34706" url="https://th.wikipedia.org/wiki?curid=34706" title="สภากรุงเทพมหานคร">สภากรุงเทพมหานคร สภากรุงเทพมหานคร (ตัวย่อ: ส.ก.) เป็นองค์กรฝ่ายสภาของกรุงเทพมหานคร มีหน้าที่ควบคุม ตรวจสอบและดูแลการบริหารราชการกรุงเทพมหานครของฝ่ายบริหารอันมีผู้ว่าราชการกรุงเทพมหานครเป็นหัวหน้าคณะฯ ซึ่งประธานสภากรุงเทพมหานครคนปัจจุบัน คือ ร้อยตำรวจตรี เกรียงศักดิ์ โลหะชาละ สมาชิกสภากรุงเทพมหานคร ,นาย กิตติ บุศยพลากร สมาชิกสภากรุงเทพมหานคร เป็นรองประธานสภากรุงเทพมหานคร คนที่ 1 และนาย นิรันดร์ ประดิษฐกุล รองประธานสภากรุงเทพมหานคร คนที่ 2โครงสร้าง โครงสร้าง. โครงสร้างการบริหารราชการกรุงเทพมหานครที่สำคัญ ประกอบด้วย ผู้ว่าราชการกรุงเทพมหานครและสภากรุงเทพมหานคร ซึ่งมีสมาชิกสภากรุงเทพมหานคร จำนวน 57 คน ที่มาจากการเลือกตั้งโดยประชาชนชาวกรุงเทพมหานครที่มีสิทธิเลือกตั้ง จาก 50 เขต มีวาระในการดำรงตำแหน่งคราวละ 4 ปี และทำหน้าที่เป็นคณะกรรมการสามัญประจำสภากรุงเทพมหานคร อันเป็นตัวแทนภาระหน้าที่รับผิดชอบของสภากรุงเทพมหานคร จำนวน 11 คณะ ได้แก่1. คณะกรรมการตรวจรายงานการประชุมและพิจารณาเปิดเผยรายงานการประชุมลับ 2. คณะกรรมการการศึกษาและวัฒนธรรม 3. คณะกรรมการการโยธาและผังเมือง 4. คณะกรรมการการสาธารณสุข 5. คณะกรรมการการรักษาความสะอาดและสิ่งแวดล้อม 6. คณะกรรมการการเศรษฐกิจ การเงิน การคลังและติดตามงบประมาณ 7. คณะกรรมการการปกครองและรักษาความสงบเรียบร้อย 8. คณะกรรมการการพัฒนาชุมชนและสวัสดิการสังคม 9. คณะกรรมการกิจการสภากรุงเทพมหานคร 10. คณะกรรมการการจราจร ขนส่ง และการระบายน้ำ 11. คณะกรรมการการท่องเที่ยวและการกีฬา ในอดีต (พ.ศ. 2553) สมาชิกสภากรุงเทพมหานคร มีจำนวนทั้งสิ้น 61 คน โดยเริ่มจากการเลือกตั้ง ส.ก.ส.ข.ในวันอาทิตย์ที่ 29 สิงหาคม พ.ศ. 2553 เนื่องจากมีเขตทั้งหมด 5 เขตมีประชากรมากขึ้น ได้แก่ เขตบางขุนเทียน, เขตลาดกระบัง, เขตประเวศ, เขตคลองสามวา, เขตบางกะปิ โดยเขตที่มีสมาชิกสภากรุงเทพมหานคร ได้มากกว่า 1 คน จะต้องเป็นเขตที่มีจำนวนประชากรมากกว่า 150,000 คน ซึ่งปัจจุบันมีทั้งหมด 11 เขตที่จะมีสมาชิกสภากรุงเทพมหานครได้มากกว่า 1 คน คือ 2 คน ได้แก่ เขตบางเขน, เขตจตุจักร, เขตสวนหลวง, เขตดอนเมือง, เขตสายไหม, เขตลาดกระบัง, เขตคลองสามวา, เขตประเวศ, เขตจอมทอง, เขตบางแค, เขตบางขุนเทียน ในปัจจุบัน (พ.ศ. 2560) สมาชิกสภากรุงเทพมหานคร มีจำนวนทั้งสิ้น 30 คน มาจากการแต่งตั้งสำนักงานเลขานุการสภากรุงเทพมหานคร สำนักงานเลขานุการสภากรุงเทพมหานคร. สำนักงานเลขานุการสภากรุงเทพมหานคร มีหน้าที่รับผิดชอบเกี่ยวกับราชการประจำของสภากรุงเทพมหานคร ในการดำเนินการเรื่อง ญัตติและกระทู้ การร่างข้อบัญญัติ การร่างคำขอ แปรญัตติ การดำเนินการเกี่ยวกับการประชุมสภากรุงเทพมหานคร การประชุมคณะกรรมการสามัญและวิสามัญประจำสภากรุงเทพมหานคร เป็นศูนย์ข้อมูลและบริการทางกฎหมาย การค้นคว้าข้อมูลทางวิชาการแก่สมาชิกสภากรุงเทพมหานคร รวมทั้งการดำเนินการด้านการต่างประเทศ โดยมี นายมานิต เตชอภิโชค เป็นเลขานุการสภากรุงเทพมหานคร และมี น.ส.กาญจนา สมวงศ์ และ นางเพ็ญจันทร์ เจียมกรกต เป็นผู้ช่วยเลขานุการสภากรุงเทพมหานคร ประกอบด้วยกลุ่มภารกิจ จำนวน 9 กลุ่มงาน ได้แก่1. กลุ่มงานบริหารงานทั่วไป 2. กลุ่มงานประชุมสภาและกรรมการวิสามัญ 3. กลุ่มงานประชุมกรรมการสามัญ 4. กลุ่มงานญัตติและกระทู้ 5. กลุ่มงานกฎหมาย 6. กลุ่มงานต่างประเทศ 7. กลุ่มงานบริการสภากรุงเทพมหานคร 8. กลุ่มงานวิชาการ 9. กลุ่มงานเลขานุการลำดับสภากรุงเทพมหานคร</doc>
