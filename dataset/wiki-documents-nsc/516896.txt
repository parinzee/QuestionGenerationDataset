<doc id="516896" url="https://th.wikipedia.org/wiki?curid=516896" title="มาสด้า เซ็นเทีย">มาสด้า เซ็นเทีย มาสด้า เซ็นเทีย () เป็นรถยนต์นั่งขนาดใหญ่ (Full-Size Car) ซึ่งผลิตโดยมาสด้า เริ่มผลิตและเปิดตัวเมื่อปี พ.ศ. 2534 ใช้ระบบขับเคลื่อนล้อหลังและใช้โครงสร้างตัวถัง H-Platform ของมาสด้า (เป็นโครงสร้างที่ใช้ในรถยนต์ขนาดใหญ่ขับเคลื่อนล้อหลังของมาสด้า) แบบ HD และ HE ซึ่งใช้ร่วมกันกับรถตระกูล 929 ซึ่งเซ็นเทียเป็นหนึ่งในรถตระกูล 929 รวมถึงใช้ร่วมกับรุ่นแองฟินิ MS-9 ด้วย และยังมีการส่งออกไปยังประเทศเกาหลีใต้โดยใช้แบรนด์เกีย ในชื่อ เกีย เอ็นเตอร์ไพรส์ () อีกด้วยรุ่นที่ 1 (พ.ศ. 2534-2539)929 รุ่นที่ 1 (พ.ศ. 2534-2539). 929. มาสด้า เซ็นเทีย รุ่นที่ 1 เปิดตัวเมื่อปี พ.ศ. 2534 โดยเปิดตัวออกมาเพื่อหวังจะเป็นรถธงของมาสด้า ซึ่งออกมาแทนมาสด้า ลูเช่ () เครื่องยนต์ของเซ็นเทียจะเป็นเครื่องยนต์ V6 และมีเฉพาะตัวถังซีดานเท่านั้น ซึ่งเครื่องยนต์จะมีเครื่องยนต์ 2.5 และ 3.0 ลิตรให้เลือก และในรุ่นนี้ ได้มีการออกรุ่นใหม่ที่แตกแขนงมาจากเซ็นเทีย คือมาสด้า มิลเลเนีย () ซึ่งออกมาในช่วงเวลาที่ค่ายรถญี่ปุ่นเปิดตัวแบรนด์รถยนต์หรู เช่น โตโยต้าเปิดตัวเล็กซัส ,ฮอนด้าเปิดตัวแอคิวรา ,นิสสันเปิดตัวอินฟินิที และมาสด้า ก็ได้เปิดตัวแบรนด์อมาติเช่นกัน โดยมิลเลเนีย เป็นรถยนต์ที่มีคุณสมบัติคล้ายกับเซ็นเทีย แต่แตกต่างกันตรงที่ใช้ระบบขับเคลื่อนล้อหน้า และนอกจากนี้ รุ่นนี้ มีมาขายในประเทศไทยในช่วงที่รัฐบาลมีนโยบายภาษีรถนำเข้า ซึ่งในช่วงนั้นมีรถนำเข้าหลายรุ่นที่เข้ามาขายในไทย แต่ในไทยใช้ชื่อว่า 929 (Mazda 929) ไม่ใช่เซ็นเทีย (Sentia)รุ่นที่ 2 (พ.ศ. 2539-2542) รุ่นที่ 2 (พ.ศ. 2539-2542). มาสด้า เซ็นเทีย รุ่นที่ 2 ถือได้ว่าเป็นเซ็นเทียรุ่นสุดท้าย ก่อนที่จะถูกแทนที่โดยมาสด้า มิลเลเนีย () อย่างสมบูรณ์ เซ็นเทียเปิดตัวในประเทศออสเตรเลียในเดือนเมษายน พ.ศ. 2539 โดยมีเครื่องยนต์ V6 ขนาด 3.0 ลิตร และเกียร์อัตโนมัติ 4 สปีด แต่เนื่องจากช่วงที่เซ็นเทียเปิดตัวมาได้ปีเดียว มีปัญหาวิกฤติเศรษฐกิจเกิดขึ้นในเอเชีย ทำให้ยอดขายไม่เป็นที่น่าพอใจเท่าไรนัก โดยเฉพาะในปีสุดท้ายของการผลิต ราคาของเซ็นเทียสูงถึง 83,000 ดอลลาร์สหรัฐเลยทีเดียว และกระจังหน้าของรถดูแก่ ไม่ทันสมัย จึงทำให้ไม่ประสบความสำเร็จเท่ากับรุ่นที่ 1 จึงต้องเลิกผลิตไป</doc>
