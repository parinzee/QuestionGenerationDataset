<doc id="420406" url="https://th.wikipedia.org/wiki?curid=420406" title="จรัสฤทธิ์ จันทรสุรินทร์">จรัสฤทธิ์ จันทรสุรินทร์ นายจรัสฤทธิ์ จันทรสุรินทร์ (เกิด 16 เมษายน พ.ศ. 2510) อดีตสมาชิกสภาผู้แทนราษฎรลำปาง เขต 3 ได้รับการเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2550 ในสังกัดพรรคพลังประชาชน ปัจจุบันสังกัดพรรคเพื่อไทยประวัติ ประวัติ. จรัสฤทธิ์ จันทรสุรินทร์ เกิดเมื่อวันที่ 16 เมษายน พ.ศ. 2510 เป็นบุตรของนายพินิจ จันทรสุรินทร์ อดีตรัฐมนตรีว่าการกระทรวงเกษตรและสหกรณ์ และนางจุไรรัตน์ มีพี่น้อง 3 คน หนึ่งในนั้นคือนายอิทธิรัตน์ จันทรสุรินทร์ ส.ส.ลำปาง เขต 4 สำเร็จการศึกษา ศิลปศาสตรมหาบัณฑิต สาขารัฐศาสตร์ มหาวิทยาลัยรามคำแหง สมรสกับนางสุปรียา มีบุตร 2 คนงานการเมือง งานการเมือง. อดีตเป็นส.จ. และรองนายกองค์การบริหารส่วนจังหวัดลำปาง มาตั้งแต่ปี พ.ศ. 2543 กระทั่งปี พ.ศ. 2550 นายพินิจ จันทรสุรินทร์ บิดา ถูกตัดสิทธิ์ทางการเมืองพร้อมกับบ้านเลขที่ 111 นายจรัสฤทธิ์จึงลงสมัครรับเลือกตั้งแทนบิดา และได้รับการเลือกตั้งเป็นครั้งแรกในนามพรรคพลังประชาชน และปี พ.ศ. 2554 ในนามพรรคเพื่อไทยสมาชิกสภาผู้แทนราษฎร สมาชิกสภาผู้แทนราษฎร. จรัสฤทธิ์ จันทรสุรินทร์ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 จังหวัดลำปาง สังกัดพรรคพลังประชาชน 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 จังหวัดลำปาง สังกัดพรรคเพื่อไทยเครื่องราชอิสริยาภรณ์เครื่องราชอิสริยาภรณ์. - พ.ศ. 2551 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.) - พ.ศ. 2552 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นประถมาภรณ์มงกุฏไทย (ป.ม.) - พ.ศ. 2554 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นประถมาภรณ์ช้างเผือก (ป.ช.)</doc>
