<doc id="403971" url="https://th.wikipedia.org/wiki?curid=403971" title="เหรียญราชินี">เหรียญราชินี เหรียญราชินี () มีอักษรย่อว่า ส.ผ. จัดเป็นเหรียญที่ระลึกสร้างขึ้นในปี พ.ศ. 2440 ปัจจุบันจัดเป็นเหรียญที่พ้นสมัยพระราชทานประวัติ ประวัติ. เหรียญราชินี เป็นเหรียญที่สมเด็จพระนางเจ้าเสาวภาผ่องศรี (สมเด็จพระศรีพัชรินทราบรมราชินีนาถ พระบรมราชชนนีพันปีหลวง) ทรงพระกรุณาโปรดเกล้าฯ ให้สร้างขึ้นโดยได้รับพระราชทานพระบรมราชานุญาตจาก พระบาทสมเด็จพระจุลจอมเกล้าเจ้าอยู่หัว โดยขณะนั้นทรงเป็นผู้สำเร็จราชการต่างพระองค์ ระหว่างที่พระบาทสมเด็จพระจุลจอมเกล้าเจ้าอยู่หัวเสด็จประพาสยุโรปครั้งที่ 1 ในเดือนเมษายน-ธันวาคม พ.ศ. 2440 ความปรากฏในพระราชดำรัสของสมเด็จพระศรีพัชรินทราฯ ครั้งยังทรงดำรงพระอิสริยยศ เป็นสมเด็จพระนางเจ้าเสาวภาผ่องศรี ทรงสำเร็จราชการแผ่นดินต่างพระองค์ ระหว่างเสด็จประพาสยุโรป เมื่อ พ.ศ. 2440 ตอนหนึ่งว่าลักษณะและการประดับ ลักษณะและการประดับ. เหรียญราชินี มีชั้นเดียว เป็นเหรียญเงินรูปกลม ด้านหน้า มีพระนามาภิไธยย่อ “ส.ผ.” ไขว้ ด้านหลัง มีคำว่า “พระราชทาน” อยู่ขอบเบื้องบน ขอบเบื้องล่างมีคำว่า “ร.ศ.116” ตรงกลางเป็นพื้นเงินเกลี้ยงสำหรับจารึกนามผู้ได้รับพระราชทานบุคคลที่ได้รับพระราชทาน บุคคลที่ได้รับพระราชทาน. สมเด็จพระศรีพัชรินทราบรมราชินีนาถฯทรงสร้างเหรียญนี้ขึ้นสำหรับพระราชทานแก่พระบรมวงศานุวงศ์ ข้าราชการ ตลอดจนถึงพลทหาร และ กะลาสีเรือพระที่นั่งที่ตามเสด็จในครั้งนั้น</doc>
