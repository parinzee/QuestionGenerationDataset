<doc id="240503" url="https://th.wikipedia.org/wiki?curid=240503" title="คะโต คิโยะมะซะ">คะโต คิโยะมะซะ คะโต คิโยะมะซะ () เป็นหนึ่งในแม่ทัพในการรุกรานอาณาจักรโชซอนของญี่ปุ่น ด้วยผลงานในสมรภูมิชิซูคะตะเกะของเขาเป็นที่ประจักษณ์ เขาจึงกลายเป็นที่รู้จักในนามของ 1 ใน 7 ทหารเอกแห่งชิซูคะตะเกะ และได้รับศักดินา 3,000 ปี ค.ศ. 1576 ภายหลัง โทะโยะโตะมิ ฮิเดะโยะชิ ได้ขึ้นเป็นคัมปะกุ เมื่อดินแดนฮิโกะ ได้ถูกยึดมาจากซัสสะ นะริมะสะ คิโยะมะซะได้รับศักดินาในฮิโกะ 250,000 โคะกุ และปราสาทคุมะโมะโตะ กลายเป็นเจ้าแคว้นคุมะโมะโตะการรุกรานเกาหลี การรุกรานเกาหลี. คิโยะมะซะ เป็น 1 ใน 3 แม่ทัพ ในการทำสงครามกับอาณาจักรโชซอนครั้งที่ 2 เพื่อต่อต้านราชวงศ์โชซอน เขาได้เข้ายึดกรุงฮันซอง เมืองหลวง, ปูซาน และหลายเมืองสำคัญอื่นๆมากมายในโชซอน และได้ชัยชนะต่อกองกำลังด่านสุดท้ายของโชซอนในสมรภูมิแม่น้ำอิมจิน ในปี 1592 ด้วยความเกรงกลัวต่อคิโยะมะซะและกองทัพญี่ปุ่น ทำให้ พระเจ้าซอนโจ แห่งโชซอนต้องละทิ้งกรุงฮันซอง และลี้ภัยไปยังเปียงยาง คิโยะมะสะได้จับกุมเจ้าชายแห่งโชซอนสองพระองค์ไว้เป็นตัวประกัน และบังคับให้โชซอนยอมแพ้ คิโยะมะซะยังเป็นสถาปนิกที่มีฝีมือในการออกแบบสร้างปราสาทและป้อมปราการ ระหว่างสมรภูมิแม่น้ำอิมจิน เขาสร้างปราสาทแบบญี่ปุ่นหลายแห่งในอาณาจักรโชซอนเพื่อเป็นฐานบัญชาการและปกครอง ซึ่งป้อมอูลซาน หนึ่งในปราสาทของเขาได้ถูกพิสูจน์ เมื่อธันวาคม ค.ศ. 1593 กองทัพผสมโชซอนและต้าหมิง ได้เข้าโจมตีด้วยกำลังทางทหารกว่า 36,000 คน ญี่ปุ่นและทหาร 7,000 คนต้องป้องกันนานนับเดือน ก็ประสบความสำเร็จในการป้องกันปราสาท ทำให้ฝ่ายโชซอนและต้าหมิงต้องล่าถอย ในขณะเดียวกัน กำลังของญี่ปุ่นก็อ่อนลงอย่างมาก อย่างไรก็ตาม วีรกรรมครั้งนี้ถูก อิชิดะ มิสึนะริ คู่แข่งของเขาขัดขวางไม่ให้รายงานไปยังโทะโยะโตะมิ ฮิเดะโยะชิ อัครมหาเสนาบดีแห่งญี่ปุ่น หลังจากการตายของฮิเดะโยะชิ เขาก็ขัดแย้งขั้นรุนแรงกับมิสึนะริ และไปอยู่ฝ่ายโทะกุงะวะ อิเอะซะดะช่วงชีวิตหลัง ช่วงชีวิตหลัง. ระหว่างยุทธการเซะกิงะฮะระ คิโยะมะซะยังคงอยู่ในเกาะคีวชู โดยอยู่ฝ่ายกองทัพภาคตะวันออกของโทะกุงะวะ อิเอะยะซุ ด้วยความภัคดีของเขา คิโยะมะซะได้รับศักดินาในพื้นที่เดิมของคู่แข่งของเขา มึสึนาริ เมื่อรวมกับศักดินาเดิมที่มีอยู่แล้ว ทำให้คิโยะมะซะมีศักดินาถึง 530,000 โคะกุ 12</doc>
