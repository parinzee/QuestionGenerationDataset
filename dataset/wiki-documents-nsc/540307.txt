<doc id="540307" url="https://th.wikipedia.org/wiki?curid=540307" title="การลอบสังหารโรเบิร์ต เอฟ. เคนเนดี">การลอบสังหารโรเบิร์ต เอฟ. เคนเนดี การลอบสังหารโรเบิร์ต ฟรานซิส "บ็อบบี้" เคนเนดี สมาชิกวุฒิสภาสหรัฐอเมริกา และเป็นน้องชายของจอห์น ฟิตซ์เจอรัลด์ "แจ็ก" เคนเนดี ประธานาธิบดีลำดับที่ 35 แห่งสหรัฐอเมริกาที่ถูกลอบสังหาร เกิดขึ้นหลังเที่ยงคืนในวันที่ 5 มิถุนายน ค.ศ. 1968 ในลอสแอนเจลิส รัฐแคลิฟอร์เนีย สหรัฐอเมริกา ระหว่างฤดูหาเสียงเลือกตั้งประธานาธิบดีสหรัฐอเมริกา ค.ศ. 1968 หลังจากที่ชนะการเลือกตั้งผู้สมัครรอบแรกในรัฐแคลิฟอร์เนียและเซาท์ดาโคตาเพื่อเป็นตัวแทนพรรคเดโมแครต เพื่อลงชิงตำแหน่งประธานาธิบดีสหรัฐอเมริกา โรเบิร์ต เอฟ. เคนเนดีถูกยิงขณะที่เดินผ่านห้องครัวของโรงแรมแอมแบสซะดอร์ และเสียชีวิตในโรงพยาบาลกูดแซมมาไรเตน อีก 26 ชั่วโมงให้หลัง เซอร์แฮน เซอร์แฮน ผู้อพยพชาวปาเลสไตน์/จอร์แดน วัย 24 ปี ถูกตัดสินลงโทษฐานฆ่าเคนเนดีและมีโทษจำคุกตลอดชีวิต ทนายความของเซอร์แฮน ได้เปิดแถลงการณ์หลักฐานอ้างว่าเขาถูกใส่ความ</doc>
