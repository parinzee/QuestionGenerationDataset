<doc id="82514" url="https://th.wikipedia.org/wiki?curid=82514" title="ชิงร้อยชิงล้าน">ชิงร้อยชิงล้าน ชิงร้อยชิงล้าน เป็นรายการเกมโชว์ในประเทศไทยออกอากาศครั้งแรกเมื่อ วันพุธที่ 17 มกราคม พ.ศ. 2533 เป็นรายการโทรทัศน์ประเภทเกมโชว์ที่ออกอากาศยาวนานที่สุดในประเทศไทยปัจจุบันเป็นรายการวาไรตี้โชว์ ผลิตโดย บริษัท เวิร์คพอยท์ เอ็นเทอร์เทนเมนท์ จำกัด (มหาชน) พิธีกรในปัจจุบัน คือ ปัญญา นิรันดร์กุล และวรัทยา นิลคูหา ปัจจุบันออกอากาศทุกวันอาทิตย์ เวลา 14:30 - 16:00 น. ทางช่องเวิร์คพอยท์ประวัติ ประวัติ. ชิงร้อยชิงล้าน เป็นรายการโทรทัศน์ลำดับที่ 2 ที่ผลิตโดยบริษัท เวิร์คพอยท์ เอ็นเทอร์เทนเมนท์ จำกัด (มหาชน) โดยออกอากาศครั้งแรกเมื่อวันพุธที่ 17 มกราคม พ.ศ. 2533 ทางสถานีโทรทัศน์สีกองทัพบกช่อง 7 หลังจากนั้นได้ย้ายไปออกอากาศทาง สถานีวิทยุโทรทัศน์ไทยทีวีสีช่อง 3 เมื่อวันพุธที่ 4 มกราคม พ.ศ. 2541 หลังจากนั้นได้ย้ายไปออกอากาศทาง สถานีวิทยุโทรทัศน์กองทัพบก ตั้งแต่วันพุธที่ 7 ตุลาคม พ.ศ. 2541 และกลับมาออกอากาศทาง สถานีโทรทัศน์สีกองทัพบกช่อง 7 อีกครั้ง เมื่อวันพุธที่ 11 มกราคม พ.ศ. 2549 โดยมี บริษัท มีเดีย ออฟ มีเดียส์ จำกัด (มหาชน) ร่วมผลิตด้วยจนถึง พ.ศ. 2552 และกลับมาออกอากาศทาง สถานีวิทยุโทรทัศน์ไทยทีวีสีช่อง 3 อีกครั้ง เมื่อวันอาทิตย์ที่ 1 มกราคม พ.ศ. 2555 จนปัจจุบันได้ย้ายมาออกอากาศทาง ช่องเวิร์คพอยท์ ตั้งแต่วันอาทิตย์ที่ 5 กรกฎาคม พ.ศ. 2558 เป็นต้นมา ตลอดระยะเวลากว่า 28 ปีที่ออกอากาศมานี้ มีการปรับปรุงรูปแบบรายการ และเวลาการออกอากาศอยู่หลายครั้ง ปรับเปลี่ยนจากเดิมที่รายการมีเพียง 1 ชั่วโมง โดยออกอากาศทุกวันพุธ เวลา 22:00 - 23:00 น. ในชิงร้อยชิงล้าน (ยุคแรก) จนถึงยุค ชิงร้อยชิงล้าน ครั้งหนึ่งในชีวิต ต่อมาได้ขยายเวลาออกอากาศเพิ่มเป็น 2 ชั่วโมง ตั้งแต่วันพุธที่ 3 มกราคม พ.ศ. 2539 ในยุคของ ชิงร้อยชิงล้าน Supergame เป็นต้นมา จนกระทั่งในยุคของ ชิงร้อยชิงล้าน ทเวนตี้ เซ็นจูรี่ ตั๊ก ได้มีการเปลี่ยนแปลงวันออกอากาศเป็นทุกวันอังคาร เวลา 22:25 - 00:20 น. ตั้งแต่วันอังคารที่ 7 เมษายน พ.ศ. 2552 ซึ่งแต่เดิมออกอากาศทุกวันมาพุธมาโดยตลอด 19 ปีเต็ม จนกระทั่งในยุคของ ชิงร้อยชิงล้าน ซันไชน์ เดย์ ได้มีการมีเปลี่ยนแปลงวันและเวลาออกอากาศใหม่ เป็นทุกบ่ายวันอาทิตย์ ตั้งแต่วันอาทิตย์ที่ 1 มกราคม พ.ศ. 2555 จนถึงปัจจุบัน ซึ่งถือเป็นการเปลี่ยนแปลงครั้งใหญ่ เพราะชิงร้อยชิงล้านได้ออกอากาศในเวลากลางคืนหลังเวลา 22:00 น. มาตลอดระยะเวลา 22 ปีชื่อรายการ ชื่อรายการ. ชิงร้อยชิงล้าน มีการเปลี่ยนชื่อมาแล้วทั้งสิ้น 8 ครั้งโดยจะคงคำว่า ชิงร้อยชิงล้าน ไว้เสมอ โดยมีรายชื่อดังนี้1. ชิงร้อยชิงล้าน (17 มกราคม พ.ศ. 2533 - 15 กันยายน พ.ศ. 2536) 2. ชิงร้อยชิงล้าน Top Secret (22 กันยายน พ.ศ. 2536 - 8 มิถุนายน พ.ศ. 2537) 3. ชิงร้อยชิงล้าน ครั้งหนึ่งในชีวิต (15 มิถุนายน พ.ศ. 2537 - 27 ธันวาคม พ.ศ. 2538) 4. ชิงร้อยชิงล้าน Super Game (3 มกราคม พ.ศ. 2539 - 25 กุมภาพันธ์ พ.ศ. 2541) 5. ชิงร้อยชิงล้าน ชะชะช่า (4 มีนาคม พ.ศ. 2541 - 26 มีนาคม พ.ศ. 2551) 6. ชิงร้อยชิงล้าน 20th Century Tuck (2 เมษายน พ.ศ. 2551 - 29 เมษายน พ.ศ. 2552) 7. ชิงร้อยชิงล้าน (5 พฤษภาคม พ.ศ. 2552 - 27 ธันวาคม พ.ศ. 2554) 8. ชิงร้อยชิงล้าน Sunshine Day (1 มกราคม พ.ศ. 2555 - 28 มิถุนายน พ.ศ. 2558) 9. ชิงร้อยชิงล้าน ว้าว ว้าว ว้าว (5 กรกฎาคม พ.ศ. 2558 - ปัจจุบัน) 10. ตั้งแต่ 5 พฤษภาคม พ.ศ. 2552 - 27 ธันวาคม พ.ศ. 2554 ยังคงเป็นยุค ชิงร้อยชิงล้าน ชะชะช่า แต่ในรายการจะใช้ชื่อ ชิงร้อยชิงล้าน เท่านั้นระยะเวลาออกอากาศการออกอากาศซ้ำอีกครั้งผู้ดำเนินรายการพิธีกรประจำรายการผู้ดำเนินรายการ. พิธีกรประจำรายการ. - ปัญญา นิรันดร์กุล (17 มกราคม พ.ศ. 2533 - 26 มีนาคม พ.ศ. 2551 / 14 เมษายน พ.ศ. 2552 - ปัจจุบัน) - วรัทยา นิลคูหา (29 มิถุนายน พ.ศ. 2557 - ปัจจุบัน) - เพ็ชรทาย วงศ์คำเหลา (4 ตุลาคม พ.ศ. 2549 - พ.ศ. 2551 / พ.ศ. 2555 - ปัจจุบัน ; แทนคุณปัญญาในกรณีที่ติดภารกิจไม่สามารถมาถ่ายทำรายการได้)นักแสดงประจำรายการแก๊งสามช่า (4 มีนาคม พ.ศ. 2541 — ปัจจุบัน)นักแสดงประจำรายการ. แก๊งสามช่า (4 มีนาคม พ.ศ. 2541 — ปัจจุบัน). - เพ็ชรทาย วงศ์คำเหลา (หม่ำ จ๊กมก) (เดิมหม่ำใช้ชื่อว่า คเชนทร์) (5 กุมภาพันธ์ พ.ศ. 2535 - ปัจจุบัน ; เป็นสมาชิกแก๊งสามช่าตั้งแต่ 4 มีนาคม พ.ศ. 2541 - ปัจจุบัน) - พงษ์ศักดิ์ พงษ์สุวรรณ (เท่ง เถิดเทิง) (27 สิงหาคม พ.ศ. 2540 - ปัจจุบัน ; เป็นสมาชิกแก๊งสามช่าตั้งแต่ 4 มีนาคม พ.ศ. 2541 - ปัจจุบัน) - ชูศักดิ์ เอี่ยมสุข (โหน่ง ชะชะช่า) (20 พฤษภาคม พ.ศ. 2541 - ปัจจุบัน ; เป็นสมาชิกแก๊งสามช่าตั้งแต่ 8 กันยายน พ.ศ. 2542 - ปัจจุบัน) - บุญญาวัลย์ พงษ์สุวรรณ (ส้มเช้ง สามช่า) (7 มิถุนายน พ.ศ. 2543 - ปัจจุบัน ; เป็นสมาชิกแก๊งสามช่าตั้งแต่ 9 มกราคม พ.ศ. 2545 - ปัจจุบัน) - ภาณุพันธ์ ครุฑโต (พัน พลุแตก) (พ.ศ. 2549 - ปัจจุบัน ; เป็นสมาชิกแก๊งสามช่าตั้งแต่ 28 ธันวาคม พ.ศ. 2552 - ปัจจุบัน)นักแสดงสมทบนักแสดงสมทบ. - บริบูรณ์ จันทร์เรือง (พ.ศ. 2560 - ปัจจุบัน ; มาเป็นบางสัปดาห์) - มรกต กิตติสาระ (พ.ศ. 2560 - ปัจจุบัน ; มาเป็นบางสัปดาห์) - ภาณุพรรณ จันทนะวงษ์ (แจแปน Buffet) (พ.ศ. 2560 - ปัจจุบัน) - ชลกฤษ วิถีวานิช (บอลเล่ Buffet) (พ.ศ. 2560 - ปัจจุบัน) - ภาคภูมิ จงมั่นวัฒนา (อุล เดี่ยวดวลไมค์) (พ.ศ. 2560 - ปัจจุบัน)ผู้ดำเนินรายการในอดีตอดีตพิธีกรประจำรายการผู้ดำเนินรายการในอดีต. อดีตพิธีกรประจำรายการ. - มยุรา เศวตศิลา (17 มกราคม พ.ศ. 2533 - 28 ตุลาคม พ.ศ. 2555)อดีตนักแสดงประจำรายการอดีตนักแสดงประจำรายการ. - อุดม แต้พานิช (17 มกราคม พ.ศ. 2533 - 29 มกราคม พ.ศ. 2535) - ศุภกร อุดมชัย (หมีปลื้ม) (17 มกราคม พ.ศ. 2533 - 29 มกราคม พ.ศ. 2535) - เฉลิม ทวีบท (เอ็ดดี้ ผีน่ารัก) (พ.ศ. 2537 - พ.ศ. 2540) - วันชาติ พึ่งฉ่ำ (หนู คลองเตย) (4 - 25 มีนาคม 2541 ; เป็นสมาชิกแก๊งสามช่าตั้งแต่ 4 - 25 มีนาคม 2541) - ศิวดล จันทเสวี (ท็อฟฟี่ สามบาทห้าสิบ) (12 มีนาคม - 4 มิถุนายน พ.ศ. 2551 ; เป็นสมาชิกแก๊งสามช่าตั้งแต่ กลางปี - 4 มิถุนายน พ.ศ. 2551) - เกียรติศักดิ์ รามวงษ์ (กบ ชิงร้อย) (พ.ศ. 2553 - 2554) - ธีรชัย รักเบิกบาน (บอย ชิงร้อย) (พ.ศ. 2551 - 19 กุมภาพันธ์ พ.ศ. 2560) - สุดารัตน์ บุตรพรม (ตุ๊กกี้ ชิงร้อย) (9 มิถุนายน พ.ศ. 2547 - พ.ศ. 2560 ; เป็นสมาชิกแก๊งสามช่า)รูปแบบรายการ รูปแบบรายการ. รูปแบบของรายการในยุค ชิงร้อยชิงล้าน Wow Wow Wow แบ่งรายการออกเป็น 4 ช่วง ได้แก่1. ตัวอย่างละคร 3 ช่า 2. ละคร 3 ช่า 3. แข่งเกม 3 ช่า 4. อาชีพสุดว้าวรางวัลที่ได้รับรางวัลที่ได้รับ. - รางวัลเมขลา ประเภทรายการแข่งขันชิงรางวัลดีเด่น (ปี 2533) - WYNE BERG ACADEMY มอบโล่ประกาศเกียรติคุณยอดเยี่ยม พิธีกรยอดเยี่ยม ปัญญา นิรันดร์กุล (ปี 2533) - รางวัลโทรทัศน์ทองคำ ประเภทรายการประเภทเกมโชว์ดีเด่น (ปี 2534) - รางวัลเมขลา ประเภทผู้ดำเนินรายการดีเด่นชาย ปัญญา นิรันดร์กุล (ปี 2535) - รางวัลเมขลา ประเภทรายการแข่งขันชิงรางวัลดีเด่น (ปี 2536) - รางวัลเมขลา ประเภทผู้ดำเนินรายการหญิงดีเด่น มยุรา เศวตศิลา (ในขุณะนั้น) (ปี 2537) - รางวัล VOTE AWARDS ประเภทเกมโชว์ยอดนิยม (ปี 2537) - รางวัล VOTE AWARDS ประเภทพิธีกรหญิงในใจผู้ฟัง มยุรา เศวตศิลา (ในขณะนั้น) (ปี 2537) - รางวัล VOTE AWARDS เกมโชว์ยอดนิยม (ปี 2538) - รางวัลเมขลา ประเภทรายการแข่งขันชิงรางวัลดีเด่น (ปี 2539) - รางวัล VOTE AWARDS ประเภทเกมโชว์ยอดนิยม (ปี 2539) - ASIAN TELEVISION AWARDS’99 รางวัล HIGHLY COMMENDED (ปี 2542) - รางวัลเทพทอง ประเภทบุคคลดีเด่นด้านวิทยุโทรทัศน์ มยุรา ธนะบุตร (ในขุณะนั้น) (ปี 2542) - โล่ขอบคุณจาก ททบ.5 ที่นำชื่อเสียงมาสู่ททบ.5 สำหรับรางวัล HIGHLY COMMENDED งาน ASIAN TELEVISION AWARDS’99 (ปี 2543) - รางวัล TOP AWARDS 2000 ประเภทพิธีกรหญิงยอดเยี่ยม มยุรา เศวตศิลา (22 ธ.ค. 2543) - ASIAN TELEVISION AWARDS 2002 รางวัล HIGHLYCOMMENDED ประเภท BEST ENTERTAINMEMT PROGRAMME (4 ธ.ค. 2545) - โล่ขอบคุณจากททบ.5 ที่นำชื่อเสียงมาสู่ททบ.5 สำหรับรางวัล HIGHLYCOMMENDED ประเภท BEST ENTERTAINMEMT PROGRAMME งาน ASIAN TELEVISION AWARDS 2002 (22 เม.ย.2546) - รางวัล TOP AWARDS 2004 ประเภทเกมโชว์ยอดเยี่ยม โดยนิตยสารทีวีพูล (15 ก.พ.2548) - โล่ขอบคุณและแสดงความยินดีจาก ททบ.5 ที่นำชื่อเสียงมาสู่ ททบ.5 สำหรับรางวัล เกมโชว์ยอดนิยม (ปี 2548) - TV GOSSIP AWARDS 2006 มอบรางวัลผลโหวตสูงสุดประเภทพิธีกรหญิงยอดนิยม แก่มยุรา เศวตศิลา โดยนิตยสารทีวีกอสซิป ร่วมกับสำนักวิจัยเอแบคโพลล์ (22 ธ.ค.2549) - TV GOSSIP AWARDS 2006 ประเภทผลโหวตสูงสุดประเภทรายการยอดนิยม โดยนิตยสารทีวีกอสซิป ร่วมกับสำนักวิจัยเอแบคโพลล์ (22 ธ.ค.2549) - TV GOSSIP AWARDS 2007 มอบรางวัลผลโหวตสูงสุดประเภทพิธีกรชายยอดนิยม แก่ปัญญา นิรันดร์กุล โดยนิตยสารทีวีกอสซิป ร่วมกับสำนักวิจัยเอแบคโพลล์ (28 ก.พ. 2550) - TV GOSSIP AWARDS 2007 มอบรางวัลผลโหวตสูงสุดประเภทพิธีกรหญิงยอดนิยม แก่มยุรา เศวตศิลา โดยนิตยสารทีวีกอสซิปร่วมกับสำนักวิจัยเอแบคโพลล์ (28 ก.พ. 2550) - TV GOSSIP AWARDS 2007 ประเภทผลโหวตสูงสุดประเภทรายการยอดนิยม โดยนิตยสารทีวีกอสซิปร่วมกับสำนักวิจัยเอแบคโพลล์ (28 ก.พ.2550) - TOP AWARDS 2008 ประเภทเกมโชว์ยอดเยี่ยม โดยนิตยสารทีวีพูล (27 ม.ค.2552) - T.V.INSIDE HOT AWARDS 2009 รายการโทรทัศน์HOTแห่งปี โดยนิตยสารทีวีอินไซด์ (7 ส.ค.2552) - TOP AWARDS 2009 ประเภทเกมโชว์ยอดเยี่ยม โดยนิตยสารทีวีพูล (22 ม.ค.2553) - TOP AWARDS 2009 ประเภทพิธีกรยอดเยี่ยม ให้แก่ปัญญา นิรันดร์กุล โดยนิตยสารทีวีพูล (22 ม.ค.2553) - TOP AWARDS 2010 ประเภทเกมโชว์ยอดเยี่ยม โดยนิตยสารทีวีพูล (28 ม.ค.2554) - STAR ENTERTAINMENT AWARDS 2009 ประเภทเกมโชว์ยอดเยี่ยม โดยสมาคมนักข่าวบันเทิงแห่งประเทศไทย (9 พ.ค.2553) - STAR ENTERTAINMENT AWARDS 2009 พิธีกรและผู้ดำเนินรายการหญิงยอดเยี่ยม โดยสมาคมนักข่าวบันเทิงแห่งประเทศไทย (9 พ.ค.2553) - THE GREAT OF THE YEAR 2011 ปัญญา นิรันดร์กุล รางวัลสาขาพิธีกรรายการโทรทัศน์ยอดนิยม รายการ ชิงร้อยชิงล้าน โดยหนังสือพิมพ์ดาราเดลี่ - TOP AWARDS 2012 รายการ ชิงร้อยชิงล้าน เข้าชิงรางวัลประเภทเกมโชว์ยอดเยี่ยม และ ปัญญา นิรันดร์กุล เข้าชิงรางวัลสาขาพิธีกรยอดเยี่ยม จาก นิตยสารทีวีพูล (13 ก.พ.2556)รายการพิเศษชิงล้าน ชิงร้อยล้าน รายการพิเศษ. ชิงล้าน ชิงร้อยล้าน. เป็นรายการที่มีการร่วมงานระหว่างบริษัท ทรู คอร์ปอเรชั่น จำกัด (มหาชน) และ บริษัท เวิร์คพอยท์ เอ็นเทอร์เทนเมนท์ จำกัด (มหาชน) กับทรูมูฟ ให้ผู้ชมทางบ้านที่ใช้ระบบบริการของ ทรู มีสิทธิได้ทองคำมูลค่า 100 ล้านบาทชิงร้อยชิงล้าน บันทึกความทรงจำ ชิงร้อยชิงล้าน บันทึกความทรงจำ. รายการ ชิงร้อยชิงล้าน บันทึกความทรงจำ เป็นรายการเกมโชว์ที่ประสบความสำเร็จมานานเกือบ 2 ทศวรรษ รายการ ชิงร้อย ชิงล้าน มีการปรับเปลี่ยนรูปแบบรายการหลายครั้งต่อหลายครั้ง รูปแบบแรก ใช้ชื่อรายการ ว่า "ชิงร้อย ชิงล้าน" ยุคแรก ในปี พ.ศ. 2533 ต่อมาอีก 3 ปี รายการ ชิงร้อย ชิงล้าน มีการปรับเปลี่ยนฉากครั้งยิ่งใหญ่ เปลี่ยนชื่อรายการว่า "ชิงร้อย ชิงล้าน TOP SECRET" ในปี พ.ศ. 2536 เปลี่ยนจากผู้เข้าแข่งขันรายกายการที่เป็นคู่ เปลี่ยนเป็นผู้เข้าแข่งขันเป็นทีมๆละ 2 คน และใน 1 ปีต่อมา รายการ ชิงร้อย ชิงล้าน ปรับเปลี่ยนรูปแบบรายการอีกครั้งหนึ่ง รายการนี้ใช้ชื่อว่า "ชิงร้อย ชิงล้าน ครั้งหนึ่งในชีวิต" ในปี พ.ศ. 2537 เปลี่ยนกติกาใหม่โดยผู้เข้าแข่งขันทีมๆละ 3 คน ต่อมาอีก 2 ปี ในปี พ.ศ. 2539 รายการ ชิงร้อย ชิงล้าน มีการปรับเปลี่ยนฉากใหม่และเพิ่มการแสดงด้วยการแสดงละครในช่วงแรก เพื่มผู้เข้าแข่งขันเพิ่มอีก 1 ทีมจาก 2 ทีมรายการนี้ใช้ชื่อว่า "ชิงร้อย ชิงล้าน ซูเปอร์เกม" และอีกใน 2 ปีต่อมา รายการ ชิงร้อย ชิงล้าน มีการปรับเปลี่ยนฉากครั้งยิ่งใหญ่มีความเป็นโชว์มากขึ้นด้วยเหมือนอยู่กับแสดงละครบรอดเวย์ และมีผู้กล้าและละคร 3 ช่า ความยาว 3-10 นาที รายการนี้ใช้ชื่อว่า "ชิงร้อย ชิงล้าน ชะชะช่า" และในอีก 4 ปีต่อมา รายการ ชิงร้อย ชิงล้าน มีการปรับเปลี่ยนฉากในชิงร้อยฯ ใหม่ให้มันใหญ่ อลังการ ตระการ มากยิ่งขึ้นด้วยเพิ่มความยาวของละคร 3 ช่า จาก 3-10 นาทีมาเป็น 30 นาทีหรือครึ่งชั่วโมงเพิ่มช่วงประสบการณ์สยองขวัญขนหัวลุกของ 3 ช่ารับเชิญจนถึงปัจจุบันนี้แต่ปัจจุบันนี้ช่วงประสบการณ์สยองขวัญขนหัวลุก 3 ช่ารับเชิญได้ยุติช่วงเป็นการถาวรแล้วเปลี่ยนมาเป็นประสบการณ์แปลกๆ เรื่องตื่นเต้นของ 3 ช่ารับเชิญแทนชิงร้อยชิงล้าน Star Memories ชิงร้อยชิงล้าน Star Memories. สำหรับ รายการ ชิงร้อยชิงล้าน สตาร์ เมมโมรี่ส์ เป็นรายการที่ดารารับเชิญที่เคยมาร่วมแข่งขันในรายการ ชิงร้อยชิงล้านฯ ในยุคก่อน ๆ มาให้ท่านผู้ชมทางบ้านได้ชมกัน- ชิงร้อยชิงล้าน ปี 2533-2536 - ชิงร้อยชิงล้าน Top Secret ในปลายปี 2536 - ชิงร้อยชิงล้าน ครั้งหนึ่งในชีวิต (ONCE) ปี 2537 - ชิงร้อยชิงล้าน Super Game ปี 2539 - ชิงร้อยชิงล้าน Cha Cha Cha (ยุคแรก) ปี 2541 - ชิงร้อยชิงล้าน Cha Cha Cha (ยุคสอง) ปี 2545ผู้สนับสนุนจากต่างประเทศ ผู้สนับสนุนจากต่างประเทศ. รายการนี้มีความเกี่ยวข้องกับธุรกิจในประเทศลาวอยู่ 2 ประการคือ1. ในช่วงที่รายการออกอากาศช่วงชิงโชครางวัลจากผู้ชมทางบ้าน ผู้ประกอบการที่บริโภคบะหมี่กึ่งสำเร็จรูป มาม่า ในรายการ โชคทองจากซองมาม่า นั้น จะให้ผู้บริโภคชาวลาวในประเทศลาวเอง สามารถส่งชิ้นส่วนมาม่ามาชิงโชคในประเทศไทยได้ โดยผ่านทาง บริษัท ลาวพัดตะนา จำกัด (ผู้นำเข้าและจัดจำหน่ายบะหมี่กึ่งสำเร็จรูป มาม่า ในประเทศลาว) 2. ธนาคารพงสะหวัน จำกัด เป็นธนาคารจากประเทศลาวที่สนับสนุนในช่วงเปิดแผ่นป้ายในยุคชิงร้อยชิงล้าน ชะชะช่ากระแสตอบรับของรายการ กระแสตอบรับของรายการ. มหาวิทยาลัยกรุงเทพ (กรุงเทพโพลล์) สำรวจความคิดเห็นเรื่อง “สุดยอดความนิยมของวัยรุ่น” ตั้งแต่วันที่ 17-19 สิงหาคม พ.ศ. 2552 โดยเก็บข้อมูลจากวัยรุ่น อายุ 13-21 ปีที่อาศัยอยู่ในกรุงเทพมหานคร จำนวน 1,016 คน พบว่า รายการโทรทัศน์ที่นิยมดูมากที่สุด 5 อันดับแรก อันดับที่ 1 คือรายการชิงร้อยชิงล้านร้อยละ 20.3</doc>
