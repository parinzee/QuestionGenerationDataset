<doc id="92937" url="https://th.wikipedia.org/wiki?curid=92937" title="จังหวัดชิซูโอกะ">จังหวัดชิซูโอกะ จังหวัดชิซูโอกะ () เป็นจังหวัดในประเทศญี่ปุ่น ตั้งอยู่ในภูมิภาคชูบุ บนเกาะฮนชู เมืองหลักใช้ชื่อเดียวกันคือเมืองชิซูโอกะ (静岡市 Shizuoka-shi) จังหวัดนี้เป็นที่ตั้งของภูเขาฟูจิ (富士山 Fuji-san) และมีชื่อเสียงของการปลูกชาเขียวที่ดีที่สุดในญี่ปุ่นประวัติศาสตร์ ประวัติศาสตร์. จังหวัดชิซูโอกะในปัจจุบัน ตั้งอยู่บนอาณาเขตของอดีตจังหวัด 3 จังหวัด ได้แก่ จังหวัดโทโทมิ (遠江国 Tōtōmi-no kuni) จังหวัดซุรุงะ (駿河国 Suruga no kuni) และจังหวัดอิซุ (伊豆国 Izu-no kuni) นอกจากนี้ ยังเป็นบ้านเกิดของโชกุนตระกูลโทะกุงะวะคนแรก นั่นคือ โทะกุงะวะ อิเอะยะซุ (徳川 家康 Tokugawa Ieyasu) ด้วย โทะกุงะวะ อิเอะยะซุปกครองพื้นที่นี้ จนกระทั่งสามารถปราบขุนศึกตระกูลโฮโจ (北条氏 hōjō shi) ผู้มีอิทธิพลในภูมิภาคคันโต (関東地方 Kantō-chihō) ลงได้ และมอบให้อยู่ในความปกครองของโอะดะ โนะบุนะงะ (織田 信長 Oda Nobunaga) ต่อมา เมื่อโทะกุงะวะ อิเอะยะซุขึ้นเป็นโชกุนได้สำเร็จ เขาก็ได้ยึดภูมิภาคคันโตกลับให้ครอบครัวของตนดูแล และรวบรวมดินแดนรอบเมืองชิซูโอกะในปัจจุบันให้ขึ้นตรงกับรัฐบาลโชกุนโทะคุงะวะ ในค.ศ. 1868 หลังจากการสถาปนาแคว้นชิซูโอกะ (静岡藩 Shizuoka han) หรือแคว้นซุนปุ (駿府藩 Sunpu-han) ตระกูลโทะกุงะวะก็ได้กลับมาอาศัยอยู่ในพื้นที่นี้อีกครั้งสภาพทางภูมิศาสตร์ สภาพทางภูมิศาสตร์. จังหวัดชิซูโอกะมีพื้นที่ยาวตามแนวชายฝั่งมหาสมุทรแปซิฟิกไปจนถึงอ่าวซุรุงะ (駿河湾 Suruga-wan) พื้นที่ฝั่งตะวันตกของจังหวัดกินพื้นที่ไปถึงเทือกเขาแอลป์ของญี่ปุ่น (日本アルプス Nihon Arupusu) พื้นที่ฝั่งตะวันออกเป็นชายฝั่งคอดเข้าไปทางด้านเหนือจนถึงภูเขาไฟฟูจิ และรวมพื้นที่ของคาบสมุทรอิสุ (伊豆半島 Izu-hantō) ซึ่งเป็นเขตพักตากอากาศชื่อดังของญี่ปุ่นที่ยื่นออกไปในมหาสมุทรแปซิฟิกแผ่นดินไหวโทไค แผ่นดินไหวโทไค. จากอดีตที่ผ่านมา ในทุกๆ 100 ถึง 150 ปี จะมีแผ่นดินไหวร้ายแรงที่กระทบจังหวัดชิซูโอกะด้วย เรียกว่า แผ่นดินไหวโทไก (東海地震 Tōkai Jishin) ครั้งล่าสุดเมื่อ ค.ศ. 1854เมือง เมือง. จังหวัดชิซูโอกะ แบ่งเขตการปกครองเป็น 23 เมือง ดังนี้</doc>
