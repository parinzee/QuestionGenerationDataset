<doc id="39322" url="https://th.wikipedia.org/wiki?curid=39322" title="สัตยพรต ศาสตรี">สัตยพรต ศาสตรี ศาสตราจารย์ ดร.สัตยพรต ศาสตรี (Satya Vrat Shastri) (29 กันยายน พ.ศ. 2473 ประเทศอินเดีย) นักวิชาการภาษาสันสกฤตที่มีชื่อเสียงทั้งในประเทศอินเดีย และต่างประเทศ รวมทั้งในประเทศไทยด้วย นอกจากนี้ยังได้รับเชิญไปสอนและบรรยายด้านภาษาสันสกฤตในมหาวิทยาลัยหลายแห่งทั่วโลกการศึกษา การศึกษา. ในวัยเด็กได้ศึกษากับบิดา ซึ่งเป็นนักวิชาการที่มีชื่อเสียง นั่นคือ "ศรีจรุ เทว ศาสตรี" เมื่อโตขึ้นได้เข้าเรียนในระบบ จนได้รับปริญญาศิลปศาสตรบัณฑิต เกียรตินิยม (B.A. Hons.) ด้านภาษาสันสกฤต และปริญญาโท (First Class First in M.A) จากมหาวิทยาลัยปัญจาบ โดยได้รับเหรียญเกียรติคุณจากมหาวิทยาลัยด้วย และสำเร็จการศึกษาระดับปริญญาเอกจากมหาวิทยาลัยพาราณสีฮินดู (Banaras Hindu University)การทำงาน การทำงาน. หลังสำเร็จการศึกษาปริญญาเอก ท่านเข้าทำงานที่มหาวิทยาลัยเดลฮี ตลอดระยะเวลากว่า 40 ปีที่ทำการสอนนั้น ท่านได้รับตำแหน่งสำคัญหลายตำแหน่ง เช่น หัวหน้าภาควิชาภาษาสันสกฤต และคณบดีคณะอักษรศาสตร์ด้วย นอกจากนี้ยังเคยเป็นรองอธิการบดีมหาวิทยาลัยศรีชคันนาถสันสกฤต ในรัฐโอริสสา และยังเป็นศาสตราจารย์รับเชิญในมหาวิทยาลัยต่างๆ ได้แก่ จุฬาลงกรณ์มหาวิทยาลัย มหาวิทยาลัยศิลปากร และมหาวิทยาลัยพุทธศาสนาภาคตะวันออกเฉียงเหนือ (หนองคาย) มหาวิทยาลัยทือบิงเงน (เยอรมนี) มหาวิทยาลัยคาธอลิก (เบลเยียม) และมหาวิทยาลัยอัลแบร์ตา (แคนาดา) ท่านได้เข้าร่วมการประชมและสัมมนาระดับนานาชาติมากมาย และยังได้แสดงปาฐกถากว่าร้อยครั้งในมหาวิทยาลัยต่างๆ ทั้งในยุโรป อเมริกาเหนือ เอเชียตะวันออกเฉียงใต้ และเอเชียตะวันออกไกลผลงานผลงาน. - Brhattaram Bharatam (A Kavya in Sanskrit) Sarasvati Susama, Journal of the Sampurnanand Sanskrit, University, Varanasi, Vol. XII, No. 1, Samvat 2014. - Sribodhisattvacaritam (A Kavya in Sanskrit), First Ed. Self Publication, Delhi, Samvat 2017 (A.D. 1960) pages iv+ 120, Second Ed. Meharchand Lacchmandas, Delhi 1974, pages xxxii + 140. - Sriramakirtimahakavyam (โศลกภาษาสันสกฤต, พร้อมบทร้อยกรองแปล ไทยและอังกฤษ) (พระราชนิพนธ์คำนำในสมเด็จพระเทพรัตนราชสุดาฯ ), Moolamall Sachdev and Amarnath Sachdeva Foundations, Bangkok, First Ed. 1990 , pages xxvi + 530, Second Ed.1991, Third Ed.1995. - Kalidasa in Modern Sanskrit Literature, Eastern Book Linkers, Delhi, 1991, pages xxii + 162.</doc>
