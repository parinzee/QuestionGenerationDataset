<doc id="192651" url="https://th.wikipedia.org/wiki?curid=192651" title="หนุมานพบ 7 ยอดมนุษย์">หนุมานพบ 7 ยอดมนุษย์ หนุมานพบ 7 ยอดมนุษย์ () เป็นภาพยนตร์ที่ออกฉายในประเทศไทยในปี พ.ศ. 2517 เป็นการร่วมมือระหว่างไชโยภาพยนตร์ ของไทย โดยสมโพธิ แสงเดือนฉาย และสึบุรายะโปรดักชั่น ของญี่ปุ่นเนื้อเรื่องย่อ เนื้อเรื่องย่อ. เป็นเรื่องราวของเด็กชายโก๊ะที่ถูกโจรที่ขโมยตัดเศียรพระยิงตาย จนเจ้าแม่อุลตร้าเห็นความดีของโก๊ะ จึงเรียกวิญญาณของหนุมานเพื่อให้เป็นร่างที่อาศัยอยู่ของหนุมาน ต่อมาในวันหนึ่ง การทดลองจรวดของดร.วิสุทธิ์ เกิดการผิดพลาดจนทำให้สัตว์ประหลาด 5 ตัวอาละวาดจนทำให้หนุมานสู้คนเดียวจนพ่ายแพ้ เหล่าพี่น้องอุลตร้าทั้งหกต้องไปช่วยจนชนะเหล่าสัตว์ประหลาดได้ตัวละครตัวละคร. - หนุมาน - อุลตร้าแมนโซฟี่ - อุลตร้าแมน - อุลตร้าเซเว่น - อุลตร้าแมนแจ็ค - อุลตร้าแมน เอซ - อุลตร้าแมนทาโร่ - เจ้าแม่อุลตร้า- สัตว์ประหลาด - โกโมร่า - ไทแรนท์ - แอโดมอน - ดัสโตแปง - โดโรบอนเบื้องหลังและการตอบรับ เบื้องหลังและการตอบรับ. หนุมานพบ 7 ยอดมนุษย์ เกิดขึ้นจากการที่เอจิ สึบุระยะ ผู้ก่อตั้งบริษัทสึบุรายะโปรดักชั่น จำกัด ถึงแก่กรรมไป และได้ทิ้งหนี้สินไว้ให้แก่บุตรชายซึ่งเป็นทายาท 500,000 ดอลลาร์สหรัฐ บุตรชายของสึบุระยะจึงได้เดินทางมาประเทศไทยเพื่อขอพบกับสมโพธิ ซึ่งเคยร่วมงานกันมาก่อน เพื่อขอความช่วยเหลือ ในตอนแรกสมโพธิเสนอที่จะให้เงินช่วยเหลือ แต่ทางบุตรชายของสึบุระยะได้ปฏิเสธ ก่อนที่จะตกลงสร้างภาพยนตร์ชุดนี้ด้วยกัน ทั้งหมด 2 เรื่อง โดยเรื่องก่อนหน้านั้น คือ ยักษ์วัดแจ้งพบจัมโบ้เอ ในปีเดียวกัน แต่เข้าฉายในช่วงต้นปี ภาพยนตร์เข้าฉายในประเทศไทย รับช่วงปิดเทอมปลายปี ได้รับความนิยมอย่างมากทำรายได้เพียง 7 วัน 1 ล้านบาท โดยเข้าฉายที่โรงภาพยนตร์เฉลิมกรุงเพียงที่เดียว เฉพาะ 2 วันแรก ก็ทำรายได้กว่า 3 แสนบาทแล้ว โดยมีหุ่นจำลองขนาดใหญ่ของหนุมานตั้งแสดงอยู่หน้าโรง โดยภายหลังจากที่ภาพยนตร์ชุดดังกล่าวประสบความสำเร็จ ทางสมโพธิ แสงเดือนฉาย ได้นำภาพยนตร์ชุดดังกล่าวมาดัดแปลงใหม่ โดยเพิ่มตัวละครอีก 4 ราย คือ เจ้าพ่ออุลตร้าแมน, อุลตร้าแมนเลโอ, อุลตร้าแมนแอสตร้า และอุลตร้าแมนคิง รวมทั้งเปลี่ยนชื่อภาพยนตร์ชุดดังกล่าวเป็น หนุมานพบ 11 ยอดมนุษย์ ในต่างประเทศ รัน รัน ชอว์ ประธานบริษัทชอว์บราเดอร์ส แห่งฮ่องกง ได้เดินทางมายังประเทศไทยด้วยตนเอง เพื่อติดต่อขอซื้อลิขสิทธิ์ไปฉายยังต่างประเทศ ด้วยราคา 120,000 ดอลลาร์สหรัฐ กับลิขสิทธิ์จัดจำหน่ายในภูมิภาคเอเชียตะวันออกเป็นเวลา 7 ปี โดยทำการลงนามเซ็นสัญญากันที่โรงแรมดุสิตธานี เฉพาะในประเทศญี่ปุ่นทำรายได้ถึง 70 ล้านบาท แต่ขณะที่เข้าฉาย ก็มีเสียงวิพากษ์วิจารณ์มาจากผู้ดำรงตำแหน่งอธิบดีกรมศิลปากรในขณะนั้น ว่าไม่เหมาะสม ที่จะนำหนุมานซึ่งเป็นตัวละครเอกในวรรณคดีไทย มาพบกับอุลตร้าแมน ซึ่งเป็นซูเปอร์ฮีโร่ในวัฒนธรรมร่วมสมัยของญี่ปุ่น แต่ทว่าภาพยนตร์เรื่องนี้ได้รับรางวัลเชิดชูวัฒนธรรมของเอเชีย ในงานประกวดภาพยนตร์เอเชียที่กรุงจาการ์ตา ประเทศอินโดนีเซีย ต่อมา หนุมานพบ 7 ยอดมนุษย์ เป็นหนึ่งในภาพยนตร์ 25 เรื่อง ที่กระทรวงวัฒนธรรม เลือกให้เป็นมรดกของชาติ เนื่องในวันอนุรักษ์ภาพยนตร์ไทย ประจำปี 2555เพลงเปิดภาพยนตร์เพลงเปิดภาพยนตร์. - ขับร้องโดย ชาย เมืองสิงห์</doc>
