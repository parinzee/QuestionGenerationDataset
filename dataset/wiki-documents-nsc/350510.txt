<doc id="350510" url="https://th.wikipedia.org/wiki?curid=350510" title="การรณรงค์กำปั้นเหล็ก">การรณรงค์กำปั้นเหล็ก การรณรงค์กำปั้นเหล็ก เป็นโครงการทำหมันในฤดูร้อน พ.ศ. 2553 โดยเจ้าหน้าที่วางแผนครอบครัวในผู่หนิง เคาน์ตีในมณฑลกวางตุ้ง ประเทศจีนเบื้องหลัง เบื้องหลัง. พ.ศ. 2521 รัฐบาลจีนได้เริ่มใช้นโยบายมีบุตรคนเดียว ซึ่งเป็นกฎหมายบังคับให้คู่สมรสมีลูกไม่เกินครอบครัวละหนึ่งคน ถึงแม้ว่าจะมีข้อยกเว้นบางประการก็ตาม นโยบายดังกล่าวจัดทำขึ้นเพื่อจัดการกับปัญหาประชากรล้นและปัญหาเศรษฐกิจ พ.ศ. 2553 ความพยายามวางแผนครอบครัวในพุ่หนิงได้ลดลงเนื่องจากการเติบโตทางเศรษฐกิจอย่างรวดเร็วในพื้นที่ โดยกวางตุ้งได้กลายมาเป็นเขตอุตสาหกรรมการผลิตที่ประสบความสำเร็จที่สุดในสาธารณรัฐประชาชนจีน อย่างไรก็ตาม เจ้าหน้าที่วางแผนครอบครัวท้องถิ่นได้รับแรงกดดันให้ลดอัตราการเกิดเพื่อให้เป็นไปตามส่วนที่กำหนดไว้ทั่วประเทศ เฉิน ฮง-พิง หัวหน้าพรรคคอมมิวนิสต์ภูมิภาค ได้เริ่มการรณรงค์กำปั้นเหล็กเพื่อลดอัตราการเกิดดังกล่าวการรณรงค์ การรณรงค์. เมษายน พ.ศ. 2553 คณะทำงานเฉพาะกิจอันประกอบด้วยเจ้าหน้าที่ท้องถิ่นอย่างน้อย 600 คน ตั้งเป้าหมายไปยังสตรี 9,559 คนผู้ซึ่งละเมิดนโยบายมีบุตรคนเดียวของจีน สตรีจะได้รับการรายงานให้ไปยังคลินิกของรัฐเพื่อทำหมัน สมาชิกครอบครัวของสตรีผู้ซึ่งปฏิเสธการทำหมันเหล่านี้ถูกกักขังอย่างไม่มีกำหนดจนกว่าสตรีนั้นจะดำเนินการจนเสร็จ ในบางกรณี สตรีเหล่านั้นได้ถูกกักขังเสียเอง ในช่วงเวลา 20 วันของการรณรงค์ มีผู้คนถูกกักตัวไป 1,337 คน ตั้งแต่เดือนเมษายนถึงเดือนมิถุนายน มีสตรีมากกว่า 9,000 ได้รับรางานว่าถูกทำหมันอันเป็นผลของการณรงค์การวิพากษ์วิจารณ์ การวิพากษ์วิจารณ์. ข่าวของการรณรงค์มิได้อยู่ในพาดหัวข่าวหลักนอกเหนือจากในหนังสือพิมพ์ท้องถิ่น เหอ ยาฟู ผู้เชี่ยวชาญอิสระด้านการวางแผนครอบครัวในจีน เสนอแนะว่ารัฐบาลกลางได้พยายามปกปิดผลของการรณรงค์ เนื่องจากกฎหมายจีนได้ห้ามวิธีการดังกล่าว ทางการมณฑลได้รายงานว่าเจ้าหน้าที่ท้องถิ่นผู่หนิงจะได้รับการสอบสวนเพื่อพิจารณาความผิดตามกฎหมายต่อพฤติการณ์นี้ เคต แอลเลน จากองค์การนิรโทษกรรมสากล ได้อธิบายการรณรงค์ดังกล่าวว่า "น่าตกใจ" และให้ความเห็นว่า "ทางการจะต้องลงโทษการดำเนินการดังกล่าวทันที"</doc>
