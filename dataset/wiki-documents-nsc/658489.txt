<doc id="658489" url="https://th.wikipedia.org/wiki?curid=658489" title="แสบคูณสอง">แสบคูณสอง แสบคูณสอง เป็นรายการเกมโชว์ในประเทศไทยที่ออกอากาศมาตั้งแต่วันที่ 1 กุมภาพันธ์ พ.ศ. 2540 และยุติการออกอากาศในวันที่ 11 มกราคม พ.ศ. 2544 และเป็นรายการโทรทัศน์รายการแรกของบริษัท ทริปเปิ้ล ทู จำกัด โดยมีพิธีกร คือ เกียรติ กิจเจริญ (ซูโม่กิ๊ก) ร่วมกับติ๊ก กลิ่นสี (ชาญณรงค์ ขันทีท้าว)ประวัติ ประวัติ. รายการ แสบคูณสอง ออกอากาศครั้งแรกเมื่อวันเสาร์ที่ 1 กุมภาพันธ์ พ.ศ. 2540 ท รายการแสบคูณสอง เป็นรายการโทรทัศน์ลำดับแรกที่ผลิตโดย บริษัท ทริปเปิ้ล ทู จำกัด ออกอากาศครั้งแรกเมื่อวันเสาร์ที่ 1 กุมภาพันธ์ พ.ศ. 2540 ทางสถานีวิทยุโทรทัศน์ไทยทีวีสีช่อง 3 (1 กุมภาพันธ์ พ.ศ. 2540—28 สิงหาคม พ.ศ. 2541) ทุกวันเสาร์ เวลา 14.30 - 15.30 น. ต่อมาในวันที่ 5 พฤษภาคม พ.ศ. 2540 รายการได้เพิ่มเวลาออกอากาศเป็น 2 ชั่วโมง เพิ่มเกมต่างๆ และมีการเพิ่มรางวัลอีกมากมาย โดยย้ายมาออกอากาศในวันจันทร์ เวลา 22.00 - 00.00 น. ในเดือนพฤษภาคม - กันยายน 2540 และวันศุกร์ เวลา 22.00 - 00.00 น. ในเดือนตุลาคม 2540 - สิงหาคม 2541 โดยเริ่มออกอากาศเมื่อวันศุกร์ที่ 3 ตุลาคม พ.ศ. 2540 ตามลำดับ ต่อจากนั้นได้ย้ายไปออกอากาศทางสถานีโทรทัศน์สีกองทัพบกช่อง 7 (3 กันยายน พ.ศ. 2541—11 มกราคม พ.ศ. 2544) รายการได้ย้ายวันและเวลาออกอากาศ พร้อมทั้งลดเวลาเหลือ 85 นาที ในวันพฤหัสบดี เวลา 22.20 - 23.45 น. และยุติการออกอากาศในวันที่ 11 มกราคม พ.ศ. 2544 โดยแทนที่ด้วยรายการ เกมพันหน้าชื่อรายการ ชื่อรายการ. ชื่อรายการมีการปรับเปลี่ยนอยู่ตลอดระยะเวลาของการออกอากาศโดยยังคงคำว่า แสบคูณสอง ไว้เสมอ โดยตลอดระยะเวลาการออกอากาศมีการปรับเปลี่ยนชื่อดังนี้- แสบคูณสอง (1 กุมภาพันธ์ พ.ศ. 2540 - 25 มีนาคม พ.ศ. 2542), (พ.ศ. 2560 - ปัจจุบัน) - แสบคูณสอง แลกหมัด (1 เมษายน พ.ศ. 2542 - 30 ธันวาคม พ.ศ. 2542) - แสบคูณสอง ยกแก๊ง (6 มกราคม พ.ศ. 2543 - 11 มกราคม พ.ศ. 2544)พิธีกรและนักแสดงในรายการพิธีกรประจำรายการพิธีกรและนักแสดงในรายการ. พิธีกรประจำรายการ. - เกียรติ กิจเจริญ (ซูโม่กิ๊ก) (1 กุมภาพันธ์ พ.ศ. 2540 - 11 มกราคม พ.ศ. 2544) - ติ๊ก กลิ่นสี (ชาญณรงค์ ขันทีท้าว) (1 กุมภาพันธ์ พ.ศ. 2540 - 11 มกราคม พ.ศ. 2544) (เป็นทั้งพิธีกรหลัก และนักแสดงประจำรายการ ช่วงแสบปริศนา)นักแสดงในรายการ นักแสดงในรายการ. ในช่วงแรกมีนักแสดงในรายการแค่คนเดียวคือ เท่ง เถิดเทิง (พงษ์ศักดิ์ พงษ์สุวรรณ) ภายหลังเพิ่มกอบโชค คล้ายสำริดและเหลือเฟือ มกจ๊ก ต่อมาเหลือเฟือได้ออกจากรายการ โหน่ง ชะชะช่า มาเล่นแทนเป็นครั้งคราว ได้เพิ่มชูศรี เชิญยิ้มและจิ้ม ชวนชื่นเข้ามา ต่อมาชูศรีได้ออกจากรายการ ได้เพิ่มแดนนี่ ศรีภิญโญเข้ามาเป็นสมาชิกใหม่ พอเข้ามาถึงยุคยกแก๊ง จิ้ม ชวนชื่นได้ออกจากรายการ ได้เพิ่มนุ้ย เชิญยิ้มเข้ามาเป็นสมาชิกใหม่ และได้เพิ่มช่วงแก๊งลูกหมู ได้นำธงชัย ประสงค์สันติและไทด์ เอกพันธ์มาอยู่ในช่วงนี้จนถึงเทปสุดท้าย และได้ใช้นักแสดงชุดนี้ต่อในเกมพันหน้า พอเข้ายุคเอื้ออาทร ได้ใช้นักแสดงชุดนี้ต่อเหมือนเดิม ยกเว้นเท่งคนเดียว แล้วได้ จตุรงค์ มกจ๊ก มาแทนที่เท่งจนถึงปัจจุบัน- เท่ง เถิดเทิง (พงษ์ศักดิ์ พงษ์สุวรรณ)(ตั้งแต่ 1 กุมภาพันธ์ พ.ศ. 2540 - 11 มกราคม พ.ศ. 2544) (ในช่วงแรกเป็นผู้นำของปริศนาออกมา ต่อมาได้ไปเป็นนักแสดงประจำรายการ ช่วงแสบปริศนา) - จิ้ม ชวนชื่น (ตั้งแต่ 5 พฤษภาคม พ.ศ. 2540 - พ.ศ. 2543) (นักแสดงประจำรายการ ช่วงแสบปริศนา) - กอบโชค คล้ายสำริด (ตั้งแต่ 15 กุมภาพันธ์ พ.ศ. 2540 - 11 มกราคม พ.ศ. 2544) (นักแสดงประจำรายการ ช่วงแสบปริศนา) - แดนนี่ ศรีภิญโญ (ตั้งแต่ 28 สิงหาคม พ.ศ. 2541 - 11 มกราคม พ.ศ. 2544)(นักแสดงประจำรายการ ช่วงแสบปริศนา) - นุ้ย เชิญยิ้ม (ตั้งแต่ พ.ศ. 2543 - 11 มกราคม พ.ศ. 2544) (ช่วงละครแสบ) - ธงชัย ประสงค์สันติ (ตั้งแต่ พ.ศ. 2543 - 11 มกราคม พ.ศ. 2544) (ช่วงแก๊งลูกหมู) - เอกพันธ์ บรรลือฤทธิ์ (ตั้งแต่ พ.ศ. 2543 - 11 มกราคม พ.ศ. 2544) (ช่วงแก๊งลูกหมู)อดีตนักแสดงในรายการอดีตนักแสดงในรายการ. - เหลือเฟือ มกจ๊ก - ชูศรี เชิญยิ้ม - โหน่ง ชะชะช่า แต่ได้กลับมาอีกครั้งในยุคแลกหมัดนักแสดงกิตติมศักดิ์ที่มาร่วมในรายการนักแสดงกิตติมศักดิ์ที่มาร่วมในรายการ. - หยอง ลูกหยี - จตุรงค์ มกจ๊ก - อภิรดี ภวภูตานนท์ - โก๊ะตี๋ อารามบอย - เจี๊ยบ เชิญยิ้ม รับเชิญในปี พ.ศ. 2543 แทนนุ้ย - ถั่วแระ เชิญยิ้ม ครั้งแรก ในวันที่ 24 ธันวาคม พ.ศ. 2541 และครั้งที่ 2 แทนเท่งใน พ.ศ. 2542เกมในแสบคูณสอง เกมในแสบคูณสอง. ในส่วนของเกมการแข่งขันในรายการแสบคูณสองนั้น สามารถแบ่งได้เป็น 4 ยุคด้วยกัน คือยุคแรก (กุมภาพันธ์ - เมษายน 2540) ยุคที่สอง (พฤษภาคม 2540 - มีนาคม 2542) ยุคแสบคูณสอง แลกหมัด (เมษายน 2542 - 2543) และยุคแสบคูณสอง ยกแก๊ง (2543 - มกราคม 2544) ดังที่จะกล่าวต่อไปนี้ โดยในแต่ละยุคได้มีการปรับเปลี่ยนรูปแบบเกมในรายการอยู่เรื่อยๆยุคแรก (1 กุมภาพันธ์ 2540 - 26 เมษายน 2540) ยุคแรก (1 กุมภาพันธ์ 2540 - 26 เมษายน 2540). ผู้เข้าแข่งขันในยุคแรกของรายการ มีทั้งหมด 3 คน โดยจะเล่นเกมดังต่อไปนี้แสบปริศนา แสบปริศนา. ช่วงนี้สนับสนุนโดยเส้นหมี่กึ่งสำเร็จรูปโคคา เป็นเกมในรอบแรกซึ่งจะเล่นทั้งหมด 2 ครั้ง ทั้งนี้ ผู้เข้าแข่งขันจะต้องปิดตาก่อนแล้ว จากนั้นนักแสดงในรายการจะเป็นผู้นำของปริศนาออกมา (ในยุคแรกนั้น เท่ง เถิดเทิง เป็นผู้นำของปริศนาออกมา ทว่าตั้งแต่เทปวันที่ 15 กุมภาพันธ์ เป็นต้นมา จึงเปลี่ยนรูปแบบเป็นการแสดงตลกสั้น นำโดยคุณติ๊ก กลิ่นสี เท่ง เถิดเทิง และนักแสดงตลกท่านอื่น ซึ่งเป็นนักแสดงให้กับละครแสบและละครพันหน้าจนถึงต้นปี พ.ศ. 2547) เมื่อเริ่มการแข่งขัน พิธีกรจะให้คำใบ้ และให้ผู้เข้าแข่งขันตอบตามลำดับโดยการถามคำถาม (ใช่หรือไม่ เช่น สิ่งของนี้มีรูปร่างกลมใช่หรือไม่) ถ้าถามแล้วพิธีกรบอกว่าใช่ ก็จะมีสิทธิ์ถามคำถามไปเรื่อยๆ แต่ถ้าบอกว่าไม่ใช่ ผู้เล่นคนต่อไปจะมีสิทธิ์ถามคำถาม (ใช่หรือไม่) หากมีผู้ตอบของปริศนาได้ถูกต้องจะเข้ารอบทันที ถ้าทั้ง 3 คนตอบไม่ได้ พิธีกรจะให้คำใบ้เพิ่มจนกว่าจะมีใครตอบถูกต้อง เกมนี้จะคัดหาผู้เข้ารอบ 2 คน ส่วนอีก 1 คนจะตกรอบ และได้รับเงินรางวัล 10,000 บาท แต่ในวันที่ 15 กุมภาพันธ์ 2540 ได้ยกเลิกการให้เงินรางวัล 10,000 บาทกับผู้เข้าแข่งขันที่ตกรอบในรอบนี้อีกแสบเจาะยาง แสบเจาะยาง. เป็นเกมในรอบที่สอง โดยจะมีแผ่นป้ายของผู้สนับสนุนรายการทั้งหมด 12 แผ่นป้าย แต่ละแผ่นป้ายจะมีตัวเลข 2/3/4/5/6 และ 7 อย่างละ 1 แผ่นป้าย แผ่นป้ายเลข 0 4 แผ่นป้าย และแผ่นป้ายจุดทศนิยม 2 แผ่นป้าย เริ่มแรก แท่นทั้งสองฝั่งของผู้เข้าแข่งขัน จะมีแผ่นป้ายเลข 1 วางไว้ ผู้เข้าแข่งขันจะต้องเลือกแผ่นป้ายให้ฝั่งตรงข้ามรอบละ 1 แผ่นป้าย โดยมีสิทธิเลือกว่าจะวางไว้ด้านหน้าหรือด้านหลังแผ่นป้ายที่มีอยู่แล้ว หลังจากนั้นพิธีกรจะเปิดแผ่นป้ายทั้ง 2 ฝั่ง เมื่อครบ 3 แผ่นป้ายทั้งสองฝั่งแล้ว ฝั่งไหนที่คะแนนมากที่สุด จะเข้ารอบ Jackpot ทันที ส่วนอีก 1 คนจะได้รับเงินรางวัล 10,000 บาท อย่างไรก็ดี เกมนี้ถูกใช้เฉพาะ 2 เทปแรกของรายการ กล่าวคือ เทปวันที่ 1 กุมภาพันธ์ และ 8 กุมภาพันธ์ เท่านั้นแสบไม่รู้ตัว แสบไม่รู้ตัว. เป็นเกมในรอบที่สอง ซึ่งเริ่มใช้เมื่อวันที่ 15 กุมภาพันธ์ แทนเกมแสบเจาะยาง และยกเลิกเมื่อวันที่ 10 ตุลาคม ปีเดียวกัน โดยเป็นการทายภาพของบุคคลปริศนาที่ทางรายการนำมาให้ชม ทั้งนี้ จะมีแผ่นป้ายของผู้สนับสนุนรายการทั้ง 12 แผ่นป้าย แต่ละแผ่นป้ายจะมีคำใบ้ตั้งอยู่ 1 คำใบ้ (รวมคำใบ้ทั้งหมด 12 คำใบ้) โดยให้ผู้เข้าแข่งขันที่เข้ารอบนี้มาก่อน (ตอบคำถามถูกต้องก่อนในรอบแสบปริศนา) ได้เลือกคำใบ้ก่อน เมื่อเลือกคำใบ้ได้แล้ว ผู้เข้าแข่งขันมีเวลา 5 วินาที ในการทายชื่อบุคคลปริศนาให้ถูกต้อง โดยพูดคำตอบได้ไม่จำกัดจนกว่าจะถูกต้อง หากยังไม่มีผู้ตอบถูก ผู้เข้าแข่งขันคนต่อไปจะมีสิทธิเลือกคำใบ้และตอบคำถามต่อไป ทำอย่างนี้ไปเรื่อยๆ จนกว่าจะมีผู้ตอบถูก ทั้งนี้ ผู้ตอบถูกจะเข้ารอบ Jackpot ทันที ส่วนผู้ที่ตกรอบจะไปเล่นรอบสะสมทองคำต่อไปยุคที่สอง (5 พฤษภาคม 2540 - 25 มีนาคม 2542)แสบพบญาติ ยุคที่สอง (5 พฤษภาคม 2540 - 25 มีนาคม 2542). แสบพบญาติ. ช่วงแสบพบญาติเป็นช่วงที่เพิ่มเข้ามาใหม่ โดยมีผู้สนับสนุนหลักในรอบนี้คือชาไทยใส่นมซัมเมอร์ ต่อมาในปี 2541 เปลี่ยนเป็นเครื่องดื่มลิปตัน ในเกมแสบพบญาติจะมีดารารับเชิญซึ่งรายการเรียกว่า แสบรับเชิญ โดยแสบรับเชิญจะออกมาเปิดตัว และพูดคุยกับพิธีกร ในช่วงก่อนการจัดงานแสบการกุศล แสบรับเชิญจะต้องมอบของที่ระลึกให้ทางรายการ และตั้งราคาเพื่อประมูล ในช่วงปลายปี 2540 - 2542 ทางรายการจะให้แสบรับเชิญเข้าไปจับชิ้นส่วนของผู้โชคดีทางบ้านก่อน ในปี 2541 ทางรายการจะมอบของที่ระลึกจากผู้สนับสนุนหลักให้กับแสบรับเชิญ (ของที่ระลึกคือ Gift Set เครื่องดื่มลิปตัน) จากนั้นทางรายการจะเชิญบุคคลปริศนา ซึ่งอาจจะเป็นญาติหรือมีความเกี่ยวข้องกับแสบรับเชิญ เช่น มือกลอง คนขับรถ ฯลฯ จำนวน 4 คน (ตั้งแต่เดือนกันยายน 2541 - ต้นปี 2542 ได้ลดบุคคลปริศนาในรอบแสบพบญาติเหลือ 3 คน) พิธีกรจะถามว่าบุคคลปริศนาที่มาในรายการเป็นญาติหรือผู้เกี่ยวข้องกับแสบรับเชิญ ชัวร์ หรือ มั่วนิ่ม (ซึ่งเป็นคำที่เริ่มใช้ในช่วงนี้และจะอยู่คู่กับแสบคูณสองตลอดอายุรายการ รวมถึงเกมพันหน้า ปี 2546 - 2547 และรายการแฟนคลับด้วย) ผู้เข้าแข่งขันทั้ง 5 จะต้องตอบคำถามโดยเรียงจากซ้ายไปขวา ต่อมาเมื่อมีผู้ได้คะแนน ผู้ที่มีคะแนนมากที่สุดจะได้สิทธิได้การตอบก่อน จากนั้นแสบรับเชิญจะเฉลย และเล่าถึงความเกี่ยวข้องกับแสบรับเชิญ ในกรณีที่แสบรับเชิญตอบว่า ชัวร์ แต่ในกรณีที่แสบรับเชิญตอบว่า มั่วนิ่ม บุคคลปริศนาจะเล่าเพียงชื่อ และการทำงานเท่านั้น ทั้งนี้ ในกรณีที่ตอบว่า มั่วนิ่ม ในบางครั้งทางรายการจะนำมาทั้งตัวจริงและตัวปลอม และให้บุคคลปริศนาตัวจริงหรือปลอมไปยืนอยู่กับพิธีกร อีกคนอยู่กับแสบรับเชิญ ในปี 2541 หลังจากบุคคลปริศนาที่ไม่ใช่ญาติของแสบรับเชิญกลับไปแล้ว ทางรายการจะพาบุคคลปริศนาตัวจริงมาในรายการ หรือบางครั้งอาจเป็นสิ่งของ ซึ่งอาจเป็นของรักของหวงของแสบรับเชิญ โดยคำถามจะมี 4 ข้อ ในเดือนพฤษภาคม 2540 จะเล่นให้ครบทุกข้อ โดยข้อที่ 1 และข้อที่ 2 ข้อละ 1 คะแนน และข้อที่ 3 และข้อที่ 4 ข้อละ 2 คะแนน (ทั้งหมด 8 คะแนน) ในวันที่ 8 มิถุนายน 2540 - 8 พฤษภาคม 2541 ปรับเปลี่ยนเป็นข้อที่ 1 และข้อที่ 2 ข้อละ 1 คะแนน ข้อที่ 3 มีคะแนน 2 คะแนน และข้อที่ 4 มีคะแนน 4 คะแนน (ทั้งหมด 8 คะแนน) โดยเล่นก่อนสะสมเงินรางวัล 100,000 บาท ต่อมาวันที่ 15 พฤษภาคม 2541 - 28 สิงหาคม 2541 จะเล่นเพียง 3 ข้อก่อนสะสมเงินรางวัล 100,000 บาท แล้วเล่นข้อสุดท้ายก่อนสะสมทองคำและรอบแสบปริศนา โดยกติกาในการให้คะแนนเหมือนช่วงเดือนมิถุนายน 2540 - ต้นปี 2541 ทุกประการ และในวันที่ 3 กันยายน 2541 - ต้นปี 2542 ปรับเปลี่ยนเป็นข้อที่ 1 มีคะแนน 1 คะแนน ข้อที่ 2 มีคะแนน 2 คะแนน และข้อที่ 3 มีคะแนน 3 คะแนน (ทั้งหมด 6 คะแนน) โดยหลังจากจบรอบนี้ ทางรายการจะของที่ระลึกให้แก่แสบรับเชิญ และมีผู้ตกรอบ 1 คน โดยตั้งแต่วันที่ 26 พฤษภาคม พ.ศ. 2540 ทางรายการจะมอบเงินรางวัล 10,000 บาทให้กับผู้ตกรอบ ในเทปวันที่ 16 มิถุนายน และ 18 สิงหาคม พ.ศ. 2540 ได้มอบ 10,000 บาทให้กับผู้เข้าแข่งขันที่มีคะแนนน้อยที่สุด 3 คนเนื่องจากมีรายการพิเศษจากทางสถานี และตัดรอบแสบปริศนาออกไป ทั้งนี้ ในช่วงวันที่ 8 มิถุนายน 2540 - ต้นปี 2542 มีกติกาพิเศษ โดยหากผู้เข้าแข่งขันคนใดทำคะแนนได้ถึง 8 คะแนน (หรือ 6 คะแนนตั้งแต่วันที่ 3 กันยายน 2541 เป็นต้นมา) ผู้เข้าแข่งขันจะได้รับเงินรางวัลพิเศษจากผู้สนับสนุน 5,000 บาท (ผู้สนับสนุนช่วงแรกเป็นร้านอาหารเกาะเกร็ด ต่อมาเป็นหมากฝรั่งคิด คิด เครื่องสำอางโอเปร่า ผลไม้กระป๋องยูเอฟซี บะหมี่กึ่งสำเร็จรูปโคคา รสต้มยำกุ้ง ผงซักฟอกโอโม กระดาษทิชชูซิลค์ คอตตอน ทวินโรล และโรงเรียนสอนดำน้ำ มารีนไดร์ฟ) และตั้งแต่วันที่ 17 ตุลาคม 2540 - ต้นปี 2542 ได้เพิ่มกติกาพิเศษ โดยหากแสบรับเชิญสามารถทำให้ผู้เข้าแข่งขันคนใดทำคะแนนได้ 0 คะแนน แสบรับเชิญจะได้รับเงินรางวัลพิเศษจากผู้สนับสนุน 5,000 บาท (ผู้สนับสนุนช่วงแรกเป็นเครือข่ายโทรศัพท์เคลื่อนที่เวิลด์โฟน 1800 ดิจิตอล ต่อมาเป็นเครื่องสำอางโอเปร่า (ครั้งที่ 1) โรงเรียนสอนดำน้ำมารีนไดฟ์ เครื่องสำอางโอเปร่า (ครั้งที่ 2)) แสบรับเชิญคนแรกของรายการคือ วิลลี่ แมคอินทอช ออกอากาศเมื่อวันที่ 5 พฤษภาคม พ.ศ. 2540แสบปริศนา แสบปริศนา. ช่วงนี้สนับสนุนโดยเส้นหมี่กึ่งสำเร็จรูปโคคา ต่อมาเป็นโคคาเช่นเดิมแต่เป็นบะหมี่กึ่งสำเร็จรูป บะหมี่กึ่งสำเร็จรูปโคคา รสต้มยำกุ้ง และต่อมาเปลี่ยนเป็นบะหมี่กึ่งสำเร็จรูปเมียวโจ้ ซึ่งเป็นของสหพัฒนพิบูล (ในช่วงเทศกาลกินเจ ผู้สนับสนุนจะเป็นบะหมี่กึ่งสำเร็จรูปซันวา ซึ่งเป็นของสหพัฒนพิบูลเช่นเดียวกัน) เป็นเกมในรอบที่สอง เกมนี้เริ่มใช้ตั้งแต่เดือนพฤษภาคม 2540 จนถึงเดือนสิงหาคม 2541 จะแตกต่างจากในยุคแรกเล็กน้อยโดยผู้เข้าแข่งขันที่เข้ารอบทั้ง 4 คน จะถูกแบ่งออกเป็น 2 ทีม แล้วจะมีละครตลกสั้น 1 เรื่อง นำโดยติ๊ก กลิ่นสี เท่ง เถิดเทิง และนักแสดงตลกท่านอื่น โดยรูปแบบแรกพิธีกรจะอ่านคำใบ้ จากนั้นจึงให้คำถามเหมือนยุคแรก ต่อมาได้เปลี่ยนรูปแบบโดยให้ทีมที่เริ่มเล่นก่อนเลือกคำใบ้จากชุดคำใบ้ โดยมีคำใบ้ทั้งหมด 10 คำใบ้ และตั้งแต่วันที่ 15 พฤษภาคม 2541 ลดเหลือเพียง 5 คำใบ้จาก 5 นักแสดงในละครสั้น หลังจากเลือกคำใบ้แล้วจึงเริ่มถามคำถาม (ใช่หรือไม่) หากคำตอบคือใช่จะมีสิทธิ์ถามคำถามต่อ (สามารถถามได้มากสุด 5 คำถาม ต่อ 1 คำใบ้) แต่ถ้าหากคำตอบคือไม่ใช่ สิทธิ์ในการเล่นจะเป็นของอีกทีมหนึ่ง ต่อมาตั้งแต่วันที่ 15 ตุลาคม 2541 ได้ปรับเปลี่ยนกติกาโดยใช้กติกาคล้ายกับรอบแสบไม่รู้ตัวในรายการแสบคูณสอง ปี 2540 โดยให้ทีมผู้เข้าแข่งขันเลือกคำใบ้ก่อน เมื่อเลือกคำใบ้ได้แล้ว ทีมผู้เข้าแข่งขันมีเวลา 5 วินาที (ภายหลังเพิ่มเป็น 7 วินาที) ในการทายของปริศนาให้ถูกต้อง โดยต้องผลัดกันตอบ และพูดคำตอบได้ไม่จำกัดจนกว่าจะถูกต้องภายในเวลา 7 วินาที หากยังตอบไม่ได้ให้ข้ามโดยพูดคำว่า แสบ หากยังไม่มีผู้ตอบถูก ผู้เข้าแข่งขันทีมต่อไปจะมีสิทธิเลือกคำใบ้และตอบคำถามต่อไป ทำอย่างนี้ไปเรื่อยๆ จนกว่าจะมีผู้ตอบถูก โดยตั้งแต่วันที่ 5 พฤษภาคม - 10 ตุลาคม 2540 ทีมที่ตอบถูกจะเข้ารอบแสบไม่รู้ตัวไปทันที ส่วนทีมที่ตกรอบสมาชิกในทีมจะได้รับเงินรางวัลคนละ 15,000 บาท ต่อมาตั้งแต่วันที่ 17 ตุลาคม 2540 - 8 พฤษภาคม 2541 ได้เปลี่ยนเป็นทีมที่ตอบถูกจะเข้ารอบ Jackpot ทันที ส่วนทีมที่ตกรอบจะไปสะสมทองคำกลับบ้านต่อไป และตั้งแต่วันที่ 15 พฤษภาคม 2541 - 2542 ได้เปลี่ยนเป็นทีมที่ตอบถูกจะเข้ารอบ Jackpot ทันที ส่วนทีมที่ตกรอบจะได้รับทองคำที่สะสมมาก่อนรอบนี้กลับบ้านไป เอกลักษณ์ของละครในช่วงแสบปริศนาคือการสิ้นสุดเรื่องด้วยคำถามว่า มันคืออะไรแสบไม่รู้ตัว แสบไม่รู้ตัว. ช่วงนี้สนับสนุนโดยบะหมี่กึ่งสำเร็จรูปโซว-โซว เป็นเกมในรอบที่สาม ซึ่งเริ่มใช้ตั้งแต่วันที่ 5 พฤษภาคม - 10 ตุลาคม 2540 โดยเป็นการทายภาพของบุคคลปริศนาที่ทางรายการนำมาให้ชม ทั้งนี้ จะมีแผ่นป้ายของผู้สนับสนุนรายการทั้งหมด 12 แผ่นป้าย แต่ละแผ่นป้ายจะมีคำใบ้ตั้งอยู่ 1 คำใบ้ (รวมคำใบ้ทั้งหมด 12 คำใบ้) โดยทีมผู้เข้าแข่งขันที่เข้ารอบมาหลังจากจบรอบแสบปริศนาจะถูกแบ่งออกเป็น 2 คน โดยให้ผู้เข้าแข่งขันคนแรกเลือกคำใบ้ก่อน เมื่อเลือกคำใบ้ได้แล้ว ผู้เข้าแข่งขันมีเวลา 5 วินาที ในการทายชื่อบุคคลปริศนาให้ถูกต้อง โดยพูดคำตอบได้ไม่จำกัดจนกว่าจะถูกต้อง หากยังไม่มีผู้ตอบถูก ผู้เข้าแข่งขันคนต่อไปจะมีสิทธิเลือกคำใบ้และตอบคำถามต่อไป ทำอย่างนี้ไปเรื่อยๆ จนกว่าจะมีผู้ตอบถูก ทั้งนี้ผู้ตอบถูกจะเข้ารอบ Jackpot ทันที ส่วนผู้ที่ตกรอบจะไปเล่นรอบสะสมทองคำต่อไปแสบคูณสอง แลกหมัด (1 เมษายน 2542 - 30 ธันวาคม 2542) แสบคูณสอง แลกหมัด (1 เมษายน 2542 - 30 ธันวาคม 2542). ผู้เข้าแข่งขันในยุคนี้ของรายการ แบบแรกมีผู้แข่งขันเพียง 2 คน จากเดิมยุคแรกมี 5 คน แล้วต่อมาเปลี่ยนเป็นผู้แข่งขัน 2 ทีม ทีมละ 2 คนต่อสัปดาห์ โดยจะเล่นเกมดังต่อไปนี้แสบพบญาติ แสบพบญาติ. เป็นเกมในรอบแรก เกมนี้สืบเนื่องมาจากยุคแรก จะแตกต่างจากในยุคแรกเล็กน้อย โดยในยุคแรกที่มีผู้เข้าแข่งขัน 2 คน ทางรายการจะให้ทายญาติของผู้เข้าแข่งขันคนแรกก่อน โดยจะพาญาติออกมา เมื่อจบข้อแรกแล้วจึงพาญาติของผู้เข้าแข่งขันอีกคนมาทายญาติ โดยพิธีกรจะเชิญญาติของแต่ละฝ่ายมาฝ่ายละ 2 คน พิธีกรจะถามว่าบุคคลปริศนาที่มาในรายการเป็นญาติหรือผู้เกี่ยวข้องกับแสบรับเชิญ ชัวร์ หรือ มั่วนิ่ม ผู้เข้าแข่งขันจะต้องทายญาติของฝ่ายตรงข้าม โดยจะมีทั้งหมด 4 ข้อ (ผู้เข้าแข่งขันแต่ละคนจะเล่น 2 ข้อ) ข้อ 1 มี 1 คะแนน ข้อ 2 มี 2 คะแนน รวม 3 คะแนน ต่อมาในยุคที่มีทีมผู้เข้าแข่งขัน 2 ทีม ได้ปรับเปลี่ยนกติกาใหม่ โดยจะมีดารารับเชิญซึ่งรายการเรียกว่า แสบรับเชิญ เทปละ 2 คน โดยแสบรับเชิญจะออกมาเปิดตัว และพูดคุยกับพิธีกร จากนั้นทางรายการจะเชิญบุคคลปริศนา ซึ่งอาจจะเป็นญาติหรือมีความเกี่ยวข้องกับแสบรับเชิญท่านละ 1 คน พิธีกรจะถามว่าบุคคลปริศนาที่มาในรายการเป็นญาติหรือผู้เกี่ยวข้องกับแสบรับเชิญ ชัวร์ หรือ มั่วนิ่ม โดยคำถามจะลดลงเหลือ 2 ข้อ และทั้ง 2 ทีมต้องตอบคำถามตามที่พิธีกรถามมา แต่กฎกติกาในการให้คะแนนยังคงเหมือนรูปแบบแรกทุกประการแสบไม่รู้ตัว แสบไม่รู้ตัว. เป็นเกมในรอบที่ 2 เกมนี้มีละครสืบเนื่องมาจากยุคแรก แต่รูปแบบการเล่นจะแตกต่างจากในยุคแรกโดยสิ้นเชิง โดยจะมีละครให้ดู 1 เรื่อง นำแสดงโดย ติ๊ก กลิ่นสี เท่ง เถิดเทิง และนักแสดงท่านอื่นๆ เมื่อการแสดงจบแล้ว จะพาบุคคลปริศนาออกมา 2 คน โดยพิธีกรจะบอกว่าท่านไหนที่เป็น... (ตามอาชีพของบุคคลปริศนาที่เชิญมาในเทปนั้นๆ) แล้วให้ผู้เข้าแข่งขันทายว่า พิธีกร ชัวร์ หรือ มั่วนิ่ม จากนั้นบุคคลปริศนาจะมาเฉลยว่าทำอาชีพนั้นๆ ชัวร์ หรือ มั่วนิ่ม ถ้าผู้แข่งขันท่านใดหรือทีมใดทายถูก จะได้ 3 คะแนน จากนั้นบุคคลที่ตอบว่า ชัวร์ หรือเป็นบุคคลที่ทำอาชีพนั้นๆ ตัวจริงจะมาสาธิตวิธีการประกอบอาชีพนั้นๆ โดยการตัดสินเพื่อหาผู้เข้าแข่งขันที่เข้ารอบ Jackpot จะใช้คะแนนจากทั้ง 2 รอบ ถ้าผู้แข่งขันท่านใดสามารถทำให้ฝ่ายตรงข้าม เป็น 0 คะแนน ผู้เข้าแข่งขันจะได้รับเงินรางวัลพิเศษจากผู้สนับสนุนรายการ 5,000 บาท (ผู้สนับสนุนเงินรางวัล คือ เครื่องสำอางโอเปร่า) แต่ถ้าผู้เข้าแข่งขันท่านใดหรือทีมใดสามารถทำคะแนนได้ถึง 6 คะแนน ผู้เข้าแข่งขันจะได้รับเงินรางวัลพิเศษจากทางรายการ 5,000 บาท ต่อมาจึงเปลี่ยนเป็นเงินรางวัลพิเศษจากผู้สนับสนุนรายการ (ผู้สนับสนุนเงินรางวัล คือ ซีเบส ซุปปลาทะเลจากสุพรีเดิมพ์) โดยที่ผู้ชนะจะเข้ารอบ Jackpot ทันที ส่วนผู้เข้าแข่งขันที่ตกรอบก็จะได้รับทองคำที่สะสมมาก่อนรอบนี้กลับบ้านไป ต่อมาได้ปรับเปลี่ยนเป็นการที่ทีมผู้เข้าแข่งขันที่ตกรอบจะได้รับเงินรางวัลจากผู้สนับสนุนรายการ 20,000 บาท (ผู้สนับสนุนเงินรางวัล คือ เครื่องสำอางโอเปร่า)แสบคูณสอง ยกแก๊ง (6 มกราคม 2543 - 11 มกราคม พ.ศ. 2544)เส้นผมบังภูเขา แสบคูณสอง ยกแก๊ง (6 มกราคม 2543 - 11 มกราคม พ.ศ. 2544). เส้นผมบังภูเขา. ในเกมเส้นผมบังภูเขาจะเป็นการถามคำถามเกี่ยวกับความรู้ทั่วไป โดยมีคำถามทั้งหมด 5 ข้อ คล้ายกับรอบเทกระจาดในรายการจารบีสีชมพู และรอบเสือตกถังในรายการจารบีปีเสือ (ผู้สนับสนุนในรอบนี้คือ สก็อต รังนกแท้) ให้ผู้เข้าแข่งขันเลือกคำถามมา 1 ข้อ โดยจะเล่นก่อนเข้าประจำที่ ทางรายการจะถามคำถามโดยลงท้ายว่า ชัวร์ หรือ มั่วนิ่ม ให้ผู้เข้าแข่งขันตอบคำถาม ถ้าตอบถูกจะได้ 1 คะแนนแสบพบญาติ แสบพบญาติ. เป็นเกมในรอบที่สอง เกมนี้สืบเนื่องมาจากยุคที่ 2 จะแตกต่างจากในยุคอื่นๆ เล็กน้อย โดยจะมีละครตลก 1 เรื่อง นำโดย ติ๊ก กลิ่นสี เท่ง เถิดเทิง และนักแสดงตลกท่านอื่น แล้วจะพาญาติของดารารับเชิญ (ดารารับเชิญที่มาเป็นแขกรับเชิญในตอนนั้น) และจะถามว่า บุคคลที่มาเป็นญาติของแสบรับเชิญนั้น ชัวร์ หรือ มั่วนิ่ม และจะให้ผู้แข่งขันตอบทีละคน ถ้าผู้เข้าแข่งขันคนไหนตอบถูก ก็จะได้คะแนนไป แต่ถ้าหากคำตอบคือไม่ใช่ ก็จะไม่ได้คะแนนไปในรอบนี้ เกมจะสิ้นสุดเมื่อผู้เข้าแข่งขันท่านใดท่านหนึ่งตอบได้ถูกต้อง เกมนี้สืบเนื่องมาจากยุคปี 2542 (แสบคูณสอง แลกหมัด) แล้วมาใช้ต่อในปี 2543 (แสบคูณสอง ยกแก๊ง)แสบ My Story แสบ My Story. ในเกมนี้จะเป็นเรื่องราวเกี่ยวกับแสบรับเชิญที่ทางรายการเชิญมา ซึ่งคล้ายคลีงกับเกมแสบพบญาติ แต่จะเป็นการทายเกี่ยวกับเรื่องส่วนตัว และประสบการณ์ของแสบรับเชิญในด้านต่างๆ พิธีกรจะพูดคุยกับแสบรับเชิญเกี่ยวกับประสบการณ์ และเรื่องส่วนตัวของแสบรับเชิญ จากนั้นพิธีกรจะถามคำถามเกี่ยวกับเรื่องส่วนตัว และประสบการณ์ของแสบรับเชิญ ว่า ชัวร์ หรือ มั่วนิ่มแก๊งลูกหมู แก๊งลูกหมู. ในเกมนี้ จะมี แก๊งลูกหมู ซึ่งเป็นนักแสดงประจำรายการจะพาบุคคลปริศนา 3 ท่านซึ่งทำอาชีพประจำสัปดาห์ ซึ่งอาจจะเป็นอาชีพแปลก หายากในยุคนั้น เช่น คนทำบาตรพระ ช่างเรียงหน้าหนังสือพิมพ์ ฯลฯ มาในรายการ แล้วทางรายการจะถามว่าบุคคลที่มา เป็น(อาชีพประจำสัปดาห์นั้นๆ) ชัวร์ หรือ มั่วนิ่ม ผู้เข้าแข่งขันทั้ง 3 จะต้องตอบคำถามโดยเริ่มจากผู้ที่มีคะแนนสูงสุดจากรอบก่อนหน้านั้น จากนั้นบุคคลปริศนาจะมาเฉลยว่าทำอาชีพนั้นๆ ชัวร์ หรือ มั่วนิ่ม โดยจะเล่นทั้งหมด 3 ข้อ จากนั้นบุคคลที่ตอบว่า ชัวร์ จะมาสาธิตวิธีการประกอบอาชีพนั้นๆรอบสะสมเงินรางวัล รอบสะสมเงินรางวัล. สำหรับรอบสะสมเงินรางวัลนั้นจะมีเพียงรอบเดียว แล้วมีการปรับเปลี่ยนถึง 4 ครั้ง แต่ในยุคยกแก๊งจะไม่มีการสะสมเงินรางวัล เพราะมีเงินตั้งตั้งต้นที่ 10,000 บาท แบบยุคแรก โดยเงินรางวัลสะสมนั้นเป็นเงินรางวัลสำหรับผู้ที่เข้ารอบ Jackpot โดยเงินรางวัลนั้นไปรวมยอดกับเงินรางวัลรอบสุดท้ายไปด้วย (ยกเว้นในกรณีที่ผู้เข้าแข่งขันสามารถทำ Jackpot แตกในรอบสุดท้าย จะไม่มีการรวมยอดกับเงินรางวัล 1,000,000 บาท แต่เงินรางวัลจะเป็น 1,000,000 บาททันที)เฮง-ซวย (17 ตุลาคม 2540 - 27 มีนาคม 2541) เฮง-ซวย (17 ตุลาคม 2540 - 27 มีนาคม 2541). ถือเป็นรอบสะสมเงินรางวัลเกมแรกสุดของแสบคูณสอง ในเกมเฮง-ซวยรอบนี้ จะมีแผ่นป้ายของผู้สนับสนุนรายการทั้งหมด 12 แผ่นป้าย ในแต่ละแผ่นป้ายจะมีป้ายเฮง ภายหลังได้เพิ่มหมายเลข 10,000 กำกับอยู่ 10 แผ่นป้ายหมายถึงได้เงินรางวัลแผ่นป้ายละ 10,000 บาท และป้ายซวย 2 แผ่นป้ายเป็นป้ายหยุด ถ้าเปิดเจอป้ายเฮงครบทั้ง 10 แผ่นป้าย จะได้รับเงินรางวัลสะสม 100,000 บาททันที ถ้าหากเปิดป้ายซวยครบ 2 แผ่นป้าย จะได้รับเงินรางวัลเพียง 50,000 บาทเท่านั้น ถ้าหากเปิดป้ายเฮงแล้วป้ายต่อไปเป็นซวย เกมจะหยุดลงทันทีและได้เงินรางวัลตามที่สะสมไว้ แต่ถ้าหากเปิดป้ายซวยเป็นแผ่นป้ายแรก แล้วป้ายต่อไปเป็นป้ายเฮง ถือว่าหยุดเช่นกันและรับเงินรางวัล 10,000 บาทไปด้วย เกมนี้เริ่มใช้ตั้งแต่วันที่ 17 ตุลาคม พ.ศ. 2540 จนถึงวันที่ 27 มีนาคม พ.ศ. 2541 และถูกแทนที่ด้วยเกมสิบล้อเบรกแตกตั้งแต่วันที่ 10 เมษายน 2541-5 พฤศจิกายน 2541 และในรอบนี้มีแจ็กพอตแตก 2 ครั้ง คือครั้งแรกในวันที่ 17 ตุลาคม พ.ศ. 2540 (เป็นครั้งแรกที่แจ๊กพอตแตก 100,000 บาท)และครั้งที่ 2 ในวันที่ 7 พฤศจิกายน พ.ศ. 2540สิบล้อเบรกแตก (10 เมษายน 2541 - 29 ตุลาคม 2541) สิบล้อเบรกแตก (10 เมษายน 2541 - 29 ตุลาคม 2541). ในเกมสิบล้อเบรกแตกรอบนี้จะมีแผ่นป้ายของผู้สนับสนุนรายการทั้งหมด 12 แผ่นป้าย ในแต่ละแผ่นป้ายจะมีป้ายผู้สนับสนุนหลักในรอบนั้นอยู่ 10 แผ่นป้ายที่มีเลข 10,000 หมายถึงได้เงินรางวัลแผ่นป้ายละ 10,000 บาท (ผู้สนับสนุนหลักในการชิงโชค คือ รถจักรยานเฟสสัน) และอีก 2 แผ่นป้ายเป็นป้ายหยุด (ป้ายตัวหยุดคือป้ายรถสิบล้อเบรกแตก) ถ้าเปิดเจอป้ายผู้สนับสนุนหลักครบทั้ง 10 แผ่นป้าย จะได้รับเงินรางวัลสะสม 100,000 บาททันที ถ้าเปิดเจอป้ายสิบล้อเบรกแตกครบ 2 ป้าย จะได้รับเงินรางวัลเพียง 50,000 บาท ถ้าเปิดป้ายผู้สนับสนุนแล้วป้ายต่อไปเป็นป้ายสิบล้อเบรกแตก เกมจะหยุดลงทันทีและได้เงินรางวัลตามที่สะสมไว้ แต่กรณีที่เปิดป้ายสิบล้อเบรกแตกเป็นป้ายแรก แล้วป้ายต่อไปเป็นป้ายผู้สนับสนุนหลัก ถือว่าหยุดเช่นกันและรับเงินรางวัล 10,000 บาทไปด้วย แต่ในบางครั้งพิธีกรก็จะให้เปิดแผ่นป้ายเพื่อหาป้ายตัวหยุด(สิบล้อเบรกแตก)และป้ายผู้สนับสนุนหลัก และแถมเงินรางวัลให้แล้วแต่ความประสงค์ของผู้เข้าแข่งขัน เกมนี้เริ่มใช้ในตั้งแต่วันที่ 10 เมษายน พ.ศ. 2541 จนถึง 29 ตุลาคม พ.ศ. 2541 และใช้แทนเกมเฮง-ซวยแต่กติกาเหมือนกันทุกประการและได้ใช้เกมนี้ต่อในยุคช่อง 7 และถูกแทนที่ด้วยเกมโซฟีซีโฟตั้งแต่ 5 พฤศจิกายน 2541โซฟี-ซีโฟ (5 พฤศจิกายน 2541 - 2542) โซฟี-ซีโฟ (5 พฤศจิกายน 2541 - 2542). ในเกมโซฟี-ซีโฟรอบนี้จะมีแผ่นป้ายของผู้สนับสนุนรายการทั้งหมด 12 แผ่นป้าย ในแต่ละแผ่นป้ายจะมีป้ายผู้สนับสนุนหลักในรอบนั้นอยู่ 10 แผ่นป้าย ไม่มีเลข 10000 กำกับ แต่แบ่งเป็นสีชมพูและสีน้ำเงิน สีละ 5 แผ่นป้าย หมายถึงได้เงินรางวัลแผ่นป้ายละ 10,000 บาท (ผู้สนับสนุนหลักในการชิงโชค คือ ผ้าอนามัยโซฟี) และอีก 2 แผ่นป้ายเป็นป้ายหยุด (ป้ายตัวหยุดคือป้ายระเบิด C - 4) ถ้าเปิดเจอป้ายผู้สนับสนุนหลักครบทั้ง 10 แผ่นป้าย จะได้รับเงินรางวัลสะสม 100,000 บาททันที ถ้าเปิดเจอป้ายระเบิด C - 4 ครบ 2 ป้าย จะได้รับเงินรางวัลเพียง 50,000 บาท ถ้าเปิดป้ายผู้สนับสนุนแล้วป้ายต่อไปเป็นป้ายระเบิด C - 4 เกมจะหยุดลงทันทีและได้เงินรางวัลตามที่สะสมไว้ แต่กรณีที่เปิดป้ายระเบิด C - 4 เป็นป้ายแรก แล้วป้ายต่อไปเป็นป้ายผู้สนับสนุนหลัก ถือว่าหยุดเช่นกันและรับเงินรางวัล 10,000 บาทไปด้วย แต่ในบางครั้งพิธีกรก็จะให้เปิดแผ่นป้ายเพื่อหาป้ายตัวหยุด (ระเบิดC - 4) และป้ายผู้สนับสนุนหลัก และแถมเงินรางวัลให้แล้วแต่ความประสงค์ของผู้เข้าแข่งขัน ต่อมาในวันที่ 1 เมษายน พ.ศ. 2542 ถูกปรับเปลี่ยนโดยมีแผ่นป้ายของผู้สนับสนุนรายการทั้งหมด 12 แผ่นป้าย ในแต่ละแผ่นป้ายจะมีป้ายผู้สนับสนุนหลักในรอบนั้นอยู่ 10 แผ่นป้าย แบ่งเป็นสีชมพูและสีน้ำเงิน สีละ 5 แผ่นป้าย หมายถึงได้เงินรางวัลแผ่นป้ายละ 5,000 บาท (ผู้สนับสนุนหลักในการชิงโชค คือ ผ้าอนามัยโซฟี) และอีก 2 แผ่นป้ายเป็นป้ายหยุด (ป้ายตัวหยุดคือป้ายระเบิด C - 4) ถ้าเปิดเจอป้ายผู้สนับสนุนหลักครบทั้ง 10 แผ่นป้าย จะได้รับเงินรางวัลสะสม 50,000 บาททันที ถ้าเปิดเจอป้ายระเบิด C - 4 ครบ 2 ป้าย จะได้รับเงินรางวัลเพียง 25,000 บาท ถ้าเปิดป้ายผู้สนับสนุนแล้วป้ายต่อไปเป็นป้ายระเบิด C - 4 เกมจะหยุดลงทันทีและได้เงินรางวัลตามที่สะสมไว้ แต่กรณีที่เปิดป้ายระเบิด C - 4 เป็นป้ายแรก แล้วป้ายต่อไปเป็นป้ายผู้สนับสนุนหลักถือว่าหยุดเช่นกันและรับเงินรางวัล 5,000 บาทไปด้วย แต่ในบางครั้งพิธีกรก็จะให้เปิดแผ่นป้ายเพื่อหาป้ายตัวหยุด (ระเบิดC - 4) และป้ายผู้สนับสนุนหลัก และแถมเงินรางวัลให้แล้วแต่ความประสงค์ของผู้เข้าแข่งขัน ต่อมาเกมนี้เริ่มใช้ในตั้งแต่วันที่ 5 พฤศจิกายน พ.ศ. 2541 จนถึง พ.ศ. 2542 และใช้แทนเกมสิบล้อเบรกแตกแต่กติกาเหมือนกันทุกประการ และในรอบนี้มีเงินรางวัลสะสมสูงที่สุดคือ 90,000 บาท และใช้เกมนี้ต่อในยุคแลกหมัดและถูกแทนที่ด้วยเกมเจ้างูน้อยเจ้างูน้อย (2542) เจ้างูน้อย (2542). ในเกมเจ้างูน้อยรอบนี้จะมีแผ่นป้ายผู้สนับสนุนรายการ อยู่ 12 แผ่นป้าย เป็นแผ่นป้ายผู้สนับสนุนหลักอยู่ 10 แผ่นป้าย เป็นโทรศัพท์โนเกียสีและแบบต่างๆ แผ่นป้ายละ 5,000 บาท (ผู้สนับสนุนหลักในการชิงโชคคือ โทรศัพท์มือถือโนเกีย) และแผ่นป้ายตัวหยุด 2 แผ่นป้าย (ป้ายตัวหยุดคือป้ายงูน้อย ซึ่งเป็นเกมที่อยู่ในโทรศัพท์โนเกีย) ถ้าเปิดเจอแผ่นป้ายผู้สนับสนุนหลัก ได้ครบ 10 แผ่นป้าย จะได้รับเงินรางวัลสะสม 50,000 บาท ถ้าเปิดเจอแผ่นป้ายงูน้อยได้ครบ 2 แผ่นป้าย จะได้รับเงินรางวัลเพียง 25,000 บาท ถ้าหากเปิดเจอป้ายผู้สนับสนุนหลักแล้วเจอป้ายงูน้อย เกมจะหยุดลงและได้เงินที่สะสมไว้ ถ้าเปิดเจอป้ายงูน้อยเป็นแผ่นป้ายแรกแล้วป้ายต่อไปเจอป้ายผู้สนับสนุนหลักแปลว่าหยุดลงเช่นกันพร้อมกับรับเงิน 5,000 บาทไปด้วย แต่บางครั้งพิธีกรก็จะเปิดป้ายเพื่อหาแผ่นป้ายโนเกียและแผ่นป้ายตัวหยุด(งูน้อย)และแถมเงินรางวัลแล้วแต่วัตถุประสงค์ของผู้เข้าแข่งขัน เกมนี้ใช้แทนที่เกมโซฟีซีโฟแต่กติกาเหมือนกันทุกประการรอบตัดสิน รอบตัดสิน. รอบตัดสินนี้เป็นรอบที่ใช้เล่นในกรณีที่มีผู้ได้คะแนนต่ำที่สุดในรอบแสบพบญาติมากกว่า 1 คน โดยในเกมนี้จะมีแผ่นป้ายของรายการที่มีหมายเลข 1-6 กำกับทั้งหมด 6 แผ่นป้าย โดยจะมีตัวเลข 0-5 ให้ผู้เข้าแข่งขันที่มีคะแนนต่ำสุดในกรณีที่มีมากกว่า 1 คนได้เลือกแผ่นป้ายคนละ 1 แผ่นป้าย ในเกมนี้ผู้ที่ได้ตัวเลขน้อยที่สุดจะตกรอบทันที และได้รับเงินรางวัล 10,000 บาท (ผู้สนับสนุนในการแจกเงินรางวัล 10,000 บาทคือ โรงภาพยนตร์ กรุงไทย IMAX สุดยอดจอภาพยนตร์ที่ใหญ่ที่สุดในโลก ต่อมาเปลี่ยนเป็นเงินรางวัลจากทางรายการ และเปลี่ยนเป็นเครื่องสำอางโอเปร่า ยูวี เนชัวรัล แล้วเพิ่มเงินรางวัลเป็น 20,000 บาท) ส่วนผู้ที่ได้ตัวเลขมากกว่าก็จะเข้ารอบแสบปริศนาต่อไป ต่อมาเข้าสู่ยุคแลกหมัด ก็เปลี่ยนกติกาคือจะมีแผ่นป้ายอยู่ 3 แผ่นป้าย โดยแต่ละป้ายจะประจำอยู่ที่นักแสดงในรายการทั้ง 3 คนคือ เท่ง,กอบโชคและแดนนี่ คะแนนมีตั้งแต่ 0-2 คะแนน ถ้าทีมไหนเลือกแผ่นป้ายได้คะแนนสูงสุด ทีมนั้นจะได้เข้ารอบสุดท้ายไป ส่วนทีมที่ตกรอบ ได้เงินรางวัล 20,000 บาทไป (ผู้สนับสนุนในการแจกเงิน 20,000 บาทคือ เครื่องสำอางโอเปร่า ยูวี เนชันรัล)รอบตกรอบ/สะสมทองคำ รอบตกรอบ/สะสมทองคำ. รอบตกรอบนี้เป็นรอบสำหรับผู้ตกรอบในรอบที่ 2 เท่านั้น (รอบแสบไม่รู้ตัวในยุคแรก ต่อมาในยุคที่ 2 ถูกปรับเปลี่ยนเป็นผู้ที่ตกรอบในรอบที่ 3 และกลับมาเป็นผู้ที่ตกรอบในรอบที่ 2 อีกครั้งในเดือนตุลาคม 2540 และในเดือนพฤษภาคม 2541 ได้ถูกปรับเปลี่ยนเป็นการสะสมทองคำหลังจบรอบแสบพบญาติเพื่อมอบให้ผู้ตกรอบแสบปริศนา) เริ่มเล่นเมื่อวันที่ 15 กุมภาพันธ์ พ.ศ. 2540 โดยในเกมนี้จะมีแผ่นป้ายของรายการทั้งหมด 12 แผ่นป้าย ต่อมาได้เพิ่มเลข 1-12 ในแผ่นป้าย ต่อมาในวันที่ 19 พฤษภาคม พ.ศ. 2540 ถูกปรับเปลี่ยนมาเป็นแผ่นป้ายของผู้สนับสนุนรายการทั้งหมด 12 แผ่นป้าย แต่ละแผ่นป้ายจะมีป้ายผู้สนับสนุนหลักในรอบนั้นอยู่ 10 แผ่นป้ายหมายถึงได้ทองคำป้ายละ 1 บาท (ผู้สนับสนุนหลักในการชิงโชค คือ เต่าทอง เท็น-เท็น) และแผ่นป้ายแสบ 2 แผ่นป้าย เป็นป้ายหยุด (ในเทปวันที่ 15 กุมภาพันธ์ และ 22 กุมภาพันธ์ พ.ศ. 2540 ใช้รูปหน้าพิธีกร เริ่มใช้ป้ายแสบตั้งแต่วันที่ 1 มีนาคม พ.ศ. 2540) ถ้าเปิดได้ป้ายผู้สนับสนุนหลักครบทั้ง 10 แผ่นป้าย จะได้รับทองคำหนัก 10 บาท ถ้าเปิดป้ายแสบเป็นป้ายแรก แล้วป้ายต่อไปเป็นป้ายแสบ จะได้รับทองคำหนัก 5 บาท ถ้าเปิดป้ายผู้สนับสนุนหลักแล้วป้ายต่อไปเป็นแผ่นป้ายตัวหยุด เกมจะจบลงทันทีและผู้แข่งขันจะได้ทองคำหนักตามที่สะสมได้ แต่กรณีที่เปิดป้ายแรกเป็นตัวหยุด แล้วแผ่นป้ายต่อไปเป็นผู้สนับสนุนหลัก เกมจะจบลงทันทีและได้รับทองคำ 1 บาทไปด้วย แต่บางครั้งพิธีกรก็จะให้เปิดแผ่นป้ายเพื่อหาป้ายหยุดและป้ายผู้สนับสนุนหลัก และแถมทองให้แล้วแต่ความประสงค์ของผู้เข้าแข่งขัน ต่อมาในวันที่ 17 ตุลาคม พ.ศ. 2540 - พ.ศ. 2542 (ยกเว้นวันที่ 31 ธันวาคม 2541 และ 25 มีนาคม 2542 เนื่องจากเป็นเทปพิเศษ) ถูกปรับเปลี่ยนโดยมีแผ่นป้ายของผู้สนับสนุนรายการทั้ง 12 แผ่นป้าย ในแต่ละแผ่นป้ายจะมีผู้สนับสนุนหลักในรอบนั้นอยู่ 10 แผ่นป้ายหมายถึงได้ทองคำป้ายละ 2 บาท (ผู้สนับสนุนหลักในการชิงโชค คือ วิสกี้แบล็คแคท ต่อมาเป็นน้ำมันพืชมรกต) และแผ่นป้ายตัวหยุด ("แสบ")อีก 2 แผ่นป้าย ถ้าเปิดเจอป้ายผู้สนับสนุนหลัก 10 แผ่นป้าย จะได้รับทองคำหนัก 20 บาท ถ้าเปิดเจอป้ายแสบครบ 2 แผ่นป้าย จะได้รับทองคำหนัก 10 บาทเท่านั้น (เริ่มใช้กติกานี้ตั้งแต่วันที่ 7 มกราคม พ.ศ. 2542) ถ้าเปิดได้ป้ายผู้สนับสนุนหลักแล้วป้ายต่อไปเป็นป้ายแสบ แปลว่าเกมหยุดทันทีและได้ทองคำหนักตามที่สะสมได้ แต่ถ้าหากเปิดป้ายแรกเป็นป้ายแสบ ก็จะไม่ได้ทองคำเลยในเกมนี้ (ใช้กติกานี้ในช่วงวันที่ 17 ตุลาคม พ.ศ. 2540 - 24 ธันวาคม พ.ศ. 2541) แต่บางครั้งพิธีกรก็จะให้เปิดแผ่นป้ายเพื่อหาป้ายหยุดและป้ายผู้สนับสนุนหลัก และแถมทองให้แล้วแต่ความประสงค์ของผู้เข้าแข่งขัน ทั้งนี้ ในยุคที่น้ำมันพืชมรกตเป็นผู้สนับสนุนหลักในรอบนี้ ทางรายการจะมอบน้ำมันพืชมรกตจำนวน 1 คันรถให้กับผู้เข้าแข่งขันทั้ง 5 ท่านที่เข้ามาในรอบนี้ ต่อมาในวันที่ 1 เมษายน พ.ศ. 2542 ถูกปรับเปลี่ยนโดยมีแผ่นป้ายของผู้สนับสนุนรายการทั้ง 12 แผ่นป้าย ในแต่ละแผ่นป้ายจะมีผู้สนับสนุนหลักในรอบนั้นอยู่ 10 แผ่นป้ายหมายถึงได้ทองคำป้ายละ 1 บาท (ผู้สนับสนุนหลักในการชิงโชค คือ น้ำมันพืชมรกต) และแผ่นป้ายตัวหยุด ("แสบ")อีก 2 แผ่นป้าย ถ้าเปิดเจอป้ายผู้สนับสนุนหลัก 10 แผ่นป้าย จะได้รับทองคำหนัก 10 บาท ถ้าเปิดเจอป้ายแสบครบ 2 แผ่นป้าย จะได้รับทองคำหนัก 5 บาทเท่านั้น ถ้าเปิดได้ป้ายผู้สนับสนุนหลักแล้วป้ายต่อไปเป็นป้ายแสบ แปลว่าเกมหยุดทันทีและได้ทองคำหนักตามที่สะสมได้ แต่ถ้าหากเปิดป้ายแรกเป็นป้ายแสบ มีสิทธิ์ที่จะเปิดอีก 1 แผ่นป้าย ถ้าเปิดเจอ "แสบ" ครบ 2 แผ่นป้าย จะได้รับทองคำหนัก 5 บาท แต่ถ้าเปิดเจอผู้สนับสนุนหลัก จะได้ทองคำตามที่สะสมไว้ และได้ทองหนัก 1 บาทไปด้วย แต่บางครั้งพิธีกรก็จะให้เปิดแผ่นป้ายเพื่อหาป้ายหยุดและป้ายผู้สนับสนุนหลัก และแถมทองให้แล้วแต่ความประสงค์ของผู้เข้าแข่งขันรอบสุดท้าย รอบสุดท้าย. รอบสุดท้าย (Jackpot) ของรายการแสบคูณสองในเดือน 1 กุมภาพันธ์ - 26 เมษายน 2540 นั้นจะมีแผ่นป้ายของผู้สนับสนุนรายการ 12 แผ่นป้ายโดยมีแผ่นป้ายแสบคูณสอง 6 แผ่นป้าย ซึ่งหมายถึงเงินรางวัลที่มีอยู่จะคูณสอง และแผ่นป้ายแสบหารสอง อีก 6 แผ่นป้าย ซึ่งหมายถึงเงินรางวัลที่มีอยู่จะหารสอง ผู้เข้าแข่งขันจะทำการเลือก 6 แผ่นป้ายโดยจะมีเงินรางวัลตั้งต้น 10,000 บาท (ผู้สนับสนุนหลักในการชิงโชค คือ ชาไทยใส่นมซัมเมอร์) ถ้าหากเปิดเจอแสบคูณสองเงินรางวัลจะคูณสองทันที (เช่นหากมี 10,000 บาท ก็จะกลายเป็น 20,000 บาท) แต่ถ้าเปิดแผ่นป้ายเจอแสบหารสองเงินรางวัลจะถูกหารสองทันที (เช่นหากมี 10,000 บาท ก็จะเหลือ 5,000 บาท) แต่ถ้าหากผู้เข้าแข่งขันสามารถเปิดแผ่นป้ายแสบคูณสองได้ครบทั้ง 6 แผ่นป้าย จะได้รับเงินรางวัล 1,280,000 บาท โดยจะแบ่งเป็น 2 ส่วน ส่วนละ 640,000 บาทกับผู้เข้าแข่งขันและผู้โชคดีจากทางบ้านที่มาจากการจับชิ้นส่วนของผู้สนับสนุนหลักที่ผู้ชมทางบ้านส่งมาร่วมสนุกนั่นเอง แต่ในบางครั้งพิธีกรจะเปิดเพิ่มเพื่อแถมเงินรางวัลเป็น 2 เท่าหรือแล้วแต่ความประสงค์ของผู้เข้าแข่งขัน ในกรณีที่ได้เงินรางวัลในแผ่นป้ายสุดท้ายต่ำกว่าหรือเท่ากับ 10,000 บาท ซึ่งผู้ร่วมรายการที่มีการแถมแผ่นป้ายคนแรกได้แก่ เกวลิน คอตแลนด์ ได้รับเงินรางวัล 20,000 บาท ในรอบนี้มีผู้ทำ Jackpot แตกคนแรกและคนเดียวคือ ต่อ นันทวัฒน์ อาศิรพจนกุล (ซึ่งเป็นการทำแจ๊กพอตแตกก่อนที่มีการจะจับชิ้นส่วนสำหรับผู้โชคดีทางบ้าน) ต่อมาถูกปรับเปลี่ยนโดยมีแผ่นป้ายของผู้สนับสนุนรายการ 12 แผ่นป้ายโดยมีแผ่นป้ายแสบคูณสอง 6 แผ่นป้าย ซึ่งหมายถึงเงินรางวัลที่มีอยู่จะคูณสอง และแผ่นป้ายแสบหารสอง อีก 6 แผ่นป้าย ซึ่งหมายถึงเงินรางวัลที่มีอยู่จะหารสอง ผู้เข้าแข่งขันจะทำการเลือก 6 แผ่นป้ายโดยจะมีเงินรางวัลตั้งต้น 20,000 บาท (ผู้สนับสนุนหลักในการชิงโชค คือ ชาไทยใส่นมซัมเมอร์) ถ้าหากเปิดเจอแสบคูณสองเงินรางวัลจะคูณสองทันที (เช่นหากมี 20,000 บาท ก็จะกลายเป็น 40,000 บาท) แต่ถ้าเปิดแผ่นป้ายเจอแสบหารสองเงินรางวัลจะถูกหารสองทันที (เช่นหากมี 20,000 บาท ก็จะเหลือ 10,000 บาท) แต่ถ้าหากผู้เข้าแข่งขันเปิดสามารถเปิดแผ่นป้ายแสบคูณสองได้ครบทั้ง 6 แผ่นป้าย จะได้รับเงินรางวัล 2,560,000 บาท โดยจะแบ่งเป็น 2 ส่วน ส่วนละ 1,280,000 บาทกับผู้เข้าแข่งขันและผู้โชคดีจากทางบ้านที่มาจากการจับชิ้นส่วนของผู้สนับสนุนหลักที่ผู้ชมทางบ้านส่งมาร่วมสนุกนั่นเอง แต่ในบางครั้งพิธีกรจะเปิดเพิ่มเพื่อแถมเงินรางวัลเป็น 2 เท่าหรือแล้วแต่ความประสงค์ของผู้เข้าแข่งขัน ในกรณีที่ได้เงินรางวัลในแผ่นป้ายสุดท้ายต่ำกว่าหรือเท่ากับ 20,000 บาท ซึ่งผู้ร่วมรายการที่มีการแถมแผ่นป้ายคนแรกและคนเดียวได้แก่ บุษบา มหัตถพงศ์ ได้รับเงินรางวัล 40,000 บาท ในกติกาแบบนี้ใช้เพียงแค่ 2 เทปคือเทปวันที่ 5 พฤษภาคม และ 12 พฤษภาคม พ.ศ. 2540 ต่อมาในวันที่ 19 พฤษภาคม พ.ศ. 2540 ถูกปรับเปลี่ยนโดยมีแผ่นป้ายของผู้สนับสนุนรายการ 12 แผ่นป้ายโดยมีแผ่นป้ายแสบคูณสอง 6 แผ่นป้าย มีเงินรางวัลแผ่นป้ายละ 20,000 บาท (ผู้สนับสนุนหลักในการชิงโชค คือ ชาไทยใส่นมซัมเมอร์ ต่อมาเปลี่ยนเป็นลิปตัน ไอซ์ที ชารสเลมอนและรสพีช) และแผ่นป้ายแสบหารสอง อีก 6 แผ่นป้าย เป็นแผ่นป้ายเปล่าไม่มีเงินรางวัลแต่อย่างใด แต่ถ้าหากผู้เข้าแข่งขันเปิดแผ่นป้ายแสบคูณสองได้ครบทั้ง 6 แผ่นป้าย จะได้รับเงินรางวัล 2,000,000 บาทโดยจะแบ่งเป็น 2 ส่วน ส่วนละ 1,000,000 บาทกับผู้เข้าแข่งขันและผู้โชคดีจากทางบ้านที่มาจากการจับชิ้นส่วนของผู้สนับสนุนหลักที่ผู้ชมทางบ้านส่งมาร่วมสนุกนั่นเอง แต่ถ้าหากผู้เข้าแข่งขันเปิดแผ่นป้ายแสบหารสองได้ครบทั้ง 6 แผ่นป้าย จะได้รับเงินรางวัล 200,000 บาท (แต่บางครั้งได้เงินรางวัล 100,000 บาท เพราะเกือบแตกแล้วแถม 1 แผ่นป้ายเพื่อให้แตก) (ผู้สนับสนุนเงินรางวัล คือ ร้านอาหารเกาะเกร็ด (ครั้งที่ 1) ต่อมาเปลี่ยนเป็นสตาร์ ซิตี้ ร้านอาหารเกาะเกร็ด (ครั้งที่ 2) ถั่วทองการ์เด้น ที่นอนสลัมเบอร์แลนด์ และแพลเน็ท ฮอลลีวู้ด) โดยที่ผู้เข้าแข่งขันจะได้เพียงฝ่ายเดียว ส่วนผู้โชคดีจากทางบ้านก็จะได้รับเงินรางวัล 10,000 บาทตามปกติ โดยเริ่มใช้กติกานี้ตั้งแต่วันที่ 2 มิถุนายน พ.ศ. 2540 แต่ในบางครั้งพิธีกรจะเปิดเพิ่มเพื่อแถมเงินรางวัล หรือสามารถเปลี่ยนแผ่นป้ายได้หลังจากเลือกมาแล้ว หากไม่แน่ใจว่าจะเปิดได้อะไร แล้วแต่ความประสงค์ของผู้เข้าแข่งขัน ต่อมาในวันที่ 1 เมษายน พ.ศ. 2542 (ยุคแลกหมัด) ถูกปรับเปลี่ยนโดยมีแผ่นป้ายของผู้สนับสนุนรายการ 12 แผ่นป้ายโดยมีแผ่นป้ายแสบคูณสอง 6 แผ่นป้าย มีเงินรางวัลแผ่นป้ายละ 10,000 บาท (ผู้สนับสนุนหลักในการชิงโชค คือ ลิปตัน ไอซ์ที ชารสเลมอนและรสพีช) และแผ่นป้ายแสบหารสอง อีก 6 แผ่นป้าย เป็นแผ่นป้ายเปล่าไม่มีเงินรางวัลแต่อย่างใด แต่ถ้าหากผู้เข้าแข่งขันเปิดแผ่นป้ายแสบคูณสองได้ครบทั้ง 6 แผ่นป้าย จะได้รับเงินรางวัล 2,000,000 บาทโดยจะแบ่งเป็น 2 ส่วน ส่วนละ 1,000,000 บาทกับผู้เข้าแข่งขันและผู้โชคดีจากทางบ้านที่มาจากการจับชิ้นส่วนของผู้สนับสนุนหลักที่ผู้ชมทางบ้านส่งมาร่วมสนุกนั่นเอง แต่ถ้าหากผู้เข้าแข่งขันเปิดแผ่นป้ายแสบหารสองได้ครบทั้ง 6 แผ่นป้าย จะได้รับเงินรางวัล 200,000 บาท จากทางรายการและ ลิปตัน ไอซ์ที โดยที่ผู้เข้าแข่งขันจะได้เพียงฝ่ายเดียว ส่วนผู้โชคดีจากทางบ้านก็จะได้รับเงินรางวัล 10,000 บาทตามปกติ แต่ในบางครั้งพิธีกรจะเปิดเพิ่มเพื่อแถมเงินรางวัล หรือสามารถเปลี่ยนแผ่นป้ายได้หลังจากเลือกมาแล้ว หากไม่แน่ใจว่าจะเปิดได้อะไร แล้วแต่ความประสงค์ของผู้เข้าแข่งขัน ต่อมาเมื่อมีการปรับเปลี่ยนผู้เข้าแข่งขันเป็นทีมจึงได้นำกติการอบ Jackpot ที่เคยใช้ในช่วงเดือนพฤษภาคม 2540 - มีนาคม 2542 กลับมาใช้อีกครั้ง และกติกาเดิมทุกประการตอบคำถามชิงรางวัล/แสบหน้าโหล ตอบคำถามชิงรางวัล/แสบหน้าโหล. ช่วงนี้สนับสนุนโดยถั่วทองการ์เด้น ต่อมาเป็นที่นอนสลัมเบอร์แลนด์ แพลเน็ต ฮอลลีวู้ด ชาลิปตัน ไอซ์ที ในเทปวันที่ 5 พฤษภาคม พ.ศ. 2540 ทางรายการได้ให้ผู้ชมทางบ้านตอบคำถามเพื่อชิงรางวัลเป็นเสื้อยืดของทีมงานรายการแสบคูณสอง จำนวน 20 ตัว โดยทางรายการจะถามคำถามหลังจากจบรอบ Jackpot ก่อนปิดรายการ ให้ผู้ชมทางบ้านเขียนคำตอบ แล้วส่งคำตอบมาทางไปรษณีย์ และจะเฉลยคำตอบเมื่อเข้าสู่เดือนต่อไป ต่อมาในวันที่ 7 สิงหาคม พ.ศ. 2541 หลังจากเฉลยคำตอบของคำถามประจำเดือนกรกฎาคม 2541 เรียบร้อยแล้ว ได้มีช่วงที่ให้ผู้ชมทางบ้านร่วมสนุกช่วงใหม่ นั่นคือ ช่วงแสบหน้าโหล โดยทางรายการจะกำหนดบุคคลเป็นนักแสดงหรือนักร้องตามที่ทางรายการกำหนด แล้วให้ผู้ชมทางบ้านส่งรูปภาพของตนที่คิดว่าเหมือนบุคคลที่กำหนดให้มากที่สุดมาทางไปรษณีย์ เพื่อชิงรางวัลเสื้อยืดแสบคูณสองจำนวน 20 ตัว โดยบุคคลที่รายการกำหนดให้ส่งรูปของผู้ชมที่คิดว่ามีใบหน้าเหมือนที่สุดคนแรก คือ ธงไชย แมคอินไตย์ ภายหลังวันที่ 1 ตุลาคม พ.ศ. 2541 หลังจากประกาศรายชื่อผู้โชคดีครั้งที่แล้ว ได้เปลี่ยนมาเป็นให้ผู้ชมทางบ้านส่งรูปภาพของตัวเอง แล้วบอกว่าตัวเองหน้าตาเหมือนดารานักแสดงคนไหนแทน ตั้งแต่เดือนธันวาคม 2541 ได้เปลี่ยนมาเป็นการตอบคำถามชิงรางวัลเช่นเดิมผู้เข้าแข่งขัน ผู้เข้าแข่งขัน. ในแสบคูณสองยุคแรกนั้นจะมีผู้เข้าแข่งขัน 3 คนต่อสัปดาห์ด้วยกัน ตั้งแต่เดือนกุมภาพันธ์ 2540 ถึงเดือนเมษายน 2540 โดยหลังจากจบรอบแสบปริศนาและแสบไม่รู้ตัวจะมีผู้ตกรอบรอบละ 1 คน และหาผู้เข้าแข่งขัน 1 คนเข้ารอบ Jackpot ภายหลังในเดือนพฤษภาคม 2540 ถูกปรับเปลี่ยนเป็น 5 คนต่อสัปดาห์ โดยในแต่ละสัปดาห์จะไม่เหมือนกัน โดยหลังจากจบรอบแสบพบญาติจะมีผู้ตกรอบ 1 คน และที่เหลืออีก 4 คน จะแบ่งเป็นทีม ทีมละ 2 คนตั้งแต่รอบแสบปริศนา และ 2 คนจากรอบแสบปริศนาจะต้องแข่งขันกันในรอบแสบไม่รู้ตัวเพื่อหาผู้เข้ารอบ Jackpot ต่อมาได้ปรับเปลี่ยนเป็นทีมที่ตอบถูกในรอบแสบปริศนาเข้ารอบ Jackpot ต่อมาในยุคแสบคูณสองแลกหมัดจะมีผู้เข้าแข่งขัน 2 คน และหา 1 คนเข้ารอบ Jackpot ต่อมาเปลี่ยนเป็นผู้แข่งขันเป็นคู่ คู่ละ 2 คน และหา 1 ทีมเพื่อเข้าสู่รอบ Jackpot และต่อมาในยุคแสบคูณสอง ยกแก๊งจะเหลือผู้เข้าแข่งขัน 3 คนต่อสัปดาห์เช่นเดียวกับยุคแรก และหาผู้เข้าแข่งขัน 1 คนเข้ารอบ Jackpot เช่นเดียวกันเพลงประกอบ เพลงประกอบ. ในรายการแสบคูณสองได้มีการปรับเปลี่ยนเพลงไตเติ้ล 2 ครั้งด้วยกัน โดยรูปแบบแรกเป็นเพลงไตเติ้ลที่มีผู้ขับร้อง ถูกใช้ในช่วงปี 2540 ถึงปี 2542 และไตเติ้ลมีการปรับเปลี่ยนมาแล้ว 3 ครั้ง ไตเติ้ลแบบแรกเริ่มใช้ในวันที่ 1 กุมภาพันธ์ พ.ศ. 2540 และไตเติ้ลแบบที่สองเริ่มใช้ในวันที่ 2 มิถุนายน พ.ศ. 2540 ไตเติ้ลแบบที่สามเริ่มใช้ในวันที่ 27 มีนาคม พ.ศ. 2541 ช่วงเดียวกันกับการปรับเปลี่ยนโลโก้ของบริษัท ทริปเปิ้ล ทู จำกัด ต่อมาเมื่อมีการย้ายสถานีออกอากาศมาช่อง 7 ยังคงใช้ไตเติ้ลเดิมแต่มีการปรับเปลี่ยนรูปแบบตัวอักษรแนะนำชื่อพิธีกร และในยุคแสบคูณสอง ยกแก๊ง ได้มีการปรับเปลี่ยนไตเติ้ลโดยเป็นไตเติ้ลรูปแบบแรกและรูปแบบเดียวที่ไม่มีเพลงประกอบรายการ โดยใช้เพลงบรรเลง ส่วนเพลงบรรเลงที่ใช้ในรายการช่วงแรกๆ เริ่มใช้ในเกมแสบไม่รู้ตัว และต่อมาใช้ในเกมแสบพบญาติและแสบปริศนา และเพลงบรรเลงที่ใช้ในรอบสะสมเงินรางวัล รอบตัดสิน และรอบสะสมทองคำนั้นใช้เพลงบรรเลงเหมือนกัน และรอบ Jackpot ใช้เพลงบรรเลงที่แตกต่างไปจากรอบอื่นๆ และมีเสียงคอรัสชื่อรายการ ต่อมาในยุคแสบคูณสองแลกหมัด และแสบคูณสอง ยกแก๊งได้ปรับเปลี่ยนเพลงบรรเลงทั้งไตเติ้ลและในรายการด้วย สำหรับในยุคแสบคูณสอง ยกแก๊ง เพลงบรรเลงถูกใช้เป็นเพลงไตเติ้ลจนกระทั่งยุติการออกอากาศเพลงในรายการแสบคูณสอง เพลงในรายการแสบคูณสอง. ในรายการแสบคูณสองได้มีการปรับเปลี่ยนเพลงไตเติ้ล 2 ครั้งด้วยกัน โดยรูปแบบแรกเป็นเพลงไตเติ้ลที่มีผู้ขับร้อง ถูกใช้ในช่วงปี 2540 ถึงปี 2544- นั่นก็ดี นี่ก็แจ๋ว - เริ่มแห็นแววท่าทางจะเข้าตา ตั้งแต่เยาว์วัย - เดี่ยวไม่สน คู่อ่ะ...ก็พอไหว - แสบเพียงไหนถ้ายังไม่สะใจ ต้องแสบคูณสอง - แสบคูณสอง...แสบคูณสอง ส่วนเพลงบรรเลงที่ใช้ในรายการช่วงแรกๆ เริ่มใช้ในเกมแสบไม่รู้ตัว และต่อมาใช้ในเกมแสบพบญาติและแสบปริศนา และเพลงบรรเลงที่ใช้ในรอบสะสมเงินรางวัลและสะสมทองคำนั้นใช้เพลงบรรเลงเหมือนกัน ต่อมาในยุคแสบคูณสอง ยกแก๊งได้ปรับเปลี่ยนเพลงบรรเลงทั้งไตเติ้ลและในรายการด้วยจนกระทั่งยุติการออกอากาศฉาก ฉาก.  ประตูของแสบคูณสอง จะมีอยู่ 3 รูปแบบคือ- แสบคูณสอง (ตั้งแต่เดือน 1 กุมภาพันธ์ 2540 ถึง 25 มีนาคม 2542) จะเป็นประตูแยก 2 ส่วน มีสัญลักษณ์รายการอยู่ โดยส่วนแรกเป็นคำว่า เ เ ส อีกส่วนหนึ่งคือ บ X 2 - แสบคูณสอง แลกหมัด (ตั้งแต่ 1 เมษายน ถึง 30 ธันวาคม 2542) จะเป็นประตูแยก 2 ส่วน มีสัญลักษณ์รายการอยู่ โดยส่วนแรกเป็นคำว่า เ เ ส บ อีกส่วนหนึ่งคือ X 2 - แสบคูณสอง ยกแก๊ง (ตั้งแต่ 6 มกราคม 2543 ถึง 11 มกราคม 2544) จะเป็นประตูแยก 2 ส่วน มีเครื่องหมายคูณซึ่งเป็นสัญลักษณ์ของรายการขนาดใหญ่การผลิตวีซีดี การผลิตวีซีดี. ในแสบคูณสองนั้นได้มีการผลิตวีซีดี ร่วมกับรายการเกมพันหน้าช่วงปี 2544 - 2548 โดยจะเป็นละครแสบ (รวมถึงละครพันหน้า) โดยผู้ถือลิขสิทธิ์คือบริษัท อีวีเอส เอนเทอร์เทนเมนท์ จำกัด เช่นเดียวกับรายการ ชิงร้อยชิงล้าน ชะช่ะช่างานการกุศล งานการกุศล. รายการแสบคูณสองเคยจัดงานการกุศลของทางรายการมาแล้ว 3 ครั้งโดยใช้ชื่อว่า แสบการกุศล โดยบรรยากาศในงานจะคล้ายในรายการ โดยผู้ที่เข้ามาชมงานจะสามารถมาเล่นเกมเช่นเดียวกับในรายการผ่านการจับฉลาก และยังมีการประมูลของที่ผู้เข้าแข่งขันและแสบรับเชิญนำมาในรายการก่อนการจัดงาน โดยตั้งแต่เทปวันที่ 5 พฤษภาคม พ.ศ. 2540 ทางรายการได้กำหนดให้ผู้เข้าแข่งขันทั้ง 5 คนนำสิ่งของซึ่งเป็นของสะสมมาในรายการ แล้วจะได้รับของที่ระลึกจากทางรายการ (ช่วงแรกเป็นโมเดลประตูรายการแสบคูณสอง ต่อมาเปลี่ยนเป็นเสื้อยืดของทางรายการ แชมพูออร์แกนิกส์ (ซึ่งเป็นผลิตภัณฑ์ใหม่ของยูนิลีเวอร์) และชาลิปตันไอซ์ทีแบบกระป๋อง) ภายหลังในช่วงปลายปี 2540 ได้กำหนดให้แสบรับเชิญนำมาเช่นเดียวกับผู้เข้าแข่งขัน โดยสถานที่ที่เอื้อเฟื้อในการจัดงาน แสบการกุศล นั้นแต่ละครั้งก็แตกต่างกัน มีดังนี้ ครั้งที่ 1 เมื่อวันที่ 18 มกราคม พ.ศ. 2541 จัดที่ศูนย์วัฒนธรรมแห่งชาติ ครั้งที่ 2 เมื่อวันที่ 27 กุมภาพันธ์ พ.ศ. 2542 จัดที่โรงภาพยนตร์ เมเจอร์ ซีนีเพล็กซ์ สาขารัชโยธิน ครั้งที่ 3 เมื่อวันที่ 27 มีนาคม พ.ศ. 2542 จัดที่บริษัท ทริปเปิ้ล ทู จำกัด (เนื่องจากสิ่งของของดาราที่นำมาประมูลนั้นยังไม่หมด)</doc>
