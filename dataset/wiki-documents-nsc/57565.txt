<doc id="57565" url="https://th.wikipedia.org/wiki?curid=57565" title="อำเภอกะพ้อ">อำเภอกะพ้อ กะพ้อ เป็นอำเภอหนึ่งในจังหวัดปัตตานีที่ตั้งและอาณาเขต ที่ตั้งและอาณาเขต. อำเภอกะพ้อตั้งอยู่ทางทิศตะวันออกเฉียงใต้ของจังหวัด ห่างจากอำเภอเมืองปัตตานี 68 กิโลเมตร มีอาณาเขตติดต่อกับเขตการปกครองข้างเคียงดังต่อไปนี้- ทิศเหนือ ติดต่อกับอำเภอทุ่งยางแดงและอำเภอสายบุรี - ทิศตะวันออก ติดต่อกับอำเภอบาเจาะ (จังหวัดนราธิวาส) - ทิศใต้ ติดต่อกับอำเภอรามัน (จังหวัดยะลา) - ทิศตะวันตก ติดต่อกับอำเภอรามัน (จังหวัดยะลา) และอำเภอทุ่งยางแดงประวัติ ประวัติ. คำว่า "กะพ้อ" เป็นชื่อของปาล์มชนิดหนึ่ง อำเภอกะพ้อเดิมเป็นส่วนหนึ่งของอำเภอสายบุรี ประกาศแยกเป็น กิ่งอำเภอกะพ้อ ตามประกาศกระทรวงมหาดไทยเมื่อวันที่ 6 มีนาคม พ.ศ. 2525 ต่อมาจึงได้มีพระราชกฤษฎีกายกฐานะเป็น อำเภอกะพ้อ ตั้งแต่วันที่ 4 พฤศจิกายน พ.ศ. 2536 เป็นต้นมาการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. การปกครองของอำเภอกะพ้อมี 3 ตำบล 27 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอกะพ้อประกอบด้วยองค์กรปกครองส่วนท้องถิ่น 3 แห่ง ได้แก่- องค์การบริหารส่วนตำบลกะรุบี ครอบคลุมพื้นที่ตำบลกะรุบีทั้งตำบล - องค์การบริหารส่วนตำบลตะโละดือรามัน ครอบคลุมพื้นที่ตำบลตะโละดือรามันทั้งตำบล - องค์การบริหารส่วนตำบลปล่องหอย ครอบคลุมพื้นที่ตำบลปล่องหอยทั้งตำบลประชากรประชากร. - เชื้อชาติ ส่วนใหญ่เป็นชาวไทยเชื้อสายมลายูและชาวไทย - ศาสนา มีผู้นับถือศาสนาอิสลามร้อยละ 75 และนับถือศาสนาพุทธร้อยละ 25 (มีเฉพาะหมู่ 2 ตำบลกะรุบี) - อาชีพ เป็นชาวสวนยางพาราเป็นส่วนมาก นอกนั้นทำสวนผลไม้ และทำนา</doc>
