<doc id="24214" url="https://th.wikipedia.org/wiki?curid=24214" title="มืออสูรล่าปิศาจ">มืออสูรล่าปิศาจ มืออสูรล่าปิศาจ เป็นการ์ตูนญี่ปุ่นที่แต่งโดย โช มาคุระ และวาดโดย ทาเคชิ โอกาโนะ เริ่มลงตีพิมพ์ในนิตยสารโชเน็นจัมป์รายสัปดาห์ ตั้งแต่ฉบับที่ 38 พ.ศ. 2536 จนถึงฉบับที่ 26 พ.ศ. 2542 เนื้อเรื่องเป็นแนวตลกขบขัน เกี่ยวกับ คุณครูนูเบ ผู้ใช้ "มืออสูร" ปกป้องเหล่านักเรียนให้พ้นจากเงื้อมมือของวิญญาณร้ายและภูตผีปิศาจ ซึ่งได้รับความนิยมอย่างมากจนมีการสร้างเป็นอะนิเมะ โดยเริ่มออกอากาศที่ประเทศญี่ปุ่น ทางสถานีทีวีอาซาฮี ตั้งแต่วันที่ 13 เมษายน พ.ศ. 2539 จนถึงวันที่ 21 มิถุนายน พ.ศ. 2540 มีความยาวทั้งสิ้น 48 ตอน ส่วนตอนที่ 49 "เรื่องราวของมืออสูรนูเบ" ซึ่งเป็นตอนพิเศษ ได้ออกอากาศในวันที่ 7 สิงหาคม พ.ศ. 2540 นอกจากนี้ยังมีตอนพิเศษที่ฉายในโรงภาพยนตร์ 3 ตอน และจัดจำหน่ายในรูปแบบ OVA อีก 3 ตอนด้วย ในประเทศไทย มืออสูรล่าปิศาจ ได้ลงตีพิมพ์ในนิตยสารซีคิดส์ ของสำนักพิมพ์สยามอินเตอร์คอมิกส์ ส่วนฉบับอะนิเมะ ออกวางจำหน่ายในรูปแบบวีซีดีลิขสิทธิ์โดย TIGAเนื้อเรื่อง เนื้อเรื่อง. ฮิโรชิ นักเรียนระดับชั้น ป.5 ย้ายเข้ามาเรียนที่โรงเรียนประถมโดโมริ เนื่องจากปัญหาทางด้านนิสัยส่วนตัว ฮิโรชิได้อยู่ในห้อง ป.5/3 ซึ่งมีครูประจำชั้นชื่อ "นูเอโนะ เมสุเกะ" ซึ่งมีข่าวลือว่าเป็นอาจารย์ที่มีพลังวิญญาณ ทีแรกฮิโรชิก็ไม่เชื่อคิดว่าเป็นเรื่องงมงาย แต่ครูนูเอโนะ หรือที่เหล่านักเรียนในชั้นเรียกว่า "นูเบ" ก็พิสูจน์ให้เห็นว่าสิ่งที่เหล่านักเรียนลือกันนั้นเป็นเรื่องจริง นูเบ ใช้มืออสูรที่อยู่ข้างซ้ายช่วยกำจัดปีศาจที่สิงอยู่ในตัวฮิโรชิซึ่งเป็นสาเหตุที่ทำให้ฮิโรชิเป็นเด็กก้าวร้าวได้สำเร็จ จึงทำให้ฮิโรชินับถือในตัวของนูเบเป็นอย่างมาก สิ่งที่นูเบใช้เป็นเครื่องมือในการจัดการเหล่าภูติผีปีศาจนั่นก็คือ "มืออสูร" ซึ่งมืออสูรนี้ก็คือปีศาจที่แข็งแกร่ง แต่ถูกสะกดจากอาจารย์มินาโกะ อาจารย์ของนูเบสมัยประถม ซึ่งนูเบมีความหวังที่ต้องการจะช่วยให้วิญญาณของอาจารย์มินาโกะออกจากมืออสูร เพื่อที่จะได้ไปสู่สุคติ นูเบได้เจอกับคู่ต่อสู้ที่แข็งแกร่งสูสีกับตนคือปีศาจจิ้งจอกทามาโมะ ซึ่งต้องการหัวกะโหลกของฮิโรชิเพื่อให้วิชาแปลงร่างของเขาบรรลุผลสำเร็จ แม้ว่าทามาโมะจะแข็งแกร่ง แต่เขาก็แพ้ให้กับนูเบ ทำให้ทามาโมะเปลี่ยนจุดประสงค์มาเป็นศึกษาความลับของความแข็งแกร่งของพลังที่นูเบใช้ปกป้องนักเรียน และจากศัตรูก็เปลี่ยนมาเป็นคู่แข่ง หลายครั้งที่ทั้งคู่ร่วมมือกันกำจัดปีศาจ นอกจากทามาโมะแล้ว นูเบยังต้องผจญกับเจ้าหญิงหิมะชื่อยูคิเมะ ที่ตามตื๊ออยู่ตลอดเวลาด้วย แต่ทั้งคู่ก็เป็นคู่หูที่เข้าขากันเป็นอย่างดี ยูคิเมะนั้นรักนูเบอย่างสุดหัวใจ แต่นูเบยังไม่ยอมรับยูคิเมะเสียที วันหนึ่ง ปีศาจบากิที่อยู่ในมืออสูรของนูเบได้ออกมาจากมือของนูเบ ปีศาจร้ายที่แข็งแกร่งที่สุด นูเบร่วมมือกับทามาโมะแล้วก็ยูคิเมะเข้าต่อสู้แต่ก็ไม่อาจต้านทานความแข็งแกร่งของบากิได้เลยแม้แต่น้อย แต่เนื่องจากว่านูเบได้ความช่วยเหลือจากมิงกิ ซึ่งเป็นน้องสาวของบากิ ทำให้บากิซึ่งแม้เป็นปีศาจแต่ก็ไม่อยากจะทำร้ายน้องสาวตัวเองยอมสงบลง และกลับไปเป็นมืออสูรของนูเบอีกครั้ง เวลาผ่านไป 1 ปี มีจดหมายมาจากโรงเรียนอื่นมาขอให้นูเบย้ายไปสอนที่นั่น เนื่องจากมีผีร้ายมากมาย เพื่อปกป้องเด็กนักเรียน นูเบจึงจำใจต้องอำลาจากเด็กนักเรียนที่เขารักและผูกพัน โดยเขาย้ายไปพร้อมกับยูคิเมะ ซึ่งทั้งคู่ได้แต่งงานกัน และการผจญภัยครั้งใหม่ของนูเบก็จะเริ่มต้นอีกครั้งที่โรงเรียนใหม่แห่งนั้นตัวละคร ตัวละคร. ดูรายละเอียดเพิ่มเติมในตัวละครในเรื่องมืออสูรล่าปีศาจรายชื่อตอนนักพากย์นักพากย์. - นุเอโนะ เมสุเกะ หรือ ครูนูเบ (CV:โอคิอายุ เรียวทาโร่) - ทาเทโนะ ฮิโรชิ (CV:ฟูจิตะ โทชิโกะ) - อินาบะ เคียวโกะ (CV:คาซาฮาระ รูมิ) - โฮโซคาวะ มิกิ (CV:โทมินางะ มีนะ) - คิมุระ คาสึยะ (CV:ทานากะ คาซึนาริ) - คุริตะ มาโกโตะ (CV:อุราวะ เมงุมิ) - ยามางุจิ อากิระ (CV:ยานางิซาวะ มิจิโยะ) - ชิราโตะ ชูอิจิ (CV:คาเนมารุ จุนอิจิ) - นาคาจิมะ โนริโกะ (CV:โทโยชิมะ มาจิโกะ) - คิคุจิ ชิสึกะ (CV:อุวางาวะ เอมิ) - คาเนดะ มาซารุ (CV:มัตสึโอะ กินโซ) - คิโนชิตะ อายูมิ - ทากาฮาชิ ริตสึโกะ (CV:เนยะ มิจิโกะ) - คุโรอิ มามิ - ยูคิเมะ (CV:ชิราโทริ ยูริ) - ฮาสึกิ อิสึนะ (CV:ฮอนดะ จิเอโกะ) - ฮายาเมะ (CV:ยามาซากิ วาคานะ) - ทามาโมะ เคียวสุเกะ (CV:โมริคาวะ โทชิยูกิ) - ครูมินาโกะ (CV:คัตสึกิ มาซาโกะ)</doc>
