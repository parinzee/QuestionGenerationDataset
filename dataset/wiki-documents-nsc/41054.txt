<doc id="41054" url="https://th.wikipedia.org/wiki?curid=41054" title="คณะทันตแพทยศาสตร์ มหาวิทยาลัยมหิดล">คณะทันตแพทยศาสตร์ มหาวิทยาลัยมหิดล คณะทันตแพทยศาสตร์ มหาวิทยาลัยมหิดล เดิมมีชื่อว่า คณะทันตแพทยศาสตร์พญาไท พระบาทสมเด็จพระเจ้าอยู่หัวภูมิพลอดุลยเดช มีพระบรมราชโองการโปรดเกล้าฯ ให้ตราพระราชกฤษฎีกาจัดตั้งคณะฯ ขึ้นเมื่อวันที่ 7 มิถุนายน 2511 เพื่อเพิ่มจำนวนทันตแพทย์ ให้เพียงพอต่อความต้องการของประเทศในขณะนั้น คณะทันตแพทยศาสตร์ พญาไท เลขที่ 6 ถนนโยธี เป็นคณะทันตแพทยศาสตร์คณะที่ 2 โดยขยายมาจากคณะทันตแพทยศาสตร์คณะแรกที่ถนนอังรีดูนังต์ ต่อมาในวันที่ 2 มีนาคม 2512 มหาวิทยาลัยแพทยศาสตร์ ได้รับพระกรุณาโปรดเกล้าฯ พระราชทานนามมหิดล อันเป็นพระนามของสมเด็จพระมหิตลาธิเบศร อดุลยเดชวิกรม พระบรมราชชนก เป็นชื่อมหาวิทยาลัยมหิดลแทน ชื่อเดิมมหาวิทยาลัยแพทยศาสตร์ ชื่อของ คณะทันตแพทยศาสตร์ จึงเป็นคณะทันตแพทยศาสตร์พญาไท มหาวิทยาลัยมหิดลพ.ศ. 2516 ทบวงมหาวิทยาลัยของรัฐ อนุมัติให้ตัดคำว่า พญาไท ท้ายคำของคณะทันตแพทยศาสตร์พญาไท จึงได้ใช้ชื่อว่า คณะทันตแพทยศาสตร์ มหาวิทยาลัยมหิดล มาจนถึงปัจจุบัน นับจากเวลานั้นมาจนถึงปัจจุบันได้มีคณบดีบริหารมาแล้ว 8 ท่าน ท่านแรก คือ ศ.ทพ.อิศระ ยุกตะนันทน์ โดยคณบดีท่านปัจจุบัน คือ ศ.ดร.ทพญ.วรานันท์ บัวจีบ- ปรัชญา = คณะทันตแพทยศาสตร์ เพื่อประชาชน - ปณิธาน = คณะทันตแพทยศาสตร์ มุ่งสร้างและพัฒนาผลผลิตชั้นเลิศในระดับสากล - วิสัยทัศน์ = คณะทันตแพทยศาสตร์ชั้นนำระดับนานาชาติที่ได้มาตรฐานสากล โดยมุ่งประโยชน์ต่อสังคมภายใต้การจัดการอย่างยั่งยืนประวัติประวัติ. - 7 กุมภาพันธ์ พ.ศ. 2486 ได้สถาปนามหาวิทยาลัยแพทยศาสตร์ โดยแยก คณะแพทยศาสตร์และศิริราชพยาบาล, คณะทันตแพทยศาสตร์, คณะเภสัชศาสตร์, คณะสัตวแพทยศาสตร์ จากจุฬาลงกรณ์มหาวิทยาลัย มาตั้งเป็นมหาวิทยาลัยแพทยศาสตร์ อยู่ในสังกัดกระทรวงการสาธารณสุข - 7 มิถุนายน พ.ศ. 2511 พระบาทสมเด็จพระเจ้าอยู่หัวภูมิพลอดุลยเดช มีพระบรมราชโองการโปรดเกล้าฯ ให้ตราพระราชกฤษฎีกาจัดตั้งคณะทันตแพทยศาสตร์ พญาไท ขึ้น เพื่อเพิ่มจำนวนทันตแพทย์ให้เพียงพอต่อความต้องการของประเทศในขณะนั้น - 2 มีนาคม พ.ศ. 2512 มหาวิทยาลัยแพทยศาสตร์ ได้รับพระราชทานนาม "มหิดล" เป็นนามใหม่ของมหาวิทยาลัยตามพระนามาภิไธยในสมเด็จพระมหิตลาธิเบศร อดุลยเดชวิกรม พระบรมราชชนก เพื่อรำลึกถึงพระมหากรุณาธิคุณที่ทรงมีต่อการแพทย์แผนปัจจุบันของประเทศไทย - 1 พฤษภาคม พ.ศ. 2515 โอนคณะทันตแพทยศาสตร์ บริเวณปทุมวัน ไปขึ้นกับจุฬาลงกรณ์มหาวิทยาลัย - 28 กุมภาพันธ์ พ.ศ. 2517 คณะทันตแพทยศาสตร์ พญาไท เปลี่ยนชื่อใหม่เป็น คณะทันตแพทยศาสตร์ มหาวิทยาลัยมหิดล มาจนถึงปัจจุบันทำเนียบคณบดี ทำเนียบคณบดี. ตั้งแต่เปิดทำการสอน คณะทันตแพทยศาสตร์ มหาวิทยาลัยมหิดล มีคณบดีดำรงตำแหน่งในสังกัดต่างๆของคณะ ตามลำดับต่อไปนี้ภาควิชา ภาควิชา. คณะทันตแพทยศาสตร์ มหาวิทยาลัยมหิดล ประกอบด้วย 15 ภาควิชา และ 2 โรงเรียน ดังนี้- ภาควิชา- ภาควิชากายวิภาคศาสตร์ - ภาควิชาพยาธิวิทยาช่องปากและแม็กซิลโลเฟเชียล - ภาควิชาชีววิทยาช่องปาก - ภาควิชาทันตกรรมชุมชน - ภาควิชาทันตกรรมประดิษฐ์ - ภาควิชาทันตกรรมเด็ก - ภาควิชารังสีวิทยาช่องปากและแม็กซิลโลเฟเชียล - ภาควิชาศัลยศาสตร์ช่องปากและแม็กซิลโลเฟเชียล- ภาควิชาจุลชีววิทยาช่องปาก - ภาควิชาเภสัชวิทยา - ภาควิชาทันตกรรมจัดฟัน - ภาควิชาวิทยาระบบบดเคี้ยว - ภาควิชาทันตกรรมทั่วไปขั้นสูง - ภาควิชาทันตกรรมหัตถการและวิทยาเอ็นโดดอนต์ - ภาควิชาเวชศาสตร์ช่องปากและปริทันตวิทยา- โรงเรียน - โรงเรียนเทคโนโลยีทันตกรรม - โรงเรียนผู้ช่วยทันตแพทย์ - โรงเรียนทันตแพทยศาสตร์นานาชาติหลักสูตร หลักสูตร. คณะทันตแพทยศาสตร์ได้ดำเนินงานตามภารกิจในการผลิตบุคลากรด้านทันตกรรมให้แก่สังคมไทย และเป็นสถาบันการศึกษาแห่งแรกและแห่งเดียวที่ผลิตบุคลากรทางทันตกรรมทุกระดับ โดยจำแนกเป็นหลักสูตรตามระดับการศึกษาได้ ดังนี้ ประกาศนียบัตร- หลักสูตรประกาศนียบัตรผู้ช่วยทันตแพทย์ ใช้เวลาเรียน 1 ปี - หลักสูตรประกาศนียบัตรวิชาช่างทันตกรรม ใช้เวลาเรียน 2 ปี ปริญญาตรี- หลักสูตรทันตแพทยศาสตรบัณฑิต หลักสูตรนานาชาติ ใช้เวลาศึกษา 6 ปี - หลักสูตรทันตแพทยศาสตรบัณฑิต ใช้เวลาเรียน 6 ปี โดยรับนักศึกษาทันตแพทย์ จำนวนทั้งสิ้นประมาณ 120 คนต่อปี - หลักสูตรเทคโนโลยีบัณฑิต สาขาวิชาเทคโนโลยีทันตกรรม (ต่อเนื่อง 2 ปี) ปริญญาโท หลักสูตรนานาชาติ- สาขาวิชาชีววิทยาช่องปาก - สาขาวิชาทันตกรรมจัดฟัน - สาขาวิชาทันตกรรมรากเทียม - สาขาวิชาทันตแพทยศาสตร์ (9 วิชาเอก)- การประดิษฐ์ใบหน้าขากรรไกร - ทันตกรรมชุมชน - ทันตกรรมสำหรับเด็ก - เวชศาสตร์ช่องปาก - ทันตกรรมทั่วไป - ศัลยศาสตร์ช่องปากฯ - รังสีวิทยาช่องปากฯ - วิทยาเอ็นโดดอนต์ - ทันตกรรมประดิษฐ์ ปริญญาโท หลักสูตรปกติ- สาขาวิชาทันตกรรมสำหรับเด็ก - สาขาวิชาทันตกรรมทั่วไป - สาขาวิชาทันตกรรมหัตถการ ปริญญาเอก หลักสูตรนานาชาติ- สาขาวิชาชีววิทยาช่องปาก - สาขาวิชาทันตชีววัสดุศาสตร์ ประกาศนียบัตรบัณฑิต หลักสูตรนานาชาติ- สาขาวิชาการประดิษฐ์ใบหน้าขากรรไกร ประกาศนียบัตรบัณฑิตขั้นสูง หลักสูตรนานาชาติ- สาขาวิชาทันตกรรมประดิษฐ์ทันตกรรมรากเทียม ประกาศนียบัตรบัณฑิตขั้นสูง หลักสูตรปกติ- สาขาวิชาทันตแพทยศาสตร์ มี 9 วิชาเอก- ทันตกรรมหัตถการ - วิทยาเอ็นโดดอนต์ - ทันตกรรมสำหรับเด็ก - ปริทันตวิทยา - เวชศาสตร์ช่องปาก - ทันตกรรมทั่วไป - ศัลยศาสตร์ช่องปากฯ - รังสีวิทยาช่องปากฯ - วิทยาระบบบดเคี้ยวโรงพยาบาลโรงพยาบาล. - โรงพยาบาลทันตกรรม คณะทันตแพทยศาสตร์ มหาวิทยาลัยมหิดล - โรงพยาบาลทันตกรรมมหาจักรีสิรินธรการวิจัย การวิจัย. สำนักงานการวิจัย คณะทันตแพทยศาสตร์ มหาวิทยาลัยมหิดล ได้รับการรับรองระบบคุณภาพห้องปฏิบัติการวิจัยมาตรฐาน (ISO/IEC 17025: 2005) จากสำนักมาตรฐานห้องปฏิบัติการวิจัย (สมป.) กรมวิทยาศาสตร์การแพทย์กระทรวงสาธารณสุข) รายการทดสอบที่ได้รับการรับรอง ISO/IEC 17025: 2005 วัสดุทางทันตกรรม (1)- ประเมินความเป็นพิษของวัสดุทางทันตกรรมโดยวิธี Agar overlay : ISO 7405: 2008(E) วัสดุทางทันตกรรม (1)- ประเมินความเป็นพิษของวัสดุทางทันตกรรมโดยวิธี MTT : ISO 10993-5: 2009(E),ISO 10993-12: 2007(E) หมายเหตุ (1) ซีเมนต์ ซีเมนต์อุดคลองรากฟัน วัสดุจัดฟัน วัสดุอุดฟัน วัสดุบูรณะฟัน วัสดุอุดย้อนปลายราก สารสกัดสมุนไพรทางทันตกรรม และผลิตภัณฑ์สุขภาพช่องปาก ปัจจุบันสำนักงานการวิจัย มีเครื่องมือวิทยาศาสตร์ที่ได้รับงบประมาณจัดสรรสำหรับบริการนักวิจัย ดังนี้- Micro CT Scan เป็นเครื่องถ่ายภาพรังสีเอ็กซ์เรย์ ด้วยคอมพิวเตอร์ (Computerized Tomography Scan) ขนาดเล็ก โดยใช้เทคโนโลยีขั้นสูงสำหรับการถ่ายภาพรังสีเอ็กซ์เรย์ ที่รวดเร็วและได้ข้อมูลที่มีคุณภาพมากกว่าการถ่ายภาพเอ็กซ์เรย์ด้วยฟิล์ม เนื่องจากการถ่ายแบบ CT-Scan จะสามารถจำลองข้อมูลออกมาเป็นภาพ 3 มิติ อีกทั้งยังสามารถดูภาพเอ็กซ์เรย์ในหน้าตัดอื่นๆได้แม้จะทำการถ่ายภาพเอ็กซ์เรย์เพียงครั้งเดียว ซึ่งทำให้ได้ข้อมูลที่มีประสิทธิภาพ - Laser Micro dissection เป็นเครื่องตัดเลือกเซลล์หรือเนื้อเยื่อเฉพาะส่วนจากตัวอย่างที่ต้องการนำไปทดสอบด้วยกระบวนการอื่นๆ เพื่อการวิเคราะห์ชีวโมเลกุล เช่น DNA RNA และ Proteomics หรือในเซลล์เพาะเลี้ยง หรืองานทางห้องปฏิบัติการอื่นๆ โดยอาศัยลำแสงเลเซอร์ สามารถตัดตัวอย่างได้สะดวก แม่นยำและปราศจากการปนเปื้อนแม้เพียงเซลล์เดียวในเนื้อเยื่อ สามารถใช้ได้กับตัวอย่างสด ตัวอย่างที่ผ่านกระบวนการตรึงด้วยพาราฟิน หรือแช่แข็ง ตัวอย่างฟิล์มเลือด โครโมโซม และเซลล์จากการเพาะเลี้ยงที่อยู่ในอาหารเหลว โดยไม่เป็นอันตรายต่อเซลล์หรือเนื้อเยื่อ ไม่ทำลายชีวโมเลกุลที่ต้องการศึกษาได้แก่ DNA RNA และโปรตีน มีความแม่นยำ โดยการเลื่อนแท่นวางตัวอย่างผ่านลำแสงเลเซอร์ ซึ่งตรึงอยู่กับที่ด้วยความแม่นยำสูงกว่า 1 ไมโครเมตร และขนาดของลำแสงเลเซอร์ที่ใช้ตัดมีขนาดเส้นผ่านศูนย์กลาง 0.3 ไมโครเมตร เมื่อใช้เลนส์วัตถุกำลังขยาย 100 เท่าเครือข่ายนานาชาติ เครือข่ายนานาชาติ. คณะทันตแพทยศาสตร์ มหาวิทยาลัยมหิดล มีความร่วมมือ ภายใต้สัญญาข้อตกลงความร่วมมือทางวิชากร(MOU) กับสถาบันนานาชาติ จำนวน 23 สถาบัน ในการแลกเปลี่ยนทางการศึกษา และการวิจัย ดังนี้- Jigme Dorji Wangchuck National Referral Hospital (Bhutan) - Faculty of Odonto-Stomatology, University of Health Sciences (Cambodia) - Faculty of Dentistry, International University (Cambodia) - Chang Gung Health and Culture Village, Chang Gung Medical Foundation (Taiwan R.O.C. China) - Chang Gung Craniofacial Research Center Chang Gung Medical Foundation (Taiwan R.O.C. China) - School of Stomatology, Kunming Medical University (PR. China) - International Medical College (Germany) - Faculty of Dentistry, University of Hong Kong (Hong Kong SAR) - Faculty of Dentistry, University of Indonesia (Indonesia) - Faculty of Dentistry, Graduate School, Tokyo Medical and Dental University (Japan) - The Nippon Dental University, School of Life Dentistry, Tokyo and Niigata (Japan) - Faculty of Dentistry, Hiroshima University (Japan) - Faculty of Dentistry, Okayama University (Japan) - School of Dentistry, Osaka University (Japan) - College of Dentistry, Yonsei University (Korea) - University of Health Sciences, Faculty of Dentistry (Lao PDR) - Faculty of Odonto-Stomatology, University of Medical Sciences, Ho Chi Minh City (Vietnam) - Hanoi Medical University, School of Odonto-Stomatology, Hanoi City (Vietnam) - Faculty of Dentistry, Can Tho University of Medicine and Pharmacy, Can Tho City (Vietnam) - Lutheran Medical Center (USA) - Tufts University School of Dental Medicine (USA) - University of Pennsylvania School of Dental Medicine (USA) - Indiana University School of Dentistry (USA) อีกทั้งเป็นสมาชิกของ South-East Asia Association for Dental Education (SEAADE) และเป็นสถาบันแห่งเดียวในประเทศไทย ที่ได้รับการประเมินโดย SEAADE Peer Review and Consultation Visitation ในปี พ.ศ. 2550 รวมถึงเป็นสมาชิกของ International Association for Dental Research (IADR) เพื่อดำเนินโครงการและร่วมประชุมระดับนานาชาติกับประเทศสมาชิกในทุก ๆ ปี พร้อมทั้งทำหน้าที่เป็นสำนักเลขาธิการของศูนย์ความร่วมมือทางทันตแพทย์นานาชาติในแถบลุ่มแม่น้ำโขง International Dental Collaboration of the Mekong River Region (IDCMR) ซึ่งมีสมาชิกเครือ ข่ายจากสถาบันในราชอาณาจักรกัมพูชา สาธารณรัฐประชาชนจีน สาธารณรัฐประชาธิปไตยประชาชนลาว สาธารณรัฐสังคมนิยมเวียดนาม สาธารณรัฐอินโดนีเซีย สหภาพพม่า ประเทศมาเลเซีย และประเทศไทย เพื่อส่งเสริมการดูแลสุขภาพช่องปากให้แก่ประชาชนของประเทศในแถบแม่น้ำอิรวดีเจ้าพระยาและลุ่มแม่น้ำโขง นอกจากนี้ คณะทันตแพทยศาสตร์ยังเป็นสมาชิก WHO NEW-CCET โดยเป็น National Center of Expertise on Dental Education ศูนย์เชี่ยวชาญทางทันตสุขศึกษาแห่งชาติอีกด้วยการบริการทางทันตกรรม การบริการทางทันตกรรม. ปัจจุบันคณะทันตแพทยศาสตร์ มหาวิทยาลัยมหิดลตั้งอยู่ ณ วิทยาเขตพญาไท และโรงพยาบาลทันตกรรมมหาจักรีสิรินธร ศูนย์การแพทย์กาญจนาภิเษก ศาลายา ประกอบด้วย 4 อาคาร ที่เพียบพร้อมด้วย ห้องเรียน , ห้องปฏิบัติการ , คลินิกเฉพาะทาง 13 คลินิก 2 ศูนย์ สำหรับให้บริการทางด้านศัลยศาสตร์ช่องปาก รังสีวิทยา ทันตกรรมจัดฟัน เวชศาสตร์ ช่องปากและปริทันตวิทยา ทันตกรรมหัตถการและวิทยาเอ็นโดดอนต์ ทันตกรรมประดิษฐ์ ทันตกรรมสำหรับเด็ก และประดิษฐ์ใบหน้าขากรรไกร อีกทั้งยังมียูนิตทำฟัน 620 ยูนิต สำหรับระบบการเรียนการสอน และเปิดโอกาสให้นักศึกษาทันตแพทย์ได้นำความรู้จากภาคทฤษฎีลงสู่การปฏิบัติงานจริง โดยอยู่ภายใต้การควบคุมของคณาจารย์ผู้เชี่ยวชาญอย่างใกล้ชิด โรงพยาบาลทันตกรรมมหาจักรีสิรินธร ณ ศูนย์การแพทย์กาญจนาภิเษก ศาลายา ถือกำเนิดขึ้นเมื่อวันที่ 4 มกราคม พ.ศ. 2551 โดยสมเด็จพระเทพรัตนราชสุดาฯ สยามบรมราชกุมารี เสด็จฯ ทรงเป็นประธานในพิธีเปิดอย่างเป็นทางการและเริ่มดำเนินการนับแต่บัดนั้นเป็นต้นมา โรงพยาบาลทันตกรรมมหาจักรีสิรินธรประกอบด้วย 12 คลินิก และห้องปฏิบัติการทางทันตกรรม ให้บริการด้านทันตกรรมทุกแผนกด้วยเป้าหมายที่ต้องการเป็นศูนย์ที่มีความเป็นเลิศเฉพาะทาง พร้อมให้การบริการรักษาทางทันตกรรมแก่ประชาชนและบุคลากรของมหาวิทยาลัยมหิดล ทั้งในและนอกเวลาราชการพิพิธภัณฑ์ พิพิธภัณฑ์. คณะทันตแพทยศาสตร์ มหาวิทยาลัยมหิดล เปิดพิพิธภัณฑ์ทางทันตแพทยศาสตร์แห่งแรกที่ทันสมัยที่สุดในเอเชีย โดยได้รับการสนับสนุนจากกองทุนเฉลียวอยู่วิทยานุสรณ์เป็นผู้ให้การสนับสนุนงบประมาณในการจัดสร้างพิพิธภัณฑ์และหอจดหมายเหตุ “สิรินธรทันตพิพิธ” เพื่อร่วม ถวายเป็นพระราชกุศลแด่สมเด็จพระเทพรัตนราชสุดาฯ สยามบรมราชกุมารีในโอกาสมหามงคลเฉลิมพระชนมายุ 60 พรรษา และเพื่อเป็นการส่งเสริมการพัฒนาด้านการศึกษาอย่างยั่งยืนให้แก่บุคลากรทางการแพทย์ นักเรียน นักศึกษา และประชาชนทั่วไป พิพิธภัณฑ์แห่งนี้ได้รับพระมหากรุณาธิคุณพระราชทานนามอันเป็นมงคลว่า “สิรินธรทันตพิพิธ” ที่ได้รับพระราชทานจากสมเด็จพระเทพรัตนราชสุดาฯ สยามบรมราชกุมารี ในโอกาสฉลองพระชนมายุ ๕ รอบ ๒ เมษายน พ.ศ. ๒๕๕๘ “สิรินธรทันตพิพิธ” มีเนื้อที่ทั้งหมด ๖๒๐ ตารางเมตร ภายในพิพิธภัณฑ์ แบ่งเป็น ๕ ส่วน ประกอบด้วย- โซนที่ ๑ พื้นที่อเนกประสงค์ภายใต้ชื่อใต้ร่ม พระบารมีจักรีวงศ์ เป็นโซนที่แสดงถึงพระมหากรุณาธิคุณของกษัตริย์ไทยที่มีต่อคณะทันตแพทย์ศาสตร์- โซนที่ ๒ คณะทันตแพทยศาสตร์ยุคแรกเริ่มในทวีปเอเชีย บอกเล่าเรื่องราวการรักษาฟันทั้งในจีน อินเดียและไทย- โซนที่ ๓ คณะทันตแพทยศาสตร์มหาวิทยาลัยมหิดล อดีตสู่ปัจจุบัน บอกเล่าเรื่องราวถึงการเรียน ของคณะทันตแพทยศาสตร์ ในมหาวิทยาลัย- โซนที่ ๔ หน่วยทันตกรรมพระราชทานสมเด็จพระเทพรัตนราชสุดาฯ สยามบรมราชกุมารี บอกเล่า เรื่องราวการจำลองภาพแบบสามมิติในการออกหน่วยทันตกรรมเคลื่อนที่ในพื้นที่ถิ่นทุรกันดาร และส่วนสุดท้าย - โซนที่ ๕ ห้องทันตสุขภาพสำหรับทุกคน ซึ่งจะให้ความรู้เกี่ยวกับเรื่องฟันตั้งแต่เด็กจนถึงผู้สูงอายุ มีภาพแอนิเมชั่น ประกอบบอกเรื่องราวเปิดให้มีการซักถามของบุคคลทั่วไป “สิรินธรทันตพิพิธ” ตั้งอยู่ภายในอาคารเฉลิมพระเกียรติ 50 พรรษา คณะทันตแพทยศาสตร์ มหาวิทยาลัยมหิดล ถนนโยธี มีเนื้อที่ทั้งหมด 620 ตารางเมตร เปิดให้เข้าชมวันจันทร์ - วันศุกร์ เวลา 9.30 – 16.30 น. เว้นวันหยุดนักขัตฤกษ์</doc>
