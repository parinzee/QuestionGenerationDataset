<doc id="846649" url="https://th.wikipedia.org/wiki?curid=846649" title="โรงเรียนนาวังศึกษาวิช">โรงเรียนนาวังศึกษาวิช โรงเรียนนาวังศึกษาวิช (อักษรย่อ : น.ศ.; อังกฤษ: Nawang Suksawit School) หรือเรียกอย่างย่อ ว่า นาวังวิช เป็นโรงเรียนมัธยมศึกษาขนาดใหญ่ในจังหวัดหนองบัวลำภู เปิดการเรียนการสอนชั้นมัธยมศึกษาตอนต้นและชั้นมัธยมศึกษาตอนปลายแบบสหศึกษาประจำอำเภอนาวัง จังหวัดหนองบัวลำภู อยู่ในสหวิทยาเขตวังแสนสุวรรณ สังกัดสำนักงานเขตพื้นที่การศึกษามัธยมศึกษาเขต 19 สำนักงานคณะกรรมการการศึกษาขั้นพื้นฐาน กระทรวงศึกษาธิการประวัติโรงเรียนนาวังศึกษาวิช ประวัติโรงเรียนนาวังศึกษาวิช. โรงเรียนนาวังศึกษาวิช เป็นโรงเรียนมัธยมศึกษา ประจำอำเภอนาวัง จังหวัดหนองบัวลำภู เดิมชื่อ โรงเรียนนากลางศึกษาวิช อำเภอนากลาง จังหวัดอุดรธานี จัดตั้งขึ้นเมื่อวันที่ 30 มีนาคม พ.ศ. 2521 เปิดสอนครั้งแรกเมื่อเดือนพฤษภาคม พ.ศ. 2521 มีนักเรียนจำนวน 120 คน ได้รับการจัดสรรอัตราครู 4 คน มี นายพีรพล ศรีเหล่า เป็นครูใหญ่ โรงเรียนมีพื้นที่ 63 ไร่ 2 งาน 80 ตารางวา สภาพพื้นที่โดยทั่วไปจะลาดเอียงจากทิศตะวันตกไปยังทิศตะวันออกพื้นที่ส่วนใหญ่เป็นหินลูกรังปนดินเหนียว ทำให้เป็นปัญหาด้านการเพาะปลูก การปรับสภาพพื้นที่ และการกักเก็บน้ำเป็นอย่างมาก โดยระยะแรกที่อยู่ในสังกัดจังหวัดอุดรธานี โรงเรียนตั้งอยู่ที่ตำบลนาเหล่า อำเภอนากลาง จังหวัดอุดรธานี เริ่มแรกใช้เรือนอิ่มอร่อยเป็นสถานที่ในการทำการเรียนการสอน ก่อนที่จะได้อาคารเรียนหลังแรกคือ อาคารอินทนิลที่สร้างเสร็จในปี 2523 ตามด้วยอาคารราชพฤกษ์ ที่สร้างเสร็จในปี 2529 จนถึงปีการศึกษา 2535 ได้รับอนุมัติจากกระทรวงศึกษาธิการให้เปิดสอนในระดับมัธยมศึกษาตอนปลาย หลังจากนั้นเมื่อปี พ.ศ. 2536 บริเวณฝั่งตะวันตกของจังหวัดอุดรธานีที่มีอาณาเขตติดกับจังหวัดเลยได้แก่ อำเภอหนองบัวลำภู อำเภอนากลาง อำเภอสุวรรณคูหา อำเภอศรีบุญเรือง และอำเภอโนนสัง ได้รับการประกาศจัดตั้งเป็นจังหวัดหนองบัวลำภู เมื่อวันที่ 1 ธันวาคม พ.ศ. 2536 โดยประกาศในหนังสือราชกิจจานุเบกษา ฉบับพิเศษ เล่มที่ 110 ตอนที่ 125 ลงวันที่ 2 กันยายน พ.ศ. 2536 โรงเรียนนาวังศึกษาวิชจึงได้อยู่ในสังกัดอำเภอนากลาง จังหวัดหนองบัวลำภู จนกระทั่งวันที่ 30 เมษายน พ.ศ. 2537 กระทรวงมหาดไทยได้ประกาศให้พื้นที่ทั้ง 5 ตำบลของอำเภอนากลาง ได้แก่ ตำบลเทพคีรี ตำบลนาเหล่า ตำบลนาแก ตำบลวังทอง และตำบลวังปลาป้อม ยกฐานะขึ้นเป็นกึ่งอำเภอนาวัง โรงเรียนจึงได้เปลี่ยนชื่อตามชื่อกิ่งอำเภอในสมัยนั้นเป็น โรงเรียนนาวังศึกษาวิช เนื่องจากจำนวนนักเรียนที่เพิ่มขึ้นจากการเปิดรับนักเรียนชั้นมัธยมศึกษาตอนปลาย ประกอบกับการเป็นโรงเรียนมัธยมศึกษาประจำอำเภอนาวัง ทางการจึงได้อนุมัติให้สร้างอาคารเรียนหลังใหม่ขึ้นคือ อาคารลีลาวดี ในปีพุทธศักราช 2538 เพื่อรองรับการขยายตัวของโรงเรียนที่จะเกิดขึ้นในอนาคต หลังจากนั้นในปี 2546 โรงเรียนได้รับเลือกจากกระทรวงศึกษาธิการให้เป็นโรงเรียนในโครงการ หนึ่งอำเภอ หนึ่งโรงเรียนในฝัน ประจำอำเภอนาวัง จังหวัดหนองบัวลำภู ซึ่งเป็นโครงการเด่นทางการปฏิรูปการศึกษาของรัฐบาลในสมัยนั้น และด้วยศักยภาพและคุณภาพด้านต่าง ๆ ของโรงเรียนนาวังศึกษาวิชส่งผลให้โรงเรียนกลายเป็นแหล่งเรียนรู้ที่สำคัญยิ่งของอำเภอนาวัง และได้รับรางวัลมากมายทั้งระดับจังหวัด ระดับภาคตะวันออกเฉียงเหนือและระดับประเทศ จากความร่วมมือของบุคลากรครูและนักเรียนส่งผลให้โรงเรียนนาวังศึกษาวิชเริ่มเป็นที่รู้จักกันมากยิ่งขึ้นในจังหวัดหนองบัวลำภู นอกจากนี้โรงเรียนนาวังศึกษาวิชยังได้รับคัดเลือกเป็น โรงเรียนแกนนำการพัฒนาสู่ประชาคมอาเซียน ประจำจังหวัดหนองบัวลำภู และกำลังประเมิณเป็นศูนย์เศรษฐกิจพอเพียงประอำเภออีกด้วย อย่างไรก็ตาม การพัฒนาทางด้านการศึกษาใดๆ ของโรงเรียนนาวังศึกษาวิชที่ผ่านมา คงไม่สามารถดำเนินการได้โดยลำพัง จำเป็นอย่างยิ่งที่จะต้องพึ่งพาและได้รับความร่วมมือสนับสนุนจากทุกภาคส่วนจึงจะทำให้สำเร็จลงได้ อาทิ สมาคมศิษย์เก่าโรงเรียนนาวังศึกษาวิช ชมรมต้นกล้านาวังวิช คณะครู นักเรียน และหน่วยงานราชการภายในอำเภอนาวัง ปีการศึกษา 2561 สำนักงานเขตพื้นที่การศึกษามัธยมศึกษา เขต 19 ได้แต่งตั้งให้ นายพิศิษฐ์ ชินชัยพงษ์ ผู้อำนวยการโรงเรียนบ้านขามพิทยาคม อำเภอเมืองหนองบัวลำภู จังหวัดหนองบัวลำภู มาดำรงตำแหน่งผู้อำนวยการแทน นายสุขเกษม พาพินิจ ซึ่งย้ายไปดำรงตำแหน่งผู้อำนวยการโรงเรียนคำแสนวิทยาสรรค์ อำเภอนากลาง จังหวัดหนองบัวลำภู โรงเรียนนาวังศึกษาวิช ตั้งอยู่ เลขที่ 55 หมู่ที่ 13 ถนนอุดรธานี-เมืองเลย ตำบลนาเหล่า อำเภอนาวัง จังหวัดหนองบัวลำภู มีอาคารเรียน 3 อาคาร อาคารปฏิบัติการ 4 หลัง อาคารชั่วคราว 1 หลัง หอประชุมใหญ่ชั้นเดียว 1 หลัง โดยใช้เป็นพื้นที่ก่อสร้างทั้งหมดกว่า 14 ไร่ เป็นโรงเรียนมัธยมศึกษาขนาดใหญ่ซึ่งมีอาคารเรียนและบุคลากรเพียงพอสำหรับการเรียนการสอน ปัจจุบัน โรงเรียนนาวังศึกษาวิชมีผู้อำนวยการโรงเรียนคือนายพิศิษฐ์ ชินชัยพงษ์ โดยโรงเรียนมีระยะทางจากโรงเรียนถึงศูนย์ราชการจังหวัดประมาณ 42 กิโลเมตรอาณาเขตอาณาเขต. - พื้นที่ 63 ไร่ 2 งาน 80 ตารางวา- ทิศเหนือ ติดกับชุมชนบ้านนาเหล่า - ทิศตะวันออก ติดกับถนนไปตำบลนาแก - ทิศตะวันตก ติดกับร้านศรีบุญเรืองเนื้อย่างเกาหลี สาขา 9 - ทิศใต้ ติดถนนอุดรธานี-เมืองเลย (ทางหลวงหมายเลข 210)สถานที่ภายในโรงเรียนสถานที่ภายในโรงเรียน. - หอประชุมสัตบรรณ - อาคาร 1 อินทนิล - อาคาร 2 ราชพฤกษ์ - อาคาร 3 ลีลาวดี - อาคารหมวดคหกรรม - อาคารหมวดอุตสาหกรรม - อาคารหมวดเกษตรกรรม - อาคารหมวดทัศนศิลป์ - เรือนอิ่มอร่อย - โดม 39 ปี - สวนศิลป์ - สวนนางผมหอม - โดมจอดรถจักรยานยนต์ - ร้านสวัสดิการ - สนามเทนนิส - สนามฟุตบอล - ลานกิจกรรมหลักสูตรที่เปิดสอน หลักสูตรที่เปิดสอน. โรงเรียนนาวังศึกษาวิชได้จัดทำหลักสูตรสถานศึกษาโดยยึดตามหลักสูตรการศึกษาขั้นพื้นฐาน พุทธศักราช 2551 เป็นหลักสูตรแกนกลางการศึกษา และจัดแผนการเรียนการสอนอย่างคลอบคลุมและตรงตามความต้องการของผู้เรียน ดังนี้ชั้นมัธยมศึกษาตอนต้นชั้นมัธยมศึกษาตอนต้น. - ห้องเรียนพิเศษ แผนการเรียนคณิตศาสตร์โดยระบบคอมพิวเตอร์ 2 ห้องเรียน - ห้งอเรียนธรรมดา 6 ห้องชั้นมัธยมศึกษาตอนปลายชั้นมัธยมศึกษาตอนปลาย. - ห้องเรียนวิทยาศาสตร์-คณิตศาสตร์-คุณภาพ 1 ห้อง - ห้องเรียนวิทยาศาสตร์-คณิตศาสตร์ 3 ห้อง - ห้องเรียนศิลป์-ภาษา 2 ห้อง - ห้องเรียนศิลป์-คอมพิวเตอร์ 1 ห้อง - ห้องเรียนศิลป์-เทคโนโลยีการเกษตรและอุตสาหกรรม 1 ห้องรายนามผู้บริหารสถานศึกษาเกียรติประวัติเกียรติประวัติ. 1. ได้รับคัดเลือกให้เป็นโรงเรียนในโครงการ หนึ่งอำเภอหนึ่งโรงเรียนในฝัน (กระทรวงศึกษาธิการ) 2. โรงเรียนได้รับการรับรองมาตรฐานโรงเรียนส่งเสริมสุขภาพ ระดับทอง 3. โรงเรียนทรงคุณค่า สพฐ. ด้านการศึกษายอดเยี่ยม 4. ได้รับเลือกให้เป็น โรงเรียนดีใกล้บ้าน 5. ผลประเมินคุณภาพภายนอก รอบสามของสถานศึกษาระดับการศึกษาขั้นพื้นฐาน (ประเภททั่วไป) ได้รับการรับรองคุณภาพ ในระดับ ดี 6. โครงการ Best Practice ระดับภาคตะวันออกเฉียงเหนือ ได้รับรางวัล ชนะเลิศ 7. เป็นตัวแทนภาคตะวันออกเฉียงเหนือเข้าร่วมในงาน "สิงหาคม เดือนแห่งการเรียนรู้ประวัติศาสตร์ตามแนวพระราชดำริ ปี 2560 (1S2C)" ที่กรุงเทพมหานคร ซึ่งจัดโดย สพฐ.</doc>
