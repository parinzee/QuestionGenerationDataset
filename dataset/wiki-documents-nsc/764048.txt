<doc id="764048" url="https://th.wikipedia.org/wiki?curid=764048" title="เซย์น แมลิก">เซย์น แมลิก เซน จาวัดด์ "เซย์น" แมลิก ( เกิด 12 มกราคม ค.ศ. 1993) หรือรู้จักกันในชื่อ เซย์น เป็นนักร้อง และนักแต่งเพลงชาวอังกฤษ ใน ค.ศ. 2010 แมลิกเข้าประกวดในฐานะศิลปินเดี่ยวในรายการดิเอ็กซ์แฟกเตอร์ หลังจากตกรอบในฐานะนักร้องเดี่ยว แมลิกกลับมาแข่งขันพร้อมกับผู้ประกวดอีกสี่คน ก่อตั้งเป็นบอยแบนด์ในชื่อ วันไดเรกชัน เมื่อครั้งที่เขาเป็นสมาชิกวง แมลิกและเพื่อน ๆ ออกอัลบั้มเพลงที่ประสบความสำเร็จ 4 อัลบั้ม แสดงในทัวร์คอนเสิร์ต และได้รับรางวัลมากมาย ในเดือนมีนาคม ค.ศ. 2015 ตัวแทนของแมลิกประกาศเรื่องการแยกทางของแมลิก แมลิกเซ็นสัญญานักร้องเดี่ยวกับสังกัดอาร์ซีเอเรเคิดส์ใน ค.ศ. 2015 พร้อมสตูดิโออัลบั้มแรก ไมนด์ออฟไมน์ มีกำหนดออกจำหน่ายในวันที่ 25 มีนาคม ค.ศ. 2016 อัลบั้มนำด้วยซิงเกิล "พิลโลว์ทอล์ก" เปิดตัวที่อันดับหนึ่งบนชาร์ตบิลบอร์ดฮอต 100 ในสหรัฐอเมริกา และชาร์ตซิงเกิลแห่งสหราชอาณาจักร</doc>
