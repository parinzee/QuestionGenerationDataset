<doc id="217434" url="https://th.wikipedia.org/wiki?curid=217434" title="ฟรานซิส ยิป">ฟรานซิส ยิป ฟรานซิส ยิป (จีนตัวเต็ม: 葉麗儀, จีนตัวย่อ: 叶丽仪, พินอิน: Yè Líyí, Frances Yip; 22 ตุลาคม พ.ศ. 2490 - ) หรือ เย่ ลี่อี๋ (อ่านตามภาษาจีนกลาง) คือนักร้องชื่อดังชาวฮ่องกง รู้จักกันอย่างที่ในฐานะผู้ร้องเพลงประกอบภาพยนตร์จีน "เจ้าพ่อเซี่ยงไฮ้" เพลง "รักคุณเข้าแล้ว" และเพลง "บัวขาว" ของพระเจ้าวรวงศ์เธอ พระองค์เจ้าภาณุพันธ์ยุคล และหม่อมหลวงพวงร้อย อภัยวงศ์ ฟรานซิส ยิป เกิดเมื่อปี 1947 เป็นนักร้องฮิตของฮ่องกง เธอร้องเพลงนำในหนังซีรีส์ทางทีวีบีของฮ่องกงจำนวนมากในช่วงปี '80 และช่วงต้น '90 ชื่อเสียงของเธอโด่งดังไปหลายประเทศทั่วโลกหลังจากการร้องเพลงนำในหนัง ซีรีส์ยอดฮิตชุด "เจ้าพ่อเซี่ยงไฮ้" (The Bund) ก่อนที่เธอจะประสบความสำเร็จอย่างสูงนี้ เธอมีเพลงในหลายอัลบั้มที่นำเพลงฮิตจากนักร้องในอดีตเคยร้องไว้อาทิ อดัม เชง, โรมัน ธัม, เจนนี่ เซ็ง ฟรานซิสมีผลงานเพลงมากกว่า 80 อัลบั้มในช่วง 37 ปีของการบันทึกเสียงทั้งภาษาอังกฤษ, กวางตุ้ง, แมนดาริน นอกจากนี้เธอยังร้องภาษาไทย, ญี่ปุ่นและโพลีนีเซี่ยนที่ได้รับความนิยมมากเช่นกัน เธอแสดงเพลงในรายการโทรทัศน์, ภาพยนตร์, คอนเสิร์ต และคาบาเรต์มากกว่า 30 ประเทศในห้าภูมิภาคของโลก โดยที่เธอมีความสามารถพูดได้คล่องทั้งภาษากวางตุ้ง,แมนดารินและอังกฤษ ฟรานซิสเป็นที่รู้จักไปทั่วโลกอีกครั้งเมื่อเธอได้รับเลือกจากรัฐบาลฮ่องกง เป็นฟรีเซนเตอร์ร่วมในพิธีส่งมอบเกาะฮ่องกงจากอังกฤษให้แก่จีนเมื่อวันที่ 30 มิถุนายน 1997 มีผู้คนชมโทรทัศน์มากกว่า 120 ล้านคนมากกว่า 80 ประเทศทั่วโลก เธอได้ชื่อว่าเป็นสุภาพสตรีดีเด่นคนหนึ่งของฮ่องกง มีความเป็นผู้ดี สุภาพ พูดจาไพเราะ พูดได้ชัดเจน เป็นที่นับถือของวงการเพลงและวงการสังคมในฮ่องกง เพลงต่าง ๆ ของเธอด้วยเสียงอันก้องกังวาน ขับขานอย่างไพเราะยิ่ง เธอได้ชื่อว่าเป็นนักสู้ เธอไม่ได้ร้องเพลงเกี่ยวกับฮีโร่ แต่เธอเป็นฮีโร่ในตัวเธอเอง เมื่อเร็ว ๆ นี้ฟรานซิสได้ต่อสู้จากผ่านพ้นจากโรคมะเร็งทรวงอก และกลับมาแข็งแรงดีขึ้น</doc>
