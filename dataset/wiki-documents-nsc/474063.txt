<doc id="474063" url="https://th.wikipedia.org/wiki?curid=474063" title="เหรียญเกียรติยศ (ญี่ปุ่น)">เหรียญเกียรติยศ (ญี่ปุ่น) เหรียญเกียรติยศ (; ) เป็นอิสริยาภรณ์ที่มอบโดยรัฐบาลญี่ปุ่น เพื่อมอบแก่บุคคลผู้ประสบความสำเร็จในด้านต่าง ๆ สถาปนาขึ้นเมื่อวันที่ 7 ธันวาคม พ.ศ. 2424 ในรัชสมัย สมเด็จพระจักรพรรดิเมจิแห่งจักรวรรดิญี่ปุ่น ทั้งนี้จะมีการมอบเหรียญเกียรติยศสองครั้งต่อปี คือทุก ๆ วันที่ 29 กุมภาพันธ์ (วันพระราชสมภพของสมเด็จพระจักรพรรดิโชวะ) และ 3 พฤศจิกายน (วันพระราชสมภพของสมเด็จพระจักรพรรดิเมจิ)ประเภทแถบสีแดง ประเภท. แถบสีแดง. มอบครั้งแรกในปี พ.ศ. 2425 มอบแก่บุคคลผู้เสี่ยงตนในการช่วยชีวิตผู้อื่นแถบสีเขียว แถบสีเขียว. มอบครั้งแรกในปี พ.ศ. 2425 เดิมมอบให้แก่ "เด็ก, ลูกหลาน, ภรรยา และคนรับใช้ สำหรับความกตัญญูและความขยันหมั่นเพียรอันน่ายกย่อง ในขณะที่ตัวของพวกเขาก็เป็นแบบอย่างของประชาชน" ภายหลังสงครามโลกครั้งที่สอง ในปี พ.ศ. 2493 เหรียญนี้ก็ถูกระงับการมอบ ต่อมาในปี พ.ศ. 2498 เหรียญนี้ก็ถูกแทนที่ด้วยเหรียญเกียรติยศแถบสีเหลือง จนกระทั่งในปี พ.ศ. 2546 เหรียญเกียรติยศแถบสีเขียวก็ถูกฟื้นฟูขึ้นมาเพื่อมอบแก่บุคคลที่มีความกระตือรือร้นในการให้บริการสังคมแถบสีเหลือง แถบสีเหลือง. มอบครั้งแรกในปี พ.ศ. 2430 (ยกเลิกในภายหลัง); มอบแก่บุคคลที่มีความขยันหมั่นเพียร ในขณะที่การมีส่วนร่วมในกิจกรรมระดับมืออาชีพของพวกเขากลายเป็นแบบอย่างของประชาชนแถบสีม่วง แถบสีม่วง. มอบครั้งแรกในปี พ.ศ. 2498 มอบแก่บุคคลที่ได้สนับสนุนต่อการพัฒนาและการปรับปรุงทางวิชาการและศิลปะจนประสบความสำเร็จแถบสีน้ำเงิน แถบสีน้ำเงิน. มอบครั้งแรกในปี พ.ศ. 2425 มอบแก่บุคคลที่ได้ทำผลงานสำคัญในพื้นที่พัฒนาสังคมและสวัสดิการหรือการบริการสาธารณะแถบสีน้ำเงินเข้ม แถบสีน้ำเงินเข้ม. มอบครั้งแรกในปี พ.ศ. 2462 มอบแก่บุคคลที่ใจกว้างต่อการช่วยเหลือทางด้านการเงินสำหรับความเป็นอยู่ที่ดีของประชาชนข้อมูลเพิ่มเติมข้อมูลเพิ่มเติม. - ญี่ปุ่น, สำนักงานคณะรัฐมนตรี: Decorations and Medals- สำนักเครื่องราชอิสริยาภรณ์: เหรียญเกียรติยศ - Japan Mint: Production Process</doc>
