<doc id="318049" url="https://th.wikipedia.org/wiki?curid=318049" title="ทิลมัน รีเมนชไนเดอร์">ทิลมัน รีเมนชไนเดอร์ ทิลมัน รีเมนชไนเดอร์ () (ราว ค.ศ. 1460 - (7 กรกฎาคม ค.ศ. 1531) ทิลมัน รีเมนชไนเดอร์เป็นประติมากรและช่างสลักไม้คนสำคัญชาวเยอรมัน ที่ทำงานอยู่ที่เวือร์ซบูร์ก ตั้งแต่ปี ค.ศ. 1483 รีเมนชไนเดอร์เป็นประติมากรผู้มีความสามารถระหว่างสมัยคาบเกี่ยวระหว่างสมัยกอธิคและสมัยฟื้นฟูศิลปวิทยาประวัติ ประวัติ. ทิลมัน รีเมนชไนเดอร์เกิดราวระหว่างปี ค.ศ. 1445 ถึงปี ค.ศ. 1462 ที่ไฮล์บัด ไฮลีเกนสตัดท์ในรัฐเทือริงเงินในประเทศเยอรมนีปัจจุบัน เมื่อรีเมนชไนเดอร์อายุได้ห้าขวบบิดาก็ถูกยึดทรัพย์เพราะเข้าไปพัวพันกับความขัดแย้งทางการเมืองอันรุนแรง ครอบครัวต้องออกจากไฮลิเกนชตัท ไปตั้งหลักแหล่งอยู่ที่โอสเตอโรดเดออัมฮาร์ซ (Osterode am Harz) บิดาของทิลมันได้รับหน้าที่ใหม่เป็นมาสเตอร์ของโรงกษาปณ์ซึ่งเป็นตำแหน่งดีสำหรับยุคนั้น ทิลมันจึงเติบโตขึ้นที่นั่น กล่าวกันว่ารีเมนชไนเดอร์เดินทางไปเวือร์ซบูร์กครั้งแรกเมื่ออายุได้ 18 ปีเพื่อไปเยี่ยมลุงผู้เป็นนายทะเบียนและที่ปรึกษาทางการเงินของบิชอปแห่งเวือร์ซบูร์ก แต่ก็ไม่ได้ไปพำนักอยู่นาน ราวปี ค.ศ. 1473 รีเมนชไนเดอร์ก็เริ่มการศึกษาและฝึกงานในด้านการประติมากรรมและการแกะสลักไม้ในบริเวณชวาเบียและตอนเหนือของแม่น้ำไรน์ ที่อาจจะเป็นที่สตราสบวร์ก และ อุล์มก็เป็นได้ ขณะสมาคมช่างสลักระบุว่าผู้ที่จะได้รับประกาศนียบัตรได้ต้องผ่านการศึกษาเล่าเรียนเดินทางไปหาประสบการณ์กับห้องช่างต่างๆ แต่นอกไปจากนั้นแล้วก็ไม่มีอะไรที่เป็นที่ทราบมากนักเกี่ยวกับชีวิตเบื้องต้นนอกไปจากว่าทิลมันอาจจะได้เห็นงานของมาร์ติน เชินเกาเออร์ ที่เชินเกาเออร์ใช้เป็นตัวอย่างในการสร้างงานสลักทองแดงต่อมา ในปี ค.ศ. 1483 รีเมนชไนเดอร์ก็ไปตั้งหลักแหล่งอยู่ที่เวือร์ซบูร์กและเมื่อวันที่ 7 ธันวาคม ค.ศ. 1483 ก็ได้เข้าเป็นสมาชิกในฐานะผู้ช่วยจิตรกรของสมาคมเซนต์ลูคสำหรับจิตรกร, ประติมากร และ ช่างแก้ว เมื่อวันที่ 28 กุมภาพันธ์ ค.ศ. 1485 ทิลมันก็สมรสกับอันนา ชมิดท์แม่หม้ายของช่างทองกับลูกชายสามคน การแต่งงานครั้งนี้ไม่แต่จะรีเมนชไนเดอร์มีฐานะดีขึ้นแต่ยังทำให้เปลี่ยนฐานะจากการเป็นช่างฝึกหัดเป็นช่างเต็มตัวด้วย (master craftsman) หลังจากแต่งงานกันได้สิบปีอันนาก็เสียชีวิตทิ้งทิลมัลไว้กับลูกสาวคนหนึ่ง จากนั้นทิลมันก็แต่งงานอีกสามครั้ง ในขณะเดียวกันกับที่สร้างและขยายกิจการทางงานศิลปะของตนเอง งานชิ้นแรกที่สุดที่ทราบเป็นงานสลักหินสำหรับหลุมศพของเอเบอร์ฮาร์ด ฟอน กรุมบาคที่โบสถ์ประจำท้องถิ่นที่ริมพาร์ ซึ่งอาจจะเป็นงานประเภทที่รับทำก่อนที่จะมาได้งานชิ้นใหญ่กับคริสต์ศาสนสถาน ทิลมันเริ่มได้รับงานหลายชิ้นจากเทศบาลเมืองเวือร์ซบูร์กและเมืองใกล้เคียง งานชิ้นใหญ่ชิ้นแรกที่เชื่อกันว่าเป็นงานของทิลมันคืองานฉากแท่นบูชาที่โบสถ์นักบุญยากอบที่เมืองโรเตนบวร์กอบเดอร์เทาเบอร์ที่บรรยายในหนังสือท่องเที่ยวว่าแกะสลักราวปี ค.ศ. 1490 แต่เมื่อเปรียบลักษณะกับงานอื่นแล้วก็ดูจะเป็นงานที่ยังไม่สมบูรณ์เต็มที่ ที่ทำให้สันนิษฐานว่าอาจจะเป็นงานที่ทำขึ้นก่อนหน้านั้น ในปี ค.ศ. 1490 เทศาภิบาลเมืองมึนเนอร์ชตัดท์ก็สั่งฉากแท่นบูชาแมรีแม็กดาเลนสำหรับโบสถ์ประจำเมืองที่รวมทั้งการแกะนักบุญ[[มารีย์ชาวมักดาลา]กับทูตสวรรค์หกองค์ ในปีต่อมา ค.ศ. 1491 เทศาภิบาลเมืองเวือร์ซบูร์กก็สั่งงานแกะสลักขนาดเท่าคนจริงจากหินเป็นรูป[[อาดัม]]กับ[[เอวา]]สำหรับประตูทางเข้าด้านใต้ของโบสถ์มาเรียคาเพลเลอที่เป็นโบสถ์ของเทศาภิบาลเมือง [[Image:Tilman_Riemenschneider_Barbara-1.jpg|thumb|left|“นักบุญบาร์บารา” [[Bayerisches Nationalmuseum|พิพิธภัณฑ์แห่งชาติแห่งบาวาเรีย]]]] หลังจากอันนาภรรยาคนแรกเสียชีวิตในปี ค.ศ. 1494 แล้วทิลมันก็แต่งงานเป็นครั้งที่สองในปี ค.ศ. 1497 ครั้งนี้มีลูกสาวสองคนและลูกชายสามคน และดูเหมือนว่าลูกแต่ละคนจะมีพรสวรรค์เช่นพ่อ หลังจากการเสียชีวิตของอันนาไม่นานทิลมันก็แกะสลักรูป[[แม่พระและพระกุมาร]]ที่อยู่ที่โบสถ์นักบุญแบร์นาร์ดในเวือร์ซบูร์กในปี ค.ศ. 1495 ที่นักเขียน[[แฮร์มัน เฮสเส]]บรรยายว่า: “สายพระเนตรที่ทรงทอดลงมาอันเหมือนฝันที่จากตู้กระจก ดูเหมือนว่าจะทรงมองห่างไกลออกไปจากโลกนี้นัก... ความสง่างามอ่อนช้อยและความโดดเด่นของพระองค์์เป็นสิ่งที่เด่นชัดว่าทรงอยู่เหนือมวลมนุษย์ในปัจจุบันทั้งสิ้น” เมื่อมาถึงราว ค.ศ. 1500 ทิลมันก็เป็นช่างฝีมือผู้มีชื่อเสียงเป็นที่รู้จักและมีฐานะดีของเวิร์ซบวร์ก ไม่แต่ว่าจะเป็นเจ้าของบ้านหลายหลังแต่ยังเป็นเจ้าของที่ดินและมีไร่องุ่นเป็นของตนเองด้วย ห้องแกะสลักของทิลมันมีชื่อเสียงจนสามารถมีช่างฝึกงานแกะไม้และเขียนภาพได้ถึงสี่สิบคน ในเดือนพฤศจิกายนปี [[ค.ศ. 1504]] รีเมนชไนเดอร์เองก็ได้รับตำแหน่งเป็นเทศาภิบาลเมืองของเวือร์ซบูร์ก และดำรงตำแหน่งอยู่ยี่สิบปี ตำแหน่งที่ได้รับนอกจากจะทำให้มีหน้ามีตาแล้วก็ยังทำให้ได้รับงานชิ้นใหญ่ที่มีราคาดีด้วย ระหว่างปี [[ค.ศ. 1520]] ถึงปี [[ค.ศ. 1524]] ทิลมันถึงกับได้เป็นนายกเทศมนตรีของเวือร์ซบูร์กเอง ระหว่าง[[Peasants' War|สงครามชาวนา]]เทศบาลเมืองเวือร์ซบูร์กก็เข้าเป็นฝักฝ่ายกับชาวนาที่ก่อการปฏิวัติไปทั่วเยอรมนี และหันมาเป็นปฏิปักษ์ต่อคอนราด ฟอน ทุงเงิน [[บิชอปแห่งเวือร์ซบูร์ก]]ผู้ที่ประทับอยู่บน[[Fortress Marienberg|ป้อมมาเรียนแบร์ก]]เหนือตัวเมือง เมื่อวันที่ [[4 มิถุนายน]] [[ค.ศ. 1525]] กองทัพฝ่ายชาวนาก็ถูกทำลายอย่างย่อยยับโดยกองทัพของฝ่ายบิชอป ที่ทำให้มีผู้เสียชีวิตราว 8,000 คนนอกเมือง[[เวิร์ซบวร์ก]] หลังจากที่เวิร์ซบวร์กยอมแพ้ คณะเทศาภิบาลเมืองที่รวมทั้งรีเมนชไนเดอร์ก็ถูกจับเข้าคุกและทรมานในมาเรียนแบร์ก ตามตำนานที่กล่าวขานกันเล่าว่าระหว่างการทรมาน เจ้าหน้าที่ก็หักมือทั้งสองข้างของทิลมันซึ่งเป็นการทำให้หมดอาชีพ หลังจากนั้นอีกสองเดือนคณะเทศาภิบาลเมืองก็ได้รับการปล่อยตัว แต่ทรัพย์สมบัติของทิลมันถูกยึดไปหมดและหลังจากนั้นก็ไม่ได้รับงานชิ้นใหญ่อีกจนกระทั่งเสียชีวิตในปี [[ค.ศ. 1531]] ที่เวือร์ซบูร์ก ลูกชายจอร์จจากการแต่งงานครั้งที่สองจึงดำเนินงานห้องสลักต่อไปหลังจากนั้นศิลปะ ศิลปะ. [[Image:Riemenschneider maidbronn.jpg|thumb|right|200px|“ความโทมนัสต่อการสิ้นพระชนม์ของพระเยซู”, เมดบรอนน์]] งานประติมากรรมและงานแกะสลักไม้ของทิลมัน รีเมนชไนเดอร์เป็นงานของปลาย[[ศิลปะกอทิก|ยุคกอทิก]]และต้น[[สมัยฟื้นฟูศิลปวิทยา]] แต่งานในบั้นปลายเริ่มแสดงลักษณะที่เรียกว่า[[จริตนิยม]] ลักษณะงานของทิลมันคืองานที่เป็นงานแสดงพลังอารมณ์บนใบหน้าของรูปสลักที่มักจะแสดงอารมณ์หมกมุ่นในความคิดอันลึกซึ้งเช่นที่เห็นใน[[ภาพเหมือนตนเอง|รูปแกะสลักเหมือนตนเอง]] และเป็นงานที่เต็มไปด้วยรายละเอียดที่รวมไปถึงรอยพับรอบพริ้วของเสื้อผ้าของตัวแบบ การเน้นอารมณ์ภายในของตัวแบบเป็นสิ่งที่ทำให้งานของรีเมนชไนเดอร์ต่างจากงานของศิลปินผู้อื่นก่อนหน้านั้น ซอเรน เมลิเคียน [[นักวิพากษ์ศิลป์]]เปรียบงานชิ้นที่ดีที่สุดเช่นพระแม่มารีในภาพการประกาศของเทพว่าเป็นงานที่ดีเด่นเท่าเทียมกับจิตรกรรมสีน้ำมันของ[[อัลเบรชท์ ดือเรอร์]] [[เคนเนท คลาก]] [[นักประวัติศาสตร์ศิลป์]]มีความเห็นว่างานของรีเมนชไนเดอร์เป็นงานที่แสดงถึงความศรัทธาส่วนตัวในคริสต์ศาสนาของชาวเยอรมันในปลายคริสต์ศตวรรษที่ 15 และเป็นสัญญาณของ[[การปฏิรูปศาสนาฝ่ายโปรเตสแตนต์|การปฏิรูปศาสนา]]ที่ตามมา ในบรรดาผู้ได้รับอิทธิพลจากทิลมันก็ได้แก่[[Peter Breuer|ปีเตอร์ บรูเออร์]] และ [[Philipp Koch|ฟิลิปป์ คอค]]งานสำคัญ งานสำคัญ. [[Image:Rothenburg BW 17.JPG|thumb|right|200px|“ฉากประดับแท่นบูชาพระโลหิตอันศักดิ์สิทธิ์” ที่[[โรเทนบูร์กอบเดอร์เทาเบอร์]]]] [[Image:Rothenburg BW 16.JPG|thumb|right|200px|รายละเอียดของ “ฉากแท่นบูชาพระโลหิตอันศักดิ์สิทธิ์”]] งานสะสมกลุ่มใหญ่ที่สุด 81 ตั้งแสดงอยู่ที่พิพิธภัณฑ์ไมน์แฟรงคิชเชสใน[[Fortress Marienberg|ป้อมมาเรียนแบร์ก]]เหนือตัวเมืองเวือร์ซบูร์ก- “ปิเอต้าฮาซเซนบาค” (Hassenbacher Vesperbild) ในโบสถ์ฮาซเซนบาค, ราว ค.ศ. 1490, ไม้ - “ฉากแท่นบูชาการลาของอัครทูต” (Altar of the Farewell of the Apostles) โบสถ์อาลเลอร์ไฮลิเกนไม่ไกลจาก[[เนิร์นแบร์ก]], ราว ค.ศ. 1491 - “ฉากแท่นบูชามารีย์ชาวมักดาลา” (Altar Piece, Maria Magdalena) [[มึนเนอร์ชตัดท์]], ราว ค.ศ. 1490/1492 - “อาดัมและเอวา” พิพิธภัณฑ์ไมน์แฟรงคิชเชส, เวือร์ซบูร์ก, ราว ค.ศ. 1491/1493 - “รูปสลักของบิชอปรูดอล์ฟ ฟอน เชเรนแบร์ก” (Sculpture of Bishop Rudolf von Scherenberg) [[มหาวิหารเวือร์ซบูร์ก]], ราว ค.ศ. 1496/1499 - “อนุสรณ์ที่บรรจุพระบรมศพของพระเจ้าเฮนรีและพระชายาจักรพรรดินีคุนิกุนด์” [[มหาวิหารบัมแบร์ก]], ราว ค.ศ. 1499/1513 - “รูปสลักแมรี ซาโลเมและเซเบดี” (Mary Salome and Zebedee) เวือร์ซบูร์ก ราว ค.ศ. 1501-1505 ปัจจุบันอยู่ที่[[พิพิธภัณฑ์วิคตอเรียและอัลเบิร์ต]], ลอนดอน - “นักบุญแอนน์และสามีสามคน” [[Bayerisches Nationalmuseum|พิพิธภัณฑ์แห่งชาติแห่งบาวาเรีย]], [[มิวนิค]], ราว ค.ศ. 1505/1510, ไม้ - “ความรันทดของพระแม่มารีย์” (Grieving Maria) พิพิธภัณฑ์ไมน์แฟรงคิชเชส, เวือร์ซบูร์ก, ราว ค.ศ. 1505 - “ฉากแท่นบูชามาเรีย” [[Creglingen|เครกลิงเงน]], ราว ค.ศ. 1505/1508, ไม้ - “ฉากแท่นบูชาอัครทูต, ฉากแท่นบูชาคริสต์ศาสนบิดา, ฉากแท่นบูชาแม่พระรับสาร, รูปสลักนักบุญคิลเลียน, พระเยซูตรึงกางเขน” โบสถ์เซนต์เลโอ, บิบราไม่ไกลจากไมนิงเง็น, ราว ค.ศ. 1500, ไม้ - “ฉากแท่นบูชาพระเยซูตรึงกางเขน” วัดเซนต์นิโคลัส, ไอซิงเง็น, [[บาวาเรีย]], ราว ค.ศ. 1500-1505 - “ฉากแท่นบูชาพระโลหิตอันศักดิ์สิทธิ์” (Holy Blood Altar) โบสถ์นักบุญยากอบ, [[โรเตนบวร์กอบเดอร์เทาเบอร์]], ราว ค.ศ. 1501-1505,ไม้ - “ฉากแท่นบูชาอัครทูต ” โบสถ์เซนต์คิเลียนที่วินด์สไฮม์, ราว ค.ศ. 1509 ปัจจุบันอยู่ที่พิพิธภัณฑ์ใน[[ไฮเดลแบร์ก]] - “ฉากแท่นบูชาพระเยซูตรึงกางเขน” วัดที่เดทวัง, ราว ค.ศ. 1510/1513 ปัจจุบันอยู่ที่พิพิธภัณฑ์ใน[[ไฮเดลแบร์ก]] - “อนุสรณ์ที่บรรจุศพของบิชอปลอเรนซ์แห่งบิบรา” [[มหาวิหารเวือร์ซบูร์ก]], ราว ค.ศ. 1520/22 - “แม่พระแห่งสายประคำ” (Madonna of the Rosary) โบสถ์แสวงบุญที่ไวน์แบร์เก็น, ใกล้[[โฟลคาค]], ราว ค.ศ. 1521/1524 - “ความโทมนัสต่อการสิ้นพระชนม์ของพระเยซู” (The Grieving for Christ) อารามเมดบรอนน์ใกล้[[เวิร์ซบวร์ก]] ราว ค.ศ. 1525 - “แม่พระรับเกียรติยกขึ้นสวรรค์” แผงกลางของฉากแท่นบูชาที่โบสถ์แฮร์กอต, [[Creglingen|เครกลิงเงน]], ราว ค.ศ. 1495-1499</doc>
