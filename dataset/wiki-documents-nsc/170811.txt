<doc id="170811" url="https://th.wikipedia.org/wiki?curid=170811" title="สแตนด์บายมี แด่เราและเพื่อน">สแตนด์บายมี แด่เราและเพื่อน สแตนด์บายมี แด่เราและเพื่อน () เป็นภาพยนตร์ในปี 1986 กำกับโดย ร็อบ ไรเนอร์ นำแสดงโดย วิล วีตัน, คอรีย์ เฟลด์แมน, คีเฟอร์ ซูเธอร์แลนด์, เจอร์รี โอ คอนเนลล์ และ ริเวอร์ ฟีนิกซ์ เป็นภาพยนตร์ที่เล่าเรื่องราวในช่วงปี 1959 ในเนื้อหาแบบ coming-of-age โดยเนื้อเรื่องดัดแปลงมาจากเรื่องสั้นของ สตีเฟน คิง เรื่อง The Body ร็อบ ไรเนอร์เล่าว่าเนื้อหาภาพยนตร์เรื่องนี้ได้รับแรงบันดาลใจมาจากเหตุการณ์ในวัยเด็กของเขาเอง สถานที่ถ่ายทำ ถ่ายทำที่ออริกอน โดยใช้เทคนิค matte painting ปิดบังส่วนของอาคารที่ดูทันสมัย และแคลิฟอร์เนียซึ่งเป็นสถานที่ที่หนังถ่ายทำฉากสะพานแขวนโดยใช้เวลาถ่ายทำกว่าสองอาทิตย์ นอกจากนี้ยังถ่ายทำฉากแคมป์ไฟตอนกลางคืนเพิ่มเติมบางส่วนในสตูดิโอ เนื่องจากปัญหาเกี่ยวกับกฎหมายแรงงานเด็กเรื่องย่อ เรื่องย่อ. ในช่วงฤดูร้อน ปี 1959 ในเมืองเล็กๆ อย่าง Castle Rock ที่มีประชากรเพียง 1,281 คน เด็กชายสี่คนได้แก่ กอร์ดี้ผู้ใสซื่อ (วีตัน) คริสจอมแสบ(ฟีนิกซ์) เท็ดดี้ขี้คุย (เฟลด์แมน) และเวิร์นขี้ขลาด (โอดอนเนลล์) เดินทางออกจากบ้านเพื่อตามหาศพของเด็กชายที่หายสาบสูญไปจากเมือง ด้วยความต้องการเป็นฮีโร่ของกลุ่มและของคนในเมือง พวกเขาออกเดินทางแกะรอยเป็นเวลาสองวัน และหลังจากนั้นชีวิตพวกเขาจะเปลี่ยนแปลงพวกเขาไปตลอดกาลนักแสดงนักแสดง. - วิล วีตัน รับบท กอร์ดี ลาซานซ์ - คอรีย์ เฟลด์แมน รับบท เทดดี ดูชอมป์ - เจอร์รี โอ คอนเนลล์ รับบท เวิร์น เทสสิโอ - ริเวอร์ ฟีนิกซ์ รับบท คริส แชมเบอร์ส - จอห์น คูแซก รับบท แดนนี ลาซานซ์ - คีเฟอร์ ซูเธอร์แลนด์ รับบท จอห์น "เอซ" เมอร์ริลล์งานสร้างภาพยนตร์ งานสร้างภาพยนตร์. เค้าโครงเรื่องของภาพยนตร์เรื่อง สแตสด์บายมี ได้รับการตีพิมพ์ออกมาในปี 1982 ในหนังสือรวมเรื่องสั้นชื่อ Different Seasons และได้เข้าตาผู้กำกับ ร็อบ ไรเนอร์เสร็จสิ้นจากการกำกับหนังเรื่อง Sure Thing (1985) ไม่เพียงแต่บทภาพยนตร์หรือคำอนุญาตจากสตีเฟน คิง แล้ว มันเป็นกระจกที่สะท้อนให้เห็นถึงความสัมพันธ์ของร็อบ ไรเนอร์กับผู้กำกับ คาร์ล ไรเนอร์ พ่อของเขา "ผมต้องการการยอมรับจากพ่อของผมเสมอ และผมก็รู้สึกว่าพ่อไม่เคยเห็นตัวตนที่แท้จริงของผมเลย" บทก็ได้ทีมนักเขียนบทอย่าง เรย์โนลด์ กีเดียนและบรูซ เอ. อีแวนส์ ได้เปลี่ยนเนื้อหาจากเดิมที่โฟกัสไปที่เรื่องของ คริส แชมเบอร์ส (ริเวอร์ ฟินิกส์) ไปเป็นกอร์ดี (วิล วีตัน) และเรื่องราวความสัมพันธ์อันซับซ้อนของเขากับพ่อแม่ผู้ยังติดอยู่กับการตายของแดนนี (จอห์น คูแซก) พี่ชายคนโตของครอบครัว ที่ลืมไปยังมีลูกชายอยู่อีกคน และยังเปลี่ยนปี ค.ศ. จากปี ค.ศ. 1960 ไปเป็นปี 1959 สถานที่ถ่ายทำ ถ่ายทำที่ออริกอน โดยใช้เทคนิค matte painting ปิดบังส่วนของอาคารที่ดูทันสมัย และแคลิฟอร์เนียซึ่งเป็นสถานที่ที่หนังถ่ายทำฉากสะพานแขวนโดยใช้เวลาถ่ายทำกว่าสองอาทิตย์ นอกจากนี้ยังถ่ายทำฉากแคมป์ไฟตอนกลางคืนเพิ่มเติมบางส่วนในสตูดิโอ เนื่องจากปัญหาเกี่ยวกับกฎหมายแรงงานเด็กการตอบรับ การตอบรับ. ภาพยนตร์ทุนสร้าง 8 ล้านดอลลาร์สหรัฐเรื่องนี้ เปิดตัวครั้งแรกเมื่อเดือนสิงหาคม ค.ศ. 1986 แบบจำกัดโรง ด้วยจำนวนฉายเพียง 16 โรง ทำรายได้ในสัปดาห์แรก 242,795 ดอลลาร์สหรัฐ แต่ด้วยคำบอกเล่าแบบปากต่อปากทำให้สแตนด์บายมี ทำรายได้บนบ็อกซ์ออฟฟิสขึ้นเป็นอันดับ 1 แทนที่ Top Gun ได้สำเร็จ และทำรายได้รวมที่ 52 ล้านดอลลาร์สหรัฐ ซึ่งเงินจำนวนดังกล่าวใน ค.ศ. 1986 นั้น เทียบเท่า 101.5 ล้านดอลลาร์สหรัฐในปัจจุบัน บทวิจารณ์หนังเรื่องนี้ล้วนออกมาแต่คำชื่นชมหนังเรื่องนี้ทั้งนั้น เว้นแต่ พอลลีน นักวิจารณ์ที่ออกมาบอกว่า "น้ำมันละหุ่งที่โฮแกนดื่มจริงๆ แล้วเป็นยาถ่ายที่ช่วยถ่าย ไม่ใช่ช่วยให้อาเจียน" สตีเฟน คิงออกมาบอกว่า "เป็นหนังเรื่องแรกที่เอาผลงานของเขามาดัดแปลงและประสบความสำเร็จทุกด้าน"</doc>
