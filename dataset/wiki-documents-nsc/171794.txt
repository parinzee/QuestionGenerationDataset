<doc id="171794" url="https://th.wikipedia.org/wiki?curid=171794" title="กลิ่นสีและทีแปรง">กลิ่นสีและทีแปรง กลิ่นสีและทีแปรง () เป็นภาพยนตร์ไทย ผลงานการกำกับโดย ซานโต๊ส กลิ่นสี (ภาณุ น้อยอารีย์) หนึ่งในนักแสดงนำในสองภาคแรก ออกฉายในวันที่ 27 เมษายน ปี พ.ศ. 2539 เป็นภาพยนตร์ภาคต่อจาก กลิ่นสีและกาวแป้ง (2531) และ กลิ่นสีและกาวแป้ง 2 (2532) โดยตัวละครเป็นตัวใหม่เกือบทั้งหมด เนื้อหาไม่ได้เกี่ยวข้องกับเรื่องราวตัวละครในสองภาคแรก และมีเพียงบางตัวละครจากสองภาคแรกมาโผล่รับเชิญ เช่น ยุทธ (รับบทโดย วัชระ ปานเอี่ยม)โครงเรื่อง โครงเรื่อง. เป็นเรื่องราวชีวิตสนุกๆของนักศึกษา ภายในคณะจิตรกรรม มหาวิทยาลัยศิลปากร สร้างจากบทประพันธ์ ตอนต่อมา ของ พิษณุ ศุภนิมิตร ในชื่อ "กลิ่นสีและทีแปรง"นักแสดงนักแสดง. - พูนพงษ์ สุทธิมูลนาม ... วันฮาร์ท - วิจิตรา ตริยะกุล ... จับจัง - ธรรมนูญ ทัศโน ... บางรัก - ณัฐริกา ธรรมปรีดานันท์ ... กี้ร์ - อังคูณ ช่วงกรุด ... ฮัลโหล - ธีรภัทร พัวพันทอง ... เบบี้บอย - สมเกียรติ ทองมาก ... จะเด็ด - สุริยะ พจน์ชัยจงดี ... โซเวียต - บุษบา มหัตถพงษ์ ... แมงเหม็น - ศุภมาศ พะหุโล ... น้ำคลำ - วรรณภา พู่สกุลสถาพร ... อุมา - พิชริยะประภา นาคบุญชัย ... ลิลลี่ - ขวัญลดา แซ่ลิ้ม ... หม๋วย - วรภรรท สิทธิรัตน์ ... โนะเนะ - วัชระ ปานเอี่ยม ... ยุทธการ - ศุภกร อุดมชัย ... ตะวัน - รัก กล้าณรงค์ ... ฉลองชาย - องอาจ เจียมเจริญพรกุล ... ญาณ - พัฒน เหลืองจรัสสุริยา ... อ.ปัตยา - ปวันรัตน์ นาคสุริยะ ... อ.ฝรั่ง - ธันชัย ปาละกูล ... เสี้ยน - ค่อม ชวนชื่น ... ใบ - กล้วย เชิญยิ้ม ... สุริน - แหลมทอง หาญจางสิทธิ ... สุทิน - สามารถ จับโจร ... สุรา - ยุทธนา คำชำนาญ ... ตีนผี - น้อง ... ฉวีวรรณ - แอคอาร์ท ... เฮเลน - แหม่ม ... งามตา - เอ๋ ... ป้อน - เจี๊ยบ ... ถั่วงอก - โบ๊ท ... สมาธิ - ลีออง ... ลีอองเกร็ดข้อมูลเกร็ดข้อมูล. - ธรรมนูญ ทัศโน (เปิ้ล ทีโบน) เสียชีวิตด้วยอุบัติเหตุทางรถยนต์ ในวันที่ 14 มกราคม พ.ศ. 2539 ก่อนภาพยนตร์ฉายเพียง 3 เดือน และอยู่ในระหว่างการตัดต่อ ทำให้เสียงบทสนทนาของ บางรัก ตัวละครนำที่เล่นในเรื่อง ถูกแทนด้วยเสียงของ กฤษณ์ ธรรมโชติกา (หนุ่ม ทีโบน) เพื่อนร่วมวง ทีโบน เนื่องจากมีน้ำเสียงพูดคล้ายกัน - กลิ่นสีและทีแปรง ได้นำมาฉายทางทีวีไทยในคืนวันเสาร์ที่ 25 กันยายน พ.ศ. 2553 ในรายการแกะกล่องหนังไทย</doc>
