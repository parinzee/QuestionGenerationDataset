<doc id="78003" url="https://th.wikipedia.org/wiki?curid=78003" title="นุสรณ์ พจน์พิพัฒน์">นุสรณ์ พจน์พิพัฒน์ นุสรณ์ พจน์พิพัฒน์ เป็นอดีตนักดนตรี ในตำแหน่งคีย์บอร์ดของวงดิ โอฬาร โปรเจ็คต์ ก่อนจะออกจากวงการดนตรี หันมาเป็นนักพัฒนาโปรแกรม โดยเป็นหนึ่งในผู้พัฒนาระบบภาษาไทยให้กับซอฟต์แวร์ ไมโครซอฟท์ ออฟฟิศ อินเทอร์เน็ตเอกซ์พลอเรอร์ วินโดวส์โมบายสำหรับพ็อกเกตพีซี และปลาดาวออฟฟิศ นุสรณ์ได้รับคัดเลือกจากนิตยสารเอเชียวีค ให้เป็น 1 ใน 25 ผู้บริหารธุรกิจรุ่นใหม่ในเอเชีย ประจำปี พ.ศ. 2545 จากผลงานการพัฒนา ปลาดาวออฟฟิศ ซึ่งเป็นเวอร์ชันภาษาไทยของสตาร์ออฟฟิศ ให้กับซันไมโครซิสเต็มส์ โดยมีเงื่อนไขว่าต้องเปิดให้ใช้งานได้ฟรีประวัติชีวิตวัยเด็ก ประวัติ. ชีวิตวัยเด็ก. นุสรณ์ศึกษา โรงเรียนเซนต์คาเบรียล ในระดับชั้นมัธยมศึกษาและเคยร่วมงานกับ ธนา ลวสุต ในฐานะเพื่อนร่วมโรงเรียน ในวง ฟีดแบค หลังจากนั้นจึงไปเรียนต่อด้านคอมพิวเตอร์ไซน์ ที่ Leney College มหาวิทยาลัยเล็กๆ ในสหรัฐอเมริกาหลังการเรียนจบ หลังการเรียนจบ. หลังจากเรียนจบ เขาทำงานเป็นโปรแกรมเมอร์ในบริษัทเอกชน ขณะเดียวกันก็ใช้ชีวิตเป็นนักดนตรี เคยร่วมอยู่ในทีมทำเพลงประกอบภาพยนตร์คนเลี้ยงช้าง และออกอัลบั้มร่วมกับชักกี้ ธัญรัตน์ แอนด์บลูแพลเน็ท จนกระทั่งได้มาเป็นมือคีย์บอร์ด ให้กับวง The Olarn Project ในช่วงปี พ.ศ. 2534 - 2539 ก่อนจะหันไปเป็นโปรแกรมเมอร์ก้าวสู่วงการโปรแกรมเมอร์ ก้าวสู่วงการโปรแกรมเมอร์. นุสรณ์ใช้เวลา 2 ปี กับการเล่นดนตรีประจำที่ร็อกผับ ที่เล่นแนวเฮฟวี่ฮาร์ดร็อก อาทิตย์ละ 2 วัน มีรายได้เดือน ละ 4,000 บาท แม้จะได้ทำงานที่ชื่นชอบ แต่เมื่อรายได้ไม่พอกับค่าใช้จ่าย ทำให้เขาต้องกลับมาทบทวนตัวเองอีกครั้ง จากนั้นเขาก็ตัดสินใจยุติอาชีพนักดนตรี และหันกลับไปใช้ชีวิตเป็นโปรแกรม เมอร์อีกครั้งเป็นผู้มีส่วนร่วมกับไมโครซอฟท์ เป็นผู้มีส่วนร่วมกับไมโครซอฟท์. ระหว่างนั้น ไมโครซอฟท์มีแผนที่จะพัฒนาโปรแกรมออฟฟิศ 95 ให้เป็นภาษาไทย เขาได้รับคัดเลือกให้เป็น 1 ในทีมงานคนไทย ที่ต้องบินไปทำงานในสำนัก งานใหญ่ไมโครซอฟท์ที่เมืองเรดมอนด์ ใช้เวลาพัฒนา 5 เดือน บินกลับมาพัก 1 เดือน จากนั้นบินกลับไปทำงานต่ออีก 2 เดือน นุสรณ์ได้เข้าร่วมเป็นทีมพัฒนาโปรแกรม Window 95 service release 1 ให้เป็นภาษาไทย เขายังเป็นผู้พัฒนาโปร แกรม Internet explorer 2.0 ภาษาไทย ซึ่งเป็นเบราว์เซอร์ภาษาไทยตัวแรก หลังประสบการณ์ครั้งนี้ เขาจึงได้เลือกให้เข้าร่วมในการพัฒนาโปรแกรมออฟฟิศ 95 ภาษาเวียดนาม ซึ่งถือเป็นก้าวสำคัญ ที่ทำให้เขาได้รับเลือกจากไมโครซอฟท์ให้เป็น Developer lead พัฒนาโปรแกรมออฟฟิศ 97 เป็นภาษาไทย ทำงานร่วมกับคนไทยอีก 18 คน จนกระทั่งไมโครซอฟท์มีแนวคิดที่ต้องการรวมโค้ดภาษาไทยเข้ากับโปรแกรม ออฟฟิศ เรียกว่ามีซีดีแผ่นเดียว ก็สามารถใช้ภาษาอะไรก็ได้ ครั้งนี้ไมโครซอฟท์ไม่ต้องการจ้างเขาเป็นโปรเจกต์เหมือนเคย แต่ต้องการให้ทำงานเป็นพนักงานประจำอยู่ที่สำนักงานใหญ่ นอกเหนือจากเงินเดือนประจำ หุ้น อีกพันกว่าหุ้นของไมโครซอฟท์แล้ว บวก กับข้อเสนอของไมโครซอฟท์อีกคือ หลังจากทำงานครบ 3 ปี ไมโครซอฟท์จะช่วยทำใบอนุญาตทำงานในสหรัฐฯ ตลอดชีพ หรือกรีนการ์ดปัจจุบัน ปัจจุบัน. ปัจจุบัน นุสรณ์เป็นเจ้าของ และผู้พัฒนาเว็บไซต์เกมออนไลน์ ชื่อ PlayArcadeผลงานผลงานดนตรีผลงาน. ผลงานดนตรี. - Feed Back - ชุด ฟีดแบ็ค #1 (2527) - ชัคกี้ ธัญญรัตน์ และ บลูแพลนเนต - ชุด พาฝัน (2533) - ดิ โอฬาร โปรเจ็คต์ - ชุด ไตรภาค (2536) - ดิ โอฬาร โปรเจ็คต์ - ชุด ลิขิตดวงดาว (2539)ผลงานพัฒนาโปรแกรมผลงานพัฒนาโปรแกรม. - ไมโครซอฟท์ ออฟฟิศ 95 Thai Edition (2538) - อินเทอร์เน็ตเอกซ์พลอเรอร์ 2.0 Thai Edition (2539) - ไมโครซอฟท์ ออฟฟิศ 95 Thai Edition (2538) - วินโดวส์ 95 OEM Service Release 1 (OSR 1) (2540) - ปลาดาวออฟฟิศ 1.0 (2544) - ปลาดาวออฟฟิศ 2.0 (2545) - ปลาดาวออฟฟิศ 3.x (2546)</doc>
