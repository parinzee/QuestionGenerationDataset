<doc id="469258" url="https://th.wikipedia.org/wiki?curid=469258" title="Shared lane marking">Shared lane marking เครื่องหมายทางร่วมใช้งาน (Shared lane marking, ชื่อย่อ SLM) บางครั้งอาจเรียกว่า แชร์โรว์ (Sharrow มาจากคำว่า share (แบ่งปัน) ประสมกับคำว่า arrow (ลูกศร) ) เป็นเครื่องหมายบนผิวจราจรที่มีการทดลองใช้ในสหรัฐอเมริกา แคนาดา และออสเตรเลีย เพื่อระบุว่าในช่องทางจราจรนี้ ผู้ใช้จักรยานสามารถใช้งานร่วมกับรถยนต์ได้อย่างเต็มที่ เครื่องหมายแชร์โรว์ประกอบด้วยสัญลักษณ์เชฟรอน (คล้ายศร) 2 เส้น ชี้ไปตามทิศทางจราจร และรูปจักรยาน บางครั้งอาจตีความได้ว่าเป็นภาพ "จักรยานจอดอยู่ในบ้าน" ออกแบบโดยนักผังเมืองชาวอเมริกันชื่อเจมส์ แมคเคย์ เริ่มใช้งานครั้งแรกในปี ค.ศ. 1993 ที่เดนเวอร์ และมีการพัฒนามาใช้งานอย่างจริงจังในซานฟรานซิสโก ตั้งแต่ปี ค.ศ. 2004 โดยทั่วไปเครื่องหมายแชร์โรว์จะนำมาใช้งานกับเส้นทางที่มีความกว้างไม่พอสำหรับสร้างทางจักรยาน มีจุดประสงค์เพื่อแนะนำผู้ใช้รถยนต์ให้เพิ่มความระแวดระวังว่ามีจักรยานร่วมใช้เส้นทางอยู่ และให้ผู้ใช้จักรยานขับรถห่างจากขอบทาง เพื่อลดโอกาสเกิดอุบัติเหตุจากการขับขี่ชนประตูรถยนต์ที่จอดอยู่ข้างทาง และเปิดประตูอย่างกะทันหัน</doc>
