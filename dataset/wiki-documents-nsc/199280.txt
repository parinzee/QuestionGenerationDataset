<doc id="199280" url="https://th.wikipedia.org/wiki?curid=199280" title="ปากีสถานเชื้อสายไทย">ปากีสถานเชื้อสายไทย ชาวปากีสถานเชื้อสายไทย นอกจากนักเรียนไทยที่เข้าไปศึกษาในประเทศปากีสถานราว 300 คนแล้ว ยังมีคนที่มีเชื้อสายไทยและมีถิ่นพำนักอาศัยอยู่ในประเทศปากีสถาน และพำนักอาศัยอย่างถาวร โดยเฉพาะที่เมืองบัตตากราม () ในแคว้นไคเบอร์ปัคตูนควา () โดยเข้าไปตั้งถิ่นฐานนานหลายสิบปีมาแล้วประวัติ ประวัติ. ชุมชนไทยในบัตตะกราม เริ่มเกิดขึ้นโดยชาวปากีสถานรุ่นแรก ๆ อพยพเข้ามาสู่ประเทศไทยในช่วงหลังสงครามโลกครั้งที่สองไม่นานนัก โดยเดินทางลัดจากปากีสถาน เข้ามาประเทศอินเดีย (แต่เดิมยังรวมกับปากีสถานเป็นประเทศเดียวกัน) ตัดเข้าประเทศพม่าในปัจจุบัน และเข้าทางด่านแม่สอด จังหวัดตาก และเข้ามาตั้งรกรากในจังหวัดลพบุรี และสระบุรี เมื่อมาอยู่เมืองไทยก็มาแต่งงานมีครอบครัวกับคนไทย ต่อมาได้อพยพกลับประเทศปากีสถานเพื่อกลับไปรับมรดกที่ดิน เวลากลับนั้นเองก็ได้นำครอบครัวชาวไทยมาอยู่ที่นี่ด้วย ปัจจุบันชุมชนไทยโดยเฉพาะที่บัตตะกรามมีครอบครัวเชื้อสายไทยอยู่ประมาณ 50 ครอบครัว ในบัตตากรามเองก็มีโรงแรมชื่อ "ไทยโฮเต็ล" ซึ่งในโรงแรมเองก็มีการบริการอาหารไทยด้วยภาษา ภาษา. ชาวปากีสถานเชื้อสายไทยกลุ่มนี้ คนรุ่นแรกที่มีอายุ 70 ปี ขึ้นไปยังสามารถพูดภาษาไทยได้ แต่สำเนียงแปร่งไปบ้าง และไม่นิยมใช้สื่อสารกัน ส่วนคนรุ่นหลังที่เป็นลูกหลานของคนกลุ่มแรก ๆ ที่เกิดในประเทศปากีสถาน จะพูดไทยได้น้อย และหลายคนพูดไทยไม่ได้เลย ส่วนมากใช้ภาษาพัชโต เนื่องจากสืบเชื้อสายจากชาวพัชโตหรือปาทานอยู่แล้ว นอกจากนี้ยังพูดภาษาอูรดูซึ่งเป็นภาษาราชการของประเทศ รวมทั้งสามารถใช้ภาษาอาหรับได้เพราะเป็นภาษาทางศาสนา พบมากในกลุ่มนักศึกษา ส่วนกลุ่มนักศึกษาที่เข้ามาศึกษาในปากีสถานซึ่งร้อยละ 75 มาจากสามจังหวัดชายแดนภาคใต้ ซึ่งใช้ภาษามลายูปัตตานีในชีวิตประจำวัน แต่พวกเขาก็ไม่สันทัดการใช้ภาษาไทย และเคอะเขินที่จะพูดภาษาไทยเพราะเกรงว่าจะไม่ชัดวัฒนธรรม วัฒนธรรม. ชาวปากีสถานเชื้อสายไทยกลุ่มนี้อยู่ในชุดแต่งกายประจำชาติของประเทศปากีสถาน ทุกคนยังรู้การทักทายด้วยการไหว้แบบไทยอยู่ แม้ว่าในปัจจุบันชาวไทยกลุ่มนี้อยู่ภายใต้วัฒนธรรมปาทานอยู่ โดยตามธรรมเนียมของปาทาน สุภาพสตรีจะอยู่แต่ในบ้าน ไม่ค่อยออกมาพบปะคนแปลกหน้าและสตรีจะมีทางเข้า-ออกเป็นสัดส่วนต่างหาก และชาวไทยกลุ่มนี้จะเคร่งครัดในศาสนาอิสลาม</doc>
