<doc id="648403" url="https://th.wikipedia.org/wiki?curid=648403" title="1989 (อัลบั้มเทย์เลอร์ สวิฟต์)">1989 (อัลบั้มเทย์เลอร์ สวิฟต์) 1989 เป็นสตูดิโออัลบั้มลำดับที่ห้าของนักร้องอเมริกัน เทย์เลอร์ สวิฟต์ ออกจำหน่ายวันที่ 27 ตุลาคม ค.ศ. 2014 โดยค่ายบิกแมชีนเรเคิดส์ เธอเริ่มทำอัลบั้มในปีที่อัลบั้มเรดออกจำหน่าย และระหว่างที่มีสื่อคอยติดตามทำข่าวเกี่ยวกับเธอบ่อยครั้ง ตลอดเวลาการเขียนเพลง 2 ปี เธอร่วมงานกับโปรดิวเซอร์อย่างแมกซ์ มาร์ติน และเชลล์แบ็ก ซึ่งมาร์ตินได้รับหน้าที่เป็นผู้ดูแลการผลิตร่วมกับสวิฟต์ด้วย ชื่ออัลบั้มมีแรงบันดาลใจจากกลิ่นอายเพลงป็อปในคริสต์ทศวรรษ 1980 โดยเฉพาะในปีเกิดของเธอ อัลบั้มเป็นการแยกทางจากแนวดนตรีจากคันทรีในอัลบั้มก่อนหน้า และสวิฟต์กล่าวว่าเป็น "อัลบั้มเพลงป็อปอย่างเป็นทางการอัลบั้มแรก" ของเธอ หากเทียบกับงานเพลงชุดก่อนหน้า การผลิตอัลบั้ม 1989 จะใช้การโปรแกรมเสียงกลอง เครื่องสังเคราะห์เสียง เสียงเบสที่เป็นจังหวะ เสียงร้องประสานที่ดัดแปลงแล้ว และกีตาร์ 1989 ได้รับคำวิจารณ์จากนักวิจารณ์เพลงร่วมสมัยส่วนใหญ่ว่าเป็นที่ชื่นชอบ นักวิจารณ์รู้สึกว่าการผลิตเพลงทำได้ดี สื่อสิ่งพิมพ์จำนวนมาก เช่น ไทม์ โรลลิงสโตน และพิตช์ฟอร์กมีเดีย จัดอันดับให้เป็นหนึ่งในอัลบั้มที่ดีที่สุดใน ค.ศ. 2014 หลังจากเปิดตัวที่อันดับที่ 1 บนชาร์ตบิลบอร์ด 200 อัลบั้ม 1989 ขายได้ 1.287 ล้านชุดในสัปดาห์แรก ยอดขายรวมในสหรัฐอเมริกาในสัปดาห์แรกของอัลบั้มสูงสุดนับตั้งแต่ ค.ศ. 2002 และทำให้สวิฟต์เป็นศิลปินคนแรกที่ขายอัลบั้มเดียวได้หนึ่งล้านชุดหรือมากกว่าในระยะเวลาหนึ่งสัปดาห์ได้ถึง 3 อัลบั้ม อัลบั้ม 1989 กลายเป็นอัลบั้มที่ขายดีที่สุดใน ค.ศ. 2014 ในสหรัฐอเมริกา และขายได้มากกว่า 5.5 ล้านอัลบั้มนับถึงเดือนธันวาคม ค.ศ. 2015 และขายได้ 8.6 ล้านอัลบั้มทั่วโลก อัลบั้มออกซิงเกิล 5 ซิงเกิล ได้แก่ "เชกอิตออฟ" "แบลงก์สเปซ" "แบดบลัด" ทั้งหมดขึ้นอันดับหนึ่งในสหรัฐอเมริกา ขณะที่ "สไตล์" ขึ้นสูงสุดที่อันดับที่ 6 "ไวล์ดิสต์ดรีมส์" ขึ้นสูงสุดที่อันดับที่ 5 และ "เอาต์ออฟเดอะวูดส์" ขึ้นสูงสุดที่อันดับที่ 18 ซิงเกิลห้าซิงเกิลแรกขึ้นอันดับหนึ่งบนชาร์ตอะดัลต์ท็อป 40 และเมนสตรีมท็อป 40 และได้รับการรับรองระดับแพลตินัมหลายครั้งจากสมาคมผู้ประกอบกิจการเพลงของสหรัฐอเมริกา (RIAA) สวิฟต์ได้เข้าชิงรางวัลแกรมมี 8 สาขาสำหรับอัลบั้ม 1989 รวมถึงรางวัลอัลบั้มเพลงแห่งปี เป็นอัลบั้มที่สามของสวิฟต์ นอกจากรางวัลสูงสุดแล้ว อัลบั้มยังได้เข้าชิงอัลบั้มเพลงป็อปยอดเยี่ยม ซิงเกิล "เชกอิตออฟ" และ "แบลงก์สเปซ" ได้เข้าชิงรางวัลบันทึกเสียงแห่งปี เพลงแห่งปี และการแสดงเดี่ยวป็อปแห่งปี ซิงเกิลที่สี่ "แบดบลัด" เข้าชิงรางวัลการแสดงคู่หรือกลุ่มป็อปยอดเยี่ยม และมิวสิกวิดีโอยอดเยี่ยมรายชื่อเพลง รายชื่อเพลง. อัลบั้มฉบับมาตรฐานจะมีเพลงรวมอยู่ 13 เพลง และฉบับดีลักซ์จะมี 19 เพลง- หมายเหตุ - ทำหน้าที่เป็นโปรดิวเซอร์เสียงร้อง - ทำหน้าที่เป็นโปรดิวเซอร์เพิ่มเติม</doc>
