<doc id="315046" url="https://th.wikipedia.org/wiki?curid=315046" title="นกกระเรียน">นกกระเรียน นกกระเรียน เป็นนกขนาดใหญ่ คอและขายาว อยู่ในอันดับ Gruiformes และวงศ์นกกระเรียน (Gruidae) มี 15 ชนิด คล้ายนกกระสาแต่เวลาบินนกกระเรียนจะเหยียดคอตรง ไม่งอพับมาด้านหลังเหมือนนกกระสา นกกระเรียนอาศัยอยู่ทั่วโลกยกเว้นทวีปแอนตาร์กติกาและทวีปอเมริกาใต้ นกส่วนมากไม่ถูกคุกคามมากนัก ยกเว้นบางชนิดที่ถูกคุกคามจนวิกฤติ เช่น นกกระเรียนกู่ชีววิทยา ชีววิทยา. นกกระเรียนเป็นนักกินตามโอกาส อาหารจะเปลี่ยนไปตามฤดูกาลและความต้องการสารอาหาร อาหารจะเป็นตั้งแต่ สัตว์ฟันแทะตัวเล็กๆ ปลา สัตว์สะเทินน้ำสะเทินบก และแมลง จนถึง ธัญพืช ลูกไม้ และพืช มีการแสดงท่าทางที่ซับซ้อนและส่งเสียงร้องเพื่อการเกี้ยวพาราสีหรือที่เรียกว่า เต้นระบำ ในขณะที่คนทั่วไปคิดว่านะกระเรียนมีคู่ตัวเดียวไปจนตาย จากงานวิจัยทางวิทยาศาสตร์ล่าสุดแสดงว่านกเหล่านี้มีการเปลี่ยนคู่ในช่วงชีวิตของมัน อาจเป็นในช่วง 10 หลังๆ นกกระเรียนสร้างรังแบบยกพื้นในน้ำตื้นและมักจะวางไข่สองครั้ง พ่อแม่จะช่วยกันเลี้ยงดูลูก ลูกนกจะอยู่กับพ่อแม่จนกระทั่งฤดูผสมพันธุ์ถัดไป. บางชนิดเป็นนกอพยพทางไกล แต่ไม่ใช่ทุกชนิด นกกระเรียนชอบอยู่เป็นฝูงขนาดใหญ่อนุกรมวิธาน อนุกรมวิธาน. มี 15 สปีชีส์ใน 4 สกุล: วงศ์ย่อย BALEARICINAE - นกกระเรียนหัวมงกุฎ- สกุล Balearica- นกกระเรียนมงกุฎดำ, Balearica pavonina - นกกระเรียนมงกุฎเทา, Balearica regulorum วงศ์ย่อย GRUINAE - นกกระเรียนทั่วไป- สกุล Grus- นกกระเรียนยุโรป, Grus grus - นกกระเรียนเนินทราย, Grus canadensis - นกกระเรียนกู่, Grus americana - นกกระเรียนไทย, Grus antigone - นกกระเรียนออสเตรเลีย, Grus rubicunda - นกกระเรียนไซบีเรีย, Grus leucogeranus - นกกระเรียนคอขาว, Grus vipio - นกกระเรียนหมวกขาว, Grus monacha - นกกระเรียนคอดำ, Grus nigricollis - นกกระเรียนมงกุฎแดง, Grus japonensis หรือ นกกระเรียนแมนจูเรีย - สกุล Anthropoides- นกกระเรียนฟ้า, Anthropoides paradisea - นกกระเรียนเล็ก, Anthropoides virgo - สกุล Bugeranus- นกกระเรียนเหนียงคอยาว, Bugeranus carunculatus</doc>
