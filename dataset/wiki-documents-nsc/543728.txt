<doc id="543728" url="https://th.wikipedia.org/wiki?curid=543728" title="รัฐบาลยิ่งลักษณ์พบประชาชน">รัฐบาลยิ่งลักษณ์พบประชาชน รัฐบาลยิ่งลักษณ์พบประชาชน เป็นรายการโทรทัศน์ประเภทสนทนา เพื่อรายงานผลการปฏิบัติงานของรัฐบาล ในส่วนที่คณะรัฐมนตรีเป็นผู้รับผิดชอบ ออกอากาศทางสถานีวิทยุโทรทัศน์แห่งประเทศไทย และกระจายเสียงพร้อมกัน ทางสถานีวิทยุกระจายเสียงแห่งประเทศไทย กรมประชาสัมพันธ์ ในทุกวันเสาร์ เวลา 08:00-09:00 น. จัดขึ้นเป็นครั้งแรกเมื่อวันที่ 1 ตุลาคม พ.ศ. 2554 อนึ่ง เนื่องจากระหว่างวันศุกร์ที่ 16 สิงหาคม เวลา 09:30 น. ต่อเนื่องจนถึงวันเสาร์ที่ 17 สิงหาคม พ.ศ. 2556 เวลา 10:30 น. สถานีวิทยุโทรทัศน์แห่งประเทศไทย และสถานีวิทยุกระจายเสียงแห่งประเทศไทย แม่ข่ายส่วนกลาง เอฟเอ็ม 92.50 เมกะเฮิร์ตซ์ มีภารกิจในการถ่ายทอดสด การประชุมสภาผู้แทนราษฎร ชุดที่ 24 ปีที่ 3 สมัยสามัญทั่วไป ครั้งที่ 4 เพื่อพิจารณาร่างพระราชบัญญัติงบประมาณรายจ่าย ประจำปีงบประมาณ พ.ศ. 2557 เป็นผลให้รายการรัฐบาลยิ่งลักษณ์พบประชาชน ซึ่งเตรียมไว้สำหรับแพร่ภาพ ในวันเสาร์ที่ 17 สิงหาคม จึงย้ายไปออกอากาศในเวลา 08:00 น. ของวันอาทิตย์ที่ 18 สิงหาคมแทนรูปแบบรายการ รูปแบบรายการ. นับแต่เริ่มต้นรายการครั้งแรก ผู้ผลิตใช้วิธีดำเนินรายการสดทางวิทยุกระจายเสียง ซึ่งเปิดเข้าโดยพิธีกรกล่าวนำ แล้วส่งต่อให้นายกรัฐมนตรียิ่งลักษณ์ ชินวัตร กล่าวเนื้อหาจนจบกระแสความ แล้วจึงส่งกลับไปยังพิธีกรกล่าวปิดรายการ โดยมีการถ่ายทอดเสียงไปออกอากาศทางโทรทัศน์ตามเวลาจริง แล้วแสดงภาพถ่ายของนายกรัฐมนตรี พร้อมทั้งชื่อรายการบนหน้าจอในระยะแรก ซึ่งใช้เวลาเพียง 30 นาทีคือ 08:00-08:30 น. ต่อมาในรายการประจำวันที่ 15 และ 22 ตุลาคม พ.ศ. 2554 เปลี่ยนรูปแบบเป็นการบันทึกวิดีทัศน์ โดยนายกรัฐมนตรีกล่าวเนื้อหาจากหน้ากล้อง สลับกับภาพวิดีทัศน์ภารกิจ ตามที่นายกรัฐมนตรีกำลังกล่าวถึงในขณะนั้น แต่ออกอากาศเพียง 15-20 นาทีเท่านั้น ทั้งนี้ ตั้งแต่ช่วงเดือนพฤศจิกายน รวมทั้งในสองครั้งแรก ของเดือนธันวาคม พ.ศ. 2554 ปรับผสมผสานเป็นรายการเสียง แสดงภาพถ่ายนายกรัฐมนตรีและชื่อรายการบนจอ สลับกับภาพวิดีทัศน์ภารกิจตามเนื้อหาที่กล่าวอยู่ แต่ไม่มีพิธีกรกล่าวนำและปิดรายการ หลังจากนั้น ตั้งแต่รายการในวันที่ 17 ธันวาคม มีการเพิ่มเวลาออกอากาศเป็น 1 ชั่วโมงเต็ม พร้อมทั้งปรับปรุงรูปแบบการนำเสนอทั้งหมด มาเป็นการจัดห้องภายในทำเนียบรัฐบาล หรือสถานที่อื่น เพื่อสนทนากับผู้เกี่ยวข้องกับประเด็นที่นำมาผลิตรายการ สลับกับถ่ายทำการลงพื้นที่ของนายกรัฐมนตรี พร้อมพูดคุยถึงภารกิจในพื้นที่นั้นเป็นหลัก และอาจกล่าวถึงประเด็นอื่นด้วย จากนั้นมีการเปลี่ยนแปลง คอมพิวเตอร์กราฟิกส์ประกอบรายการเป็นรูปแบบใหม่ โดยใช้งานเป็นครั้งแรก ในรายการประจำวันที่ 5 มกราคม พ.ศ. 2556 อนึ่ง ผู้ผลิตรายการจัดให้มีล่ามแปลเนื้อหาเป็นภาษามือที่มุมจอ ตั้งแต่ครั้งแรกของรายการจนถึงปัจจุบันด้วยการยุติรายการ การยุติรายการ. เนื่องจากมี พระราชกฤษฎีกายุบสภาผู้แทนราษฎร เมื่อวันจันทร์ที่ 9 ธันวาคม พ.ศ. 2556 ซึ่งกำหนดให้มีการเลือกตั้งสมาชิกสภาผู้แทนราษฎรเป็นการทั่วไป ในวันอาทิตย์ที่ 2 กุมภาพันธ์ พ.ศ. 2557 โดยนายกรัฐมนตรีเป็นหนึ่งในผู้สมัครลงรับการเลือกตั้ง ระบบบัญชีรายชื่อพรรคการเมือง การดำเนินรายการอยู่ต่อไป อาจเป็นปัญหาในเรื่องใช้ทรัพยากรของรัฐ ก่อให้เกิดความได้เปรียบส่วนตัว ประกอบกับรัฐบาล ต้องเปลี่ยนสถานะมาเป็นผู้รักษาการ ตามที่รัฐธรรมนูญบัญญัติไว้ สำนักเลขาธิการนายกรัฐมนตรี จึงออกอากาศรายการเป็นครั้งสุดท้าย เมื่อวันเสาร์ที่ 7 ธันวาคม พ.ศ. 2556 ก่อนจะยุติการจัดรายการลงผู้ดำเนินรายการผู้ดำเนินรายการ. - เรียงลำดับตามวันที่ออกอากาศ - สัญลักษณ์ เจริญเปี่ยม - ผู้ประกาศของกรมประชาสัมพันธ์ (1, 8, 29 ตุลาคม 2554) - สุรนันทน์ เวชชาชีวะ - เลขาธิการนายกรัฐมนตรี (17, 24, 31 ธันวาคม 2554, 4, 11, 25 กุมภาพันธ์, 17 พฤศจิกายน 2555) - ธีรัตถ์ รัตนเสวี - โฆษกประจำสำนักนายกรัฐมนตรี (7 มกราคม 2555 - 8 มิถุนายน 2556, ไม่มีข้อมูล - 7 ธันวาคม 2556) - ตวงพร อัศววิไล (14 มกราคม, 15 กันยายน, 20 ตุลาคม 2555) - จอม เพชรประดับ (28 มกราคม 2555, 20 เมษายน 2556) - ศุภรัตน์ นาคบุญนำ - อดีตรองโฆษกประจำสำนักนายกรัฐมนตรี (10 มีนาคม 2555) - ฌาณวิทย์ ไชยศิริวงศ์ (14 เมษายน 2555) - ศันสนีย์ นาคพงศ์ - รัฐมนตรีประจำสำนักนายกรัฐมนตรี (21 กรกฎาคม, 29 กันยายน 2555) - อริสรา กำธรเจริญ (25 สิงหาคม 2555, 13 เมษายน 2556) - สายสวรรค์ ขยันยิ่ง (8 มิถุนายน 2556 - ไม่มีข้อมูล)</doc>
