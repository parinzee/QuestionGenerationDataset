<doc id="626078" url="https://th.wikipedia.org/wiki?curid=626078" title="โฮะมะเระ ซะวะ">โฮะมะเระ ซะวะ โฮะมะเระ ซะวะ (; ; 6 กันยายน ค.ศ. 1978 — ) เป็นนักกีฬาฟุตบอลหญิงระดับอาชีพชาวญี่ปุ่น เธอเป็นกัปตันฟุตบอลหญิงทีมชาติญี่ปุ่นที่ซึ่งได้รับรางวัลเหรียญทองจากฟุตบอลโลกหญิง 2011 และนำทีมเข้ารับรางวัลเหรียญเงินในโอลิมปิกฤดูร้อน 2012 โดยในปี ค.ศ. 2012 เธอได้รับการจารึกชื่อเป็นนักฟุตบอลโลกหญิงแห่งปี 2011 ปัจจุบัน ซะวะเป็นนักฟุตบอลสังกัดไอแนคโคเบะเลโอเนสซาในการแข่งขันนะเดะชิโกะลีก ดิวิชัน 1 โดยก่อนหน้านี้ เธอเป็นนักฟุตบอลสังกัดแอตแลนตาบีทของสมาคมฟุตบอลหญิงสหรัฐ (วูซา), เอ็นทีวีเบเลซา และวอชิงตันฟรีดอมของวีเมนส์โปรเฟสชันแนลซอคเกอร์ชีวิตช่วงต้น ชีวิตช่วงต้น. โฮะมะเระ ซะวะ เกิดที่เมืองฟุชู กรุงโตเกียว เธอเริ่มหัดเล่นฟุตบอลตั้งแต่อายุหกขวบ ขณะไปดูพี่ชายของเธอกำลังฝึกซ้อม ผู้ฝึกสอนของเขาก็ได้ชักชวนเธอให้เข้าร่วมกับทีมชายในสนามผลงานในระดับอาชีพสโมสร ผลงานในระดับอาชีพ. สโมสร. ถือเป็นระยะเวลาที่ยาวนานสำหรับการทำหน้าที่ของนักฟุตบอลหญิงที่ดีที่สุดของญี่ปุ่น ซะวะได้รับการเปิดตัวในการแข่งขันแอลลีก ซึ่งเป็นลีกระดับสูงสุดของประเทศญี่ปุ่น ตั้งแต่อายุเพียง 12 ปี</doc>
