<doc id="186171" url="https://th.wikipedia.org/wiki?curid=186171" title="วัดพระธาตุดอยเวียง">วัดพระธาตุดอยเวียง วัดพระธาตุดอยเวียง ตั้งอยู่บ้านดอยเวียง หมู่ที่ 9 ตำบลบ้านธิ อำเภอบ้านธิ จังหวัดลำพูน ห่างจากอำเภอบ้านธิ ประมาณ 7 กิโลเมตร บริเวณใกล้กับอ่างเก็บน้ำแม่ธิ มีเนื้อที่ประมาณ 15 ไร่ และบนดอยเป็นที่ประดิษฐานเจดีย์เก่าแก่ซึ่งมีพระสารีริกธาตุบรรจุอยู่ สันนิษฐานว่าสร้างเมื่อ พ.ศ. 1220 ในสมัยพระนางจามเทวี ตามตำนานจารึกในใบลานเล่าว่าขุนหลวงปาละวิจา มาตั้งเมืองที่นี่ซึ่งเป็นเมืองหน้าด่านและได้สร้างวัดไว้บนดอย ต่อมาถูกไฟป่าไหม้ลุกลาม ทำให้เหลือแต่เจดีย์และศาลาเล็ก ๆ หลังหนึ่ง วัดพระธาตุดอยเวียง เดิมชื่อว่า วัดดอยเวียง ต่อมาได้เปลี่ยนแปลงชื่อวัดเป็น "วัดพระธาตุดอยเวียง" ตามประกาศกระทรวงศึกษาธิการ ลงวันที่ 24 มกราคม พ.ศ. 2538พระธาตุดอยเวียง พระธาตุดอยเวียง. พระธาตุดอยเวียง เป็นเจดีย์ขนาดเล็ก สูงประมาณ 10 เมตร ฐานสี่เหลี่ยมจัตุรัส กว้างด้านละประมาณ 3 เมตร ก่ออิฐถือปูน ลักษณะคล้ายเจดีย์ทรงพม่าพุทธรูปสำคัญ พุทธรูปสำคัญ. วัดนี้ยังมีพระพุทธรูปเก่าแก่อีก 3 องค์- องค์แรกเป็นพระพุทธรูปทองสัมฤทธิ์ ปางมารวิชัยหน้าตักกว้าง 29 นิ้ว มีเรื่องเล่าว่าครั้งหนึ่งฝนแล้ง ชาวบ้านเดือดร้อนเลยนำพระองค์นี้มาแห่ขอฝน ปรากฏว่าฝนตก ชาวบ้านจึงพร้อมใจกันตั้งชื่อพระองค์นี้ว่า “พระเจ้าสายฝน” - องค์ที่สองหน้าตักกว้าง 99 นิ้ว ประดิษฐานที่ศาลาการเปรียญ - องค์ที่สามหน้าตักกว้าง 89 นิ้วประดิษฐานที่เชิงดอย ทั้งสององค์ข้างในเป็นศิลาแลงและข้างนอกฉาบปูน สมัยที่ค้นพบนั้นเหลือไม่เต็มองค์เศียรปักดินชาวบ้านจึงเรียกว่า “พระเจ้าดำดิน” ชั้นบนสุดของดอยเป็นที่ประดิษฐานของเจดีย์ธาตุดอยเวียง และทุก ๆ ปีในวันแรม 8 ค่ำ เดือน 7 จะมีประเพณีสรงน้ำพระธาตุการเดินทาง การเดินทาง. วัดพระธาตุดอยเวียง ใช้ทางหลวงหมายเลข 1147 ไปทางอำเภอสันกำแพง เลยสามแยกบ้านธิไปเล็กน้อยมีทางแยกขวา ให้เลี้ยวเข้าไปอีกประมาณ 1 กิโลเมตร พบสามแยกให้เลี้ยวขวาไปตามถนนทางหลวงชนบทสายบ้านธิ-ดอยเวียง ประมาณ 5 กิโลเมตร วัดพระธาตุดอยเวียงจะอยู่ขวามือสถานที่ใกล้เคียงสถานที่ใกล้เคียง. 1. อ่างเก็บน้ำแม่ธิ แหล่งน้ำขนาด 5 ล้านลูกบาศก์เมตร สันยาว 470 เมตร สร้างขึ้นตามพระราชดำริของพระบาทสมเด็จพระเจ้าอยู่หัว และเสด็จเปิดเมื่อปี พ.ศ. 2530 2. น้ำตกห้วยหก น้ำตกธรรมชาติขนาด 7 ชั้นที่มีความสวยงาม อยู่ลึกเข้าไปในอ่างเก็บน้ำแม่ธิ ใช้ระยะทางเดินเท้าประมาณ 5 กิโลเมตร 3. วัดพระธาตุดอยห้างบาตร ตำบลห้วยยาบ อำเภอบ้านธิ จังหวัดลำพูน 4. พระพุทธเฉลิมสิริราช พระพุทธรูปปางลีลา สูง 59 ศอก สร้างถวายเป็นพระราชกุศล เนื่องในวโรกาสเสด็จครองราชย์ปีที่ 50 ของพระบาทสมเด็จพระเจ้าอยู่หัวฯ</doc>
