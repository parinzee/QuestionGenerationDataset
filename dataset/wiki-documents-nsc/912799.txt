<doc id="912799" url="https://th.wikipedia.org/wiki?curid=912799" title="อุ้ยเสี่ยวป้อ เจาะเวลาทะลุโลก">อุ้ยเสี่ยวป้อ เจาะเวลาทะลุโลก อุ้ยเสี่ยวป้อ เจาะเวลาทะลุโลก () ภาพยนตร์ฮ่องกงกำลังภายในแนวตลกจากการกำกับของ Blackie Ko โดยภาพยนตร์เรื่องนี้ดัดแปลงจากนวนิยายชื่อดังเรื่องสุดท้ายของสุดยอดนักเขียนนวนิยายกำลังภายในระดับตำนาน กิมย้ง ซึ่ง เหลียง เฉาเหว่ย ได้กลับมารับบท อุ้ยเสี่ยวป้อ อีกครั้งหลังจากเคยรับบทนี้ในภาพยนตร์โทรทัศน์ของ ทีวีบี เรื่อง จอมยุทธ์อุ้ยเสี่ยวป้อ เมื่อ พ.ศ. 2527เรื่องย่อ เรื่องย่อ. เรื่องราวของ อุ้ยเสี่ยวป้อ (เหลียง เฉาเหว่ย) ขุนนางจอมทะเล้นซึ่งมีภรรยามากถึง 7 คนได้รับพระบัญชาจาก จักรพรรดิคังซี (ทัง เจี้ยนเย่) ให้เดินทางข้ามเวลามา 300 ปีเพื่อตามหาหญิงสาวที่จะมาเป็นฮองเฮาขององค์จักรพรรดิจนได้พบกับนายตำรวจหนุ่ม (จาง เว่ย์เจี้ยน) ซึ่งมีใบหน้าละม้ายคล้ายกับ เฉินจิ้นหนาน ประมุขพรรคฟ้าดินผู้เป็นอาจารย์ของเสี่ยวป้อทั้งสองจึงต้องร่วมมือกันค้นหาจนพบกับหญิงสาวที่เหมาะจะเป็นฮองเฮาขององค์คังซีแต่เธอดันเป็นภรรยาของมาเฟียใหญ่นามว่า สง เสี่ยวป้อจึงต้องพาเธอหนีทำให้เขาเกิดหลงรักเธอขึ้นมา ขณะเดียวกันขุนนางใหญ่นาม อู๋ซานกุ้ย ได้ส่งนักฆ่า 2 คนข้ามเวลามาเพื่อขัดขวางภารกิจและจัดการกับเสี่ยวป้ออีกด้านองค์หญิงเจี้ยนหนิงภรรยาเอกของเสี่ยวป้อทราบข่าวว่าอู๋ซานกุ้ยส่งนักฆ่าข้ามเวลาไปฆ่าสามีตัวเององค์หญิงพร้อมกับซวงเอ๋อหนึ่งในอนุภรรยาของเสี่ยวป้อที่มีวิทยายุทธ์มากที่สุดได้ข้ามเวลามาช่วยเสี่ยวป้อสุดท้ายแล้วอุ้ยเสี่ยวป้อจะจัดการกับเรื่องราวทั้งหมดอย่างไร</doc>
