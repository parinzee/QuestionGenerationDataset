<doc id="15724" url="https://th.wikipedia.org/wiki?curid=15724" title="อำเภอบางเสาธง">อำเภอบางเสาธง บางเสาธง เป็นอำเภอใหม่ล่าสุดของจังหวัดสมุทรปราการ แยกพื้นที่การปกครองบางส่วนจากอำเภอบางพลีที่ตั้งและอาณาเขต ที่ตั้งและอาณาเขต. อำภอบางเสาธง ตั้งอยู่ทางทิศตะวันออกเฉียงเหนือของจังหวัด มีอาณาเขตติดต่อกับเขตการปกครองข้างเคียงเรียงตามเข็มนาฬิกา ดังนี้- ทิศเหนือ ติดต่อกับเขตลาดกระบัง (กรุงเทพมหานคร) - ทิศตะวันออก ติดต่อกับอำเภอบางบ่อ มีคลองกาหลง คลองท่าข้าม คลองชวดใหญ่ คลองบางเซา คลองสนามพลีเก่า คลองสนามพลี คลองสำโรง คลองกะลาวน คลองหนามแดง คลองสกัดห้าสิบ และคลองหัวเกลือเป็นเส้นแบ่งเขต - ทิศใต้ ติดต่อกับอำเภอบางบ่อ มีคลองหัวเกลือ คลองเจริญราษฎร์ และคลองร้อยเป็นเส้นแบ่งเขต - ทิศตะวันตก ติดต่อกับอำเภอบางพลี มีคลองร้อย คลองโก่งประทุน คลองสำโรง คลองเสาระหงษ์ ถนนวัดศรีวารีน้อย คลองบางนา และคลองหนองงูเห่าเป็นเส้นแบ่งเขตที่มาของชื่ออำเภอ ที่มาของชื่ออำเภอ. ในอดีตท้องที่ของอำเภอบางเสาธงเป็นพื้นที่น้ำทะเลท่วมถึงมาก่อน เป็นที่อยู่อาศัยของจระเข้น้ำเค็มจำนวนมาก ทำให้ขุดพบโครงกระดูกและส่วนหัวอยู่เป็นเนืองนิตย์ จึงมีเรียกการคลองที่มีจระเข้ชุกชุมว่า "คลองจรเข้" ภายหลังจึงได้เป็นชื่อของตำบลคือ ตำบลจรเข้ แล้วมาแยกเป็นตำบลศีรษะจรเข้น้อย และตำบลศีรษะจรเข้ใหญ่ ส่วนคำว่า "บางเสาธง" นั้นมีที่มาจากการทำเกษตรกรรม ในอดีตนั้นจะใช้ธงเป็นการบอกเวลาพักและยังใช้เป็นแนวของลำน้ำในการสัญจรอีกด้วยประวัติ ประวัติ. ส่วนนี้ตั้งแต่ตั้งกิ่งอำเภอบางเสาธง (พ.ศ. 2538) จนถึงปัจจุบัน- วันที่ 1 เมษายน พ.ศ. 2538 แบ่งพื้นที่ตำบลบางเสาธง ตำบลศีรษะจรเข้น้อย และตำบลศีรษะจรเข้ใหญ่ มาตั้งเป็น กิ่งอำเภอบางเสาธง ขึ้นกับอำเภอบางพลี พร้อมกับโอนสุขาภิบาลบางเสาธงจากอำเภอบางพลีมาขึ้นกับกิ่งอำเภอบางเสาธง - วันที่ 25 พฤษภาคม พ.ศ. 2542 ยกฐานะจากสุขาภิบาลบางเสาธงเป็นเทศบาลตำบลบางเสาธง - วันที่ 8 กันยายน พ.ศ. 2550 ยกฐานะเป็นอำเภอบางเสาธงการแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอบางเสาธงแบ่งเขตการปกครองย่อยเป็น 3 ตำบล แต่ละตำบลแบ่งออกเป็น หมู่บ้าน รวม 38 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอบางเสาธงประกอบด้วยองค์กรปกครองส่วนท้องถิ่น 4 แห่ง ได้แก่- เทศบาลตำบลบางเสาธง ครอบคลุมพื้นที่บางส่วนของตำบลบางเสาธงและตำบลศีรษะจรเข้ใหญ่ - องค์การบริหารส่วนตำบลบางเสาธง ครอบคลุมพื้นที่ตำบลบางเสาธง (นอกเขตเทศบาลตำบลบางเสาธง) - องค์การบริหารส่วนตำบลศีรษะจรเข้น้อย ครอบคลุมพื้นที่ตำบลศีรษะจรเข้น้อยทั้งตำบล - องค์การบริหารส่วนตำบลศีรษะจรเข้ใหญ่ ครอบคลุมพื้นที่ตำบลศีรษะจรเข้ใหญ่ (นอกเขตเทศบาลตำบลบางเสาธง)การเกษตรกรรมการเกษตรกรรม. - การเพาะปลูกข้าว ถือเป็นการทำการเกษตรส่วนใหญ่ของตำบลบางเสาธง - การปลูกผักกระเฉดและเลี้ยงปลาเบญจพรรณ ถือว่าเป็นการทำการเกษตรส่วนใหญ่ของตำบลศีรษะจรเข้น้อยและตำบลศีรษะจรเข้ใหญ่การคมนาคม การคมนาคม. อำเภอบางเสาธงมีถนนสายหลัก ได้แก่- ทางหลวงแผ่นดินหมายเลข 34 (บางนา-หนองไม้แดง) และทางพิเศษบูรพาวิถีด้านบน - ถนนเทพารักษ์ (ทางหลวงแผ่นดินหมายเลข 3268) - ถนนเคหะบางพลี (ทางหลวงชนบทหมายเลข สป.1006) - ทางหลวงพิเศษหมายเลข 7 (กรุงเทพฯ-บ้านฉาง) - ถนนวัดศรีวารีน้อย (ทางหลวงชนบทหมายเลข สป.2001)สถานที่ท่องเที่ยวสถานที่ท่องเที่ยว. - วัดบัวโรย - วัดหัวคู้ (หลวงพ่อเขียวสุโขพุทโธภควา) - วัดจรเข้ใหญ่ - วัดศรีวารีน้อย - วัดมงคลนิมิตร (หลวงพ่อเกษ)</doc>
