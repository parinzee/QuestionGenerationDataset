<doc id="567001" url="https://th.wikipedia.org/wiki?curid=567001" title="พุฒิพงศ์ สงวนวงศ์ชัย">พุฒิพงศ์ สงวนวงศ์ชัย นายพุฒิพงศ์ สงวนวงศ์ชัย เป็นอดีตสมาชิกวุฒิสภาจังหวัดชัยภูมิ และเป็นอดีตสมาชิกสภาผู้แทนราษฎรแบบสัดส่วน สังกัดพรรคประชาธิปัตย์ประวัติ ประวัติ. พุฒิพงศ์ สงวนวงศ์ชัย เกิดเมื่อวันที่ 15 กุมภาพันธ์ พ.ศ. 2495 ที่อำเภอบำเหน็จณรงค์ จังหวัดชัยภูมิ เป็นบุตรของนายเลี่ยงฮุย กับนางเง็กงอ สงวนวงศ์ชัย และเป็นพี่ชายของนายวุฒิชัย สงวนวงศ์ชัย อดีตรัฐมนตรีช่วยว่าการกระทรวงอุตสาหกรรม เขาสำเร็จการศึกษาชั้นประถมศึกษา จากโรงเรียนสหคุณศึกษา กรุงเทพฯ ชั้นมัธยมศึกษาจาก กศน.จังหวัดชัยภูมิ และระดับปริญญาตรี สาขาวิชาการตลาด จากสถาบันราชภัฏนครราชสีมาการทำงาน การทำงาน. พุฒิพงศ์ ได้รับเลือกตั้งเป็นสมาชิกวุฒิสภาจังหวัดชัยภูมิ ในการเลือกตั้งสมาชิกวุฒิสภาไทยเป็นการทั่วไป พ.ศ. 2549 แต่ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2550 เขาได้ลงสมัครและได้รับเลือกตั้งเป็นสมาชิกสภาผู้แทนราษฎร แบบสัดส่วน กลุ่มที่ 2 สังกัดพรรคประชาธิปัตย์ ต่อมาในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2554 เขาลงสมัครรับเลือกตั้งในเขตเลือกตั้งที่ 4 จังหวัดชัยภูมิ แต่ไม่ได้รับเลือกตั้ง</doc>
