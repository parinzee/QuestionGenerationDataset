<doc id="172421" url="https://th.wikipedia.org/wiki?curid=172421" title="สะบายดี หลวงพะบาง">สะบายดี หลวงพะบาง สะบายดี หลวงพะบาง เป็นภาพยนตร์ร่วมทุนระหว่างไทย-ลาว กำกับโดย ศักดิ์ชาย ดีนาน และอนุสอน สิริสักดา จัดทำโดย บริษัท สปาต้า ครีเอทีฟ และบริษัทค่ายเพลงยักษ์ใหญ่ บริษัท ลาวอาร์ต มีเดีย นำแสดงโดย อนันดา เอเวอร์ริ่งแฮม ซึ่งร่วมลงทุนสร้างด้วย และนางเอกชาวลาว อาลี่ คำลี่ พิลาวง ออกฉายในประเทศไทยเมื่อวันที่ 5 มิถุนายน พ.ศ. 2551 ภาพยนตร์เรื่องนี้ถ่ายทำในเวียงจันทน์ หลวงพระบาง และจำปาศักดิ์ใช้เวลาถ่ายทำ 13 วัน ทำรายได้ในสัปดาห์แรก 5.4 ล้านบาท ทำรายได้รวม 11 ล้านบาทเรื่องย่อ เรื่องย่อ. สอน (อนันดา เอเวอร์ริ่งแฮม) ช่างภาพที่ถูกส่งตัวไปถ่ายรูปที่ประเทศลาว แบบไม่เต็มใจนัก ถึงแม้ว่าสอนจะมีเชื้อสายลาวอยู่แต่ไม่มีข้อมูลและไม่เคยไปประเทศลาวเลยสักครั้ง จนมาถึงเมืองปากเซ เขาจ้างมัคคุเทศก์ที่ชื่อ น้อย (คำลี่ พิลาวง) พาเดินทางถ่ายรูปในแถบลาวใต้ ไปน้ำตกหลี่ผี คอนพะเพ็ง และสี่พันดอน แต่เนื่องจากน้อยเพิ่งทำงานครั้งแรกจึงพาหลงไปตลอดทาง และสอนจำใจไปบ้านเก่าของพ่อตามที่เคยสั่งไว้ เมื่อถึงสอนพบกับญาติที่ห่างไปหลายสิบปีแต่ต่างจำเขาได้และได้รับการต้อนรับอย่างดี จนสอนเปลี่ยนความคิดว่าลาวก็คือบ้านหนึ่งของเขา สอนชอบพอกับน้อย แต่น้อยก็เริ่มเป็นฝ่ายถอยและหลบหน้าเพราะกลัวสนิทสนมกันเกินไป สอนต้องพิสูจน์ให้น้อยเห็นว่าเขาไม่ใช่นักท่องเที่ยวที่สร้างความรักแบบชั่วคราวนักแสดงนักแสดง. - อนันดา เอเวอร์ริ่งแฮม รับบท สอน - คำลี่ พิลาวง รับบท น้อยดีวีดี ดีวีดี. ดีวีดีภาพยนตร์ สะบายดี หลวงพะบาง ออกวางขายเมื่อ 14 สิงหาคม พ.ศ. 2551 จัดจำหน่ายโดยโรส มีเดีย มีจำนวน 1 แผ่น ระบบภาพเป็น Widescreen Anamorphic 2.35.1 ซึ่งเป็นอัตราส่วนเหมือนอย่างฉายในโรงภาพยนตร์ (มีคำเตือนขึ้น) ส่วนระบบเสียงภาษาไทย 2 ระบบ คือ Dolby Digital 5.1 และ Dolby Digital 2.0 มีคำบรรยายภาษาไทย ในแผ่นยังมีเบื้องหลัง เทรลเลอร์หนัง ส่วนที่ถูกตัดออกไป ข่าวละครโทรทัศน์ ละครโทรทัศน์. โดยมีข้อมูลจากนิตยสารทีวีพูลว่า มีแผนการที่จะนำภาพยนตร์ สะบายดี หลวงพะบาง มาสร้างใหม่เป็นละคร โดยออกอากาศทางช่อง 7 มีนางเอกของเรื่องคือ คำลี่ พิลาวง คนเดิมในฉบับภาพยนตร์ ส่วนพระเอกนั้นกำลังมองหา</doc>
