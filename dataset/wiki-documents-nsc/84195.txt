<doc id="84195" url="https://th.wikipedia.org/wiki?curid=84195" title="ขี่พายุดาบเทวดา">ขี่พายุดาบเทวดา ขี่พายุดาบเทวดา (; ; พินอิน: Zhōng Huá Yīng Xíong; เวด-ไจลส์: Zung1 Waa4 Jing1 Hung4; จงหัวอิงสง หมายถึง วีรบุรุษชาวจีน) เป็นภาพยนตร์ฮ่องกงกำลังภายในที่สร้างต่อจากความสำเร็จของฟงอวิ๋น ขี่พายุทะลุฟ้า จากนิยายของเจ้า จื้อกัง นำแสดงโดย เจิ้ง อี้เจี้ยน, ซูฉี, หยวนเปียว, หยาง กงหยู, เซี๊ยะถิงฟง, หวง ซิวเซิน, อู๋ เจิ้นหวี่, เอลวิส ฉี กำกับโดย แอนดริว เลา ความยาว 109 นาที เข้าฉายในประเทศไทยเมื่อวันที่ 16 กรกฎาคม พ.ศ. 2542เนื้อเรื่องย่อ เนื้อเรื่องย่อ. หัว อิงสง เป็นบุตรชายเพียงคนเดียวของตระกูลหัว มีเพื่อนสนิทชื่อ เสิ่นหนู ทั้งคู่ได้ร่ำเรียนวิชากับอาจารย์จินอ้าว อิงสงประสบความสำเร็จอย่างมาก ในขณะที่เสิ่นหนูไม่เอาไหน วันหนึ่งขณะกลับบ้าน อิงสงก็พบว่าครอบครัวตนเองถูกฆ่าล้างครัวโดย จิน หูยี่ ที่ต้องการกระบี่เพลิง กระบี่วิเศษที่เป็นมรดกของตระกูล และเจียนได้อพยพย้ายไปสหรัฐอเมริกา อิงสงกับเสิ่นหนูจึงต้องเดินทางไปอเมริกาเพื่อล้างแค้น ต่อมาไม่นาน เจี่ยหยู หญิงคนรักของอิงสงก็ได้เดินทางมาตามหาคนรักของเธอด้วย อิงสงได้ไปทำงานในเหมืองแร่สติลบูล ที่คุมโดย จิน หูยี่และพวกชาวอเมริกัน ซึ่งทั้งมักเอาเปรียบคนจีนที่ทำงานอยู่ที่นั่น อิงสงได้พบกับเจี่ยหยู และทั้งคู่ก็ได้แต่งงานกัน โดยทั้งหมดอยู่ในโรงแรมจงหัวในย่านไชน่าทาวน์ ต่อมาเจี่ยหยูตั้งท้อง แต่ในคืนวันที่เธอคลอด ซามูไรไร้เทียมทาน ศิษย์น้อง คู่แค้นของอาจารย์จินอ้าว ได้ส่งนินจากลุ่มหนึ่ง ที่นำโดย จินทาโร่ ซึ่งเป็นลูกศิษย์มาป่วน ทำให้โรงแรมไฟไหม้และเจี่ยหยูต้องตาย อิงสงจึงฝากลูกชายเอาไว้และซ่อนกระบี่เพลิงเอาไว้ และออกเดินทางอีกครั้งเพื่อล้างแค้น ระหว่างทาง อิงสงได้พบกับหมอดูคนหนึ่ง ที่ทำนายว่า ชะตาของอิงสงเป็นดาวพิฆาตมาเกิด ใครอยู่ด้วยจะต้องตาย 16 ปี ผ่านไป เหล่าคนจีนในไชน่าทาวน์รวมตัวกันต่อต้านชาวอเมริกันและจิน หูยี่ อิงสงได้ปรากฏตัวอีกครั้งและสังหารทั้งคู่ตาย แต่อิงสงปฏิเสธที่จะพบเจี้ยนสง ผู้เป็นลูกชาย ต่อมาไม่นาน ซามูไรไร้เทียมทานก็ได้เดินทางมาอเมริกา อิงสงจึงได้จับกระบี่เพลิงขึ้นมาสู้อีกครั้งบนหัวของเทพีเสรีภาพ หลังจากล้างแค้นได้สำเร็จแล้ว อิงสงก็ได้จากไปอย่างเดียวดายดั่งคำทำนายนักแสดงนักแสดง. - หัว อิงสง...เจิ้ง อี้เจี้ยน - เจี่ยหยู...หยาง กงหยู - เสิ่นหนู...หลิน เสี่ยวฟง - จิน หูยี่...เอลวิส ฉี - จินอ้าว/ทาเคนากะ...หวง ซิวเซิน - ซามูไรไร้เทียมทาน...อู๋ เจิ้นหวี่ - คากาโกะ...ซูฉี - เจี้ยนสง...เซียะ ถิงฟง - หลอฮั่น...หลอ ฮุยกวง - อู๋หยวน...หยวนเปียวความนิยม ความนิยม. A Man Called Hero มีชื่อภาษาอังกฤษอีกชื่อว่า "Hero in China" ประสบความสำเร็จทางรายได้ในการออกฉายที่ฮ่องกง แต่สำหรับคำวิจารณ์นั้นค่อนข้างเป็นไปในทางลบ เนื่องจากบทภาพยนตร์ค่อนข้างเน้นหนักไปทางดราม่า ทั้ง ๆ ที่เนื้อหาเป็นแอ๊คชั่น อีกทั้งสเปเชี่ยลเอฟเฟ๊กต์ต่าง ๆ ก็ได้ผ่านสายตามาแล้วจากฟงอวิ๋น ขี่พายุทะลุฟ้า จึงไม่อาจสร้างความตื่นตาตื่นใจให้ผู้ชมได้เหมือนเดิม สำหรับในประเทศไทยก็ไม่ประสบความสำเร็จเท่าฟงอวิ๋น ขี่พายุทะลุฟ้า</doc>
