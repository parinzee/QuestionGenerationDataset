<doc id="544973" url="https://th.wikipedia.org/wiki?curid=544973" title="ตุลลีโอ กัมปัญโญโล">ตุลลีโอ กัมปัญโญโล เจนตุลลีโอ กัมปัญโญโล (; 26 สิงหาคม ค.ศ. 1901 - 3 กุมภาพันธ์ ค.ศ. 1983) เป็นนักจักรยานและนักประดิษฐ์ชาวอิตาลี ผู้ก่อตั้งบริษัทกัมปัญโญโล ผู้ผลิตชิ้นส่วนจักรยานชั้นนำของโลก ซึ่งได้ชื่อว่าเป็นผลิตภัณฑ์ไฮเอนด์สำหรับใช้ในการแข่งขันระดับนานาชาติ เขาเป็นผู้ออกแบบและจดสิทธิบัตรแกนล้อจักรยานแบบปลดเร็ว (quick release skewer) ในปี ค.ศ. 1930 ซึ่งยังคงใช้กันอยู่จนถึงทุกวันนี้ ตุลลีโอเกิดที่เมืองวีเชนซา แคว้นเวเนโต เริ่มเป็นนักแข่งขันจักรยานสมัครเล่นตั้งแต่อายุ 21 ปี และชนะการแข่งขันหลายรายการ โดยในการแข่งขันครั้งหนึ่งเมื่อวันที่ 11 พฤศจิกายน ค.ศ. 1927 เขาเกือบเป็นผู้ชนะเลิศแต่ต้องพ่ายไปเนื่องจากยางล้อแบนบนเส้นทางระหว่างช่องเขาในจังหวัดเบลลูโน และไม่สามารถถอดล้อเพื่อเปลี่ยนยางได้ จากเหตุการณ์นี้ทำให้เขาคิดออกแบบดุมล้อที่สามารถถอดประกอบได้ด้วยมือเปล่า ไม่ต้องใช้เครื่องมือใด ๆ และวางจำหน่ายเป็นสินค้าชิ้นแรกของกัมปัญโญโล ในปี ค.ศ. 1933 ตุลลีโอยังเป็นผู้พัฒนาล้อรถยนต์แมกนีเซียมอัลลอยในปี ค.ศ. 1961 ให้กับผู้ผลิตรถยนต์ชั้นนำของอิตาลี ทั้งอัลฟาโรมีโอ เฟอร์รารี ลัมโบร์กีนี และมาเซราตี</doc>
