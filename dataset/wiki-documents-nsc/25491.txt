<doc id="25491" url="https://th.wikipedia.org/wiki?curid=25491" title="ทิกเกตทูไรด์ (เกมกระดาน)">ทิกเกตทูไรด์ (เกมกระดาน) ทิกเกตทูไรด์ () เป็นเกมกระดานในรูปแบบของการสร้างทางรถไฟจำลอง ออกแบบโดย แอลัน อาร์. มูน และวางจำหน่ายในปี พ.ศ. 2547 โดยบริษัทเดยส์ออฟวันเดอร์ ทิกเกตทูไรด์รู้จักในชื่อ Zug um Zug (ภาษาเยอรมัน) ในปัจจุบันทิกเกตทูไรด์ มีสองรุ่นคือ รุ่นแผนที่สหรัฐอเมริกา และแผนที่ทวีปยุโรป การเล่นเกมต้องใช้ความสามารถในการวางแผน รวมถึงความน่าจะเป็น เริ่มต้นเกมผู้เล่นแต่ละคนสะสมการ์ดรถไฟในแต่ละสี เพื่อใช้ในการสร้างทางรถไฟระหว่างเมืองแต่ละเมืองบนแผนที่ เพื่อสะสมแต้ม เกมจะสิ้นสุดลงเมื่อผู้เล่นคนใดคนหนึ่งไม่มีรถไฟเหลือในมือ และจะเริ่มทำการนับแต้ม ซึ่งได้จากการต่อรถไฟ แต้มพิเศษจะบวกหรือเข้าเมื่อสิ้นสุดเกม สำหรับผู้ที่สามารถต่อทางรถไฟได้ยาวที่สุด และผู้เล่นที่สามารถเชื่อมเมืองสองเมืองที่เขียนในตั๋วพิเศษที่ผู้เล่นจับได้ในต้นเกม เกมนี้ได้รับรางวัลเกมยอดเยี่ยมแห่งปี พ.ศ. 2547 โดย Spiedl des Jahres และ รางวัลยอดเยี่ยมแห่งปี พ.ศ. 2548 รางวัล Diano Jones award และรางวัล International Gamers Awardอุปกรณ์ในการเล่น อุปกรณ์ในการเล่น. 1.การ์ดโบกี้รถไฟ 110 ใบ (Train Cards) (สีต่างๆกลุ่มละ12ใบ ได้แก่ สีม่วง สีขาว สีน้ำเงิน สีเหลือง สีส้ม สีดำ สีแดง และสีเขียว บวกกับ การ์ดโบกี้รถไฟสีรุ้งอีก 14ใบ) 2.การ์ดภาระกิจ 30 ใบ (Destination Tickets) 3.การ์ดโบนัส +10 1ใบ (Longest Continues Path Bonus Cards) 4.หมากบ่งบอกคะแนน 5สี อย่างละอัน 5.หมากรถไฟของตนเอง 5สี อย่างละ 45อัน 6.ตัวกระดานวิธีเล่น วิธีเล่น. Ticket to ride เป็นเกมที่มีเป้าหมายง่ายๆ คือใครมีแต้มสูงสุดชนะ โดยแต้มก็ได้มาจากการสร้างเส้นทางรถไฟ ในประเทศและการทำตามเป้าหมายได้สำเร็จ โดยเกมจะจบลงเมื่อคนใดคนหนึ่งไม่มีตู้โบกี้ให้สร้างเส้นทางเหลือแล้ว หรือไม่มีเส้นทางจะให้สร้างแล้ว. เริ่มเล่นแต่ละคนจะได้โบกี้รถไฟไปคนละหนึ่งชุดไว้สำหรับสร้างเส้นทางรถไฟ ตามด้วยไพ่โบกี้สีต่างๆ คนละห้าใบและ เป้าหมายที่ต้องทำอีกคนละสามใบ โดยให้เลือกเก็บไว้อย่างน้อยสองใบ ใบไหนที่ไม่เอาก็คืนมาที่กองกลาง แต่ละรอบแต่ละคนต้องเลือกว่าจะจองเส้นทาง จะจั่วไพ่โบกี้เพิ่ม หรือจะจั่วเป้าหมายเพิ่มอย่างได้อย่างหนึ่ง ทำเสร็จก็เปลี่ยนไปคนถัดไป วนไปเรื่อยๆ จนกว่าคนใดคนนึงไม่มีโบกี้เหลือหรือไม่มีเส้นทางให้สร้าง วิธีสร้างเส้นทางรถไฟ ต้องใช้ไพ่โบกี้ที่อยู่ในมือจับคู่สีเดียวกับช่องที่อยู่ระหว่างเมืองที่เราจะจองและจำนวนเท่ากับช่องนั้น เช่นจะสร้างเส้นทางจาก Montreal ไป New York ในแผนที่มีช่องสีน้ำเงินสามช่องก็ต้องจับคู่ไพ่โบกี้สีน้ำเงินสามใบในการสร้าง หรือถ้าจะสร้างเส้นทางจาก Montreal ไป Toronto ซึ่งช่องระหว่างเมืองเป็นสีเทาๆ หมายความว่าใช้สีอะไรสร้างก็ได้แต่ต้องเป็นสีเดียวกัน จำนวนสามช่อง ก็ต้องใช้ไพ่โบกี้สีใดสีหนึ่งสามใบในการสร้าง สำหรับไพ่ที่มีหลายๆ สีอันนั้นจะใช้แทนสีอะไรก็ได้ เช่นหากในมือมีสีน้ำเงินสองใบกับสีรุ้งหนึ่งใบก็สามารถใช้รวมกันเป็นสีน้ำเงินก็ได้ วิธีจั่วไพ่โบกี้ ตอนเริ่มเกมไพ่โบกี้จะวางหงายเอาไว้ห้าใบ กับกองที่ไม่ได้หงายเปิดไว้ เวลาจั่วก็สามารถเลือกได้ว่าจะเอาใบที่หงายไว้สองใบ หรือเอาจากกองที่ไม่ได้เปิดก็ได้ แต่กองที่หงายมีเงื่อนไขคือ ถ้าหากใบที่จะหยิบไปเป็นสีรุ้งให้หยิบไปได้แค่ใบเดียว วิธีจั่วเป้าหมายเพิ่ม หากเป้าหมายที่เราได้เริ่มแรกหมด เราสามารถจั่วเป้าหมายเพิ่มได้ โดยหยิบไปเพิ่มสามใบ แล้วต้องเก็บไว้อย่างน้อยหนึ่งใบ วิธีการนับคะแนน แต่ละเส้นทางยิ่งยาวเท่าไหร่ยิ่งได้คะแนนเยอะ เช่นเส้นทางจากเมือง A ไปเมือง B มีระยะทางหกช่อง หากสามารถสร้างได้ก็จะได้คะแนนไปสิบห้าแต้ม ตามตารางคะแนนด้านบน แต่กว่าจะสะสมสีได้ครบก็ลำบากอยู่ใช่เล่น อีกอย่างอาจไม่ใช่เส้นทางที่เราจะไปด้วย นอกจากนี้ ยังมีคะแนนจากเป้าหมายที่เราทำได้ครบด้วย ยิ่งเส้นทางไกลๆ ไปลำบากๆ ก็ยิ่งได้คะแนนเยอะ แต่ต้องสร้างเส้นทางเชื่อมกันระหว่างเมืองเป้าหมายให้ได้นะ ถ้าทำไม่ได้ก็โดนหักอ่วมเหมือนกันโดยเฉพาะเส้นทางไกลๆ นอกจากนี้ ยังมีคะแนนพิเศษอีก สำหรับคนที่จองเส้นทางรถไฟได้ยาวมากที่สุด ก็จะได้โบนัสอีกสิบแต้มตอนจบเกม</doc>
