<doc id="11750" url="https://th.wikipedia.org/wiki?curid=11750" title="สตาร์ วอร์ส เอพพิโซด 2: กองทัพโคลนส์จู่โจม">สตาร์ วอร์ส เอพพิโซด 2: กองทัพโคลนส์จู่โจม สตาร์ วอร์ส เอพพิโซด 2 : กองทัพโคลนส์จู่โจม (Star Wars Episode II: Attack of the Clones) เป็นภาพยนตร์ภาคที่สองในไตรภาคแรกของชุดสตาร์ วอร์ส กำกับโดยจอร์จ ลูคัส ออกฉายในปีพ.ศ. 2545 นำแสดงโดย ยวน แมคเกรเกอร์, นาตาลี พอร์ตแมน, เฮย์เดน คริสเตนเซ่น และ คริสโตเฟอร์ ลี กองทัพโคลนส์จู่โจมดำเนินเรื่องหลังเหตุการณ์ในภัยซ่อนเร้นประมาณสิบปี ในช่วงที่กาแลกซีกำลังจวนเจียนจะเข้าสู่สงคราม ดาวเคราะห์จำนวนมากพยายามแยกตัวออกจากสาธารณรัฐกาแลกติกภายใต้การยุยงของอดีตเจไดชื่อเคานท์ดูกู อนาคิน สกายวอล์คเกอร์ ซึ่งกำลังฝึกหัดเป็นเจได ได้รับมอบหมายให้คุ้มครองวุฒิสมาชิกแพดเม่ อมิดาลา หลังเหตุการณ์ลอบสังหาร ในขณะที่โอบีวัน เคโนบี ผู้เป็นอาจารย์ ได้รับมอบหมายให้สืบสวนเบื้องหลังการลอบสังหารครั้งนี้ ในที่สุดแล้วทั้งอนาคิน แพดเม่ และโอบีวัน ได้ถูกชักนำมายังเขตใจกลางฝ่ายแบ่งแยกดินแดน และได้ร่วมเป็นส่วนหนึ่งของการกำเนิดของสงครามโคลน ซึ่งจะคุกคามกาแลกซีไปอีกหลายปี จอร์จ ลูคัส เขียนบทร่างแรกของกองทัพโคลนส์จู่โจมสำเร็จเมื่อเดือนมีนาคม ค.ศ. 2000 หลังภัยซ่อนเร้นออกฉาย บทนี้ได้รับการแก้ไขอีกหลายครั้ง มีการจ้างโจนาธาน เฮลส์มาปรับปรุงบทภาพยนตร์ครั้งสุดท้ายก่อนถ่ายทำ ภาพยนตร์เรื่องนี้ถ่ายทำในออสเตรเลีย ร่วมกับถ่ายทำนอกสถานที่ในสเปน อิตาลี และตูนิเซีย ตั้งแต่เดือนมิถุนายนถึงกันยายน ค.ศ. 2000 ออกฉายวันที่ 16 พฤษภาคม ค.ศ. 2002 และเป็นภาพยนตร์เรื่องแรกที่ถ่ายทำในระบบดิจิตอลความละเอียดสูงทั้งเรื่อง กองทัพโคลนส์จู่โจมได้รับเสียงตอบรับหลากหลายค่อนไปทางบวกเช่นเดียวกับภัยซ่อนเร้น แต่ประสบความสำเร็จด้านรายได้เป็นอย่างดี และเป็นภาพยนตร์สตาร์ วอร์สเรื่องแรกที่ทำรายได้ในตลาดนานาชาติมากกว่าตลาดสหรัฐอเมริกา ได้รับการเสนอชื่อเข้าชิงทั้งรางวัลออสการ์ครั้งที่ 75 และรางวัลราสเบอร์รี่ทองคำครั้งที่ 23 ซึ่งได้รับรางวัลบทภาพยนตร์ยอดแย่ และเฮย์เดน คริสเตนเซน ซึ่งแสดงเป็นอนาคิน สกายวอล์คเกอร์ ก็ได้รับรางวัล "นักแสดงสบทบ" ยอดแย่ นอกจากนี้ยังได้รับการเสนอชื่อเข้าชิงรางวัลภาพยนตร์ยอดแย่และผู้กำกับยอดแย่ด้วย ภาคต่อคือ ออกฉายใน ค.ศ. 2005เนื้อเรื่องย่อ เนื้อเรื่องย่อ. 10 ปีให้หลังจากเหตุการณ์ที่ดาวนาบู (Naboo) มีเหตุการณ์ไม่สงบเกิดขึ้นในวุมิสภากาแลคติค ดาวระบบสุริยะหลายพันดวง ได้แสดงเจตจำนงว่าจะถอนตัวออกจากสาธารณรัฐ (Galactic Republic) ขบวนการแบ่งแยกภายใต้การนำของ เคาท์ ดูกู (Count Dooku) ผู้ลึกลับสร้างความลำบากใจให้กับเหล่าอัศวินเจไดซึ่งมีจำนวนน้อย ในอันที่จะรักษาความสงบและระเบียบของกาแลคซี่ วุฒิสมาชิกแพดเม่ อมิดาล่า (Padme Amidala) อดีตราชินีแห่งดาวนาบู ที่เดินทางกลับมายังสภากาแลคติก ณ คอรัสซังค์ (Coruscant) เพื่อลงคะแนนเสียงในการจัดตั้งกองทัพของสาธารณะรัฐ ได้พบกับเหตุการณ์ลอบสังหาร ทำให้เธอตกอยู่ภายใต้การอารักขาของ อัศวินเจได 2 นายคือ โอบีวัน เคโนบี (Obi-Wan Kenobi) และ อนาคิน สกายวอล์กเกอร์ (Anakin Skywalker) เมื่อมีการลอบสังหารเธอเกิดขึ้นอีก โอบี-วันและอนาคินสามารถจับกุมตัวผู้ลอบสังหารได้แต่ขณะที่กำลังซักถามถึงผู้ที่ว่าจ้าง ผู้ลอบสังหารคนนั้นก็ถูกฆ่าปิดปากโดยนักล่าเงินรางวัลอีกคนหนึ่ง ทำให้โอบี-วันต้องแยกไปสืบหาตัวนักล่าเงินรางวัลกับผู้ที่ว่าจ้าง เหลือเพียงอนาคินที่จะต้องปกป้องวุฒิสมาชิกอมิดาล่ากลับสู่ดาวนาบูเพื่อความปลอดภัย และผลจากการใกล้ชิดของทั้งสองนี้เองที่ทำให้เกิดความรักต้องห้ามขึ้น ด้วยความช่วยเหลือของเพื่อนเก่าเด็กซ์เตอร์ เจ็ตส์เตอร์(Dexter Jettster) รวมทั้งอาจารย์โยดา (Yoda) ทำให้โอบีวันค้นพบระบบดาวคามิโน (Kamino) ซึ่งไม่ปรากฏอยู่บนแผนที่เพราะมีคนลบมันออกจากฐานข้อมูลได้สำเร็จ เมื่อได้รู้ว่ามีการอ้างสร้างกองทัพโคลนเพื่อสาธารณะรัฐโดยอาจารย์เจไดไซโฟร์ ดิแอส ผู้ถูกฆ่าเมื่อ10ปีที่แล้ว ทำให้โอบีวันติดตามนักล่าเงินรางวัลจังโก้ เฟ็ทท์ (Jango Fett) ผู้เป็นต้นแบบของมนุษย์โคลนส์ซึ่งมีการปะทะกับอาจารย์เจไดโอบีวัน เคโนบี และติดตามไปยังดาวจีโอโนซีส (Geonosis) ที่ซึ่งเขาได้พบกับ โรงงานสร้างดรอยด์ และอุปราช ของสหพันธ์พาณิชย์ ผู้อยู่เบื้องหลังการลอบสังหารอมิดาล่า ขณะนั้นอนาคินได้เดินทางไปยังทาร์ทูอินเพื่อช่วยแม่ของเขา แต่พอไปช่วยแม่เขาก็สิ้นใจพอดี โอบีวันได้ส่งข้อความไปให้อนาคินและส่งต่อให้สภาเจได ก่อนที่จะพลาดท่าถูกเคาท์ดูกูจับตัวไว้ หลังจากที่อนาคินได้รับข้อความของโอบี-วันแล้วส่งต่อถึงสภาเจได ทำให้เขารีบไปช่วยเหลือแต่ก็ไม่สำเร็จกลับถูกจับไว้อีก และถูกตัดสินประหารชีวิตทั้ง 3 คน ด้วยเหตุที่วุฒิสภารู้ว่า ขบวนการแบ่งแยกกำลังรวมทัพกับสหพันธ์พาณิชย์เพื่อการรุกราน จึงมีการยกอำนาจฉุกเฉินให้กับสมุหนายกพัลพาทีน (Palpatine) ส่งผลให้เขามีอำนาจสร้างกองทัพที่เกรียงไกร เหล่าอัศวินเจได พร้อมกับกองทัพโคลนที่ถูกอนุมัติใช้ ภายใต้การนำของโยดา ขณะนั้นอาจารย์เจไดเมซ วินดูพาเจไดกว่า 200 นาย บุกไปช่วยโอบีวัน อนาคิน และ อมิดาล่า ในขณะที่เจไดกำลังเสียท่ากับพวกดรอยอยู่ โยดานำกองทัพโคลนส์มาช่วย ทำให้เจไดรอดตายและสงครามระหว่างพวกดรอยท์และโคลนได้เกิดขึ้นและเจไดที่เหลือก็ลงสนามรบด้วยขบวนการแบ่งแยกต่างๆ เห็นว่ากำลังพ่ายแพ้จึงถอนทัพกลับ เคาท์ดูกูหนีไปยังโรงเก็บยานโอบีวันและอนาคินตามไป อนาคินโดนพลังสายฟ้าฟาดจนสลบเหลือเพียงโอบีวันเพียงคนเดียวจึงต่อสู้ด้วยกระบี่แสงแต่พลาดท่าโดนเคาท์ดูกูเอาดาบจิ้มที่แขนและขา อนาคินฟื้นขึ้นมาและดวลกระบี่แสงจึงโดนเคาท์ดูกูตัดแขนขวาขาด ปรมาจารย์โยดามาช่วยดวลพลังกับเคาท์ดูกูไม่แพ้ไม่ชนะกันจึงดวลด้วยกระบี่แสงเคาท์ดูกูหนีไปได้ เมื่อได้รับชัยชนะอนาคินและอมิดาลาแต่งงานกันอย่างลับๆ โดยมีแค่ซีทรีพีโอและอาร์ทูดีทูเป็นพยานตัวละครตัวละคร. - โอบีวัน เคโนบี (แสดงโดย ยวน แม็คเกรเกอร์) - แพดเม่ อมิดาล่า (แสดงโดย นาตาลี พอร์ตแมน) - อนาคิน สกายวอล์คเกอร์ (แสดงโดย เฮย์เดน คริสเตนเซ่น) - เคาท์ดูกู (แสดงโดย คริสโตเฟอร์ ลี) - พัลพาทีน (แสดงโดย เอียน แมคเดียมิด) - เมซ วินดู (แสดงโดย แซมมวล แอล. แจ็กสัน) - แจงโก เฟตต์ (แสดงโดย เทมูเอรา มอริสัน)</doc>
