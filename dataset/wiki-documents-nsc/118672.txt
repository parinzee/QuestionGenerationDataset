<doc id="118672" url="https://th.wikipedia.org/wiki?curid=118672" title="สถานีสะพานตากสิน">สถานีสะพานตากสิน สถานีสะพานตากสิน () เป็นสถานีรถไฟลอยฟ้า ในเส้นทางรถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) สายสีลม ยกระดับระหว่างสะพานสมเด็จพระเจ้าตากสินมหาราช 2 สะพานที่ขนานกัน และคร่อมบริเวณปากคลองสาทร ช่วงริมแม่น้ำเจ้าพระยาถึงจุดตัดถนนเจริญกรุง เป็นสถานีรถไฟฟ้าแห่งเดียวในกรุงเทพมหานครที่เชื่อมต่อกับการสัญจรทางเรือในแม่น้ำเจ้าพระยา ที่ท่าเรือสาทร (Central Pier) และยังเป็นที่ตั้งของศูนย์บริการนักท่องเที่ยวบีทีเอสที่ตั้ง ที่ตั้ง. เชิง สะพานสมเด็จพระเจ้าตากสินมหาราช ริม แม่น้ำเจ้าพระยา ฝั่งพระนคร ในพื้นที่แขวงสีลม เขตบางรัก และแขวงยานนาวา เขตสาทร กรุงเทพมหานครประวัติ ประวัติ. สถานีสะพานตากสินเปิดให้บริการครั้งแรกเมื่อวันที่ 5 ธันวาคม พ.ศ. 2542 สถานีนี้เป็นจุดเชื่อมต่อการเดินทางที่สำคัญจากพื้นที่ฝั่งธนบุรีในย่านคลองสาน วงเวียนใหญ่ ท่าพระ ภาษีเจริญ บางแค ตลาดพลู จอมทอง และราษฎร์บูรณะ กับส่วนพื้นที่ฝั่งพระนครในย่านบางคอแหลมบางรักและถนนตก ยังรวมไปถึงพื้นที่ริมแม่น้ำเจ้าพระยาที่ห่างออกไป เช่น ย่านวังหลัง ปิ่นเกล้า บางพลัดและจังหวัดนนทบุรี อีกด้วยก็เพราะด้วยที่ตั้งสถานีที่อยู่ริมแม่น้ำเจ้าพระยา ตัวสถานีมีท่าเรือสาทรเป็นจุดเชื่อมต่อที่สำคัญรูปแบบของสถานี รูปแบบของสถานี. ประกอบด้วยชั้นขายบัตรโดยสาร และชานชาลาเหมือนสถานีทั่วไปในระบบรถไฟฟ้าบีทีเอส แต่เนื่องจากพื้นที่ค่อนข้างจำกัดที่กว้างเพียง 16.5 เมตร ทำให้เป็นสถานีหนึ่งเดียวที่เป็นแบบชานชาลาข้างเพียงรางเดียว โดยรถไฟฟ้าสามารถผ่านสถานีและข้ามสะพานสมเด็จพระเจ้าตากสินได้ด้วยการสับราง ซึ่งรางคู่จากด้านสถานีสุรศักดิ์ก่อนเข้าสู่ชานชาลาจะมีรางหนึ่งที่กลายเป็นรางตัน ส่วนด้านสถานีกรุงธนบุรีก่อนเข้าสู่ชานชาลาจะเป็นรางคู่ตามปกติแต่ได้มาบรรจบกันก่อนเป็นรางเดียว เนื่องจากสถานีนี้มีความยาวเพียง 115 เมตร ชานชาลาจึงสามารถรองรับขบวนรถได้สูงสุดเพียง 5 ตู้โดยสารเท่านั้น (จากความยาวสถานีปกติ 120 เมตร ที่สามารถรองรับได้ 6 ตู้โดยสาร) สถานีนี้เป็นสถานีที่มีการบอกกำหนดการรถไฟฟ้าที่จะเทียบเข้าชานชาลาเป็นสถานีแรก โดยบนจอโทรทัศน์จะแสดงไว้ว่า "รถไฟฟ้าขบวนถัดไป... The next train is for..." แล้วตามด้วยชื่อสถานีปลายทางของขบวนนั้นๆ ส่วนรถไฟฟ้าที่จะเทียบชานชาลาและจะมีการแบ่งพื้นที่สำหรับผู้โดยสารที่จะรอรถไฟฟ้า โดยทางไปฝั่งตะวันตก (ไปบางหว้า) จะเป็นสีม่วง แต่ถ้าจะไปฝั่งตะวันออกเฉียงเหนือ (ไปสนามกีฬาแห่งชาติ) จะเป็นสีเขียวเข้ม เนื่องจากสถานีสะพานตากสิน ตามแผนแม่บทเดิมเมื่อ พ.ศ. 2538 เมื่อมีการก่อสร้างส่วนต่อขยายเพิ่มเติมในฝั่งธนบุรีจะต้องมีการทุบตัวสถานีทิ้งเพื่อทำเป็นรางรถไฟฟ้าจากสถานีสุรศักดิ์ไปยังสถานีกรุงธนบุรีแทน แต่เนื่องจากประชาชนในพื้นที่เรียกร้องไม่ให้มีการทุบสถานีเกิดขึ้น เนื่องมาจากสถานีดังกล่าวเชื่อมต่อกับท่าเรือสาธร ซึ่งเป็นท่าเรือโดยสารที่สำคัญแห่งหนึ่ง กรุงเทพมหานครจึงได้ทำการเข้าปรึกษากับกรมทางหลวงชนบท ซึ่งเป็นเจ้าของสะพานสมเด็จพระเจ้าตากสิน เพื่อที่จะทำการขยายเลนสะพานอีก 1 เลนทั้งสองข้าง แล้วทำการขยายพื้นที่ชานชาลาของสถานีและสร้างรางเพิ่มอีก 1 ราง (ลักษณะที่เป็นไปได้มากที่สุด คือชานชาลาข้าง) โดยในเบื้องต้นกรมทางหลวงชนบทก็ไม่เห็นด้วยในเรื่องนี้ และทางฝั่งกรุงเทพมหานครก็ยังไม่มีทางออกของปัญหาดังกล่าว บีทีเอสซีจึงต้องแก้ปัญหาโดยใช้รถไฟฟ้าที่มีความยาวเพิ่มขึ้นจากสามตู้เป็นสี่ตู้ และจัดการเดินรถใหม่ตามที่กล่าวมาข้างต้น อย่างไรก็ตามเมื่อวันที่ 10 สิงหาคม พ.ศ. 2560 กระทรวงคมนาคม ได้มีมติให้ กรุงเทพมหานคร บริษัท ระบบขนส่งมวลชนกรุงเทพ จำกัด (มหาชน) หรือบีทีเอสซี และกรมทางหลวงชนบท ดำเนินการปรับปรุงสถานีสะพานตากสินพร้อมปรับปรุงสะพานสมเด็จพระเจ้าตากสิน เพื่อแก้ไขปัญหาคอขวดบริเวณสถานีสะพานตากสินเนื่องจากระยะทางยาวมากขึ้นแต่ติดปัญหาคอขวดทำให้ระบบไม่สามารถทำเวลาได้ โดยการปรับปรุงจะเริ่มจากขยายขอบทางสะพานสมเด็จพระเจ้าตากสินระยะทาง 230 เมตร กว้าง 1.8 เมตรออกทั้งสองข้าง จากนั้นจึงทำการก่อสร้างชานชาลาไปฝั่งพระนคร รางรถไฟฟ้าและชานชาลาไปฝั่งธนบุรี แล้วทำการปรับปรุงภูมิทัศน์โดยรวมของสถานีเป็นอันเสร็จสิ้นการปรับปรุง ทั้งนี้การปรับปรุงคาดว่าใช้เวลาในการออกแบบจากทั้ง 4 หน่วยงาน 5 เดือน ก่อสร้างและปรับปรุงสถานี 22 เดือน โดยการก่อสร้าง บีทีเอสซี จะเป็นผู้รับผิดชอบทั้งหมดเนื่องจากเป็นสถานีในส่วนสัมปทาน คาดว่าจะเปิดให้บริการเต็มรูปแบบภายในเดือนธันวาคม พ.ศ. 2562แผนผังของสถานี แผนผังของสถานี. สถานีนี้มีเพียง 1 ชานชาลาด้านทิศใต้ ผู้โดยสารที่จะเดินทางไปสถานีสนามกีฬาแห่งชาติ และผู้ที่จะเดินทางไปสถานีบางหว้า จะใช้ชานชาลาร่วมกันแต่ได้กำหนดให้ตำแหน่งประตูขึ้นรถไม่ตรงกัน โปรดสังเกตเครื่องหมายบอกตำแหน่งประตูที่พื้นชานชาลา โดยตำแหน่งของประตูรถขบวนที่จะมุ่งหน้าไปสถานีบางหว้าจะใช้สัญลักษณ์สีม่วงติดบริเวณที่พื้น ส่วนตำแหน่งของประตูรถขบวนที่จะมุ่งหน้าไปสถานีสนามกีฬาแห่งชาติจะใช้สัญลักษณ์สีเขียว (ทิศทางที่กล่าวมานั้นมองจากชานชาลา)ทางเข้า-ออกทางเข้า-ออก. - 1 ท่าเรือข้ามฟาก-ท่าเรือเป็ปซี่ (บันไดเลื่อน) - 2 ท่าเรือสาทร (เรือด่วนเจ้าพระยา-เรือโดยสารคลองดาวคะนอง-เรือโรงแรม-เรือศูนย์การค้าริเวอร์ซิตี้), ศูนย์บริการร่วมคมนาคม - 3 ธนาคารกรุงเทพ, ถนนเจริญกรุง, ป้ายรถประจำทางถนนเจริญกรุง (บันไดเลื่อน) - 4 ถนนเจริญกรุง, ป้ายรถประจำทางถนนเจริญกรุง จุดรวมพลอยู่ที่ทางออก 1 หน้าท่าเรือข้ามฟาก และ ทางออก 4 บริเวณถนนเจริญกรุงเวลาให้บริการรถโดยสารประจำทางเรือโดยสารแม่น้ำเจ้าพระยาเรือโดยสารแม่น้ำเจ้าพระยา. - เรือข้ามฟากแม่น้ำ ใต้สะพานสมเด็จพระเจ้าตากสิน จากท่าเรือสาทรด้านทิศเหนือ ฝั่งพระนคร ถึงท่าน้ำเป็ปซี่ ฝั่งธนบุรี ค่าบริการ 3.50 บาท เปิดให้บริการเวลา 5.30-23.00 น. - เรือด่วนเจ้าพระยา จากท่าเรือสาทรด้านทิศใต้ บริการในเส้นทางนนทบุรี-วัดราชสิงขร และ ปากเกร็ด-นนทบุรี-สาทร-ราษฎร์บูรณะ - เรือโดยสารในคลองดาวคะนอง เส้นทางดาวคะนอง-สาทรสถานที่สำคัญใกล้เคียงสถานที่สำคัญใกล้เคียง. - สะพานสมเด็จพระเจ้าตากสิน - สถานเอกอัครราขทูตฝรั่งเศสประจำประเทศไทย - โรงเรียนอัสสัมชัญ - โรงเรียนอัสสัมชัญคอนแวนต์ - โรงเรียนอัสสัมชัญศึกษา - วัดยานนาวา - โรงเรียนวัดยานนาวา - วัดสุทธิวราราม - โรงเรียนวัดสุทธิวราราม - วัดสวนพลู - คณะเทคโนโลยีคหกรรมศาสตร์ มหาวิทยาลัยเทคโนโลยีราชมงคลกรุงเทพ (วิทยาเขตพระนครใต้ เดิม) - โรงเรียนสตรีศรีสุริโยทัย - มหาวิทยาลัยศิลปากร วิทยาเขตบางรัก - องค์การสะพานปลา - โรงพยาบาลเลิดสิน - ตลาดบางรัก - ศาลแพ่งกรุงเทพใต้ - สวนป่าเฉลิมพระเกียรติ ใต้สะพานสมเด็จพระเจ้าตากสิน ฝั่งธนบุรี - วัดสุวรรณ ถนนเจริญนคร - ศูนย์บริการร่วมคมนาคมศูนย์การค้าและอาคารสำนักงานศูนย์การค้าและอาคารสำนักงาน. - ห้างสรรพสินค้าโรบินสัน สาขาบางรัก - ศูนย์สรรพสินค้าริเวอร์ซิตี - ชางพลาซา - อาคารสเตท ทาวเวอร์ - อาคารเจ้าพระยาทาวเวอร์ - อาคารปริ้นเซส ทาวเวอร์ ถนนเจริญนครโรงแรมโรงแรม. - โรงแรมมิลเลนเนียม ฮิลตัน กรุงเทพฯ - โรงแรมเพนนินซูลา - โรงแรมแมนดาริน โอเรียนเต็ล กรุงเทพฯ - โรงแรมแชงกรี-ลา - โรงแรมชาเทรียม สวีท กรุงเทพฯ - โรงแรมแม่น้ำ รามาดา พลาซา</doc>
