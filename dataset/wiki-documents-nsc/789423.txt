<doc id="789423" url="https://th.wikipedia.org/wiki?curid=789423" title="ตำบลลาดบัวขาว">ตำบลลาดบัวขาว ตำบลลาดบัวขาว เป็นตำบลหนึ่งในการปกครองของอำเภอบ้านโป่ง จังหวัดราชบุรีประวัติ ประวัติ. ตำบลลาดบัวขาว จากการบันทึกของนักประวัติศาสตร์ สถิต เลิศวิชัย ได้บันทึกไว้ว่า ตำบลลาดบัวขาวเดิมเป็น "อำเภอลาดบัวขาว" ตั้งขึ้นเป็นครั้งแรกเมื่อ พ.ศ. 2445 โดยเอาพื้นที่เขตตำบลท่าผา ตำบลธรรมเสน และตำบลลาดบัวขาว รวมกันตั้งเป็นอำเภอลาดบัวขาวและในขณะนั้นที่ตั้งของที่ว่าการอำเภอลาดบัวขาวคือบริเวณที่วัดลาดบัวขาวปัจจุบันต่อมาในปี พ.ศ. 2446 หรือรัตนโกสินทร์ศก (ร.ศ.) 124 ทางราชการได้ย้ายที่ตั้งที่ว่าการอำเภอลาดบัวขาวไปตั้งใหม่ที่ตำบลพงตึก และได้เปลี่ยนชื่อจากอำเภอลาดบัวขาว เป็นอำเภอพระแท่น ตำบลลาดบัวขาว จึงขึ้นอยู่กับอำเภอพระแท่น จังหวัดราชบุรี ต่อมาในปี พ.ศ. 2453 สมัยขุนศรีสรนานิคม หรือมหาจันทร์ ปุญสิริ เป็นนายอำเภอได้ย้ายที่ว่าการอำเภอพระแท่นจากตำบลพงตึกมาตั้งใหม่ที่หมู่บ้านถ้ำมะกา และต่อมาได้เปลี่ยนชื่ออำเภอพระแท่นเป็นอำเภอท่ามะกา ในปี พ.ศ. 2460 สมัยขุน รามบุรีรักษ์ (แอร่ม สุนทรศารทูล) เป็นนายอำเภอ ตำบลลาดบัวขาวจึงขึ้นอยู่กับอำเภอท่ามะกา จังหวัดราชบุรีและ ในปี พ.ศ. 2480 ทางราชการได้โอนอำเภอท่ามะกาไปขึ้นกับจังหวัดกาญจนบุรี และได้โอนตำบลลาดบัวขาวไปขึ้นกับอำเภอบ้านโป่ง จังหวัดราชบุรีจนถึงปัจจุบันสภาพพื้นที่โดยทั่วไป สภาพพื้นที่โดยทั่วไป. สภาพพื้นที่โดยทั่วไปเป็นที่ราบลุ่ม มีแหล่งน้ำธรรมชาติที่สำคัญคือแม่น้ำแม่กลองไหลผ่านประชากรส่วนใหญ่ประกอบอาชีพเกษตรกรรม รองลงมาคือรับจ้าง และค้าขาย การคมนาคมสะดวก สำหรับนอกภาคเกษตรกรรมประชากรส่วนใหญ่ จะไปทำงานในโรงงานประเภทต่าง ๆ ภายในอำเภอบ้านโป่ง อำเภอเมืองราชบุรี และจังหวัดใกล้เคียงเช่น นครปฐม กาญจนบุรี กรุงเทพฯ เป็นต้นจำนวนหมู่บ้าน จำนวนหมู่บ้าน. ตำบลลาดบัวขาว มีหมู่บ้านจำนวน 7 หมู่บ้าน อยู่ในเขตความรับผิดชอบขององค์การบริหารส่วนตำบลลาดบัวขาวทั้ง 7 หมู่บ้าน- หมู่ที่1 บ้านท่าต้นจันทร์ - หมู่ที่2 บ้านขอบลาด - หมู่ที่3 บ้านทุ่งทอง - หมู่ที่4 บ้านลาดบัวขาว - หมู่ที่5 บ้านหลังโรงหีบ - หมู่ที่6 บ้านท่าศาลเจ้า - หมู่ที่7 บ้านรางวาลย์อาณาเขต อาณาเขต. ตำบลลาดบัวขาว มีอาณาเขตติดต่อกับตำบล อำเภอ จังหวัด ดังนี้- ทิศเหนือ ติดต่อกับตำบลท่าผา อำเภอบ้านโป่งและอำเภอท่ามะกา จังหวัดกาญจนบุรี - ทิศใต้ ติดต่อกับตำบลเบิกไพร อำเภอบ้านโป่ง - ทิศตะวันออก ติดต่อกับตำบลปากแรต - ทิศตะวันตก ติดต่อกับตำบลท่าเสา อ.ท่ามะกา จ.กาญจนบุรีองค์กรปกครองส่วนท้องถิ่น องค์กรปกครองส่วนท้องถิ่น. ตำบลลาดบัวขาว มีหน่วยการปกครองท้องถิ่นคือ องค์การบริหารส่วนตำบลลาดบัวขาว ตั้งอยู่ที่ หมู่ที่4 ตำบลลาดบัวขาว อำเภอบ้านโป่ง จังหวัดราชบุรี ได้รับการจัดตั้งขึ้นเมื่อวันที่ 23 กุมภาพันธ์ 2540ศาสนสถานศาสนสถาน. - วัดลาดบัวขาว หมู่ที่ 4 ตำบลลาดบัวขาว - วัดรางวาลย์ หมู่ที่ 7 ตำบลลาดบัวขาวสถาบันการศึกษาสถาบันการศึกษา. - ศูนย์พัฒนาเด็กเล็ก จำนวน 1 แห่ง ศูนย์พัฒนาเด็กเล็กลาดบัวขาว สังกัดองค์การบริหารส่วนตำบลลาดบัวขาว กรมส่งเสริมการปกครองส่วนท้องถิ่น กระทรวงมหาดไทย - โรงเรียนประถมศึกษา จำนวน 1 แห่ง โรงเรียนวัดลาดบัวขาว สังกัดสำนักงานคณะกรรมการการศึกษาขั้นพื้นฐาน - โรงเรียนมัธยมศึกษา จำนวน 1 แห่ง โรงเรียนวัดลาดบัวขาว สังกัดสำนักงานงานคณะกรรมการการศึกษาขั้นพื้นฐาน - โรงเรียนอาชีวศึกษา จำนวน 1 แห่ง วิทยาลัยการอาชีพบ้านโป่ง สังกัดสำนักงานอาชีวศึกษา - วิทยาลัยพยาบาล จำนวน 1 แห่ง วิทยาลัยพยาบาลบรมราชชนนี จักรีรัช สังกัดสถาบันพระบรมราชชนก สำนักงานปลัดกระทรวง กระทรวงสาธารณสุขบูรพาจารย์ บูรพาจารย์. "พระครูวิจิตรสารคุณ" หรือ"หลวงพ่อสุรินทร์" อดีตเจ้าอาวาสวัดลาดบัวขาว เจ้าของเหรียญหมูขวาง หมูตาม อันลือลั่นสนั่นท้องน้ำแม่กลอง และรอยสักยันต์ที่ตำรวจต้องขอร้องให้หลวงพ่อเลิกสักคือ หมูโทนที่กระเบนเหน็บ และดำดื้อแดงเกเร เพราะคนที่สักแล้วไปเป็นโจร ตำรวจจับตัวยาก ฆ่าก็ไม่ตาย</doc>
