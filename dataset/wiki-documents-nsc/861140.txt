<doc id="861140" url="https://th.wikipedia.org/wiki?curid=861140" title="สกอตต์ แม็คโทมิเนย์">สกอตต์ แม็คโทมิเนย์ สกอตต์ แม็คโทมิเนย์ ( ; เกิด 8 ธันวาคม 2539) นักฟุตบอลอาชีพชาวอังกฤษจาก แมนเชสเตอร์ยูไนเต็ด ในตำแหน่งกองกลางอาชีพแมนเชสเตอร์ยูไนเต็ดระดับเยาวชน อาชีพ. แมนเชสเตอร์ยูไนเต็ด. ระดับเยาวชน. แม็คโทมิเนย์เข้าร่วมทีมเยาวชนของแมนเชสเตอร์ยูไนเต็ดเมื่อ พ.ศ. 2544 ขณะอายุ 5 ปีหลังจากเข้าศูนย์พัฒนาของสโมสรที่ เพรสตัน โดยในช่วงหลายปีที่ลงเล่นระดับเยาวชนเขาลงเล่นในตำแหน่งกองหน้าตัวเป้าก่อนจะเปลี่ยนมาเล่นในตำแหน่งกองกลางในสมัยที่ วอร์เรน จอยซ์ เป็นหัวหน้าผู้ฝึกสอนทีมเยาวชนกระทั่งแม็คโทมิเนย์ได้เซ็นสัญญาเป็นนักฟุตบอลอาชีพเมื่อเดือนกรกฎาคม พ.ศ. 2556 ขณะอายุ 16 ปีฤดูกาล 2016–2017 ฤดูกาล 2016–2017. หลังจากทำผลงานในทีมรุ่นอายุไม่เกิน 21 ปีของสโมสรได้ดีด้วยการลงเล่น 21 นัดยิงไป 3 ประตูทำให้ โชเซ มูรีนโย ผู้จัดการทีมชุดใหญ่เรียกตัวเขาให้ขึ้นมาร่วมฝึกซ้อมกับทีมชุดใหญ่และมีชื่อเป็นตัวสำรองในนัดที่ทีมปีศาจแดงเปิด โอลด์แทรฟฟอร์ด พบกับ สวอนซีซิตี เมื่อวันที่ 30 เมษายน พ.ศ. 2560 แต่ไม่ได้ลงสนาม กระทั่งในอาทิตย์ต่อมาคือวันที่ 7 พฤษภาคม พ.ศ. 2560 แม็คโทมิเนย์ได้โอกาสลงประเดิมสนามเป็นครั้งแรกในนัดที่แมนเชสเตอร์ยูไนเต็ดออกไปเยือนทีม อาร์เซนอล ที่สนาม เอมิเรตส์สเตเดียม และเขาได้มีโอกาสลงสนามอีกครั้งในนัดสุดท้ายของฤดูกาล 2016–17 นัดที่ทีมปีศาจแดงพบกับคริสตัลพาเลซเมื่อวันที่ 21 พฤษภาคม พ.ศ. 2560ฤดูกาล 2017–2018 ฤดูกาล 2017–2018. อีเอฟแอลคัพ แม็คโทมิเนย์ได้โอกาสลงสนามครั้งแรกในฤดูกาลในการแข่งขันอีเอฟแอลคัพ รอบที่ 3 ซึ่งแมนเชสเตอร์ยูไนเต็ด พบกับเบอร์ตันอัลเบียน โดยเป็นตัวสำรองของ แรชฟอร์ด ในนาทีที่ 64 และในวันที่ 24 ตุลาคม พ.ศ. 2560 เขาได้ลงเล่นเป็นตัวจริงครั้งแรกในฤดูกาลในรอบที่ 4 พบกับสวอนซีซิตี โดยได้ลงเล่นครบทั้ง 90 นาที ยูฟ่าแชมเปียนส์ลีก แม็คโทมิเนย์ได้ลงสนามในการแข่งขันยูฟ่าแชมเปียนส์ลีก รอบแรก โดยทีแมนเชสเตอร์ยูไนเต็ด พบกับไบฟีกา โดยเป็นตัวสำรองของ มะคีทาเรียน ในนาทีที่ 90 และในวันที่ 31 ตุลาคม พ.ศ. 2560 เขาได้ลงเล่นเป็นตัวจริงพบกับไบฟีกา (เหย้า) โดยได้เล่นครบ 90 นาทีสถิติ</doc>
