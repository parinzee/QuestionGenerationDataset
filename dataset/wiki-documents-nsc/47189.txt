<doc id="47189" url="https://th.wikipedia.org/wiki?curid=47189" title="เค ยะซุดะ">เค ยะซุดะ เค ยาซูดะ () (เกิดวันที่ 6 ธันวาคม พ.ศ. 2523) คืออดีตนักร้องและรองหัวหน้ากลุ่มของมอร์นิงมุซุเมะ (กลุ่มนักร้องหญิงแนวเจ-ป็อปอันโด่งดังของญี่ปุ่น) ปัจจุบันเธอยังคงทำหน้าที่เป็นนักร้องให้แก่สังกัดเฮลโล! โปรเจกต์ อยู่ข้อมูลส่วนบุคคลอื่น ๆข้อมูลส่วนบุคคลอื่น ๆ. - ชื่อเล่นอื่น: เคเมโกะ () , เคเมะจัง - หมู่เลือด: เอ - ความสูง: 157 เซนติเมตร - สถานที่ที่ชอบที่สุดในญี่ปุ่น: กรุงโตเกียว - ฤดูกาลที่ชอบที่สุด: ฤดูร้อน (เพราะทะเล และดอกไม้ไฟ) - อาหารที่ชอบที่สุด: นัตโตะ, โซบะ - วิชาเรียนที่ถนัดที่สุด: ภาษาอังกฤษ - วิชาเรียนที่ไม่ถนัดที่สุด: วิทยาศาสตร์ - ถ้าเธอไม่ได้เป็นสมาชิกของมอร์นิงมุซุเมะ: เธอจะไปแต่งงานประวัติการทำงาน ประวัติการทำงาน. เค ยาซูดะ เริ่มต้นชีวิตในวงการบันเทิงด้วยการเข้าร่วมกับกลุ่มมอร์นิงมุซุเมะ ในฐานะของสมาชิกรุ่นที่สอง พร้อมกับมาริ ยางูจิ และซายากะ อิจิอิ ผ่านโครงการ มอร์นิงมุซุเมะ สึอิกะ ออดิชัน ในปีพ.ศ. 2541 โดยก่อนหน้านั้น ยาซูดะยังศึกษาอยู่ในระดับมัธยมในโรงเรียนพาณิชย์ที่ชื่อ คิมิตสึโชเงียว (คอมเมอร์เชียล) ไฮสคูล ในเมืองฟุตสึ เขตการปกครองจิบะ แต่เธอเลือกที่จะพักการเรียนออกมาก่อน เพื่อที่จะเดินตามความฝันในถนนสายบันเทิง หลังจากที่เปิดรับสมาชิกรุ่นที่สองเข้ามา มอร์นิงมุซุเมะก็ได้สร้างผลงานอัลบั้ม 1 อัลบั้มและเพลงซิงเกิลอีก 3 เพลง จนกระทั่งนักร้องนำ อาซูกะ ฟูกูดะ ตัดสินใจออกจากกลุ่มไปเพื่อที่จะทุ่มเทให้กับการศึกษา ยาซูดะจึงได้มีโอกาสร้องเพลงแทนแนวเสียงของฟูกูดะเกือบทั้งหมด นอกจากเธอจะสร้างผลงานร่วมกับมอร์นิงมุซุเมะแล้ว ยาซูดะยังสร้างเพลงในโครงการพิเศษร่วมกับสมาชิกบางคนในมอร์นิงมุซุเมะอีกด้วย โดยหนึ่งในผลงานที่เป็นที่รู้จักอย่างมากก็คือเพลงที่ชื่อว่า ซัมโปะ ซึ่งเธอร่วมประพันธ์และร่วมร้องกับนัตสึมิ อาเบะ เพื่อที่จะใช้ประกวดในรายการวิทยุรายการหนึ่ง ซึ่งเมื่อเพลงนี้ถูกเผยแพร่ออกไป เสียงตอบรับในเชิงบวกก็เกิดขึ้นอย่างกว้างขวาง ถึงขั้นที่มีการเรียกร้องให้นำเพลงนี้ไปสร้างเป็นเพลงซิงเกิลอย่างเป็นทางการของมอร์นิงมุซุเมะ แต่ในที่สุด ซัมโปะก็ไม่ได้เปลี่ยนสถานะไปจากเพลงประกวดทางวิทยุแต่อย่างใด นอกจากนัตสึมิ อาเบะ แล้ว ซายากะ อิจิอิ ก็เป็นอีกผู้หนึ่งที่ได้ร่วมงานกับยาซูดะ โดยเธอทั้งสองได้รับเลือกให้ร้องเพลง โอโตเมะโนะชินริงากุ ซึ่งอยู่ในอัลบั้ม เซคคันด์มอร์นิง (อัลบั้มที่สองของมอร์นิงมุซุเมะ) ด้วยกัน ในปีพ.ศ. 2544 หลังจากที่ได้ต้อนรับสมาชิกรุ่นที่สาม สึงกุ โปรดิวเซอร์ของมอร์นิงมุซุเมะ ก็ได้สร้างกลุ่มนักร้องย่อยขึ้นมาหนึ่งกลุ่มชื่อ เพททีโมนิ หรือที่รู้จักกันในนามพุคจิโมนิ ซึ่งเคก็เป็นหนึ่งในสมาชิกในกลุ่มย่อยกลุ่มนี้ด้วย โดยเพลงซิงเกิลแรกของกลุ่มย่อยกลุ่มนี้มีชื่อว่า โจกตโตะ เลิฟว์ ซึ่งได้รับเสียงตอบรับจากผู้ฟังอย่างมาก ปีเดียวกันนั้นเอง ยูโกะ นากาซาวะ สมาชิกรุ่นที่หนึ่งและหัวหน้ากลุ่มในขณะนั้นได้ขอ ‘สำเร็จการศึกษา’ ไปจากมอร์นิงมุซุเมะในเดือนพฤษภาคม ยาซูดะ ซึ่งในขณะนั้นมีอายุมากที่สุดในกลุ่ม ก็ได้รับเลือกให้เป็นหัวหน้ากลุ่มแทนที่นากาซาวะทันที โดยเป็นการดำรงตำแหน่งร่วมกับคาโอริ อีดะ สมาชิกรุ่นก่อตั้งอีกคนหนึ่ง ต่อมาเค ยาซูดะ ก็ได้ ‘สำเร็จการศึกษา’ จากมอร์นิงมุซุเมะไปในช่วงกลางปีพ.ศ. 2546 ซึ่งเป็นเวลาเดียวกับที่สมาชิกรุ่นที่หกได้เข้ามาเป็นนักร้องของกลุ่มอย่างเต็มตัว โดยในคอนเสิร์ตอำลาของเธอ ยาซูดะได้นำเอาเพลง เนเวอร์ฟอร์เก็ท ในเวอร์ชันร็อคที่ถูกรีมิกซ์ใหม่มาร้อง โดยเพลงนี้เป็นเพลงเดียวกับที่อาซูกะ ฟูกูดะ ใช้ร้องตอนที่เธอแสดงคอนเสิร์ตสุดท้ายในฐานะที่เป็นมอร์นิงมุซุเมะเช่นกัน นอกจากนั้นแล้ว สึงกุยังได้มอบซีดีเพลง แอสฟอร์วันเดย์ เพลงซิงเกิลเพลงสุดท้ายที่เธอร้องในนามของมอร์นิงมุซุเมะในเวอร์ชันที่เธอร้องเดี่ยว เป็นของขวัญชิ้นพิเศษให้กับเธอ และหลังจากที่เธอออกไปจากกลุ่มแล้ว ตำแหน่งหัวหน้ากลุ่มก็ตกอยู่ที่คาโอริ อีดะ เพียงผู้เดียว และมีอีกตำแหน่งหนึ่งที่ถูกตั้งขึ้นมาใหม่ นั่นคือตำแหน่งของรองหัวหน้ากลุ่ม ซึ่งสมาชิกคนแรกที่ได้รับตำแหน่งนี้ก็คือมาริ ยางูจิ ในขณะนี้ ถึงแม้ว่าเคจะไม่ได้อยู่ในมอร์นิงมุซุเมะแล้ว แต่ก็ยังคงทำงานให้กับต้นสังกัดเฮลโล! โปรเจกต์ อยู่ ซึ่งผลงานที่เป็นที่รู้จักกันดีก็ได้แก่ งานเพลงในอัลบั้ม โฟล์คซอง 2 ที่ทำร่วมกับยูโกะ นากาซาวะ และนักร้องในสังกัดเดียวกันคนอื่น ๆ, ไปร่วมเป็นแขกรับเชิญในคอนเสิร์ตเดี่ยวของนัตสึมิ อาเบะ, และยังเคยร้องแบ็คอัพให้แก่เพลงซิงเกิลของมากิ โกะโต ที่ชื่อ ไดเตะโยะ! พลีสโกออน นอกจากนั้นแล้วยังทำหน้าที่เป็นพิธีกรในรายการ เฮลโล! มอร์นิง ซึ่งเป็นรายการประจำของกลุ่มมอร์นิงมุซุเมะ และในขณะเดียวกันเธอก็ยังรับงานแสดงละครภายนอกสังกัดด้วย งานล่าสุดที่เธอได้ทำ ก็คือการเข้าไปร่วมกับกลุ่ม เฮลโล! โปรเจกต์ ออล-สตารส์ ในปลายปีพ.ศ. 2547 และกลุ่ม พูริพูริพิงค์ ในปีพ.ศ. 2548 และได้สร้างงานเพลงซิงเกิลที่ชื่อ “ออลฟอร์วันแอนด์วันฟอร์ออล” อีกหนึ่งเพลงกลุ่มนักร้องที่ได้สังกัดกลุ่มนักร้องที่ได้สังกัด. - กลุ่มนักร้องในเฮลโล! โปรเจกต์- มอร์นิงมุซุเมะ (พ.ศ. 2540 – พ.ศ. 2546) - กลุ่มนักร้องย่อยในมอร์นิงมุซุเมะ- พุคจิโมนิ (พ.ศ. 2542 – พ.ศ. 2546) - เฮลโล! โปรเจกต์ ชิโรงูมิ (พ.ศ. 2548) - กลุ่มนักร้องพิเศษในระบบซัมเมอร์ชัฟเฟิลยูนิทส์- คีโระ 5 (พ.ศ. 2543) - 10นิง มัตสึริ (พ.ศ. 2544) - โอโดรุ 11 (พ.ศ. 2545) - เอช.พี. ออลสตาร์ส (พ.ศ. 2547) - พูริพูริพิงค์ (พ.ศ. 2548)ผลงานสมุดรวมภาพ</doc>
