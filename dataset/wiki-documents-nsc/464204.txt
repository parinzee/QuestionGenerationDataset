<doc id="464204" url="https://th.wikipedia.org/wiki?curid=464204" title="ขงเบ้ง ม.รัตนบัณฑิต">ขงเบ้ง ม.รัตนบัณฑิต ขงเบ้ง ม.รัตนบัณฑิต หรือชื่อเดิม ขงเบ้ง ก.ร่มศรีทอง () เป็นนักมวยไทยชาวไทย ฉายาของเขามาจากตัวละครสามก๊กที่มีนามว่า ขงเบ้ง (孔明) ซึ่งเขาเคยพบกับคู่ชก จิ้งหรีดทอง ซีทราน​เฟอร์รี่ เมื่อวันที่ 30 เมษายน พ.ศ. 2555 ในศึกศึกมหกรรมไทยโลก - เกียรติเพชร 7 สี ที่จังหวัดสุราษฎร์ธานี และขงเบ้งเป็นฝ่ายชนะน็อคได้ในยกที่สาม นอกจากนี้ เขาเคยพบกับคู่ชก ชนะศึก ลูกกันทระ ในคู่เอกศึกมวยไทย 7 สี ในวันที่ 27 พฤศจิกายน พ.ศ. 2554 ซึ่งชนะศึกเป็นฝ่ายใช้ศอกโจมตีขงเบ้งที่ใบหน้าจนเลือดไหลเป็นทางในยกแรก แต่เขาก็ยืนหยัดต่อสู้จนครบห้ายก โดยกรรมการได้ตัดสินให้ทั้งคู่เสมอกัน และเป็นหนึ่งในนักมวยไทยผู้มีชื่อเสียง ที่มีการตั้งชื่อตามตัวละครสามก๊ก เช่นดียวกับกวนอู ภารสมบูรณ์ และจูล่ง เอกบางไทร ปัจจุบัน ขวัญดี ร่มศรีทอง หรือที่รู้จักกันในชื่อ เสี่ยกรุง ผู้เป็นนายใหญ่ค่ายมวย ก.ร่มศรีทอง ได้ตัดสินยก ขงเบ้ง ก.ร่มศรีทอง พร้อมกับนักมวยอื่นอีก 7 คน ซึ่งเป็นนักมวยในสังกัด ก.ร่มศรีทอง ให้แก่สมหมาย สกุลเมตตา ซึ่งเป็นโปรโมเตอร์เวทีมวยราชดำเนินเป็นที่เรียบร้อยแล้ว โดยทางสมหมายได้ชี้แจงว่าขวัญดีไม่มีเวลาดูแล โดยที่ไม่ได้มีการซื้อขายกันแต่อย่างใดประวัติ ประวัติ. ขงเบ้ง ม.รัตนบัณฑิต มีชื่อเดิมในการแข่งขันคือ ขงเบ้ง ก.ร่มศรีทอง ซึ่งครั้งที่เขาใช้ชื่อ ขงเบ้ง ก.ร่มศรีทอง ได้เข้าร่วมการแข่งขันรายการต่างๆหลายรายการ ไม่ว่าจะเป็นการแข่งขันชนะคู่ชก พญามด พยัคฆ์ภูดิน และเขาได้พบกับสันติภาพ ศิษย์อุ๊อุบล ในวันที่ 31 ตุลาคม พ.ศ. 2553 ซึ่งขงเบ้งเป็นฝ่ายแพ้ ก่อนที่จะเป็นฝ่ายชนะคะแนนขาดกับคู่ชก หาญนที ว.วิวัฒนานนท์ ในคู่เอกรายการศึกมวยปูนเสือ มวยไทยพันธุ์แท้ ที่เวทีมวยช่อง 7 สี ซึ่งจัดขึ้นในวันที่ 6 มีนาคม พ.ศ. 2554 จากนั้นในวันที่ 3 เมษายน พ.ศ. 2554 เขาพบกับสันติภาพ ศิษย์อุ๊อุบล โดยเป็นคู่เอกของรายการศึกมวยไทย 7 สี ซึ่งขงเบ้งเป็นฝ่ายชนะคะแนน ด้วยคะแนน 49-48 คะแนน และวันที่ 28 เมษายน พ.ศ. 2554 ขงเบ้งเป็นฝ่ายแพ้คะแนนให้กับคู่ชก ก้องสยาม ต.พิทักษ์ชัย ซึ่งเป็นรองคู่เอกของรายการศึก ส.สมหมาย ที่เวทีมวยราชดำเนิน ขงเบ้ง ก.ร่มศรีทอง ได้เปลี่ยนชื่อที่ใช้ในการแข่งขันมาเป็น ขงเบ้ง ม.รัตนบัณฑิต โดยขงเบ้งเป็นฝ่ายแพ้คะแนนจิ้งหรีดทอง ซีทรานเฟอร์รี่ ในการแข่งขันคู่เอกศึกมวยไทย 7 สี ซึ่งจัดขึ้นในวันที่ 17 กรกฎาคม พ.ศ. 2554 และขงเบ้งได้แพ้อีกครั้งกับคู่ชก ฟ้าใหม่ สกินเดียวยิม ในคู่เอกศึกมวยไทย 7 สี ซึ่งจัดขึ้นในวันที่ 18 กันยายน พ.ศ. 2554 โดยขงเบ้งเป็นฝ่ายถูกศอกโจมตีจนเลือดออกสองแผล ซึ่งกรรมการตัดสินให้ขงเบ้งเป็นฝ่ายแพ้ในยกที่สี่ และในวันที่ 18 กุมภาพันธ์ พ.ศ. 2555 ขงเบ้งพบกับคู่ชก แสงหิรัญ ลูกบ้านใหญ่ ซึ่งขงเบ้งเป็นฝ่ายแพ้ และในวันที่ 16 มิถุนายน พ.ศ. 2555 ขงเบ้ง ม.รัตนบัณฑิต เคยเป็นฝ่ายชนะเจริญทรัพย์ เกียรติเฉลิมภพ ในการแข่งขันที่อำเภอสะบ้าย้อย จังหวัดสงขลา ก่อนที่ทั้งคู่จะทำการแข่งขันกันอีกครั้งในวันที่ 1 กรกฎาคมของปีเดียวกันนี้ ในคู่เอกของการแข่งขันศึกมวยไทย 7 สี ซึ่งจากการแข่งขันในครั้งนี้ ขงเบ้งเป็นฝ่ายแพ้คะแนน</doc>
