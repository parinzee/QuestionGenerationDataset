<doc id="344266" url="https://th.wikipedia.org/wiki?curid=344266" title="ฉัตรารัศมิ์ แก้วมรกต">ฉัตรารัศมิ์ แก้วมรกต ฉัตรารัศมิ์ แก้วมรกต รู้จักกันในนามปากกา ร่มแก้ว (เกิด 15 พฤศจิกายน พ.ศ. 2523) เป็นนักเขียนชาวไทย และเป็นอดีตนักข่าวเนชั่นทีวี เริ่มการศึกษาที่โรงเรียนเซนต์โยเซฟ ทิพวัล ต่อชั้นมัธยมต้นที่โรงเรียนนวมินทราชินูทิศ เตรียมอุดมศึกษาพัฒนาการ ก่อนจะย้ายมาเรียนชั้นมัธยมปลายที่โรงเรียนเตรียมอุดมศึกษา และศึกษาต่อจนจบปริญญาตรีจากคณะนิเทศศาสตร์ เอกวารสารสนเทศ จุฬาลงกรณ์มหาวิทยาลัย จากนั้นในปี 2544 เข้าทำงานเป็นผู้สื่อข่าวที่หนังสือพิมพ์เดอะ เนชั่น รับผิดชอบข่าวทั่วไปและสกู๊ปข่าวด้านสังคม ก่อนจะย้ายมาทำงานด้านประชาสัมพันธ์ให้กับสำนักงานกองทุนสนับสนุนการสร้างเสริมสุขภาพ (สสส.) จากนั้นในปี 2557 ได้สำเร็จการศึกษาในหลักสูตรออกแบบตกแต่งภายในและผลิตภัณฑ์ จากสถาบันออกแบบนานาชาติชนาพัฒน์ หรือ CIDI ปัจจุบันทำงานด้านการออกแบบควบคู่ไปกับการเขียนหนังสือประวัติเริ่มงานเขียน ประวัติ. เริ่มงานเขียน. ร่มแก้ว เริ่มงานเขียนตั้งแต่เรียนอยู่ระดับมัธยมศึกษาปีที่ 2 โดยมีหนังสือเล่มแรกในชีวิตเป็นหนังสือ กลอนวัยรุ่น ตีพิมพ์กับ สำนักพิมพ์ใยไหม จากนั้นเริ่มเขียนเรื่องสั้นและนวนิยายจริงจังในช่วงเรียนมหาวิทยาลัย โดยได้ส่งเรื่องสั้นไปตามนิตยสาร ต่างๆ ไม่นานก็เริ่มคิดเรื่องของตนเอง เริ่มคิดอยากมีผลงานของตนเองออกเป็นเล่ม ๆ บ้าง ก็เลยให้เวลากับการเขียนหนังสือ จนกระทั่งเรียนจบจึงลองส่งนวนิยายที่เขียนไว้เสนอไปยังนิตยสาร สำนักพิมพ์ และโพสต์ลงตามเว็บไซต์ต่าง ๆ กระทั่ง “แอบรักออนไลน์” เป็นนวนิยายเรื่องแรกที่ผ่านการพิจารณา และได้รับการตีพิมพ์กับสำนักพิมพ์ปริ๊นเซส ในเครือสถาพรบุ๊คส์ในปี 2548ที่มาของนามปากกา ที่มาของนามปากกา. ต้องการชื่อสั้นๆ จำง่าย และเป็นภาษาไทย จึงได้นำชื่อและนามสกุลมาแปล ฉัตรารัศมิ์ ก็จะแปลว่า “ร่ม” ส่วนนามสกุล แก้วมรกต แปลว่า “แก้ว” รวมออกมาเป็น “ร่มแก้ว”ผลงานผลงาน. 1. แอบรักออนไลน์ 2. สุดแดนหัวใจ 3. หัวใจไม่เคยหยุด (รัก) 4. 365 วันแห่งรัก 5. ต้นรักริมรั้ว 6. ซีรีส์ชุดบ้านไร่ปลายฝัน เรื่อง ปฐพีเล่ห์รัก 7. แม่น้ำนี้ชื่อนิจนิรันดร์ 8. ซีรีส์ชุด The Sixth Sense สื่อรักสัมผัสหัวใจ เรื่อง กับดักรักลวง 9. โจรกรรมรัก คดีมงกุฎเพชร เขียนร่วมกับ วาริส, อุมาริการ์, นภาสรร, อิสย่าห์, ซ่อนกลิ่น, เก้าแต้ม,แพรณัฐ 10. บุษบาเร่ฝัน 11. ซีรีส์ชุดสุภาพบุรุษจุฑาเทพ เรื่อง คุณชายปวรรุจ 12. ซีรีส์ชุด ลูกไม้ของพ่อ เรื่อง ในม่านเมฆ 13. ร่ายมนตร์รัก 14. ซีรีส์ชุด the Cupids บริษัทรักอุตลุด เรื่อง กามเทพออนไลน์ 15. โพรเจกต์: 15 ปี 15 รัก : เจ้าชายขี่ม้าขาวกับเจ้าสาวกลัวฝน 16. ซีรีส์ชุดดวงใจเทวพรหม เรื่อง พรชีวันผลงานที่ทำเป็นละครโทรทัศน์ผลงานที่ทำเป็นละครโทรทัศน์. 1. สุดแดนหัวใจ 2. ซีรีส์ชุดบ้านไร่ปลายฝัน เรื่อง ปฐพีเล่ห์รัก 3. 365 วันแห่งรัก 4. ซีรีส์ชุด The Sixth Sense สื่อรักสัมผัสหัวใจ เรื่อง กับดักรักลวง 5. ซีรีส์ชุดสุภาพบุรุษจุฑาเทพ เรื่อง คุณชายปวรรุจ 6. ต้นรักริมรั้ว 7. ซีรีส์ชุด ลูกไม้ของพ่อ เรื่อง ในม่านเมฆ 8. แอบรักออนไลน์ 9. บุษบาเร่ฝัน 10. ซีรีส์ชุด The Cupids บริษัทรักอุตลุด เรื่อง กามเทพออนไลน์</doc>
