<doc id="329859" url="https://th.wikipedia.org/wiki?curid=329859" title="แรพโซดีออนอะธีมออฟปากานินี">แรพโซดีออนอะธีมออฟปากานินี แรพโซดี ออนอะธีมออฟ ปากานินี ในบันไดเสียง เอ ไมเนอร์, โอปุส 43 (; ) เป็นผลงานประพันธ์ของเซียร์เกย์ รัคมานีนอฟ เขียนขึ้นสำหรับบรรเลงเดี่ยวเปียโนกับวงออร์เคสตรา มีลักษณะคล้ายเปียโนคอนแชร์โต รัคมานินอฟเขียนผลงานชิ้นนี้ขึ้นที่บ้านพักของเขาในสวิตเซอร์แลนด์ระหว่างวันที่ 3 กรกฎาคม ถึง 18 สิงหาคม ค.ศ. 1934 ออกแสดงครั้งแรกที่บัลติมอร์ รัฐแมริแลนด์ สหรัฐอเมริกา เมื่อวันที่ 7 พฤศจิกายน ค.ศ. 1934 อำนวยเพลงโดยลีโอโปลด์ สโตโควสกี โดยรัคมานินอฟบรรเลงเดี่ยวเปียโนด้วยตัวเอง ผลงานชิ้นนี้ประกอบด้วยวาริเอชัน 24 ชิ้นที่ดัดแปลงมาจาก คาปรีซ์หมายเลข 24 ในบันไดเสียง เอ ไมเนอร์ ผลงานชิ้นสุดท้ายในชุด คาปรีซ์ 24 ชิ้นสำหรับเดี่ยวไวโอลิน ของนิกโคโล ปากานินี ประกอบด้วย- Introduction: Allegro vivace - Variation I (Precedente) - Tema: L'istesso tempo - Variation 2: L'istesso tempo - Variation 3: L'istesso tempo - Variation 4: Più vivo - Variation 5: Tempo precedente - Variation 6: L'istesso tempo - Variation 7: Meno mosso, a tempo moderato - Variation 8: Tempo I - Variation 9: L'istesso tempo - Variation 10: L'istesso tempo - Variation 11: Moderato - Variation 12: Tempo di minuetto (D minor) - Variation 13: Allegro (D minor) - Variation 14: L'istesso tempo (F major) - Variation 15: Più vivo scherzando (F major) - Variation 16: Allegretto (B flat minor) - Variation 17: Allegretto (B flat minor) - Variation 18: Andante cantabile (D flat major) - Variation 19: A tempo vivace - Variation 20: Un poco più vivo - Variation 21: Un poco più vivo - Variation 22: Un poco più vivo (Alla breve) - Variation 23: L'istesso tempo - Variation 24: A tempo un poco meno mossoบัลเลต์ บัลเลต์. ในปี ค.ศ. 1939 มิคาอิล ฟ็อกกิน นักออกแบบท่าเต้นชาวรัสเซีย ได้ติดต่อขออนุญาตรัคมานินอฟเพื่อนำผลงานนี้มาดัดแปลงสำหรับแสดงบัลเลต์เรื่อง ปากานินี โดยได้ขอดัดแปลงวาริเอชันที่ 18 จากบันไดเสียง ดี-แฟลต เมเจอร์ เป็น เอ ไมเนอร์ แทน บัลเลต์เรื่องนี้ออกแสดงครั้งแรกที่รอยัลโอเปราเฮาส์ กรุงลอนดอน โดยคณะเดอะรอยัลบัลเลต์วัฒนธรรมสมัยนิยม วัฒนธรรมสมัยนิยม. ภาพยนตร์เรื่อง Somewhere in Time (1980) ของฌองโนต์ ชวาร์ก นำแสดงโดยคริสโตเฟอร์ รีฟ และเจน ซีมัวร์ สร้างจากนวนิยายเรื่อง Bid Time Return ของริชาร์ด แมททีสัน ใช้วาริเอชันที่ 18 ในบันไดเสียง ดี-แฟลต เมเจอร์ เป็นดนตรีแบกกราวด์ในภาพยนตร์เกือบทั้งเรื่อง</doc>
