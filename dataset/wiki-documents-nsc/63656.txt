<doc id="63656" url="https://th.wikipedia.org/wiki?curid=63656" title="ถนนกำแพงเพชร">ถนนกำแพงเพชร ถนนกำแพงเพชร () เป็นถนนที่สร้างขึ้นในเขตการรถไฟแห่งประเทศไทย บ้างขนานกับรางรถไฟ บ้างก็ไม่ขนานเป็นถนนโดด ตั้งชื่อว่าถนนกำแพงเพชร เพื่อระลึกถึง กรมพระกำแพงเพชรอัครโยธิน บิดาแห่งกิจการรถไฟ ในตอนแรก การรถไฟแห่งประเทศไทย มีความประสงค์ที่จะตั้งชื่อถนนชุดนี้ว่า "ถนนบุรฉัตร" ตามพระนามเดิมใน กรมพระกำแพงเพชรอัครโยธิน แต่พระบาทสมเด็จพระเจ้าอยู่ได้พระราชทานนามถนนในเขตที่ดินรถไฟชุดนี้ว่า "ถนนกำแพงเพชร"ถนนกำแพงเพชรสายต่าง ๆถนนกำแพงเพชร ถนนกำแพงเพชรสายต่าง ๆ. ถนนกำแพงเพชร. เป็นถนนที่แยกออกมาจากถนนพหลโยธินที่สามแยกกำแพงเพชร (ย่านพหล) ตรงมุมด้านตะวันออกเฉียงใต้ของตลาดนัดสวนจตุจักร ตัดไปทางตะวันตก สิ้นสุดที่ถนนพระรามที่ 6 ในบริเวณของที่ทำการรับส่งสินค้าพหลโยธิน ซึ่งแต่เดิมถนนนี้มีชื่อว่าถนนย่านพหลโยธินถนนกำแพงเพชร 1 ถนนกำแพงเพชร 1. เป็นถนนที่ขนานกับถนนพหลโยธินตั้งอยู่ด้านตะวันออกของสวนจตุจักร ตัดแยกออกจากถนนกำแพงเพชร ที่สามแยกกำแพงเพชร ไปบรรจบกับถนนวิภาวดีรังสิต ที่แยกลาดพร้าว เป็นถนนที่เดินรถทางเดียวเป็นขาออก ส่วนถนนพหลโยธินช่วงดังกล่าวจะเดินรถทางเดียวเป็นขาเข้าถนนกำแพงเพชร 2 ถนนกำแพงเพชร 2. ตัดแยกออกจากถนนกำแพงเพชร บริเวณหน้าองค์การตลาดเพื่อการเกษตร (อตก.) และ ห้าง JJ Mall ผ่านด้านหน้าสถานีขนส่งผู้โดยสารกรุงเทพ (จตุจักร) ไปบรรจบกับถนนรัชดาภิเษก ที่แยกรัชวิภาถนนกำแพงเพชร 3 ถนนกำแพงเพชร 3. หรือ ถนนหลังสวนจตุจักร ตัดแยกจากถนนกำแพงเพชร 1 ที่มุมด้านใต้ของสวนจตุจักร อ้อมผ่านด้านหลัง วกขึ้นไปทางเหนือ ผ่านสวนสมเด็จพระนางเจ้าสิริกิติ์ สวนวชิรเบญจทัศ ไปจรดกับถนนวิภาวดีรังสิต ที่บริเวณหน้า องค์การการบินพลเรือนระหว่างประเทศ สำนักงานเอเชียแปซิฟิกถนนกำแพงเพชร 4 ถนนกำแพงเพชร 4. เป็นถนนสายสั้นๆที่เชื่อมระหว่างถนนกำแพงเพชร 2 และ ถนนกำแพงเพชร 3 ซึ่งแบ่ง สวนสมเด็จพระนางเจ้าสิริกิติ์ และตลาดนัดสวนจตุจักรออกจากกันถนนกำแพงเพชร 5 ถนนกำแพงเพชร 5. เป็นถนนเลียบทางรถไฟขนานกับถนนสวรรคโลก เริ่มต้นแยกจากถนนพระรามที่ 6 บริเวณสามเหลี่ยมจิตรลดา เลียบทางรถไฟขึ้นไปทางเหนือ ไปบรรจบกับถนนพระรามที่ 6 ในบริเวณ ของที่ทำการรับส่งสินค้าพหลโยธินถนนกำแพงเพชร 6 ถนนกำแพงเพชร 6. เป็นถนนเลียบทางรถไฟสายเหนือ-อีสาน ในกรุงเทพมหานคร เส้นทางเริ่มต้นจากถนนกำแพงเพชร 2 ที่บริเวณข้างสถานีขนส่งผู้โดยสารกรุงเทพ (จตุจักร) โดยอ้อมไปทางด้านหลังผ่านสถานีรถไฟพหลโยธิน ป้ายหยุดรถไฟนิคมรถไฟ กม.11 จากนั้นมีเส้นทางขนานกับทางรถไฟสายเหนือ-ตะวันออกเฉียงเหนือ ฝั่งตะวันออก ไปบรรจบกับถนนเทศบาลสงเคราะห์ ที่หน้าวัดเสมียนนารี จากนั้น สลับไปขนานกับทางรถไฟฝั่งซ้าย (ตะวันตก) วิ่งขนานกับถนนวิภาวดีรังสิต ผ่านสถานีรถไฟบางเขน และถนนงามวงศ์วานที่สีแยกบางเขน สถานีรถไฟหลักสี่และถนนแจ้งวัฒนะที่สี่แยกหลักสี่ และสถานีรถไฟดอนเมือง แล้วเลียบทางรถไฟผ่านที่หยุดรถไฟหลักหก ไปสิ้นสุดเส้นทางที่สถานีรถไฟรังสิต (ถนนรังสิต-ปทุมธานี) ในอดีตถนนสายนี้ใช้ชื่อไม่เป็นทางการว่า ถนนโลคัลโรด และในช่วงเขตจังหวัดปทุมธานีจะเป็นของกรมทางหลวงมีฐานะเป็นทางหลวงแผ่นดินหมายเลข 3508 (ถนนชุมชนท้องถิ่นเลียบทางรถไฟสายเหนือ) มีระยะทาง 4.3 กม. ถนนสายนี้ช่วยแบ่งเบาการจราจรบนถนนวิภาวดีรังสิต และช่วยเปิดพื้นที่ริมทางรถไฟฝั่งตะวันตกเพื่อรองรับการพัฒนา แต่ก็เป็นการเพิ่มจุดตัดกับถนนอื่นๆ ที่ตัดผ่านทางรถไฟ เช่น ถนนเทศบาลสงเคราะห์, ถนนงามวงศ์วาน, ถนนแจ้งวัฒนะ, ถนนเชิดวุฒากาศ, ถนนสรงประภา และถนนเดชะตุงคะถนนกำแพงเพชร 7 ถนนกำแพงเพชร 7. เป็นถนนเลียบทางรถไฟสายตะวันออกฝั่งเหนือขนานกับถนนเพชรบุรีตัดใหม่ (ซึ่งขนานกับทางรถไฟฯ ทางฝั่งใต้)</doc>
