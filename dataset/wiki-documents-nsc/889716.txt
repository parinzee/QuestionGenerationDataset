<doc id="889716" url="https://th.wikipedia.org/wiki?curid=889716" title="เบนนี เออร์คิวเดซ">เบนนี เออร์คิวเดซ เบนนี เออร์คิวเดซ (; ชื่อเล่น: เดอะเจ็ท; 20 มิถุนายน ค.ศ. 1952 — ) เป็นทั้งคิกบ็อกเซอร์, นักออกแบบคิวบู๊ และนักแสดงชาวอเมริกัน เออร์คิวเดซเดิมเป็นผู้เข้าแข่งขันคาราเต้แบบนอน-คอนแท็ก (แบบไม่ปะทะจริง) ก่อนที่จะมาเป็นผู้บุกเบิกการต่อสู้แบบฟูล-คอนแท็ก (แบบปะทะจริง) ในสหรัฐ โดยได้หันเหสู่คาราเต้แบบฟูล-คอนแท็กในปี ค.ศ. 1974 ซึ่งเป็นปีแห่งการก่อตั้งในสหรัฐ อันเป็นยุคของการต่อสู้ที่กติกามีความคลุมเครือและความแตกต่างกันของรูปแบบ ที่ก่อให้เกิดประเด็นถกเถียงอยู่บ่อยครั้ง เออร์คิวเดซยังเป็นที่รู้จักด้วยการชนะรายการระดับโลกถึงหกรายการในห้ารุ่นน้ำหนัก และส่วนใหญ่ยังไม่มีใครสามารถล้มเขาได้เมื่ออายุ 27 ปี จะมีก็แต่เพียงการแพ้ต่อมวยไทยที่ถูกปกคลุมด้วยข้อพิพาทเท่านั้น ในฐานะที่เออร์คิวเดซตกลงที่จะไม่ให้มีการตัดสิน ซึ่งเป็นข้อที่ถูกละเลยเมื่อการต่อสู้สิ้นสุดลง ระหว่าง ค.ศ. 1974 และ 1993 เขาทำบันทึกสถิติผลงาน ชนะ 49 ครั้ง แพ้ 1 ครั้ง เสมอ 1 ครั้ง ด้วยการชนะน็อก 35 ครั้ง และไม่มีการตัดสิน 2 ครั้งที่เกิดจากการถกเถียง แม้ว่าเขาจะควรมีสถิติเพิ่มเติมจากการแข่งขัน ด้วยผลชนะอีก 10 ครั้ง แพ้ 0 ครั้ง เสมอ 1 ครั้งในการต่อสู้ระดับอาชีพที่ไม่มีเอกสารประกอบ ทำให้มีสถิติทั้งหมดเป็น ชนะ 59 ครั้ง แพ้ 1 ครั้ง เสมอ 2 ครั้ง ไม่มีการตัดสิน 2 ครั้ง (ชนะน็อก 45 ครั้ง) อย่างไรก็ตาม แหล่งที่มาที่แปรปรวนได้จัดให้เออร์คิวเดซชนะ 63 ครั้ง แพ้ 0 ครั้ง เสมอ 1 ครั้ง (ชนะน็อก 57 ครั้ง) และบนหน้าเว็บอย่างเป็นทางการของเขาเอง ได้บันทึกการต่อสู้ของเขาที่ชนะ 200 ครั้ง แพ้ 0 ครั้ง รวมถึงกล่าวว่าเขาชนะ 63 ครั้ง แพ้ 0 ครั้ง ชนะน็อก 57 ครั้งในรายการป้องกันตำแหน่ง ยิ่งกว่านั้น เขาอ้างว่าเป็นผู้ไร้พ่ายใน "สายดำระดับผู้ใหญ่" ก่อนที่จะเข้าสู่การแข่งคาราเต้ในแบบปะทะจริง ส่วนนิตยสารแบล็คเบลท์ ได้โหวตให้เออร์คิวเดซเป็น "คู่แข่งแห่งปี" ใน ค.ศ. 1978 ทั้งนี้ เขายังเคยปรากฏตัวในบทบาทการแสดงเป็นครั้งคราว ส่วนใหญ่เป็นภาพยนตร์แอคชันในช่วงคริสต์ทศวรรษ 1980 และ 90</doc>
