<doc id="314567" url="https://th.wikipedia.org/wiki?curid=314567" title="เอมี แอดัมส์">เอมี แอดัมส์ เอมี ลู แอดัมส์ () เกิดวันที่ 20 สิงหาคม ค.ศ. 1974 เป็นนักแสดงหญิงชาวอเมริกัน แอดัมส์เริ่มอาชีพการแสดงทางด้านละครเวที ก่อนที่จะปรากฏตัวบนจอภาพยนตร์เรื่องแรกในปี 199 กับหนังแนวตลกมืด เรื่อง Drop Dead Gorgeous หลังจากปรากฏตัวเป็นแขกรับเชิญทางซีรีส์ทางโทรทัศน์หลายเรื่อง และบทในหนังเกรดบี เธอก็รับบทเป็นเบรนดา สตรอง ในภาพยนตร์ปี 2002 เรื่อง Catch Me If You Can แต่ผลงานแจ้งเกิดของเธอคือหนังอินดี้ในปี 2005 เรื่อง Junebug รับบทเป็นแอชลีย์ จอห์นสเตน จากเรื่องนี้ทำให้เธอได้รับเสียงวิจารณ์ที่ดีและยังด้รับการเสนอชื่อเข้าชิงรางวัลออสการ์ ในสาขานักแสดงสมทบหญิงยอดเยี่ยม ต่อมาแอดัมส์แสดงในหนังของดิสนีย์ในปี 2007 เรื่อง Enchanted ที่ประสบความสำเร็จทางด้านเสียงวิจารณ์และด้านรายได้ เธอได้รับการเสนอชื่อเข้าชิงรางวัลออสการ์ครั้งที่ 2 และได้รับการเสนอชื่อเข้าชิงรางวัลลูกโลกทองคำในปีถัดมาจากบทแม่ชีสาว ซิสเตอร์ เจมส์ ในเรื่อง Doubt แอดัมส์แสดงในภาพยนตร์ Sunshine Cleaning ร่วมกับเอมิลี บลันต์และอลัน อาร์คิน เธอแสดงในภาพยนตร์ปี 2009 เรื่อง ในบทเอมิเลีย เอียร์ฮาร์ต และแสดงใน Julie & Julia รับบทนักเขียนที่ชื่อ จูลี พาวเวลล์ ในปี 2014 เอมี แอดัมส์ ได้รับการเสนอชื่อเข้าชิงรางวัลออสการ์เป็นครั้งที่ 5 ผลงานที่ได้เข้าชิงในปี2014 คือ American Hustle ผลงานการกำกับโดย David O. Russell ในบทบาทSydney Prosser (ซิดนีย์ พอสเซอร์)ซึ่งเป็นคู่รักของIrving Rosenfeld(ไอร์ฟวิง โรเซนเฟลด์)ที่นำแสดงโดยChristian Bale (คริสเตียน เบล) เธอเข้าชิงในสาขานักแสดงนำหญิงยอดเยี่ยม</doc>
