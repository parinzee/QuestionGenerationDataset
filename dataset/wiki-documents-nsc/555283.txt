<doc id="555283" url="https://th.wikipedia.org/wiki?curid=555283" title="เพนกวินปีกขาว">เพนกวินปีกขาว เพนกวินปีกขาว (; ) เป็นเพนกวินชนิดหนึ่ง เพนกวินปีกขาวนั้นเป็นเพนกวินขนาดเล็ก มีความสูงประมาณ 30 เซนติเมตร น้ำหนักประมาณ 1.5 กิโลกรัม แพร่กระจายพันธุ์และทำรังเฉพาะคาบสมุทรแบงค์ และเกาะโมทูนัว ใกล้กับภูมิภาคแคนเทอเบอรี่ ในนิวซีแลนด์ เท่านั้น เพนกวินปีกขาว มีลักษณะทั่วไปคล้ายกับเพนกวินน้อย (E. minor) หรือเพนกวินสีน้ำเงิน ซึ่งอยู่ในสกุลเดียวกัน แตกต่างกันตรงกันที่มีปื้นสีขาวบนครีบที่เป็นเอกลักษณ์อยู่ 2 ปื้นเท่านั้น เพนกวินปีกขาว เดิมเคยถูกจัดให้เป็นชนิดย่อยของเพนกวินน้อย จนกระทั่งในปี ค.ศ. 2002 ได้มีการศึกษาทางดีเอ็นเอและไมโตคอนเดรีย พบว่ามีความแตกต่า่งกัน จึงถูกแยกชนิดออกมาต่างหาก แต่ทว่าตามข้อมูลส่วนใหญ่ยังคงจัดให้เป็นชนิดย่อยหรือชนิดเดียวกันกับเพนกวินน้อยอยู่ เพนกวินปีกขาว มีนิเวศวิทยาและพฤติกรรมที่เหมือนกับเพนกวินน้อย คือ ออกหากินในเวลากลางคืน โดยกินปลาเล็ก เช่น ปลาหลังเขีัยว, ปลาแอนโชวี่, หมึก และครัสเตเชียนต่าง ๆ ทำรังในถ้ำ, แหลมหรือหน้าผาติดทะเล วางไข่ตั้งแต่เดือนกรกฎาคม-ธันวาคม แต่ช่วงที่วางไข่มากที่สุดคือ สิงหาคม-พฤศจิกายน ไข่จะถูกวางไว้ในโพรงที่ทำขึ้น รังจะถูกปกคลุมด้วยกิ่งไม้หรือใบไม้ ใช้ระยะฟักไข่นาน 33-39 วัน ลูกนกจะออกจากรัะงหลังจากฟักเป็นตัวประมาณ 55-65 วัน</doc>
