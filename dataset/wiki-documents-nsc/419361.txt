<doc id="419361" url="https://th.wikipedia.org/wiki?curid=419361" title="สามเอ ไก่ย่างห้าดาวยิม">สามเอ ไก่ย่างห้าดาวยิม สามเอ ไก่ย่างห้าดาวยิม (เกิดวันที่ 13 ตุลาคม พ.ศ. 2526 ที่จังหวัดบุรีรัมย์; ชื่อจริง: วัชริศ จวบรัมย์; ชื่อเล่น: เอ) เป็นนักมวยไทยที่มีผลงานนานนับทศวรรษ และได้รับการกล่าวว่าเป็นนักมวยตัวอย่าง ที่ไม่เคยมีประวัติด่างพร้อยตลอดช่วงระยะเวลาที่อยู่ในวงการ รวมถึงได้รับเลือกเป็นนักมวยไทยยอดเยี่ยมแห่งปี 2554 และเป็นผู้ครองแชมป์รุ่น 122 ปอนด์สนามมวยเวทีลุมพินี ปัจจุบัน สามเอมีค่าตัวอยู่ที่ 1 แสนบาท สามเอได้เข้าร่วมการแข่งขันมวยสากล ในวันที่ 12 กรกฎาคม พ.ศ. 2555 โดยพบกับคู่ชกชาวฟิลิปปินส์ ที่มีจัดการแข่งขันขึ้นที่จังหวัดสระบุรี วันที่ 7 ธันวาคม สามเอเข้าแข่งขันรายการศึกลุมพินีแชมเปี้ยนเกริกไกร ที่เวทีมวยลุมพินี โดยพบกับโพธิ์แก้ว ฝนจางชลบุรี และสามเอเป็นฝ่ายชนะคะแนนประวัติ ประวัติ. สามเอเริ่มฝึกมวยไทยครั้งแรกตั้งแต่อายุ 9 ปี โดยใช้ชื่อ สามเอ ลูกหนองเพชร ในการชกครั้งแรกด้วยใจรักในมวยไทยโดยไม่มีใครบังคับ และได้รับค่าตัวในการชกครั้งแรกที่ 100 บาท เขามีครูมวยคนแรกคือ ครูทรง จวบรัมย์ เดิมเขาเคยถูกคู่ชกเข้าโจมตีแบบหนักหน่วง และชวนทะเลาะในการแข่งบ่อยครั้ง จนเขาออกอาการถอนใจ อีกทั้งเคยล้มเหลวในความรักช่วงวัยรุ่น กระทั่งสูญเสียจุดยืนไปพอสมควร แล้วในที่สุด เขาก็สามารถกลับมายืนหยัดอีกครั้งในวงการมวยไทย และเป็นนักมวยไทยที่มีความแข็งแกร่งขึ้นอย่างมากในเวลาต่อมา สามเอได้ย้ายค่ายจาก ท.รัตนเกียรติ มาอยู่ที่ค่ายไก่ย่างห้าดาว ซึ่งเป็นค่ายมวยของ ดร.พงษ์ วิเศษไพฑูรย์ และปัจจุบันเขาได้รับการสนับสนุนจาก วิรัตน์ วชิรรัตนวงศ์ ด้วยค่าตัว 1 แสนบาทในทุกไฟท์ รวมทั้งยังได้รับการสนับสนุนจาก ดร.พงษ์ วิเศษไพฑูรย์ สำหรับกรณีที่ภายหลังจากอำลาวงการ โดยจะได้รับสิทธิในการเป็นเจ้าของร้านเซเว่น อีเลฟเว่น หนึ่งสาขา ณ ที่ใดก็ได้ตามที่เขาต้องการ ในวันที่ 4 พฤษภาคม พ.ศ. 2555 สามเอได้เข้าร่วมแข่งขันรายการศึกรวมน้ำใจวงการมวย ซึ่งเขาได้พบกับคู่ชกอย่างเป็นเอก ศิษย์หนุ่มน้อย จากการแข่งขันในครั้งนี้ สามเอเป็นฝ่ายแพ้คะแนน ในด้านชีวิตส่วนตัว สามเอมีคู่สมรสชื่อคุณแตงโม ซึ่งเป็นบุตรสาวของ ปืนไทย ปิ่นสินชัย และมีบุตรสาวชื่อเด็กหญิงอิงค์รางวัลที่ได้รับรางวัลที่ได้รับ. - แชมป์ 115 ปอนด์ สนามมวยเวทีลุมพินี - แชมป์ 122 ปอนด์ สนามมวยเวทีลุมพินี และ ประเทศไทย - นักมวยไทยยอดเยี่ยม สยามกีฬาอวอร์ดปี 2553 - นักมวยไทยดีเด่น การกีฬาแห่งประเทศไทย - นักมวยไทยยอดเยี่ยมประจำปี 2554 สนามมวยเวทีลุมพินี - ยอดมวยชมรมเพื่อน 19 - พ.ศ. 2555 รางวัลนักมวยไทยอาชีพยอดเยี่ยม สยามกีฬาอวอร์ดส์ ครั้งที่ 6 (รางวัลสยามกีฬาอวอร์ดส์สองปีซ้อน)สถิติการแข่งขันมวยสากล มวยสากล. สามเอ ได้หันมาชกมวยสากลเป็นครั้งแรกในวันที่ 12 กรกฎาคม พ.ศ. 2555 ที่จังหวัดสระบุรี ร่วมรายการเดียวกับที่โอเล่ห์ดง ซีพีเฟรชมาร์ท ป้องกันตำแหน่งแชมป์อินเตอร์เนชั่นแนล WBC ในรุ่นซูเปอร์ฟลายเวท โดยสามเอขึ้นชกในพิกัดเฟเธอร์เวท เป็นฝ่ายเอาชนะทีเคโอ คริสเตียน อาบิล่า นักมวยชาวฟิลิปปินส์ไปได้ในต้นยกที่ 4 ซึ่งการชกมวยสากลของสามเอนั้น ทางวิรัตน์ วชิรรัตนวงศ์ ผู้สนับสนุนกล่าวว่า ตั้งเป้าให้สามเอชกมวยสากลเพียง 3 ไฟต์ แล้วขึ้นชิงแชมป์โลกเลย โดยเรียกว่า "บันได 3 ขั้น" เช่นเดียวกับแสนศักดิ์ เมืองสุรินทร์ ในอดีตระเบียงภาพ</doc>
