<doc id="892187" url="https://th.wikipedia.org/wiki?curid=892187" title="เควนติน ชง">เควนติน ชง เควนติน "ดราก้อน" ชง () เป็นทั้งอดีตนักมวยไทยระดับอาชีพชาวแอฟริกาใต้, ครูฝึก/ผู้ฝึกสอน และนักแสดงที่ปรากฏตัวในภาพยนตร์อเมริกัน, ละครโทรทัศน์ในประเทศ, โฆษณา และนิตยสารจำนวนมากภูมิหลัง ภูมิหลัง. เควนติน ชง มีชื่อเล่นคือ “มังกร” (the Dragon) เกิดเมื่อปี ค.ศ. 1972 ในกาโบโรเน ประเทศบอตสวานา เขาเป็นน้องคนสุดท้องของสามพี่น้อง เควนตินเติบโตในเคปทาวน์ ประเทศแอฟริกาใต้ ซึ่งเขายังคงอาศัยอยู่ที่นั่น เมื่อเป็นเด็กอายุ 5 ขวบ เขาฝึกกังฟูจีนในฮ่องกง หลังจากเดินทางมาประเทศไทยในช่วงต้นคริสต์ทศวรรษ 1990 เขาได้เริ่มฝึกมวยไทย ซึ่งเป็นกีฬาต่อสู้ที่รู้จักกันดีของประเทศไทย ภายใต้การฝึกสอนโดยมานพ มาศวิเชียร ซึ่งเป็นแชมป์โลกในรุ่นเฮฟวีเวทของกีฬาดังกล่าวผลงานระดับอาชีพ ผลงานระดับอาชีพ. ในปี ค.ศ. 2001 เขาได้รับคัดเลือกให้เข้าแข่งขันมวยไทยระดับโลกในรุ่นซูเปอร์มิดเดิลเวท ที่จังหวัดชุมพร ประเทศไทย ซึ่งได้เผชิญกับสรุณศักดิ์ เขาชนะรายการแชมป์โลกและประสบความสำเร็จในการป้องกันตำแหน่งใน ค.ศ. 2002 ที่เคปทาวน์ ประเทศแอฟริกาใต้ โดยมีคู่ชกคือนกหวีด เดวี่ ซึ่งเป็นแชมป์โลกในรุ่นซูเปอร์มิดเดิลเวทเช่นกัน เขาชนะ 18 ครั้งจากการแข่งระดับอาชีพ 19 ครั้ง และการต่อสู้ของเขาในปี ค.ศ. 2002 ที่พบกับนกหวีด เดวี่ ถือเป็นการแข่งขันระดับอาชีพครั้งสุดท้ายของเขา ปัจจุบัน การมีส่วนร่วมในกีฬาของเขาอยู่ในฐานะประธาน, ผู้ฝึกสอน และผู้จัดการมูลนิธินักมวยไทยสมัครเล่นแห่งประเทศแอฟริกาใต้ ตลอดจนดำรงตำแหน่งกรรมการบริหารของสหพันธ์มวยไทยสมัครเล่นนานาชาติอื่น ๆ อื่น ๆ. เควนตินได้ปรากฎตัวในซีรีส์โทรทัศน์และภาพยนตร์ต่างประเทศหลายเรื่อง เช่น คนมหากาฬล้างพันธุ์เจ้าพ่อ, เดธ เรซ...ซิ่ง สั่ง ตาย 2 และ THE NUMBER ONE GIRL (ค.ศ. 2005) ตลอดจนแสดงร่วมกับนักแสดงอย่างฌอง-คล็อด แวน แดมม์, แพท โมริตะ และวินนีย์ โจนส์ เขาได้รับการผ่าตัดสำหรับกรณีผมบางหลังจากที่ปรากฏตัวในหนังสือพิมพ์, นิตยสาร, โฆษณาทางโทรทัศน์ และการแสดงในประเทศแอฟริกาใต้เป็นจำนวนมาก เช่น ท็อปบิลลิง, "เวย์ออฟเดอะวอริเออร์" ซึ่งเป็นซีรีส์โทรทัศน์ของแอฟริกาใต้ และรายการโทรทัศน์นานาชาติอย่าง "สองพยัคฆ์สายลับข้ามโลก" เขาได้ทำการฝึกสอนนักศิลปะการต่อสู้ที่มีชื่อเสียงระดับโลกอีกหลายคน เช่น แรนดี โคเทอร์ และปัจจุบันกำลังมุ่งเน้นไปที่การฝึกนักสู้ที่โรงยิมของตัวเองชื่อดราก้อนพาวเวอร์มวยไทย, เอ็มเอ็มเอ แอนด์ฟิตเนสเซ็นเตอร์ ในเคปทาวน์ ความพยายามด้านการกุศลของเขาประกอบด้วยการมีส่วนร่วมกับกองทุนมูลนิธิเอมี บีห์ล และยังมีองค์กรที่ไม่หวังผลกำไรจดทะเบียนของเขาที่ชื่อว่าสมาคมมวยไทยแห่งประเทศแอฟริกาใต้เพื่อต่อต้านยาเสพติด ซึ่งเกี่ยวข้องกับการฝึกศิลปะการต่อสู้, กลองแอฟริกัน และการเต้นรำทางวัฒนธรรมสำหรับเด็กด้อยโอกาสจากเมืองเล็ก ๆ รอบเคปทาวน์</doc>
