<doc id="126835" url="https://th.wikipedia.org/wiki?curid=126835" title="อำเภอสุวรรณคูหา">อำเภอสุวรรณคูหา อำเภอสุวรรณคูหา [—สุ-วัน-นะ-คู-หา] เป็นอำเภอหนึ่งของจังหวัดหนองบัวลำภูประวัติ ประวัติ. เดิมอำเภอสุวรรณคูหาเป็นส่วนหนึ่งของอำเภอนากลาง แยกออกมาเป็น กิ่งอำเภอสุวรรณคูหา โดยประกาศกระทรวงมหาดไทย เมื่อวันที่ 17 กรกฎาคม พ.ศ. 2516 ยกฐานะขึ้นเป็น อำเภอสุวรรณคูหา เมื่อวันที่ 19 มีนาคม พ.ศ. 2522 โดยพระราชกฤษฎีกา ที่มาของชื่ออำเภอมาจากถ้ำสุวรรณคูหาหรือชื่อเดิมคือสุพรรณคูหา เป็นถ้ำซึ่งมีโบราณวัตถุสมัยล้านช้าง เช่น รูปพระไชยเชษฐา และศิลาจารึกโบราณราว พ.ศ. 2106ที่ตั้งและอาณาเขต ที่ตั้งและอาณาเขต. อำเภอสุวรรณคูหาตั้งอยู่ทางตอนบนของจังหวัด มีอาณาเขตติดต่อกับอำเภอข้างเคียง ดังนี้- ทิศเหนือ ติดต่อกับอำเภอน้ำโสม (จังหวัดอุดรธานี) - ทิศตะวันออก ติดต่อกับอำเภอบ้านผือและอำเภอกุดจับ (จังหวัดอุดรธานี) - ทิศใต้ ติดต่อกับอำเภอนากลาง - ทิศตะวันตก ติดต่อกับอำเภอนาด้วง (จังหวัดเลย)การแบ่งเขตการปกครองการปกครองส่วนภูมิภาค การแบ่งเขตการปกครอง. การปกครองส่วนภูมิภาค. อำเภอสุวรรณคูหาแบ่งเขตการปกครองย่อยออกเป็น 8 ตำบล 91 หมู่บ้าน ได้แก่การปกครองส่วนท้องถิ่น การปกครองส่วนท้องถิ่น. ท้องที่อำเภอสุวรรณคูหาประกอบด้วยองค์กรปกครองส่วนท้องถิ่น 9 แห่ง ได้แก่- เทศบาลตำบลบ้านโคก ครอบคลุมพื้นที่บางส่วนของตำบลบ้านโคก - เทศบาลตำบลสุวรรณคูหา ครอบคลุมพื้นที่บางส่วนของตำบลนาสี บางส่วนของตำบลสุวรรณคูหา และบางส่วนของตำบลกุดผึ้ง - เทศบาลตำบลนาดี ครอบคลุมพื้นที่ตำบลนาดีทั้งตำบล - เทศบาลตำบลนาด่าน ครอบคลุมพื้นที่ตำบลนาด่านทั้งตำบล - เทศบาลตำบลบุญทัน ครอบคลุมพื้นที่ตำบลบุญทันทั้งตำบล - องค์การบริหารส่วนตำบลนาสี ครอบคลุมพื้นที่ตำบลนาสี (นอกเขตเทศบาลตำบลสุวรรณคูหา) - องค์การบริหารส่วนตำบลบ้านโคก ครอบคลุมพื้นที่ตำบลบ้านโคก (นอกเขตเทศบาลตำบลบ้านโคก) - องค์การบริหารส่วนตำบลดงมะไฟ ครอบคลุมพื้นที่ตำบลดงมะไฟทั้งตำบล - องค์การบริหารส่วนตำบลกุดผึ้ง ครอบคลุมพื้นที่ตำบลสุวรรณคูหาและตำบลกุดผึ้ง (นอกเขตเทศบาลตำบลสุวรรณคูหา)</doc>
