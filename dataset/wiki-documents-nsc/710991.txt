<doc id="710991" url="https://th.wikipedia.org/wiki?curid=710991" title="มนตรี มงคลสมัย">มนตรี มงคลสมัย ศาสตราจารย์ นายแพทย์มนตรี มงคลสมัย (นามเดิม : เม่งติ่ด มงคลสมัย) (24 พฤษภาคม พ.ศ. 2447 - พ.ศ. 2498 ) อดีตศาสตราจารย์และหัวหน้าภาควิชากุมารเวชศาสตร์คนแรกของคณะแพทยศาสตร์ จุฬาลงกรณ์มหาวิทยาลัย นักเรียนทุนมูลนิธิร๊อกกี้เฟลเลอร์ประวัติ ประวัติ. ศาสตราจารย์ นายแพทย์มนตรี มงคลสมัย (นามเดิม : เม่งติ้ด มงคลสมัย) เกิดเมื่อวันที่ 24 พฤษภาคม พ.ศ. 2447 ณ ตำบลตลาดบ้านเหนือ อำเภอเมือง จังหวัดกาญจนบุรี เป็นบุตรชายคนโตของนายจือ กับนางส้มทับ มงคลสมัย จบชั้นมัธยม 3 ที่โรงเรียนวิสุทธรังษี ซึ่งเป็นโรงเรียนประจำจังหวัด และย้ายเข้ากรุงเทพฯ โดยพักอยู่ตามบ้านญาติพี่น้องเพื่อเรียนต่อที่โรงเรียนปทุมคงคา จนจบชั้นมัธยม 6 ที่โรงเรียนปทุมคงคา จึงเข้าศึกษาต่อทางด้านแพทยศาสตร์ ที่จุฬาลงกรณ์มหาวิทยาลัย เมื่อจบการศึกษาแล้ว คณะแพทยศาสตร์ศิริราชพยาบาลได้คัดเลือกนายแพทย์มนตรี มงคลสมัย ไว้เป็นแพทย์ประจำบ้านในแผนกอายุรกรรมศาสตร์ นายแพทย์มนตรีได้ปฏิบัติการงานในคณะแพทยศาสตร์ศิริราชพยาบาลเป็นเวลานาน 19 ปี จึงได้ย้ายไปเป็นอาจารย์สอนแขนงกุมารเวชศาสตร์ ที่คณะแพทยศาสตร์ จุฬาลงกรณ์มหาวิทยาลัยจนถึงวันที่ 30 ตุลาคม พ.ศ. 2497 รวมเวลาปฏิบัติงานที่คณะแพทยศาสตร์ จุฬาลงกรณ์มหาวิทยาลัยเป็นเวลา 7 ปีประวัติการศึกษาประวัติการศึกษา. - ชั้นมัธยมต้น : โรงเรียนวิสุทธรังษี จังหวัดกาญจนบุรี - ชั้นมัธยมปลาย : โรงเรียนปทุมคงคา กรุงเทพมหานคร - ชั้นอุดมศึกษา : คณะแพทยศาสตร์ จุฬาลงกรณ์มหาวิทยาลัย - ทุนร็อกกี้เฟลเลอร์ : วิชาเฉพาะกุมารเวชศาสตร์ ประเทศสหรัฐอเมริกา (พ.ศ. 2472 - 2474)ประวัติการทำงานประวัติการทำงาน. - พ.ศ. 2471 : ตำแหน่ง แพทย์ประจำบ้าน แผนกอายุรกรรมศาสตร์ โรงพยาบาลศิริราช - พ.ศ. 2474 : เข้ารับราชการเป็นอาจารย์ ที่แผนกอายุรกรรมศาสตร์ - พ.ศ. 2489 : เข้ารับราชการเป็นอาจารย์ ที่คณะแพทย์ศาสตร์ศิริราชพยาบาล - พ.ศ. 2490 : ดำรงตำแหน่งหัวหน้าแผนกกุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย - พ.ศ. 2490 : ดำรงตำแหน่งอนุสาสกของคณะแพทยศาสตร์แห่งโรงพยาบาลจุฬาลงกรณ์เครื่องราชอิสริยาภรณ์เครื่องราชอิสริยาภรณ์. - พ.ศ. 2497 - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.) - พ.ศ. 2495 - เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์มงกุฎไทย (ต.ม.) - พ.ศ. 2497 - เหรียญจักรพรรดิมาลา (ร.จ.พ.) - พ.ศ. 2494 - เหรียญบรมราชาภิเษก รัชกาลที่ 9 - พ.ศ. 2475 - เหรียญเฉลิมพระนคร 150 ปี</doc>
