<doc id="524643" url="https://th.wikipedia.org/wiki?curid=524643" title="รวมพันธุ์นักสู้พิทักษ์จักรวาล">รวมพันธุ์นักสู้พิทักษ์จักรวาล รวมพันธุ์นักสู้พิทักษ์จักรวาล () เป็นภาพยนตร์ซูเปอร์ฮีโร่สร้างตามทีมซูเปอร์ฮีโร่ของหนังสือการ์ตูนมาร์เวลคอมิกส์ ผลิตโดยมาร์เวลสตูดิโอส์ และจำหน่ายโดยวอลต์ดิสนีย์สตูดิโอส์โมชันพิกเชอส์ เป็นภาพยนตร์ลำดับที่สิบในจักรวาลภาพยนตร์มาร์เวล ภาพยนตร์กำกับโดยเจมส์ กันน์ ซึ่งเป็นผู้เขียนบทร่วมกับนิโคล เพิร์ลแมน นำแสดงโดยคริส แพร็ตต์ โซอี ซัลดานา เดฟ บอทิสตา วิน ดีเซล แบรดลีย์ คูเปอร์ ลี เพซ ไมเคิล รุกเกอร์ คาเรน จิลลัน ไจมอน ฮอนซู จอห์น ซี. เรลลี เกลนน์ โคลส และเบนีเซียว เดล โตโร ในภาพยนตร์รวมพันธุ์นักสู้พิทักษ์จักรวาล ปีเตอร์ ควิลล์รวมตัวกับพันธมิตรต่างดาวที่กำลังหลบหนีหลังจากขโมยวัตถุทรงพลังมาตัวละครตัวละคร. - คริส แพร็ตต์ รับบทเป็น ปีเตอร์ ควิลล์/สตาร์-ลอร์ด หัวหน้าทีมของกาเดียนส์ออฟเดอะแกแล็คซี เป็นลูกชายของพ่อซึ่งเป็นมนุษย์ต่างดาวและแม่เป็นมนุษย์ - โซอี ซัลดานา รับบทเป็น กาโมร่า มนุษย์ต่างดาวที่ธานอสรับเลี้ยงดูเป็นบุตรีบุญธรรม - เดฟ บาทิสตา รับบทเป็น แดร็กซ์ เดอะ เดสทรอเยอร์ นักรบที่มีความแค้นกับโรนันที่ฆ่าครอบครัวของเขา - วิน ดีเซล รับบทเป็น กรู๊ท มนุษย์ต้นไม้ที่เป็นคู่หูกับร็อคเก็ต - แบรดลีย์ คูเปอร์ รับบทเป็น ร็อคเก็ต แรคคูนที่ผ่านการตัดต่อพันธุกรรมจนมีลักษณะนิสัยเหมือนมนุษย์ - ลี เพซ รับบทเป็น โรนัน ดิ แอคคิวเซอร์ ชนเผ่าครีที่ต้องการนำสิ่งล้ำค่ามอบให้ธานอสเพื่อแลกกับการกำจัดเผ่าซานดาเรียน - ไมเคิลส์ รู๊กเกอร์ รับบทเป็น ยอนดู ชนเผ่าผิวสีฟ้า หัวหน้ากลุ่มราเวนเจอร์ - คาเรน กิลเลียน รับบทเป็น เนบิวลา บุตรบุญธรรมของธานอสเช่นเดียวกับกาโมรา - จิมอน ฮอนซู รับบทเป็น โกราธ นักล่าในอวกาศชาวครีที่เป็นมิตรกับโรนัน - จอห์น ซี. ไรล์ลี รับบทเป็น โรมัน เดย์ ทหารเสนารักษ์ของโนวาคอร์ป - เกลนน์ โคลส รับบทเป็น อิรานี ราเอล ผู้นำกลุ่มโนวาคอร์ป กองกำลังพิทักษ์ดาวซานดาร์ - เบนิซิโอ เดล โทโร่ รับบทเป็น ทานีเลียร์ ทีวาน/เดอะ คอลเลกเตอร์ ผู้เก็บสะสมวัตถุมีค่าจากทั่วจักรวาลการออกฉายและรายได้ การออกฉายและรายได้. รวมพันธุ์นักสู้พิทักษ์จักรวาล ออกฉายรอบปฐมทัศน์โลกเมื่อวันที่ 21 กรกฎาคม 2557 ณ ดอลบีเธียเตอร์ ฮอลลีวูด ต่อมาได้เริ่มฉายเป็นการทั่วไปในวันที่ 31 เดือนและปีเดียวกัน ในอังกฤษและอีกหลายประเทศรวมทั้งประเทศไทย วันต่อมาได้เริ่มออกฉายในสหรัฐอเมริกา โดยทำรายได้เปิดตัวช่วงสุดสัปดาห์เดือนสิงหาคมสูงสุด ด้วยรายได้ 94 ล้านดอลลาร์สหรัฐ</doc>
