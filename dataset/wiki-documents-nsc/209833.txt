<doc id="209833" url="https://th.wikipedia.org/wiki?curid=209833" title="Shika Otoko Awo Ni Yoshi">Shika Otoko Awo Ni Yoshi เมื่อชายหนุ่มธรรมดาๆ คนหนึ่ง (ที่อาจไม่ธรรมดานัก เมื่อพิจารณาจากเรื่องร้ายต่างๆ ที่เข้ามาให้เขาต้องเผชิญตลอดเวลา) ต้องจับพลัดจับผลูเข้ามารับหน้าที่ระดับชาติ โดยมีสิ่งศักดิ์สิทธิ์อย่างเหล่าเทพเจ้ามาเกี่ยวข้อง รวมทั้งอนาคตและความอยู่รอดของประเทศญี่ปุ่นทั้งประเทศเป็นเดิมพันเนื้อเรื่อง เนื้อเรื่อง. โอกาว่าเป็นผู้ชายธรรมดาๆ คนหนึ่ง สิ่งเดียวเกี่ยวกับเขาที่ไม่ธรรมดาก็คือการเป็นคนโชคร้าย หากจะมีเรื่องดีๆ เกิดขึ้นกับเขา ก็มักจะมีเหตุให้ต้องมีเรื่องร้ายเกิดขึ้นขัดขวางสิ่งเหล่านั้นทุกครั้งไป ไม่ว่าจะเป็นการได้รับบาดเจ็บตอนไปขอพรให้ชนะการแข่งเคนโด้ ก่อนหน้าการแข่งข้นเพียงไม่กี่วัน หรือการที่บริษัทที่ตกลงรับเขาเข้าทำงาน มีเหตุให้ต้องปิดกิจการไป หรือแม้แต่การที่ถูกคนรักทิ้งไปแต่งงานกับคู่แข่งในที่ทำงานเดียวกัน ความโชคร้ายของโอกาว่ายังไม่สิ้นสุด เขาได้รับคำสั่งจากหัวหน้างานให้เปลี่ยนงานจากเดิมที่ทำงานอยู่ในห้องวิจัยของมหาวิทยาลัยให้ไปทำงานเป็นครูในโรงเรียนสตรีที่นาระ โอกาว่าจำใจต้องเดินทางจากโตเกียวไปยังนาระ โดยที่ไม่รู้เลยว่าที่นี่มีสิ่งใดรอคอยเขาอยู่บ้าง เพียงวันแรกของการเริ่มงาน เขาก็ต้องพบกับสิ่งประหลาด เมื่ออยู่ๆ มีกวางตัวหนึ่งเดินเข้ามาพูดกับเขา และมอบหมายหน้าที่ในการช่วยเหลือประเทศญี่ปุ่นจากภัยแผ่นดินไหวที่จะนำมาซึ่งการจมลงสู่ท้องทะเลของญ๊ปุ่นทั้งประเทศ อันเนื่องมาจากการพลิกตัวของปลาดุกยักษ์ที่ชาวญี่ปุ่นเชื่อว่าแบกรับน้ำหนักทั้งหมดของประเทศญี่ปุ่นเอาไว้ โอกาว่ายอมทำตามทั้งที่ยังไม่เข้าใจเรื่องราวดีนัก แต่แล้วก็มีเหตุวุ่นวายเกิดขึ้นทำให้เขาปฏิบัติหน้าที่ไม่สำเร็จ กวางจึงลงโทษเขาด้วยการทำให้ใบหน้าของเขาที่สะท้อนในกระจกกลายเป็นหน้าของกวาง โดยจะแก้ไขให้กลับเป็นเหมือนเดิม เมื่อโอกาว่าปฏิบัติหน้าที่เสร็จ โอกาว่าต้องเจอปัญหาอย่างหนัก ทั้งใบหน้าที่กลายเป็นหน้าของกวาง ลูกศิษย์ในห้องเรียนที่ดูแปลกๆ และมักจะรู้เรื่องส่วนตัวของเขาอยู่เสมอ อีกทั้งยังต้องตามหาสิ่งของศักดิ์สิทธิ์ที่จะนำมาใช้เพื่อทำพิธีสะกดปลาดุกยักษ์เพื่อให้ประเทศญี่ปุ่นรอดพ้นจากหายนะในครั้งนี้อีก ด้วยความพยายามของเขา และความช่วยเหลือจากกวางและคนรอบข้าง ทุกอย่างน่าจะเรียบร้อยไปได้ด้วยดี แต่ของศักดิ์สิทธิ์ก็ถูกชิงไปจากมือโอกาว่าในวันทำพิธีเสียอีก...ตัวละครตัวละคร. - ทาคาโนบุ โอกาว่า - ฮิโรชิ ทามากิ อาจารย์วิชาวิทยาศาสตร์ โรงเรียนสตรีนาระ - มิจิโกะ ฟุจิฮาระ - ฮารุกะ อายาเสะ อาจารย์วิชาประวัติศาสตร์ โรงเรียนสตรีนาระ - อิโตะ ฮอตตะ - มิคาโกะ ทาเบะ นักเรียนห้อง 1-A โรงเรียนสตรีนาระ - โยชิเอะ นากาโอกะ - ยูคิ ชิบะโมะโตะ อาจารย์โรงเรียนสตรีเกียวโต หัวหน้าชมรมเคนโด้ - ฟุมิอาคิ โอฮาริดะ - คิโยชิ โคดามะ อาจารย์ใหญ่โรงเรียนสตรีนาระสัตว์ศักดิ์สิทธิ์ที่ปรากฏในเรื่องสัตว์ศักดิ์สิทธิ์ที่ปรากฏในเรื่อง. - กวาง - หนู - สุนัขจิ้งจอกชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)</doc>
