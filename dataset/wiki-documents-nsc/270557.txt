<doc id="270557" url="https://th.wikipedia.org/wiki?curid=270557" title="ไดแอน วาร์เรน">ไดแอน วาร์เรน ไดแอน อีฟ วาร์เรน () เกิดเมื่อวันที่ 7 กันยายน ค.ศ. 1956 ในรัฐแคลิฟอร์เนีย เป็นนักร้อง-นักแต่งเพลง แนวคันทรีและป็อป ชาวอเมริกัน เธอมีผลงานเพลงที่เคยได้รับการเสนอชื่อเข้าชิงรางวัลออสการ์ 6 ครั้ง ได้รับการเสนอชื่อเข้าชิงรางวัลลูกโลกทองคำ 4 ครั้ง ได้รับการเสนอชื่อเข้าชิงรางวัลแกรมมี่ 7 ครั้ง ซึ่งได้รับ 1 รางวัล ในปี 2001 เธอมีชื่ออยู่ในซองไรเตอร์สฮอลออฟเฟม เธอติดอันดับ 35 ของนักแต่งเพลงที่ประสบความสำเร็จที่สุดในแง่อันดับเพลง เป็นผู้หญิงที่ประสบความสำเร็จเป็นอันดับ 3 เธอเป็นนักแต่งเพลงคนแรกในสถิติบิลบอร์ด ที่มี 7 เพลงฮิต จาก 7 ศิลปิน บนชาร์ตซิงเกิ้ลในเวลาเดียวกัน วาร์เรนเป็นเจ้าของบริษัท รีลซองส์ ที่ดูแลและควบคุมการแต่งเพลงของเธอ ขณะที่เพลงของเธออยู่ในภาพยนตร์หรือรายการโทรทัศน์มากกว่า 70 รายการ จากข้อมูลจาก IMDB</doc>
