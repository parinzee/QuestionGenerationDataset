<doc id="218573" url="https://th.wikipedia.org/wiki?curid=218573" title="พระเจ้าแทมูชินแห่งโคกูรยอ">พระเจ้าแทมูชินแห่งโคกูรยอ พระเจ้าแทมูชิน (ค.ศ. 4-4) เป็นกษัตริย์องค์ที่ 3 แห่งอาณาจักรโคกูรยอ มีพระนามเดิมว่า "มูฮยุล" ในรัชสมัยของพระองค์ยังอยู่ในยุคสามราชอาณาจักรเกาหลี พระองค์เป็นพระราชโอรสพระองค์รองในพระเจ้ายูรีแห่งโคกูรยอ ทรงได้แต่งตั้งเป็นรัชทายาทแทนเจ้าชายแฮเมียงพระเชษฐาซึ่งกระทำผิดจนถูกถอดพระยศในปี ค.ศ. 14 ตรงกับปี พ.ศ. 557 ขณะที่พระองค์มีพระชนมายุเพียง 10 พรรษา และทรงขึ้นครองราชย์เป็น พระเจ้าแทมูชิน แทนพระราชบิดาในปี ค.ศ. 18 ซึ่งตรงกับปี พ.ศ. 561 ขณะมีพระชนมายุ 14 พรรษา ในรัชกาลนี้ทรงนำทัพไปยึดอาณาจักรพูยอและทรงสังหารพระเจ้าแทโซแห่งพูยอกษัตริย์พระองค์ใหม่ ซึ่งเป็นพระราชโอรสในพระเจ้ากึมวาแห่งพูยอ ทำให้พูยอกลายเป็นส่วนหนึ่งของโคกูรยอ และยังได้ทรงนำทัพไปยึดอาณาจักรนังนังและทรงสังหารพระเจ้าชอยรีกษัตริย์คนใหม่ของอาณาจักรนังนัง ที่ได้กอบกู้เอกราชอาณาจักรจากอ๋องยูฮอนทำให้อาณาจักรนังนังกลายเป็นส่วนหนึ่งของโคกูรยอเช่นเดียวกับอาณาจักรพูยอ นับว่า ในรัชกาลของพระองค์นั้นอาณาจักรโคกูรยอขยายดินแดนออกไปอย่งกว้างใหญ่อย่างมาก ในปี ค.ศ. 22 พระองค์ทรงหลงรักเจ้าหญิงยอนแห่งอาณาจักรพูยอ และประสูติพระโอรสคือเจ้าชายโฮดง แต่เจ้าหญิงยอนสิ้นพระชนม์ไปก่อน เจ้าชายโฮดงจึงอยู่ในความดูแลของเจ้าหญิงเซยูและเจ้าหญิงยอรัง ซึ่งเป็นพระขนิษฐาพระเจ้าทมูชิน เจ้าชายโฮดงนี้ได้เป็นตำนานความรักที่ยิ่งยิ่งใหญ่ของเกาหลีขึ้น ความรักระหว่างคนสามคนคือเจ้าชายโฮดงแห่งโคกูรยอ เจ้าหญิงชา-มย็อง และเจ้าหญิงลาฮีแห่งอาณาจักรนังนัง พระองค์สิ้นพระชนม์ในปี ค.ศ. 44 ตรงกับปี พ.ศ. 587พระราชวงศ์พระราชวงศ์. - พระราชบิดา พระเจ้ายูรี - พระราชมารดา พระนางซง พระมเหสี- เจ้าหญิงยอน (เจ้าหญิงแห่งแคว้นพูยอ) - พระนางจีอา จากตระกูล ลี - พระนางแมซอลซู จากตระกูล ซง - พระนางซูจิยอน จากตระกูล ซง พระสนม- พระสนมโซมายอน จากตระกูลแฮ (หลานสาวของพระเจ้าคัลซา แห่งคัลซาพูยอ) พระโอรส- เจ้าชายโฮดง ประสูติจากเจ้าหญิงยอน - พระเจ้าโมบนแห่งโคกูรยอ ประสูติจากพระนางแมซอลซู จากตระกูล ซง</doc>
