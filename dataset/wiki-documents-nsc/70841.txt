<doc id="70841" url="https://th.wikipedia.org/wiki?curid=70841" title="เลอา ออร์กานา โซโล">เลอา ออร์กานา โซโล เลอา ออร์กานา โซโล คือตัวละครตัวหนึ่งในมหากาพย์ภาพยนตร์แนววิทยาศาสตร์ สตาร์ วอร์ส แสดงโดยแคร์รี ฟิชเชอร์ มีบทบาทเป็นตัวละครสำคัญในของภาพยนตร์ชุดนี้และเนื้อหาในจักรวาลขยายอีกจำนวนมาก เลอาเป็นลูกสาวของอัศวินเจได อนาคิน สกายวอล์คเกอร์ และสมาชิกวุฒิสภาแพดเม่ อมิดาลาแห่งนาบู และเป็นน้องสาวของลุค สกายวอล์คเกอร์ ทันทีหลังจากเกิดเธอก็ถูกรับไปเลี้ยงเป็นลูกสาวของเบล ออร์กานา และราชินีเบรฮาแห่งอัลเดอราน ทำให้เธอกลายเป็น เจ้าหญิงแห่งอัลเดอราน ออร์กานาเป็นสมาชิกวุฒิสภาที่ประสบความสำเร็จด้วยความเป็นผู้นำอันแข็งแกร่งของเธอระหว่างสงครามกลางเมืองกาแลกติกและความขัดแย้งอื่นๆ ในกาแลกซี ทำให้เธอกลายเป็นวีรสตรีที่ยิ่งใหญ่ที่สุดคนหนึ่ง ภายหลังเธอได้สมรสกับฮัน โซโล ในสตาร์ วอร์ส ไตรภาคต่อ เธอเป็นแม่ของไคโล เร็น หรือชื่อเดิม เบน โซโล เลอาคงไม่ได้เป็นบุคคลสำคัญคนหนึ่งในสงครามกลางเมืองกาแลกติดและสาธารณรัฐใหม่เช่นนี้ และคงกลายเป็นเพียงผู้อาศัยคนหนึ่งในกาแลกซี ถ้าเธอไม่ถูกเบล ออร์กานา รับไปเลี้ยงดู เธอเป็นทั้งนักการเมือง นักสู้ และสายลับ ที่มีบุคลิกภาพที่มีพลังหนักแน่นและปัญญาเฉียบแหลม ซึ่งเป็นคุณสมบัติที่เธอมีมาตั้งแต่ยังเยาว์ เธอจึงเป็นผู้สนับสนุนกองกำลังกบฏที่แข็งแกร่ง เป็นสมาชิกวุฒิสภาที่อายุน้อยที่สุดในจักรวรรดิกาแลกติกด้วยอายุสิบแปดปีมาตรฐาน และเป็นสมาชิกราชวงศ์อัลเดอราน หลังจากที่ร่วมต่อสู้กับฝ่ายกบฏมาเป็นเวลายาวนาน เธอได้เป็น 1ใน สมาชิกวุฒิสภาแห่งสาธารณรัฐใหม่ ในปีที่ 5 หลังยุทธการยาวิน แต่ในอีก 26ปีต่อมา เธอต้องถูกบังคับให้ลาออกจากตำแหน่งหลังจากที่มีการเผยเแพร่ข่าวทั่วกาแลคซี่ว่า ดาร์ธ เวเดอร์ ผู้โหดร้ายคือพ่อของเธอ หลังจากที่เธอพ้นตำแหน่งสมาชิกวุฒิสภา และลูกชายของเธอเข้าสู่ด้านมืด เธอจึงหย่ากัน ฮัน โซโล และตั้งองศ์กรฝ่ายต่อต้านขึ้น เพื่อต่อสู้กับฝ่ายปฐมภาคี โดยมีตำแหน่งเป็นนายพล เธอได้ออกคำสั่งให้ โพ ดาเมรอน ไปดาวแจ้คคูเพื่อแผนที่สำหรับหาตัว ลุค ผู้เป็นพี่ให้เจอ ,สั่งให้กองบินฝ่ายต่อต้าน ทำลายฐานทัพสตาร์คิวเลอร์ และให้เรย์หาตัว ลุคให้เจอ แม้จะถูกเลี้ยงดูมาในสิ่งแวดล้อมที่ทำให้เธอมีอภิสิทธิ์พิเศษบนดวงดาวที่กำจัดอาวุธออกจากวัฒนธรรมทั้งหมด แต่ด้วยความเป็นยุคมืดนั้นเองที่ทำให้เธอเข้ารับการฝึกฝนการต่อสู้ทั้งด้วยปืนแสงและมือเปล่า เลอาได้ใช้ความรู้ที่ได้จากการฝึกฝนนี้ในสงครามและความขัดแย้งที่สั่นสะเทือนกาแลกซีมานับครั้งไม่ถ้วนตลอดชีวิตของเธอจักรวาลเลเจนส์ (Star War Legend) จักรวาลเลเจนส์ (Star War Legend). ในจักรวาลขยายเธอเป็นแม่ของลูกสามคน ได้แก่ไจนา, จาเซน และอนาคิน โซโล ในช่วงเริ่มต้นของสงครามสวอร์มเลอาได้กลายเป็นคุณย่าโดยไม่รู้ตัวเมื่ออัลลานา ลูกสาวของจาเซน ได้ถือกำเนิดขึ้น ส่วน ด้วยสัมผัสแห่งพลังที่อยู่ในสายเลือด เลอาได้กลายเป็นอัศวินเจไดในนิกายเจไดใหม่ ได้รับการฝึกฝนเล็กน้อยจากพี่ชายของเธอ และหลังจากนั้นจึงได้รับการฝึกจากซาบา เซบาไทน์ ซึ่งประกาศว่าเธอเป็นอัศวินเจไดเต็มตัวในช่วงสิ้นสุดของสงครามสวอร์ม การฝึกฝนนี้ช่วยเธอได้มากในก้าวย่างที่ไม่มั่นคงของกาแลกซีบนขอบเหวของการล่มสลายลงไปสู่สงครามกลางเมืองครั้งใหม่ในการจลาจลคอเรลเลียนครั้งที่สอง แม้จะทำให้ข้อกล่าวหาของเธอซับซ้อนมากขึ้นก็ตามผังครอบครัว</doc>
