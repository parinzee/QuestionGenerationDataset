<doc id="196463" url="https://th.wikipedia.org/wiki?curid=196463" title="โรเบิร์ต จูเลียส ทรัมเพลอร์">โรเบิร์ต จูเลียส ทรัมเพลอร์ โรเบิร์ต จูเลียส ทรัมเพลอร์ (; 2 ตุลาคม ค.ศ. 1886 - 10 กันยายน ค.ศ. 1956) เป็นนักดาราศาสตร์ชาวอเมริกัน-สวิส เกิดที่เมืองซูริค ประเทศสวิตเซอร์แลนด์ ต่อมาได้ไปศึกษาต่อที่เยอรมันและได้รับปริญญาเอกในปี ค.ศ. 1910 ต่อมาระหว่างสงครามโลกครั้งที่หนึ่ง เขาลี้ภัยมายังสหรัฐอเมริกา ได้เข้าทำงานที่มหาวิทยาลัยแคลิฟอร์เนีย โดยประจำที่หอดูดาวอัลเลเกอนี ต่อมาได้ย้ายไปยังหอดูดาวลิค โอนสัญชาติมาเป็นชาวอเมริกันในปี ค.ศ. 1921 และได้รับเลือกเป็นสมาชิกสมาคมวิชาการวิทยาศาสตร์แห่งชาติสหรัฐอเมริกา (United States National Academy of Sciences) ในปี ค.ศ. 1932 ทรัมเพลอร์มีชื่อเสียงจากการสังเกตการณ์ความสว่างของกระจุกดาวเปิดอันห่างไกลแห่งหนึ่งว่ามีความสว่างน้อยกว่าที่ควรจะเป็น และดาวก็มีลักษณะค่อนข้างเป็นสีแดง ซึ่งเกิดจากฝุ่นระหว่างดวงดาวที่กระจัดกระจายอยู่ทั่วไปในดาราจักรทำให้เกิดการดูดกลืนแสง ทรัมเพลอร์ทำการศึกษาและจัดหมวดหมู่กระจุกดาวเปิด เพื่อพยายามระบุขนาดของดาราจักรทางช้างเผือก ในครั้งแรกเขาวิเคราะห์ว่าดาราจักรทางช้างเผือกน่าจะมีขนาดไม่เกิน 10,000 พาร์เซก โดยมีดวงอาทิตย์อยู่ใกล้ศูนย์กลางของดาราจักร แต่ต่อมาเขาได้แก้ไขรายงานชิ้นนี้ใหม่ จากการศึกษากระจุกดาวเปิดทำให้เขาคิดค้นระบบจัดประเภทของกระจุกดาวโดยใช้รหัสสื่อถึงความหนาแน่นที่ศูนย์กลางของกระจุกดาว ระดับความสว่างของดาวฤกษ์แต่ละดวง ตลอดจนจำนวนดาวในกระจุกดาวนั้นๆ ระบบการจัดประเภทกระจุกดาวเปิดนี้ต่อมาเรียกว่า การจัดประเภทของทรัมเพลอร์ (Trumpler classification) ซึ่งยังคงใช้งานอยู่จนถึงปัจจุบันอนุสรณ์อนุสรณ์. - แอ่งทรัมเพลอร์ บนดวงจันทร์ - แอ่งทรัมเพลอร์ บนดาวอังคาร - รางวัล Robert J. Trumpler Award ของสมาคมดาราศาสตร์แห่งแปซิฟิก (Astronomical Society of the Pacific) ตั้งชื่อเป็นเกียรติแก่ทรัมเพลอร์ เป็นรางวัลที่มอบให้แก่งานวิจัยทางดาราศาสตร์ระดับปริญญาเอก</doc>
