<doc id="527407" url="https://th.wikipedia.org/wiki?curid=527407" title="มาสด้า ซีเอ็กซ์-9">มาสด้า ซีเอ็กซ์-9 มาสด้า CX-9 () เป็นรถยนต์เอนกประสงค์สมรรถนะสูงขนาดกลาง (Mid-Size SUV) ผลิตโดยมาสด้า เริ่มผลิตในปี พ.ศ. 2550 ถูกพัฒนาขึ้นบนตัวถัง CD3 ซึ่งเป็นพื้นตัวถังสำหรับการพัฒนารถยนต์ขนาดกลางและรถยนต์ขนาดใหญ่ของมาสด้าและฟอร์ด ใช้ร่วมกับ มาสด้า 6 ฟอร์ด ฟิวชั่น และ ฟอร์ด เอดจ์รุ่นที่หนึ่ง (พ.ศ. 2549–2558) รุ่นที่หนึ่ง (พ.ศ. 2549–2558). มาสด้า ซีเอ็กซ์-9 เผยโฉมครั้งแรกเมื่อปี พ.ศ. 2549 ในงานนิวยอร์กมอเตอร์โชว์โดยในระยะแรกมาสด้ามีแผนทำตลาดซีเอ็กซ์-9 เฉพาะในอเมริกาเหนือเท่านั้น ยังไม่มีการจำหน่ายในญี่ปุ่น แม้ว่าจะผลิตจากประเทศญี่ปุ่นก็ตาม แต่หากทำตลาดอยู่ในตลาดเดียว โอกาสจะคืนทุนได้เร็วก็ยาก เพราะฉะนั้นหากประเทศอื่นๆ สามารถนำไปทำตลาดได้โดยสามารถรับมือกับยอดขายและกระแสตอบรับ โดยที่ไม่ขาดทุนและคุ้มค่า ก็ควรที่จะนำรถรุ่นนั้นๆ ไปขาย เป็นธรรมดาของบริษัทรถยนต์ จนในที่สุด ก็ได้ส่งออกไปขายในบางประเทศ ในรุ่นปรับโฉมซึ่งเปิดตัวในปี พ.ศ. 2552 มาสด้า ซีเอ็กซ์-9 มีเครื่องยนต์ 2 รุ่นคือ 3.5 และ 3.7 ลิตร ทั้งสองรุ่นเป็นเครื่องยนต์ V6 ขับเคลื่อนล้อหน้า และขับเคลื่อนสี่ล้อ ระบบเกียร์เป็นเกียร์อัตโนมัติ 6 สปีด และมีฐานการประกอบที่ประเทศญี่ปุ่น ในประเทศไทย บริษัท มาสด้า เซลส์ (ประเทศไทย) จำกัด ได้นำมาสด้า ซีเอ็กซ์-9 เข้ามาทำตลาดในประเทศไทยเมื่อปี พ.ศ. 2552 โดยเคยนำมาอวดโฉมในงานบางกอกอินเตอร์เนชันแนลมอเตอร์โชว์ ปี พ.ศ. 2552 แต่ที่นำมาขายล่าช้ากว่าตลาดโลกเพราะมาสด้าคิดว่าควรจะรอรุ่นปรับโฉมจะดีกว่า กว่าจะได้เปิดตัวก็คือปี พ.ศ. 2552 เปิดตัวในราคา 3,690,000 บาท เครื่องยนต์ 3.7 ลิตร V6 เป็นรถนำเข้าจากต่างประเทศทั้งคันปรับโฉมรุ่นปี 2010 ปรับโฉมรุ่นปี 2010. สำหรับรุ่นปี 2010 มาสด้า ซีเอ็กซ์-9 ได้มีการปรับโฉมโดยมีกระจังหน้าใหม่ ระบบแอร์สามโซนและระบบบลูทูธแฮนฟรีเป็นคุณสมบัติมาตรฐานในทุกรุ่นปรับโฉมรุ่นปี 2013 ปรับโฉมรุ่นปี 2013. สำหรับรุ่นปี 2013 ซีเอ็กซ์-9 ได้มีการปรับโฉมใหม่โดยเปลี่ยนแปลงภายนอก เช่น ไฟหน้าใหม่ กระจังหน้าใหม่รุ่นที่สอง (พ.ศ. 2559–ปัจจุบัน) รุ่นที่สอง (พ.ศ. 2559–ปัจจุบัน). ที่งานลอสแอนเจลิสออโต้โชว์ มาสด้าได้เผยโฉมรุ่นที่สองของซีเอ็กซ์-9 ซึ่งผ่านมาเก้าปีหลังจากเปิดตัวรุ่นแรก มาสด้า ซีเอ็กซ์-9 สร้างบนพื้นฐานและเครื่องยนต์สกายแอคทีฟที่มาสด้าได้แนะนำไปเมื่อ พ.ศ. 2554 มาสด้า ซีเอ็กซ์-9 รุ่นที่สองได้ใช้เครื่องยนต์ 2.5 ลิตร สกายแอคทีฟ-จี เบนซิน สี่สูบ ให้กำลัง 227 แรงม้าในน้ำมันออคเทน 87 และให้กำลัง 250 แรงม้าในน้ำมันพรีเมียม แรงบิด 470 นิวตันเมตร ใช้เครื่องยนต์ร่วมกับเกียร์อัตโนมัติ 6 จังหวะ การออกแบบภายนอกได้ใช้แนวทางการออกแบบโคโดะของมาสด้า ตัวรถมีขนาดสั้นกว่ารุ่นก่อน แต่มีฐานล้อที่ยาวกว่า น้ำหนังได้ลดลงไป 90 กิโลกรับในรุ่นขับเคลื่อนสองล้อและลดลงไป 130 กิโลกรัมในรุ่นขับเคลื่อนทุกล้อ</doc>
