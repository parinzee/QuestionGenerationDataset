<doc id="124086" url="https://th.wikipedia.org/wiki?curid=124086" title="ยุกิ คะจิอุระ">ยุกิ คะจิอุระ ยูกิ คะจิอุระ () เกิดวันที่ 6 สิงหาคม พ.ศ. 2508 ณ เมืองโตเกียว ประเทศญี่ปุ่น เป็นนักแต่งเพลงและโปรดิวเซอร์ และได้ประพันธ์เพลงประกอบอะนิเมะหลายเรื่อง เช่น สึบาสะ สงครามเทพข้ามมิติ, .hack//SIGN, Noir, อควอเรียนเอจ, ไม-HiME, ไม-Otome อีกทั้งยังเคยร่วมกับซาฮะชิ โทชิฮิโกะ ประพันธ์เพลงให้กับอะนิเมะเรื่องโมบิลสูทกันดั้มซี้ดและโมบิทสูทกันดั้มซี้ดเดสทินี นอกจากนี้ยังได้ทำเพลงประกอบวิดีโอเกมเซโนซาก้าด้วยประวัติ ประวัติ. คะจิอุระอาศัยอยู่ที่เยอรมันตะวันตกตั้งแต่ปี 2515 เพราะงานของพ่อ ผลงานเพลงชิ้นแรกของเธอในวัยเจ็ดขวบคือบทเพลงอำลาคุณย่า เนื่องจากคะจิอุระต้องย้ายไปเยอรมัน หลังจากเรียนจบวิทยาลัยที่โตเกียว คะจิอุระก็เริ่มทำงานเป็นโปรแกรมเมอร์ แต่ในปี 2535 เธอก็เริ่มหันมาสนใจงานด้านดนตรีมากขึ้น ซึ่งนั้นก็เป็นเพราะพ่อของเธอผู้ชื่นชอบดนตรีคลาสสิกและโอเปร่ามากนั่นเอง ในเดือนกรกฎาคมปี 2535 เธอก็ได้รวมตัวกับจิอากิ อิชิคะวะ (ร้องนำ)และ ยูคิโกะ นิชิโอะกะ เดบิวภายใต้ชื่อวงว่า See-Saw ภายในสองปี ทั้งสามคนได้ออกซิงเกิล 6 ซิงเกิล และอัลบั้ม 2 อัลบั้ม แต่ทว่าในปี 2538 พวกเธอก็แยกทางกันทำงานโดยคะจิอุระยังคงทำงานด้านดนตรีต่อไป โดยประพันธ์เพลงให้กับศิลปินจำนวนมากและทำงานกำกับเสียงให้กับรายการโทรทัศน์ โฆษณา ภาพยนตร์ เกม และอะนิเมะ ในปี 2544 คะจิอุระและอิชิคะวะได้รวมตัวกันในนาม See-Saw อีกครั้งหนึ่ง ซึ่งในขณะนั้นคะจิอุระกำลังทำเพลงประกอบอะนิเมะเรื่อง Noir ให้กับสตูดิโอ Bee Train ของโคอิจิ มะชิโมะ ซึ่งทำให้ซาวด์แทรกของอะนิเมะเรื่องนี้เป็นที่ชื่นชมอย่างมาก คะจิอุระมีความสุขกับการทำงานได้อย่างอิสระที่มะชิโมะมอบให้ พวกเขาจึงได้ทำงานร่วมกันอีกมากมาย เพราะมะชิโมะไม่เคยตั้งขีดกำจัดในการประพันธ์เพลงเลย เขาอนุญาตให้คะจิอุระสร้างสรรค์งานเพลงได้ตามใจชอบ เมื่อได้งานเพลงออกมาแล้วมะชิโมะจึงจะนำไปพิจารณาและปรับใช้ตามความเหมาะสม ปี 2545 See-Saw ทำเพลงให้กับ .hack//SIGN ซึ่งซาวด์แทรกขายได้ถึง 300,000 ก๊อปปี้ คะจิอุระได้รู้จักกับเอมิลี่ บินดิเจอร์ คะจิอุระประทับใจเสียงร้องเพลงของเอมิลี่มาก จึงได้ขอให้มาทำงานร่วมกัน คะจิอุระเรียกเอมิลี่ว่าเป็นครูสอนภาษาอังกฤษของเธอ นอกจากนี้ See-Saw ยังร้องเพลงปิดให้กับกันดั้มซี้ดด้วย คือเพลง "Anna ni Issho Datta no ni" ทั้งยังออกอัลบั้ม Dream Field และในปีเดียวกันนั้นเอง คะจิอุระออกอัลบั้มเดียวชื่อว่า Fiction ด้วย โปรเจกต์อีกอย่างหนึ่งของคะจิอุระคือ ฟิคชันจังค์ชัน เป็นการร่วมงานกับศิลปินต่างๆเช่น ยูกะ นันริ, อะสุกะ คาโต้ และคาโอริ โอดะ ซึ่งในจำนวนนี้ ฟิคชันจังค์ชันยูกะ มีผลงานออกมามากที่สุด ปัจจุบันฟิคชันจังค์ชัน มีสมาชิกหลักๆ 5คน ได้แก่ ยูกะ,วะคะนะ,ยูริโกะ ไคดะ,เคย์โกะ และคาโอริ นอกจากนี้ เธอยังมี่โปรเจกต์ Kalafina ที่เธอตั้งขึ้นมาเพื่อใช้ทำเพลงประกอบอะนิเมะฉบับภาพยนตร์ คาระ โนะ เคียวไค โดยมี วะคะนะ,เคย์โกะ 2นักร้องจากฟิคชันจังค์ชันเป็นตัวหลัก และคัดเลือกเพียง 2คนจาก30,000คน ให้มาเข้าร่วมในKalafina ซึ่ง2ศิลปินที่ว่าคือ มายะและฮิคะรุผลงานเพลงประกอบอะนิเมะเพลงประกอบเกมเพลงประกอบภาพยนตร์ละครเพลงอัลบั้มเดี่ยวอัลบั้มที่โปรดิวซ์อัลบั้ม See-Sawผลงานอื่นๆ</doc>
