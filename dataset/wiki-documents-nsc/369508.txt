<doc id="369508" url="https://th.wikipedia.org/wiki?curid=369508" title="สถาบันวิจัยดาราศาสตร์แห่งชาติ (องค์การมหาชน)">สถาบันวิจัยดาราศาสตร์แห่งชาติ (องค์การมหาชน) สถาบันวิจัยดาราศาสตร์แห่งชาติ (องค์การมหาชน) เป็นองค์การมหาชนไทย ก่อตั้งเมื่อวันที่ 31 ธันวาคม พ.ศ. 2551 มีหน้าที่ในการค้นคว้า วิจัย และส่งเสริมทางด้านดาราศาสตร์ในประเทศไทยประวัติ ประวัติ. วันที่ 20 กรกฎาคม พ.ศ. 2547 คณะรัฐมนตรีมีมติอนุมัติให้กระทรวงวิทยาศาสตร์และเทคโนโลยีดำเนินการโครงการจัดตั้งสถาบันวิจัยดาราศาสตร์แห่งชาติ ในรูปแบบองค์การมหาชน เพื่อเฉลิมพระเกียรติพระบาทสมเด็จพระจอมเกล้าเจ้าอยู่หัวในโอกาสฉลอง 200 ปีแห่งการพระราชสมภพ และพระบาทสมเด็จพระเจ้าอยู่หัวในวโรกาสเจริญพระชนมายุครบปีพระราชสมภพ 80 พรรษาในปี พ.ศ. 2550 วันที่ 15 สิงหาคม  พ.ศ. 2549 สถาบันวิจัยดาราศาสตร์แห่งชาติได้เข้าเป็นสมาชิกระดับประเทศของสหพันธ์ดาราศาสตร์นานาชาติ วันที่ 22 ตุลาคม พ.ศ. 2551 คณะรัฐมนตรีได้ให้ความเห็นชอบในร่างพระราชกฤษฎีกาจัดตั้งสถาบันวิจัยดาราศาสตร์แห่งชาติ (องค์การมหาชน) ซึ่งต่อมาได้ทรงพระกรุณาโปรดเกล้าให้ตราพระราชกฤษฎีกาจัดตั้งสถาบันวิจัยดาราศาสตร์แห่งชาติ (องค์การมหาชน) พ.ศ. 2551 ขึ้น และประกาศในพระราชกิจจานุเบกษา ในวันที่ 31 ธันวาคม พ.ศ. 2551 ซึ่งถื่อว่าเป็นวันก่อตั้งสถาบันวิจัยดาราศาสตร์แห่งชาติ (องค์การมหาชน)หน้าที่หน้าที่. - ค้นคว้า วิจัย และพัฒนาด้านดาราศาสตร์ - สร้างเครือข่ายการวิจัยและวิชาการด้านดาราศาสตร์ในระดับชาติและนานาชาติกับสถาบันต่างๆ ทั้งในประเทศและต่างประเทศ - ส่งเสริม สนับสนุน และประสานความร่วมมือด้านดาราศาสตร์กับหน่วยงานอื่นของรัฐ สถาบันการศึกษาอื่นที่เกี่ยวข้อง และภาคเอกชนทั้งในประเทศและต่างประเทศ - บริการถ่ายทอดองค์ความรู้และเทคโนโลยีด้านดาราศาสตร์สถานที่ในกำกับดูแลสถานที่ในกำกับดูแล. - สำนักงานใหญ่ ตั้งอยู่ที่อาคารศิริพานิช ถนนห้วยแก้ว ตำบลสุเทพ อำเภอเมืองเชียงใหม่ จังหวัดเชียงใหม่ เป็นที่ตั้งของฝ่ายบริหาร วิจัย วิชาการ ชั้น 2 ประกอบด้วยฝ่ายสนับสนุนวิชาการ ได้แก่ กลุ่มงานบริหารงานบุคคล กลุ่มงานกฎหมาย กลุ่มงานยุทธศาสตร์และงบประมาณ กลุ่มงานประชาสัมพันธ์ งานการเงินและบัญชี งานพัสดุ งานอาคารสถานที่ งานโครงสร้างพื้นฐาน ชั้น 3 ประกอบด้วย ผู้บริหาร งานเลขานุการ งานจัดการทั่วไป ศูนย์บริการวิชาการและสื่อสารดาราศาสตร์ ชั้น 4 กลุ่มงานสนับสนุนงานวิจัย นักวิจัย ห้องสมุดดาราศาสตร์ และ ชั้น 5 งานวิเทศสัมพันธ์ - ศูนย์บริการข้อมูลสารสนเทศ และฝึกอบรมทางดาราศาสตร์ ตั้งอยู่บริเวณื้ทำการอุทยานแห่งชาติดอยอินทนนท์ (กม.31) อำเภอจอมทอง จังหวัดเชียงใหม่ เป็นที่ตั้งของศูนย์บริการข้อมูลสารสนเทศและฝึกอบรมทางดาราศาสตร์ เป็นสถานที่จัดฝึกอบรมและจัดกิจกรรมทางดาราศาสตร์ และที่พักของนักวิจัย - หอดูดาวแห่งชาติ ตั้งอยู่ที่สถานีทวนสัญญาณทีโอที อุทยานแห่งชาติดอยอินทนนท์ กม. 44.4 อำเภอจอมทอง จังหวัดเชียงใหม่ ที่ระดับความสูง 2,478.5 เมตรเหนือระดับน้ำทะเลปานกลาง[1] หอดูดาวเฉลิมพระเกียรติ 7 รอบ พระชนมพรรษา เป็นหนึ่งในภารกิจหลักของ สถาบันวิจัยดาราศาสตร์แห่งชาติ(องค์การมหาชน) กระทรวงวิทยาศาสตร์และเทคโนโลยี มีวัตถุประสงค์เพื่อให้ประเทศไทยมีโครงสร้างพื้นฐานทางดาราศาสตร์ที่มีมาตรฐานระดับสากลทัดเทียมกับนานาชาติ ก่อให้เกิดความร่วมมือทางวิชาการอย่างกว้างขวางกับนักวิชาการและหน่วยงานทางดาราศาสตร์ทั่วโลก ผลักดันให้ประเทศไทยเป็นศูนย์กลางการศึกษาดาราศาสตร์ในภูมิภาคเอเชียตะวันออกเฉียงใต้ เป็นผลดีอย่างยิ่งต่อการพัฒนาการศึกษาและพัฒนาด้านดาราศาสตร์ของประเทศไทย - หอดูดาวเฉลิมพระเกียรติ 7 รอบพระชนมพรรษา ที่ประชุมคณะรัฐมนตรี เมื่อวันที่ 24 มีนาคม 2552 มีมติเห็นชอบให้สถาบันวิจัยดาราศาสตร์แห่งชาติ (องค์การมหาชน) ดำเนินการก่อสร้างหอดูดาวภูมิภาคสำหรับประชาชน จำนวน 5 แห่ง ในภูมิภาคต่างๆ ได้แก่ นครราชสีมา ฉะเชิงเทรา สงขลา ขอนแก่น และพิษณุโลก เพื่อสร้างความตระหนักและความตื่นตัวทางวิทยาศาสตร์และเทคโนโลยีให้กระจายสู่ภูมิภาคต่างๆ ให้ประชาชนในทุกภูมิภาคมีโอกาสการเรียนรู้ดาราศาสตร์อย่างทั่วถึง และทัดเทียมกัน หอดูดาวภูมิภาคสำหรับประชาชน มีเป้าหมายหลักให้เป็นศูนย์การเรียนรู้ดาราศาสตร์สำหรับประชาชนและสถานศึกษาในท้องถิ่น สนับสนุนการบริการวิชาการด้านดาราศาสตร์แก่ชุมชน สนับสนุนการจัดการเรียนการสอนในสถาบันการศึกษา รวมทั้งเป็นแหล่งท่องเที่ยวเชิงวิชาการที่สำคัญของภูมิภาค ปัจจุบัน (2559) เปิดดำเนินการแล้ว 2 แห่ง คือ นครราชสีมา และฉะเชิงเทรา- อุทยานดาราศาสตร์สิรินธร ศูนย์ความเป็นเลิศด้านการศึกษา ค้นคว้าวิจัยและพัฒนาทางดาราศาสตร์ของประเทศและในภูมิภาคเอเชียตะวันออกเฉียงใต้ เป็นศูนย์กลางการเชื่อมโยงหอดูดาวเฉลิมพระเกียรติ 7 รอบพระชนมพรรษา ณ อุทยานแห่งชาติดอยอินทนนท์ หอดูดาวเฉลิมพระเกียรติ 7 รอบพระชนมพรรษา ภูมิภาคทั้ง 5 แห่ง ได้แก่ นครราชสีมา ฉะเชิงเทรา สงขลา พิษณุโลก และขอนแก่น เชื่อมโยงเครือขายกล้องโทรทรรศน์ทางไกลอัตโนมัติ ณ สาธารณรัฐชิลี สาธารณรัฐประชาชนจีน และออสเตรเลีย รวมทั้งเป็นศูนย์กลางความร่วมมือกับหอดูดาวเครือข่ายในต่างประเทศ เช่น สาธารณรัฐประชาชนจีน ญี่ปุ่น สาธารณรัฐเกาหลี เป็นต้น นอกจากนี้ยังจะเป็นศูนย์รวบรวมศิลปวิทยาการ เทคโนโลยี นวัตกรรมที่เกี่ยวข้องกับดาราศาสตร์ เป็นแหล่งค้นคว้า ศึกษาวิจัย บ่มเพาะและสร้างนักวิจัยดาราศาสตร์ เป็นศูนย์บริการข้อมูล ฝึกอบรม ถ่ายทอดเทคโนโลยีและจัดกิจกรรมทางดาราศาสตร์ เป็นแหล่งข้อมูลจดหมายเหตุดาราศาสตร์ แหล่งท่องเที่ยวเชิงวิชาการ และในอนาคตยังมีแผนดำเนินการเป็นศูนย์ฝึกอบรมทางดาราศาสตร์ของภูมิภาคเอเชียตะวันออกเฉียงใต้ แหล่งบ่มเพาะบุคลากรทางดาราศาสตร์ให้มีองค์ความรู้ขั้นสูง เพื่อแลกเปลี่ยนเรียนรู้ทางด้านวิทยาการดาราศาสตร์ในภูมิภาค (ปี 2559 กำลังอยู่ในระหว่างการก่อสร้าง ระยะที่ 1) ตั้งอยู่บนพื้นที่กว่า52ไร่ บริเวณใกล้กับสนามกีฬาสมโภชเชียงใหม่ 700 ปี เป็นอุทยานดาราศาสตร์ของประเทศไทย</doc>
