<doc id="650473" url="https://th.wikipedia.org/wiki?curid=650473" title="มองมองคะ">มองมองคะ พันเอก มองมองคะ ( ; 7 มิถุนายน พ.ศ. 2463 - 30 เมษายน พ.ศ. 2538) เป็นนายกรัฐมนตรีของพม่าคนที่ 5 ดำรงตำแหน่งตังแต่วันที่ 29 มีนาคม พ.ศ. 2520 - 26 กรกฎาคม พ.ศ. 2531 ต่อจากพลจัตวา เซนวีน มองมองคะเป็นบุตรของขิ่น ตินท์ กับชิท เป เกิดที่ย่างกุ้ง ต่อมาได้เข้าเรียนในมหาวิทยาลัยย่างกุ้ง ในปี พ.ศ. 2480 เพื่อศึกษาด้านวิศวกรรม แต่ออกจากมหาวิทยาลัยในปีสุดท้ายของการศึกษา เพื่อที่จะเข้าร่วมกับกองทัพพม่าอิสระ (BIA) ในปี พ.ศ. 2484 และได้จบการฝึกอบรมทางทหารและกลายเป็นสมาชิกของกองกำลังติดอาวุธชาวพม่าในช่วงที่ญี่ปุ่นยึดครองพม่า (พ.ศ. 2485 - 2488) หลังจากเป็นอิสระในปี พ.ศ. 2491 มองมองคะได้รับยศพันเอกและทำหน้าที่เป็นประธานคณะกรรมมธิการป้องกันประเทศของ กองทัพพม่า มองมองคะได้เป็นสมาชิกคณะรัฐมนตรีของรัฐบาลทหารโดยพลเอก เนวีนในปี พ.ศ. 2515 เมื่อมองมองคะได้รับการแต่งตั้งรัฐมนตรีว่าการกระทรวงอุตสาหกรรม หลังจากที่ก่อตั้งสาธารณรัฐสังคมนิยมแห่งสหภาพพม่าเมื่อวันที่ 4 มกราคม พ.ศ. 2517 และการประกาศใช้รัฐธรรมนูญใหม่ มองมองคะยังคงดำรงตำแหน่งเป็นรัฐมนตรีว่าการกระทรวงอุตสาหกรรม และต่อมาก็ได้ดำรงตำแหน่งรัฐมนตรีว่าการกระทรวงเหมืองแร่ เมื่อวันที่ 29 มีนาคม พ.ศ. 2520 มองมองคะได้รับการแต่งตั้งให้เป็นนายกรัฐมนตรีคนที่ 5 ของพม่า แต่หลังจากที่เกิดความไม่สงบเพิ่มขึ้นในประเทศ เมื่อวันที่ 26 กรกฎาคม พ.ศ. 2531 พลจัตวา ทูนทินก็ได้รับการแต่งตั้งให้เป็นนายกรัฐมนตรีแทน</doc>
