<doc id="615869" url="https://th.wikipedia.org/wiki?curid=615869" title="หม่อมเจ้าอุดมดิเรกลาภ ทวีวงศ์">หม่อมเจ้าอุดมดิเรกลาภ ทวีวงศ์ มหาอำมาตย์ตรี หม่อมเจ้าอุดมดิเรกลาภ ทวีวงศ์ (11 กุมภาพันธ์ พ.ศ. 2419 - 3 กรกฎาคม พ.ศ. 2496) เป็นพระโอรสในพระเจ้าบรมวงศ์เธอ พระองค์เจ้าทวีถวัลยลาภ กรมหมื่นภูธเรศธำรงศักดิ์ และเป็นพระนัดดาในพระบาทสมเด็จพระจอมเกล้าเจ้าอยู่หัวพระประวัติ พระประวัติ. หม่อมเจ้าอุดมดิเรกลาภ ทวีวงศ์ ประสูติเมื่อ 11 กุมภาพันธ์ พ.ศ. 2419 ทรงได้รับพระราชทานพระนามจากพระบาทสมเด็จพระจุลจอมเกล้าเจ้าอยู่หัว เมื่อวันที่ 26 เมษายน พ.ศ. 2420 พร้อมกับหม่อมเจ้าสุนทรารมณ์ ทวีวงศ์ พระเชฐภคินีของพระองค์ ต่อมาเข้ารับราชการในกรมสรรพากร จนได้รับตำแหน่งสูงสุดที่ผู้ช่วยอธิบดีกรมสรรพากร มียศที่มหาอำมาตย์ตรี มีผลงานที่สำคัญคือ ประชุมบทเห่เรือ จัดพิมพ์ขึ้นเพื่อแจกในการพระกฐินพระราชทาน เมื่อ พ.ศ. 2467 หม่อมเจ้าอุดมดิเรกลาภ ทวีวงศ์ สิ้นชีพิตักษัยเมื่อ 3 กรกฎาคม พ.ศ. 2496 พระชันษา 77 ปีครอบครัว ครอบครัว. หม่อมเจ้าอุดมดิเรกลาภ ทวีวงส์ เสกสมรสกับหม่อมหลวงพัวพันธ์ (ศิริวงศ์)ทวีวงศ์ ต.จ. มีธิดาคือ ม.ร.ว.พิมพ์พงษ์(ทวีวงศ์)อินวะษา สมรสกับนายแพทย์สำราญ อินวะษา ต่อมาหม่อมเจ้าอุดมดิเรกลาภ ทวีวงศ์ได้เสกสมรสกับหม่อมราชวงศ์หญิงลมุล ธิดาในหม่อมเจ้าสง่างาม สุประดิษฐ์ แต่ไม่มีโอรสธิดา หม่อมเจ้าอุดมดิเรกลาภ ทวีวงศ์ มีบุตรธิดากับหม่อมเฉื่อย จารุจินดา 4 คน- หม่อมราชวงศ์หญิงทิพลาภ ทวีวงศ์ - พลตรี หม่อมทวีวงศ์ถวัลยศักดิ์ (หม่อมราชวงศ์เฉลิมลาภ ทวีวงศ์) สมรสกับหม่อมราชวงศ์พรพรรณ ชยางกูร - หม่อมราชวงศ์หญิงภัทรา ทวีวงศ์ สมรสกับ สุขเกษม สิงหเสนี - พันตำรวจตรี หม่อมราชวงศ์ดิลกลาภ ทวีวงศ์ สมรสกับ ชะม้าย ปาลกะวงศ์ ณ อยุธยาเครื่องราชอิสริยาภรณ์</doc>
