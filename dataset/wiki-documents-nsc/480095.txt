<doc id="480095" url="https://th.wikipedia.org/wiki?curid=480095" title="คาทูนา ลอริก">คาทูนา ลอริก คาทูนา ลอริก () เกิดวันที่ 1 มกราคม ค.ศ. 1974 ที่ทบิลิซี และมีชื่อแรกเกิดคือ คาทูนา คริวิชวิลี () เป็นนักกีฬายิงธนูชาวอเมริกันผู้มีพื้นเพมาจากสาธารณรัฐจอร์เจีย ลอริกได้รับเหรียญทองแดงในประเภทบุคคล และเหรียญทองในประเภททีมในการแข่งขันชิงแชมป์ยุโรป 1990 ที่บาร์เซโลนา ที่ซึ่งเธอแข่งในนามของทีมสหภาพโซเวียต รวมทั้งเธอยังได้รับเหรียญทองในประเภทบุคคลและทีมในการแข่งขันชิงแชมป์ยุโรป 1992 ที่ประเทศมอลตา ลอริกได้รับเหรียญทองแดงจากการแข่งขันประเภททีมหญิงให้แก่ทีมรวมเฉพาะกิจในโอลิมปิกในโอลิมปิกฤดูร้อน 1992 แล้วลอริกก็เข้าแข่งขันให้แก่ทีมชาติจอร์เจียในโอลิมปิกฤดูร้อน 1996 และโอลิมปิกฤดูร้อน 2000 ในชื่อของ คาทูนา ลอริก จากนั้นเธอก็ได้รับสัญชาติสหรัฐฯ และได้รับการคัดเลือกเข้าสู่การแข่งขันยิงธนูประเภทบุคคลหญิง ในโอลิมปิกฤดูร้อน 2008 ที่กรุงปักกิ่ง โดยในรอบจัดอันดับเธอทำคะแนนรวมที่ 635 แต้ม ที่ซึ่งเธออยู่ในอันดับที่ 16 ของตาราง และในการแข่งไฟนอล เธอได้พบกับ เวอร์กินี อาร์โนลด์ จากฝรั่งเศสในรอบแรก และเธอก็เป็นฝ่ายชนะที่คะแนน 107-105 ในรอบที่สองเธอได้เป็นฝ่ายชนะ อลิสัน วิลเลียมสัน ที่คะแนน 112-109 และชนะ อานา เรนดอง ที่คะแนน 107-95 ซึ่งเธอสามารถเข้าสู่รอบควอเตอร์ไฟนอล แต่เธอก็ไม่สามารถเอาชนะ ยุน อกฮี ผู้ซึ่งได้เหรียญทองแดงในเวลาต่อมา โดยเป็นฝ่ายแพ้ 111-105 คาทูนา ลอริก ยังเป็นผู้สอนการยิงธนูแบบรีเคิร์ฟให้แก่ เจนนิเฟอร์ ลอว์เรนซ์ ซึ่งเป็นนักแสดงหญิงในภาพยนตร์ ค.ศ. 2012 เรื่อง เกมล่าเกม</doc>
