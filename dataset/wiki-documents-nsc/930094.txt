<doc id="930094" url="https://th.wikipedia.org/wiki?curid=930094" title="ยุทธการล้างบางเดนคน">ยุทธการล้างบางเดนคน ยุทธการล้างบางเดนคน (อังกฤษ: Exit Wounds) เป็นภาพยนตร์แอคชั่น สัญชาติอเมริกา สร้างขึ้นเมื่อปี ค.ศ. 2001 กำกับโดย แอนดร์แซจ บาร์ทโกเวียค นำแสดงโดย สตีเวน ซีกัล, ดีเอ็มเอ็กซ์เนื้อเรื่องย่อ เนื้อเรื่องย่อ. เพราะพฤติกรรมที่มักจะล้ำเส้นความพอดีอยู่เป็นประจำ ทำให้ โอริน บอยด์ ถูกขึ้นบัญชี “ตัวสร้างปัญหา” ของผู้บังคับบัญชาแทบทุกคนในกรมตำรวจ หลังจากที่โอรินช่วยชีวิตรองประธานาธิบดีสหรัฐฯ เอาไว้ได้อย่างหวุดหวิด ในเหตุการณ์ก่อการร้ายครั้งใหญ่ เขาก็ถูกส่งตัวไปประจำยังเขตที่เต็มไปด้วยปัญหาอาชญากรรม – พรีซินท์ 15 เมืองดีทรอยท์ และยังต้องเข้าร่วมชั้นควบคุมความประพฤติ เพื่อช่วยให้เขาสามารถควบคุมอารมณ์หุนหันพลันแล่นเอาไว้ ให้อยู่ในระดับที่พอดี แต่ด้วยความเป็นคนเลือดร้อน ทำให้โอรินทนอยู่อย่างมีความสุขในชั้นเรียนได้เพียง 15 นาที ก่อนที่เขาจะได้พบกับพิธีกรช่างพูด เฮนรี่ เวย์น ซึ่งพยายามตามตื้อ ขอเป็นคู่หูปราบอธรรมร่วมกับเขา เจ้านายคนใหม่ของโอริน คือ ทัคเคย์ สาวสวยผู้ส่งเขาไปทำงานตำรวจจราจร บนท้องถนนอยู่ระยะหนึ่ง จนกระทั่งเฮโรอีนจำนวน 50 กิโลกรัม ราคา 5 ล้านดอลล่าร์ ในครอบครองของตำรวจ เกิดหายสาปสูญไปอย่างไร้ร่องรอย โอรินจึงได้รับโอกาส ให้กลับมาไถ่บาปแก้ตัวอีกครั้ง ด้วยการสืบสวนคดีที่เกี่ยวพันไปยังปัญหาคอรัปชั่น ซึ่งโยงใยซับซ้อนอยู่ในกรมตำรวจ รวมไปถึงพ่อค้ายาเสพติดผิวดำรายใหญ่อย่าง ลาเทรลล์ วอลเกอร์ ซึ่งต่อมากลับกลายเป็นมิตรแท้เพียงคนเดียวของโอริน ที่จะช่วยเขารับมือกับขบวนการค้ายาของเหล่าตำรวจทุจริตนักแสดงนักแสดง. - สตีเวน ซีกัล รับบท โอริน บอยด์ - ดีเอ็มเอ็กซ์ รับบท ลาเทรลล์ วอลเกอร์/ ลีออน โรลลินส์ - ไอเซห์ วอชิงตัน รับบท จอร์จ คาล์ค - แอนโทนี แอนเดอร์สัน รับบท ที. เค. จอห์นสัน - ไมเคิล ไจ ไวท์ รับบท เลวิส สตรัทท์ - เดวิด วาดิม รับบท แมตต์ มอนทินี - แม็ทธิว จี เทย์เลอร์ รับบท ยูเซลดิงเกอร์ - เชน ดาลี รับบท ฟิตช์ - บิล ดุ๊ก รับบท ฮิงเกส - จิลล์ เฮนเนสซี รับบท กัปตันแอนเน็ตเต้ คาลนาฮี - ทอม อาร์โนลด์ รับบท เฮนรี่ เวนย์ - บรูซ แมคกิล รับบท แฟรงค์ แดเนียลส์ - อีวา เมนเดส รับบท ทริช - ดรัก-ออน รับบท ฌอน โรลลินส์ - เจมี ฟ็อกซ์ รับบท เจ้าของบาร์ (ไม่อยู่ในเครดิต)</doc>
