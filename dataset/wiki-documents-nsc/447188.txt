<doc id="447188" url="https://th.wikipedia.org/wiki?curid=447188" title="พิมศิริ ศิริแก้ว">พิมศิริ ศิริแก้ว พิมศิริ เกิดเมื่อวันที่ 25 เมษายน พ.ศ. 2533 ที่อำเภอมัญจาคีรี จังหวัดขอนแก่น เป็นบุตรของคำปุ่น และอมรรัตน์ ศิริแก้ว ในวัยเด็กเข้าศึกษาที่โรงเรียนบ้านเขวา และโรงเรียนมัญจาศึกษา ต่อมาเข้าศึกษาต่อที่โรงเรียนกีฬาจังหวัดชลบุรี และสถาบันการพลศึกษา วิทยาเขตชลบุรี ตามลำดับ แต่เดิมเธอเริ่มเล่นกีฬาด้วยการเป็นนักวิ่งระยะสั้น กระทั่งว่าที่ร้อยตรีศักดิ์ชัย ธิตะจารี เห็นแววจึงเรียกมาทดสอบเป็นนักยกน้ำหนักเส้นทางอาชีพ เส้นทางอาชีพ. พิมศิริ ติดทีมชาติครั้งแรกเมื่อปี พ.ศ. 2549 พ.ศ. 2551 เธอได้รับเหรียญทอง จากการแข่งขันยกน้ำหนักเยาวชนชิงชนะเลิศแห่งโลก รุ่นน้อยกว่า 58 กิโลมกรัม ปีถัดมาด้วยวัย 19 ปี เธอเข้าร่วมการแข่งขันยกน้ำหนักชิงชนะเลิศแห่งโลกเป็นครั้งแรก และได้อันดับที่ 5 จากรายการนี้ ปีเดียวกันพิมศิริคว้าอันดับที่ 2 ในการแข่งขันซีเกมส์ ที่ประเทศลาว โดยพ่ายนักย้กน้ำหนักจากอินโดนีเซีย ปี พ.ศ. 2554 พิมศิริลงแข่งในรายการยกน้ำหนักชิงชนะเลิศแห่งประเทศไทย โดยต้องปะทะกับคู่แข่งอย่างประภาวดี เจริญรัตนธารากุล ที่เพิ่งออกจากแคมป์เก็บตัวทีมชาติ ผลปรากฏว่าพิมศิริสามารถคว้าเหรียญทองได้ และทำลายสถิติประเทศไทยท่าคลีนแอนด์เจิร์ก และน้ำหนักรวม ของวันดี คำเอี่ยม ลงได้ที่น้ำหนัก 136 และ 237 กิโลกรัมตามลำดับ ปลายปีเดียวกันเธอเข้าร่วมการแข่งขันยกน้ำหนักชิงชนะเลิศแห่งโลก และได้รับเหรียญรางวัลเป็นครั้งแรก คือเหรียญทองแดง ในปี พ.ศ. 2555 พิมศิริ เป็น 1 ใน 4 นักยกน้ำหนักหญิงไทย ที่เข้าร่วมการแข่งขันกีฬาโอลิมปิกฤดูร้อน 2012 ในการยกท่าสแตตซ์ เธอทำผลงานได้ไม่ดีนัก ยกติดเพียงครั้งเดียวคือในครั้งแรก ที่น้ำหนัก 100 กิโลกรัม เป็นอันดับ 10 จากผู้เข้าแข่งขันทั้งหมด แต่ในท่าคลีนแอนด์เจิร์ก เธอสามารถยกได้ถึง 136 กิโลกรัม ทำให้ขยับขึ้นมาเป็นอันดับสอง และคว้าเหรียญเงินในที่สุด โดยถือเป็นเหรียญรางวัลแรกของไทยในการแข่งขันครั้งนี้ หลังเสร็จสิ้นการแข่งขันกีฬาโอลิมปิก พิมศิริทำผลงานได้ไม่ดีหนักในรายหารถัดมา โดยคว้าเหรียญทองแดง ในการแข่งขันกีฬามหาวิทยาลัยโลก พ.ศ. 2556 พร้อมกับมีอาการบาดเจ็บที่กล้ามเนื้อ หลังจากนั้นพิมศิริได้ย้ายขึ้นไปทำการแข่งขันในรุ่นน้อยกว่า 63 กิโลกรัม และคว้าเหรียญทองในการแข่งขันซีเกมส์ 2013 ถัดมาในปี พ.ศ. 2557 พิมศิริสามารถทำลายสถิติประเทศไทย ท่าคลีนแอนด์เจิร์กของปวีณา ทองสุข ลงได้ในการแข่งขันยกน้ำหนักชิงชนะเลิศแห่งประเทศไทย โดยยกได้ 143 กฺโลกรัม แม้เธอจะสามารถทำสถิติได้ดีขึ้น แต่ในการแข่งขันระดับนานาชาติ พิมศิริยังไม่สามารถสร้างผลงานที่ดีได้ โดยเธอไม่สามารถคว้าเหรียญรางวัลใดๆได้จากการแข่งขันเอเชียนเกมส์ 2014 และยกน้ำหนักชิงชนะเลิศแห่งโลก โดยได้เพียงอันดับ 5 จากทั้งสองรายการสถิติการแข่งขัน สถิติการแข่งขัน. พิมศิริมีสถิติการแข่งขันยกน้ำหนักดังนี้ภายในประเทศสถิติสูงสุดสถิติสูงสุด. - สแนตซ์ : 108 กก. (พ.ศ. 2557 การแข่งขันยกน้ำหนักชิงชนะเลิศแห่งประเทศไทย, ขอนแก่น ประเทศไทย) - คลีนแอนด์เจิร์ก : 143 กก. (พ.ศ. 2557 การแข่งขันยกน้ำหนักชิงชนะเลิศแห่งประเทศไทย, ขอนแก่น ประเทศไทย) - รวม : 251 กก. (พ.ศ. 2557 การแข่งขันยกน้ำหนักชิงชนะเลิศแห่งประเทศไทย, ขอนแก่น ประเทศไทย)รางวัลที่ได้รับรางวัลที่ได้รับ. - วันที่ 21 ธันวาคม พ.ศ. 2555 - รางวัลนักกีฬาสมัครเล่นดีเด่นหญิง วันกีฬาแห่งชาติ 2555 ที่อินดอร์สเตเดี้ยม หัวหมาก</doc>
