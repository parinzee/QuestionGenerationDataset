<doc id="198226" url="https://th.wikipedia.org/wiki?curid=198226" title="สเปกโตรกราฟต้นกำเนิดจักรวาล">สเปกโตรกราฟต้นกำเนิดจักรวาล สเปกโตรกราฟต้นกำเนิดจักรวาล (; COS) เป็นเครื่องมือวัดชิ้นหนึ่งที่อยู่ในแผนงานติดตั้งบนกล้องโทรทรรศน์อวกาศฮับเบิล จะนำขึ้นสู่อวกาศในภารกิจซ่อมบำรุงครั้งสุดท้ายในเดือนกุมภาพันธ์ ค.ศ. 2009 ออกแบบมาเพื่อถ่ายภาพสเปกโตรกราฟของคลื่นอัลตราไวโอเลตของแหล่งกำเนิดแสงแบบจุด เป้าหมายทางวิทยาศาสตร์ของเครื่องมือนี้รวมถึงการศึกษาจุดกำเนิดของโครงสร้างขนาดใหญ่ในเอกภพ การก่อตัวและวิวัฒนาการของดาราจักร รวมถึงการกำเนิดของกลุ่มดาวและระบบดาวเคราะห์ต่างๆ สเปกโตรกราฟต้นกำเนิดจักรวาลได้รับการพัฒนาและสร้างขึ้นโดยห้องวิจัยฟิสิกส์ดาราศาสตร์ที่ศูนย์ศึกษาฟิสิกส์ดาราศาสตร์และดาราศาสตร์อวกาศ (Center for Astrophysics and Space Astronomy; CASA) ที่มหาวิทยาลัยโคโลราโดที่เมือง Boulder เครื่องมือนี้จะนำขึ้นไปติดตั้งแทนที่เครื่องแก้ไขภาพกล้องโทรทรรศน์อวกาศ (COSTAR) เพื่อให้ช่วยเหลือการทำงานของสเปกโตรกราฟกล้องโทรทรรศน์อวกาศซึ่งจะมีการซ่อมแซมในภารกิจซ่อมบำรุงคราวเดียวกัน โดยที่สเปกโตรกราฟกล้องโทรทรรศน์อวกาศจะทำงานที่ช่วงความยาวคลื่นที่กว้างกว่า ส่วนสเปกโตรกราฟต้นกำเนิดจักรวาลจะทำงานที่ละเอียดมากกว่าโดยเฉพาะในช่วงคลื่นอัลตราไวโอเลต</doc>
