<doc id="146969" url="https://th.wikipedia.org/wiki?curid=146969" title="ปลายแขน">ปลายแขน ปลายแขน หรือ แขนท่อนปลาย () เป็นโครงสร้างส่วนหนึ่งของรยางค์บน (upper limb) อยู่ระหว่างข้อศอกและข้อมือ ซึ่งจะต่างจากแขนหรือต้นแขน (arm หรือ upper arm) ที่ในทางกายวิภาคจะนับจากหัวไหล่ลงมาถึงแค่ข้อศอกปลายแขนของมนุษย์ ปลายแขนของมนุษย์. ปลายแขนประกอบด้วยกระดูกยาว 2 ชิ้น คือ กระดูกเรเดียส (radius) และกระดูกอัลนา (ulna) ประกอบกันเป็นข้อต่อเรดิโออัลนา (radioulnar joint) โดยมีเอ็นเยื่อระหว่างกระดูก (interosseous membrane) เชื่อมระหว่างกระดูกสองชิ้นนี้ ปลายแขนจะปกคลุมด้วยผิวหนัง โดยพื้นผิวส่วนหน้ามักมีขนน้อยกว่าพื้นผิวส่วนหลัง ปลายแขนประกอบด้วยกล้ามเนื้อจำนวนมากมายในกลุ่มกล้ามเนื้องอนิ้ว (flexors) และกล้ามเนื้อเหยียดนิ้ว (extensors) , กล้ามเนื้องอข้อศอก (กล้ามเนื้อเบรคิโอเรเดียลิส (brachioradialis)) , และกลุ่มกล้ามเนื้อคว่ำมือ (pronators) และหงายมือ (supinators) ในภาพตัดขวางของปลายแขนอาจแบ่งพื้นที่ของปลายแขนออกเป็น 2 ส่วน ได้แก่ พื้นที่ด้านหลังปลายแขน (posterior compartment) ซึ่งมีกล้ามเนื้อกลุ่มเหยียดมือซึ่งเลี้ยงโดยเส้นประสาทเรเดียล (radial nerve) และพื้นที่ด้านหน้าปลายแขน (anterior compartment) ซึ่งมีกล้ามเนื้อกลุ่มงอมือซึ่งส่วนใหญ่เลี้ยงโดยเส้นประสาทมีเดียน (median nerve) และยังมีเส้นประสาทอัลนา (ulnar nerve) ซึ่งวิ่งไปตามความยาวของปลายแขน หลอดเลือดแดงเรเดียล (radial artery) และหลอดเลือดแดงอัลนา (ulnar artery) และแขนงต่างๆ ของมันให้เลือดไปเลี้ยงปลายแขน หลอดเลือดเหล่านี้มักจะวิ่งไปบนด้านหน้าของกระดูกเรเดียสและอัลนาลงไปตลอดปลายแขน หลอดเลือดดำชั้นผิวหลักๆ ของปลายแขนได้แก่หลอดเลือดดำเซฟาลิค (cephalic vein) , หลอดเลือดดำกลางปลายแขน (median antebrachial vein) , และหลอดเลือดดำเบซิลิค (basilic vein) หลอดเลือดดำเหล่านี้สามารถนำมาใส่หลอดคา (cannularisation) หรือใช้เจาะเลือด (venipuncture) แต่แพทย์มักจะใช้การเจาะเลือดจากหลอดเลือดดำในแอ่งแขนพับ (cubital fossa) มากกว่ากายวิภาคศาสตร์กระดูกกายวิภาคศาสตร์. กระดูก. - กระดูกเรเดียส (radius) - กระดูกอัลนา (ulna)ข้อต่อข้อต่อ. - ส่วนต้นของปลายแขน (proximal to forearm)- ข้อศอก (elbow) - ในปลายแขน (in the forearm)- ข้อต่อเรดิโออัลนาส่วนต้น (proximal radioulnar joint) - ข้อต่อเรดิโออัลนาส่วนปลาย (distal radioulnar joint) - ส่วนปลายของปลายแขน (distal to forearm)- ข้อมือ (wrist)กล้ามเนื้อหมายเหตุกล้ามเนื้อ. หมายเหตุ. - "E/I" refers to "extrinsic" or "intrinsic". In most cases, the extrinsic anterior muscles are flexors of the hand and wrist. The extrinsic muscles of the forearm act upon the hand and wrist. In most cases, the extrinsic anterior muscles are flexors, while the extrinsic posterior muscles are extensors.- The Brachioradialis, flexor of the forearm, is unusual in that it is located in the posterior compartment, but it is actually in the anterior portion of the forearm.เส้นประสาทเส้นประสาท. - เส้นประสาทมีเดียน (Median nerve) - เส้นประสาทหลักของพื้นที่ด้านหน้า (PT, FCR, PL, FDS).- เส้นประสาทแอนทีเรียร์อินเตอร์ออสเซียส (anterior interosseous nerve) (เลี้ยง FPL, ด้านนอก 1/2 ของ FDP, PQ). - เส้นประสาทเรเดียล (Radial nerve) - เลี้ยงกล้ามเนื้อของพื้นที่ด้านหลัง (ECRL, ECRB).- แขนงชั้นตื้นของเส้นประสาทเรเดียล (Superficial branch of radial nerve) - แขนงชั้นลึกของเส้นประสาทเรเดียล (Deep branch of radial nerve) , กลายเป็นเส้นประสาทโพสทีเรียร์อินเตอร์ออสเซียส (posterior interosseous nerve) และเลี้ยงกล้ามเนื้อของพื้นที่ด้านหลัง (ED, EDM, ECU, APL, EPB, EPL, EI). - เส้นประสาทอัลนา (Ulnar nerve) - เลี้ยงกล้ามเนื้อด้านใกล้กลางบางมัด (FCU, ด้านใกล้กลาง 1/2 ของ FDP).หลอดเลือดหลอดเลือด. - หลอดเลือดแดงต้นแขน (brachial artery)- หลอดเลือดแดงเรเดียล (radial artery)- หลอดเลือดแดงเรเดียลรีเคอร์เรนท์ (radial recurrent artery) - หลอดเลือดแดงอัลนา (ulnar artery)- หลอดเลือดแดงพัลโมนารี (pulmonary artery) - หลอดเลือดแดงแอนทีเรียร์อัลนารีเคอร์เรนท์ (anterior ulnar recurrent artery) และ หลอดเลือดแดงโพสทีเรียร์อัลนารีเคอร์เรนท์ (posterior ulnar recurrent artery) - หลอดเลือดแดงคอมมอนอินเตอร์ออสเซียส (common interosseous artery)- หลอดเลือดแดงโพสทีเรียร์อินเตอร์ออสเซียส (posterior interosseous artery) - หลอดเลือดแดงแอนทีเรียร์อินเตอร์ออสเซียส (anterior interosseous artery)โครงสร้างอื่นๆโครงสร้างอื่นๆ. - เอ็นเยื่อระหว่างกระดูกของปลายแขน (interosseous membrane of the forearm) - เอ็นแอนนูลาร์ (annular ligament)ภาพอื่นๆ</doc>
