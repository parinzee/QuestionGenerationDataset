<doc id="626729" url="https://th.wikipedia.org/wiki?curid=626729" title="ไฮโรลเลอร์ (ชิงช้าสวรรค์)">ไฮโรลเลอร์ (ชิงช้าสวรรค์) ไฮโรลเลอร์ () เป็นชิงช้าสวรรค์ยักษ์ สูง 550 ฟุต (167.6 เมตร) เส้นผ่าศูนย์กลาง 520 ฟุต (158.5 เมตร) ตั้งอยู่บนถนนลาสเวกัสสตรีฟ (Las Vegas Strip) ใจกลางเมืองลาสเวกัส รัฐเนวาดา สหรัฐอเมริกา ชิงช้าสวรรค์เริ่มก่อสร้างใน ค.ศ. 2011 มีลักษณะเด่นที่มีห้องโดยสาร 28 ห้อง ซึ่งสามารถบรรจุผู้โดยสารห้องละ 40 คน รวมถึงมีการติดตั้งแสงและเปิดไฟแอลอีดีในเวลากลางคืน ไฮโรลเลอร์เป็นชิงช้าสวรรค์ที่สูงที่สุดในโลก ซึ่งสูงกว่าชิงช้าสวรรค์สิงคโปร์ ฟายเยอร์ 9 ฟุต (2.7 เมตร) เพราะสิงคโปร์ ฟายเยอร์มีความสูง 541 ฟุต (165 เมตร) ซึ่งมีการบันทึกสถิติในวันเปิดการใช้งานใน ค.ศ. 2008 จนกระทั่งไฮโรลเลอร์เปิดสู่สาธารณะเมื่อวันที่ 31 มีนาคม ค.ศ. 2014การออกแบบ การออกแบบ. ไฮโรลเลอร์ ได้รับการประกาศในเดือนสิงหาคม ค.ศ. 2011 ในฐานะจุดศูนย์กลางของเมือง ซึ่งดำเนินการโดยบริษัท ซีซ่าส์ เอนเตอร์เทนเมนต์ คอร์เปอร์เรชั่น จำกัด (Caesars Entertainment Corporation) และบริษัทผู้พัฒนา เดอะ ลิงค์ (THE LINQ) ด้วยงบการลงทุนกว่า 550 ล้านดอลลาร์สหรัฐ บริษัท อารัป เอนจิเนียริง จำกัด (Arup Engineering) ซึ่งเป็นบริษัทที่ให้คำปรึกษาในการก่อสร้างสิงคโปร์ ฟายเยอร์ เป็นผู้ดำเนินการในฐานะวิศวกรโครงสร้าง กงล้อหมุนอยู่บนคู่หนึ่งของการหมุนแบบลูกกลิ้ง ห้องผู้โดยสารหรือแคปซูลถูกติดตั้งที่ด้านนอกของกงล้อและหมุนด้วยตัวเองโดยมอเตอร์ไฟฟ้า เพื่อที่จะรักษาพื้นห้องในแนวนอนอย่างราบรื่นตลอดจนการหมุนทั้งหมดของชิงช้าสวรรค์ การออกแบบในขั้นต้นคาดหมายที่จะสร้างห้องผู้โดยสาร 32 ห้อง ด้วยความจุห้องละ 40 คน การออกแบบครั้งสุดท้ายห้องโดยสารมีทั้งหมด 28 ห้อง บรรจุห้องละ 40 คน และความจุของชิงช้าสววรค์ทั้งหมด 1,120 คน ห้องโดยสารมีขนาด 225 ตารางฟุต มีน้ำหนักประมาณ 20,000 กิโลกรัม มีเส้นผ่าศูนย์กลาง 22 ฟุต (6.7 เมตร) รวมพื้นที่กระจก 300 ตารางฟุต และมีการติดตั้งจอทีวีแบน 8 จอและพื้นไอพอด ที่เวลากลางคืนชิงช้าสวรรค์จะถูกเปิดไฟด้วยระบบแอลอีดี 2000 ซึ่งสามารถแสดงสีเด่นหนึ่งสี ส่วนสีที่แตกต่างจะหมุนอยู่รอบนอกกงล้อ และมีการแสดงในช่วงเวลาพิเศษและวันหยุดการก่อสร้าง การก่อสร้าง. ตั้งอยู่บนถนนใหญ่ลาสเวกัส ตรงข้ามโรงแรมพระราชวังซีซ่าส์ (Caesars Palace) การก่อสร้างชิงช้าสวรรค์ถูกกำหนดแต่ดั้งเดิมเมื่อเดือนกันยายน ค.ศ. 2011 เสร็จสมบูรณ์เมื่อปลายปี 2013 และแก้โดยลำดับเมื่อต้นปี 2014 รอบนอกของกงล้อเสร็จสมบูรณ์เมื่อวันที่ 9 กันยายน ค.ศ. 2013 ห้องผู้โดยสารแรกถูกส่งและติดตั้งในเดือนพฤศจิกายนปีเดียวกัน และห้องผู้โดยสารสุดท้ายถูกติดตั้งในเดือนดังกล่าว หลังจากการทดสอบขั้นต้น ระบบแสงของไฮโรลเลอร์ถูกประดับเมื่อเวลาค่ำของวันที่ 28 กุมภาพันธ์ ค.ศ. 2014 ไฮโรลเลอร์เปิดให้บริการเมื่อเวลา 4 โมงเย็น (เวลาท้องถิ่น) วันที่ 31 มีนาคม ค.ศ. 2014บัตรเข้าชม บัตรเข้าชม. บัตรมีการคาดหมายราคาแต่เดิมน้อยกว่า 20 ดอลลาร์สหรัฐต่อหนึ่งคน แต่การตีราคาเพิ่มขึ้นเป็น 25 ดอลลาร์ต่อหนึ่งคน ต่อมากลางปี 2012 เพิ่มเป็นประมาณ 30 ดอลลาร์ต่อหนึ่งคน ในการรายงานข่าวเมื่อเดือนกันยายน ค.ศ. 2013 เมื่อไฮโรลเลอร์เปิดให้บริการในมีนาคม ค.ศ. 2014 บัตรสำหรับหนึ่งคน รอบ 30 นาที 1 รอบ ราคา 24.95 ดอลลาร์ (เวลากลางวัน) และ 34.95 ดอลลาร์ (เวลากลางคืน) ทางเลือกบัตรอื่นรวมบัตรด่วนราคา 59.95 ดอลลาร์ ซึ่งอนุญาตให้ผู้ถือบัตรสามารถข้ามแถวและขึ้นโดยสารเวลาใดก็ได้</doc>
