<doc id="249612" url="https://th.wikipedia.org/wiki?curid=249612" title="มูนวอล์ก">มูนวอล์ก มูนวอล์ก () หรือ แบ็กสไลด์ () เป็นท่าเต้นรำท่าหนึ่งที่ผู้เต้นแสดงอากัปกิริยาเหมือนกำลังเดินไปข้างหน้า แต่ความจริงแล้วกำลังเดินถอยไปข้างหลัง (ดูคล้ายกับกำลังเดินไปข้างหน้า บนพื้นสายพานที่กำลังหมุนไปอีกทางหนึ่ง) ท่าเต้นนี้ได้รับความนิยมหลังจากถูกนำมาใช้โดยไมเคิล แจ็กสัน ระหว่างการแสดงเพลง "บิลลี จีน" เมื่อวันที่ 25 มีนาคม ค.ศ. 1983 ออกอากาศสดทางโทรทัศน์ในงานฉลองครบรอบ 25 ปีของโมทาวน์ และในภาพยนตร์เรื่อง Captain EO ในปี 1986 และ Moonwalker ในปี 1988 ของแจ็กสัน ถือเป็นท่าเต้นประจำตัวของไมเคิล แจ็กสัน และเป็นท่าเต้นหนึ่งที่มีชื่อเสียงที่สุด ท่าเต้นมูนวอล์กนี้ เป็นชื่อที่ตั้งโดยสื่อมวลชน เดิมรู้จักกันในชื่อท่า แบ็กสไลด์ ถูกเต้นโดยนักเต้นชาวแอฟริกันอเมริกันชื่อ บิลลี เบลี ในปี ค.ศ. 1943 ในภาพยนตร์เรื่อง Cabin In the Sky และมีการแสดงท่าทางคล้ายกันนี้ โดยนักแสดงละครใบ้ชาวฝรั่งเศสชื่อ มาร์เซล มาร์โซ ตั้งแต่ทศวรรษ 1940, แสดงโดยเจมส์ บราวน์ ในภาพยนตร์เรื่อง The Blues Brothers (1980) และนักเต้นชาวอเมริกันชื่อ เจฟฟรีย์ แดเนียล แห่งวง Shalamar ในปี 1982 ที่เป็นนักออกแบบท่าเต้นให้กับแจ็กสันในภาพยนตร์เรื่อง Moonwalker</doc>
