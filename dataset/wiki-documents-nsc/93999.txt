<doc id="93999" url="https://th.wikipedia.org/wiki?curid=93999" title="รายชื่อตัวละครในเอ็กซีคิวชั่นแนล">รายชื่อตัวละครในเอ็กซีคิวชั่นแนล ตัวละครในเอ็กซีคิวชั่นแนล เป็นตัวละครจากการ์ตูนไทยเรื่อง เอ็กซีคิวชั่นแนล มหาสงครามออนไลน์ถล่มจักรวาลกองกำลังต่อต้านGM กองกำลังต่อต้านGM. กองกำลังต่อต้านGM เป็นการรวมกลุ่มของเพลย์เยอร์ในเกม Neo Universe เพื่อต่อต้านการแสวงหาผลประโยชน์อย่างไม่ชอบธรรมของเหล่าเกมมาสเตอร์ มีอดีตฐานที่มั่นอยู่ที่ดันเจี้ยนบ้านวินเชสเตอร์ในดาวลาพิวต้า แต่ปัจจุบันได้เปลี่ยนเป็นยานอวกาศวินเชสเตอร์ มีมัจฉาเป็นหัวหน้าสูงสุดซึ่งจัดกองกำลังออกเป็น5กลุ่ม ดังนี้- กลุ่มที่ 1 เป็นหน่วยที่เล็กที่สุดแต่มีบทบาทเด่นที่สุดในเรื่อง กลุ่มนี้คล้ายกับเป็นหน่วยส่วนตัวของมัจฉา เพราะจะได้รับคำสั่งโดยตรงเสมอ มีกานดาเป็นหัวหน้า ไวพจน์เป็นรองหัวหน้า นอกจากนี้ยังมีกลุ่มเรนเจอร์อาร์มมี่เข้าร่วมในกลุ่มนี้ด้วย - กลุ่มที่ 2 เป็นหน่วยที่ทำงานด้านการวิจัยและประดิษฐ์สิ่งต่างๆ มีอัษฎาเป็นหัวหน้ากลุ่ม และเกษมเป็นรองหัวหน้ากลุ่ม - กลุ่มที่ 3 เป็นหน่วยที่เชี่ยวชาญในการเจรจาต่อรองอย่างยิ่ง มีทิซาเล้งเป็นหัวหน้ากลุ่ม และเฉียวฟงเป็นรองหัวหน้ากลุ่ม กลุ่มที่3มีลักษณะพิเศษคือ สมาชิกทุกคนจะแต่งกายและใช้คำพูดเหมือนจอมยุทธจากหนังจีนกำลังภายใน มีกำลังพลน้อยที่สุดในกองกำลัง - กลุ่มที่ 4 เป็นหน่วยที่ชำนาญทางด้านการใช้อาวุธหนัก มีคลาร์กเป็นหัวหน้า - กลุ่มที่ 5 สมาชิกในกลุ่มนี้คือกลุ่มผู้เล่นและNPCบางส่วนที่เคยเป็นพันธมิตรในช่วงสงครามบ้านวินเชสเตอร์ ไม่ปรากฏชื่อหัวหน้ากลุ่มและรองหัวหน้ากลุ่มสมาชิกในกองกำลังต่อต้านGMมัจฉา สมาชิกในกองกำลังต่อต้านGM. มัจฉา. หัวหน้ากองกำลังต่อต้านGM เป็น1ใน12ผู้ปกป้องกุญแจสู่โปรเทคชั่นไฟร์วอลล์ในเกมนีโอยูนิเวิร์ส เป็นเด็กอัจฉริยะที่เก่งในทุกๆด้าน มัจฉานั้นเป็นผู้วางโครงสร้างและภารกิจทั้งหมดของกองกำลังต่อต้านGMทั้งหมด มีนิสัยห่วงใยทุกๆคนในกองกำลังและให้ยุติธรรมกับทุกคน แม้จะติดขี้บ่นและขี้วีนเป็นบางเวลา อีกทั้งยังมีน่าตาน่ารักขนาดที่ทุกคนในกองกำลังต่อต้านGMชอบทุกคน ทั้งหมดเมื่อรวมกันทำให้ทุกคนในกองกำลังต่างศรัทธาในตัวของเธอ และยอมปฏิบัติตามคำสั่งของเธออย่างเคร่งครัด ในโลก จริงมัจฉาเรียนในโรงเรียนเดียวกับ เกษม วิริยา และนันทกร แต่อยู่กันคนละห้อง ซึ่งแน่นอนว่าเธอคืออันดับหนึ่งของชั้นเรียน ความอัจฉริยะของมัจฉาทำให้เธอเก่งในทุกๆด้าน นิสัยตัวจริงนั้นเหมือนกับในเกมแต่ที่เพิ่มมาคือ ปากร้ายมากขึ้นและพูดตรงมากๆ ส่วนบ้านของมัจฉานั้นอยู่หมู่บ้านเดียวกับวิริยาและบ้านใกล้กัน และมีฐานะเข้าขั้นเศรษฐี 1ใน5ค่าขนมของมัจฉาต่อวันนั้นเท่ากับพิซซ่าถาดใหญ่1ถาดที่เธอเลี้ยงกานดา มัจฉานั้นรู้จักกับวิริยามานานทำให้ทั้งสองคนเป็นเพื่อนที่สนิทกันมาก และมัจฉานั้นดูจะสนใจในตัวของกานดาเป็นพิเศษซึ่งมีสังเกตจากมัจฉาจะติดต่อ กานดาโดยตรงบ่อยๆทั้งๆที่บางเรื่องก็ไม่ใช่เรื่องของกองกำลังต่อต้านGM และจากเนื้อหาในตอนที่64 และ 79 มัจฉานั้นมีอาชีพ 2 สายนั่นคือ คีย์มาสเตอร์ และ จักรพรรดินี ซึ่งไม่สามารถระบุสายอาชีพได้ ซึ่งแสดงถึงความสามารถ อุปนิสัยและทักษะของมัจฉาเป็นอย่างดี และยิ่งรวมกับ ESP ของเธอคือ Primaric Genius (อัจฉริยะขั้นต้น) ยิ่งทำให้มัจฉาสามารถแสดงออกถึงความสามารถของอาชีพนี้อย่างที่สุด ในภาคศึกชิงกุญแจ มัจฉาได้กลับมาอีกครั้งในชุดสีดำ และได้เปิดศึกชิงกุญแจกับเหล่าเกมมาสเตอร์ เธอกับภัสสรได้ใช้สุดยอดท่าไม้ตายประสาน จัสติส เอฟฟลอเรสเซ้นส์พุ่งเข้าใส่โฮลี่ออร์เดอร์ แต่ถูกยับยั้งไว้โดยเกมมาสเตอร์เลมอน แต่เลมอนก็ถูกคนที่มัจฉาพามาด้วยรุมโจมตีทำให้เธอหลุดออกจากสกิลของเลมอนได้ และจัดการส่งจัสติส เอฟฟลอเรสเซ้นส์ได้สำเร็จ แต่แล้วเกมมาสเตอร์แครอทก็เข้ามาขวาง แต่ก็ยังหยุดสกิลไม่ได้ แครอทจึงใช้ท่าไม้ตายสุดท้าย เอเทอนัล สตาร์ ซึ่งจะเปลี่ยนร่างเขาให้กลายเป็นอสูรสังหารโซลิแตร์ และระเบิดพื้นที่ตรงนั้นซ้ำแล้วซ้ำเล่าทำให้สกิลของมัจฉาสลายไปกับการเกมโอเวอร์ของแครอท ผลสุดท้าย โฮลี่ออร์เดอร์ได้กุญแจไป เขามีสภาพเป็นอมตะ(การโจมตีใส่เขาจะไม่มีดาเมจ)และเปลี่ยนพื้นที่รอบๆให้กลายเป็นพื้นที่ประจุไฟฟ้า และบริเวณรอบๆมีหลุมมิติ ทำให้กองกำลังต่อต้านGMไม่สามารถเข้าไปแย่งกุญแจคืนมาได้ ทำได้เพียงมองอยู่ห่างๆ รอคอยการเคลื่อนย้ายออกจากหอคอยภูตเท่านั้น และแล้ว ทางสภาสูงก็ได้ส่งยานอวกาศมาให้ลำหนึ่ง ทำให้กองกำลังอพยพออกจากดาวได้สำเร็จ และในขณะที่ มัจฉานำกองกำลังต่อต้านออกจากดาวภูต ก็ประจวบเหมาะกับที่กุญแจหนึ่งเดียวถูกสร้างได้สำเร็จพอดี และโฮลี่ออเดอร์กำลังมุ่งหน้าไปยังโพรเท็คชั่นไฟร์วอลล์โดยใช้สกิลคอสมิค เอเลเวเตอร์เป็นตัวเปิดโพรงมิติระหว่างดาวต่างๆ ซึ่งเธอได้สั่งการให้ยานอวกาศไล่ตามโฮลี่ออร์เดอร์ไปทันที ปัจจุบันกำลังรอคุมเชิงสถานการณ์อยู่ห่างๆจากโพรเท็คชั่นไฟร์วอลล์รวมกับกองกำลังจากดาวต่างๆ(มิวเอร่า เรทิคิวลัมทั้ง2กองทัพและเวอร์เท็กซ์) มัจฉานั้นเป็นตัวละครที่ผู้อ่านส่วนมากเชียร์เต็มที่ให้คู่กับกานดา เพราะในช่วงหลังๆ เธอและเขาสนิทสนมกันมาก และในตอนนี้มัจฉาได้รู้สึกว่าตัวเองเริ่มหลงรักกานดาเนื่องจากชื่นชอบความตรงไปตรงมาของกานดา จนกระทั่งสารภาพรักกานดาขณะที่กานดายังอึ้งๆและงงๆอยู่เลยกานดา กานดา. พระเอกของเรื่องนี้ มีพี่ชายเป็นเกมมาสเตอร์จึงได้เครื่องเล่นเกมนีโอยูนิเวิร์สมาเล่นฟรีๆ เข้าเล่นเกมด้วยหวังว่าจะได้เป็นเกมมาสเตอร์ แต่กลับถูกไวพจน์หลอกให้เข้ากองกำลังต่อต้านGM และบังคับให้เป็นหัวหน้าของกลุ่มที่ 1 ทั้งที่มีเลเวลเพียงเลเวล 1 เท่านั้น ถึงแม้ว่าจะดูไร้สมองแต่ด้วยความเป็นคนที่มองโลกในแง่ดีและเปี่ยมไปด้วยความพยายามทำให้เป็นที่รักของคนในกองกำลัง เพราะตลอดช่วงเวลาที่กานดาอยู่ในกองกำลังต่อต้านGMนั้นกานดาได้แสดงออกถึงความสามารถให้สมาชิกได้เห็นอยู่เสมอๆ ทั้งการจัดการกับบอสแวเรียน การปกป้องกลุ่มอิริคเฮิร์บ การต่อสู้กับจอมมารเนโร และ การต่อสู้ในหมู่บ้านคัลไซล์ ทำให้กานดานั้นเป็นที่ยอมรับของทุกๆคนที่เขาได้เจอด้วย ในโลกจริงนั้น กานดาเป็นคนลุกลี้ลุกลนตลอดเวลาอันเนื่องมาจาก ESP ของเขาเองซึ่งทำให้เพื่อนๆที่โรงเรียนชอบที่แกล้งโยนของใส่เขาอยู่เสมอแต่ก็ไม่เคยถูกเลย ปัจจุบันกานดาศึกษาอยู่ที่โรงเรียนรวมมิตรประชาทัณฑ์ และเรียนอยู่ระดับ ชั้นมัธยมศึกษาปีที่ 5 ซึ่งเป็นเรียนอยู่ห้องเดียวกับภัสสร ส่วนบ้านของเขาอยู่ในหมู่บ้านจัดสรรที่มักจะมีน้ำท่วมเวลาฝนตกเสมอๆ แต่ปัญหาจริงๆของบ้านคือหลังบ้านจะเป็นป่ากล้วยผีสิงที่มีบ้านซึ่งฆ่าตัวตายยกครอบครัวและเฮี้ยนมากๆ (กานดาเคยเจอมาแล้วกับอัษฎาที่จำเป็นต้องมานอนที่บ้านกานดาเพราะเหตุน้ำท่วมและกับนันทกรในตอนที่ 98 เป็นผีสามตนที่มีเชือกผูกอยู่ที่คอ-อัษฎาเป็นลมทั้งๆที่ยังเก๊กหน้านิ่งอยู่) ความสามารถของกานดานั้น มี 2 อย่างคือ 1.ESP Hyper Reaction หรือการตอบสนองอย่างรวดเร็ว ซึ่งทำให้เขาสามารถเคลื่อนที่หลบหลีกการโจมตีได้อย่างรวดเร็วเสมอ(นั่นเป็นสาเหตุที่เพื่อนๆโยนของอะไรใส่เขาก็ไม่เคยถูกซักที แถมเวลาหลบสกิลของวิศนะก็ได้ไฮเปอร์รีแอคชั่นช่วยในการหลบหลีก) และ 2.ทักษะหีบสมบัติ ซึ่งเป็นความสามารถของอาชีพ Randomiser ที่อยู่ใน Treasure Type ซึ่งสามารถเรียกความสามารถและอุปกรณ์ต่างๆออกมาได้โดยการสุ่ม ซึ่งทำให้เขาทั้งฝ่าวิกฤตและตกอยู่ในวิกฤตเสมอๆ ในภาคหอคอยภูต กานดาได้ถูกวิริยาถีบส่งเข้าไปเก็บเลเวลในดันเจี้ยนของอุโมงค์แฟรี่รูท และได้เจอกับสาวสวยปริศนานามปิ่นเข้า กานดาและปิ่นจึงได้เข้าร่วมปาร์ตี้กันเพื่อไปกำจัดบอสหอคอย ซึ่งปิ่นเป็นคนที่พาเขาเข้าไปยังดันเจี้ยนส่วนในและฝ่าด่านบอสเฝ้าผนึกทั้ง4มาด้วยกัน ทำให้กานดารู้สึกชื่นชมและเกิดความรักขึ้นมาให้แก่เธอ ทว่าก่อนที่เขาจะสารภาพรัก ดันเจี้ยนส่วนในก็ได้พังลงเนื่องจากผนึกทั้ง4แตกไปแล้ว และบอสที่ยืนอยู่ต่อหน้ากานดา คือสาวน้อยผมดำ ปิ่นนั่นเอง! แท้จริงแล้ว ปิ่นคือบอสมหาภูตแห่งความมืดที่ปลอมตัวมาหลอกนักเดินทางที่หวังจะปราบบอส เพื่อให้นักเดินทางเหล่านั้นไปช่วยทำลายผนึกแห่งแสงที่กักพลังส่วนใหญ่ของเธอไว้ แต่นักเดินทางส่วนใหญ่มักจะถูกบอสเฝ้าผนึกไม่ตัวใดก็ตัวหนึ่งปราบได้ซะก่อน จึงยังไม่มีใครทำสำเร็จ ยกเว้นพระเอกดวงซวยที่ESPดันถูกกระตุ้นให้ทำงานอย่างสมบูรณ์แบบขึ้นในระยะเวลาสั้นๆจนทำลายบอสรวมร่างได้ง่ายๆ นั่นเป็นการฟื้นคืนพลังของมหาภูติแห่งความมืดขึ้นมา อย่างไรก็ตาม พลังนี้ยังต้องการเวลาในการฟื้นฟู ทำให้ปิ่นไม่ได้กลับเป็นบอสทันที แต่พลังเพิ่มขึ้นเรื่อยๆตามระยะเวลา โดยที่ปิ่นเองก็ดูดพลังจากตัวภูติน้อยและหอคอยมาเสริมด้วย กานดาจึงต้องยอมรับมือกับคนที่เขาชอบอย่างเต็มกำลัง หนึ่งก็เพื่อหยุดยั้งเธอ สองก็เพื่อจบการต่อสู้นี้ให้เร็วที่สุดจะได้บอกความในใจ การต่อสู้ที่ดุเดือดของทั้งสองเริ่มต้นขึ้นอย่างรวดเร็ว กานดาที่เปิดกล่องจับได้ฟอร์ซซอร์ดกับปิ่นที่ใช้ดาบทวินแฟรี่เข้าเปิดศึกกัน ปิ่นได้บอกกานดาว่า เขายังควบคุมพลังการเคลื่อนไหวสมบูรณ์แบบไม่ได้ เพราะตอนที่สู้กับบอสเป็นครั้งที่กานดาเคลื่อนไหวได้ยอดเยี่ยมที่สุด แต่ขณะที่สู้กับเธอ กานดายังคงมีความเร็วเป็นปกติ และนั่นทำให้เธอกำลังได้เปรียบเขาอยู่ การต่อสู้นั้นยังคงดำเนินไปเรื่อยๆตามเวลาที่ลดลงอย่างรวดเร็ว กานดาต้องเร่งมือยิ่งขึ้น แต่ในที่สุด HPของเขาก็ไม่อาจรับกับคลื่นพลังจำนวนมหาศาลของปิ่นได้ ก่อนที่เขาจะถอดใจ กานดาได้นึกถึงที่ปิ่นบอกว่า เขาเคยมีการเคลื่อนไหวที่ยอดที่สุดในตอนปราบบอส ทำให้เขาหวนความรู้สึกนึกถึงตอนนั้นอีกครั้ง เป็นการกระตุ้นพลังไฮเปอร์รีแอ็คชั่นขึ้นมาอีกอย่างรวดเร็ว และกานดาสามารถโจมตีปิ่นได้อย่างต่อเนื่องโดยไม่พลาดสักดาบเดียว ในที่สุด ชั่วเสี้ยววินาทีสุดท้ายก่อนที่ปิ่นจะรวบรวมพลังได้อย่างสมบูรณ์ กานดาและเธอได้แลกดาบกันเป็นครั้งสุดท้าย แต่กลับกลายเป็นว่ากานดาฟันลงบนร่างของปิ่นเต็มๆโดยที่ปิ่นไม่ลงดาบใส่เขาอย่างที่คิด นั่นทำให้กานดาคว้าชัยไปทั้งน้ำตา และแล้ว หนุ่มน้อยกานดาวัย17ปี ก็ได้สารภาพรักกับNPCเป็นครั้งแรกในชีวิต หลังจากจบศึกแสนสาหัสครั้งนี้ กานดาได้รับไอเทม หนังสือท่าไม้ตายที่ปิ่นดรอปให้ และเดินทางกลับขึ้นไปบนยานอวกาศเพื่อรวมตัวกับเพื่อนๆในกองกำลังที่อพยพจากดาวนี้ แต่แทนที่เขาจะได้พัก ดาวบริวารของดาวภูตก็ถูกยึดไปเสียก่อน กานดา ไวพจน์ วิศนะและนันทกรจึงลงไปต่อสู้กับมนุษย์ต่างดาวหน้าตาประหลาดๆ และทันใดนั้น สกิลเปิดโพรงมิติระหว่างดาว คอสมิค เอเลเวเตอร์ก็ทำงาน เป็นสัญญาณบอกทุกฝ่ายว่า กุญแจหนึ่งเดียวได้เสร็จสมบูรณ์แล้ว... หลังจากนั้นกานดาก็ขึ้นมาช่วยสู้กับซีน่อน EXEcutioner ที่ขึ้นมาบนยานแม่วินเชสเตอร์ ในตอนแรกๆเขาสามารถการจู่โจมของซีน่อนได้อย่างงดงามจนทำให้คนในกองกำลังอึ้งไปตามๆกัน พอเริ่มเข้าสู่ช่วงกลางของการต่อสู้เขากระตุ้นพลังของ ESP ขึ้นมาและสุ่มอาวุธไปเรื่อยๆจนสุ่มได้ดาบ 7 ดาว เมตาตรอนที่มีพลังโจมตีสูงถึง 6350 เข้าสู้อีกทั้งยังได้ใช้สกิลดาร์กเนสโนว่าที่ดรอปจากปิ่นได้จู่โจมซีน่อนอย่างหนักจนไม่สามารถตอบโต้กลับมาได้ และไม่เพียงเท่านั้นช่วงท้ายของการต่อสู้กานดายังใช้สกิล "กระบวนดาบมหาภูตเก้าจันทรา" ที่ใช้แฟรรี่ทวินร่วมโจมตีด้วยอัดซีน่อนซะยับเยินจนยอมจากไปและทิ้งคำพูดไว้ว่า "เจอกันครั้งหน้าแกตาย"ภัสสร ภัสสร. ผู้เล่นในสังกัดกองกำลังต่อต้านGM กลุ่มที่ 1 เป็นคนที่ขยัน เก่ง ใจดี รักพวกพ้องและถึกทนทาน ทำให้ตอนต้นเรื่องทำหน้าDefenseหรือเป็นเป้าล่อกระสุนให้สมาชิกในกลุ่มที่ 1 ภัสสรสนิทกับทุกคนในกองกำลังต่อต้านGM จากสิ่งเหล่านี้ทำให้เธอเป็นคนที่ดึงดูดสมาชิกหน้าใหม่เข้ามาโดยเฉพาะกลุ่ม เรนเจอร์อาร์มมี่ ที่ติดตามเธอมาด้วยความสมัครใจ ภัสสร ในครั้งแรกนั้นรู้จักกับกานดาอยู่แล้วแต่เนื่องจากตัวละครของเธอไม่เหมือนกับตัวจริง ประกอบกับภัสสรนั้นชอบกานดาและอายที่จะบอกกานดาว่าเป็นตัวเธอ ทำให้กานดาไม่รู้ว่าเป็นเพื่อนที่อยู่ในห้องเดียวกัน แต่ทั้งสองคนก็ได้มารู้ภายหลังในตอนที่ 101 ภัสสรในโลกจริงนั้นก็เช่นเดียวกับในเกม เธอจะสนิทกับเด็กๆในบริเวณบ้านของเธอมากๆ สำหรับชีวิตในโรงเรียนนั้นภัสสรศึกษาอยู่ที่โรงเรียนรวมมิตรประชาทัณฑ์ และเรียนอยู่ระดับ ชั้นมัธยมศึกษาปีที่ 5 เช่นเดียวกับกานดา อีกทั้งยังอยู่ในห้องเดียวกันด้วย ภัสสรนั้นสนิทกับทุกคนในห้องแต่โดยเฉพาะกับหัวหน้าห้องนั้นภัสสรดูจะสนิทเป็นพิเศษ สำหรับบ้านของภัสสรนั้นอยู่หมู่บ้านเดียวกับวิริยา ภัสสร เป็นอาชีพเป็นเรนเจอร์ และเลื่อนเป็นการ์เดี้ยนในตอนที่53 ทั้งสองอาชีพอยู่ใน Ranger Type ภัสสรมีทักษะการต่อสู้ที่สูงมากในระดับผู้เล่นทั่วไป เธอสามารถกระโดดได้สูงมากเนื่องจากมีสกิลติดตัวตามสายอาชีพและยังมีพลังป้องกันสูงกว่าคนทั่วไปมาก ทำให้เธออยู่ในระดับแนวหน้าของกองกำลังต่อต้านGMแม้ว่าจะไม่ได้เป็นระดับหัวหน้าก็ตาม นอกจากนี้ภัสสรยังดูแลกกองกำลังเรนเจอร์อาร์มมี่ที่เป็นพันธมิตรของกองกำลังต่อต้านGM มีหลายคนที่หวังให้เธอคู่กับกานดา แต่เพราะมัจฉายังมีสิทธิ์มากอยู่จึงไม่แน่ชัดว่ากานดาจะคู่กับใครกันแน่ อาวุธประจำตัวของภัสสรคือ Radiant silvergun ซึ่งมีพลังโจมตีปัจจุบันอยู่ที่550 และสามารถพัฒนาค่าพลังขึ้นไปได้เรื่อยๆ เจ้าปืนนี้มีดีตรงที่มันมีขนาดใหญ่มากจนแทบจะใช้ถือแทนโล่ได้อีกด้วย เธอยังเป็นเจ้าของอีกหนึ่งไอเทมที่ไม่น่าจะจัดหมวดหมู่เป็นอาวุธ(มีพลังโจมตี0)คือ "บุปผาสวรรค์" ซึ่งเป็นหนึ่งในสิบสองอาวุธแห่ง Event Horizon (ลำดับ7) ถึงจะไม่มีพลังโจมตีแต่ก็เป็นไอเทมบัฟสายยิงไกลซึ่งทำให้คนที่ถือสามารถโจมตีได้แรงและไกลขึ้น อีกทั้งยังสามารถปรับเปลี่ยนรูปแบบการโจมตีเป็นวงกว้าง และบีบอัดพลังเป็นเส้น Beam ได้ด้วย ท่าหากินของภัสสรคือ Float shot (แต่ถูกมิ้นท์ขโมยไปด้วยการใช้สกิลซื้อในภายหลัง) ส่วนเรเดียนท์ ซิลเวอร์กัน นั้นมีท่าไม้ตายประจำอาวุธคือ Full option Radiant shot และ Prism Shot ซึ่งสามารถยิงได้ไกลถึงชั้นบรรยากาศของดาวเลยทีเดียววิริยา วิริยา. สมาชิกกองกำลังต่อต้านGM กลุ่มที่ 1 ปรากฏตัวครั้งแรกในตอนที่ 2 ในร่างของกระต่ายที่มีลักษณะล่ำสันใหญ่โต ก่อนจะเปลี่ยนเป็นร่างจริงจากการเปลี่ยนอาชีพเป็นฮีโร่ที่เป็นเด็กผู้หญิงตัวเล็ก ซึ่งวิริยานั้นมีชื่อ2ชื่อในเกมคือ คุณกระต่ายและวิริยา วิริยานั้นเป็นคนที่ลักษณะไม่ค่อยยิ้ม พูดน้อยต่อยหนัก วิริยาเป็นผู้เล่นที่ไม่ได้เป็นระดับหัวหน้าแต่ก็เป็นสมาชิกคนสำคัญอีกคนหนึ่งของกองกำลังต่อต้านGM เพราะเธอเป็นสมาชิกที่แข็งแกร่งที่สุดรองจากมัจฉา นอกจากวิริยามีนิสัยเสียอย่างหนึ่งคือ ชอบงุบงิบของหายาก และมัจฉามักจะมีเซนส์รับรู้ในทันทีที่วิริยาดร็อปของหายากหรือแรร์ไอเทมดีๆได้ ในโลกจริงวิริยากับมัจฉานั้นรู้จักกันมาก่อนที่จะเล่นเกม Neo Universe วิริยานั้นชอบมัจฉามากๆทำให้เวลาที่คุยกับมัจฉานั้นแสดงอารมณ์ออกมาเต็มที่ ต่างกับที่แสดงกับคนอื่นๆ ชีวิตในโรงเรียนนั้นวิริยาเรียนอยู่ในโรงเรียนระดับมัธยมต้นช่วงชั้นที่3 ซึ่งไม่ปรากฏชื่อในเรื่อง ร่วมกับ มัจฉา เกษม และนันทกร โดยเฉพาะ เกษม และนันทกร นั้นเรียนอยู่ห้องเดียวกัน อนึ่งวิริยาเป็นคนที่เรียนเก่งติดระดับของชั้นเรียนด้วย ส่วนบ้านของวิริยานั้นอยู่คนละหมู่บ้านกับกานดาแต่ละแวกเดียวกัน วิริยานั้นมีอาชีพ เจเนรัลในตอนแรกของเรื่อง และเปลี่ยนเป็นคลาสฮีโร่ในตอนที่52 ระดับความสามารถของเธอเทียบเท่าได้กับเกมมาสเตอร์เลยทีเดียว แถมเธอยังชอบการต่อสู้อีกด้วย นอกจากความสามารถที่สูงแล้ววิริยายังเป็นเจ้าของอุปกรณ์หายากหลายอย่างในกองกำลังต่อต้านGMด้วย เพิ่มเติมคือ ด้วยนิสัยของวิริยาที่ชื่นชอบการต่อสู้และฆ่าทั้งเพลเยอร์และGMไปเป็นจำนวนมากนั้นเอง ทำให้เธอมีค่าหัวที่สูงมากเช่นเดียวกัน อาวุธประจำตัวของวิริยาคือ บลัดดี้เทียร์ส แต่มันได้พังลงในจังหวะที่เธอใช้ท่าไม้ตาย บลัดรีเลชั่น ใส่พวกล่าค่าหัวขณะหลบหนีบนยานอวกาศขนาดเล็ก จนเมื่อเธอได้คลาสเชนจ์เป็นฮีโร่แล้วจึงได้ซื้ออาวุธประจำตัวชิ้นใหม่คือ Legendary Wing (4ดาว, 750,000G) ท่าประจำตัวของวิริยาเมื่อใช้อาวุธชิ้นนี้ก็คือ Spiral wave และ THR/8 (ไม้ตายสูงสุดประจำอาวุธ) ส่วนท่าไม้ตายประจำตัวของเธอเองนั้นคือ "น้ำตกเจ็ดสี"ไวพจน์ ไวพจน์. รองหัวหน้ากลุ่มที่ 1 สมาชิกคนแรกที่กานดารู้จักเพราะเขาเป็นคนเข้าไปทักกานดาเอง และเป็นคนที่หลอกกานดาให้เข้าร่วมในกลุ่มที่1ของกองกำลังต่อต้านGM นิสัยของไวพจน์นั้นชอบที่จะโยนความโชคร้ายให้คนอื่นเสมอๆ ทำให้เขามีศัตรูทั่วไปหมดแม้จะไม่มีค่าหัวก็ตาม แต่สำหรับกองกำลังต่อต้านGMนั้นเขาถือเป็นคนสำคัญของกองกำลังเนื่องจาก เขาเป็นผู้ร่วมก่อตั้งกองกำลังกองกำลังต่อต้านGM และความสามารถทางยุทธการของเขาที่ทำให้ฝ่าวิกฤตมาแล้วหลายๆครัง รวมไปถึงความสามารถในอาชีพของเขาที่สามารถผลิกแผลงได้กลยุทธ์ได้ตลอดเวลา ในโลกจริง ไวพจน์เป็นนักศึกษาปีหนึ่ง อายุ18ปี แต่ไม่ปรากฏว่าเรียนอยู่วิทยาลัยไหนและเป็นคนละวิทยาลัยกับอัษฎาด้วย ไวพจน์น่าจะเป็นคนรู้จักของมัจฉาด้วย ส่วนตัวจริงของเขานั้นเหมือนกับในเกมทุกอย่าง สามารถหาความเดือดร้อนให้คนอื่นได้เช่นเดียวกับในเกม อาชีพของไวพจน์คือนักตัดต่อพันธุกรรมซึ่งจัดเป็น Beast Type ซึ่งสามารถใช้ บัตรพันธุกรรม ในการสร้างมอนสเตอร์ออกมาช่วยในการต่อสู้ได้ ไวพจน์ไม่มีความสามารถพิเศษอื่นนอกจากการใช้ทักษะนี้ควบคู่กับความฉลาดในด้านยุทธการของเขา ในภาคศึกชิงกุญแจ เมื่อการต่อสู้จบ ไวพจน์ก็เดินทางกลับมาหาพรรคพวกที่หอคอยภูต ซึ่งเขาได้เล่าเรื่องการปราบบอสประจำบ้านวินเชสเตอร์ให้คนในกองกำลังฟัง ไวพจน์ได้วางแผนหลายๆอย่างทำให้เอาชนะทั้งปาร์ตี้เวอร์มิลเลี่ยนที่ทรยศเขา และได้ดิ่งลงไปปราบบอสโกสท์มาสเตอร์กับกลุ่มบาร์บาเรี่ยนเป็นผลสำเร็จ ไวพจน์มีสกิลใหม่ที่สำคัญคือสกิลรีโมท ซัมม่อน ที่ควบคุมแผ่นพันธุกรรมที่เขาวางไว้จากระยะไกลได้ และสกิลชั้นสูงของนักตัดต่อพันธุกรรมที่เมื่อฝังลงไปในเป้าหมายแล้วจะทำการดร็อปแผ่นพันธุกรรม ไวพจน์ที่เอาชนะโกสท์มาสเตอร์ได้ และฝังสกิลของเขาลงไป ก็ได้รับแผ่นพันธุกรรมโกสท์มาสเตอร์ที่แข็งแกร่งและหายากมาเป็นที่เรียบร้อยนันทกร นันทกร. ปรากฏตัวครั้งแรกในตอนที่7 โดยอยู่ในลักษณะเป็ดโดยอ้างเป็นมอนสเตอร์ที่ควบคุมโดยผู้เล่น ที่คอยจัดการผู้เล่นที่หลงเข้ามาในเขต นิสัยของนันทกรนั้นคือเป็นคนเจ้าคิดเจ้าแค้น ปากดีและไม่ยอมแพ้ง่ายๆ หลังจากการต่อสู้กับกานดาครั้งแรกทำให้กลายเป็นคู่แค้นตลอดกาลไป นันทกรจัดเป็นตัวละครที่สร้างสีสันให้แก่เรื่องดีมากๆตัวหนึ่ง ทั้งกานดาและนันทกรนั้น ได้มีโอกาสสู้กันหลายครั้งมาก แต่สุดท้ายจะจบลงที่การใช้คำสาปทุกครั้ง จนกระทั่งนันทกรได้เข้ามาอยู่ในกองกำลังต่อต้านGMทั้งสองจึงได้เลิกต่อสู้ กัน แต่เปลี่ยนเป็นแข่งกันเก่งแทน และนันทกรได้เปลี่ยนคู่แค้นเป็นเกมมาสเตอร์การ์ลิคแทน เนื่องจากไม่ชอบรอยยิ้มของเกมมาสเตอร์การ์ลิค ในโลกจริงนันทกรเรียนอยู่โรงเรียนเดียวกับ เกษม วิริยา และมัจฉา นันทกรนั้นเป็นเพื่อนสนิทกับเกษม และนันทกรยังมีความสัมพันธ์ที่ไม่ดีกับวิริยาอันเนื่องมาจาก นันทกรนั้นแอบหลงรักมัจฉา และได้มาขอให้เกษมที่เป็นรองหัวหน้ากลุ่ม 2 รับเข้า กองกำลังต่อต้าน GM แต่ วิริยาก็พูดขัดแข้งขัดขา ทำให้ทั้งคู่ไม่ลงรอยกัน ส่วนบ้านของนันทกรนั้นอยู่ใกล้กับบ้านของกานดาเพียงแค่ห่างกัน 5 หลังคาเรือนเท่านั้น และเนื่องจากตั้งอยู่บนฝั่งถนนเดียวกันทำให้บ้านของนันทกรติดกับป่ากล้วยผี สิงเช่นเดียวกับบ้านของกานดา ความเฮี้ยนของผีในป่ากล้วยทำให้ในตอนที่พ่อแม่ของนันทกรให้นันทกรอยู่บ้านคนเดียว นันทกรจึงต้องมุดมานอนบ้านกานดาด้วยความกลัว นันทกรนั้นมีอาชีพคือ Monster ซึ่งความสามารถของเขานั้นเน้นไปทางการใช้สกิล Tranfrom แปลงร่างเป็นหลัก ทักษะที่โดดเด่นของนันทกรคือ 1.การแปลงร่างระหว่างร่างเป็ดและร่างมนุษย์ ที่จะสลับค่าความสามารถกัน โดยใช้สกิล Tranfrom 2.ทักษะ Soul Steal ที่ทำให้ดึงวิญญาณของมอนเตอร์ตัวไหนก็ได้ขึ้นกับระยะห่างระหว่างเลเวล (จะเพิ่มพลังโจมตี,พลังโจมตีเวทย์,พลังป้องกัน โดยมอนสเตอร์ที่ถูกดึงวิญญาณจะขยับไปไหนไม่ได้ และหากมอนสเตอร์ตัวนั้นตาย ผลของสกิลก็จะหายไป )วันเดอร์แมน วันเดอร์แมน. สมาชิกกลุ่มที่1 อดีตเคยเป็นชาวหมู่บ้านคัลไซล์ที่กานดาเคยไปติดอยู่ มีนิสัยพูดเองเออเอง มั่นใจตัวเอง ชอบสอดและยุ่งเรื่องชาวบ้านและไม่ทุกข์ไม่ร้อนตลอดเวลา แม้วันเดอร์แมนจะมีนิสัยแบบนั้น แต่ในความจริงแล้วเป็นคนที่ไม่ได้เรื่องได้ราวอะไร และหาปัญหาร้ายแรงมาให้แก่สมาชิกในกลุ่มแบบตลอดเวลาที่ไปไหนก็ตาม จนแม้แต่คนในหมู่บ้านคัลไซล์ด้วยกันไม่กล้าให้เข้าร่วมกลุ่มจนได้รับฉายาว่า "ผู้โดดเดี่ยวแห่งคัลไซล์" เป็นตัวละครประเภทตลกฝืดที่ทำให้ขำเพราะไม่ขำ ส่วนในโลกจริงนั้นไม่ปรากฏตัว วันเดอร์แมนเป็นสมาชิกกองกำลังต่อต้านGMที่มีเลเวลสูงที่สุดในขณะนี้ อันเนื่องมาจากเขาติดอยู่ในหมู่บ้านคัลไซล์เป็นเวลานานมากแล้วนั่นเอง ส่วนสาเหตุที่เข้าร่วมในกองกำลังต่อต้านGM เพราะชาวบ้านคัลไซล์ไม่ต้องการให้วันเดอร์แมนร่วมเดินทางไปด้วย วันเดอร์แมนมีอาชีพตามชื่อคือวันเดอร์แมนซึ่งไม่สามารถระบุสายได้ ความสามารถของวันเดอร์แมนนั้นเข้าขั้นที่เรียกได้ว่าไร้ประโยชน์อย่างแท้ จริง เพราะมีแต่สกิลไร้สาระที่หาประโยชน์ไม่ได้ แต่ในบางครั้งทักษะของวันเดอร์ก็สามารถปราบมอนเตอร์ระดับสูงด้วยการโจมตีเพียงครั้งเดียว อาวุธประจำตัวของวันเดอร์แมนคือ ปืนยิงเคริส์ทรานคอนดิชั่น อาวุธระดับสามดาวที่สามารถทำให้เป้าหมายเปลี่ยนเพศและค่าคุณสมบัติได้โดยอัตราสำเร็จขึ้นอยู่กับระยะห่างของเลเวล ซึ่งเหมาะสมกับวันเดอร์แมนเพราะเขามีเลเวลสูงสุดในกลุ่มนั่นเองและอาวุธอีกอย่างคือลูกดอกยาชา(รวมเล่ม 9 ตอน 73 หน้า 14)ใช้ตอนหยุดกานดาที่จะออกจากหมู่บ้านคัลไซล์โดยไม่ยอมเตรียมตัวอัษฎา อัษฎา. อดีตหัวหน้ากลุ่มที่2 ที่ลาออกในตอนที่13เพื่อให้เกษมเป็นแทน ที่จริงเป็นคนหล่อขั้นเทพแต่ดันขี้อาย มักจะหลบอยู่หลังพุ่มไม้หรืออะไรสักอย่างทุกครั้งเวลาต้องเจอกับคนเยอะๆ แต่ก็ยังเก๊กได้ตลอดเวลาแม้แต่ตอนที่สลบเพราะเจอผี อัษฎานั้นเชี่ยวชาญในการต่อสู้เป็นอย่างมากจนทำให้คิดว่าเขาไม่น่าจะเป็น หัวหน้ากลุ่ม2ที่เชี่ยวชาญการประดิษฐ์เลย เนื่องจากก่อนหน้าที่อัษฎาจะมารับตำแหน่งหัวหน้า เขาได้เข้าปะทะกับบอสคิงคองที่มีHPถึง62,000 ด้วยการดวลเดือดแบบล้มลุกคลุกคลานกว่าหนึ่งชั่วโมง บอสตัวนี้ก็ล้มลงท่ามกลางความตกตะลึงของบรรดาผู้สังเกตการณ์ และทำให้หัวหน้ากลุ่ม2ตกเป็นของอัษฎาไปในทันที อัษฎาเป็นสมาชิกของกองกำลังต่อต้านGMคนแรกที่เกมโอเวอร์จากการปะทะกับเกมมาสเตอร์ และเป็นสาเหตุให้เขาต้องเข้าไปเก็บประสบการณ์เพิ่มในดันเจี้ยนบ้านวินเชสเตอร์ และกลับมารับหน้าที่หัวหน้ากลุ่มอีกครั้งในตอนที่80 โดยปัจจุบันมีเลเวล 56 และเขาก็เป็นร่างอวตารของโกสต์มาสเตอร์ ซึ่งเป็นบอสสูงสุดในดันเจี้ยนของบ้านวินเชสเตอร์ ในโลกจริงอัษฎาเป็น นักศึกษาอายุ19ปี ในวิทยาลัยแห่งหนึ่งที่ไม่ปรากฏชื่อและตั้งอยู่ใกล้กับโรงเรียนของพวกเกษม ทำให้ทั้งอัษฎาและเกษมได้พบกันบ่อยๆ สำหรับบ้านของอัษฎานั้นอยู่หมู่บ้านเดียวกับกานดา แต่ลึกเข้าไปกว่าบ้านของกานดา ในตอนต่อมาก็พบว่าหนึ่งในเกมมาสเตอร์ชื่อ พัมพ์กิ้น นั้นก็เรียนอยู่ในวิทยาลัยแห่งเดียวกับอัษฎาด้วย ซึ่งทั้งสองคนเจอกันในคาบเรียนที่311 อัษฏากับเกษมเป็นเพื่อนที่สนิทกันมากแม้จะต่างวัยกัน สาเหตุหนึ่งคืออยู่หน่วยเดียวกัน และในโลกจริง อัษฏายังไปเยี่ยมที่โรงเรียนเกษมบ่อยๆ ซึ่งความหน้าตาดีของเขาทำให้เป็นที่ป๊อบปูลาร์ของสาวๆมากถึงขนาดมาถามเอากับเกษมเสมอๆ โดยปกติแล้ว อัษฏาดูเงียบขรึม แต่ตัวจริงที่สุดของที่สุดนั้นอายเวลาต้องคุยกับคนอื่นๆจึงได้ชอบหลบหน้าหลบตา แต่กระนั้นก็ยังเป็นคนคุยสนุก มักหยิบยื่นความช่วยเหลือให้อีกฝ่ายโดยไม่ร้องขอและเป็นผู้ชายที่เข้าอกเข้าใจคนอื่นเป็นอย่างดี อัษฎามีอาชีพเป็นเบอเซอร์เกอร์และ เปลี่ยนอาชีพเป็นไฮแลนด์เดอร์ในตอนที่ 54 จัดเป็น Sword Type การต่อสู้ของเขาเน้นไปที่ความเร็วและพลังโจมตีที่มากและมีพลังชีวิตน้อย ระดับฝีมือของเขาจัดอยู่ในอันดับ3ของกองกำลัง ถูกจัดเป็นBattle Mania(ผู้เล่นที่มีชีวิตอยู่ด้วยการต่อสู้กับเพลย์เยอร์หรือมอนสเตอร์เป็นหลัก ซึ่งยามปกติแล้วผู้เล่นประเภทนี้ถ้าไม่ได้ทำอะไรก็จะไม่มีอะไรทำ ซึ่งอัษฏาอยู่ในแบบเดียวกับกานดาและคลาร์ก) ส่วนอาวุธประจำตัวของเขาก็คือดาบเหล็กดัดที่น่าจะเป็นอาวุธ3ดาว สกิลประจำคือการลากดาบไปตามพื้น และเมื่อได้ระยะก็เหวี่ยงขึ้นใส่ศัตรูทำให้กระเด็นหรือลอยคว้างไปทั้งตัว ซึ่งมีพลังโจมตีที่รุนแรงขนาดทะลุการป้องกันของมอนสเตอร์เกราะหนาได้ง่ายๆ (ลากพสุธา) ส่วนสกิลไม้ตาย "ดาบลากพระอาทิตย์" นั้นก็มีลักษณะในการใช้งานใกล้เคียงกันแต่เสริมพลังโจมตีที่รุนแรงอยู่แล้วด้วยความร้อนจากการเสียดสีปลายดาบไปกับพื้น อัษฏายังมีสกิลอีกหนึ่งอย่างที่น่าสนใจคือ Swirl Cancel ซึ่งปรากฏออกมาในเล่มที่17 โดยสกิลนี้จะเป็นการควงดาบหลอกว่าจะโจมตีแล้วพลิกหลบเข้าไปอยู่ด้านหลังศัตรูภายในพริบตาโดยหน้าจะหันไปทางศัตรู แต่ยังมีจุดอ่อนอยู่บ้าง ซึ่งตอนนี้อัษฎากำลังครุ่นคิดหาวิธีทำให้สกิลนี้สมบูรณ์แบบอยู่เกษม เกษม. รองหัวหน้ากลุ่มที่2 และเลื่อนขึ้นเป็นหัวหน้าชั่วคราวในตอนที่13 เป็นเด็กหน้าตาดีติดหน้าสวยที่มีนิสัยจริงจังไปทุกเรื่อง ตัวเกษมเองนั้นมักจะพูดตัวเขาว่าทำไม่ได้ แต่เขาเป็นคนที่คอยสร้างความสามัคคีให้แก่คนในกลุ่มเป็นประจำ และยังทำในเรื่องที่มอบหมายให้จนสำเร็จอยู่เสมอ และเกษมนั้นยังแอบชอบภัสสรซึ่งทำผมใหม่แล้วด้วย(แต่ภัสสรก็ยังแอบชอบกานดา) ในโลกจริง เกษมเป็นแค่เด็กมัธยมต้นที่ตัวเล็กจนเป็นปมด้อยเพราะตัวเขาสูง (148ซม.) กว่าเด็กประถมเพียงเล็กน้อยเท่านั้น อย่างไรก็ดีเขาก็เรียนในห้องเรียนเดียวกับ วิริยาและนันทกรซึ่งหมายความว่าเขาเป็นคนที่เรียนเก่งพอตัวทีเดียว ซึ่งส่งผลให้ภายในเกมเขาได้รับตำแหน่งระดับรองหัวหน้าไป นอกจากนี้เขายังเป็นเพื่อนสนิทกับนันทกรที่ไม่ค่อยถูกกับวิริยา อีกด้วย ในเกม เกษมมีอาชีพเป็นไฟท์เตอร์ที่อยู่ใน Martial Type ซึ่งเน้นการต่อสู้ระยะประชิด แต่เขาก็ไม่ได้เป็นคนที่ถนัดการต่อสู้มากนักเพราะทักษะส่วนใหญ่นั้นมัจฉาเป็นคนคิดให้เสียมากกว่า ความสามารถจริงๆของเขาจึงเป็นคนประสานภายในกองกำลังต่อต้านGMเป็นหลัก ทว่าเมื่อถึงเวลาต่อสู้ เกษมเป็นตัวจู่โจมหลักที่สำคัญมากในการใช้สกิลเฟืองยักษ์ในการช่วยปราบบอส มอนสเตอร์หรือคนที่มาหาเรื่อง โดยวานให้พรรคพวกช่วยสู้ถ่วงเวลา เพราะสกิลเฟืองยักษ์นั้นใช้เวลาชาร์จนาน แต่เมื่อได้จู่โจมออกไปแล้วจะทำดาเมจต่อเนื่องไม่มีหยุดแม้ตัวเกษมจะเลือดเหลือแค่ 0แล้วก็ตามที อีกทั้งยังเป็นท่าที่แรงมากติดระดับท็อปของกองกำลังเลยทีเดียว ภายหลัง เกษมที่อยู่กับดินแดนของสภาสูงต้องเข้าปะทะกับราดิชอย่างไม่มีทางเลี่ยง แต่ถูกทำลายท่าเฟืองยักษ์ภายในพริบตาและกำลังจะเสียท่า ทว่าเกียร์ก็เข้ามาช่วยได้ทันเวลาโดยการบอกวิธีในการเข้าต่อกรกับราดิชและขออนุญาตใช้สกิลสิงร่าง ทำให้เกษมกลายเป็น "อวาตาร์ ออฟ ฟอลเลน ลีดเดอร์" ที่มีเกียร์เป็นผู้ควบคุมร่างกาย หลังจากปราบราดิชได้แล้ว ทั้งเกษมและมัจฉาต่างตระหนักถึงฝีมือของเกียร์ ตัวเกษมเองจึงยอมให้เกียร์ใช้ร่างของเขาในการช่วยเหลือกองกำลังวินเชสเตอร์ตลอดมา เกษมแอบชอบภัสสรอยู่ แต่เจ้าตัวก็ไม่ได้รู้หรือสนใจ สังเกตจากตอนที่ภัสสรแตะบ่ากานดาแบบให้กำลังใจ เกษมเห็นภาพนั้นเข้าพอดีจึงซึมหงอย พยายามทำใจและปลีกตัวออกไปอย่างเงียบๆตัวละครย่อยตัวละครย่อย. - ทิซาเล้ง หัวหน้ากลุ่มที่3 เป็นจอมวางแผนของกองกำลังต่อต้านGM บุคคลิกสุขุมเยือกเย็น รู้จักที่จะสร้างชวัญกำลังใจให้แก่คนในกองกำลังเป็นอย่างดี ทิซาเล้งนั้นยังไม่มีเนื้อหาในโลกจริงปรากฏ ทิซาเล้งไม่ปรากฏอาชีพชัดเจน แต่จัดอยู่ใน Sword Type เนื่องจากใช้อาวุธประเภทดาบ ฝีมือการต่อสู้อยู่ในระดับหัวหน้ากลุ่ม- เฉียวฟง รองหัวหน้ากลุ่มที่3 ที่แต่งตัวแบบหลวงจีนวัดเส้าหลิน ปรากฏตัวครั้งแรกในตอนที่ 13 ในการประชุมของกองกำลังฯ มีบทบาทเป็นองครักษ์ของมัจฉาในตอนที่ 29 - 31 บทบาทขิงเฉียวฟงนั้นเหมือนตัวโจ๊กของกลุ่มที่3 ที่มักจะโดนไวพจน์หาปัญหามาให้อยู่หลายครั้ง เฉียวฟงนั้นมีบทบาทในโลกจริงเพียง 1 ครั้ง คือในการพบปะสังสรรค์ของสมาชิกหลักของกองกำลังต่อต้านGMในตอนที่79- คลาร์ก หัวหน้ากลุ่มที่4 ใช้ปืนเป็นอาวุธ มีอาชีพคือเอเลี่ยนคิลเลอร์ เป็นผู้ที่คุมกำลังหลักของกองกำลังต่อต้านGM ในโลกจริงปรากฏตัวครั้งเดียวในการพบปะสังสรรค์ของสมาชิกหลักของกองกำลังต่อ ต้านGMในตอนที่79- โรเจอร์ รองหัวหน้ากลุ่มที่4 มีอาชีพนักล้วงกระเป๋าเป็นอาชีพที่โจมตีระยะไกล และ กลาง เป็นอีกหนึ่งคนที่มักโดนไวพจน์หาปัญหามาให้ ในโลกจริงปรากฏตัวครั้งเดียวในการพบปะสังสรรค์ของสมาชิกหลักของกองกำลังต่อต้านGMในตอนที่79- เจน เป็นสมาชิกกลุ่ม4 ที่ทำหน้าที่ตรวจตราและรายงานสถานการของบ้านวินเชสเตอร์ ปัจจุบันมีหน้าที่เป็นฝ่ายรายงานสถานการณ์หรือโอเปอร์เรเตอร์ของกองกำลังต่อต้านGM- จันทราวารี องค์หญิงนักประดิษฐ์ของดาวมิวเอร่า ปรากฏตัวในเล่ม 10 ตอนที่ 86 เป็นหนึ่งใน4ผู้ครองดาว ฝีมือยังไม่ทราบแน่ชัด แต่มีความสามารถสายนักประดิษฐ์สูงเกมมาสเตอร์ (Game Master) เกมมาสเตอร์ (Game Master). โดยปกติแล้ว เกมมาสเตอร์ (เรียกสั้นๆ ว่า GM) จะทำหน้าที่รักษาความสงบเรียบร้อยในเกมออนไลน์ แต่สำหรับเกม Neo Universe นี้ กลับมีกฎข้อหนึ่งระบุว่าว่า เกมมาสเตอร์สามารถกำจัดผู้เล่นที่มีค่าหัวและผู้ที่เกี่ยวข้องและสามารถหาประโยชน์ให้ตัวเองจากการกระทำดังกล่าวได้ เช่น การเก็บทรัพย์สินจากผู้ที่ถูกล่า ซึ่งกลุ่มคนที่ถูกตัดสินว่าเกี่ยวข้องไม่ได้หมายความเฉพาะคนที่มีความเกี่ยวข้องกับผู้เล่นที่มีค่าหัวโดยตรง หากแต่รวมถึงผู้ที่อยู่ในบริเวณนั้นทั้งหมดด้วย คนที่เข้ามาเป็นเกมมาสเตอร์ในเรื่องนี้ต่างแสวงสิทธิประโยชน์จากการฆ่าผู้เล่น ทำให้เกมมาสเตอร์กลายเป็นที่หวาดกลัวของบรรดาผู้เล่นในเกมนี้ แท้จริงแล้ว เกมมาสเตอร์ในเกมนี้เป็นกลุ่มพนักงานที่ถูกคัดเลือกมาเพื่อเป็นฟันเฟืองให้กับเกมโดยเฉพาะสมาชิกเกมมาสเตอร์สมาชิกเกมมาสเตอร์. - ฟอร์เมอร์เกมมาสเตอร์เกียร์ : อดีตหัวหน้าเกมมาสเตอร์ ที่ถูกโฮลี่ออร์เดอร์และราดิซ ซึ่งก่อกบฏสังหาร มีฐานประจำการอยู่ที่ดาวเล็กซิตรอน (Lexitron)ซึ่งปัจจุบันถูกขยี้กลายเป็นเศษดาวไปแล้ว เกียร์กลับมาอีกครั้งหลังจากสืบค้นเรื่องราวที่แท้จริงเรื่องภรรยาของโฮลี่ออร์เดอร์แล้วและอาศัยอยู่บนดาวเล็กซ์ตรอน เขารู้สึกว่าวิธีการของโฮลี่ออร์เดอร์เป็นสิ่งที่ไม่ถูกต้องและสิ่งตอบแทนที่ย้อนกลับมาจะร้ายแรง เกียร์จึงสนับสนุนฝ่ายมัจฉาอย่างเต็มที่ แต่หากต้องสู้ก็จะอินสตอลเข้าไปในร่างของเกษมเพื่อสู้แทน ซึ่งเมื่อทำการอินสตอลแล้ว ชุดและทรงทมของเกษมจะเปลี่ยนไป เป็นชุดหัวหน้าGMและทรงผมก็จะดูคล้ายกันกับเกียร์อีกด้วย เพียงแต่เส้นผมจะกลายเป็นสีเงินเปล่งประกาย สไตล์การต่อสู้ของเกียร์คือการใช้สกิลบัฟเพื่อเสริมความสามารถให้ตัวเองอย่างมาก โดยมีสกิลซัพพอร์ทถึง 52 สกิล(ตอนที่82) และมีสกิลฟิลด์ส่วนตัวที่แสนร้ายกาจ คือLine Of Illusion ที่จะเพิ่มความสามารถและระยะเวลาของซัพพอร์ทสกิลให้ดีขึ้น ซึ่งสาเหตุที่เกียร์แพ้ไม่ได้อยู่ที่การวัดกันด้วยพลัง แต่เพราะโฮลี่ออเดอร์ที่ใช้ลูกเล่นเปลี่ยนผลของฟิลด์นี้ให้มาได้กับฝ่ายของตนแทนทำให้เขาเสียเปรียบราดิช และถูกกำจัดพ่ายไปในที่สุด ฝีมือของเกียร์นั้นนับได้ว่าอยู่ในระดับสุดยอด แม้แต่ราดิชที่สังหารเขากับมือก็ยังแอบนับถือความเก่งนี้อยู่ลึกๆ เพราะเกียร์ไม่ใช่แค่เลเวลที่สูง แต่ยังปรับเชิงยุทธ์ตามฝีมือตัวเองได้ทันกัน แม้จะอินสตอลในร่างคนอื่นทำให้พลังโจมตีลดลง แต่ความเก่งก็ไม่ได้เปลี่ยนไปเลย แท้จริงแล้ว เกียร์เป็นคนอ่อนโยนและมองโลกในแง่ดี ทว่าเถรตรงและไม่พยายามเข้าใจเรื่องที่ตัวเองไม่รู้สึกสนใจ(เช่นกรณีที่โฮลี่ออร์เดอร์พยายามเกริ่นเรื่องที่ESPเป็นอันตราย แต่เขาไม่ได้ใส่ใจอะไรนัก) ทำให้บางครั้งก็นำความเดือดร้อนมาสู่เขา และความโดดเด่นของเขาก็ทำให้มีคนอิจฉาอย่างออกนอกหน้าอยู่เช่นกัน(มีผู้อ่านส่วนมากสนับสนุนให้เขาคู่กับคีย์มาสเตอร์รีลีส ซึ่งต้องดูกันต่อไปว่าจะพัฒนาไปกว่าที่เป็นอยู่ได้หรือไม่) อาวุธประจำมือ : ดิ เอ็มไพร์ (The empire) ข้อมูล : อาวุธระดับ 6 ดาว พลังโจมตี 6,200 เป็นอาวุธระดับ 6 ดาวรุ่นแรกๆในสมัยนั้น พลังโจมตีสูงมากและมีสกิลติดมามากมาย เป็นอาวุธที่มีลำแสงรูปตัวUคว่ำพุ่งออกมาจากก้านที่ทำเป็นรูปอุปกรณ์ต่างๆ คาดว่าหากในยุคนั้นไม่จำกัดเลเวลของอาวุธแค่ระดับ6ดาว "ดิ เอ็มไพร์"อาจเป็นระดับ7ดาวไปแล้วก็เป็นได้ ปัจจุบันถูกส่งกลับคลังแสงเนื่องจากการเกมโอเวอร์ของเกียร์ และไม่มีโอกาสกู้คืนอีก- มาสเตอร์ ออฟ เกมมาสเตอร์โฮลี่ออเดอร์ : หัวหน้าของกลุ่มเกมมาสเตอร์ ปรากฏตัวครั้งแรกในตอนที่ 47 มีเลเวลสูงถึง 102 และมี Hp ถึงหลักล้านเลยทีเดียว และยังมีสกิลล้ำลึกที่แม้แต่ มัจฉาก็ยังไม่รู้จักเป็นอีกคนที่มีไอเท็มระดับ6ดาว (creator master) ความจริงแล้วจุดประสงค์ของเขาคือ จบเกมนี้เพื่อขอพรกับRulerให้ลบESPของเพลย์เยอร์ทุกคนในโลก เนื่องจากเขาแค้นอีเอสพีที่ทำให้ภรรยาของเขาตาย ปัจจุบันได้รับพลังจากกุญแจทั้งสิบสองดอกแล้ว และหลบซ่อนตัวอยู่ในบ้านพักที่ผู้บริหารเกมออลสันจัดให้- เกมมาสเตอร์เลททัซ : เกมมาสเตอร์ที่ปรากฏตัวขึ้นมาครั้งแรกในตอนที่ 9 เป็นชายผมบลอนด์ยาวหยักศกผูกผมใส่ชุดโค้ต เขามีจุดเด่นอยู่อย่างหนึ่ง คือ เวลาต่อสู้ด้วยอาวุธประจำตัวจะไม่มีตาดำเรื่องความสามารถในการต่อสู้นั้นเกินจะบรรยายแต่ติดที่บางครั้งทำท่าว่าตนเองเป็นคนดีที่ไม่ชอบรุมใคร เขาเป็นคนจัดการอัษฏาจนเกมโอเวอร์ในตอนที่ 9 ในช่วงสงครามบ้านวินเชสเตอร์เลชทัชได้จับคู่ต่อสู้กับ เกษม กานดา และวิริยา เลชทัชถูกเกษมเล่นงานจนใกล้ตายและถูกอัษฏาเล่นงานซ้ำจนเกมโอเวอร์ในตอนที่ 54 ทำให้เขาเป็นเกมมาสเตอร์คนแรกที่พ่ายศึกบ้านวินเชสเตอร์ อาวุธของเขาคือ (ฟอร์ซ ออฟ เซ็นจูรี่ Force of Century) พลังโจมตี 1280- เกมมาสเตอร์โอเนี่ยน : เกมมาสเตอร์ที่ปรากฏครั้งแรกในตอนที่ 9 พร้อมกับเลททัซ เป็นคนที่ดูสูงโย่ง ใส่อุปกรณ์ช่วยมองอยู่ตลอด เป็น เกมมาสเตอร์ที่อ่อนแอที่สุดในบรรดาเหล่า เกมมาสเตอร์ด้วยกัน ในช่วงสงครามบ้านวินเชสเตอร์ โอเนี่ยนได้จับคู่กับกลุ่มของไวพจน์ที่มีหัวหน้าและรองหัวหน้าคนอื่นนอกจาก กานดาและเกษม ต่อสู้ และถูกจัดการโดยไวพจน์ นับเป็นเกมมาสเตอร์ที่พ่ายศึกบ้านวินเชสเตอร์คนที่ 2 อาวุธของเขาคือ (ไวโอเลนซ์คิลเลอร์) พลังโจมตี 1054- เกมมาสเตอร์บร็อกโคลี่ : ปรากฏตัวครั้งแรกในตอนที่ 47 สมาชิกของกลุ่มเกมมาสเตอร์ที่รูปร่างหน้าตาเป็นเด็ก เอวบางร่างน้อย มีหูและหางสุนัข เคยเกือบถูกมัจฉาฆ่าด้วย เดอะจัสติสเรย์ มาแล้วครั้งหนึ่ง จึงมีความหลังฝังใจและกลัวมัจฉา ท่าทางจะชอบอ้อนการ์ลิคเพราะดูท่าทางใจดี เป็นหนึ่งในกลุ่มเกมมาสเตอร์เป็นผู้ติดตามจัดการมัจฉา แต่ถูกมัจฉาจัดการจนเกือบตาย แล้วปล่อยให้หนีไปได้ มีอาชีพที่เป็นสายความเร็ว อาวุธคือสปาร์ตั้นเอกซ์ ที่สามารถใส่ออร่า เพิ่มพลังโจมตีได้น้อยและมาก แต่ละครั้งก็จะเสีย MP ไปพอๆกับที่ใส่ไป สามารถเพิ่มพลังโจมตีกับอาวุธได้ 800-3000 เป็นผู้จัดการมัจฉาด้วยท่าประสานกับอีก 4 คน และเป็นผู้จัดการเมเทโออีทเตอร์ที่ดาวเคราะห์เล็กๆดวงหนึ่งซึ่งนำยานเน็กซัสที่เสียหายไปซ่อมแซม - เกมมาสเตอร์การ์ลิค : เกมมาสเตอร์ที่ปรากฏตัวครั้งแรกในตอนที่ 47 พร้อมๆ กับเกมมาสเตอร์แครอท ผมสีน้ำเงินม่วงยาวตรง ที่ตาข้างหนึ่งใส่ผ้าปิดตาไว้มีพลังโจมตีและพลังป้องกันสูงมากในหมู่เกมมาสเตอร์ทั้งหมด (ไม่นับ โฮลี่ออเดอร์ กับราดิช) เคยอัพเกรดความสามารถด้วยไอเท็มที่เกมมาสเตอร์เลม่อนเป็นคนผลิตขึ้นซึ่งน่าจะทำให้มีพลังโจมตีสูงกว่าเดิมมาก บุคลิกเหมือนพี่ชายใจดีดูภายนอกแล้วอาจเป็นคนดีสุดในหมู่เกมมาสเตอร์ก็เป็นได้ อาวุธของเขาคือ (เขี้ยวทมิฬ) พลังโจมตี 1922 สกิลสุดร้ายกาจคือ"แบล็คโลตัส"ที่จู่โจมทะลุการป้องกันได้- เกมมาสเตอร์พัมพ์กิ้น : ปรากฏตัวครั้งแรกในตอนที่ 47 เป็นหนึ่งในเกมมาสเตอร์ที่ลงจากยานเน็กซัสมายังบ้านวินเชสเตอร์ และเป็นคนทำลายหน่วยพยาบาลประจำฐานทัพบ้านวินเชสเตอร์ชั้นที่ 2 จนสิ้นซาก บุคลิกภายนอกเป็นคนสุภาพเรียบร้อย ไม่เป็นพิษเป็นภัยกับใคร แต่จริงๆ แล้วเป็นคนเจ้าเล่ห์ไว้ใจไม่ได้ มีความสามารถในการหลอกเหยื่อให้ตายใจแล้วจัดการในภายหลัง ในเล่ม 8 นี้ กำลังใช้กลลวงหลอกให้อัษฎาตายใจ อาวุธของเขาคือ (Raging Pain) พลังโจมตี 1955 ภายหลังถูกจับได้ว่าทรยศต่อGM จึงถูกแครอทแปลงร่างเป็นอสูรสังหารโซลิแตร์ใช้สุดยอดสกิลเอเลเมนทัลโอเวอร์ไดร์ฟจัดการจนหายสาบสูญ ปัจจุบันกลับมาอีกครั้งกับญาติของอัษฎา เข้าร่วมกับกลุ่มแรงกิ้งคิลเลอร์และเตรียมการอะไรบางอย่างอยู่ในคลังแสงอวกาศ- เกมมาสเตอร์เลมอน: เกมมาสเตอร์ที่ปรากฏขึ้นครั้งแรกในเล่มที่ 3 ลักษณะเป็นคนดูมีอายุภายใต้กรอบแว่น ที่ด้านหลังมีกระดาษม้วนที่คาดว่าเป็นพิมพ์เขียวสิ่งประดิษฐ์ใส่ไว้เต็ม เป็นคนประดิษฐ์ยาน NEXUS ซึ่งเป็นพาหนะที่เหล่าเกมมาสเตอร์ใช้บุกมายังบ้านวินเชสเตอร์มีความสามารถด้านนักประดิษฐ์สูงแต่ความสามารถในการต่อสู้น่าจะต่ำที่สุดในกลุ่มเกมมาสเตอร์ ในภาคศึกชิงกุญแจ เขาได้สูญสลายไปเมื่อโฮลี่ออร์เดอร์คุมกุญแจทั้งหมดไว้ในมือได้- เกมมาสเตอร์แครอท : ปรากฏตัวครั้งแรกในตอนที่ 47 ใส่แว่น ผมสีส้มยาวตรงรวบไว้ ลักษณะเป็นคนจริงจัง แต่แววตาเต็มไปด้วยรังสีอำมหิตน่าจะมีสกิลด้านเวทย์ที่ร้ายกาจอีกมากที่ยังไม่ได้เปิดเผย อาวุธของเขาคือ (Star Bride) ถนัดการใช้เวทย์ดวงดาวและเวลาร่ายนั้นจะไม่มีใครหรืออะไรที่โจมตีแครอทได้ เมื่อใช้แผ่นแรม เขาจะเปลี่ยนเป็นอสูรสังหารโซลิแตร์ ที่มีสกิลทำให้เกิดระเบิดลูกโซ่ที่รุนแรงได้ในตอนศึกชิงกุญแจ เขาได้ระเบิดตัวเองซ้ำแล้วซ้ำเล่าเพื่อหยุดยั้งสกิลของมัจฉาทำให้เกมโอเวอร์ไป รวมถึงสกิลเอเลเมนทัลโอเวอร์ไดร์ฟที่ร้ายกาจ แครอทมีบทบาทสำคัญมากแม้ในหมู่GMด้วยกัน ทั้งฝีมือ ความมุ่งมั่นและเอาจริงเอาจังในการทำงาน ความที่เป็นญาติใกล้ชิดกับโฮลี่ออร์เดอร์(เป็นน้องชายภรรยาของโฮลี่ออร์เดอร์) ทั้งสองจึงไว้ใจกันมาก และแครอทก็ทำหน้าที่เหมือนรองหัวหน้าเกมมาสเตอร์กลายๆด้วยเพราะนิสัยจริงจังของเขา- เกมมาสเตอร์โทเมโท : เกมมาสเตอร์ที่ปรากฏครั้งแรกในตอนที่ 9 พร้อมกับเลชทัซและโอเนี่ยน ลักษณะคล้ายคนสูงวัยและมีสี่ตา มีนิสัยที่เหี้ยมโหดเป็นอย่างมากมีท่าทางดุดันตลอดเวลา ในช่วงสงครามบ้านวินเชสเตอร์ โทเมโทได้จับคู่ต่อสู้กับอาเธอร์ ราชาแห่งไวท์แลนด์และจัดการอาเธอร์ได้ (ตอนที่ 49) หลังจากนั้นได้จับคู่ต่อสู้ใหม่เป็นภัสสรในตอนที่ 53 และก็พ่ายแพ้ภัสสรไป นับเป็นเกมมาสเตอร์คนที่ 3 ที่พ่ายศึกบ้านวินเชสเตอร์ อาวุธของเขาคือ (ทริปเปิ้ลดิสทรัคเตอร์) พลังโจมตี 1455- เกมมาสเตอร์ชิลลี่ : ชิลลี่มีชื่อจริงว่า วิศนะ เป็นเกมมาสเตอร์คนเดียวในเรื่องที่มีการระบุชื่อจริงและปรากฏบทบาทในโลกแห่งความเป็นจริง ด้วย ปรากฏตัวครั้งแรกในช่วงท้ายของตอนที่ 9 ตัวละครของเขาในเกมมีไฟลุกอยู่ด้านหลังตลอดเวลาคล้ายกับเสื้อคลุม เขาได้ใช้สกิล "Install" (ซึ่งถูกมัจฉาใช้ สกิล "Uninstall" ปลดออกไปในตอนที่ 45) โหลดข้อมูลของตนเข้าไปในตัวละครของกานดา ทำให้สามารถรับ EXP หรือค่าประสบการณ์ทั้งหมดของกานดาและขโมยข้อมูลของกองกำลังต่อต้านเกมมาสเตอร์ มาได้โดยที่กานดาไม่รู้ตัว วิศนะไม่ชอบมินท์เป็นอย่างมากเพราะเธอได้มารู้ความลับของเขาแถมยังซื้อแบทเทิลส์ วินโดว์ของเขาไปอีก มีสกิลที่ใช้การโจมตีรูปแบบของระเบิด มีความสามารถในการใช้ไฟเป็นอาวุธและยังถนัดการสู้กับศัตรูแบบหมู่และการใช้คอมโบต่อเนื่องให้เกิดดาเมจอีกด้วย แต่ปัจจุบันนี้ ไปเป็นเพลย์เยอร์ธรรมดา เพราะผลกระทบจากอาวุธ"R.A.M." มีสกิลโจมตีมากก่อนที่จะเกมโอเวอร์แต่หลังจากเกมส์โอเวอร์ไปแล้วก็เหลือสกิล โจมตีระดับต่ำเพียงอย่างเดียว แต่เมื่อได้มือสีดำที่มีพลังสุดแกร่ง เขาก็จ้างนักเปลี่ยนแปลงประวัติให้ปรับชื่อเขาเป็นหน้ากากไฟเยอร์ และสมัครเข้ากองกำลังกับอัษฎา ซึ่งมัจฉาที่ฟังบทสนทนาอยู่ตลอดก็ตกลงรับ ปัจจุบันเลเวล56 เข้าร่วมกลุ่มของกานดาบุกสู่คลังแสงอวกาศ เพราะความร้ายกาจของมือสีดำและลีลาการใช้สกิลของมืออาชีพทำให้เขาชนะติดๆกันหลายครั้ง ภายหลังได้ทราบว่า แขนสีดำของเขาคือ หนี่งในผู้คุมอีเวนท์ Space( Space คือ ตัวที่มีขนาดเท่าดาวลาพิวต้าในน้ำ ปัจจุบันปรากฏตัวออกมาด้วย 26 dimensional jump)- เกมมาสเตอร์มินท์ : เป็นเพื่อนกับกานดา เคยสู้กับวิศนะมาก่อน ทำให้วิศนะไม่พอใจเป็นอย่างมากที่มินท์ได้เป็นเกมมาสเตอร์ มีESPที่เป็นความสามารถในการคิดคำนวณ แต่มีค่าป้องกันที่ต่ำ เธอสามารถแลกเปลี่ยนสกิลกับมอนสเตอร์ได้ตามความสมัครใจ(ถ้ามอนสเตอร์ไม่พอใจก็ไม่สามารถแลกเปลี่ยนได้)และยังมีสกิลเทรดที่สามารถซื้อของจากผู้เล่นฝ่ายตรงข้ามได้ โดยจะถูกลดราคามาเล็กน้อย ถูกมัจฉาใช้จัสติสเรย์ฟาดเอาและเกมโอเวอร์ไปแล้ว เป็นหนึ่งในบุคคลที่รู้ว่าจัสติสเรย์ราคาเท่าไหร่(ปัจจุบันไม่เปิดเผยราคา) หลังจากพ่ายแพ้ให้กับมัจฉาก็เกมโอเวอร์ และพ้นจากสภาพGM- เกมมาสเตอร์ราดิช : เกมมาสเตอร์ที่มีพลังโจมตีและพลังป้องกันสูงที่สุด นิสัยอันตรายชอบฆ่า ผู้ถือครองอาวุธ Hell Grinder เลเวล 108 และมี HP ถึง 2000000 หนึ่งในผู้ที่ร่วมก่อกบฏและปราบเกียร์ที่เป็นทั้งหัวหน้าและคนที่ตัวเองเกลียดชังลงไปด้วยความช่วยเหลือของโฮลี่ออร์เดอร์ เพราะเมื่อก่อนเคยถูกเกียร์สอนมวยเสียน่วม เป็นผู้ที่สามารถทำลายท่าเฟืองยักษ์ของเกษมได้ (ตอนที่104) แต่ก็ต้องเพลี่ยงพล้ำให้เกียร์ในร่าง Avatar of Fallen Leader ที่ Install เข้ามาในร่างของเกษม(ตอนที่ 107)และถูกสัตว์อสูรดิไวน์แครบยิงจนตาย- หมายเหตุ : นอกจากเกมมาสเตอร์โฮลี่ออเดอร์แล้ว ชื่อรหัสของทุกคนเป็นชื่อของผักในภาษาอังกฤษทั้งหมด ดังนี้ - เลททัซ (Lettuce) = ผักกะหล่ำหรือผักกาด - โอเนี่ยน (Onion) = หอมหัวใหญ่ - โทเมโท (Tomato) = มะเขือเทศ - ชิลลี่ (Chili) = พริก - เลมอน (Lemon) = มะนาว - แครอท (Carrot) = แครอท - การ์ลิค (Garlic) = กระเทียม - บร็อกโคลี่ (Broccoli) = บร็อกโคลี่ - พัมพ์กิ้น (Pumpkin) = ฟักทอง - ราดิช (Radish) = หัวไชเท้า - มินท์ (Mint) = สะระแหน่ตัวละครที่ไม่ปรากฏสังกัดตัวละครที่ไม่ปรากฏสังกัด. - เบราว์เซอร์ : เป็นอันธพาลที่รังแกคนอ่อนแอในเกม ใช้ดัมเบลขนาดยักษ์เป็นอาวุธ ถูกกานดากับไวพจน์จัดการไปในตอนแรกสุด เลเวล 9- สถาปนิก : เป็นพนักงานในเกม ปรากฏตัวครั้งแรกในตอนที่ 36 โดยบังเอิญเนื่องจากกานดา ที่หลุดออกจากเกม Neo Universe ได้หลงมาติดที่บริเวณทางเชื่อมต่อของเกม และได้อธิบายเกี่ยวกับเกมให้กานดาฟัง นอกจากนี้ยังเป็นคนส่งกานดาให้กลับไปในเกมอีกด้วย สถาปนิกได้บอกเล่าเกี่ยวกับการทำงานของเกม Neo Universe กับกานดา ว่าเกมนี้แค่ยืม ESP ของมนุษย์มาใช้ในการเล่นเท่านั้น โดยใช้คลื่นกระแสประสาทในการส่งข้อมูล นอกจากนี้ปัญหาของการทำงานไม่ได้อยู่ที่ผู้เล่น แต่กลับผู้ดูแลระบบมากกว่าเพราะเครื่องมักจะพังประจำ นอกจากนี้ขณะะเล่นเกมอยู่จะเหมือนการหลับไปชั่วขณะแต่ก็ยังสามารถปลุกได้โดยง่ายอยู่ดี- แมวของชเรอดิงเงอร์ (EXE): ปรากฏครั้งแรกในตอนที่95 เป็นคนที่ค่อนข้างลึกลับพอสมควร เป็นเจ้าของสุดยอด ESP ทั้ง 3อย่าง ซึ่งก็คือ Intuitionที่เป็นESPแบบเดียวกันกับESPของกานดา ,True Geniusที่เป็นESPแบบเดียวกันกับของมัจฉาและPerfect Instinctที่เป็นESPแบบเดียวกันกับESPของเกมมาสเตอร์Mint (มิ้นท์) แต่ทว่า ESP ที่ EXE มีนั้นเป็นของแท้ไม่ใช้ของย่อยที่แตกไปเป็นสายต่างๆแบบทั้ง 3 คน มี HP 10²⁷ = 1,000,000,000,000,000,000,000,000,000 หรือ หนึ่งพัน X ล้าน X ล้าน X ล้าน อาศัยอยู่ในบริเวณโพรเทคชั่น ไฟร์วอลล์ และอีกครั้งเล่มที่ 14 ตอนที่ 123 ซึ่งกล่าวไว้ว่า แมวของชเรอดิงเงอร์ได้ตื่นขึ้นในสถานที่ ที่ถูกเตรียมพร้อมไว้อย่างดี เขาจะไม่ทำร้ายใครและไม่ไปไหน เพื่ออยู่รอวันตัดสิน ปัจจุบัน โค้ดเนมEXEปรากฏตัวขึ้นอย่างสมบูรณ์ต่อหน้าโฮลี่ออเดอร์และกองกำลังทั้ง5พวก เขามีผมสีขาว แต่งชุดสีขาวและสวมผ้าพันคอสีดำ ทว่ามีดวงตาสีแดงฉานซึ่งแม้แต่ออลสัน ผู้บริหารของเกมยังเตือนโฮลี่ออเดอร์ว่ายามที่พบหน้ากัน สิ่งที่ควรทำคือการไม่สบตากับEXEเข้า ไม่เช่นนั้นอาจสติแตกได้ ซึ่งทันทีที่EXEเดินออกมา เหล่าผู้มีESPทุกคนต่างรับรู้ถึงตัวตนอันยิ่งใหญ่ที่น่าหวาดหวั่นของเขาจนถึงกับหน้าซีดตัวสั่นไปตามๆกัน ซึ่งEXEนี่เองคือลาสท์บอส ผู้บัญชามอนสเตอร์ในโพรเท็คชั่นไฟร์วอลและสิบสองนักโทษสวรรค์ตัวจริง หากชนะได้จะได้พบกับRuler ทว่าแม้แต่โฮลี่ออเดอรที่รับพลังจากกุญแจจนสเตตัสและHp/Mpเพิ่มสูงหลายสิบล้านก็ยังไม่อาจเอาชนะเขาได้ ไม่สามารถแม้แต่จะจู่โจมเขาด้วยซ้ำ- เร้ด : เป็นเจ้าของร้านขายของสารพัดอย่าง ผู้ให้ข้อมูลเกี่ยวกับหมู่บ้านคัลไซด์กับกานดา และ แนะนำคนช่วยเก็บเลเวล ให้กับกานดา นอกจากจะเป็นคนขายของแล้ว ยังเป็นเหมือนกับออฟฟิคเชียลไกด์ ของหมู่บ้านคัลไซด์เลยก็ว่าได้ นอกจากนั้น ยังเป็นผู้บอกมอนสเตอร์ที่จะให้กานดาสู้ด้วย และเป็นคนที่ยอมเกมโอเวอร์เพื่อให้พวกคนในหมู่บ้านคัลไซต์ออกไปจากหมู่บ้านคัลไซต์อีกด้วย ปัจจุบันได้ออกจากหมู่บ้านแล้ว เพราะพบว่ามอนสเตอร์ที่ขวางทางได้ออกไปและมีการพัฒนาเปลี่ยนเป็นตัว และมี Lv92 (เก็บเลเวลคนเดียว)- สาวนิรนามในหมู่บ้านคัลไซด์ : เป็นคนที่มีอัธยาศัยดี ผมสั้น ชอบช่วยเหลือผู้อื่น ใช้มีดที่พันด้วยโซ่เป็นอาวุธ ในปัจจุบันนี้ยังไม่ปรากฏชื่อ เป็นคนที่โยนลูกบอลเคิร์ส(ลูกบอลคำสาป)ใส่กานดาและนันทกรเพื่อหยุดการวิวาท- Time หรือ วรวรรณ หรือ นูเวี่ยม ผู้คุมคลังแสงอวกาศ LV : 198 HP : 195,000,000 NPC (ประเภทมีผู้เล่นควบคุม) เป็นคนคุมคลังแสงอวกาศ เป็นแม่ของวิริยา ปกติจะอยู่ในชุดคลุม แต่เผยร่างที่แท้จริงออกมาเมื่อตอนที่ 177 เป็นคนที่ยืนอยู่บนจุดสูงสุดของเวทย์สาย time อาวุธ : ไทม์ ซอร์ด:โครโนไลเนอร์ [พลังโจมตี 99,000 ดาบแห่งเส้นทางกาลเวลาที่ฟาดฟันออกมาจะมีโอกาสหยุดเวลาทุกสิ่งในรัศมีดาวไว้ชั่วคราว 2-3 วินาที และร่องรอยของรัศมีดาบที่เกิดขึ้นจะทำให้ทุกอย่างที่อยู่ในรัศมีดาบช้าลง 20% ร่องรอยเหล่านี้จะคงอยู่เป็นเวลา 20 วินาที มีโอกาสติด Double attack 60% มีโอกาสติด Triple attack 20%] ชุดป้องกัน : ไทม์ เดรส [+HP 4,200,000 +พลังป้องกัน 5,200 ป้องกันสถานะผิดปกติระดับต่ำทุกอย่างๆละ 10%] เครื่องประดับ : ไทม์ริบบ้อน [+โชค 3,800 MPregenerate 6,400/sec Super Basic Skill Ultrarare release ทำให้ฆ่าศัตรูแล้วเพิ่มเปอร์เซ็นต์การปรากฏตัวของ ultrarare item 10% จากโอกาสเดิม (ไม่ส่งผลกับ rare ปกติ)] รองเท้า : ไทม์บูท [+Agility 5,200 Super Basic Skill Illusion]สมาคมอื่นในเรื่องสมาคมอื่นในเรื่อง. - สมาคมพ่อค้าริมแม่น้ำไวท์แลนด์ : กลุ่มพ่อค้าขนาดตัวมหึมา มีสกิล ช็อปรีโมต อันแสนน่ากลัว อีกทั้งยังมีสกิล ช็อปฟิวชั่น ที่สามารถรวมร้านค้าของเหล่าพ่อค้าเป็นเครื่องยนต์รบได้ ส่วนสกิลช็อปรีโมตแบ่งออกเป็น 2 อย่าง คือ ช็อปรีโมต สามารถบังคับผู้เล่นสู้ที่เลเวลต่ำกว่าให้ซื้อของในราคาแพงสุดกู่ได้ และ ช็อปรีโมตแอเรนจ์ ที่สามารถบังคับคู่ต่อสู้ขายไอเท็มหรือให้ตัวเองโดยที่สามารถรับตั้งราคาเท่าไหร่ก็ได้ตามต้องการ ปรากฏตัวครั้งแรกใน ตอนที่ 2 กองกำลังฯ กลุ่มที่ 1 และกลุ่มที่ 2 ได้ยื่นมือเข้ามาช่วยเหลือกลุ่มบาร์บาเรี่ยน ต่อสู้กับสมาคมพ่อค้าจนสมาคมพ่อค้าพ่ายแพ้ เมื่อเกิดสงครามบ้านวินเชสเตอร์ สมาคมพ่อค้าจึงเข้าร่วมสงครามนี้ในฐานะศัตรูของ กองกำลังต่อต้านGM- กลุ่มบาร์บาเรี่ยน : กลุ่มเพลเยอร์ที่ทำมาหากินในแถบริมแม่น้ำไวท์แลนด์ แต่ถูกสมาคมพ่อค้ารุกรานพื้นที่ทำกิน ทั้งสองกลุ่มจึงเป็นปฏิปักษ์ต่อกัน แต่ในการต่อสู้กับกลุ่มสมาคมพ่อค้านั้น กลุ่มบาบาร์เรี่ยนมักจะเป็นฝ่ายแพ้เสมอ กลุ่มบาร์บาเรี่ยนได้รับความช่วยเหลือจากกานดาและกองกำลังต่อต้านฯ กลุ่มที่ 1 และกลุ่มที่ 2 ต่อมาได้เข้าร่วมเป็นพันธมิตรกับกองกำลังฯ ในสงครามบ้านวินเชสเตอร์ โดยจัดกำลังป้องกันไว้ที่ชั้นที่ 1 ของฐานทัพบ้านวินเชสเตอร์ ปัจจุบันเพิ่งเสร็จจากการปราบบอสโกสท์มาสเตอร์ร่วมกับไวพจน์- บริษัทอีริคเฮิร์บ : บริษัทอีริคเฮิร์บดำเนินกิจการปลูกและจัดจำหน่ายสมุนไพรที่นอกเมืองเกรท เซอร์เคิลเป็นแหล่งเงินทุนที่กานดา (ตำแหน่งหัวหน้ากองกำลังฯ กลุ่มที่ 1) เข้าร่วมลงทุนเพื่อหาเงินทุนสนับสนุนกองกำลังฯ หากแต่ว่าเขาไม่ได้เปิดเผยความสัมพันธ์ที่เขามีต่อกองกำลังฯ ให้คนในอีริคเฮิร์บรับรู้ ประกอบด้วยสมาชิกดังต่อไปนี้- แก๊งพอยซั่นสไลม์ : เป็นกลุ่มคนผู้ชาย 5 คนใส่ชุดดำ เป็นมิจฉาชีพโดยเปิดบริษัทเงินทุนบังหน้า มีความสามารถในการต่อสู้พอสมควร มีเรื่องกับกานดาในเล่ม 4 ในขณะที่ต่อสู้อยู่นั้นเอง กานดาได้ถูกวิศนะ (เกมมาสเตอร์ชิลลี่) ใช้สกิลอินสตอลแทรกร่างแล้วเก็บกวาดแก๊งจนราบคาบ แล้วก่อนที่จะชิลลี่จากไปก็ได้บอกว่าตัวเองคือกานดา มีปัญหาอะไรมาเจอกับตนได้ทุกเมื่อ (ซึ่งแก๊งไม่ทราบความจริงว่าโดนเข้าร่าง) ทำให้แก๊งพอยซั่นสไลม์กลายเป็นศัตรูกับกานดาและกองกำลังต่อต้านGM- กลุ่มพิทักษ์ชานเมืองไวท์แลนด์ : กองกำลังกลางไวท์แลนด์ กลุ่มแรกที่มาถึงสงครามบ้านวินเชสเตอร์ เนื่องจากอาเธอร์ ราชาไวท์แลนด์สงวนท่าเอาไว้ เดิมทีกองกำลังกลางไวท์แลนด์ก็ไม่ชอบหน้าเกมมาสเตอร์อยู่แล้ว จึงให้การสนับสนุนกองกำลังต่อต้านGM- กองกำลังกลางไวท์แลนด์และกองทหารส่วนตัวของสังกัดราชาแห่งไวท์แลนด์ : แกนนำทัพหน่วยป้องกันของบ้านวิเชสเตอร์ ชั้นที่ 1 โดยมีราชาลูเธอร์ (Game Over เป็นที่เรียบร้อยแล้ว) เป็นผู้นำทัพเนื่องจากเกมมาสเตอร์ประกาศว่า จะทำลายไวท์แลนด์ ไปพร้อมกับกองกำลังต่อต้านGM ไวท์แลนด์จึงร่วมสนับสนุนกับกองกำลังต่อต้านGM เพราะเป็นศัตรูของเกมมาสเตอร์เหมือนกัน; กลุ่มพ่อค้าอาวุธเถื่อน (Weaponry Unlimited) : เข้ามาช่วยเหลือในสงครามบ้านวินเชสเตอร์ เพราะสนิทกับกองกำลังต่อต้านGMเป็นการส่วนตัว และแอบหวังกำไรเล็กๆ น้อยๆ จากสงครามด้วย- กลุ่มผู้กล้าไร้สังกัดแห่งลาพิวต้า : กลุ่มที่มาช่วยเหลือกองกำลังต่อต้านGM มีหัวหน้าที่ครองอาวุธในตำนานอย่าง"ดรากอน คิลเลอร์"อยู่ เป็นพันธมิตรกับกองกำลังต่อต้านGM เพราะอยากสร้างชื่อเสียง- สมาคมนักล่าค่าหัวแห่งดาวลาพิวต้า : กองกำลังที่เป็นนักล่าค่าหัวฝีมือดีทุกคน มาเพื่อช่วยฝั่งเกมมาสเตอร์ และหมายหัวพวกกานดาไว้ด้วย เพราะอยากได้ค่าหัว เป็นศัตรูกับ กองกำลังต่อต้านGM- Ranger Army : กลุ่มนักรบสายอาชีพเรนเจอร์จำนวน 182 คน (ตามที่ระบุ) ที่เข้าร่วมสงครามบ้านวินเชสเตอร์ เป็นหน่วยรบที่ตีกระหนาบทางด้านหลังฝ่ายข้าศึกของกองกำลังต่อต้าน GM ในตอนที่ 53 ภัสสรได้จัดหากลุ่มนักรบเหล่านี้มาเป็นกองหนุนให้กับฝ่ายกองกำลังต่อต้านGM ระหว่างเดินทางไปเปลี่ยนคลาสอาชีพ- รีลีส : หัวหน้าคีย์มาสเตอร์ซึ่งถืออาวุธอันดับ 1 ของคีย์มาสเตอร์ อาวุธคือ ดิ ออร์แกนิกซ์ เป็นผู้ถือครองกุญแจ 1 ใน 12 ดอก ที่ใช้ปลดผนึกโพรเทคชั่น ไฟร์วอลล์ แต่ก็ถูกชิงไป โดยพวกกบฏเกมมาสเตอร์ ที่นำโดยโฮลี่ออเดอร์ ทำให้เป็นกุญแจดอกแรกที่ถูกเอาไป แต่ก่อนที่รีลีสจะพ่ายแพ้ ได้ส่งคำเตือนไปให้คีย์มาสเตอร์คนอื่นๆ แต่มัจฉาก็เป็นคีย์มาสเตอร์คนสุดท้ายที่มียังชีวิตรอด รีลีสมีบุคลิกท่าทางอ่อนโยนสง่างาม รับรู้ถึงความเปลี่ยนแปลงต่างๆได้รวดเร็วกว่าผู้อื่นมาก คาดว่าจะมีESPแต่ความสามารถไม่แน่ชัด นอนว่า ผู้อ่านนับไม่ถ้วนต่างเชียร์ให้เธอคู่กับเกียร์ด้วยเช่นกัน(เนื่องจากในตอนย้อนอดีต เธอมาหาเกียร์เป็นการส่วนตัว และรูปวาดท้ายเล่ม16 มีรูปเธอกับเกียร์อยู่ด้วยกัน)มอนสเตอร์มอนสเตอร์. - Goblin : มอนสเตอร์ระดับต่ำที่คุณกระต่ายแนะนำให้กานดาสู้เป็นตัวแรก เป็นมอนสเตอร์กระจอกที่ผู้เริ่มเล่นควรจัดการเป็นตัวแรก - Dobie : ก็อบลินสายพันธุ์ธนู ใช้ธนูเป็นอาวุธ คล่องแคล่วกว่าก็อบลินธรรมดา ดร็อบของดีคือธนูโดบี้ - Gold Goblin (Boss) : ก็อบลินขนทองคำ ไม่มีอาวุธ เวลาจะไปต่อสู้ต้องไปเป็นกลุ่มปาร์ตี้ 3 คนขึ้นไป ในนั้นต้องไม่มีพวกใช้ธนู ปืนและอาวุธบิน ต้องมาตอนกลางคืนเท่านั้น ตัวของมอนสเตอร์ตัวนี้เรืองแสงเป็นแสงสีทอง จะมาคืนละ 2 ครั้งเท่านั้น เป็นมอนสเตอร์หายากถ้าฟลุ๊คเจอให้วิ่งตามสุดกำลังให้ทัน เพราะความเร็วมันสูงมาก ดร็อบแร่เกือบทุกชนิด รวมถึงแร่ระดับแรร์ - Elder Goblin : เมื่อก็อบลินฆ่าเพลย์เยอร์ได้และยังไม่ถูกฆ่าเกิน7วัน มันจะบำเพ็ญเพียรกลายเป็นเอลเดอร์ก็อบลินที่มีพลังสูงกว่าก็อบลินมาก - Blue killer : มอนสเตอร์ปลา อาศัยอยู่ที่มัชรูมเลค ที่มาขวางการเก็บสมบัติของกานดา - Slime : มอนสเตอร์เบสิคพื้นฐานของเกมอาร์พีจีแต่ไม่ธรรมดาสำหรับ Neo universeเพราะมีเลเวล27 - Giant Slime : เป็นมอนสเตอร์ที่ดูน่าเกรงขาม เพราะเป็นสไลม์ขนาดยักษ์ แต่ความจริงแล้วไม่ตอบโต้ ของดรอปเป็นของเรียบๆ เลเวล22 - Slime Mariner : สไลม์สายพันธุ์น้ำ ลอยมาจากน้ำเพื่อมาก่อกวนผู้เล่น โดยจะลอบโจมตีผู้เล่น แล้วหนีไปทันที - Golem Kungfu : เป็นมอนเตอร์โกเล็มที่แตกต่างจากโกเลมทั่วไป เพราะมีความเร็วสูง แต่มีพลังป้องกันต่ำมาก - Floating giant (มอนสเตอร์หายาก) : เป็นมอนส์เตอร์แรร์อาศัยอยู่ในน่านน้ำแถบทวีปดำมีความหายากระดับ A- ความสามารถคือทรานคอนดิชั่นเคิร์ส ผู้ที่ถูกโจมตีจะมีโอกาสเปลี่ยนเป็นในสถานะเพศตรงกันข้ามกับตัวเองที่เคยเป็นอยู่ เช่น อาชีพ เพศ สกิล อย่างใดอย่างหนึ่ง (มีผลต่อสเตตัส) ทั้งหมดจัดอยู่ในเคิร์สที่เป็นแรร์ - Dragon tower : เป็นมอนสเตอร์กึ่งมังกรกึ่งโกเล็ม มีพลังป้องกันและ HP ค่อนข้างสูง - Emperror Bowl (Monster Rare2ดาว) : เป็นมอนเตอร์เผ่าพันธุ์อาหารที่มีนิสัยดุร้าย แต่อ่อนไหว จะโจมตีโดยขว้างหมี่เกี๊ยวให้ผู้เล่นกินจนไม่สามารถขยับเขยื้อนได้ หากผู้เล่นป้องกันจะให้ลิ่วล้อที่เป็นเครื่องปรุง (ไม่ระบุชื่อ) โจมตีให้ผู้เล่นเสียหลักแล้วจึงโจมตี - Phantom Fighter : เป็นมอนสเตอร์ที่เป็นลูกน้องของบอส Minion - Phantom : เป็นมอนเตอร์เผ่าแมลงที่มีความเร็วสูงมาก เป็นมอนเตอร์ที่ปรากฏอยู่ในตอนที่80 - Shuphreme : เป็นมอนเตอร์ที่มีพลังป้องกันสูง ปรากฏอยู่ในตอนที่80 - Mega Clever soccerios : เป็นมอนส์เตอร์นักเวทย์ระดับสูง ปรากฏอยู่ในตอนที่80 - Soul Chopper : เป็นมอนสเตอร์ที่มีวิวัฒนาการจากบลัดดี้แมนทิส Soul Shopper มีลักษนะพิเศษในการกินสกิลของผู้เล่นที่เกมโอเวอร์มอนสเตอร์ระดับหัวหน้ามอนสเตอร์ระดับหัวหน้า. - ขุนค้อนเพชฌฆาตแวเรี่ยน : บอสหลังคาบ้านวินเชสเตอร์ ใช้ค้อนเป็นอาวุธ ไม่เคยมีใครในกองกำลังต่อต้านเกมมาสเตอร์จัดการได้ แต่สุดท้ายก็โดนจัดการโดย กองกำลังต่อต้านGM กลุ่ม 1ที่นำโดยกานดาและไวพจน์ - โกสท์มาสเตอร์ : เป็นบอสที่อยู่ในชั้นลึกสุดของดันเจี้ยนบ้านวินเชสเตอร์ไม่ทราบความสามารถ แต่เมื่อผู้เล่นได้พบกับโกสท์มาสเตอร์จะสามารถของพร ได้1ข้อรวมไปถึงการต่อสู้กับโกสท์มาสเตอร์ด้วย และเมื่อขอพรแล้วจะถูกส่งออกมานอกดันเจี้ยนทันทียกเว้นการขอต่อสู้ ปัจจุบันยังไม่แน่ชัดว่าถูกใครกำจัด - ไวพจน์ : อดีตรองหัวหน้าของกองกำลังต่อต้านGM กลุ่มที่1 ที่กลายมาเป็นบอสของดันเจี้ยนบ้านวินเชสเตอร์ชั้นแรก สามารถขอแผนที่,กำลังสนับสนุนและข้อมูลแทบทุกซอกทุบมุมในดันเจี้ยนบ้านวินเชสเตอร์จากไวพจน์ได้ โดยต้องทำสัญญาเข้าร่วมทีมเดียวกันกับไวพจน์ก่อน เพื่อที่จะร่วมมือกันปราบโกสต์มาสเตอร์กันเป็นกลุ่ม ปัจจุบันกลับมาที่กองกำลังเพื่อสนับสนุนมัจฉาต่อไป - บลูดราก้อน : มังกรประจำเขตมัชรูมเลค จัดเป็นมอนสเตอร์หายาก มีความฉลาดและความสามารถสูงเมื่อเทียบระดับกับมอนสเตอร์ที่เลเวลเท่ากัน ถูกจัดการโดย กานดาและคุณกระต่าย (วิริยา) สมากชิกกองกำลังต่อต้านGM กลุ่มที่1 - แดนดี้ ไลออน:เป็นมอนสเตอร์เผ่าโกเล็มที่มีรูปร่างเหมือนสฟิงค์ บอสประจำดันเจี้ยนแห่งความสามัคคีชั้นที่1 มีพลังป้องกันสูงและการเคลื่อนที่ต่ำ ถูกจัดการโดยกลุ่มเฉพาะกิจของหมู่บ้านคัลไซล์ - Minion : เป็นบอสที่อยู่ในดันเจี้ยนแห่งความสามัคคีชั้นที่2 ใช้ดาบหายนะเอ๊กซ์คาลิบูลล์เป็นอาวุธ ถูกจัดการโดยกลุ่มเฉพาะกิจของหมู่บ้านคัลไซล์ - สิบสองนักโทษสวรรค์ : เป็นมอนสเตอร์ Event ที่คอยควบคุม ผู้เล่น,มอนสเตอร์ ไม่ให้ข้ามเขตแดนบางอย่าง !? ซึ่งขณะนี้ แต่ละตัวได้มีวิวัฒนาการ ตามลักษณะภูมิภาค หรือ ดวงดาว ต่างๆที่อยู่ใกล้เคียง ทำให้มีขนาดใหญ่โตขึ้น (จากตึก กลายเป็นดาว) และสามารถเคลื่อนที่ได้ !?!? ปัจจุบันได้รวมตัวกัน 5 ตัว เพื่อทำการยิง ไฟนอล บลาสต์1. ราชันย์มังกร เกว็น-กาซาเยฟ ราชันย์มังกร ที่อยู่จุดสูงสุดของเผ่ามังกร เป็นตัวแรกที่วิวัมนาการสมบูรณ์ HP 945,000,000 Level 197 2. Zenith ถือกำเนิดบริเวณหอคอยภูติชั้นบนโดยปิดทางขึ้นเอาไว้ ไม่แสดงพฤติกรรมพิเศษใดๆ (ร่างวิวัฒนาการ 38%) 3. Vega ฝังตัวอยู่ในผลึกยักษ์ของดาว มิวเอร่า ขนาดลำตัว 8หมื่น กิโลเมตร และมีเวทย์สายฟ้าระดับ 8-9 อยู่รายรอบ(วิวัฒนาการ 72%) 4. Acid Creation 100% สิ่งมีชีวิตที่อาศัยอยู่ไกลจากดาวที่เพลเยอร์อยู่ ทุกอณูเป็นพิษต่อสิ่งมีชีวิตทั้งมวลนอกจากตัวมันเอง มีลักษณะคล้ายโครงสร้างสิ่งมีชีวิตที่ผสมปนเปกัน คาดว่าถิ่นกำเนิดดั้งเดิมมาจากดาวที่มีสิ่งมีชีวิตแต่ไม่มีใครรู้ว่าถูกส่งไปอวกาศไฟลโพ้นได้อย่างไร HP 81,000,000 MP 24,000,000 5. Solstice 94% สิ่งมีชีวิตคล้ายสัตว์ปีกหลับใหลอยู่ในดวงอาทิตย์ขนาดเล็กดวงหนึ่งที่ไม่ไกลจากดาวมิวเอร่า อุณหภูมิตัวมันเท่ากับเวทไฟเลเวล 9 ขึ้นไป ขนาดตัว 38,400 กิโลเมตร HP 111,000,000 MP 215,000,000 6. Zosmex สิ่งมีชีวิตกลุ่มก๊าซ (gas cluster) ไม่มีรูปร่างตายตัวเป็นกลุ่มก๊าซที่ล่องลอยในอวกาศ แต่ว่าอณูเล็กๆของมันมีลักษณะคล้ายประสาทของสิ่งมีชีวิตที่สื่อสารและเชื่อมโยงถึงกันได้ มีกระบวนการคิดและหากเทียบเท่ากับมนุษย์มันอาจจะเป็นสิ่งมีชีวิตที่ระดับสูงกว่าก็เป็นได้ ขนาดราวๆ 8,000-9,000 กิโลเมตร HP 1x71,200,000 7. ((ยังไม่ปรากฏ)) 8. ((ยังไม่ปรากฏ)) 9. ((ยังไม่ปรากฏ)) 10. ((ยังไม่ปรากฏ)) 11. ((ยังไม่ปรากฏ)) 12. Apex สิบสองนักโทษสวรรค์ลำดับสุดท้าย เติมโตในไฟร์วอล และมีการวิวัฒนาการตลอดเวลา Hp 1,212,000,000(วิวัมนาการ 85%) - มหาภูตแห่งความมืด(ปิ่น) : บอสใหญ่ของดันเจี้ยนที่กานดาบุกครั้งล่าสุด ในตอนแรกที่ปรากฏนั้นอ้างว่าเป็นเพลย์เยอร์สายนักสำรวจ และช่วยเหลือกานดาในการเคลียร์ดันเจี้ยน โดยช่วยบอกถึงวิธีคลายผนึกซึ่งผนึกบอสใหญ่ และแนะนำวิธีรับมือบอสย่อยของดันเจี้ยน ซึ่งการที่ปิ่นช่วยเหลือกานดามาตลอดนั้น มีจุดประสงค์เพื่อที่จะปลดผนึกตนเอง และเอื้ออำนวยให้กานดาเคลียร์ดันเจี้ยนให้สำเร็จด้วย ใช้ดาบ2เล่มเป็นอาวุธ ชื่อ"แฟรี่ ทวิน" ระดับความยาก5ดาว</doc>
