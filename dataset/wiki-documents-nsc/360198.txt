<doc id="360198" url="https://th.wikipedia.org/wiki?curid=360198" title="คนคาราบาว">คนคาราบาว คนคาราบาว (ฅนคาราบาว) เป็นการจัดคอนเสิร์ตครั้งใหญ่เนื่องในโอกาสครบรอบ 10 ปีของวงคาราบาว เมื่อวันเสาร์ที่ 25 และวันอาทิตย์ที่ 26 พฤษภาคม พ.ศ. 2534 ณ เอ็มบีเค ฮอลล์ มาบุญครอง เซนเตอร์ ซึ่งเป็นการกลับมารวมตัวครั้งแรกของสมาชิกวงคาราบาวยุคคลาสสิกไลน์อัพ หลังจากแยกกันไปทำงานตามความต้องการของแต่ละคนการแสดง การแสดง. คอนเสิร์ต ฅน คาราบาว อำนวยการสร้างโดย ดี-เดย์ เอ็นเทอร์เทนเมนท์ ต้นสังกัดของวงคาราบาวในขณะนั้น โดยมี ชนินทร์ โปสาภิวัฒน์ รับหน้าที่ โปรเจ็กต์ ไดเรกเตอร์ อีกครั้งหนึ่ง หลังจากเคยร่วมงานในคอนเสิร์ตทำโดยคนไทย เมื่อปี พ.ศ. 2528 มีผู้สนับสนุนการจัดคอนเสิร์ตคือ เครื่องดื่มโค้ก รถยนต์มิตซูบิชิ และกางเกงยีนส์แรงเลอร์ โดยประกาศไว้ว่า เป็นคอนเสิร์ตการรวมตัวครั้งสุดท้ายก่อนจะเหลือเพียงความทรงจำ ด้วยการเสนอบทเพลงของวงคาราบาวในรูปแบบที่ไม่เคยทำมาก่อน คอนเสิร์ตครั้งนี้เป็นการจัดแสดงดนตรีในร่ม จำกัดจำนวนผู้ชมประมาณ 5,000 คน มีการจัดเก้าอี้รองรับผู้ชม สำหรับเวทีถูกออกแบบอย่างอลังการ โดยมีจอวิดีโอขนาดยักษ์ พร้อมแสง สี เสียง และม่านเปิดเวทีสลักตราสัญลักษณ์ของวงคาราบาว การแสดงจึงเป็นไปอย่างสงบเรียบร้อย โดยไม่พบสิ่งผิดปกติดังเช่นการแสดงดนตรีกลางแจ้ง โดยสมาชิกวงที่มารวมตัวมีทั้งสิ้น 6 คน ขาดเพียง เขียว - กีรติ พรหมสาขา ณ สกลนคร ด้วยเหตุผลที่ว่ากำลังอยู่ในช่วงการออกเทปอัลบั้มเดี่ยวอัลบั้มแรกของตนเอง แต่ทั้งนี้ทั้งนั้น ทางวงก็ไม่ได้สรรหานักดนตรีคนใดมาเพิ่มเติมเพื่อการนี้ การแสดงของวงคาราบาว แบ่งออกเป็น การเสนอบทเพลงตั้งแต่อัลบั้มชุดแรกจนถึงชุดที่ 9 เมื่อครั้งที่ยังรวมตัวกันครบวง และสร้างปรากฏการณ์ความยิ่งใหญ่ให้กับวง มีการบรรเลงแบบเมดเล่ย์ อคูสติก และออเคสตร้า โดยยังได้แขกรับเชิญมาช่วยเพิ่มอรรถรสในการแสดง คือ คณะกลองยาวเอกทนต์ และ กลุ่มนักดนตรีเครื่องสายจากกองดุริยางค์ทหารเรือ ที่มาร่วมบรรเลงเพลงยิ่งใหญ่อย่าง แม่สาย , เจ้าตาก และเพลง เรฟูจี ซึ่งเป็นครั้งแรกที่ทางวงมีความตั้งใจจะแสดงสดให้เหมือนกับภาคบันทึกเสียงอัลบั้ม นอกจากนี้ ยังมีการแสดงลำตัดหน้าม่านจากคณะหวังแม้ว นำโดย เดือนมนัส กมลบุตร โดยเนื้อหากล่าวถึงการเดินทางและผลงานของวงคาราบาว จากการแต่งด้วยลีลาขำขันของ อภิชาติ ดำดี ก่อนจบการแสดง ได้มีการเปิดใจของเหล่าสมาชิกวงแต่ละคนถึงการแยกย้ายกันทำงาน แต่สิ่งที่ผู้ชมได้รับหลังจากการแสดงสิ้นสุดลงคือ ความภูมิใจที่มีโอกาสชมการรวมตัวเฉพาะกิจของวงดนตรีเพื่อชีวิตที่ยิ่งใหญ่ แต่อย่างไรก็ตาม สมาชิกวงคาราบาวยุคคลาสสิกไลน์อัพ ยังได้กลับมารวมตัวกันอีก และแสดงร่วมกับสมาชิกวงคาราบาวยุคปัจจุบันในคอนเสิร์ตดังนี้- คอนเสิร์ตปิดทองหลังพระ : เนื่องในโอกาสครบรอบ 15 ปี คาราบาว ณ อินดอร์ สเตเดียม หัวหมาก ในปี พ.ศ. 2539 โดยสมาชิกวงยุคคลาสสิกไลน์อัพมากันครบวง แต่ไม่มีสมาชิกวงยุคปัจจุบันร่วมขึ้นแสดงด้วย - คอนเสิร์ต 15 ปี เมด อิน ไทยแลนด์ : ณ.ราชมังคลากีฬาสถาน ในปี พ.ศ. 2542 โดยสมาชิกวงยุคคลาสสิกไลน์อัพมากันครบวง - คอนเสิร์ต 20 ปี คาราบาว เรื่องราวของคน ดนตรี และเขาควาย : ณ.ศูนย์การประชุมแห่งชาติสิริกิติ์ ในปี พ.ศ. 2546 (ขาดเพียง อ.ธนิสร์ ศรีกลิ่นดี) - คาราบาว เวโลโดรม รีเทิร์น คอนเสิร์ต : ณ.เวโลโดรม สนามกีฬาหัวหมาก ในปี พ.ศ. 2554 ซึ่งเป็นส่วนหนึ่งของมหกรรมดนตรี 30 ปี คาราบาว (ขาดเพียง เป้า - อำนาจ ลูกจันทร์) - คอนเสิร์ต 35 ปี คาราบาว ณ.อิมแพค อารีน่า เมืองทองธานี ในปี พ.ศ. 2559 โดยสมาชิกวงยุคคลาสสิกไลน์อัพมากันครบวง ในบรรดาผู้ชมคอนเสิร์ต ฅน คาราบาว มีดารานักแสดงเข้าร่วมชมด้วย เช่น 2 สามีภรรยา นก - ฉัตรชัย เปล่งพานิช และนก - สินจัย เปล่งพานิช ในปี พ.ศ. 2536 ทางดี-เดย์ เอ็นเทอร์เทนเมนท์ ได้นำเทปคอนเสิร์ต "ฅน คาราบาว" มาจัดจำหน่ายในรูปแบบเทปคาสเซตความยาวประมาณ 1 ชั่วโมง โดยตัดทอนให้เหลือเพียงส่วนที่น่าสนใจ เช่น ช่วงลำตัด ช่วงเมดเล่ย์ ช่วงการแสดงร่วมกับวงออเคสตร้า ช่วงการพูดคุย เป็นต้นสมาชิกที่ขึ้นเล่นคอนเสิร์ตสมาชิกที่ขึ้นเล่นคอนเสิร์ต. - ยืนยง โอภากุล (แอ๊ด) : กีตาร์ , ร้องนำ , ฮาร์โมนิกา - ปรีชา ชนะภัย (เล็ก) : กีตาร์ , ร้องนำ , คีย์บอร์ด - เทียรี่ เมฆวัฒนา (รี่) : กีตาร์ , ร้องนำ - อนุพงษ์ ประถมปัทมะ (อ๊อด) : เบส , ร้องนำ - อ.ธนิสร์ ศรีกลิ่นดี : คีย์บอร์ด , แซกโซโฟน , ขลุ่ย - อำนาจ ลูกจันทร์ (เป้า) : กลองศิลปินรับเชิญศิลปินรับเชิญ. - กลุ่มนักดนตรีเครื่องสายจากกองดุริยางค์ทหารเรือ จำนวน 29 คน โดยการควบคุมของ อ.เสน่ห์ ลูกจันทร์ - คณะกลองยาวเอกทนต์ - คณะลำตัดหวังแม้ว นำโดย เดือนมนัส กมลบุตรรายชื่อเพลงรายชื่อเพลง. 1. มนต์เพลงคาราบาว 2. ลุงขี้เมา 3. ปลาใหญ่ ปลาน้อย 4. กัญชา 5. คนเก็บฟืน 6. นางงามตู้กระจก 7. กระถางดอกไม้ให้คุณ 8. เมดเล่ย์คาราบาว1. รักทรหด 2. หำเทียม 3. วณิพก 4. ราชาเงินผ่อน 5. ซาอุดรฯ 6. ลูกแก้ว 9. บาปบริสุทธิ์ 10. รักคุณเท่าฟ้า 11. ตุ๊กตา 12. ลูกบ้างเน้อ 13. คนหลังเขา 14. เรฟูจี 15. แม่สาย 16. เจ้าตาก 17. เวลคัม ทู ไทยแลนด์ 18. คนหนังเหนียว 19. มะโหนก (ถึกควายทุย ภาค 6) 20. ทับหลัง 21. บัวลอย (ถึกควายทุย ภาค 5) 22. เมด อิน ไทยแลนด์</doc>
