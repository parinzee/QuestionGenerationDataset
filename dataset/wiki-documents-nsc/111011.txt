<doc id="111011" url="https://th.wikipedia.org/wiki?curid=111011" title="ปานศักดิ์ รังสิพราหมณกุล">ปานศักดิ์ รังสิพราหมณกุล ปานศักดิ์ รังสิพราหมณกุล (4 กันยายน พ.ศ. 2494 - ) เป็นนักร้อง นักดนตรี นักแต่งเพลง เจ้าของผลงานอัลบั้ม ไปทะเล เมื่อ พ.ศ. 2527 เป็นผลงานที่ได้รับการยอมรับถึงคุณภาพ และสร้างความแปลกใหม่ให้กับวงการเพลงไทยในขณะนั้น ปานศักดิ์มีความสามารถในการเล่นกีตาร์ เคยร่วมวงดนตรีชื่อ Soul & Blues ได้รับรางวัลชนะเลิศการแข่งขันดนตรีชิงถ้วยพระราชทานพระบาทสมเด็จพระเจ้าอยู่หัว ครั้งที่ 1 เมื่อ พ.ศ. 2512 ประเภทวงดนตรีนักเรียน ปีเดียวกับที่วงดิอิมพอสซิเบิ้ลได้รับรางวัลชนะเลิศประเภทวงดนตรีอาชีพ และได้รับรางวัลชนะเลิศแชมป์กีต้าร์แห่งประเทศไทย จัดโดยสยามกลการ เมื่อ พ.ศ. 2521 ได้รับเลือกเป็นตัวแทนประเทศไทย ในการแสดงกีตาร์ Southeast Asian Guitar Festival'78 ร่วมแสดงกีตาร์กับตัวแทนจากประเทศเอเชีย 7 ประเทศ พ.ศ. 2521 ได้รับรางวัลประกาศเกียรติคุณของชมรมสภาวะแวดล้อมสยาม "เพลงแม่เจ้าพระยา" ในการร่วมรณรงค์เพื่อรักษาสภาวะแวดล้อมที่ดีต่อประเทศไทยในปี 2529ประวัติการศึกษาประวัติการศึกษา. - สาขาศิลปะเพื่อการโฆษณา (Bachelor of Fine Arts in Advertising, University of Montevallo) รัฐแอละแบมา สหรัฐอเมริกา - ปริญญาโท ศิลปศาสตร์มหาบัณฑิต รัฐศาสตร์ มหาวิทยาลัยรามคำแหง - ประกาศนียบัตรหลักสูตร "ผู้บริหารกระบวนการยุติธรรมระดับสูง" บ.ย.ส.รุ่นที่ 6 วิทยาลัยการยุติธรรม สำนักงานศาลยุติธรรม - ปริญญาบัตรหลักสูตรการป้องกันราชอาณาจักรภาครัฐร่วมเอกชน รุ่นที่ 16 (วปรอ. 4616) วิทยาลัยป้องกันราชอาณาจักร - ประกาศนียบัตรชั้นสูงหลักสูตร การเมืองการปกครองในระบอบประชาธิปไตย สำหรับนักบริหารระดับสูง รุ่นที่ 9 สถาบันพระปกเกล้า - ประกาศนียบัตรชั้นสูง หลักสูตร Director Certification Program รุ่นที่ 72 สถาบันกรรมการบริษัทไทย - ประกาศนียบัตรหลักสูตร ผู้บริหารระดับสูง สถาบันวิทยาการตลาดทุน รุ่นที่ 6 สถาบันวิทยาการตลาดทุนงานในปัจจุบันงานในปัจจุบัน. - กรรมการผู้จัดการ บริษัท นันทนา จำกัด - กรรมการผู้จัดการ บริษัท โลมา โฮลดิ้ง จำกัด - กรรมการและเลขานุการ[มูลนิธิวิภาวดีรังสิต]* กรรมการและเหรัญญิกสโมสรขี่ม้าตีคลี ในพระบรมราชูปถัมป์ - กรรมการผู้ทรงคุณวุฒิของสภาลูกเสือไทย - กรรมการบริหารลูกเสือแห่งชาติ - ประธานอนุกรรมการฝ่ายต่างประเทศในคณะกรรมการบริหารลูกเสือแห่งชาติ - อดีตที่ปรึกษาประธานวุฒิสภา - อดีตที่ปรึกษารัฐมนตรีประจำสำนักนายกรัฐมนตรี - อดีตที่ปรึกษาสมาคมขี่ม้าแห่งประเทศไทย - อดีตที่ปรึกษาประจำคณะกรรมาธิการศึกษา ตรวจสอบเรื่องการทุจริตและสร้างเสริมธรรมาภิบาล วุฒิสภา - อดีตผู้พิพากษาสมทบศาลทรัพย์สินทางปัญญาและการค้าระหว่างประเทศกลาง - อดีตที่ปรึกษาชมรมผู้บริหารกระบวนการยุติธรรม - อดีตกรรมการฝ่ายจัดการพระราชพิธีพระราชทานเพลิงศพ สมเด็จพระพี่นางเธอเจ้าฟ้ากัลยาณิวัฒนา กรมหลวงนราธิวาสราชนครินทร์ สำนักนายกฯ - อดีตกรรมการประชาสัมพันธ์ สำนักงานคณะกรรมการการเลือกตั้ง - อดีตคณะกรรมการจัดทำแผนประชาสัมพันธ์เชิงรุก สำนักงานเลขาธิการวุฒิสภา - อดีตอนุกรรมาธิการกิจการลูกเสือ วุฒิสภา - อดีตอนุกรรมาธิการจัดกิจกรรมเฉลิมพระเกียรติฯ วุฒิสภา - อดีตอนุกรรมการจัดทำเพลงเฉลิมพระเกียรติพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 80 พรรษา 5 ธันวาคม 2550 สำนักนายกฯ - อดีตอนุกรรมการส่งเสริมและพัฒนาการคุ้มครองสิทธิของนักแสดง กรมทรัพย์สินทางปัญญา กระทรวงพาณิชย์ชีวิตส่วนตัว ชีวิตส่วนตัว. ปานศักดิ์ รังสิพราหมณกุล สมรสกับ หม่อมราชวงศ์ปรียนันทนา รังสิต ธิดาคนเล็กของ หม่อมเจ้าปิยะรังสิต รังสิต พระโอรสในสมเด็จพระเจ้าบรมวงศ์เธอ พระองค์เจ้ารังสิตประยูรศักดิ์ กรมพระยาชัยนาทนเรนทร กับ หม่อมเอลิซาเบท รังสิต ณ อยุธยา (ชารนแบรเกอร)(Elisabeth Scharnberger)และพระเจ้าวรวงศ์เธอ พระองค์เจ้าวิภาวดีรังสิต  พระธิดาใน พระราชวรวงศ์เธอ กรมหมื่นพิทยาลงกรณ์ และหม่อมเจ้าพิมลพรรณ วรวรรณผลงานดนตรี ผลงานดนตรี. เมื่อ พ.ศ. 2527 ปานศักดิ์ ออกผลงานเพลงอัลบั้มแรก ไปทะเล เป็นศิลปินคนแรกของค่ายไนท์สปอตโปรดักชัน ในสังกัด WEA และเพลงไปทะเลเป็นมิวสิกวิดีโอแรกของเมืองไทย ที่มีการวางเนื้อเรื่องในมิวสิกวิดีโอ ได้รับการสนับสนุนจากโกดักประเทศไทย โดยปานศักดิ์ได้มองเห็นว่าตลาดเพลงไทยสากลในยุคนั้นมีแนวโน้มดีขึ้น และพร้อมที่จะยอมรับเพลงไทยสากลในแนวใหม่ที่เป็นความตั้งใจที่จะทำมานานแล้ว จึงตัดสินใจเดินทางไปบันทึกเสียงเพลงชุด "ไปทะเล" ที่อเมริการ่วมกับเพื่อนนักดนตรีชาวอเมริกัน ซึ่งนับว่าเป็นผลงานเพลงชุดแรกของศิลปินไทยที่ไปทำการบันทึกเสียงในต่างประเทศ นอกจากนี้ยังมีการผลิตมิวสิกวิดีโอออกอากาศทางโทรทัศน์ มิวสิกวิดีโอชุดนี้ถ่ายทำโดย ไมเคิล วอลและต่อ สันติศิริ วิธีการร้องเพลงของปานศักดิ์ ใช้การเปล่งเสียงออกมาจากปอด ถือเป็นนักร้องคนแรกๆ ที่นำใช้เทคนิคนี้มาใช้กับเพลงไทย นอกจากนี้เพลงของเขายังมีเนื้อหาสอดแทรกปัญหาสังคม และสิ่งแวดล้อม ผลงานชุดที่สอง คิดไปเป็นชาวเกาะ วางจำหน่ายเมื่อ พ.ศ. 2529 ในสังกัดครีเอเทีย โดยจิระ มะลิกุล ปัจจุบันผลงานเพลงของปานศักดิ์ทั้งสองชุดไม่มีวางขายในท้องตลาดแล้ว สาเหตุอันเนื่องมาจากการฟ้องของปานศักดิ์ ในฐานะโจทก์ซึ่งเป็นเจ้าของลิขสิทธิ์เพลง ทำให้บริษัท อามีโก้ สตูดิโอ ซึ่งเป็นผู้ผลิตและจำหน่ายเทป/ซีดี ต้องเก็บผลงานทั้งหมดออกจากท้องตลาด และต่อมาศาลฎีกา ทรัพย์สินทางปัญญาตัดสินให้ปานศักดิ์ชนะคดี และได้รับการชดใช้ค่าเสียหาย ซึ่งเป็นคดีที่ใช้เวลายาวนานกว่า 7 ปีครึ่ง คำพิพากษาดังกล่าวยังเป็นกรณีศึกษาให้แก่ผู้ที่ศึกษาทางกฎหมายลิขสิทธิ์ในเวลาต่อมา ต่อมาในปี 2550 ปานศักดิ์ได้ปรากฏตัวแสดงดนตรีในเทศกาลดนตรี Fat Festival ณ เมืองทองธานีเครื่องราชอิสริยาภรณ์เครื่องราชอิสริยาภรณ์. - ทวีติยาภรณ์ช้างเผือก - ทวีติยาภรณ์มงกุฏไทย - ตริตราภรณ์ช้างเผือก - ตริตราภรณ์มงกุฏไทย - ตติยดิเรกคุณาภรณ์ - เหรียญลูกเสือสดุดี ชั้นที่ 1 - เหรียญกาชาดสมนาคุณ ชั้นที่ 1</doc>
