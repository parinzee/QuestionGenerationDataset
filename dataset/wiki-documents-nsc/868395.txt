<doc id="868395" url="https://th.wikipedia.org/wiki?curid=868395" title="แอสอิฟอิตส์ยัวร์ลาสต์">แอสอิฟอิตส์ยัวร์ลาสต์ "แอสอิฟอิตส์ยัวร์ลาสต์" () เป็นเพลงของวงเกิร์ลกรุปเกาหลีใต้ แบล็กพิงก์ ออกจำหน่ายเมื่อวันที่ 22 มิถุนายน ค.ศ. 2017 โดยวายจีเอนเตอร์เทนเมนต์ และจัดจำหน่ายโดยเคทีมิวสิกเบื้องหลังและการออกจำหน่าย เบื้องหลังและการออกจำหน่าย. ในช่วงกลางเดือนพฤษภาคม ค.ศ. 2017 ตัวแทนจากวายจีเอนเตอร์เทนเมนต์เผยว่า แบล็กพิงก์กำลังทำงานเพื่อการคัมแบ็กในเดือนมิถุนายน ต่อมาในวันที่ 5 มิถุนายน มีการเปิดเผยว่า แบล็กพิงก์จะถ่ายทำมิวสิกวิดีโอสำหรับซิงเกิลใหม่ในช่วงสัปดาห์นั้น ภายในวันเดียวกัน ยัง ฮย็อน-ซ็อก ผู้บริหารของวายจีได้ปล่อยภาพของแบล็กพิงก์ขณะกำลังถ่ายมิวสิกวิดีโอใหม่ ซึ่งเป็นการยืนยันได้ว่า แบล็กพิงก์จะคัมแบ็กครั้งแรกในรอบ 7 เดือน ต่อจากซิงเกิลอัลบั้ม สแควร์ทู ที่ปล่อยออกมาในเดือนพฤศจิกายน ค.ศ. 2016 ในวันที่ 6 มิถุนายน มีการประกาศว่า แบล็กพิงก์จะปล่อยเพลงใหม่ระหว่างวันที่ 15-20 มิถุนายน ในวันที่ 13 มิถุนายน ค.ศ. 2017 วายจีเอนเตอร์เทนเมนต์ได้เผยแพร่ทีเซอร์ของซิงเกิลใหม่และยืนยันการออกจำหน่ายในวันที่ 22 มิถุนายน ตั้งแต่วันที่ 16-18 มิถุนายน มีการปล่อยภาพทีเซอร์ของสมาชิกแต่ละคน ในวันที่ 19 มิถุนายน แบล็กพิงก์เปิดเผยชื่อซิงเกิลว่าเป็นเพลง "แอสอิฟอิตส์ยัวร์ลาสต์" () และยืนยันเวลาที่จะปล่อยเพลง ในวันที่ 20 มิถุนายน ทีเซอร์ของของมิวสิกวิดีโอถูกเผยแพร่ทางช่องแบล็กพิงก์ ในยูทูบ และทางช่องวีไลฟ์แชนแนลของวง "แอสอิฟอิตส์ยัวร์ลาสต์" ออกจำหน่ายเมื่อวันที่ 22 มิถุนายน ค.ศ. 2017 ในเวลา 18.00 น. ตามเวลามาตรฐานเกาหลี มิวสิกวิดีโอกำกับโดยซอ ฮย็อน-ซึง มีผู้เข้าชมมากกว่า 13 ล้านครั้งใน 24 ชั่วโมงแรกบนยูทูบ ทำลายสถิติเดิมคือเพลง "นอตทูเดย์" ของบีทีเอส</doc>
