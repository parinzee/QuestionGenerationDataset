<doc id="939826" url="https://th.wikipedia.org/wiki?curid=939826" title="สโมสรฟุตบอลกัว">สโมสรฟุตบอลกัว สโมสรฟุตบอลกัว เป็นสโมสรฟุตบอลอาชีพในประเทศอินเดีย ตั้งอยู่ที่รัฐกัว ปัจจุบันลงแข่งขันในอินเดียนซูเปอร์ลีก ก่อตั้งเมื่อวันที่ 26 สิงหาคม ค.ศ. 2014 โดย Dattaraj Salgaocar และ Shrinivas Dempo และมีบริษัทเอกชนสโมสรฟุตบอลแห่งรัฐกัวเป็นเจ้าของ ทำให้รัฐกัวเป็นเพียงรัฐเดียวของอินเดียที่ประกาศให้ฟุตบอลเป็นกีฬาประจำรัฐ สัญลักษณ์ของสโมสรคือรูปกระทิง สีประจำสโมสรคือน้ำเงินและส้ม สื่อถึงชายทะเลและแสงอาทิตย์ตามลำดับ กัวใช้สนามกีฬาฟาตอร์ดาเป็นสนามเหย้า ผู้จัดการหรือผู้ฝึกสอนคนแรกของสโมสรคือ ซิโก อดีตนักฟุตบอลชาวบราซิล มีการซื้อตัวผู้เล่นที่สำคัญอย่างรอแบร์ ปีแร็ส และลูซีอู สโมสรจบอันดับที่สองในซูเปอร์ลีกปกติ ฤดูกาล 2014 ต่อมาในรอบเพลย์ออฟ กัวสิ้นสุดที่รอบรองชนะเลิศ ด้วยการแพ้จุดโทษต่อ Atlético de Kolkata และในฤดูกาล 2015 กัวจบอันดับที่หนึ่งในฤดูกาลปกติ และคว้ารองแชมป์ในนัดชิงชนะเลิศซูเปอร์ลีก</doc>
