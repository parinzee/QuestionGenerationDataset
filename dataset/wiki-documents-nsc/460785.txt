<doc id="460785" url="https://th.wikipedia.org/wiki?curid=460785" title="โอต้าว">โอต้าวโอต้าว โอต้าว. โอต้าว หรือ โอวต้าว เป็นอาหารพื้นเมืองประจำจังหวัดภูเก็ต อาหารของชาวจีนฮกเกี้ยนที่ถูกนำเข้ามาที่จังหวัดภูเก็ต สิงคโปร์ และปีนังซึ่งโอวต้าวของแต่ละเมืองก็จะมีความแตกต่างกันไป ที่เรียกว่า โอต้าว เพราะ โอ(蚝) เป็นภาษาจีนฮกเกี้ยน แปลว่าหอย ในประเทศสิงคโปร์ และประเทศมาเลเซียเรียกว่า โอเจี้ยน (蚝煎) โอต้าว มีลักษณะคล้ายหอยทอดของภาคกลาง แต่เนื้อแป้งเหนียวนุ่มกว่า(แป้งสาลีผสมแป้งมันสำปะหลัง) เพราะผ่านการปรุงพิเศษ รสชาติจัดจ้าน มีส่วนผสมของหอยนางรมตัวเล็กๆ (ชาวภูเก็ตเรียก หอยติบ) ผสมกับเผือกนึ่ง ไข่ไก่ ไม่ใส่ถั่วงอกแต่จะนิยมทานเป็นเครื่องเคียง ปรุงรสด้วยซีอิ้วขาว พริกไทย น้ำตาล ผัดให้เข้ากัน แต่งหน้าด้วยการโรยกากหมู กุ้งแห้งหอมแดงเจียว นิยมเสิร์ฟพร้อมถั่วงอกและซอสพริกเพื่อแก้เลี่ยนและเติมรสชาติความเข้มข้นของโอต้าว หากจะทานให้อร่อยยิ่งขึ้น ต้องห่อด้วยใบตองแบบโบราณจะทำให้โอต้าวหอมอร่อยและไม่เยิ้มไปด้วยน้ำมัน ชาวภูเก็ตนิยมรับประทานโอต้าวเป็นอาหารว่าง โดยมากนิยมรับประทานกันตอนบ่าย และ ตอนกลางคืนโดยเป็นอาหารว่างมื้อดึก มีรสชาติจัดจ้าน สามารถปรุงรสเพิ่มเติมได้ตามใจผู้รับประทาน ซึ่งแหล่งขายโอต้าวขึ้นชื่อในจังหวัดภูเก็ตที่สำคัญคือ โอต้าว บางเหนียว ตลาดเกษตร สะปำ และ โอต้าว ถนนปฏิพัทธ์</doc>
