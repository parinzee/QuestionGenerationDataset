<doc id="568454" url="https://th.wikipedia.org/wiki?curid=568454" title="วัดโชติทายการาม">วัดโชติทายการาม วัดโชติทายการาม เป็นวัดในพระพุทธศาสนาเถรวาท สังกัดคณะสงฆ์มหานิกาย ตั้งอยู่เลขที่ 3 หมู่ที่ 1 ต.ดำเนินสะดวก อ.ดำเนินสะดวกจ.ราชบุรีประวัติ ประวัติ. สร้างขึ้นด้วยศรัทธาของคุณปู่มั่ง มั่งมี คหบดีผู้มีใจกุศล ถวายที่ดินของตนเพื่อสร้างวัด กับทั้งบอกบุญชาวบ้านรวมเงินได้ 1 ชั่งเศษ ก่อสร้างกุฏิ 1 หลัง เมื่อ พ.ศ. 2417 แล้วนิมนต์พระภิกษุช่วง จากวัดบางคนฑีใน มาเป็นเจ้าอาวาสองค์แรกที่ตั้ง ที่ตั้ง. ตั้งอยู่เลขที่ 3 หมู่ที่ 1 ต.ดำเนินสะดวก อ.ดำเนินสะดวก จ.ราชบุรี- ทางด้านฝั่งขวาของคลองดำเนินสะดวก - ทิศเหนือติดต่อกับที่ว่าการอำเภอดำเนินสะดวกศาสนสถานปูชนียสถานในวัดศาสนสถานปูชนียสถานในวัด. - พระอุโบสถ- หลวงพ่อลพบุรีราเมศร์ เป็นพระพุทธรูปปางมารวิชัย สมัยสุโขทัย – ลพบุรี เดิมอยู่ที่วัดร้างในจังหวัดลพบุรี เป็นพระพุทธรูปศิลาแลง- ประตูลับแล เป็นถาวรวัตถุที่สำคัญคู่กับการสร้างวัด มีรูปเสือซึ่งเป็นนามปีของหลวงพ่อช่วง ประดิษฐานอยู่ริมคลองดำเนินสะดวก- ศาลาการเปรียญ,- มณฑป- พิพิธภัณฑ์- พลับพลาที่ประทับเหตุการณ์สำคัญเหตุการณ์สำคัญ. - เมื่อวันที่ 16 กรกฎาคมพ.ศ. 2447 พระบาทสมเด็จพระจุลจอมเกล้าเจ้าอยู่หัว (ร.5) เสด็จประพาสต้นโดยทางเรือ ทรงให้นำเรือพระที่นั่งเทียบหน้าวัด ตรงศาลาการเปรียญ หลวงพ่อช่วงได้ทราบจึงนำพระลูกวัด 5 รูป ลงมาสวดชัยมงคลคาถาต้อนรับ พระองค์ทรงพอพระราชหฤทัยเป็นยิ่งนัก ทรงถวายปัจจัยเพื่อบูรณะวัด 10 ชั่ง ถวายพระรูปละ 1 ตำลึง และแต่งตั้งพระอธิการช่วง เป็นพระครูวรปรีชาวิหารกิจ ณ ศาลาท่าน้ำของวัดโชติฯ และโปรดเกล้าฯ ให้ทหารมหาดเล็กจัดที่ประทับบนศาลา ทรงให้พนักงานเครื่องต้นประกอบพระกระยาหารสำหรับเสวย ที่ศาลาท่าน้ำศาลาการเปรียญหลังปัจจุบัน - วันเสาร์ที่ 4 พฤศจิกายน พ.ศ. 2510 เวลา 12.00 น.พระบาทสมเด็จพระเจ้าอยู่หัว และสมเด็จพระนางเจ้าพระบรมราชินีนาถ ได้เสด็จมาบำเพ็ญพระราชกุศ ถวายผ้าพระกฐินต้น ณ วัดโชติทายการาม ในเทศกาลออกพรรษา ตามคำกราบบังคมทูลอัญเชิญเสด็จพระราชดำเนินของประชาชนชาวดำเนินสะดวกที่ ปรารถนาจะได้เข้าเฝ้าชมพระบารมีของทั้งสองพระองค์ลำดับเจ้าอาวาสลำดับเจ้าอาวาส. - พระครูวรปรีชาวิหารกิจ (หลวงพ่อช่วง) - พระธรรมวิรัตสุนทร (หลวงพ่อเชย) - พระครูบรรณาการวิมล (หลวงพ่อยนต์) - พระครูสุนทรธรรมรัต (หลวงพ่อไซร,พิชัย) - พระมหาประกอบ โชติปุญฺโญ ป.ธ.7 เจ้าอาวาสรูปปัจจุบัน</doc>
