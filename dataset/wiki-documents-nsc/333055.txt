<doc id="333055" url="https://th.wikipedia.org/wiki?curid=333055" title="ทางหลวงแผ่นดินหมายเลข 225">ทางหลวงแผ่นดินหมายเลข 225 ทางหลวงแผ่นดินหมายเลข 225 สายแยกบึงบอระเพ็ด–ชัยภูมิ เป็นถนนที่เชื่อมระหว่างภาคเหนือกับภาคตะวันออกเฉียงเหนือ เริ่มต้นที่สามแยกบึงบอระเพ็ด ตัดกับถนนพหลโยธินก่อนขึ้นสะพานเดชาติวงศ์ ตัดผ่าน อำเภอชุมแสง อำเภอหนองบัว จังหวัดนครสวรรค์ อำเภอบึงสามพันและอำเภอวิเชียรบุรี จังหวัดเพชรบูรณ์ ขึ้นไปสู่จังหวัดทางภาคตะวันออกเฉียงเหนือ เริ่มตั้งแต่อำเภอภักดีชุมพล อำเภอเทพสถิต อำเภอหนองบัวระเหว อำเภอบ้านเขว้า และสิ้นสุดที่วงเวียนอนุสาวรีย์พระยาภักดีชุมพล อำเภอเมือง จังหวัดชัยภูมิ ระยะทางยาวประมาณ 268 กิโลเมตรเป็นทางหลวง 2 จราจรสวนกัน และบางช่วงเป็น 4 ช่องจราจร โดยถนนเส้นนี้อยู่ในส่วนหนึ่งของแผนงานการก่อสร้างทางสายหลักเป็น 4 ช่องจราจร ระยะที่ 2 (โครงข่ายที่ 6 สายนครสวรรค์–ชัยภูมิ–อำเภอบ้านไผ่–มหาสารคาม–ร้อยเอ็ด–ยโสธร–อุบลราชธานี–ช่องแม็ก) ระยะทาง 672 กิโลเมตร ของกรมทางหลวง อย่างไรก็ตาม เส้นทางบางส่วนที่มีความสำคัญสูงมาก เนื่องจากอยู่ใกล้ตัวเมืองใหญ่ หรือเป็นเส้นทางหลักของประเทศ ได้มีการเสนอของบประมาณ และดำเนินการไปบ้างแล้วรายละเอียดของเส้นทาง รายละเอียดของเส้นทาง. ทางหลวงสายนี้เริ่มต้นที่สามแยกบึงบอระเพ็ด ซึ่งแยกมาจากถนนพหลโยธิน บริเวณเชิงสะพานเดชาติวงศ์ ก่อนเข้าเมืองนครสวรรค์ อำเภอเมืองนครสวรรค์ จังหวัดนครสวรรค์ไปตามทิศตะวันออก ซึ่งถนนสายนี้ในเขตอำเภอเมืองถึงอำเภอชุมแสง มีชื่อว่า ถนนนครสวรรค์-ชุมแสง ผ่าน บึงบอระเพ็ด ทับกฤช เกยไชย ในช่วงนี้จะขนานเลียบกับทางรถไฟสายเหนือ ช่วงสถานีรถไฟปากน้ำโพ - ชุมแสง พอก่อนเข้าเมืองชุมแสง เพียง 7กิโลเมตร มีทางเลี่ยงเมืองชุมแสง มีชื่อว่า ถนนนครสวรรค์-หนองบัว เมื่อเข้าไปในเขตเทศบาลเมืองชุมแสง มีชื่อว่า ถนนเทศบาลพัฒนา 3 และถนนเทศบาลพัฒนา 2 เมื่อระหว่างอำเภอชุมแสงกับอำเภอหนองบัวมีชื่อว่า ถนนชุมแสง-หนองบัว ผ่านสี่แยกหนองบัว ซึ่งตัดกับทางหลวงแผ่นดินหมายเลข 11 ระหว่างอำเภอหนองบัวกับอำเภอบึงสามพัน มีชื่อว่า ถนนหนองบัว-ซับสมอทอด ผ่านสี่แยกราหุล ซึ่งตัดผ่านทางหลวงแผ่นดินหมายเลข 21 และช่วงอำเภอบึงสามพันจนถึงจังหวัดชัยภูมิ มีชื่อว่า ถนนนครสวรรค์-ชัยภูมิ จนถีงวงเวียนอนุสาวรีย์พระยาภักดีชุมพล จะตัดผ่านภูเขา ช่วงรอยต่อระหว่างอำเภอวิเชียรบุรี จังหวัดเพชรบูรณ์ อำเภอภักดีชุมพล อำเภอเทพสถิต และอำเภอหนองบัวระเหว จังหวัดชัยภูมิ มีจุดชมวิว 1 แห่ง การนับหลักกิโลเมตรของถนนสายนี้ เริ่มต้นนับกิโลเมตรที่ 0+000 จากถนนพหลโยธิน นับไปจนถึงกิโลเมตรที่ 253+290 ที่จังหวัดชัยภูมิ รวมระยะทาง 253.29 กิโลเมตรทางแยกที่สำคัญทางแยกที่สำคัญ. - แยกบึงบอระเพ็ด ตัดกับถนนพหลโยธิน กิโลเมตรที่ 238 ช่วงเชิงสะพานเดชาติวงศ์ เข้าเมืองนครสวรรค์ จังหวัดนครสวรรค์ - แยกหนองบัว ตัดกับทางหลวงแผ่นดินหมายเลข 11 (ถนนอินทร์บุรี–วังทอง) ช่วงอำเภอหนองบัว จังหวัดนครสวรรค์ - แยกราหุล ตัดกับทางหลวงแผ่นดินหมายเลข 21 (ถนนสระบุรี–หล่มสัก) ช่วงอำเภอบึงสามพัน จังหวัดเพชรบูรณ์ - แยกถนนบายพาสชัยภูมิ(เลี่ยงเมืองตะวันตก) บรรจบสี่แยกบายพาสทางหลวงแผ่นดินหมายเลข 201 - ห้าแยกโนนไฮ สิ้นสุดที่ถนนหฤทัย จังหวัดชัยภูมิสถานที่สำคัญระหว่างเส้นทางสถานที่สำคัญระหว่างเส้นทาง. - ท่าข้าวกำนันทรง - อุทยานพระพุทธศาสนา นครสวรรค์ - ทางรถไฟสายเหนือ - ศูนย์แสดงพันธุ์สัตว์น้ำ บึงบอระเพ็ด- วัดเกรียงไกรกลาง - สำนักงานขนส่ง จังหวัดนครสวรรค์ (สาขาหนองบัว) - เขาพระ ในพระราชดำริ- ทุ่งทานตะวัน บึงสามพัน - จุดชมวิวเขาพังเหย - ทุ่งดอกกระเจียว - อุทยานแห่งชาติป่าหินงาม- แม่น้ำชี - ศาลเจ้าพ่อพญาแล หนองปลาเฒ่า</doc>
