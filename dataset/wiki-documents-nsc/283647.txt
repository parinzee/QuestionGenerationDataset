<doc id="283647" url="https://th.wikipedia.org/wiki?curid=283647" title="สไมล์เรดิโอ">สไมล์เรดิโอ สไมล์ เรดิโอ () เป็นรายการเพลงไทยสากลทางวิทยุในกรุงเทพมหานครที่โดดเด่นในช่วงต้นทศวรรษ 2530 ดำเนินการผลิตโดย บริษัท มีเดีย พลัส จำกัดประวัติ ประวัติ. รายการ สไมล์ เรดิโอ เริ่มกระจายเสียงครั้งแรกทางสถานีวิทยุกระจายเสียงแห่งประเทศไทย เอฟเอ็ม 88.0 เมกะเฮิร์ตซ์ หรือที่เรียกกันว่า คลื่นสุดท้ายทางซ้ายสุด โดยจัดเปิดเพลงไทยสากลหลากหลายสไตล์ ทั้งที่กำลังได้รับความนิยม และเพลงหาฟังยากชนิดสถานีอื่นๆ ไม่กล้าเปิดได้ ซึ่งริเริ่มมาจากคลื่นนี้ เช่น เพลงบรรเลง เพลงประกอบ เพลงในเวอร์ชัน Remix โดยเป็นรายการเพลงรายแรกที่จัดตลอดทั้งวัน มีการทำ Jingle ด้วยตนเอง มีการพูดทับในตอนต้นเพลงและตบท้ายเพลง และเป็นรายการเพลงที่ "ไม่รับคิวเพลงจากใคร" จึงสามารถเปิดเพลงได้อย่างอิสระโดยไม่ยึดติดกับสังกัดค่ายเพลงใดๆ ทั้งสิ้นความนิยม ความนิยม. รายการนี้ได้รับความนิยมจากผู้ฟังเป็นจำนวนมาก และเป็นที่เชื่อถือของคนในแวดวงสื่อสารมวลชนทุกๆ แขนง โดยสามารถแจ้งเกิดคนขายเสียงจนต้องเผยหน้าค่าตาออกสู่สาธารณชนได้หลายคน อาทิ วินิจ เลิศรัตนชัย, หัทยา เกษสังข์, สาลินี ปันยารชุน นอกจากนี้ยังมีการจัดกิจกรรมสำหรับแฟนรายการอยู่เป็นระยะๆ มีการจัดคอนเสิร์ตครั้งสำคัญ "Live Project" ที่ เอ็ม 88 ไลฟ์เฮ้าส์ รามคำแหง อีกทั้งยังได้ผลิตรายการโทรทัศน์และนิตยสารของตนเองด้วยการเปลี่ยนแปลงครั้งสำคัญ การเปลี่ยนแปลงครั้งสำคัญ. "สไมล์ เรดิโอ" ได้เกิดการเปลี่ยนแปลงครั้งสำคัญในช่วงต้นปี พ.ศ. 2535 โดยต้องแพ้ประมูลคลื่นวิทยุกรมประชาสัมพันธ์ และมีการลาออกของดีเจชื่อดังบางคน ทำให้รายการต้องย้ายไปกระจายเสียงทางสถานีวิทยุในเครือกองทัพบกที่เอฟเอ็ม 98.0 เมกะเฮิร์ตซ์ในชื่อเดิม แต่ได้ขยายการจัดรายการออกเป็น 5 คลื่น โดยมีการส่งสัญญาณด้วยระบบดิจิตอลผ่านดาวเทียมไปทั่วประเทศ เพื่อให้เป็นที่รู้จักของคนทั่วไปมากยิ่งขึ้น ด้วยการจัดรายการเพลงตามคอนเซ็ปท์ของแต่ละคลื่น ได้แก่ สไมล์ เรดิโอ I (98.0) สไมล์ เรดิโอ II (94.5) สไมล์ เรดิโอ III (99.5) สไมล์ เรดิโอ IV (107.5) และสไมล์ เรดิโอ V (102.5) แต่ดำเนินรายการได้อีกไม่กี่ปีก็ต้องปิดตัวลงในราวปี พ.ศ. 2538นักจัดรายการวิทยุที่มีชื่อเสียงนักจัดรายการวิทยุที่มีชื่อเสียง. - วินิจ เลิศรัตนชัย - หัทยา เกษสังข์ - สาลินี ปันยารชุน - นิมิตร ลักษมีพงศ์ - วิทวัส ศุภเมธากร - สุทธิธรรม สุจริตตานนท์ - ธเนศ แสงโชติกุล - มณฑาณี ตันติสุข - สมเกียรติ อริยะชัยพาณิชย์ (Remix) - ฯลฯ</doc>
