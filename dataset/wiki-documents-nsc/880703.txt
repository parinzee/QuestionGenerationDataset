<doc id="880703" url="https://th.wikipedia.org/wiki?curid=880703" title="ปราสาทโฮเอินซาลซ์บูร์ก">ปราสาทโฮเอินซาลซ์บูร์ก ปราสาทโฮเอินซาลซ์บูร์ก () เป็นป้อมปราการบนยอดเขาเฟสตุงซ์แบร์ก (Festungsberg) ที่ระดับความสูง 506 เมตรเหนือระดับน้ำทะเล เป็นภูเขาขนาดเล็กในเมืองซาลซ์บูร์กของประเทศออสเตรีย ปราสาทหลังนี้เคยถูกใช้เป็นที่พำนักของเจ้าชายอัครมุขนายกแห่งซาลซ์บูร์ก มีความยาว 250 เมตรและกว้าง 150 เมตร ปราสาทแห่งนี้เริ่มก่อสร้างในปีค.ศ. 1077 ในสมัยอัครมุขนายกเกิบฮาร์ด ฟอน เฮลเฟินชไตน์ และมีการต่อเติมขยายขนาดเรื่อยๆ จนถึงปี ค.ศ. 1519 จัดเป็นหนึ่งในปราสาทที่ใหญ่ที่สุดที่สร้างขึ้นในสมัยกลาง เมื่อมีการสร้างรถรางเคเบิลขึ้นภูเขาแห่งนี้ในปีค.ศ. 1892 ปราสาทโฮเอินซาลซ์บูร์กได้รับการบูรณะและตกแต่งใหม่เพื่อเป็นแหล่งท่องเที่ยวของเมือง</doc>
