<doc id="293843" url="https://th.wikipedia.org/wiki?curid=293843" title="ครูบ้านนอก บ้านหนองฮีใหญ่">ครูบ้านนอก บ้านหนองฮีใหญ่ ครูบ้านนอก บ้านหนองฮีใหญ่ เป็นภาพยนตร์ไทยที่ออกฉายเมื่อวันที่ 14 มกราคม พ.ศ. 2553 สร้างโดย สหมงคลฟิล์ม อินเตอร์เนชั่นแนล ผลิตภาพยนตร์โดย ครกไม้ไทยลาวม่วนซื่นโฮ กำกับโดย สุรสีห์ ผาธรรม นำแสดงโดย พิเชษฐ์ กองการ, ฟ้อนฟ้า ผาธรรม, หม่ำ จ๊กมก, อสงไขย ผาธรรม, คำปาณี วงทองคำ และ พันนา ฤทธิไกร เป็นภาพยนตร์ที่นำภาพยนตร์ ครูบ้านนอก ในปี พ.ศ. 2521 มาทำใหม่ ซึ่งมีโครงสร้างลักษณะใกล้เคียงกัน แต่แก่นเรื่องพลิกแพลงไปจากเดิม ภาพยนตร์ถ่ายทำที่เฮือนสวนดอนธรรม จังหวัดกาฬสินธุ์ เกือบทั้งเรื่อง ภาพยนตร์ทำรายได้ 3.52 ล้านบาท ภาพยนตร์ได้กระแสตอบรับที่ดีมากโดยเฉพาะภาคอีสานที่ให้การตอบรับเป็นอย่างดีเรื่องย่อ เรื่องย่อ. ในปี พ.ศ. 2520 เมื่อ พิเชษฐ์ (พิเชษฐ์ กองการ) สำเร็จการศึกษาจากวิทยาลัยครูพระนคร เขาเลือกมาบรรจุเป็นครูที่โรงเรียนบ้านหนองฮีใหญ่ในชนบทอันห่างไกล โดยมี ครูใหญ่ชาลี (หม่ำ จ๊กมก) เป็นครูสอนนักเรียนเพียงลำพังของโรงเรียน ต่อมาได้มีครูมาสมทบเพิ่มอีก 2 คนคือ ครูสมชาติ (อสงไขย ผาธรรม) ที่จำใจมาเป็นครูเพราะหางานทำในเมืองไม่ได้ และ ครูแสงดาว (ฟ้อนฟ้า ผาธรรม) ที่มาเป็นครูอยู่ที่หนองฮีใหญ่เพื่อรอจังหวะโยกย้ายเข้าไปเป็นครูในตัวเมือง ตลอดระยะเวลาที่มาเป็นครูอยู่ที่หนองฮีใหญ่ ครูพิเชษฐ์ได้อุทิศทั้งกายและใจในการพัฒนาการเรียนการสอนและชีวิตความเป็นอยู่ของเด็กนักเรียนทุกคนจนกลายเป็นที่รักของทุกคนในหมู่บ้าน อีกทั้งยังเป็นแรงบันดาลใจให้ทั้ง ครูใหญ่ชาลี,ครูสมชาติ และ ครูแสงดาว ได้รู้ซึ้งถึงเกียรติยศของคำว่า “ครู” แต่แล้วครูพิเชษฐ์บังเอิญไปเปิดโปงขบวนการผิดกฎหมายของผู้มีอิทธิพลในท้องที่จนถูกมือปืนตามล่า ทำให้เขาต้องพักการสอนและหนีออกจากหมู่บ้านไปซ่อนตัว แต่ด้วยวิญญาณความเป็นครู ทำให้ครูพิเชษฐ์หวนกลับมาสอนหนังสือเด็กที่โรงเรียนอีกครั้ง ขณะครูพิเชษฐ์กำลังขี่จักรยานเข้าสู่รั้วโรงเรียนเท่านั้นมือปืนหน้าเหี้ยมได้ยิงตรงศีรษะจนจักรยานล้มลงสู่พื้นดิน ท่ามกลางความตกตะลึงของครูและนักเรียน จนเกิดเป็นเหตุการณ์ไม่คาดฝันที่ทุกคนแห่งบ้านหนองฮีใหญ่จะจดจำไปอีกตราบนานเท่านานนักแสดงนักแสดง. - พิเชษฐ์ กองการ รับบท ครูพิเชษฐ์ - ฟ้อนฟ้า ผาธรรม รับบท ครูแสงดาว - เพ็ชรทาย วงษ์คำเหลา รับบท ครูใหญ่ชาลี - อสงไขย ผาธรรม รับบท ครูสมชาติ - คำปาณี วงทองคำ รับบท ลำดวน - พันนา ฤทธิไกร รับบท อาจารย์พัน - โชติทิวัตถ์ ผลรัศมี รับบท ด.ช.ปัญญา</doc>
