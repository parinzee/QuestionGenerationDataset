<doc id="641298" url="https://th.wikipedia.org/wiki?curid=641298" title="นัมบ์ (เพลงลิงคินพาร์ก)">นัมบ์ (เพลงลิงคินพาร์ก) "นัมบ์" () เป็นเพลงของวงดนตรีร็อกชาวอเมริกัน ลิงคินพาร์ก เป็นซิงเกิลที่สามจากอัลบั้มเมทีโอรา และเป็นเพลงลำดับที่สิบสาม หรือเป็นเพลงสุดท้ายในอัลบั้ม เป็นเพลงหนึ่งของลิงคินพาร์กที่เป็นที่รู้จัก และติดอันดับหนึ่งในบิลบอร์ดเพลงอัลเทอร์เนทีฟภายใน 12 สัปดาห์ โดยติดอันดับหนึ่งของชาร์ตในปี พ.ศ. 2546 ในเวลา 6 สัปดาห์ และอีก 6 สัปดาห์ในปี พ.ศ. 2547 และติดอันดับที่ 11 ในบิลบอร์ดฮอต 100 เพลงได้นำไปดัดแปลงเป็นผลงานเพลง "นัมบ์/อานคอร์" ซึ่งเป็นการทำผลงานร่วมกันระหว่างลิงคินพาร์กกับนักร้องแร็ป เจย์-ซี โดยผลงานเพลงที่เป็นที่นิยมของศิลปินทั้งสอง นำมารวมกันในอัลบั้ม คอลลิชันคอร์ส (Collision Course) และได้รับรางวัลแกรมมี ในรางวัลแร็ป/ร้องยอดเยี่ยม "นัมบ์" ถูกจัดอันดับให้อยู่ในอันดับที่ 95 ในท็อป 100 แทร็กในรอบทศวรรษของเว็บไซต์บริการเพลงออนไลน์แรปโซดี (Rhapsody)มิวสิกวิดีโอ มิวสิกวิดีโอ. มิวสิกวิดีโอกำกับโดย โจ ฮาห์น ถ่ายทำที่กรุงปราก สาธารณรัฐเช็ก ฉากโรงเรียน ห้องเรียน ทางเดิน และสนามด้านนอก ตั้งอยู่ที่โรงเรียนมัธยมโยฮันเนสเคปเลอร์ ที่กรุงปราก ฉากสะพานถ่ายที่สะพานชาร์ลส (Charles Bridge) ซึ่งเป็นสถานที่ที่มีชื่อเสียงของกรุงปราก แต่เนื่องจากนักร้องนำ เชสเตอร์ เบนนิงตัน กำลังป่วยจากอาการปวดท้องและปวดหลังอย่างรุนแรง จึงเลื่อนการถ่ายทำ ในฉากโบสถ์ที่คล้ายกันในลอสแอนเจลิส มิวสิกวิดีโอมีเนื้อหาเกี่ยวกับปัญหาในครอบครัว และปัญหาสังคมที่ต้องเผชิญในชีวิตของนักศึกษาสาว ผู้ถูกทอดทิ้งจากสังคม (แสดงโดย Briana Evigan) เธอใช้เวลาส่วนใหญ่ในการวาดภาพ แสดงให้เห็นว่าเธออาจมีความฝันที่จะเป็นจิตรกร ในชั้นเรียนเธอโดนอาจารย์ว่าเพราะเธอวาดภาพขณะที่อาจารย์กำลังสอน ทุกคนในห้องจึงหัวเราะเยาะและล้อเธอ ทำให้เธอเป็นที่เยาะเย้ยของคนส่วนมากในโรงเรียนรายชื่อเพลง รายชื่อเพลง. เพลงทั้งหมดแต่งโดยลิงคินพาร์กเพลงในสื่ออื่นเพลงในสื่ออื่น. - นำมาใช้เป็นเพลงเปิดตัวเข้าชกของนักมวยยูเอฟซีชาวอังกฤษ พอล เคลลี (Paul Kelly) - นิกกี มินาจ (Nicki Minaj) นำเพลงไปรีมิกซ์เพื่อเปิดตัวมิกซ์เทป 'Encore '07'อันดับชาร์ตชาร์ตประจำสัปดาห์ชาร์ตสิ้นปี</doc>
