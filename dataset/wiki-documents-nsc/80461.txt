<doc id="80461" url="https://th.wikipedia.org/wiki?curid=80461" title="สังขยาปกาสกปกรณ์">สังขยาปกาสกปกรณ์ สังขยาปกาสกปกรณ์ เป็นปกรณ์ในภาษาบาลี ประเภทร้อยกรอง มีความยาว 73 คาถา ประพันธ์โดย พระญาณวิลาส พระภิกษุชาวลาว สังขยาปกาสกปกรณ์ ซึ่งพระญาณวิลาส ได้ประพันธ์ไว้นั้น เข้าใจว่าเจตนาให้ผู้ศึกษาสังขยาปกาสกปกรณ์ ศึกษาโดยใช้วิธีท่องจำ มาตรานับต่างๆ เพื่อการนำไปใช้ได้อย่างสะดวก เหมือนการท่องสูตรคูณของนักเรียนในปัจจุบัน การประพันธ์เป็นคาถานั้นง่ายต่อการจดจำก็จริง แต่มีความยุ่งยากในการศึกษาให้เข้าใจ เพราะงานประพันธ์เป็นคาถาต้องมีข้อความสั้นๆ กระชับ ตามกฎแห่งฉันทลักษณ์ การที่ถูกกำหนดด้วยกฎแห่งฉันทลักษณ์ ทำให้ผู้ประพันธ์ ไม่สามารถจะอธิบายขยายความอะไรให้ละเอียด ได้มากเหมือนการแต่งเป็นร้อยแก้วเนื้อหา เนื้อหา. เนื้อหาของสังขยาปกาสกปกรณ์ ว่าด้วยการคำนวณนับในลักษณะต่างกัน 6 ประเภท มาตรานับ คือ1. อัทธาสังขยา มาตราวัดระยะทาง 2. ธัญญสังขยา มาตราตวงสิ่งของ 3. ปมาณสังขยา มาตราชั่งสิ่งของ 4. ภัณฑสังขยา ระบบการนับจำนวน 5. มูลภัณฑสังขยา มาตรานับเงินตรา 6. นีลกหาปณสังขยา การนับมูลค่า และการกำหนดขนาดนีลกหาปณะ</doc>
