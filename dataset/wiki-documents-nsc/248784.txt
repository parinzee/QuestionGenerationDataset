<doc id="248784" url="https://th.wikipedia.org/wiki?curid=248784" title="มารีบอร์">มารีบอร์ มารีบอร์ () เป็นเมืองใหญ่อันดับที่ 2 ของประเทศสโลวีเนีย รองจากกรุงลูบลิยานาซึ่งเป็นเมืองหลวง โดยมีประชากรประมาณ 133,000 คน ตั้งอยู่ริมแม่น้ำดราวา เป็นเมืองใหญ่ที่สุดของภูมิภาคโลว์เออร์สติเรียของประเทศ มีท่าอากาศยานนานาชาติมารีบอร์เป็นท่าอากาศยานนานาชาติที่ใหญ่เป็นอันดับที่ 2 ของประเทศ และมีเมืองกราซ ประเทศออสเตรียเป็นเมืองขนาดใหญ่ที่อยู่ใกล้ที่สุด ห่างออกไปประมาณ 60 กิโลเมตร โดยสัญลักษณ์ของเมืองเป็นรูปนกพิราบกำลังบินบนปราสาทสีขาวซึ่งมีหอคอย 2 หอมารีบอร์ร่วมสมัย มารีบอร์ร่วมสมัย. สถานที่ท่องเที่ยวในเมืองที่นักท่องเที่ยวเยี่ยมชนเช่นวิหารกอทิกที่สร้างขึ้นในคริสต์ศตวรรษที่ 12 รวมถึงศาลากลางเมืองที่สร้างเป็นแบบสถาปัตยกรรมฟื้นฟูศิลปวิทยาหรือสถาปัตยกรรมเรอเนซองซ์ ซึ่งสร้างในคริสต์ศตวรรษที่ 15 เมืองนี้ยังมีมหาวิทยาลัยมารีบอร์ ซึ่งก่อตั้งในปี พ.ศ. 2504 ยังเป็นแหล่งองุ่นที่เก่าแก่แห่งหนึ่งของโลก รวมถึงเป็นถิ่นของทีมฟุตบอลเอ็นเคมารีบอร์ ที่มีชื่อเสียงมากในประเทศสโลวีเนีย และในทุก ๆ เดือนมกราคมของทุกปี จะมีการแข่งขันสกีรายการมารีบอร์สโกพอฮอร์ย เพื่อชิงถ้วยแอลไพน์สกีอิงเวิลด์คัพ หรือถ้วยหมาป่าทองคำ โดยจัดบริเวณชานเมือง บนเทือกเขาโปฮอร์เจล ในเดือนมิถุนายนจะมีการจัดเทศกาลเลนท์สองสัปดาห์โดยจะมีการแสดงดนตรีและละครมากมายหลายรายการ มารีบอร์ได้รับการตั้งชื่อให้เป็นเมืองแอลไพน์ในปี พ.ศ. 2543 ยังได่รับการคัดเลือกเป็นเมืองหลวงทางวัฒนธรรมของยุโรป ในปีพ.ศ. 2555 และมารีบอร์ยังเป็นเจ้าภาพในการจัดการแข่งขันกีฬามหาวิทยาลัยโลกฤดูหนาว ในปีพ.ศ. 2556เมืองพี่น้องเมืองพี่น้อง. - กราซ, ประเทศออสเตรีย - กรีนิช, อังกฤษ, สหราชอาณาจักร - คราลเยโว, ประเทศเซอร์เบีย - มาร์บูร์ก, ประเทศเยอรมนี - ออซีเยก, ประเทศโครเอเชีย - เปตองช์, ประเทศลักเซมเบิร์ก - พิวโบล, รัฐโคโลราโด, สหรัฐอเมริกา - เซนต์ปีเตอร์สเบิร์ก, ประเทศรัสเซีย - โซมบอตเฮย์, ประเทศฮังการี - ตูร์, ประเทศฝรั่งเศส - อูดีเน, ประเทศอิตาลี</doc>
