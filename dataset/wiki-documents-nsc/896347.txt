<doc id="896347" url="https://th.wikipedia.org/wiki?curid=896347" title="คุซุโมะโตะ อิเนะ">คุซุโมะโตะ อิเนะ คุซุโมะโตะ อิเนะ (, 31 พฤษภาคม ค.ศ. 1827 – 27 สิงหาคม ค.ศ. 1903; ชื่อเกิด ชิอิโมะโตะ อิเนะ 失本 稲) เป็นแพทย์ชาวญี่ปุ่น เป็นบุตรีของคุซุโมะโตะ ทะคิ หญิงบริการจากเมืองนะงะซะกิ กับแพทย์ชาวเยอรมัน ฟีลิพพ์ ฟรันทซ์ ฟ็อน ซีบ็อลท์ ซึ่งทำงานที่เดจิมะ เกาะสำหรับชาวต่างชาติในช่วงที่ญี่ปุ่นปิดประเทศ อิเนะยังเป็นที่รู้จักในชื่อ โอะเนะ และต่อมาภายหลังเปลี่ยนชื่อมาเป็น อิโทะคุ (伊篤) ในญี่ปุ่นมักเรียกเธอว่า โอะรันดะ โอะเนะ ("Dutch O-Ine") เธอยังเป็นแพทย์หญิงแผนตะวันตกคนแรกของญี่ปุ่น หลังจากที่ซีบ็อลท์ บิดาของเธอถูกเนรเทศออกจากญี่ปุ่นในปี ค.ศ. 1829 ก็ได้จัดการให้อิเนะและแม่ของเธอ และจัดการนักศึกษาของเขาให้ติดต่อกันได้ อิเนะมีชื่อเสียงจากการเป็นแพทย์แผนตะวันตกคนแรก เธอศึกษาวิชาหลายแขนงในญี่ปุ่น กับอาจารย์หลายคน หนึ่งในนั้นข่มขืนเธอจนตั้งครรภ์ ทำให้เธอมีบุตรสาวโดยมิได้มีการสมรส เธอตั้งรกรากอยู่ในโตเกียวหลังจากญี่ปุ่นยกเลิกการปิดประเทศ เธอยังเป็นผู้ทำคลอดให้หนึ่งในบุตรภรรยานอกสมรสของจักรพรรดิเมจิ ที่เกิดในปี ค.ศ. 1873 หลังจากอิเนะเสียชีวิต ได้รับการเอ่ยถึงในบทประพันธ์ ละครเวที การ์ตูน และเพลงในญี่ปุ่น</doc>
