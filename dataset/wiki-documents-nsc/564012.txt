<doc id="564012" url="https://th.wikipedia.org/wiki?curid=564012" title="นารูโตะ บัญชาเมฆ">นารูโตะ บัญชาเมฆ นารูโตะ บัญชาเมฆ หรือ นารูโตะ ก.รุ่งธนเกียรติ เกิดวันที่ 7 มิถุนายน พ.ศ. 2538 เป็นนักมวยไทยชาวไทย ชื่อชกของเขาอิงมาจากตัวละครอุซึมากิ นารูโตะ ซึ่งในวันที่ 24 มิถุนายน พ.ศ. 2555 นารูโตะพบกับคู่ชกชื่อซิโฟเน่ พัทยาคอมแบท ในรายการ ศึกมวยดีวิถีไทยพัทยามหากุศล ซึ่งได้รับการถ่ายทอดสดทางช่อง 11 โดยมีการจัดการแข่งขันขึ้นที่เวทีมวยพัทยาบ๊อกซิ่งเวิลด์ จากการแข่งขันดังกล่าว นารุโตะเป็นฝ่ายชนะน็อคได้ในยกที่สอง วันที่ 23 มีนาคม พ.ศ. 2556 นารูโตะเข้าแข่งขันศึกมวยไทยอาชีพชิงแชมป์โลกมาราธอน 2013 ที่จัดขึ้น ณ เวทีมวยชั่วคราว เอ็มบีเคเซ็นเตอร์ โดยได้พบกับเฟวเดอร์ เซอคาชิน ซึ่งเป็นนักมวยไทยจากประเทศยูเครนประวัติ ประวัติ. สำเร็จการศึกษาจากโรงเรียนศีขรภูมิพิสัย จังหวัดสุรินทร์ ใน พ.ศ. 2552 นารูโตะเข้าแข่งมวยไทยที่จังหวัดสุรินทร์ โดยเป็นฝ่ายแพ้ต่อยอด​เพชร​เอก ศิษย์ดาบอ้วน ส่วนใน พ.ศ. 2554 นารูโตะสามารถเอาชนะคู่ชกอย่างกวางเงิน พรสุรินทร์ จากการแข่งขันที่อำเภอศีขรภูมิ จังหวัดสุรินทร์ และใน พ.ศ. 2555 นารุโตะเป็นฝ่ายชนะอภิสิทธิ์ ส.มะลิงาม วันที่ 27 กรกฎาคม พ.ศ. 2555 นารูโตะเป็นฝ่ายแพ้คะแนนพฤหัสน้อย ส.กิจรุ่งโรจน์ ในการแข่งขันศึกดาวรุ่ง ต.อุดมการณ์+ศึกเพชรบุญชู โดยจัดขึ้น ณ เวทีมวยศูนย์ส่งเสริมกีฬามวย ที่ห้างเพชรเกษมพลาซ่า จังหวัดสุรินทร์ 28 กรกฎาคม พ.ศ. 2556 นารูโตะได้เข้าแข่งขันศึกมหกรรมมวยไทยเนชั่นแมน ที่บัวขาว บัญชาเมฆ ทำหน้าที่เป็นโปรโมเตอร์ ณ ลานอเนกประสงค์ เอ็มบีเคเซ็นเตอร์ โดยได้พบกับคู่ชกชื่อชาติชาตรี เกียรติหนองหลวง ในพิกัด 63 กก.</doc>
