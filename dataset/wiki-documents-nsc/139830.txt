<doc id="139830" url="https://th.wikipedia.org/wiki?curid=139830" title="จารุวัฒน์ วิเศษสมบัติ">จารุวัฒน์ วิเศษสมบัติ จารุวัฒน์ วิเศษสมบัติ นักร้องนำวงอินคา เกิดเมื่อวันที่ 12 พฤษภาคม พ.ศ. 2506 ที่จังหวัดปัตตานี มีพี่น้อง 4 คน อ้อมเป็นพี่ชายคนโต จบการศึกษาชั้นอนุบาล ที่โรงเรียนอนุบาลมานะศึกษา จังหวัดยะลา แล้วไปต่อที่โรงเรียนวรคามินอนุสรณ์ จนมาจบ ป.7 ที่โรงเรียนบ้านสะบารัง จ.ปัตตานี จากนั้นก็ได้ย้ายตามครอบครัวเข้ากรุงเทพฯ และมาต่อชั้นมัธยมที่โรงเรียนสามเสนวิทยาลัย จบปริญญาตรีคณะนิติศาสตร์ มหาวิทยาลัยรามคำแหง อ้อมเริ่มเล่นดนตรีตั้งวงกับเพื่อนๆสมัยเรียน ชื่อวง “English” เล่นตามงานโรงเรียน จนกระทั่งปี 2 ก็เริ่มออกไปเล่นตามร้านอาหาร ต่อมาได้รับการชักชวนให้มาทำผลงานเพลงในนาม “คนคู่” ร่วมกับอาร์ม ในสังกัด "ซาวนด์สเกล" มีผลงานออกมา 2 ชุด ประสบความสำเร็จพอสมควร หลังจากนั้น ได้รับการชักชวนจาก นิติพงษ์ ห่อนาค และ เรวัต พุทธินันท์ แห่งจีเอ็มเอ็ม แกรมมี่ ให้ออกผลงานเพลง ร่วมกับ ศักดา พัทธสีมา (ดา) และ นล สิงหลกะ (อ๋อ) และด้วยความบังเอิญที่ทั้งอ้อม ดาและอ๋อ ต่างก็ไว้ผมยาว จึงได้คิดหาสมาชิกอีก 3 คนที่ไว้ผมยาวเหมือนกัน คือ ปิติ ดวงพิกุล (ป๊อบ), รณภพ อรรคราช (เต้ย) และ วรวิทย์ พิกุลทอง (บอย) รวมตัวกันเป็น 6 หนุ่มผมยาวในนาม “วงอินคา”- ผลงานเพลง - คนคู่ อัลบั้ม คนคู่ - คนคู่ อัลบั้ม ขนมปังสังขยา - อินคา อัลบั้ม คนล่าฝัน - โกแกง อัลบั้ม คงเดิม - ยูจีน อัลบั้ม ยูจีน - อัลบั้มเดี่ยว To Night In Love - อินคา อัลบั้ม Replay (รวมฮิต) - อินคา อัลบั้ม INCA Arrival- ผลงานกีฬา - นักฟุตบอลทีม แมงปอล้อคลื่น - นักฟุตบอลทีม Gman ของแกรมมี่</doc>
