<doc id="348686" url="https://th.wikipedia.org/wiki?curid=348686" title="อากิเอะ อาเบะ">อากิเอะ อาเบะ อากิเอะ อาเบะ (; สกุลเดิม มัตสึซากิ; 10 มิถุนายน พ.ศ. 2505) หรือที่รู้จักในนาม ดีเจอักกี () เป็นภรรยาของชินโซ อาเบะนายกรัฐมนตรีคนปัจจุบันของญี่ปุ่นประวัติ ประวัติ. อากิเอะ อาเบะ เกิดเมื่อวันที่ 10 มิถุนายน พ.ศ. 2505 เธอเกิดในครอบครัวที่มีฐานะ มีชื่อเดิมว่า อากิเอะ มัตสึซากิ () เป็นบุตรสาวของอากิโอะ มัตสึซากิ กับเอมิโกะ มัตสึซากิ บิดาของเธอเคยเป็นอดีตผู้บริหารบริษัทโมรินางะ หนึ่งในบริษัทผลิตขนมหวานที่มีชื่อเสียงแห่งหนึ่งของญี่ปุ่น เธอสำเร็จการศึกษาจากโรงเรียนพระหฤทัยโตเกียว ( Seishin Joshi Gakuin) ซึ่งเป็นโรงเรียนในคริสต์ศาสนา และสำเร็จการศึกษาจากวิทยาลัยอาชีพพระหฤทัย ( Seishin Joshi Gakuin Senmon Gakkō) หลังจากสำเร็จการศึกษา เธอได้เริ่มงานกับบริษัทเด็งสึ ซึ่งเป็นบริษัทโฆษณาขนาดใหญ่แห่งหนึ่งของโลก ภายหลังเธอจึงได้สมรสกับชินโซ อาเบะ ในปี พ.ศ. 2530 แต่ไม่มีบุตร-ธิดาด้วยกันหน้าที่การงาน หน้าที่การงาน. ต่อมาหลังจากการสมรสกับสามี เธอได้ทำงานเป็นนักจัดรายการวิทยุในช่วงปี พ.ศ. 2533 โดยจัดรายการที่บ้านเกิดของสามีที่ชิโมะโนะเซกิ จนมีชื่อเสียงในนามของดีเจอักกี (Akky) นอกจากนี้เธอยังเป็นแฟนคลับของละครเกาหลีใต้ และชื่นชอบศิลปินเกาหลีใต้อย่าง แพ ยง-จุน และพัก ยง-ฮา ทั้งนี้เธอนับว่าเป็นภริยาของนายกรัฐมนตรีญี่ปุ่นที่มีอายุน้อย หากเปรียบเทียบกับภริยาของอดีตนายกรัฐมนตรีท่านอื่น ๆ เป็นสตรียุตใหม่ที่มีความคิดอ่าน กล้าแสดงออกด้านความคิดเห็นมากกว่าภริยานายกในอดีต อาทิ ในปี พ.ศ. 2556 เธอแสดงตัวว่าเป็นนักต่อต้านการใช้พลังงานนิวเคลียร์ และในปี พ.ศ. 2557 เธอได้ร่วมงานเดินขบวนของกลุ่มเพศที่สามที่รณรงค์เกี่ยวกับสิทธิมนุษยชนภายในประเทศ อากิเอะเป็นภริยานายกรัฐมนตรีของญี่ปุ่นคนแรกที่ใช้เครือข่ายสื่อสังคมออนไลน์ โดยเฉพาะเฟซบุ๊กและอินสตาแกรม แต่ภายหลังเธอได้ลดกิจกรรมด้านนี้ลงและปรับเปลี่ยมลักษณะการโพสต์ หลังเกิดกรณีทุจริตการซื้อขายที่ดินโรงเรียนโมริโตโมะกากูเอ็ง () อันอื้อฉาวซึ่งทั้งนายกรัฐมนตรีและคู่สมรสต่างมีส่วนรู้เห็น</doc>
