<doc id="726655" url="https://th.wikipedia.org/wiki?curid=726655" title="ดมีตรี อีวานอฟสกี">ดมีตรี อีวานอฟสกี ดมีตรี อีโอซีโฟวิช อีวานอฟสกี (; 28 ตุลาคม ค.ศ. 1864 – 20 มิถุนายน ค.ศ. 1920) เป็นนักพฤกษศาสตร์ชาวรัสเซีย เป็นผู้ค้นพบไวรัสเป็นคนแรกในปี ค.ศ. 1892 และเป็นหนึ่งในผู้ก่อตั้งวิชาวิทยาไวรัส (virology) อีวานอฟสกีเรียนที่มหาวิทยาลัยเซนต์ปีเตอร์สเบิร์ก ก่อนจะถูกส่งไปที่ยูเครนและเบสซาราเบียเพื่อสืบหาโรคที่เกิดกับต้นยาสูบ ปี ค.ศ. 1890 เขาย้ายไปที่ไครเมีย และพบว่าโรคที่เกิดกับต้นยาสูงนั้นมีที่มาจาก "บางสิ่งที่เล็กมาก ซึ่งไม่ใช่แบคทีเรีย" เขาตีพิมพ์การค้นพบนี้ลงในบทความ ปี ค.ศ. 1892 และตีพิมพ์วิทยานิพนธ์ ในปี ค.ศ. 1902 หลังจากนั้น อีวานอฟสกีก็ย้ายไปทำงานที่วอร์ซอและรอสตอฟ-นา-โดนู ปี ค.ศ. 1898 มาร์ตีนึส ไบเยอริงก์ (Martinus Beijerinck) นักจุลชีววิทยาชาวดัตช์ ได้ทำการทดลองคล้ายกับอีวานอฟสกี และค้นพบสิ่งที่เขาเรียกว่า "ไวรัส" ไบเยอริงก์ให้การยอมรับอีวานอฟสกีว่าเป็นผู้ค้นพบไวรัสคนแรก</doc>
