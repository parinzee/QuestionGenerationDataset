<doc id="57593" url="https://th.wikipedia.org/wiki?curid=57593" title="จัสติสลีก (ภาพยนตร์การ์ตูน)">จัสติสลีก (ภาพยนตร์การ์ตูน) จัสติสลีก ฉบับแอนิเมชั่น (Justice League) เป็นการ์ตูนทีวีแอนิเมชันที่เข้ามาฉายในประเทศไทยทางช่อง Cartoon Network ของ ทรูวิชั่นส์ ช่อง 29 สำหรับระบบอนาล็อกและช่อง 52 สำหรับระบบดิจิตอล ซึ่งมีพื้นฐานจากจัสติสลีก โดยที่ต้นฉบับของการ์ตูน เรื่องนี้ มาจาก หนังสือการ์ตูนชื่อเดียวกันนี้ โดยเป็นการรวมเรื่องดังของ DC Comics ในฉบับแอนิเมชั่นนี้เป็นการรวมเอา 7 ซูเปอร์ฮีโร่ผู้ยิ่งใหญ่แห่งจักรวาล DC เข้าไว้เป็นทีมเดียวกัน โดยเรียกตัวเองว่า สภายุติธรรม (จัสติสลีก) ขณะเดียวกันก็มีการรวมเหล่าร้ายต่างๆจากการ์ตูนแต่ละเรื่องมาด้วยเช่น เล็กซ์ ลูเธอร์ (ซูเปอร์แมน) , โจ๊กเกอร์, ทอยแมน (แบทแมน) , แวนดัล ซาเวจ รวมทั้งมีการปรากฏตัวของการ์ตูนซูเปอร์ฮีโร่อื่นๆของทาง DC เช่น สแตติก (จากเรื่อง สแตติค ช็อค)เนื้อเรื่องย่อ เนื้อเรื่องย่อ. แบทแมนได้ทำการสืบจนพบว่า มีสิ่งมีชีวิตจากต่างดาวเข้ามาอาศัยในร่างมนุษย์โลกเพื่อทำการทดลองบางอย่าง ระหว่างที่แบทแมนโดนจับได้และกำลังต่อสู้อยู่นั้น ซูเปอร์แมนผู้ซึ่งเสร็จจากปฏิบัติภารกิจในการปลดอาวุธนิวเคลียร์ทั่วโลก ผ่านมาและมาช่วยไว้ได้ ทั้งสองได้รับสัญญาณทางจิตที่เป็นการขอความช่วยเหลือจากมนุษย์ต่างดาวชาวดาวอังคาร จอน โจนซ์ (J'onn J'onnz) โดย จอน แจ้งให้ทราบว่า สิ่งมีชีวิตต่างดาวกลุ่มที่เข้ามาที่โลกเป็นกลุ่มเดียวกับที่ทำลายอารธรรมของดาวอังคารลงไปที่หลายร้อยปีก่อน และเขาเป็นมนุษย์ชาวดาวอังคารคนสุดท้ายที่รอดมาได้ เขามาที่โลกเพื่อเตือนมนุษย์โลกถึงภัยภิบัติในครั้งนี้ แต่ถูกจับได้เสียก่อน และอาวุธนิวเคลียร์ที่พอจะต่อกรกับสิ่งมีชีวิตต่างดาวได้ก็โดน ต่างดาวที่ปลอมเป็นวุฒิสมาชิกของรัฐบาลอเมริกา สั่งให้ทำลายไปแล้ว จอนจึงโทรจิตไปแจ้งต่อฮีโร่อีก 4 คน ประกอบไปด้วย กรีนแลนเทอร์ สาวน้อยมหัศจรรย์ แฟลช และฮอว์กเกิร์ล ทั้ง 7 คน จึงรวมตัวกันและสามารถขับไล่ เหล่าสิ่งมีชีวิตต่างดาวออกไปได้ หลังจากทำสำเร็จ ซุปเปอร์แมนก็เริ่มคิดว่า ถ้ามีพลังของทีมทั้ง 7 คนนี้ ก็จะเพิ่มขีดสามารถในการช่วยโลกได้มากขึ้น จึงรวมตัวกันเป็นทีม ที่ใช้ชื่อว่า "จัสติสลีก" โดยมีศูนย์บัญชาการอยู่ที่ดาวเทียมที่โคจรอยู่นอกโลกตัวละครตัวละคร. - ซูเปอร์แมน (Superman) - บุรุษเหล็ก แห่ง เมโทโปลิส - แบทแมน (Batman) - มนุษย์ค้างคาว แห่ง ก็อดแธม - สาวน้อยมหัศจรรย์ (Wonder Woman) - เจ้าหญิงนักรบ แห่ง เผ่าเอมาซอน - กรีนแลนเทิร์น (Green Lantern) - อดีตทหารอเมริกัน ผู้ได้รับพลังจากแหวนวิเศษ - แฟลช (Flash) - บุรุษผู้เร็วที่สุดในโลก - ฮอว์คเกิร์ล (Hawkgirl) - เหยี่ยวสาวผู้ชื่นชอบการต่อสู้ - นักล่ามนุษย์ชาวดาวอังคาร (Martian Manhunter) - มนุษย์ต่างดาวผู้เงียบขรึม - อควาแมน (Aquaman) - กษัตริย์แห่งแอตแลนติสรายชื่อตอน รายชื่อตอน. ปัจจุบัน จัสติสลีก รวมถึง จัสติสลีค อันลิมิเต็ด ได้ออกอากาศในอเมริกาไปแล้วทั้งหมดรวมแล้ว 5 ฤดูกาล ตั้งแต่ พ.ศ. 2544 - พ.ศ. 2549 ในสองฤดูกาลแรก ของ จัสติสลีก จะนำเสนอในลักษณะที่เป็นตอนยาว 2 ตอนจบ เป็นส่วนใหญ่ (เฉพาะ "Secret Origins" ซึ่งเป็นบทแรกของซีรีส์นี้ และ "The Savage Time" กับ "Starcrossed" ที่เป็นบทสุดท้ายของ ฤดูกาลที่1 และ2 เท่านั้นที่ มี 3 ตอนจบ ส่วนตอนที่มีตอนเดียวจบมีตอนเดียว คือ "Comfort and Joy") ส่วนตั้งแต่ฤดูกาลที่ 3 ลงไป จัสติสลีก มีการเปลี่ยนแปลงครั้งใหญ่ ในด้านเนื้อเรื่องมีการเพิ่มซูเปอร์ฮีโร่อีกหลายคนเข้ามาในทีม และการนำเสนอนั้นเป็นการนำเสนอแบบจบในตอนทั้งสิ้น โดยได้ทำการเปลี่ยนชื่อเป็น "จัสติสลีค อันลิมิเต็ด" และดำเนินเรื่องไปอีก 3 ฤดูกาลดีวีดีดีวีดี. - ดีวีดีฤดูกาลที่ 1 ของตัสติสลีก วางจำหน่ายในรูปแบบโซนหนึ่ง ในวันที่ 21 มีนาคม ค.ศ. 2006 บรรจุสี่แผ่นพร้อมส่วนเสริมพิเศษเป็นความคิดเห็นผู้กำกับและบทสัมภาษณ์ - ดีวีดีฤดูกาลที่ 2 ของตัสติสลีก วางจำหน่ายในรูปแบบโซนหนึ่ง ในวันที่ 20 มิถุนายน ค.ศ. 2006 บรรจุสี่แผ่น - ดีวีดีชุด Secret Origins จัดจำหน่ายในประเทศไทยโดย บริษัท CVD International จำกัด - วีซีดีจำหน่ายในประเทศไทย รวม 4 ชุด 15 ตอน จัดจำหน่ายโดย บริษัท แคททาลิสท์ อัลลานแอนซ์ ประเทศไทย จำกัด</doc>
