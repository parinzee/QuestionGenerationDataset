<doc id="771625" url="https://th.wikipedia.org/wiki?curid=771625" title="พรรคประชาชน (พ.ศ. 2490)">พรรคประชาชน (พ.ศ. 2490) พรรคประชาชน พรรคการเมืองของไทยในอดีตจดทะเบียนก่อตั้งเมื่อวันที่ 24 กันยายน 2490 โดยมีนาย เลียง ไชยกาล หนึ่งในผู้ก่อตั้งพรรค ประชาธิปัตย์ เป็นหัวหน้าพรรค โดยการก่อตั้งพรรคเกิดขึ้นภายหลังจากการลาออกจากพรรคประชาธิปัตย์ของนายเลียงและนาง อรพินท์ ไชยกาล ภรรยานายเลียงพร้อมกับสมาชิกพรรคอีก 16 คนอันเนื่องมาจากการขัดแย้งกันระหว่างนายเลียงกับ ม.ร.ว. เสนีย์ ปราโมช รองหัวหน้าพรรค ในการเลือกตั้งเมื่อวันที่ 29 มกราคม 2491 พรรคประชาชนได้ส่งผู้สมัครลงรับเลือกตั้งปรากฎว่าพรรคประชาชนได้ที่นั่งในสภาทั้งสิ้น 12 ที่นั่งจากทั้งหมด 99 ที่นั่ง เป็นอันดับ 2 รองจากพรรค ประชาธิปัตย์ ที่ได้ที่นั่งในสภาทั้งสิ้น 53 ที่นั่งในภายหลัง ส.ส. ไม่สังกัดพรรคจำนวน 3 คนได้หันมาสนับสนุนพรรคประชาธิปัตย์ทำให้มีที่นั่งในสภาเพิ่มขึ้นเป็น 56 ที่นั่ง พรรคประชาชนถูกยุบเมื่อวันที่ 29 พฤศจิกายน 2494 พร้อมกับอีกหลายพรรคการเมืองเนื่องจาก การรัฐประหารตัวเองของจอมพล ป. พิบูลสงคราม เมื่อวันที่ 29 พฤศจิกายน 2494 ซึ่งในภายหลังนายเลียงได้กลับมาก่อตั้งพรรคการเมืองในนาม พรรคประชาชน อีกครั้งเมื่อปี 2511</doc>
