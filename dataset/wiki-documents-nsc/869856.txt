<doc id="869856" url="https://th.wikipedia.org/wiki?curid=869856" title="ปูอัด">ปูอัด ปูอัด เป็นอาหารประเภทคามาโบโกะ มีส่วนผสมในการผลิตคือปลาเนื้อสีขาว (ซูริมิ) มีรูปร่างคล้ายก้ามปูหรือขาปูโดยที่เห็นบ่อย ๆ ในตลาดจะมีรูปแบบคล้ายขาของปูหิมะหรือปูแมงมุมญี่ปุ่น ส่วนมากปูอัดจะทำมาจากปลาอะแลสกาพอลล็อกซึ่งสามารถพบในมหาสมุทรแปซิฟิกตอนเหนือ และส่วนผสมอื่น ๆ เช่น ข้าวสาลีหรือไข่ขาวหรืออาจเพิ่มสารประกอบอื่น ๆ ด้วย เช่นกลิ่นปูเทียม และจะมีการเพิ่มสีแดงที่ด้านนอกด้วยประวัติ ประวัติ. บริบัทซูกิโย ของประเทศญี่ปุ่นได้จดสิทธิบัตรเนื้อปูเทียมขึ้นในปี ค.ศ. 1973 ในชื่อคานิกามะ (Kanikama) จนในปี ค.ศ. 1974 บริษัทโอซากิ (Osaki Suisan Co., Ltd.,) ของประเทศญี่ปุ่นได้จดสิทธิบัตรเนื้อปูเทียมที่มีลักษณะเป็นแท่งขึ้น ในปี ค.ศ. 1976 บริษัทบาเรลซัน (The Berelson Company) ในซานฟรานซิสโก รัฐแคลิฟอร์เนีย สหรัฐ ซึ่งทำงานกับบริบัทซูกิโยได้แนะนำว่าคานิกามะนั้นเป็นชื่อที่ใช้ในประเทศญี่ปุ่น แต่ในต่างประเทศนั้นได้ใช้ชื่อว่า Krab Sticks, Ocean Sticks, Sea Legs และ Imitation Crab Sticks เนื่องจากในทางกฎหมายนั้นไม่สามารถใช้ชื่อ Crab Sticks ได้เพราะเนื่อปูเทียมนี้ไม่มีส่วนผสมของเนื้อปู</doc>
