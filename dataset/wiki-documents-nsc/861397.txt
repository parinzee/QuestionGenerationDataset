<doc id="861397" url="https://th.wikipedia.org/wiki?curid=861397" title="โฮโจ โยชิโตกิ">โฮโจ โยชิโตกิ โฮโจ โยชิโตกิ (; ค.ศ. 1163 – 1 กรกฎาคม ค.ศ. 1224) ผู้นำตระกูล โฮโจ คนที่ 2 และ ชิกเก็ง (ผู้สำเร็จราชการแทนโชกุน) คนที่ 2 แห่ง รัฐบาลโชกุนคามากูระ ดำรงตำแหน่งเมื่อ ค.ศ. 1205 ภายหลังจากการสละตำแหน่งของ โฮโจ โทกิมาซะ ผู้เป็นบิดาจนกระทั่งถึงแก่อสัญกรรมเมื่อ ค.ศ. 1224ประวัติ ประวัติ. โยชิโตกิเกิดเมื่อ ค.ศ. 1163 ที่ แคว้นอิซุ เป็นบุตรชายของ โฮโจ โทกิมาซะ เจ้าแคว้นอิซุและ โฮโจ โนะ มากิ โยชิโตกิมีพี่สาวคนหนึ่งคือ โฮโจ มาซาโกะ และมีน้องชายคนหนึ่งคือ โฮโจ โทกิฟูซะ โดยตระกูลโฮโจนั้นสืบเชื้อสายจาก ตระกูลไทระ และมีศักดิ์เป็นราชนิกุล ในขณะนั้นตระกูลไทระซึ่งมี ไทระ โนะ คิโยโมริ เป็นผู้นำตระกูลกำลังเรืองอำนาจอยู่ใน เคียวโตะ ที่เป็นเมืองหลวงได้ทำการกวาดล้าง ตระกูลมินาโมโตะ ตระกูลที่เป็นคู่แข่งทางการเมืองส่งผลให้ โยชิโตโมะ ที่เป็นผู้นำตระกูลถูกประหารและเนรเทศ โยริโตโมะ ผู้เป็นบุตรชายมายัง อิซุ</doc>
