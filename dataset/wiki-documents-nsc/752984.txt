<doc id="752984" url="https://th.wikipedia.org/wiki?curid=752984" title="พ่อมดมหัศจรรย์แห่งเมืองออซ">พ่อมดมหัศจรรย์แห่งเมืองออซ พ่อมดมหัศจรรย์แห่งเมืองออซ () เป็นนวนิยายอเมริกันสำหรับเด็ก ประพันธ์โดยแอล. แฟรงก์ บอม และวาดภาพโดยดับเบิลยู. ดับเบิลยู. เดนสโลว์ เดิมตีพิมพ์โดยบริษัทจอร์จ เอ็ม. ฮิลล์ คอมพานี ในชิคาโก ในวันที่ 17 พฤษภาคม ค.ศ. 1900 จากนั้นถูกพิมพ์ใหม่ในหลายโอกาสในชื่อ พ่อมดแห่งเมืองออซ () ซึ่งเป็นชื่อละครเวทีบรอดเวย์ใน ค.ศ. 1902 และภาพยนตร์มิวสิคัลดัดแปลงใน ค.ศ. 1939 ด้วย เนื้อเรื่องบันทึกเกี่ยวกับการผจญภัยของเด็กผู้หญิงชาวนาชื่อโดโรธีในดินแดนแห่งออซ หลังจากเธอและสุนัขของเธอ โตโต ถูกพายุไซโคลนพัดออกจากบ้านที่รัฐแคนซัส นวนิยายเป็นหนึ่งในวรรณกรรมอเมริกันที่เป็นที่รู้จักมากที่สุด และได้รับการแปลในหลายภาษา ห้องสมุดคองเกรสขนานนามว่า "นิทานที่เป็นที่รักและดีที่สุดของอเมริกา" ความสำเร็จของหนังสือและฉบับดัดแปลงทำให้บอมเขียนหนังสือออซเพิ่มอีก 13 เล่ม เป็นเนื้อเรื่องต่อจากเล่มแรก บอมอุทิศหนังสือเรื่องนี้ "แด่เพื่อนที่ดีและสหายของฉัน ภรรยาของฉันเอง" มอด เกจ บอม ในเดือนมกราคม ค.ศ. 1901 จอร์จ เอ็ม. ฮิลล์ คอมพานีพิมพ์ฉบับสมบูรณ์ฉบับแรกจำนวน 10,000 เล่ม และขายหมดอย่างรวดเร็ว พ่อมดมหัศจรรย์แห่งเมืองออซขายได้ 3 ล้านเล่มก่อนเป็นสาธารณสมบัติใน ค.ศ. 1956</doc>
