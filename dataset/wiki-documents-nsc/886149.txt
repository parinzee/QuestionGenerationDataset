<doc id="886149" url="https://th.wikipedia.org/wiki?curid=886149" title="เดอะบอยซ์">เดอะบอยซ์ เดอะบอยซ์ (; เขียนเป็น THE BOYZ) เป็นกลุ่มนักร้องชายจากประเทศเกาหลีใต้ ภายใต้สังกัดค่าย Cre.ker Entertainment ประกอบไปด้วยสมาชิกจำนวน 12 คนคือ ซังยอน, เจคอบ, ยองฮุน, ฮยอนแจ, จูยอน, เควิน, นิว, คิว, จูฮักนยอน, ฮวัล, ซอนอู และ เอริกประวัติก่อนเปิดตัว-แอมยัวร์บอย ประวัติ. ก่อนเปิดตัว-แอมยัวร์บอย. ในช่วงปี 2559-2560 ก่อนจะเปิดตัวอย่างเป็นทางการนั้น สมาชิกหลายคนของเดอะบอยซ์ได้ไปปรากฏตัวตามมิวสิกวิดีโอของศิลปินอื่นหลายเพลง เควินได้เข้าร่วมแข่งขันร้องเพลงในรายการ Kpop Star 6 ซอนอูได้ร่วมเข้าแข่งขันแรปเปอร์ในรายการ High School Rapper และจูฮักนยอนได้เข้าร่วมแข่งขันในรายการโปรดิวซ์ 101 ซีซัน 2 ซึ่งเป็นโปรเจ็กต์ที่จะค้นหาเด็กฝึกทั้ง 11 คนเพื่อที่จะได้เดบิวต์ในนามของวงวอนนาวัน ซึ่งจูฮักนยอนได้อันดับ 19 ในการตัดสินรอบสุดท้าย ช่วงเดือนกรกฎาคม 2560 ทาง Cre.Ker Entertainment ได้เปิดช่องอินสตาแกรมและทวิตเตอร์เพื่อเปิดตัวเด็กฝึกหัดของค่ายในนามทีม Cre.kerz ผ่านภาพและวิดีโอในชุด "TRAINEE PAPARAZZI" โดยเปิดตัวสมาชิกเด็กฝึกหัดในทีม 9 คน เริ่มที่ ยองฮุน จูยอน ซอนอู คิว ฮยอนแจ เควิน จูฮักนยอน นิว เอริก ตามลำดับ ในวันที่ 18 กรกฎาคม 2560 ทาง Cre.Ker Entertainment ได้ประกาศเปลี่ยนชื่อทีมจาก Cre.kerz เป็น THE BOYZ และได้ปล่อยภาพและวิดีโอโปรไฟล์ชุดใหม่ของของสมาชิกในทีมออกมา 3 คน ได้แก่ จูฮักนยอน ฮยอนแจ และซอนอู ต่อมาในวันที่ 19 กรกฎาคม 2560 ได้ปล่อยภาพและวิดีโอโปรไฟล์ของยองฮุน ฮวัล และเควินออกมา ในวันที่ 20 กรกฎาคม 2560 ได้ปล่อยภาพและวิดีโอโปรไฟล์ของของซังยอน จูยอน และนิวออกมา และในวันที่ 21 กรกฎาคม 2560 ได้ปล่อยภาพและวิดีโอโปรไฟล์ของของสมาชิก 3 คนสุดท้ายออกมา ได้แก่ คิว เจคอป และเอริค รวมสมาชิกของเดอะบอยซ์ทั้งหมดมี 12 คน ต่อมาทาง Cre.Ker Entertainment ได้แจ้งว่าเดอะบอยซ์จะมีรายการเรียลลิตี้เป็นของตนเองในชื่อว่า Flower Snack ซึ่งเป็นรายการที่สมาชิกทั้งหมดของเดอะบอยซ์ จะต้องมาร่วมกันเปิดร้านอาหารเพื่อขายให้แฟนคลับ โดยเริ่มออกอากาศตอนแรก 23 สิงหาคม 2560 ทางช่อง MBC Music ออกกาศรวมทั้งหมด 8 ตอน 11 ตุลาคม 2560 เดอะบอยซ์ได้ปล่อยมิวสิกวิดีโอ "แอมยัวร์บอย" (I'm Your Boy) ออกมาเพื่อเป็นของขวัญให้แฟนคลับและยังเป็นเพลงก่อนเดบิวต์อย่างเป็นทางการอีกด้วย 4 ธันวาคม 2560 ทาง Cre.Ker Entertainment ได้ประกาศว่าเดอะบอยซ์ได้เซ็นสัญญากับโซนี่มิวสิกเอ็นเตอร์เทนเมนต์ เพื่อทำกิจกรรมในประเทศญี่ปุ่น ทั้งๆที่ยังไม่ได้เดบิวต์อย่างเป็นทางการในเกาหลี2560 : เปิดตัวอย่างเป็นทางการด้วย เดอะเฟิร์ส 2560 : เปิดตัวอย่างเป็นทางการด้วย เดอะเฟิร์ส. ทางต้นสังกัดของเดอะบอยซ์ประกาศอย่างเป็นทางการว่า เดอะบอยซ์จะเดบิวต์ด้วยอีพี เดอะเฟิร์ส(The First) โดยมีเพลง "บอย"(Boy) เป็นเพลงเดบิวต์และเพลงโปรโมทหลักของอีพีนี้ โดยอีพีได้ถูกปล่อยออกมาในวันที่ 6 ธันวาคม2561 : เดอะสตาร์ท 2561 : เดอะสตาร์ท. ปลายเดือนมีนาคม ทางต้นสังกัดได้ออกมาประกาศว่า เดอะบอยซ์จะกลับมาทำกิจกรรมโปรโมทอีพีลำดับที่สอง เดอะสตาร์ท(The Start) ในเพลงที่มีชื่อว่า "กิดดี อัพ"(Giddy up) โดยได้ปล่อยอีพีออกมาในวันที่ 3 เมษายน 28 มีนาคม ทางต้นสังกัดได้ออกมาประกาศว่า ฮวัลมีอาการบาดเจ็บที่เอ็นข้อเท้าและได้เข้ารับการรักษาโดยการผ่าตัด จึงอาจจะต้องใช้เวลาพักฟื้นหลังการผ่าตัดเป็นเวลาถึง 3 เดือน โดยในช่วงเวลาดังกล่าว ฮวัลจะไม่ได้เข้าร่วมกิจกรรมต่างๆของวงและจะไม่เข้าร่วมโปรโมทอีพี“เดอะสตาร์ท”อีกด้วยสมาชิกผลงานเพลงเอกซ์เทนเดดเพลย์ซิงเกิลผลงานทางโทรทัศน์รายการที่ปรากฏตัวรางวัลV Live AwardsGaon Chart Music Awards</doc>
