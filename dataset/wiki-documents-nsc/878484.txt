<doc id="878484" url="https://th.wikipedia.org/wiki?curid=878484" title="สี่ล้อซิ่ง ชิงบัลลังก์แชมป์">สี่ล้อซิ่ง ชิงบัลลังก์แชมป์ สี่ล้อซิ่ง ชิงบัลลังก์แชมป์ () เป็นภาพยนตร์คอมพิวเตอร์แอนิเมชันสามมิติแนวตลกอเมริกันในปี ค.ศ. 2017 ผลิตโดยพิกซาร์แอนิเมชันสตูดิโอส์ และจัดจำหน่ายโดยวอลต์ดิสนีย์พิกเชอส์ เป็นภาพยนตร์เรื่องที่สามในแฟรนไชส์ คาร์ส และเป็นภาคต่อของภาพยนตร์เรื่อง สายลับสี่ล้อ ซิ่งสนั่นโลก (2011) กำกับโดย ไบรอัน ฟี ซึ่งเป็นงานกำกับเรื่องแรกของเขา นำแสดงโดย โอเวน วิลสัน, บอนนี ฮันต์, แลร์รีเดอะเคเบิลกาย, โทนี ชาลู, กวีโด ควาโรนี, จอห์น แรตเซนเบอร์เกอร์, ชีค มาริน, ไมเคิล วอลลิส, พอล ดูลีย์, เจนิเฟอร์ ลูวิส และแคทารีน เฮลมอนด์ เป็นนักแสดงหลักคนเดิมจากทั้งสองภาค ร่วมด้วย คริสเตลา อะลอนโซ, คริส คูเปอร์, อาร์มี แฮมเมอร์, นาธาน ฟิลเลียน, เคอร์รี วอชิงตัน และลีอา เดลาเรีย เป็นนักแสดงคนใหม่ ในภาพยนตร์ ไลต์นิง แม็กควีนได้หวนกลับมาแสดงให้นักแข่งรุ่นใหม่เห็นว่า เขายังคงเป็นรถแข่งที่ดีที่สุดในโลก ภาพยนตร์เข้าฉายเมื่อวันที่ 16 มิถุนายน ค.ศ. 2017 มีรายได้ 378 ล้านดอลลาร์สหรัฐทั่วโลก และได้รับคำวิจารณ์ในแง่บวก โดยนักวิจารณ์หลายคนกล่าวว่า เป็นภาพยนตร์ที่ดีที่สุดมากกว่าทุกภาคที่เคยทำมา</doc>
