<doc id="669655" url="https://th.wikipedia.org/wiki?curid=669655" title="ทอล์กเดอร์ตี (เพลงเจสัน เดอรูโล)">ทอล์กเดอร์ตี (เพลงเจสัน เดอรูโล) "ทอล์กเดอร์ตี" () เป็นเพลงของนักร้อง นักแต่งเพลงชาวอเมริกัน เจสัน เดอรูโล ออกจำหน่ายเป็นซิงเกิลที่สองของสตูดิโออัลบั้มชุดที่สาม แทตทูส์ (2013) ในยุโรปและโอเชียเนีย ต่ออัลบั้มดังกล่าวถูกเปลี่ยนชือใหม่เป็นอัลบั้มทอล์กเดอร์ตี ออกจำหน่ายในสหรัฐอเมริกา และมีรายชื่อเพลงที่เปลี่ยนแปลงไป เพลงออกจำหน่ายเป็นซิงเกิลที่สามในสหรัฐอเมริกาวันที่ 7 มกราคม ค.ศ. 2014 มีนักร้องแร็ปร่วมรับเชิญด้วยได้แก่ ทูเชนส์ กลายเป็นซิงเกิลแรกของเดอรูโลที่มีนักร้องรับเชิญ เพลงเขียนโดยเจสัน เดอรูโล ทูเชนส์ เอริก เฟรดเดอริก เจสัน เอวิแกน ฌอน ดักลาส โอรี แคปแลน ทาเมียร์ มุสแก็ต และโทเมร์ โยเซฟ ขณะที่มีริกกี้ รี้ด จากวงวอลล์เปเปอร์ เป็นผู้ผลิตเพลง และได้สอดแทรกตัวอย่างเพลง "เฮอร์เมทิโค" ของวงดนตรีอิสราเอล บอลเคินบีตบ็อกซ์ จากอัลบั้ม นูเหม็ด ปี ค.ศ. 2007 ด้วย มิวสิกวิดีโอเพลง "ทอล์กเดอร์ตี" กำกับโดย โคลิน ทิลลี ที่ได้นำเอารูปแบบการเต้นจากวัฒนธรรมต่าง ๆ มาใส่ไว้ มิวสิกวิดีโอออกอากาศทางบัญชีในยูทูบของเดอรูโลเมื่อวันที่ 7 สิงหาคม ค.ศ. 2013 หลังจากออกจำหน่าย "ทอล์กเดอร์ตี" เปิดตัวที่อันดับหนึ่งบนชาร์ตซิงเกิลของออสเตรเลีย กลายเป็นซิงเกิลแรกของทูเชนส์ที่ขึ้นอันดับหนึ่ง และขึ้นอันดับสองในนิวซีแลนด์ และติดชาร์ตในประเทศแถบยุโรปจำนวนมาก</doc>
