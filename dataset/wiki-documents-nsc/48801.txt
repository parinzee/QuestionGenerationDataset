<doc id="48801" url="https://th.wikipedia.org/wiki?curid=48801" title="อัล ทาราโซน่า">อัล ทาราโซน่า อัล ทาราโซนา (Al Tarazona) นักมวยสากลชาวฟิลิปปินส์ เกิดเมื่อ 5 กุมภาพันธ์ พ.ศ. 2512 ที่เมือง Tagum City จังหวัด Davao del Norte ประเทศฟิลิปปินส์ สถิติการชก 73 ครั้ง ชนะ 32 (น็อค 7) เสมอ 8 แพ้ 33ประวัติ ประวัติ. อัล ทาราโซนาขึ้นชกมวยสากลอาชีพครั้งแรกเมื่อ 10 กันยายน พ.ศ. 2531 เสมอกับ เจสซี มัลโด ก่อนที่ซาราโกนาจะชกกับมัลโดอีกครั้งและเป็นฝ่ายชนะคะแนนได้สำเร็จ จากนั้น ทราโซนาได้ขึ้นชกในฟิลิปปินส์ตลอด แพ้บ้าง ชนะบ้าง โดยเคยเสมอกับรูดี้ อีดาโน่เมื่อ พ.ศ. 2534 ต่อมา ใน พ.ศ. 2535 ทาราโซนามาชกในไทยครั้งแรก เมื่อ 21 มิถุนายน ซึ่งเป็นฝ่ายแพ้คะแนนชนะ ป.เปาอินทร์ จากนั้น ทาราโซนากลับไปชกชนะที่ฟิลิปปินส์อีกครั้ง ก็ได้ชิงแชมป์เงารุ่นมินิฟลายเวท IBF เมื่อ 6 กันยายน พ.ศ. 2535 ซึ่งทาราโซนาเป็นฝ่ายแพ้น็อค รัตนพล ส.วรพิน ยก 5 ไม่ได้แชมป์ จากนั้น ทาราโซนาได้ไปชิงแชมป์ OPBF รุ่นมินิมัมเวทที่เกาหลีใต้เมื่อ 8 เมษายน พ.ศ. 2536 ทาราโซนาเป็นฝ่ายแพ้คะแนน คิม จินโฮ ไป ทาราโซนายังขึ้นชกชนะที่ฟิลิปปินส์เป็นส่วนใหญ่ และได้มาชกนอกรอบในไทยอีกเมื่อ พ.ศ. 2538 ซึ่งเป็นฝ่ายแพ้คะแนน สมาน ส.จาตุรงค์ และแพ้น็อค พงษ์ศักดิ์เล็ก ศิษย์คนองศักดิ์ ยก 8 จากนั้น กลับไปชกที่ฟิลิปปินส์ชนะนิค เซียนทอยและรามิล จิเวโร แล้วมาชกนอกรอบในไทยในช่วง พ.ศ. 2538 – 2539 แพ้น็อค ศรพิชัย พิษณุราชันย์ ยก 2 แพ้น็อค สงคราม ป.เปาอินทร์ ยก 1 และแพ้คะแนนพยัคฆ์ นครหลวงโปรโมชั่น จากนั้นได้ชิงแชมป์ PABA รุ่นมินิมัมเวทเมื่อ 6 มีนาคม พ.ศ. 2540 ก็เป็นฝ่ายแพ้น็อค ขวัญใจ สามเคแบตเตอรี ยก 6 ไม่ได้แชมป์ หลังจากนั้นในช่วง พ.ศ. 2540 – 2542 ทาราโซนายังมาชกนอกรอบในไทยหลายครั้ง แพ้วันดี สิงห์วังชา ห้าดาว ซีพียิม ฤทธิชัย เกียรติประภัสร์ และยังได้ไปชกนอกรอบที่ญี่ปุ่นและเกาหลีใต้ แต่ไม่ได้ชิงแชมป์อีก ทาราโซนามีโอกาสได้ชิงแชมป์ฟิลิปปินส์เมื่อ 2 ธันวาคม พ.ศ. 2543 ซึ่งเป็นช่วงปลายของการชกมวย และเขาก็แพ้น็อค โรเดล มายอลแค่ยกแรก ทาราโซนาขึ้นชกแพ้รวดอีกสองครั้ง หลังจากชกแพ้คะแนน โจวี โอราเซียนเมื่อ 15 มกราคม พ.ศ. 2545 ทาราโซนาหยุดชกไปถึง 3 ปี กลับมาชกอีกครั้งเมื่อ 29 มกราคม พ.ศ. 2548 แพ้น็อค ฉัตรชัย อีลิทยิม ยก 2 จากนั้นก็ไม่ได้ขึ้นชกมวยอีกเลยเกียรติประวัติเกียรติประวัติ. - เคยชิงแชมป์ต่อไปนี้แต่ไม่สำเร็จ- ชิงแชมป์เงารุ่นมินิฟลายเวท IBF เมื่อ 6 กันยายน 2535 แพ้น็อค รัตนพล ส.วรพิน ยก 5 ที่ สมุทรปราการ - ชิงแชมป์ OPBF รุ่นมินิฟลายเวทเมื่อ 8 เมษายน พ.ศ. 2536 แพ้คะแนน คิม จินโฮ (เกาหลีใต้) ที่ เกาหลีใต้ - ชิงแชมป์ PABA รุ่นมินิมัมเวทเมื่อ 6 มีนาคม 2540 แพ้น็อค ขวัญใจ 3เคแบตเตอรี่ ยก 6 ที่ ยโสธร</doc>
