<doc id="405980" url="https://th.wikipedia.org/wiki?curid=405980" title="โรงเรียนวัดนาวง">โรงเรียนวัดนาวง โรงเรียนวัดนาวง เป็นโรงเรียนรัฐบาล ในสังกัดสำนักงานเขตพื้นที่การศึกษาประถมศึกษาตรัง เขต 2 สำนักงานคณะกรรมการการศึกษาขั้นพื้นฐาน กระทรวงศึกษาธิการ ตั้งอยู่บริเวณบ้านนาวง ตำบลบางกุ้ง อำเภอห้วยยอด จังหวัดตรัง เปิดสอนในระดับชั้นอนุบาลและประถมศึกษาแบบสหศึกษาประวัติ ประวัติ. โรงเรียนวัดนาวง ก่อตั้งโดยขุนนิคมประศาสน์ นายอำเภอเขาขาว (อำเภอห้วยยอดในปัจจุบัน) และขุนนัยนาปะยา กำนันตำบลนาปะยา (ตำบลบางกุ้ง,ตำบลนาวงและตำบลวังคีรีในปัจจุบัน) โดยได้รับการบริจาคเงินจากประชาชนในพื้นที่ในการก่อสร้างอาคารเรียนแบบ ป. 1 ก. พิเศษ และได้รับการบริจากที่ดินจากวัดนาวงจำนวน 1 ไร่ 1 งาน จากพระครูอรรถสารสุนทร เจ้าอาวาสวัดนาวง โดยใช้ชื่อว่า โรงเรียนประชาบาลตำบลนาปะยา ๑ และทำการเรียนการสอนครั้งแรกเมื่อวันที่ 1 กุมภาพันธ์ พ.ศ. 2481 โดยเปิดสอนในระดับประถมศึกษา ในระหว่างปี พ.ศ. 2486 ถึง พ.ศ. 2490 โรงเรียนประชาบาลตำบลนาปะยา ๑ ได้เปลี่ยนชื่อโรงเรียนเป็น โรงเรียนประชาบาลตำบลนาวง ๒ ให้ตรงตามชื่อตำบลซึ่งเปลี่ยนชื่อใหม่ และในระหว่างปี พ.ศ. 2491 ถึง พ.ศ. 2495 ได้เปลี่ยนชื่ออีกครั้งเป็น โรงเรียนประชาบาลตำบลนาวง ๑ จนถึงปี พ.ศ. 2496 โรงเรียนประชาบาลตำบลนาวง ๑ ได้ย้ายไปอยู่ในเขตตำบลบางกุ้ง และได้เปลี่ยนชื่ออีกครั้งเป็น โรงเรียนวัดนาวง ตามที่ตั้งในเขตวัดนาวง และซื้อที่ดินเพิ่มเติมจากเงินบริจาคเพื่อขยายโรงเรียนบริเวณทิศใต้และทิศตะวันตกรวมจำนวน 6 ไร่ ในปี พ.ศ. 2511 ในปี พ.ศ. 2524 โรงเรียนวัดนาวงได้ขยายระดับการศึกษาผู้ใหญ่ร่วมกับศูนย์การศึกษานอกโรงเรียนจังหวัดตรัง และเริ่มเปิดสอนในระดับชั้นอนุบาลในปี พ.ศ. 2529 โครงการอนุบาลชนบทของกระทรวงศึกษาธิการสัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน รูปตราสัญลักษณ์ประจำสำนักงานคณะกรรมการการศึกษาขั้นพื้นฐาน ด้านใต้มีชื่อโรงเรียนและหน่วยงานที่สังกัด - คำขวัญ รู้หน้าที่ มีวินัย ใฝ่ศึกษา - สีประจำโรงเรียน- หมายถึง สีขาว - หมายถึง สีน้ำเงิน - เพลงประจำโรงเรียน เพลงมาร์ชโรงเรียนวัดนาวง</doc>
