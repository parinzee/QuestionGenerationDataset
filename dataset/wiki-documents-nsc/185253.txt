<doc id="185253" url="https://th.wikipedia.org/wiki?curid=185253" title="มัมมา มีอา! วิวาห์วุ่น ลุ้นหาพ่อ">มัมมา มีอา! วิวาห์วุ่น ลุ้นหาพ่อ มัมมา มีอา! วิวาห์วุ่น ลุ้นหาพ่อ () ออกฉายเมื่อวันที่ 3 กรกฎาคม พ.ศ. 2551 เป็นภาพยนตร์ที่สร้างจากละครเพลงในชื่อเดียวกัน ที่แสดงในย่านเวสต์เอนด์ ลอนดอน ประเทศอังกฤษ เมื่อ พ.ศ. 2542 โดยใช้เพลงประกอบจากเพลงของวง ABBA ที่เป็นเพลงฮิตในช่วงทศวรรษ 1970 โดยเฉพาะเพลง Mamma Mia ที่เป็นเพลงฮิตติดอันดับหนึ่งทั้งในสหราชอาณาจักร ออสเตรเลีย เยอรมันตะวันตก ไอร์แลนด์ สวิตเซอร์แลนด์ เมื่อ พ.ศ. 2519เรื่องย่อ เรื่องย่อ. สาวน้อยวัย 20 ปี โซฟี และคู่หมั้นของเธอ สกาย เตรียมตัวจะแต่งงานกันที่โรงแรมวิลลาดอนนา ในประเทศกรีซ ที่ดำเนินธุรกิจโดย ดอนนา คุณแม่ของเธอเอง โซฟีได้ส่งบัตรเชิญงานแต่งงานของเธอไปให้ชาย 3 คน เพราะโซฟีได้อ่านบันทึกส่วนตัวของคุณแม่ และเชื่อว่าชาย 1 ใน 3 คนนี้ อาจเป็นคุณพ่อบังเกิดเกล้าของเธอ นักธุรกิจ แซม คาร์ไมเคิล นักผจญภัย บิลล์ แอนเดอร์สัน และนายธนาคาร แฮร์รี่ ไบรต์ เดินทางจาก 3 นครใหญ่ในอีกฟากโลกกลับมาเยือนเกาะสวรรค์แห่งนี้ และได้พบกับผู้หญิงที่เคยทำให้พวกเขาหลงใหลเมื่อ 20 ปีก่อนนักแสดงนักแสดง. - เมอริล สตรีพ แสดงเป็น ดอนน่า - เพียซ บรอสแนน แสดงเป็น แซม - โคลิน เฟิร์ธ แสดงเป็น แฮร์รี่ - สเตลแลน สคาร์การ์ด แสดงเป็น บิลล์ - จูลี่ วอลเตอร์ส แสดงเป็น โรซี่ - โดมินิค คูเปอร์ แสดงเป็น สกาย - อาแมนด้า ไซเฟร็ด แสดงเป็น โซฟี - คริสติน บาแรนสกี้ แสดงเป็น ทันย่า</doc>
