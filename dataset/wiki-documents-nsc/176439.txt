<doc id="176439" url="https://th.wikipedia.org/wiki?curid=176439" title="คลาวเดีย จักรพันธุ์">คลาวเดีย จักรพันธุ์ คลาวเดีย จักรพันธุ์ มัซเซ็ตติ เกิดเมื่อวันจันทร์ที่ 12 พฤศจิกายน พ.ศ. 2522 เป็นนักแสดงและพิธีกรชาวไทย เป็นบุตรสาวคนเดียวของอัลโด มัซเซ็ตติ ชาวอิตาลี กับ หม่อมราชวงศ์จันทิรา จักรพันธุ์ เป็นหลานตาในพระเจ้าวรวงศ์เธอ พระองค์เจ้าจักรพันธ์เพ็ญศิริ ผู้มีพระปรีชาสามารถเป็นเลิศด้านการประพันธ์เพลง มารดาของเธอนั้นสำเร็จการศึกษาสถาปัตยกรรมศาสตร์ ส่วนบิดาของเธอเองก็เป็นนักดนตรีที่มีความสามารถ คลาวเดียศึกษาระดับประถมที่โรงเรียนวัฒนาวิทยาลัย จนถึงมัธยมศึกษาปีที่6 โดยได้ร่วมแสดงละคร เต้นรำ และร้องเพลงในงานของโรงเรียนเสมอ อีกทั้งคุณแม่เห็นแววจึงได้สนับสนุนให้เธอเรียนพิเศษทางด้านเปียโน ทฤษฎีการดนตรี นาฏศิลป์ไทย และนาฏศิลป์สากลประเภทต่าง ๆ เช่น บัลเล่ต์ แจ๊ซ แท็พ แร็พ ตลอดจนการขับร้องเพลงและการเดินแบบ จากสถาบันและครูต่าง ๆ จนเธอ ได้เริ่มออกแสดงต่อหน้าสาธารณชนทางโทรทัศน์เป็นครั้งแรกเมื่อปี 2534 ขณะอายุ 12 ปี และนับตั้งแต่ปี 2535 เป็นต้นมา ชื่อเสียงของเธอก็เป็นที่รู้จักไม่ว่าจะมีผลงานโฆษณา ถ่ายแบบแฟชั่นในนิตยสาร แสดงแฟชั่นโชว์ แสดงภาพยนตร์ ละครโทรทัศน์ และเป็นพิธีกรในรายการต่าง ๆ ทางด้านการศึกษาคลาวเดียสำเร็จการศึกษาระดับปริญญาตรีจากคณะศิลปกรรมศาสตร์ จุฬาลงกรณ์มหาวิทยาลัย และศึกษาต่อในระดับปริญญาโทในหลักสูตรศิลปศาสตร์มหาบัณฑิต สาขาการจัดการทางวัฒนธรรม จุฬาลงกรณ์มหาวิทยาลัย ปัจจุบันคลาวเดีย ได้สมรสแล้วกับอรรคพร วิจิตรานนท์ โดยได้รับพระราชทานน้ำสังข์จากสมเด็จพระเทพรัตนราชสุดา สยามบรมราชกุมารี เมื่อวันที่ 8 กันยายน พ.ศ. 2549 และได้เข้าสู่ประตูวิวาห์เมื่อวันที่ 18 ตุลาคม โดยได้ทำพิธีหมั้นหมายกันไปในช่วงเช้า ควบด้วยจัดงานเลี้ยงฉลองสมรสพระราชทานในตอนค่ำ ณ ห้องแกรนด์ฮอลล์ โรงแรมพลาซ่าแอทธินี โดยพระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุทรงมาเป็นประธานพิธีมงคลสมรสพระราชทานครั้งนี้ แต่หลังจากแต่งงานได้ 3 ปีกว่าก็หย่าร้างกันผลงานภาพยนตร์ผลงาน. ภาพยนตร์. - กองร้อย 501 ริมแดง (2536) - ผู้หญิง 5 บาป (2545) จุ๋ม - ยังบาว (2556) ซิโมน เมฆวัฒนา (แม่ของเทียรี่)ละครโทรทัศน์ ละครโทรทัศน์. ละครโทรทัศน์ทั้งหมดด้านล่างนี้ออกอากาศทางสถานีโทรทัศน์ไทยทีวีสีช่อง 3 ละครโทรทัศน์ทั้งหมดด้านล่างนี้ออกอากาศทางสถานีโทรทัศน์กองทัพบกช่อง 5 ละครโทรทัศน์ทั้งหมดด้านล่างนี้ออกอากาศทางสถานีโทรทัศน์สีกองทัพบกช่อง 7 ละครโทรทัศน์ทั้งหมดด้านล่างนี้ออกอากาศทางทรูโฟร์ยู ละครโทรทัศน์ทั้งหมดด้านล่างนี้ออกอากาศทางพีพีทีวี ละครโทรทัศน์ทั้งหมดด้านล่างนี้ออกอากาศทางช่องไอทีวีพิธีกรพิธีกร. - เกมล่ามหาสมบัติ (เกมล่าทะลุมิติ) (2543-2545)ละครสั้นละครสั้น. - 2537 ครูซ่อนกลิ่น ช่อง 7 - 2539 ร้อยรสบทละคร ตอน รูปนั้นฉันใด ช่อง 3 - 2539 ร้อยรสบทละคร ตอน นางสาวผีเสื้อ ช่อง 3มิวสิกวิดีโอมิวสิกวิดีโอ. - พิลึกกึกกือ ของ ปฏิภาณ ปฐวีกานต์ (2535) - น้อยๆหน่อย ของ ทัช ณ ตะกั่วทุ่ง (2538) - รักไปแล้ว ของ นาวิน ต้าร์ (2542)รายการโทรทัศน์รายการโทรทัศน์. - คอนเสิร์ตเลข 9 - เหลือเชื่อ - ป๊อก ป๊อก ป๊อก - 80 พรรษา ใต้ร่มพระบารมี - คืนนี้เป็นของคุณ - เกมล่าทะลุมิติ</doc>
