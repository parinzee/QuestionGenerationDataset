<doc id="313013" url="https://th.wikipedia.org/wiki?curid=313013" title="ปลากาแดง">ปลากาแดง ปลากาแดง ปลาน้ำจืดขนาดเล็กชนิดหนึ่ง มีชื่อวิทยาศาสตร์ว่า Epalzeorhynchos frenatum อยู่ในวงศ์ปลาตะเพียน (Cyprinidae)ลักษณะ ลักษณะ. มีรูปร่างคล้ายปลาทรงเครื่อง (E. bicolor) และปลากา (Labeo chrysophekadion) ซึ่งอยู่ในวงศ์เดียวกัน แต่ว่ามีรูปร่างที่เพรียวยาวกว่า สีลำตัวเป็นสีน้ำตาลแดงไม่คล้ำเหมือนปลาทรงเครื่องและปลากา ครีบเป็นสีแดงหรือสีส้มอมเหลือง ด้านข้างหัวทั้งสองข้างมีแถบสีดำพาดจากปลายปากมาถึงตา โคนหางมีจุดสีดำหนึ่งจุด ปากขนาดเล็ก ริมฝีปากบนงองุ้มกว่าริมฝีปากล่าง มีหนวดสั้น ๆ 1 คู่ ขนาดโตเต็มที่ประมาณ 10-15 เซนติเมตร มีอายุได้ถึง 4-6 ปีที่อยู่ ที่อยู่. พบกระจายอยู่ในภาคกลางของประเทศไทย เช่น แม่น้ำเจ้าพระยา, แม่น้ำแม่กลอง ในภาคเหนือและอีสานพบที่ แม่น้ำโขง ในต่างประเทศพบได้ถึงอินโดนีเซีย นิยมเลี้ยงเป็นปลาสวยงามเช่นเดียวกับปลาทรงเครื่องและปลากา แต่ปลากาแดงนั้นเลี้ยงง่ายกว่า อัตราการรอดตายก็มากกว่าปลาทรงเครื่อง เป็นปลาที่มีนิสัยสงบ สามารถเลี้ยงรวมกับปลาชนิดอื่นได้เป็นอย่างดี และนิยมอย่างมากในปลาที่สีกลายเป็นปลาเผือกชื่อเรียกอื่น ชื่อเรียกอื่น. ปลากาแดง ยังมีชื่อเรียกต่างออกไป เช่น "ปลานวลจันทร์" ในภาษาอีสานเรียกว่า "ปลาสร้อยหลอด" หรือ "ปลาสร้อยดอกงิ้ว"</doc>
