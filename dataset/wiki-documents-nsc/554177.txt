<doc id="554177" url="https://th.wikipedia.org/wiki?curid=554177" title="กงซุน เช่อ">กงซุน เช่อ กงซุน เช่อ () เป็นตัวละครจากวรรณกรรมจีนเรื่อง เจ็ดผู้กล้าห้าผู้ทรงธรรม (Seven Heroes and Five Gallants)ภูมิหลัง ภูมิหลัง. กงซุน เช่อ เป็นข้าราชการระดับ 6 ตำแหน่งจ่าศาล (เลขาธิการสำนักงานศาล) และช่วยราชการของเปา เจิ่ง (包拯) ในบทบาทที่ไม่ต่างจากที่นายแพทย์วอตสัน (Dr. Watson) ช่วยเหลือเชอร์ล็อก โฮมส์ (Sherlock Holmes) ตามท้องเรื่อง กงซุน เช่อ มีสติปัญญาเฉียบแหลม และรอบรู้ตำราจีนทุกแขนง แต่แม้จะสอบเข้ารับราชการกี่ครั้งก็สอบไม่ผ่าน เกิดท้อใจ จึงไปแฝงตัวอยู่ที่วัดแห่งหนึ่ง เวลานั้น เปา เจิ่ง ได้รับโยกย้ายไปครองเมืองไคเฟิงซึ่งเป็นเมืองหลวงและเดินทางผ่านมา เจ้าอาวาสได้แนะนำเขาให้แก่เปา เจิ่ง เปา เจิ่ง จึงรับเขาไว้เป็นผู้ช่วย ภายหลัง กงซุน เช่อ ได้ออกแบบเครื่องประหารสามหลังให้แก่เปา เจิ่ง ซึ่งเปา เจิ่ง มีอาญาสิทธิ์ใช้ประหารก่อน รายงานทีหลังได้ นอกจากนี้ กงซุน เช่อ เป็นนักยุทธศาสตร์มือฉกาจ ทั้งยังปราดเปรื่องในการแพทย์แผนจีน เมื่อช่วยเปา เจิ่ง สืบสวนสอบสวนคดี กงซุน เช่อ จึงมักปลอมตัวเป็นหมอกลางบ้านในภาพยนตร์และละครโทรทัศน์ ในภาพยนตร์และละครโทรทัศน์. ฟ่าน หงเซฺวียน (范鴻軒) แสดงเป็นกงซุน เช่อ หลายครั้ง เช่น ในเรื่อง เปาบุ้นจิ้น (Justice Bao) ฉบับ พ.ศ. 2536 2538 2551 และ 2553–2555</doc>
