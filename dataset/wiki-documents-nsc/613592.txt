<doc id="613592" url="https://th.wikipedia.org/wiki?curid=613592" title="องค์การพระกิตติคุณสมบูรณ์ในประเทศไทย">องค์การพระกิตติคุณสมบูรณ์ในประเทศไทย องค์การพระกิตติคุณสมบูรณ์ในประเทศไทย () เป็นองค์การทางศาสนาคริสต์ในสังกัดสหกิจคริสเตียนแห่งประเทศไทย ซึ่งมีอิทธิพลต่อการแพ่ขยายคำสอนของคณะเพนเทคอสต์ในกลุ่มคริสต์ศาสนิกชนนิกายโปรเตสแตนต์ชาวไทยประวัติ ประวัติ. คำว่า "คริสตจักรพระกิตติคุณสมบูรณ์" นั้น เป็นคำที่เริ่มใช้ในสหรัฐอเมริกา มีความหมายถึงคริสตจักรที่เน้นการดำเนินชีวิตที่พึ่งพาพระวิญญาณบริสุทธิ์และของประทานของพระวิญญาณบริสุทธิ์ ซึ่งเครือข่ายที่เรียกว่าอยู่ในคณะพระกิตติคุณสมบูรณ์ ยังมีในเครือข่ายเพนเตคอสต์แคนาดา อเมริกา และสแกนดิเนเวีย เป็นต้น องค์การพระกิตติคุณสมบูรณ์ในประเทศไทย ถือกำเนิดมาจากการเริ่มงานของคณะฟินนิช ฟรี ฟอเร่น มิชชั่น (Finnish Free Foreign Mission) ซึ่งปัจจุบันเปลี่ยนชื่อเป็นองค์การฟีดาอินเตอร์เนชันแนล (Fida International) ซึ่งเป็นองค์การมิชชันของคริสตจักรเพนเทคอสต์ในประเทศฟินแลนด์ องค์การฟินนิช ฟรี ฟอเร่น มิชชั่น ซึ่งจดทะเบียนในประเทศไทยแล้ว ดูแลรับผิดชอบเกี่ยวกับงานราชการต่าง ๆ ส่วนสถาบันที่เป็นศูนย์กลางของคริสตจักรในเครือข่าย ได้แก่ พระคริสตธรรมพระกิตติคุณสมบูรณ์ และมูลนิธิศูนย์พระกิตติคุณสมบูรณ์ ต่อมาใน ปี ค.ศ. 1987 มิชชันนารีและผู้นำคนไทย ในคณะฟินนิช ฟรีฟอเร่น มิชชั่น ได้ประชุมกันเพื่อปรึกษากันในเรื่องความเป็นไปได้และแนวทางในการก่อตั้ง “คณะพระกิตติคุณสมบูรณ์ในประเทศไทย” พวกเขาได้เขียนธรรมนูญของคณะฯขึ้น ซึ่งมีผลบังคับใช้ตั้งแต่เดือนพฤศจิกายน ปี ค.ศ. 1988 ต่อมาในปี ค.ศ. 2008 ได้เป็นชื่อเป็น องค์การพระกิตติคุณสมบูรณ์ในประเทศไทยการแบ่งเขตการงาน การแบ่งเขตการงาน. ตามสถิติ ค.ศ. 1995 องค์การนี้มีโบสถ์ 62 แห่งและสมาชิก 4,154 คนใน 17 จังหว้ด ปัจจุบันองค์การนี้มี 140 แห่งในประเทศไทยและมีสมาชิกประมาณ 7,000 คน- เขต 1 กรุงเทพ ปริมณฑล - เขต 2 เชียงราย พะเยา - เขต 3 ลำปาง แพร่ น่าน อุตรดิตถ์ - เขต 4 เชียงใหม่ - เขต 5 แม่ฮ่องสอน - เขต 6 พิษณุโลก - เขต 7 เพชรบูรณ์ - เขต 8 สุรินทร์ บุรีรัมย์ นครราชสีมา มหาสารคาม ชัยภูมิ เลย - เขต 9 ชลบุรี จันทบุรี ฉะเชิงเทรา นครศรีธรรมราชา พังงา</doc>
