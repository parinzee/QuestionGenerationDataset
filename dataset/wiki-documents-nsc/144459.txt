<doc id="144459" url="https://th.wikipedia.org/wiki?curid=144459" title="ซูเปอร์แดนเซอร์ออนไลน์">ซูเปอร์แดนเซอร์ออนไลน์ ซูเปอร์แดนเซอร์ออนไลน์ (อังกฤษ: Super Dancer Online) หรือ SDO เป็นเกมส์ออนไลน์ประเภทเกมดนตรี ผลิตโดยบริษัทไนน์ยู (อังกฤษ: 9you) ประเทศจีน และออกจำหน่ายโดย บริษัท วินเนอร์ ออนไลน์ จำกัด และเป็นเกมออนไลน์ที่ให้ดาวน์โหลดได้โดยไม่ต้องเสียเงิน และมีวิธีเล่นที่คล้ายกับเกม แดนซ์ แดนซ์ เรโวลูชัน อย่างมาก เพียงแต่นำมาเล่นแบบออนไลน์เท่านั้น รูปแบบการเล่นของเกมนี้ในประเทศจีนได้พัฒนาไปมากเพื่อให้ตอบรับกับผู้เล่นที่หลากหลาย (จีนเป็นซีซั่น 3) เช่น โหมดการเล่นแบบเกมโอทูแจม โหมดการเล่นแบบลูกศรกลับฝั่ง (แบบตรง ไม่ใช่แบบเฉียงเหมือนในโหมดริเวอร์ โน้ต) การแก้ไขรูปตึกสำหรับให้ผู้เล่นได้ทำกิจกรรมต่างๆ (Community Street) ให้คล้ายกับเกมออดิชั่นอีกด้วย วันที่ 12 มกราคม พ.ศ. 2552 ในประเทศไทยเกมนี้ได้เปลี่ยนเวอร์ชันเป็น ฤดูกาลที่ 2 หรือ ซีซั่น 2 ซึ่งได้รับระบบและวิธีการเล่นใหม่ๆ มาจากจีนให้มีความหลากหลายมากขึ้นด้วยอีกเช่นกัน เช่นโหมดตีกลองคล้ายกับเกมอาร์เคด ไทโกะ มาสเตอร์ (ไทโกะ โน ทาสึจิน) และการเล่นในโหมดลูกศรเหมือนเกมออดิชั่น โหมดการเล่นในลักษณะที่คล้ายกับเกมมูพอัพ มีฉากใหม่ เปลี่ยนห้องส่วนตัวของผู้เล่นใหม่ สัตว์เลี้ยง พร้อมกับเพิ่มไอเทมต่างๆ ช่องทางการแจกจ่ายเกมในเวอร์ชันใหม่นี้ (ซีซัน 2) ได้แก่การให้ผู้เล่นขอรับดีวีดีตัวไฟล์เกม (Client) ล่วงหน้าในวันที่ 24 ธันวาคม พ.ศ. 2551 และดาวน์โหลดผ่านทางเว็บไซต์ล่วงหน้าในวันที่ 3 มกราคม พ.ศ. 2552 และเปิดให้ทดลองเล่นในวันที่ 12 มกราคม พ.ศ. 2552 วันที่ 27 กรกฎาคม พ.ศ. 2552 ในประเทศฮ่องกง ทางทีมงาน Gamania Digital ได้ออกมาประกาศหน้าเว็บไซต์หลักถึงการปิดเซิร์ฟเวอร์ Dance Online (ซูเปอร์แดนเซอร์ออนไลน์) ซึ่งทางทีมงานจะเปิดให้ซื้อไอเทมมอลล์โดยไม่เสียค่าใช้จ่าย จนถึงวันที่ 31 ตุลาคม พ.ศ. 2552 ถึงจะทำการปิดเซิฟเวอร์เกม ในประเทศฮ่องกง ส่วนในสหรัฐอเมริกา เกมนี้ใช้ชื่อว่า Dance! Online นำเข้าโดยบริษัท Acclaim Gamesเอ็กซ์ดิชั่น เอ็กซ์ดิชั่น. ในเดือนสิงหาคม พ.ศ. 2553 บริษัทวินเนอร์ ออนไลน์ ได้นำเอาเกม Super Dancer Online Season 3 มาเปิดเซิร์ฟเวอร์ใหม่ ภายใต้ชื่อ Xdition โดยไม่ได้ทำการย้ายข้อมูลเก่าจาก Super Dancer ที่เปิดอยู่ก่อนแล้วมาด้วยแต่อย่างใด ทำให้ผู้เล่น Super Dancer จำนวนมากเกิดความไม่พอใจเนื่องจากต้องเริ่มเล่นกันใหม่ทั้งหมด จนสุดท้ายทางบริษัทจึงตัดสินใจเปิดให้ย้ายสิ่งของในเกมบางชิ้นจาก Super Dancer มายัง Xdition ได้ ทำให้ลดกระแสการโจมตีลงได้บางส่วนวิธีการเล่น วิธีการเล่น. ผู้เล่นจะต้องแข่งขันกับผู้เล่นอื่นๆ ด้วยเสียงเพลง โดยการกดปุ่มทิศทางทั้งสี่ (ซ้าย ขวา หน้า หลัง) ตามทิศทางของลูกศรที่เคลื่อนขึ้นมาให้ตรงกับกรอบของลูกศรนั้นพอดี โดยใช้ปุ่มทิศทางบนคีย์บอร์ด อาจจะใช้คีย์ W, A, S และ D แทน(หรือจะใช้ด้วยกันก็ได้)และยังสามารถเซ็ทตั้งค่าปุ่มกดเองใด้อย่างอิสระ เพื่อให้เหมาะกับความถนัดของแต่ละบุคคล ซึ่งในที่นี้ เกมได้ทำการรองรับ แผ่นเต้น ควบคุมแทนคีย์บอร์ดได้ (แต่จะมีข้อแตกต่างบางอย่างต่างจากการใช้คีย์บอร์ด) จากการเข้ามาของเกมเวอร์ชัน 2.4 (ซีซัน 2) ทำให้เกมเพิ่มโหมดการเล่นเกมใหมีลักษณะคล้ายเกมออดิชั่น มูพอัพ และไทโกะ โน ทาสึจิน ซึ่งได้กล่าวไว้ในหัวข้อ โฟรคีย์ เอทคีย์ ฟรีสไตล์ แกลอรี่โหมด และดรัมโหมดแล้ว ตัวเกมใช้ระบบเลเวลในการเลื่อนระดับความสามารถ แต่ไม่มีการเพิ่มค่าสภาพ (status) มาเกี่ยวข้องเหมือนเกม MMORPG ระดับเลเวลของตัวละครมีผลต่อการซื้อไอเทมโดยใช้หน่วยเงิน G (ไอเทมเฉพาะหน่วยเงินนี้จะจำกัดระดับเลเวลของผู้ซื้อไว้ด้วย) และการแยกกลุ่มเลเวลตัวละครเมื่อทำการเข้าร่วมกิจกรรมพิเศษในเกม (คอมเพททิชั่น แชนแนล และ เบรกเอ้าท์ ฟอร์ เทรเชอร์) เท่านั้น โดยผู้เล่นสามารถรับค่าประสบการณ์เพื่อเพิ่มระดับเลเวลได้จากการเล่นเพลงต่าง ๆ ผู้เล่นสามารถรับค่าประสบการณ์จากการเล่นและเงินในเกม (หน่วยเงิน G) จากการเล่นในแต่ละเพลง เมื่อเลเวลของตัวละคนน้อยกว่า 10 เท่านั้น ถ้ามีเลเวลมากกว่านั้นต้องมีผู้เล่นด้วยมากกว่า 2 คนขึ้นไป มิฉะนั้นจะไม่ได้รับอะไรเลยเมื่อเล่นจบเพลง (นอกจากแคลอรี่ที่เผาผลาญไปในเกม ซึ่งได้รับทั้งการเล่นคนเดียวและหลายคน)โหมดการเล่นเกม โหมดการเล่นเกม. เกมในเวอร์ชันปัจจุบันของไทย มี 13 โหมด และโหมดย่อย 1 โหมดจากระบบกลุ่มที่เข้ามาใหม่ และอีก 3 โหมดย่อยใน 1 รูปแบบการเล่น ซึ่งมาพร้อมกับเวอร์ชัน 2.4 (ซีซั่น 2) ได้แก่มัลติเพลเยอร์ โหมด (Multi-Player Mode) มัลติเพลเยอร์ โหมด (Multi-Player Mode). เป็นโหมดที่มีมาตั้งแต่เกมเข้ามาจัดจำหน่ายในไทย เป็นระบบการเล่นที่คล้ายกับเกม แดนซ์ แดนซ์ เรโวลูชัน โดยสามารถเล่นกับผู้เล่นอื่นพร้อมกันได้สูงสุดที่ 6 คน และสามารถจัดตั้งทีมเล่นได้ โดยจัดตั้งทีมได้มากสุด 3 ทีม ส่วนการตัดสินคะแนนเมื่อจบแต่ละเพลงนั้น หากเล่นเป็นทีม จะใช้คะแนนที่มากที่สุดของผู้เล่นทีมนั้นๆ มาตัดสิน หากผู้เล่นที่มีคะแนนสูงที่สุดเท่ากันทั้งสองทีม จะพิจารณาจากผู้ที่มีคะแนนน้อยเป็นอันดับที่ 2 มาตัดสิน หากคะแนนเท่ากันทั้งหมด เกมนั้นจะตัดสินจาก ชื่อของผู้เล่นที่อยู่อันดับแรกเมื่อเพลงหยุด(ก่อนที่หน้าจอสรุปคะแนนจะปรากฏขึ้น)จะเป็นผู้ชนะไป ซึ่งทีมของผู้เล่นที่ชนะจะมีข้อความขึ้นที่หน้าจอว่า You Win ส่วนทีมที่เหลือจะขึ้น You Lose แต่ทีมที่แข่งขันเสมอทั้งหมดจะได้รับค่า Win เพิ่มขึ้นทุกทีมจากกรณีนี้ เนื่องจากในระบบของเกมไทยยังไม่มีการเก็บสถิติเสมอ (Draw)กิลคอมเพททิชัน (Guild Competition) กิลคอมเพททิชัน (Guild Competition). เป็นโหมดย่อยของ มัลติเพลเยอร์ โหมด โดยที่ผู้เล่นต้องอยู่ในกลุ่ม (Guild) เดียวกัน 2 คน (สำหรับ 3 ทีม) หรือ 3 คน (สำหรับ 2 ทีม) โดยจะแข่งขันกันโดยการจัดตั้งทีมเล่น โดยผู้ที่ชนะจะได้รับคะแนนเกียรติยศ และมีการตัดสินคะแนนคล้าย มัลติเพลเยอร์ โหมดพีเค (PK) พีเค (PK). ในอดีตโหมดนี้มีชื่อว่า บอย vs เกิร์ล (Boy vs Girl) โดยการนำตัวละครชายกับหญิงมาแข่งขันกันโดยแยกเป็นกลุ่มชาย กับ กลุ่มหญิง โดยการสุ่มเล่นเพลง 2 หรือ 3 เพลง (แล้วแต่จำนวนคู่ของชายกับหญิง ซึ่งมีได้ 2 หรือ 3 คู่) แล้วนำคะแนนจากทั้งสามเพลงมารวมกัน ฝ่ายใดได้คะแนนน้อยกว่าจะเป็นฝ่ายแพ้ และจะถูกเปลี่ยนชุดเป็นชุดที่ตลกขบขัน แต่ชุดนี้จะหายไปเมื่อออกจากห้องที่เต้น หรือ เริ่มเล่นเพลงใหม่เลิฟเวอร์ โหมด (Lover Mode) เลิฟเวอร์ โหมด (Lover Mode). เป็นโหมดที่นำตัวละครชายกับหญิงมาเต้นคู่กัน โดยแต่ละคู่ ชาย-หญิงจะแข่งขันกัน หากเล่นจบแล้วจะมีแอนิเมชันแสดงความรักของตัวละครทั้งสอง และเพิ่มค่า Charm (รูปหัวใจ)ในเกมริเวอร์ โน้ต (River Note) ริเวอร์ โน้ต (River Note). โดยปกติ ลูกศรจะขึ้นจากด้านล่างไปสู่ด้านบน แต่ในโหมดนี้ลูกศรจะลงมาจากกลางจอในลักษณะเอียง (คล้ายเกม กีตาร์ ฮีโร่) แทน ในเกมเวอร์ชัน 2.4 (ซีซัน 2) ได้นำโหมดนี้ออก แต่ผู้เล่นสามารถปรับปุ่มได้ที่ เมนู NOTE เลือกรูปแบบเล่นแบบ River Mode ซึ่งเมนูนี้จะสามารถเลือกได้ในโหมดของ มัลติเพลเยอร์ โหมด (Multi-Player Mode), พีเค (PK), เลิฟเวอร์ โหมด (Lover Mode), โชว์ไทม์ (Show Time)รีเวอร์ส โน้ต (Reverse Note) รีเวอร์ส โน้ต (Reverse Note). ในโหมดนี้ จะมีลูกศรบางตัวที่มีวงกลมสีเหลืองล้อมรอบ นั้นก็คือลูกศรที่ผู้เล่นต้องกดลูกศรตรงกันข้ามแทนนั้นเอง (เช่น หากลูกศรซ้ายวงสีเหลืองมา จะต้องกดลูกศรขวา หรือ หากเป็นลูกศรขึ้นวงสีเหลือง จะกดลูกศรลงแทน)โชว์ไทม์ (Show Time) โชว์ไทม์ (Show Time). มาพร้อมกับเวอร์ชัน 5.0 โดยการเปิดให้ดาวน์โหลดทางเว็บไซต์ล่วงหน้าในวันที่ 26 ตุลาคม พ.ศ. 2550 และสามารถเล่นโหมดนี้ได้ (พร้อมกับเวอร์ชัน 5.0) เมื่อวันที่ 2 พฤศจิกายน พ.ศ. 2550 โหมดนี้จะมีแถบสะสมด้านบน การสะสมของแถบจะเกิดขึ้นเมื่อกดลูกศรได้ระดับ Perfect หลายๆ ครั้ง (ซึ่งสามารถลดจากการกดพลาดหรือ Miss ได้เช่นกัน) เมื่อแถบนี้เต็มจะเปลี่ยนไปสู่แถบระดับต่อไป โดยจะเปลี่ยนจากแถบสีเหลือง > สีน้ำเงิน > สีแดง ซึ่งเมื่อผู้เล่นได้แถบสีเหลืองขึ้นไปแล้ว เกมจะเปิดโอกาสให้ผู้เล่นกดสเปซบาร์ เพื่อรับคะแนนที่สูงขึ้นในช่วงเวลาหนึ่ง ซึ่งขึ้นอยู่กับสีของแถบที่เล่นได้ว่าจะได้รับคะแนนเพิ่มเท่าใด ดังนี้- ผู้เล่นกดสเปซบาร์เมื่อสะสมเต็มแถบสีเหลือง แต่ยังไม่หมดแถบสะสมสีน้ำเงิน คะแนนเพิ่มเป็น 2 เท่า - ผู้เล่นกดสเปซบาร์เมื่อสะสมเต็มแถบสีน้ำเงิน แต่ยังไม่หมดแถบสะสมสีแดง คะแนนเพิ่มเป็น 4 เท่า - ผู้เล่นกดสเปซบาร์เมื่อสะสมเต็มแถบสีแดง คะแนนเพิ่มเป็น 8 เท่า (และจะไม่มีการสะสมแถบระดับสูงกว่านี้อีก) และเกมจะกดลูกศรให้เอง (สังเกตได้จากลูกศรเปลี่ยนเป็นวงกลมสีเหลือง และมีเอฟเฟกต์คล้ายไฟฟ้าด้านข้างแถบที่ลูกศรวิ่งขึ้น) ซึ่งแถบเมื่ออยู่ในโหมดนี้จะลดลงเรื่อยๆ และจะกลับสู่สภาพปกติเมื่อลดลงจนหมดแถบสีเหลือง (และจะมีเสียงเตือนให้ผู้เล่นกดลูกศรต่อ) คะแนนที่ได้รับเพิ่มนี้จะเป็นตัวเลขแยกไปไว้ด้านข้างคะแนนที่เล่นปกติ และจะถูกรวมเมื่อจบเพลงแล้ว ในเกมเวอร์ชันของสหรัฐอเมริกา ในโหมดนี้ใช้ชื่อว่า ซูเปอร์สตาร์ (Superstar)เลิฟเวอร์ ริเวอร์ โหมด (Lover River Mode) เลิฟเวอร์ ริเวอร์ โหมด (Lover River Mode). เป็นโหมดที่นำ ริเวอร์ โน้ต และ เลิฟเวอร์ โหมด มาผสมกัน ในเกมเวอร์ชัน 2.4 (ซีซัน 2) ได้นำโหมดนี้ออก แต่ผู้เล่นสามารถปรับปุ่มได้ที่ เมนู NOTE เลือกรูปแบบเล่นแบบ River Mode ซึ่งเมนูนี้จะสามารถเลือกได้ในโหมดของ มัลติเพลเยอร์ โหมด (Multi-Player Mode), พีเค (PK), เลิฟเวอร์ โหมด (Lover Mode), โชว์ไทม์ (Show Time)โชว์ไทม์ ริเวอร์ โหมด (Showtime River Mode) โชว์ไทม์ ริเวอร์ โหมด (Showtime River Mode). มาพร้อมกับเวอร์ชัน 5.5 โดยการเปิดให้ดาวน์โหลดทางเว็บไซต์ล่วงหน้าในวันที่ 18 สิงหาคม พ.ศ. 2551 และสามารถเล่นโหมดนี้ได้ (พร้อมกับเวอร์ชัน 5.5) เมื่อวันที่ 26 สิงหาคม พ.ศ. 2551 เป็นการเล่นโหมดโชว์ไทม์ในรูปแบบลูกศรลงมาจากกลางจอในลักษณะเอียง มีการกดสเปซบาร์เหมือนโชว์ไทม์ทุกประการ แต่เปลี่ยนจากแถบสะสมเป็นเกจวัดพร้อมเข็มที่บอกถึงการกดลูกศรสะสมของผู้เล่น ในเกมเวอร์ชัน 2.4 (ซีซัน 2) ได้นำโหมดนี้ออก แต่ผู้เล่นสามารถปรับปุ่มได้ที่ เมนู NOTE เลือกรูปแบบเล่นแบบ River Mode ซึ่งเมนูนี้จะสามารถเลือกได้ในโหมดของ มัลติเพลเยอร์ โหมด (Multi-Player Mode), พีเค (PK), เลิฟเวอร์ โหมด (Lover Mode), โชว์ไทม์ (Show Time)ไอเทม ชาลเลนจ์ (Item Challenge) ไอเทม ชาลเลนจ์ (Item Challenge). มาพร้อมกับเกมเวอร์ชัน 5.5 ในโหมดนี้ สามารถเล่นได้เมื่อมีผู้เล่นอย่างน้อย 2 คนขึ้นไป และต้องไม่ตั้งทีม การเล่นในโหมดนี้นั้น จะมีลูกศรที่มีลักษณะต่างจากลูกศรธรรมดาที่ใช้เล่น เลื่อนมาให้ผู้เล่นกดพร้อมกับลูกศรทั่วไประหว่างที่เต้น ไอเทมนี้สามารถรบกวนการเล่นของผู้เล่นอื่นได้ ซึ่งผู้เล่นต้องกดให้ได้ Perfect กับ Cool เท่านั้น หากกดได้ Bad กับ Miss จะไม่ได้รับไอเทม และเมื่อกดได้ไอเทมมาแล้ว จะไปอยู่ในช่องด้านข้างทั้งสาม ซึ่งไอเทมต่างๆ จะแบ่งออกเป็น 3 ประเภท ดังนี้- ไอเทม Shoot เป็นไอเทมประเภทอยู่ช่องบน เมื่อกดสเปซบาร์ จะทำการรบกวนผู้เล่นที่อยู่ลำดับหน้าเราถัดไป 1 คนในช่องแสดงคะแนนด้านขวาระหว่างเต้น - ไอเทม Defense เป็นไอเทมประเภทอยู่ช่องกลาง เมื่อกดสเปซบาร์ จะช่วยป้องกันตัวเอง ไม่ให้ถูกผู้เล่นอื่นรบกวนได้ - ไอเทม Damage เป็นไอเทมประเภทอยู่ช่องล่าง จะทำการรบกวนผู้เล่นที่อยู่ลำดับหลังเราถัดไป 1 คนในช่องแสดงคะแนนด้านขวาระหว่างเต้นเอเนอจี แดนซ์ โหมด (Energy Dance Mode) เอเนอจี แดนซ์ โหมด (Energy Dance Mode). วิธีการเล่นโหมดนี้คล้ายกับเกมออดิชันออนไลน์ โดยจะแบ่งแยกย่อยออกเป็น 3 โหมด ดังนี้โฟร์คีย์ โหมด (4 Key Mode) โฟร์คีย์ โหมด (4 Key Mode). จะมีแถบชุดลูกศร (ประกอบด้วยลูกศรขึ้น ลง ซ้าย ขวา เรียงสลับหรือคละกัน) กับแถบลูกแก้วมาให้ โดยต้องกดตามชุดลูกศรนั้นให้หมดก่อนที่ลูกแก้วจะเคลื่อนไปสุดแถบ และเมื่อกดชุดลูกศรครบแล้ว ให้ผู้เล่นกด Space Bar ในขณะที่ลูกแก้วเคลื่อนผ่านจุดที่เรืองแสงสีขาวขึ้นมาในแถบที่ลูกแก้ววิ่งเอทคีย์ โหมด (8 Key Mode) เอทคีย์ โหมด (8 Key Mode). วิธีการเล่นเหมือนกับ โฟร์คีย์ โหมด เพียงแต่เพิ่มลักษณะลูกศรให้ซับซ้อนขึ้น (เพิ่มลูกศรแบบ ซ้ายบน ซ้ายล่าง ขวาบน และขวาล่าง เข้าไปในแถบลูกศร)ฟรีสไตล์ โหมด (Free Style Mode) ฟรีสไตล์ โหมด (Free Style Mode). วิธีการเล่นเหมือน 4 Key และ 8 Key เพียงแต่ เกมจะไม่กำหนดชุดลูกศรมาให้ ซึ่งผู้เล่นต้องทำการเริ่มกดชุดลูกศรเอง และเมื่อผู้เล่นเริ่มกดลูกศรตัวแรก จะปรากฏชุดลูกศรให้ผู้เล่นกดต่อไป โดยผู้เล่นจะต้องเปลี่ยนมากดชุดลูกศรตามกำหนดแล้ว (โดยให้ทันก่อนที่ลูกแก้วจะเคลื่อนที่ผ่านแถบเรืองแสง เช่นเดิม) แต่บางครั้งชุดลูกศรอาจเปลี่ยนแปลงได้ จากการที่ผู้เล่นกดลูกศรต่อไปโดยไม่สนใจชุดลูกศรที่มีมาให้ในตอนที่เริ่มกดตัวแรก โดยกดลูกศรเองไป 2-3 ตัว จะปรากฏชุดลูกศรใหม่ให้ หากผู้เล่นยังกดโดยไม่สนใจชุดลูกศรที่มีมาให้อีก ชุดลูกศรทั้งหมดที่กดมาจะหายไปหมด ซึ่งผู้เล่นต้องเริ่มกดใหม่แดซเซิล โหมด (Dazzle Mode) แดซเซิล โหมด (Dazzle Mode). วิธีการเล่นเหมือนเกม มูพอัพ โดยใช้คีย์ 7 ปุ่มในการเล่น ได้แก่ S D F J K L และ Space Bar โดยจะมีลูกศรเป็นรูปดาว อยู่ตามตำแหน่งต่างๆ ที่ตรงกับคีย์ S D F J K L และเส้นสีแดงค่อยๆ เลื่อนขึ้นไปผ่านลูกศรรูปดาว ผู้เล่นต้องกดคีย์ให้ตรงตามตำแหน่งลูกศรรูปดาวที่เส้นสีแดงเคลื่อนที่ผ่าน และเหมือนเส้นเคลื่อนไปถึงตำแหน่งบนสุด (จะมีแถบสีฟ้าเรืองแสง) ผู้เล่นต้องกดปุ่ม Space Bar เมื่อเส้นสีแดงอยู่ตรงกึ่งกลางแถบสีฟ้าพอดี และเข้าสู่ชุดลูกศรดาวชุดต่อไป ในเกมจะมีให้เลือกโหมดนี้สองแบบ คือ แบบง่ายและแบบยาก แบบยากจะต่างจากแบบง่าย ตรงในขณะที่เส้นเคลื่อนที่ผ่านดาว ผู้เล่นห้ามกดพลาดแม้แต่ดาวเดียว มิเช่นนั้นจะถือว่าการเล่นในช่วงนั้น (ตั้งแต่เส้นสีแดงเลื่อนจากด้านล่าง ขึ้นไปแถบสีฟ้าบนสุด) จะเป็นโมฆะ และจะไม่ได้คะแนน ซึ่งในแบบง่ายจะไม่มีการบังคับเช่นนี้ไทโกะ ดรัม โหมด (Taiko Drum Mode) ไทโกะ ดรัม โหมด (Taiko Drum Mode). วิธีการเล่นเหมือนเกมอาเขต ไทโกะ โน ทาสึจิน โดยใช้ปุ่ม Shift ทั้งสองฝังของคีย์บอร์ด โดยจะมีแถบลูกศรในทางแนวนอน และมีรูปกลองอยู่ซ้ายสุด และจะมีลูกศรเลื่อนมาจากด้านขวาสุดมาที่รูปกลอง ซึ่งมีทั้งลูกศรซ้าย ขวา ลูกศรคู่ และแถบยาว โดยผู้เล่นต้องกดปุ่มให้ตรงกับในขณะที่ลูกศรเลื่อนมาอยู่บนกลองพอดี โดยลูกศรซ้ายจะใช้ Shift ซ้าย ลูกศรขวา จะใช้ Shift ขวา และลูกศรคู่ให้กด Shift ทั้งสองฝังพร้อมกัน ส่วนแถบยาวให้กด Shift สองฝั่งสลับกันแบบรัวเพ็ท แดนซ์ โหมด (Pet Dance Mode) เพ็ท แดนซ์ โหมด (Pet Dance Mode). มาจากระบบสัตว์เลี้ยง ให้สัตว์เลี้ยงสามารถเก็บสะสมระดับ (Level) ของมันได้โหมดการเล่นพิเศษ โหมดการเล่นพิเศษ. เป็นโหมดที่ทางผู้ให้บริการจัดขึ้นมาเฉพาะวัน เวลาให้ผู้เล่นสามารถเข้าไปเล่นได้ แต่ผู้เล่นไม่สามารถสร้างห้องเล่นโหมดเหล่านี้ได้ และโหมดการเล่นพิเศษนี้จะมีรางวัลให้ผู้เข้าแข่งขันอยู่เสมอคอมเพททิชั่น แชนแนล (Competition Channel)เบรกเอ้าท์ ฟอร์ เทรเชอร์ (Breakout for Treasure)ตัวละครการแต่งตัวละครในเกม ตัวละคร. การแต่งตัวละครในเกม. ผู้เล่นสามารถแต่งตัวละครในเกมด้วยการซื้อไอเทมที่เป็นเสื้อผ้าในเกม หรือไอเทมเพิ่ม-ลดความอ้วนตัวละครได้ โดยสามารถเลือกซื้อไอเทมที่ใช้เงินในเกม (หน่วยเงิน G) หรือเลือกซื้อไอเทมโดยนำเงินจริงมาเปลี่ยนเป็นหน่วยเงินอีกชนิดหนึ่ง (หน่วยเงิน M) ซึ่งไอเทมที่ซื้อโดยหน่วยเงิน M จะมีมากกว่าในไอเทมที่ซื้อด้วยหน่วยเงิน G และมีประสิทธิภาพมากกว่าไอเทมที่ซื้อด้วยหน่วยเงิน G และยังมีไอเทมอีกชนิดหนึ่งที่ใช้หน่วยเงิน M สะสม (หน่วยเงิน Point โดย 1,000 M จะได้ 1 Point) ซื้อ ซึ่งเป็นไอเทมพิเศษต่าง ๆ ที่ต่างไปจากการซื้อด้วยหน่วยเงิน G หรือหน่วยเงิน M ในเกมเวอร์ชัน 5.5 ผู้เล่นสามารถใช้ค่าหัวใจ (Charm) ที่เข้ามาใหม่ แลกซื้อเสื้อผ้าเฉพาะที่ทางผู้ให้บริการกำหนดมาให้ได้ โดยรูปหัวใจ 1 ดวงมีค่า 1,000 แต้ม และครึ่งดวงสำหรับ 500 แต้ม เมื่อแลกซื้อแล้ว รูปหัวใจจะหายไปตามจำนวนค่าหัวใจที่ใช้แลกไป เช่นเมื่อแลกซื้อเสื้อผ้า 4,000 แต้ม หัวใจจะหายไป 4 ดวงเป็นต้นรูปร่างตัวละคร รูปร่างตัวละคร. ในเกมนี้จะมีระดับรูปร่างตัวละคร 5 ระดับ อ้างอิงจากแถบน้ำหนักในเกม ได้แก่ ซึ่งระบบของเกมจะทำการตรวจสอบวันต่อวัน หากผู้เล่นไม่ได้เล่นเกมเป็นระยะเวลานาน จะทำให้แถบน้ำหนักของผู้เล่นเพิ่มขึ้นเรื่อยๆ จนเมื่อถึงระดับหนึ่ง รูปร่างของตัวละครผู้เล่นก็จะเปลี่ยนไป โดยจะมีขนาดเพิ่มขึ้นเรื่อยๆ (เหมือนคนอ้วน) ซึ่งมีวิธีแก้โดยการเล่นเพลงให้มากๆ เข้าไว้ หรือการซื้อไอเทมเปลี่ยนขนาดรูปร่างให้ผอมลง แต่ผู้พัฒนาเกมก็ไม่ได้ออกมาประกาศให้ทราบโดยแน่ชัดว่าระบบเพิ่มความอ้วนของเกมนี้ทำงานอย่างไร เคยมีผู้ทดลองเกี่ยวกับเรื่องระบบเพิ่มความอ้วนนี้และเผยแพร่ในเว็บบอร์ดของเกม โดยสรุปได้คร่าวๆ ว่า ตั้งแต่เริ่มเข้าเกมเป็นครั้งแรก เกมนั้นจะมีการเริ่มกำหนดน้ำหนักให้ผู้เล่นวันละประมาณ 6,500 กิโลแคลอรี (ในเกม) โดยผู้เล่นจะต้องเล่นเพลงให้ถึงเกณฑ์น้ำหนักให้ถึงกำหนดไว้ หากทำได้น้อยกว่าหรือไม่ถึงเกณฑ์น้ำหนัก แคลอรีส่วนเกินนี้จะถูกสะสมในวันต่อๆไป และหากเป็นเช่นนี้ต่อไป แคลอรีที่สะสมไว้ก็จะไปรวมกับของวันถัดไปเรื่อยๆ จนไปเพิ่มแถบน้ำหนักในเกม และเมื่อแถบน้ำหนักในเกมเพิ่มขึ้นเรื่อยๆ ก็จะทำให้ตัวละครอ้วนขึ้นในที่สุด ซึ่งมีวิธีแก้ไขโดยการเล่นเพลง ในโหมดผู้เล่นคนเดียว หรือ ผู้เล่นหลายคนก็ได้ ซึ่งระยะเวลาของเพลงมีผลต่อการลดของแคลอรี ยิ่งเพลงที่มีระยะเวลายาวมากก็จะลดแคลอรี่ในเกมได้มากเช่นกัน ระบบการเพิ่มของแถบน้ำหนักตัวละครนี้ได้ถูกลบไปในเกมเวอร์ชัน 2.4 (ซีซัน 2)สีผิวตัวละคร สีผิวตัวละคร. สีผิวตัวละครในเกมจะมี 5 ระดับเช่นกัน ได้แก่ เมื่อผู้เล่นเริ่มต้นสร้างตัวละครใหม่นั้นจะสามารถกำหนดได้สามสี คือ ผิวสีขาว ผิวสีแทน และผิวสีคล้ำ โดยสีผิวจะไม่เปลี่ยนแปลงโดยระยะเวลาเหมือนรูปร่างของตัวละครด้านบน ซึ่งผู้เล่นสามารถเปลี่ยนสีผิวได้โดยซื้อไอเทมเปลี่ยนสีผิวเท่านั้น ซึ่งมีขายทั้งหน่วยเงิน G และหน่วยเงิน M โดยระยะเวลาที่เปลี่ยนสีผิวจะจำกัดอยู่ในระยะเวลาที่แน่นอน (หากใช้ไอเทมเปลี่ยนสีผิวไปตลอด และไม่มีการเปลี่ยนสีผิวถาวร) ไอเทมที่ซื้อโดยหน่วยเงิน M หรือการแลกจากเงินจริง จะคงสภาพสีผิวได้นานกว่าไอเทมที่ซื้อโดยหน่วยเงิน Gระบบคู่รัก ระบบคู่รัก. อยู่ในเกมเวอร์ชัน 4.5 ซึ่งระบบนี้ได้เข้ามาเมื่อวันที่ 16 กุมภาพันธ์ พ.ศ. 2550การแต่งงาน การแต่งงาน. ตัวละครสามารถแต่งงานกันได้ ก็ต่อเมื่อตัวละครของผู้เล่นทั้งสองฝ่ายมีเลเวลมากกว่า 10 และมีค่าหัวใจ (Charm) ที่ได้รับจากการเต้นในโหมดคู่รัก มากกว่า 2 ดวงขึ้นไป และต้องมีไอเทมแหวนแต่งงานชนิดเดียวกัน (ซื้อได้ที่ Item Shop) อยู่ในช่องเก็บของของทั้งคู่ โดยจะต้องไปหาตัวละครที่ชื่อ Papa ซึ่งอยู่ในตึก Wedding ใน Community Street และฝ่ายหนึ่งจะต้องยื่นคำร้องไปให้อีกฝ่ายหนึ่ง พอยื่นคำร้องและรออีกฝ่ายตอบตกลง การแต่งงานจะถูกดำเนินการ ภายใน 7 วัน เมื่อแต่งงานได้สำเร็จแล้ว จะมีรูปคู่รักอีกคนของผู้เล่นแสดงท่าทางเป็นคู่รักอยู่ในช่องรายละเอียดตัวละคร (Profile) และมีเอฟเฟกต์รูปหัวใจอยู่หลังทั้งคู่ตามชนิดของแหวนที่ใช้แต่งงาน ผู้เล่นสามารถเปลี่ยนแหวนแต่งงานได้เช่นกัน โดยไปเลือกขอเปลี่ยนแหวนกับตัวละครชื่อ Papa และรอการยืนยันจากผู้เล่นอีกฝ่าย แต่ต้องเปลี่ยนแหวนให้เหมือนกันด้วยการหย่า การหย่า. เมื่อใดก็ตามที่ผู้เล่นทั้ง 2 ฝ่ายยินยอมใช้ไอเทม “น้ำลืมความหลัง” (ซึ่งซื้อได้จาก Item Shop) การหย่าก็จะถูกดำเนินการใน 7 วัน แต่ในเวอร์ชัน 2.4 (ซีซั่น 2) ไม่จำเป็นต้องรอการยินยอมจากอีกฝ่าย เพียงแต่ฝ่ายใดฝ่ายหนึ่งมีไอเทมดังกล่าวก็สามารถหย่าได้ทันทีระบบกลุ่ม ระบบกลุ่ม. มาพร้อมกับเวอร์ชัน 4.8 โดยการเปิดให้ดาวน์โหลดทางเว็บไซต์ในวันที่ 31 กรกฎาคม พ.ศ. 2550 ซึ่งผู้เล่นสามารถสร้างกลุ่ม หรือเรียกอีกอย่างว่า กิลด์ (อังกฤษ: Guild) เป็นของตนเองได้ โดยผู้เริ่มต้นตั้งกิลด์ ต้องมีเลเวลมากกว่า 25 ขึ้นไป ซึ่งการตั้งกิลด์ในครั้งแรกนั้นจะไม่มีค่าใช้จ่ายใดๆ แต่จะมีสมาชิกได้สูงสุด 20 คน ซึ่งผู้เล่นต้องเสียค่าใช้จ่ายในการขยายจำนวนสมาชิกกิลด์จากการซื้อไอเทมเป็นหน่วยเงิน M หรือใช้เงินจริงนั้นเอง และระบบกลุ่มได้เพิ่มโหมดการแข่งขันให้กับเกมเป็นโหมดย่อยอีกหนึ่งโหมดคะแนนเกียรติยศ คะแนนเกียรติยศ. ได้รับจากการแข่งขันในโหมดย่อย กิลคอมเพททิชัน (Guild Competition) โดยมีเงื่อนไขดังนี้- หากมีผู้เข้าแข่งขันสองกิลด์ กิลด์ที่ชนะจะได้รับแต้มคนละ 3 แต้ม ส่วนกิลด์ที่แพ้จะได้รับคนละ 1 แต้ม หากเสมอทั้งหมดจะได้รับคนละ 1 แต้ม - หากมีผู้เข้าแข่งขันสามกิลด์ กิลด์ที่ชนะจะได้รับแต้มคนละ 3 แต้ม กิลด์อันดับที่สองจะได้รับคนละ 2 แต้ม ส่วนกิลด์อันดับที่สามจะได้รับคนละ 1 แต้ม หากเสมอทั้งหมดจะได้รับคนละ 1 แต้ม ดังนั้น หากมีผู้เข้าแข่งขัน 2 กิลด์ กิลด์ละ 2 คน เมื่อการแข่งขันจบลง กิลด์ที่ชนะนั้นจะได้รับคะแนนเกียรติยศ 6 แต้ม ส่วนกิลที่แพ้จะได้รับคะแนนเกียรติยศ 2 แต้ม ซึ่งคะแนนเกียรติยศของแต่ละกิลด์นั้นจะถูกจัดอันดับอยู่ที่เว็บไซต์ของเกมทุกเดือน หากกิลด์ใดที่มีคะแนนเกียรติยศติดอันดับ 15 อันดับแรกจะมีชื่อกิลด์แทนชื่อแชแนลเก่าที่ แอดวานซ์ แดนซ์ซิ่ง โซน 2ระบบสัตว์เลี้ยง ระบบสัตว์เลี้ยง. มาพร้อมกับ เกมเวอร์ชัน 2.4 (ซีซั่น 2) ซึ่งผู้เล่นสามารถมีสัตว์เลี้ยงเป็นของตนเองได้ โดยสัตว์เลี้ยงจะมีค่าประสบการณ์และระดับ (Level) เหมือนผู้เล่น สามารถเพิ่มได้โดยการเต้นพร้อมสัตว์เลี้ยงของผู้เล่นตัวอื่นๆ และผู้เล่นต้องหมั่นให้อาหารมัน ซึ่งอาหารที่ได้จากการเล่นเกมส์และจากการซื้อ ซึ่งจะช่วยเพิ่มระดับความอิ่มของสัตว์เลี้ยงระบบหีบสมบัติ ระบบหีบสมบัติ. มาพร้อมกับ เกมเวอร์ชัน 2.4 (ซีซั่น 2) โดยเป็นวิธีการเสี่ยงโชคเพื่อให้ได้รับของรางวัลอย่างหนึ่ง วิธีที่จะได้กล่องสมบัตินั้น ผู้เล่นไม่จำเป็นต้องเสียเงินมาซื้อ แต่จะได้รับโดยการสุ่มระหว่างที่เล่นเกม ซึ่งผู้เล่นจะได้รับจากการกดตัวโน้ตที่เป็นรูปกล่องสมบัติ (จะสุ่มมาให้ 1 ตัวต่อเพลง) และเกมจะแจ้งให้ทราบว่าผู้เล่นได้รับหลังจากเล่นจบเพลงนั้นๆ โดยมีข้อแม้ว่าจะต้องมีจำนวนผู้เล่น 2 คนขึ้นไปต่อ 1 ห้อง โดยกล่องสมบัติแบ่งเป็น 2 ชนิด คือกล่องสมบัติไม้ และกล่องสมบัติทอง วิธีการเปิดกล่องสมบัติ ผู้เล่นต้องไปซื้อกุญแจจาก Item Shop ให้ตรงกับชนิดของกล่องสมบัติที่ได้รับ โดยเมื่อเปิดแล้ว ของรางวัลที่ได้รับจะเป็นแบบสุ่มซูเปอร์แดนเซอร์ออนไลน์ในเวอร์ชันต่างๆ</doc>
