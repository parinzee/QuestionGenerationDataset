<doc id="896967" url="https://th.wikipedia.org/wiki?curid=896967" title="เทศกาลอารีรัง">เทศกาลอารีรัง เทศกาลการแสดงและร่ายรำอันยิ่งใหญ่ (โชซ็อนกึล: 아리랑 축제, ฮันจา: 아리랑 祝祭) หรือที่รู้จักกันในชื่อ อารีรังแมสส์เกมส์ หรือ เทศกาลอารีรัง เป็นการแสดงยิมนาสติกและการร่ายรำ ซึ่งจะจำขึ้นเป็นประจำในสนามกีฬารึงนาโด 1 พฤษภาคม กรุงเปียงยาง ประเทศเกาหลีเหนือ โดยการแสดงนี้จะเริ่มแสดงในช่วงต้นเดือนสิงหาคมและปิดงานลงในวันที่ 10 กันยายนของทุกปี โดยสำนักข่าวรัสเซีย "ตัสส์" (TASS) ได้เปิดเผยว่าเทศกาลอารีรังเป็นเทศกาลการแสดงและยิมนาสติกซึ่่งเป็นการบอกเล่าเรื่องราวเกี่ยวกับประเทศเกาหลี ประเทศทางตะวันออกที่มีความสงบเสงี่ยมในตอนเช้า และเรื่องราวประวัติศาสตร์แห่งความเศร้าและต้องสู้จนกลับมายื่นหยัดได้ด้วยเพลงอารีรัง ซึ่งการแสดงนี้ยิ่งใหญ่จนถึงขั้นได้รับขนานนามจากบันทึกสถิติโลกกินเนสส์ว่าเป็นการแสดงกายกรรมที่ใหญ่ที่สุดในโลกประวัติ ประวัติ. ชื่อของเทศกาลนั้นเอามาจาก "อารีรัง" ซึ่งเป็นเพลงพื้นบ้านเกาหลีที่เกี่ยวกับการจากลาจากคนรัก หรือสงคราม เทศกาลนี้จะจัดในช่วงเดือนสิงหาถึงกันยายน ตั้งแต่ พ.ศ. 2545-2548 พ.ศ.2550-2556 และ พ.ศ.2558 เทศกาลนี้ไม่ได้จัดในปี พ.ศ.2549 พ.ศ.2557 และ พ.ศ. 2559 จึงทำให้ไม่รู้ว่าหลังจากปี พ.ศ.2559 แล้วนั้นจะมีการจัดอีกหรือไม่ผู้มีส่วนร่วมในการแสดง ผู้มีส่วนร่วมในการแสดง. ผู้แสดงนั้นจะเริ่มมีการคัดเลือกเด็กตั้งแต่อายุ 5 ขวบขึ้นไปโดยเลือกจากระดับทักษะการแสดง เมื่อถูกเลือกให้เป็นผู้แสดงแล้วเด็กๆเหล่านั้นก็จะได้ทำหน้าที่นี้ไปจนกว่าจะเกษียณอายุหรือโดนปลดออก โดยเด็กเหล่านั้นจะถูกเลือกจากโรงเรียน 8 แห่งในกรุงเปียงยางซึ่งแต่ละโรงเรียนจะมีสีเป็นสัญลักษณ์ดังนี้- 서성 Seoseong (สีแดงและสีเหลือง) - 평천 Pyeongcheon (สีเขียวและสีขาว) - 대동강 Daedonggang (สีฟ้าและสีเหลือง) - 모란봉 Moranbong (สีแดงและสีขาว) - 보통강 Botonggang (สีฟ้าและสีขาว) - 만경대 Mangyeongdae (สีแดงและสีขาว) - 대성 Daeseong (สีฟ้าและสีขาว) - 락랑 Rakrang (สีแดงและสีเหลือง)สถิติโลก สถิติโลก. ในเดือนสิงหาคม 2550 เทศกาลอารีรังนั้นได้รับการบันทึกสถิติจากบันทึกสถิติโลกกินเนสส์ว่าเป็นการแสดงกายกรรมที่ยิ่งใหญ่ที่สุดในโลก โดยมีผู้ร่วมแสดงทั้งหมด 100,090 คน อีกทั้งในช่วงหลังนี้ทางการเกาหลีเหนือได้เริ่มมีการอนุญาตให้นักท่องเที่ยวชาวต่างชาติสามารถเข้ารับชมเทศกาลนี้ได้</doc>
