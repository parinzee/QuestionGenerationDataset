<doc id="176225" url="https://th.wikipedia.org/wiki?curid=176225" title="ไทยแลนด์เซอร์กิต">ไทยแลนด์เซอร์กิต ไทยแลนด์เซอร์กิต หรือ นครชัยศรี มอเตอร์สปอร์ต คอมเพล็กซ์ เป็นสนามแข่งรถระดับนานาชาติ ตั้งอยู่บนถนนสายนครชัยศรี-ดอนตูม (3233) ในเขตตำบลวัดละมุด อำเภอนครชัยศรี จังหวัดนครปฐม ดำเนินการโดยบริษัท นครชัยศรี มอเตอร์สปอร์ต คอมเพล็กซ์ จำกัด ตั้งแต่ พ.ศ. 2532 บริหารงานโดย นายธงชัย วงษ์สวรรค์ ประธานสมาพันธ์กีฬาแข่งรถจักรยานยนต์แห่งประเทศไทย ไทยแลนด์เซอร์กิต เดิมเป็นสนามแข่งโมโตครอส มาตั้งแต่ พ.ศ. 2523 และก่อสร้างสนามแข่งรถทางเรียบ ความยาว 1.3 กิโลเมตร ก่อสร้างเพิ่มเติมในปี พ.ศ. 2532 จนมีความยาว 2.5 กิโลเมตร ปัจจุบันประกอบด้วยสนามแข่งรถทางเรียบ สนามซูเปอร์ครอส และสนามวิบาก จัดแข่งขันทั้งรถสต็อกคาร์ และรถจักรยานยนต์</doc>
