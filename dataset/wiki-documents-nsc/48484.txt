<doc id="48484" url="https://th.wikipedia.org/wiki?curid=48484" title="สวนสมเด็จพระศรีนครินทร์ พิจิตร">สวนสมเด็จพระศรีนครินทร์ พิจิตร สวนสมเด็จพระศรีนครินทร์ พิจิตร คือ สวนสาธารณะเฉลิมพระเกียรติสมเด็จพระศรีนครินทราบรมราชชนนี 80 พรรษา ลำดับที่ 5 ตั้งอยู่ที่ริมบึงสีไฟ ตำบลในเมือง อำเภอเมืองพิจิตร จังหวัดพิจิตร มีเนื้อที่ 170 ไร่ เป็นพื้นดิน ประมาณ 50 ไร และพื้นน้ำประมาณ 120 ไร่ สมเด็จพระศรีนครินทร์บรมราชชนนี พร้อมด้วยสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ เสด็จเป็นประธานเปิดสวนเมื่อวันที่ 4 มีนาคม พ.ศ. 2530 หน่วยงานรับผิดชอบในการดูแลรักษา คือ เทศบาลเมืองพิจิตร ต้นไม้ประจำสวน คือ ค้อลักษณะของสวน ลักษณะของสวน. สวนสมเด็จพระศรีนครินทร์ พิจิตร เป็นสวนที่สร้างควบคู่กับบึงสีไฟซึ่งเป็นแหล่งพักพิงและอยู่อาศัยของสัตว์หลายชนิด ในฤดูหนาวจะมีฝูงนกเป้ดน้ำอพยพมาอาศัยเป็นจำนวนมาก จึงเป็นสถานที่สำหรับชมและศึกษานกไปด้วย ภายในบึงมีพรรณไม้น้ำขึ้นทั่วไป มีดอกบัวหลวงจำนวนมากและสวยงาม ริมบึงปลูกไม้ดอกไม้ประดับและไม้ใหญ่ให้ความร่มรื่น กลางบึงมีศาลาที่ใช้เป็นที่พักผ่อนชมทิวทัศน์มีสะพานยาวทอดข้ามจากฝั่งถึงศาลา ภายในสวนมีทางเดินสำหรับออกกำลังกายและวิ่งเหยาะ มีสวนสุขภาพ ประตูทางเข้ามีหอประชุมขนาดใหญ่รูปจระเข้ยักษ์ในตำนานชาละวัน สัญลักษณ์ของจังหวัดพิจิตร ประกอบด้วยเวทีเนินดินสำหรับจัดรายการบันเทิงในช่วงวันหยุดสุดสัปดาห์ สวนสมเด็จพระศรีนครินทร์ พิจิตร เป็นสวนสาธารณะที่อยู่ใจกลางเมืองจึงมีประชาชนมาใช้เป็นจำนวนมากเนื่องจากมีความสะดวกในการเข้าถึง นอกจากนี้ยังมีหน่วยงานของกรมประมงตั้งสถานีทดลองสัตว์น้ำและมีอาคารแสดงพันธุ์ปลาน้ำจืดที่ประชาชนเข้าชมได้ด้วยพระราชานุสาวรีย์ พระราชานุสาวรีย์. เมื่อวันที่ 31 พฤษภาคม พ.ศ. 2545 พระบาทสมเด็จพระเจ้าอยู่หัวทรงพระกรุณาโปรดเกล้าฯ ให้สมเด็จพระเทพรัตนราชสุดาฯ สยามบรมราชกุมารี  เสด็จเป็นประธานเปิดพระราชานุสาวรีย์สมเด็จพระศรีนคริทราบรมราชชนนีที่ประดิษฐานในสวนแห่งนี้</doc>
