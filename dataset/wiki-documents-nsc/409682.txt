<doc id="409682" url="https://th.wikipedia.org/wiki?curid=409682" title="ยูไนเต็ดบัดดีแบส์">ยูไนเต็ดบัดดีแบส์ ยูไนเต็ดบัดดีแบส์ () Buddy Bears ในเบอร์ลิน: Buddy Bears ออกสู่สายตาชาวโลกเมื่อปี 2001 ผู้ริเริ่มคือเอวาและเคลาส์ เฮอร์ลิทซ์ ได้รับแรงบันดาลใจจากแนวความคิดในการแสดงศิลปะบนถนนของเมืองใหญ่ ๆ และจึงตัดสินใจเริ่มต้นโครงการศิลปะที่ไม่เหมือนใครในท้องถนนของกรุงเบอร์ลิน เมื่อนึกถึงประติมากรรมที่เหมาะสมมากที่สุดสำหรับเมืองหลวงของเยอรมนี พวกเขาเลือกหมีได้โดยง่าย หมีเป็นสัตว์นำสารที่รู้จักกันมากที่สุดในเบอร์ลิน และได้รับคัดเลือกให้เสนอสารเพื่อชนะใจชาวเบอร์ลิน รวมทั้งแขกที่มาเยี่ยมเยือนด้วย ในบริบทนี้ จึงเป็นเรื่องสำคัญสำหรับเอวาและเคลาส์ เฮอร์ลิทซ์ที่ต้องแสดงรูปหมีที่บ่งบอกถึงความอบอุ่นและความสุข มิได้ใช้เวลานานนักในการคิดตั้งชื่อให้กับเจ้าหมี คือ บั๊ดดี้ แบร์ (Buddy Bear) โรมัน สโตรบ์ล เป็นผู้ได้รับมอบหมายให้ออกแบบหมีตัวตรง และด้วยประติมากรรมชิ้นนี้ ดาวดวงใหม่ของกรุงเบอร์ลินก็เกิดขึ้น ในฤดูใบไม้ผลิปี 2001 ได้มีการสร้างสรรค์เหล่าหมีกว่า 150 ตัวในอิริยาบถการออกแบบที่หลากหลาย นับจากเดือนมิถุนายน 2001 เรื่อยมา ได้มีการนำเสนอในหลากหลายสถานที่ของกรุงเบอร์ลินด้วย ประติมากรรมของเหล่าหมีนี้ได้รับการตอบรับอย่างดียิ่ง ไม่ว่าจะที่จุดใดของเมืองก็มีให้ชมอยู่ทุกแห่ง ดึงดูดความสนใจจากผู้หลงใหลอย่างมากมาย จากนั้นไม่นาน โครงการนี้ได้รับการพัฒนาเป็นเรื่องราวเกี่ยวกับหมีอย่างกว้างขวางและเด่นชัด ความสำเร็จของ Buddy Bears นำสู่การขยายการนำเสนออย่างเป็นทางการในถนนสายต่าง ๆ ของกรุงเบอร์ลินจนถึงสิ้นปี 2002แนวความคิดที่อยู่เบื้องหลัง United Buddy Bears แนวความคิดที่อยู่เบื้องหลัง United Buddy Bears. การตอบรับเป็นอย่างดีจากผู้เยี่ยมชมทำให้เกิดความคิดในการใช้ความโด่งดังของ Buddy Bears เพื่อเป็นแหล่งอาหารแห่งความคิดที่จะนำสู่การเข้าใจในบุคคลที่แตกต่างได้ดียิ่งขึ้น ในปี 2002 ความคิดเบื้องต้นนี้พัฒนาสู่แนวความคิดที่อยู่เบื้องหลัง United Buddy Bears เป้าหมาย: ในฐานะเหล่ารัฐสมาชิกขององค์การสหประชาชาติ - ซึ่งแต่ละรัฐนำเสนอโดย Buddy Bears ยืนประสานมือกันอย่างสันติเป็นรูปวงกลมขนาดใหญ่ที่แต่ละส่วนมีขนาดเท่ากัน ด้วยความสนับสนุนจากสำนักงานการต่างประเทศของสหพันธรัฐเยอรมนี เอวาและเคลาส์ เฮอร์ลิทซ์เริ่มติดต่อสถานทูตและสถานกงสุลในระหว่างปีเดียวกันนั้น และเริ่มเชิญศิลปินจากทั่วโลกให้ร่วมสานต่อสู่วิสัยทัศน์ของโครงการ ข้อบังคับเบื้องต้นที่สำคัญอย่างหนึ่งสำหรับโครงการผสานสัมพันธ์ระดับสากลนี้คือ การสร้างสรรค์หมีแต่ละตัวโดยศิลปินจากประเทศที่หมีตัวนั้นเป็นตัวแทน นี่เป็นวิธีเดียวที่รับรองได้ว่าวงกลมของ United Buddy Bears เป็นการสะท้อนถึงความแตกต่างทางวัฒนธรรมของโลกใบนี้ เหล่าศิลปินต่างได้รับการมั่นหมายให้เน้นย้ำถึงความเป็นเอกลักษณ์ของประเทศตนในการออกแบบนั้น ๆ ผ่านทางการนำเสนออย่างหลากหลายด้านวัฒนธรรม ประวัติศาสตร์ ประชากร ทิวทัศน์ มุมมองด้านเศรษฐศาสตร์ ตนตรีและธรรมเนียมประเพณี แง่มุมต่าง ๆ ของชีวิตได้รับการถ่ายทอดเพื่อทำให้ผู้คนเกิดความอยากรู้อยากเห็นเกี่ยวกับประเทศนั้น ๆ สำนวนแห่งศิลปะที่แตกต่างกันสะท้อนถึงความหลากหลายของประชากรที่อาศัยอยู่บนโลกของเรา ศิลปินแต่ละคนใช้รูปแบบสำนวนที่เป็นเอกลักษณ์ - ซึ่งมีความหลากหลายเฉกเช่นสภาพความเป็นอยู่ของแต่ละประเทศและบุคคลที่อาศัยอยู่ในที่นั้น แม้ประเทศที่เล็กที่สุดหรือประเทศที่ค่อนข้างยากจน ซึ่งบ่อยครั้งมักไม่ได้รับการสังเกต ต่างก็ดึงดูดความสนใจจากผู้เยี่ยมชม ไม่มี United Buddy Bears ตัวใดที่แสดงถึงรัฐบาลหรือระบบการเมืองปัจจุบัน หากแต่แสดงถึงพลเมืองและวัฒนธรรมของพวกเขา ลักษณะการจัดการอย่างสันติของประเทศต่าง ๆ เป็นสัญลักษณ์ที่แสดงถึงวิสัยทัศน์แห่งโลกใบนี้ที่จะมีความสงบสุขต่อไปในอนาคตUnited Buddy Bears – งานนิทรรศการ United Buddy Bears – งานนิทรรศการ. "เราต้องเรียนรู้ซึ่งกันและกันให้ดีขึ้น เพราะนั่นทำให้เรามีความเข้าซึ่งกันและกันมากขึ้น เชื่อใจกันมากขึ้น และอยู่ด้วยกันอย่างสันติ" ภายใต้ข้อความนี้ งานนิทรรศการจัดขึ้นเป็นครั้งแรกที่กรุงเบอร์ลินในปี 2002 - ติดกับอนุสรณ์สถานที่มีชื่อเสียงที่สุดของเมือง คือ ประตูแบรนเดนเบิร์ก (Brandenburg Gate) งานนิทรรศการครั้งนี้ ซึ่งตอนแรกวางแผนไว้ว่าจะจัดเพียงครั้งเดียว ชนะใจผู้คนมากมายจนได้มีการจัดขึ้นอีกครั้ง ณ สถานที่เดิมในปี 2003 งานนิทรรศการนี้สร้างแรงบันดาลใจแก่หลายต่อหลายคน รวมถึงเฉินหลง ดังนั้นเหล่า United Buddy Bears จึงเดินทางไปเยี่ยมทุกคนในที่ต่าง ๆ ทั่วโลกเมื่อปี 2004การเดินทางรอบโลก การเดินทางรอบโลก. ณ ปัจจุบัน ผู้เยี่ยมชมกว่า 35 ล้านคนได้มีโอกาสสัมผัสกับ United Buddy Bears แล้วในงานนิทรรศการที่จัดขึ้นกว่า 30 ครั้งในทั้งห้าทวีป- 2002 / 2003: เบอร์ลิน - 2004: คิทซ์บูเฮล ฮ่องกง อิสตันบูล - 2005: โตเกียว โซล - 2006: ซิดนีย์ เบอร์ลิน เวียนนา - 2007: ไคโร เยรูซาเลม - 2008: วอร์ซอ สตุตการ์ต เปียงยาง - 2009: บัวโนสไอเรส มอนเตวิเดโอ เบอร์ลิน - 2010: อัสตานา เฮลซิงกิ - 2011: โซเฟีย เบอร์ลิน กัวลาลัมเปอร์ - 2012: นิวเดลี, เซนต์ปีเตอร์สเบิร์ก, ปารีส - 2013: เยคาเตรินบุร์ก - 2014: รีโอเดจาเนโร - 2015: ฮาวานา,ซานเตียโก - 2016: รัฐปีนัง - 2017 / 2018: เบอร์ลิน ในทุกแห่งทั่วโลก หมี Buddy Bears ส่งเสริมการอยู่ร่วมกันอย่างสันติและสามัคคีกันเสมอ ในทุก ๆ เมืองที่เดินทางไปเยี่ยมเยือน เหล่าหมีบั๊ดดี้แบร์ ต่างได้รับการสนับสนุนอย่างเต็มที่จากบุคคลผู้มีชื่อเสียง อาทิ ท่านเซอร์ปีเตอร์ ยุสตินอฟ เฉินหลง และมีอา ฟาร์โรว์ ทูตสันถวไมตรี UNICEF, นักแสดงหญิงไอริส เบอร์เบน, อดีตประธานาธิบดีเยอรมนี นายโจฮันเนส โร นายฮอร์สท์ โคห์เลอร์ และนายริชาร์ด วอน ไวซ์แซคเคอร์, จุนอิชิโร โคะอิซุมิ นายกรัฐมนตรีญี่ปุ่น, นายจอห์น โฮวาร์ด นายกรัฐมนตรีออสเตรเลีย, และ ดร. ทาบาเร่ บาซเกซ ประธานาธิบดีอุรุกวัย ในแต่ละเมือง วงกลมมีความแตกต่างกันบ้างเล็กน้อย - มิใช่เพียงเพราะสภาวะท้องถิ่น แต่เนื่องด้วยการเปลี่ยนตำแหน่งของหมีแต่ละตัวที่ยืน "จับมือกัน" เรียงตามลำดับตัวอักษรของภาษาราชการประเทศนั้น ครั้งแล้วครั้งเล่า สิ่งนี้นำสู่การเป็นกลุ่มดาวดวงใหม่ บางครั้ง กลุ่มดาวดวงใหม่นี้มีความน่าสนใจในแง่มุมการเมืองอยู่ไม่น้อย นอกจากนี้ มีการสร้างหมีตัวใหม่มากขึ้นเรื่อย ๆ บางตัวแสดงถึงประเทศที่เพิ่งเข้าร่วมเป็นส่วนหนึ่งของวงกลม อาทิ สิงคโปร์ และบางตัวก็เพื่อเปลี่ยนกับตัวเก่าที่แสดงถึงประเทศใดประเทศหนึ่ง บางประเทศมีการสร้างสรรค์หมีเป็นตัวที่สามหรือสี่แล้ว หมี "ตัวเก่า" มีการประมูลราคาเพื่อสมทบทุนช่วยเหลือ UNICEF สัญลักษณ์ความรู้สึกที่ผู้คนจากทั่วโลกยืนอยู่ร่วมกัน "มือประสานมือ" เช่นเดียวกับ Buddy Bears ที่จับมือกันเป็นวง เป็นที่เข้าใจและได้รับการต้อนรับอย่างดีในแต่ละประเทศ ประเทศใหญ่ ประเทศเล็ก ประเทศยากจน ล้วนเอื้อมมือประสานซึ่งกันและกัน! อิริยาบถที่มนุษย์เราควรถือเป็นตัวอย่างจากเหล่าหมีที่ประสานมือกันเป็นวงนี้ เติมเต็มแนวความคิดแห่งความเข้าใจในระดับสากลและการยอมรับกับชีวิตที่แตกต่าง!United Buddy Bears – จิ๋ว ๆ United Buddy Bears – จิ๋ว ๆ. พร้อมกันกับงานนิทรรศการหลัก United Buddy Bears ยังมีการแสดงแบบเล็กด้วยประติมากรรมหมีขนาดความสูง 1 เมตรเช่นกัน การแสดงดังกล่าวสร้างสรรค์ขึ้นพร้อมกันกับเหล่าหมีสูง 2 เมตรที่แสดงถึงประเทศต่าง ๆ งานนิทรรศการนี้ประกอบด้วยหมีกว่า 100 ตัวที่จัดแสดงทั่วเยอรมนีและยุโรปผลประโยชน์สำหรับเมืองเจ้าภาพ ผลประโยชน์สำหรับเมืองเจ้าภาพ. งานนิทรรศการ UNITED BUDDY BEARS เสนอโอกาสสำคัญที่ทุกประเทศและทุกเมืองจะสามารถสื่อสารถึงการเปิดใจกว้างและความเข้าใจในระดับสากลด้วยรูปแบบที่น่าติดตาม และโอกาสแสดงถึงทัศนคติแห่งความหลากหลายต่อทั่วโลกกิจกรรมการกุศล กิจกรรมการกุศล. นับตั้งแต่ที่ Buddy Bears ปรากฏบนถนนและจุดต่าง ๆ ในกรุงเบอร์ลินเป็นครั้งแรก กิจกรรม Buddy Bears และการช่วยเหลือเด็กที่ด้อยโอกาสกลายเป็นหน่วยที่แยกออกจากกันไม่ได้ ณ ปัจจุบัน กิจกรรม Buddy Bears สร้างรายได้รวม 2, 3 ล้านยูโร เพื่อช่วยเหลือเด็กที่ด้อยโอกาส ร่วมกันกับ UNICEF ซึ่งเป็นผู้รับการสมทบทุนหลักจากรายได้การประมูล องค์กรขนาดเล็กกว่าในท้องถิ่นที่ร่วมช่วยเหลือเด็ก ๆ ก็ได้รับผลประโยชน์ที่เกิดขึ้นจากการเดินทางเยี่ยมเยือนนี้ด้วยเช่นกันผู้สนับสนุนการเดินทางทั่วโลก ผู้สนับสนุนการเดินทางทั่วโลก. งานนิทรรศการ Buddy Bears มิได้มีจุดประสงค์เพื่อการค้า หากแต่เป็นความมุ่งมั่นจากหลากหลายสถาบัน องค์กร สำนักงานบริหารส่วนท้องถิ่น บริษัท และบุคคลทั่วไป ที่ทำให้สิ่งนี้เกิดขึ้นได้และสามารถเปิดให้เยี่ยมชมโดยมิต้องเสียค่าใช้จ่ายใด Schenker, Hamburg Süd, Lufthansa และ Air Berlin ร่วมติดตามการจัดงานนิทรรศการครั้งต่าง ๆ และทำให้สามารถแสดงเหล่าหมีได้ในทั่วโลก</doc>
