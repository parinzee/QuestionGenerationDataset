<doc id="122901" url="https://th.wikipedia.org/wiki?curid=122901" title="แดน ฟุตเตอร์แมน">แดน ฟุตเตอร์แมน แดน ฟุตเตอร์แมน () เกิดเมื่อวันที่ 8 มิถุนายน ค.ศ. 1967 เป็นนักแสดงชาวอเมริกัน นักเขียนบทภาพยนตร์ เขาเคยเขียนบทภาพยนตร์เรื่อง Capote หรือ คาโพที ที่เขามอบให้ฟิลิป ซีมัวร์ ฮ็อฟแมน กับ เบ็นเน็ท มิลเลอร์ เพื่อนสนิทตั้งแต่วัยเยาว์นำไปสร้างเป็นภาพยนตร์ ซึ่งก็ประสบความสำเร็จเกินความคาดหมาย, ได้รับรางวัลจากหลายเวทีท่วมท้น, และได้รับการเสนอชื่อเข้าชิงรางวัลออสการ์ ถึง 6 สาขา รวมทั้งสาขา Best Writing, Adapted Screenplay ของแดนด้วย เขายังร่วมแสดงละครเวทีในนิวยอร์ก หลายเรื่องรวมทั้ง “Angels in America”, “The Lights”, “A Fair County”, และ “Dealer’s Choice” ส่วนผลงานภาพยนตร์ของเขาก็มี บทวัล ลูกชายของรอบิ้น วิลเลี่ยม ใน The Birdcage หรือ เบิร์ดเคจ คุณนายหัวใจเต๊าะแต๊ะ, บทโจ ใน Enough หรือ แค้น...เกินทน, และบทชาร์ลี ใน Urbania ที่เขาคว้ารางวัล Best Actor จาก Seattle Film Festival เขายังร่วมแสดงประจำใน Judging Amy, Will And Grace, และ Related ด้วย แดนสมรสกับแอนย่า เอ็พสเต็น นักเขียนสาวเมื่อปี 2000 ปัจจุบันพวกเขาอาศัยอยู่ในลอสแอนเจลิส กับซิลวี่ และ อีฟบุตรสาว ทั้งคู่ยังร่วมกันเขียนบทโรแมนติคปนตลกเรื่อง Finn At The Blue Line ที่แลสซี่ ฮอลสตอร์ม จะกำกับให้ซาร่าห์ เจสซิก้า ปาร์คเกอร์ มานำแสดง</doc>
