<doc id="858812" url="https://th.wikipedia.org/wiki?curid=858812" title="บุษยมาส">บุษยมาส บุษยมาส เป็นนามปากกาของนักเขียนนวนิยายชาวไทย สมนึก สูตะบุตร นักเขียนชั้นครูที่มีชื่อเสียงด้านการประพันธ์เรื่องรักหวานซึ้งในแวดวงวรรณกรรมมาช้านาน ซึ่งได้สร้างสรรค์ผลงานออกมามากกว่าร้อยเรื่อง อาทิ สลักจิต หนึ่งในทรวง ยอดชีวัน ดงผู้ดี สกุลกา ทับเทวา ในม่านเมฆ การเป็นนักเขียนที่ชอบเก็บตัวและมีชื่อจริงว่า สมนึก สูตะบุตร ทำให้มีคนคาดเดาไปต่าง ๆ นานาว่า นักเขียนท่านนี้เป็นชายหรือหญิง ทำไมจึงเขียนเรื่องรักได้หวานหยดย้อย บุษยมาส จบการศึกษาชั้นมัธยมศึกษาจากโรงเรียนเบญจมราชาลัย เป็นครูอนุบาล 2 ปี ก่อนย้ายมารับราชการที่กระทรวงเศรษฐการ 5 ปี ก้าวเข้าสู่วงการประพันธ์โดยผ่านเวทีการประกวดเรื่องสั้นในนิตยสารนารีนารถ ซึ่ง ก.สุรางคนางค์ เป็นบรรณาธิการ เมื่อเรื่องสั้น “รักฉากสุดท้าย” ของเธอชนะการประกวด ต่อมาเรื่องสั้นชื่อ “ปลายทางของสลี” ก็ได้รับรางวัลชนะเลิศจากการประกวดของนิตยสารแสนสุข ตามด้วยนวนิยายเรื่องแรกคือ “หมอกสวาท” และประสบความสำเร็จอย่างสูงด้วยนวนิยายเรื่องที่สอง “สลักจิต” ซึ่งลงพิมพ์ในนิตยสารเพลินจิต เมื่อปี พ.ศ. 2503 แล้ว ครูแก้ว อัจฉริยะกุล นำไปสร้างเป็นละครวิทยุ ให้เสียงโดย รัชนี จันทรังษี และ ฉลอง สิมะเสถียร จนคนติดกันทั้งเมือง สมนึก สูตะบุตร เป็นเจ้าของนามปากกา “บุษยมาส” ซึ่งสร้างสรรค์นวนิยายไว้กว่า 100 เรื่อง เช่น มัตติกา สุริยาที่รักในอ้อมอกาสรรค์ อสูรสวาท เป็นต้น บุษยมาส ยังมีนามปากกาอื่นในการเขียนเรื่องสั้น ได้แก่ เมิน แมนสรวง และ ศรวณีย์ และล่าสุด เสาร์ที่ 3 มิถุนายน 2560 เวลา 11.05 น นักเขียนอาวุโส รางวัลนราธิป พ.ศ. 2554 บุษยมาส ถึงแก่กรรม จากอาการ ติดเชื้อในกระแสเลือด ด้วยอาการสงบ ที่โรงพยาบาลมงกุฎวัฒนะ และมีพิธีบำเพ็ญกุศลศพ ที่วัดพระศรีมหาธาตุวรมหาวิหาร บางเขนผลงานนวนิยายผลงาน. นวนิยาย. - กรวดแกมแก้ว (นวนิยายเรื่องสุดท้าย) - ก่อนเมฆสลาย - กามเทพลวง - กามเทพสิ้นศร - กุหลาบซ่อนหนาม - แก้วหลากสี - ขวัญหล้า - ขอเพียงรัก - คนเถื่อน - คนไม่มีหัวใจ - คนึงหา - ความรักกับเงินตรา - ความรักไม่เคยดับ - คิมหันต์สวาท - คุณแม่ (ขอ) มา - แค่เพียงเศษแก้ว - เงารัก - จากคืนนั้นถึงวันนี้ - จุดหมายปลายฝัน - เจ้าจอม - ชบาริมวัง - เชิงชายชาญ - ซาตานที่รัก - ดงผู้ดี - ดอกไม้สีเพลิง - ดาวดิน - ดาวสวรรค์ (ประกอบด้วยเรื่องสั้น 10 เรื่อง ระหว่างทางแยก มธุรสผิดหวัง เหนือสิ่งใด ดั่งเดือนดับ สุดรัก นิลวดี สมุดบันทึกสีเลือด ผู้ปราชัย พ่อของกุลวดี และดาวสวรรค์) - เดือนรุ่ง - ตราบาป - ตะวันคู่ฟ้า - ใต้เงากรรม - ทับเทวา - เทพบุตรฤๅอสูร - นางฟ้าซาตาน - นิมิตนิทรา - ในม่านเมฆ - ในห้วงเสน่หา - ในอ้อมอกสวรรค์ - ปลายทางรัก - ปางฝัน - ปิ่นรัก - เปลวไฟในดวงดาว - เปลือกทอง- ผึ้งหลงรัง - พรหมแกล้งลิขิต - พรหมบันดาล - พรหมบาดาล - พลอยสีฟ้า - พิษน้ำผึ้ง - เพชรรุ่ง - เพลิงรักไฟมาร - เพียงเกล็ดดาว - ไฟกามเทพ - มัตติกา - มาหยารัศมี - ไม่ขอเป็นดาว - ยอดชีวัน - รอยมลทิน - รักเธอเสมอชีวิต - รักบทสุดท้าย - รัดใจ - รากดินกิ่งไผ่ - สกุลกา - สลักจิต (นวนิยายเรื่องที่สอง) (พ.ศ. 2503) - สายรักสื่อสวาท - สุริยาที่รัก - สูรย์สิ้นแสง - หงส์เหิน - หนี้ค้างชำระ - หนี้บาป - หนึ่งนุช - หนึ่งในทรวง - หมอกสวาท (นวนิยายเรื่องแรก) - เหมือนม่านพราง - ห้วงรักห้วงริษยา - หักปีกหงส์ - หัวใจเดือด - หัวใจเถื่อน - หัวใจไม่สิ้นรัก - เหมือนหนึ่งในฝัน - อวสานอสูร - อย่าซื้อฉันด้วยเงิน - อสูรสวาท - อาญาสวรรค์ - อุ่นฟ้าไอดิน - เอื้อมฟ้าคว้าดาวเรื่องสั้นเรื่องสั้น. - รักฉากสุดท้าย - วิษณุเลือกคู่ - ปลายทางของสลี</doc>
