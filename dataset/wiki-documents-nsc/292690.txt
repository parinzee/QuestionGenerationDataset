<doc id="292690" url="https://th.wikipedia.org/wiki?curid=292690" title="เอ็มสแควร์">เอ็มสแควร์ เอ็มสแควร์ เป็นชื่อค่ายเพลงไทยค่ายหนึ่งในอดีต ก่อตั้งขึ้นเมื่อต้นปี พ.ศ. 2537 โดย ยุวดี บุญครอง, โฆษิต สุวินิจจิต แห่งบริษัท มีเดีย ออฟ มีเดียส์ จำกัด (มหาชน) และได้ วิทยา ศุภพรโอภาส อดีตผู้บริหารค่ายนิธิทัศน์ มาร่วมบริหารงานในระยะต่อมา เพื่อขยายงานภายในบริษัทของตนเองโดยใช้สื่อเสียงเพลง อาศัยการผลิตและการโปรโมทผ่านทางสื่อต่างๆ โดยได้รับผลิตผลงานเพลงให้กับศิลปินนักร้องที่มีชื่อเสียงและแจ้งเกิดไว้หลายคน อาทิ พงษ์สิทธิ์ คำภีร์, แบล็คเฮด, ดนุพล แก้วกาญจน์, ศิริพร อยู่ยอด เป็นต้น แต่ดำเนินงานได้เพียง 3 ปีเศษก็มีการปรับเปลี่ยนโครงสร้างใหม่ โดยแบ่งเป็นค่ายเพลงต่างๆ ในเครือ และได้เปลี่ยนชื่อจากค่ายเอ็มสแควร์เป็นกลุ่ม "MMG" (Media Music Group) ขณะที่ วิทยา หนึ่งในผู้บริหารได้แยกตัวไปก่อตั้งคลื่นวิทยุเพลงลูกทุ่งระบบเอฟเอ็มแห่งแรกของไทยในนาม "ลูกทุ่งเอฟเอ็ม" กิจการของ MMG ยังคงดำเนินต่อไปจนถึงคราวยุติบทบาทลงรายชื่อศิลปินของเอ็มสแควร์รายชื่อศิลปินของเอ็มสแควร์. - พงษ์สิทธิ์ คำภีร์ - เล็ก คาราบาว - ศุ บุญเลี้ยง - คฤกพล ยงใจยุทธ - โฮป - เอาท์ไซเดอร์ - แบล็คเฮด - วูล์ฟแพ็ค - ดนุพล แก้วกาญจน์ - ชรัส เฟื่องอารมย์ - นนทิยา จิวบางป่า - อุเทน พรหมมินทร์ - ศิริพร อยู่ยอด - เมย์ เฟื่องอารมย์ - ภัทรา ทิวานนท์ - ไวตามิน เอ - พอง พอง</doc>
