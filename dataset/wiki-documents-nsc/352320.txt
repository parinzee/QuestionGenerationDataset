<doc id="352320" url="https://th.wikipedia.org/wiki?curid=352320" title="ตำบลเกาะสอง">ตำบลเกาะสอง ตำบลเกาะสอง (; ) หนึ่งในสองตำบลของเขตการปกครองเขตเกาะสอง เขตตะนาวศรี ประเทศพม่า โดยมีเมืองเอกคือ เมืองเกาะสองประวัติ ประวัติ. ในปี ค.ศ. 1859 กลุ่มประชาชนชาวจีนและชาวไทย เดิมตั้งถิ่นฐานที่เมืองมะลิวัลย์ ซึ่งตั้งห่างจากเกาะสองไปทางเหนือประมาณ 24 กิโลเมตร จนต่อมาในปี ค.ศ. 1865 นายูดา อะเหม็ด ได้นำกลุ่มชาวมลายู-อาหรับ ที่เดินทางค้าขายในแถบหมู่เกาะมะริด ได้ลงหลักปักฐานกันหน้าอ่าววิกตอเรียพ็อยนต์ ในปี ค.ศ. 1872 เซอร์แอชลีย์ ดีน นายกเทศมนตรีคนที่สามที่ปกครองมะริด ได้มอบหมายให้ตำรวจคนแรกเข้ามาประจำการที่เมืองมะลิวัลย์ จนในปี ค.ศ. 1891 หน่วยงานของภาครัฐได้ย้ายออกจากมะลิวัลย์มาตั้งในที่ใหม่คือเกาะสอง เนื่องจากมะลิวัลย์ตั้งอยู่ใกล้กับแม่น้ำที่ตื้นมีขนาดเล็กไม่สามารถนำเรือขนาดใหญ่เข้าไปได้ อย่างไรก็ตามประชาชนเชื้อสายไทยในมะลิวัลย์ยังคงหลงเหลืออยู่ แต่ก็มีจำนวนหนึ่งที่อพยพเข้ามายังฝั่งไทย ประชากรเขตเกาะสองมีกลุ่มชาติพันธุ์หลักคือชาวพม่า และกลุ่มชาติพันธุ์อื่น ๆ เช่น ชาวไทย ไทใหญ่ กะเหรี่ยง มอญ จีน มลายู และอินเดียเข้ามาตั้งถิ่นฐาน และเกาะสองกับจังหวัดระนองมีการติดต่อกันในด้านเศรษฐกิจ และการท่องเที่ยว โดยดินแดนทั้งสองมีแม่น้ำกระบุรีที่ไหลออกไปสู่ทะเลอันดามันกั้นเอาไว้</doc>
