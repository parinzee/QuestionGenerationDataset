<doc id="141584" url="https://th.wikipedia.org/wiki?curid=141584" title="ธนาคารพาณิชย์">ธนาคารพาณิชย์ ธนาคารพาณิชย์ () หมายถึง การประกอบธุรกิจประเภทรับฝากเงินที่ต้องจ่ายคืนเมื่อทวงถาม หรือเมื่อสิ้นระยะเวลาอันได้กำหนดไว้ และใช้ประโยชน์จากเงินนั้นในทางหนึ่งหรือหลายทาง เช่น การให้กู้ยืม ซื้อขายหรือเก็บเงินตามตั๋วเงิน หรือตราสารเปลี่ยนมืออื่นใด ซื้อหรือขายเงินตราต่างประเทศ ทั้งนี้จะประกอบธุรกิจประเภทอื่นๆ อันเป็นประเพณีของธนาคารพาณิชย์ด้วยก็ได้ สำหรับธนาคารพาณิชย์ คือธนาคารที่ได้รับอนุญาตให้ประกอบการธนาคารพาณิชย์ และหมายความรวมถึงสาขาของธนาคารต่างประเทศที่ได้รับอนุญาตให้ประกอบการธนาคารพาณิชย์ด้วยบริการของธนาคารพาณิชย์บริการของธนาคารพาณิชย์. - การรับฝากเงินประเภทต่างๆจากประชาชน และจ่ายให้ผลตอบแทนแก่เจ้าของเงินตามพันธะผูกพัน- เงินฝากออมทรัพย์ มีจุดประสงค์ที่จะส่งเสริมให้ประชาชนเก็บออม - เงินฝากแบบประจำ มีกำหนดแน่นอนให้เจ้าของเงินทวงถาม ผู้ฝากจะได้รับดอกเบี้ยตามระยะเวลาและตามที่ธนาคารแต่ละที่กำหนดไว้ ซึ่งจะแบ่งระยะเวลาการฝากเป็น 3, 6, และ 12 เดือน - เงินฝากกระแสรายวัน มีการจ่ายเงินแก่เจ้าของเงินทวงถามได้ทุกเมื่อ ผู้ฝากจะได้สมุดเช็ค แต่จะไม่ได้รับดอกเบี้ยจากเงินฝาก - ฝากเผื่อเรียก การจ่ายเงินแก่เจ้าของเงินเมื่อไรก็ตามที่ทวงถาม - เงินฝากประเภทอื่น ๆ เป็นเงินฝากที่ขึ้นอยู่กับวัตถุประสงค์ของธนาคาร หรือกลยุทธ์ในด้านการส่งเสริมด้านการตลาดของธนาคาร - บริการเงินกู้- การเบิกเงินเกินบัญชี - การใช้เงินกู้ระยะสั้น - ระยะยาว ต้องตกลงกับธนาคารโดยมีหลักทรัพย์ค้ำประกันการชำระเงิน อาจทำได้โดยการผ่อนชำระเป็นงวด ๆ - การรับซื้อลดตั๋ว เมื่อผู้ส่งตั๋วมีความประสงค์จะใช้เงินก่อนตั๋วนั้นถึงกำหนดเวลา - การรับรองตั๋ว หมายถึง การรับรองจากธนาคารว่าผู้ทรงตั๋วจะได้รับเงินแน่นอน - การอาวัล หมายถึง การที่ธนาคารรับประกันการจ่ายเงินแทนเจ้าของตั๋วทั้งหมดหรือบางส่วน - บริการด้านการต่างประเทศ- การแลกเปลี่ยนเงินตราระหว่างประเทศ - การให้ข้อมูลเกี่ยวกับการตลาดต่างประเทศ - การเปิดเลตเตอร์ออฟเครดิต (Letter of Credit) การส่งสินค้า L/C จะช่วยให้เกิดความมั่นใจทั้งผู้ซื้อและผู้ขาย ที่นิยมใช้กันแพร่หลายมี 2 ชนิดคือ- เลตเตอร์ออฟเครดิตประเภทเพิกถอนได้ ผู้เกี่ยวข้องสามารถยกเลิกหรือเปลี่ยนแปลงเงื่อนไข ได้ทุกเวลา แต่ต้องก่อนที่จะมีการรับซื้อเอกสารนั้น - เลตเตอร์ออฟเครดิตประเภทเพิกถอนไม่ได้ ธนาคารผู้เปิด L/C มีพันธะผูกพันแน่นอน ตาม L/C ที่เปิดจะเปลี่ยนแปลงเงื่อนไขไม่ได้นอกจากจะได้รับการยินยอม - บริการอื่น ๆ- การใช้บริการบัตรเครดิต - การใช้บริการเงินด่วนทางเครื่องเอทีเอ็ม - การให้บริการคุ้มครองอุบัติเหตุ - การให้บริการเช่าตู้นิรภัย - การให้บริการรับชำระค่าสาธารณูปโภค เช่น ค่าน้ำประปา ค่าไฟฟ้า - การรับชำระภาษีเงินได้ประจำปี - การโอนเงินระหว่างธนาคารในท้องถิ่นและระหว่างประเทศ - การเรียกเก็บเงิน เช็ค ดราฟต์ และตราสารทางการเงินที่ครบกำหนดให้แก่ลูกค้า - การบริการเช็คของขวัญ - การเป็นผู้จัดการมรดก - การให้คำแนะนำด้านการลงทุน - การให้ข้อมูลทางเครดิต - การออกใบค้ำประกันการซื้อขาย - การเป็นตัวแทนจำหน่ายพันธบัตรรัฐบาล - Gtaธนาคารพาณิชย์ในประเทศไทย ธนาคารพาณิชย์ในประเทศไทย. ธนาคารพาณิชย์เริ่มมีในประเทศไทยครั้งแรกในสมัยรัชกาลที่ 4 แห่งกรุงรัตนโกสินทร์ โดยชาวอังกฤษ ได้เข้ามาเปิดสาขาของธนาคารฮ่องกงและเซี่ยงไฮ้ ขึ้นในประเทศไทยเมื่อวันที่ 2 ธันวาคม พ.ศ. 2431ซึ่งเน้นการให้บริการในด้านการค้าระหว่างประเทศ จนกระทั่ง พระเจ้าน้องยาเธอกรมหมื่นมหิศรราชหฤทัย ทรงดำริให้มีการจัดตั้งธนาคารพาณิชย์แห่งแรกของประเทศไทย คือ บริษัทแบงค์สยามกัมมาจลทุน จำกัด เมื่อ1 เมษายน พ.ศ. 2449 และได้เปลี่ยนชื่อมาเป็น ธนาคารไทยพาณิชย์ เมื่อ 27 มกราคม พ.ศ. 2482รายชื่อธนาคารพาณิชย์ในประเทศไทยรายชื่อธนาคารพาณิชย์ในประเทศไทย. - ธนาคารกรุงเทพ จำกัด (มหาชน) - ธนาคารกรุงไทย จำกัด (มหาชน) - ธนาคารกสิกรไทย จำกัด (มหาชน) - ธนาคารไทยพาณิชย์ จำกัด (มหาชน) - ธนาคารทหารไทย จำกัด (มหาชน) - ธนาคารยูโอบี จำกัด (มหาชน) - ธนาคารซีไอเอ็มบี ไทย จำกัด (มหาชน) - ธนาคารสแตนดาร์ดชาร์เตอร์ด (ไทย) จำกัด (มหาชน) - ธนาคารธนชาต จำกัด (มหาชน) - ธนาคารทิสโก้ จำกัด (มหาชน) - ธนาคารเมกะ สากลพาณิชย์ จำกัด (มหาชน) - ธนาคารเกียรตินาคิน จำกัด (มหาชน) - ธนาคารแลนด์ แอนด์ เฮ้าส์ จำกัด (มหาชน) - ธนาคารไอซีบีซี (ไทย) จำกัด (มหาชน) - ธนาคารไทยเครดิต เพื่อรายย่อย จำกัด (มหาชน) - ธนาคารแห่งประเทศจีน (ไทย) จำกัด (มหาชน) - ธนาคารเอเอ็นแซด (ไทย) จำกัด (มหาชน)</doc>
