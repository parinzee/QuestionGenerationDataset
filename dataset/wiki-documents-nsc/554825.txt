<doc id="554825" url="https://th.wikipedia.org/wiki?curid=554825" title="สมบัติ ศรีสุรินทร์">สมบัติ ศรีสุรินทร์ นายสมบัติ ศรีสุรินทร์ เป็นสมาชิกสภาผู้แทนราษฎรจังหวัดสุรินทร์ สังกัดพรรคเพื่อไทย และเป็นอดีตรัฐมนตรีช่วยว่าการกระทรวงการต่างประเทศ ในรัฐบาลพลเอก สุจินดา คราประยูรประวัติ ประวัติ. สมบัติ ศรีสุรินทร์ เกิดเมื่อวันที่ 29 สิงหาคม พ.ศ. 2489 เป็นบุตรของนายต่วน ศรีสุรินทร์ กับนางประยงค์ ศรีสุรินทร์ สำเร็จการศึกษาระดับปริญญาตรี จากมหาวิทยาลัยลีดส์ และปริญญาโท M.COM จากมหาวิทยาลัยเบอร์มิงแฮมการทำงาน การทำงาน. สมบัติ ศรีสุรินทร์ ได้รับเลือกตั้งเป็นสมาชิกสภาผู้แทนราษฎรจังหวัดสุรินทร์ครั้งแรก ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 สังกัดพรรคชาติไทย ต่อมาในปี พ.ศ. 2529 ได้ย้ายมาสังกัดพรรครวมไทย ได้รับเลือกตั้งอีกสมัยในการเลือกตั้ง พ.ศ. 2531 จากนั้นได้ย้ายมาสังกัดพรรคสามัคคีธรรม ในการเลือกตั้งเดือนมีนาคม พ.ศ. 2535 และพรรคความหวังใหม่ ในการเลือกตั้งเดือนกันยายน พ.ศ. 2535 ในการเลือกตั้ง พ.ศ. 2538 สังกัดพรรคชาติไทย และย้ายกลับไปสังกัดพรรคความหวังใหม่อีกครั้งในการเลือกตั้ง พ.ศ. 2539 ต่อมาในการเลือกตั้ง พ.ศ. 2544 เขาลงสมัครรับเลือกตั้งในเขตเลือกตั้งที่ 5 ในสังกัดพรรคความหวังใหม่ แต่พ่ายให้กับนายประดุจ มั่นหมาย จากพรรคไทยรักไทย ซึ่งต่อมาเขาจึงได้ย้ายมาสังกัดพรรคไทยรักไทยด้วย ในการเลือกตั้ง พ.ศ. 2554 เขาได้รับเลือกตั้งเป็น ส.ส. อีกสมัยในนามพรรคเพื่อไทย สมบัติ ศรีสุรินทร์ เคยได้รับแต่งตั้งเป็นรัฐมนตรีช่วยว่าการกระทรวงการต่างประเทศ ในรัฐบาลพลเอก สุจินดา คราประยูร (ครม.48) ก่อนจะเกิดเหตุการณ์พฤษภาทมิฬเครื่องราชอิสริยาภรณ์เครื่องราชอิสริยาภรณ์. - มหาปรมาภรณ์ช้างเผือก (ม.ป.ช.) - มหาวชิรมงกุฎ (ม.ว.ม.)</doc>
