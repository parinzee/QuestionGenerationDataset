<doc id="142388" url="https://th.wikipedia.org/wiki?curid=142388" title="ญาณิน วิสมิตะนันทน์">ญาณิน วิสมิตะนันทน์ ฉันทธนิสา วิสมิตะนันทน์ (31 มีนาคม พ.ศ. 2527 — ) ชื่อเล่น : จีจ้า (เป็นภาษาตากาล็อก แปลว่าไวโอลิน) นักแสดงหญิง ที่ได้รับการสนับสนุนจาก ปรัชญา ปิ่นแก้ว, พันนา ฤทธิไกร และสมศักดิ์ เตชะรัตนประเสริฐ ให้เป็นนางเอกภาพยนตร์แอ็คชั่นของสหมงคลฟิล์ม ที่ใช้ทุนสร้างถึง 120 ล้านบาทประวัติ ประวัติ. ญาณิน วิสมิตะนันทน์ เกิดเมื่อวันที่ 31 มีนาคม พ.ศ. 2527 เป็นบุตรของมารดาชื่อ ประสิตา วิสมิตะนันทน์ ส่วนบิดาชื่อ ภาวดล บริรักษ์ ซึ่งทำธุรกิจสังกะสีส่งออก และเสียชีวิตด้วยโรคมะเร็งเมื่อญาณินอายุได้ 17 ปี เธอมีพี่ชายที่อายุห่างกับเธอห้าปี ชื่อ นันทพงษ์ วิสมิตะนันทน์ (จี๊ด) ญาณิน มีเชื้อสายไทย, อังกฤษ และพม่า เธอสำเร็จการศึกษาชั้นประถมศึกษาที่โรงเรียนลาซาล, ชั้นมัธยมศึกษาจากโรงเรียนนวมินทราชินูทิศ เตรียมอุดมศึกษาพัฒนาการ ชอบเล่นกีฬามาตั้งแต่เด็ก โดยมารดาให้เรียนบัลเลต์มาตั้งแต่เล็ก และเป็นนักกีฬาเทควันโดของโรงเรียน จนได้สายดำ ตั้งแต่อายุเพียง 13 ปี ชนะการแข่งขันแชมป์เทควันโดแห่งประเทศไทย จัดโดยกรมพลศึกษา และได้รับการแนะนำให้รู้จักกับพันนา ฤทธิไกร ซึ่งชักชวนให้เข้ามาแสดงภาพยนตร์ เรื่องเกิดมาลุย และได้รับการสนับสนุนให้มารับบทนำในภาพยนตร์เรื่อง ช็อคโกแลต แทน โดยต้องใช้เวลาเตรียมตัวนานถึง 4 ปี ตั้งแต่ พ.ศ. 2547 ต้องเรียนมวยไทยโบราณ ยิมนาสติก ศิลปะการต่อสู้ และใช้เวลาถ่ายทำ 2 ปี จีจ้า ญาณิน สำเร็จการศึกษาคณะนิเทศศาสตร์ มหาวิทยาลัยเกษมบัณฑิต สาขาภาพยนตร์ชีวิตส่วนตัว ชีวิตส่วนตัว. ญาณิน คบหากับเอเดรียน โรเบิร์ต เบาว์เด้น น้องชายของพาเมล่า เบาว์เด้น นักร้องหญิงชาวไทย ซึ่งญาณินและเอเดรียนได้พบรักกันในกองถ่ายภาพยนตร์เรื่องต้มยำกุ้ง 2 เนื่องจากฝ่ายชายทำงานเป็นผู้ช่วยผู้กำกับในเรื่อง ก่อนตัดสินใจแต่งงานโดยที่ครอบครัวทั้งสองฝ่ายต่างรับรู้ และเธอได้ตั้งครรภ์โดยได้แจ้งกับปรัชญา ปิ่นแก้ว ตั้งแต่เดือนพฤษภาคม ก่อนที่จะตกเป็นข่าวในอีก 5 เดือนต่อมา ส่วนเหตุผลที่ไม่บอก เป็นเพราะกลัวจะกระทบกับผลงาน และเกรงว่าทีมงานจะไม่ให้เล่นฉากต่อสู้ซึ่งเป็นฉากสำคัญของเรื่อง เธอให้กำเนิดบุตรชายเมื่อวันที่ 22 มกราคม พ.ศ. 2556 และตั้งชื่อว่า เจย์เดน เบาว์เด้น วิสมิตะนันทน์หลังจากนั้นเมื่อเดือนธันวาคม ปี 2560 จีจ้าได้ออกมาให้สัมภาษณ์ว่าได้แยกทางกับสามีมาปีกว่าแล้วผลงานภาพยนตร์ละครซิทคอมความสามารถด้านเทควันโดความสามารถด้านเทควันโด. - ความสามารถพิเศษทางด้านกีฬาเทควันโด - พ.ศ. 2538 เริ่มฝึกกีฬาเทควันโด - พ.ศ. 2540 ได้สายดำดั้ง 1 กีฬาเทควันโด - พ.ศ. 2542 ได้สายดำดั้ง 2 กีฬาเทควันโด - พ.ศ. 2546 ได้สายดำดั้ง 3 กีฬาเทควันโด - การแข่งขัน - พ.ศ. 2539 เข้าร่วมการแข่งขันกีฬาเทควันโดเยาวชนกรุงเทพฯ ได้เหรียญทอง - พ.ศ. 2540 เข้าร่วมการแข่งขันกีฬาเทควันโดกรมพลศึกษา - พ.ศ. 2542 ได้รับรางวัลชนะเลิศเป็นมิสเทควันโดคนแรกของประเทศไทย - พ.ศ. 2553 ได้รับรางวัลสตั๊นต์หญิงยอดเยี่ยม จากการประกาศผลรางวัลสตันท์แมนยอดเยี่ยม ครั้งที่ 1</doc>
