<doc id="490558" url="https://th.wikipedia.org/wiki?curid=490558" title="นกโนรี">นกโนรี นกโนรี () เป็นสกุลของนกปากขอสกุลหนึ่ง ใช้ชื่อสกุลว่า Lorius จัดเป็นนกขนาดกลางในอันดับนี้ มีความยาวจากจะงอยปากจรดปลายหาง 30 เซนติเมตร หางสั้น พบกระจายพันธุ์ในแถบประเทศอินโดนีเซีย หมู่เกาะโมลุกกะ ปาปัวนิวกินี และหมู่เกาะโซโลมอน ลำตัวสีสดใสต่างกันไปตามชนิด เช่น แดงเข้มไปหมดทั้งตัว ยกเว้นปลายปีก ปาก และนิ้ว เป็นต้น มีอุปนิสัยปกติจะอาศัยอยู่อย่างโดดเดี่ยว เว้นแต่ว่าเมื่อจับคู่แล้วจึงไม่แยกห่างจากกัน มีบ้างในบางครั้งจะอยู่รวมกันเป็นฝูงราว 4-6 ตัว ชอบบินสูงเหนือยอดไม้ ไม่ส่งเสียงร้องในขณะบินเหมือนนกชนิดอื่นในอันดับเดียวกัน อาหารหลักคือ ผลไม้สุกที่มีรสหวาน โดยมีตอนปลายของลิ้นก็ตรงที่ลิ้นที่ม้วนเป็นหลอดได้ สำหรับดูดกินน้ำหวานจากดอกไม้ และมีหนอนหรือแมลงเป็นอาหารเสริม โดยปกติแล้วจะวางไข่ครั้งละไม่เกิน 2 ฟองเท่านั้น นกโนรีก็เหมือนนกชนิดอื่นในอันดับนี้ คือ นิยมเลี้ยงเป็นสัตว์เลี้ยง ในประเทศไทยเชื่อว่ามีผู้นำเข้ามาเลี้ยงตั้งแต่สมัยกรุงศรีอยุธยา แต่ไม่สามารถที่จะฝึกหัดให้เลียนเสียงมนุษย์ได้เหมือนนกชนิดอื่นการจำแนก การจำแนก. แบ่งได้ทั้งหมด 6 ชนิด และชนิดย่อยต่าง ๆ ดังนี้ สกุล Lorius- Lorius garrulus- Lorius garrulus flavopalliatus - Lorius garrulus garrulus - Lorius garrulus morotaianus - Lorius domicella - Lorius lory- Lorius lory cyanauchen - Lorius lory erythrothorax - Lorius lory jobiensis - Lorius lory lory - Lorius lory salvadorii - Lorius lory somu - Lorius lory viridicrissalis - Lorius hypoinochrous- Lorius hypoinochrous devittatus - Lorius hypoinochrous hypoinochrous - Lorius hypoinochrous rosselianus - Lorius albidinucha - Lorius chlorocercus</doc>
