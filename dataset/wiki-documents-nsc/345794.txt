<doc id="345794" url="https://th.wikipedia.org/wiki?curid=345794" title="คามุย ยอดนินจา">คามุย ยอดนินจา คามุย ยอดนินจา () ; ) เป็นการ์ตูนญี่ปุ่นที่แต่งโดยซันเปย์ ชิระโตะ (เป็นนามปากกาของ โนโบรุ โอกาโมโตะ) เป็นการ์ตูนอิงประวัติศาสตร์ในยุคเอะโดะเกี่ยวกับนินจาเชื้อสายไอนุชื่อ "คามุอิ" ที่เบื่อหน่ายการฆ่าฟันกัน จึงหนีออกจากสำนักเพื่อหลบไปใช้ชีวิตอย่างสงบสุข แต่กลับถูกเจ้าสำนักส่งเหล่านินจาออกตามล่า ในข้อหาทรยศต่อสำนัก นอกจากนี้ยังมีเนื้อหาวิพากษ์ระบบศักดินาของญี่ปุ่นก่อนยุคเอะโดะ มังงะต้นฉบับตีพิมพ์โดยสำนักพิมพ์โชงะกุกังระหว่างปี ค.ศ. 1964 ถึง 1971 มังงะเรื่องนี้รับความนิยมจนมีภาคขยาย และภาคต่ออีก 2 เรื่อง คือ Kamui Gaiden (ระหว่างปี 1965 ถึง 1967) และ Kamuiden Dai 2 Bu (ระหว่างปี 1982 ถึง 1986) และเป็นมังงะเรื่องแรกๆ ที่ได้รับการแปลเป็นภาษาอังกฤษ ตีพิมพ์ในสหรัฐอเมริกาในปี ค.ศ. 1987 ใช้ชื่อว่า "The Legend of Kamui" และก่อให้เกิดกระแสนิยมการ์ตูนญี่ปุ่นในสหรัฐอเมริกา ในปี ค.ศ. 1969 เรื่องนี้ถูกนำมาสร้างเป็นอะนิเมะจำนวน 26 ตอน ความยาวตอนละ 22 นาที ออกฉายทางฟูจิทีวี และนำมาสร้างใหม่เป็นภาพยนตร์ที่ใช้คนแสดง ชื่อ Kamui Gaiden ในปี ค.ศ. 2009</doc>
