<doc id="271883" url="https://th.wikipedia.org/wiki?curid=271883" title="จังหวัดการ์">จังหวัดการ์ การ์ (; ) เป็นจังหวัดในแคว้นอ็อกซีตานีในประเทศฝรั่งเศส ทางตอนใต้ของประเทศ โดยมีนีมเป็นเมืองหลัก การ์ตั้งตามชื่อแม่น้ำการ์ดง การ์เป็นหนึ่งใน 83 จังหวัดเดิมที่ก่อตั้งขึ้นเมื่อวันที่ 4 มีนาคม ค.ศ. 1790 ระหว่างการปฏิวัติฝรั่งเศส ที่ก่อตั้งขึ้นจากบางส่วนของอดีตจังหวัดล็องก์ด็อก การ์เป็นที่ตั้งถิ่นฐานของมนุษย์มาตั้งแต่สมัยโรมันโบราณที่ข้ามมาโดยถนนโดมีเตีย (Via Domitia) ที่สร้างเมื่อ 118 ปีก่อนคริสต์ศักราช สถานที่สำคัญและน่าสนใจของการ์ก็ได้แก่มรดกโลกสะพานส่งน้ำการ์ (Pont du Gard) ซึ่งเป็นสะพานส่งน้ำที่สร้างโดยโรมันราวยี่สิบปีก่อนคริสต์ศักราช</doc>
