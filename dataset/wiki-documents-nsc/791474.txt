<doc id="791474" url="https://th.wikipedia.org/wiki?curid=791474" title="เทศบาลตำบลโนนหัน">เทศบาลตำบลโนนหัน เทศบาลตำบลโนนหัน (อังกฤษ:Non Hun Subdistrict Municipality)เป็นองค์กรปกครองส่วนท้องถิ่นประเภทเทศบาลตำบล ตั้งอยู่ที่อำเภอชุมแพ จังหวัดขอนแก่น ตั้งอยู่ในเขตที่ราบ สลับที่ราบลุ่มน้ำขัง และที่ดอนขนาดเล็ก อยู่ในเขตอิทธิพลของภูมิประเทศลุ่มน้ำชีตอนบน มีลักษณะเป็นที่ราบสูง และเป็นภูเขาทางด้านทิศตะวันตกเฉียงเหนือ และลาดเอียงไปทางด้านตะวันออก ทำให้ด้านทิศตะวันออกของพื้นที่เทศบาลเป็นแหล่งรองรับน้ำ และเกิดเป็นลำห้วย ได้แก่ ลำห้วยใหญ่ประวัติ ประวัติ. เทศบาลตำบลโนนหัน แรกเริ่มก่อตั้งเมื่อวันที่ 2 มกราคม พ.ศ. 2507 กระทรวงมหาดไทยได้พิจารณาเห็นว่า ชุมชนตลาดโนนหัน ตำบลโนนหัน อำเภอชุมแพ จังหวัดขอนแก่น เป็นชุมชนหนาแน่น โดยมีทางหลวงแผ่นดินสายขอนแก่น-หล่มสัก และสายขอนแก่น-เลย ผ่าน ประกอบกับมีรายได้มากพอสมควรและมีแนวผังเมืองที่เจริญก้าวหน้าต่อไป จึงได้ยกฐานะเป็น สุขาภิบาลโนนหัน เพื่อประโยชน์ในการทำนุบำรุงท้องถิ่นให้เจริญยิ่งขึ้นสืบไป โดยมีนายจอม แสงพันธุ์ เป็นประธานกรรมการสุขาภิบาลโนนหัน คนแรก  ต่อมาในเมื่อวันที่  25 พฤษภาคม  2542 กระทรวงมหาดไทย ได้พิจารณาเปลี่ยนแปลงฐานะ สุขาภิบาลโนนหัน เป็น "เทศบาลตำบลโนนหัน" ตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ.  2542  จนถึงปัจจุบันการปกครอง การปกครอง. เทศบาลตำบลโนนหัน ครอบคลุมพื้นที่ตำบลโนนหันบางส่วน และตำบลโนนสะอาดบางส่วน ได้แก่</doc>
