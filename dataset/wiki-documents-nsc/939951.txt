<doc id="939951" url="https://th.wikipedia.org/wiki?curid=939951" title="อินเตอร์สเตต 40">อินเตอร์สเตต 40 อินเตอร์สเตต 40 () เป็นทางหลวงอินเตอร์สเตตแนวตะวันออก–ตะวันตกสายหลัก มีเส้นทางผ่านตอนใต้ของสหรัฐอเมริกา ตั้งอยู่ทางเหนือของอินเตอร์สเตต 10 และอินเตอร์สเตต 20 แต่อยู่ทางใต้ของอินเตอร์สเตต 70 ปลายทางทิศตะวันตกอยู่บนอินเตอร์สเตต 15 ในบาร์สโตว์ ปลายทางทิศตะวันออกอยู่บนทางหลวงสหรัฐหมายเลข 117 (ซึ่งใช้เส้นทางร่วมกันกับทางหลวงนอร์ทแคโรไลนาหมายเลข 132) ในวิลมิงตัน รัฐนอร์ทแคโรไลนา เป็นทางหลวงอินเตอร์สเตตที่ยาวที่สุดอันดับ 3 ในสหรัฐอเมริกา รองจากอินเตอร์สเตต 80 และอินเตอร์สเตต 90 ช่วงตะวันตกของอินเตอร์สเตต 40 จากโอคลาโฮมาซิตี ถึงบาร์สโตว์ ส่วนมากที่เส้นทางขนานและซ้อนทับไปกับทางหลวงสายประวัติศาสตร์หมายเลข 66 ส่วนทางตะวันออกของโอคลาโฮมาซิตี เส้นทางขนานไปกับทางหลวงสหรัฐหมายเลข 64 และทางหลวงสหรัฐหมายเลข 70 อินเตอร์สเตต 40 ผ่านเมืองใหญ่หลายเมือง ได้แก่ แอลบูเคอร์คี รัฐนิวเม็กซิโก, แอมะริลโล รัฐเท็กซัส, โอคลาโฮมาซิตี รัฐโอคลาโฮมา, ลิตเทิลร็อก รัฐอาร์คันซอ, เมมฟิส รัฐเทนเนสซี, แนชวิลล์ รัฐเทนเนสซี, นอกซ์วิลล์ รัฐเทนเนสซี, และราลี รัฐนอร์ทแคโรไลนาภาพ</doc>
