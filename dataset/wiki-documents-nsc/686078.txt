<doc id="686078" url="https://th.wikipedia.org/wiki?curid=686078" title="ปริศนาสมบัติอัจฉริยะ ตอน หนึ่งโน้ตมรณะ">ปริศนาสมบัติอัจฉริยะ ตอน หนึ่งโน้ตมรณะ ปริศนาสมบัติอัจฉริยะ ตอน หนึ่งโน้ตมรณะ เป็นนวนิยายเล่มที่สองในชุดปริศนาสมบัติอัจฉริยะ ประพันธ์โดยกอร์ดอน คอร์แมน ตีพิมพ์ครั้งแรกในสหรัฐอเมริกาเมื่อวันที่ 2 ธันวาคม พ.ศ. 2551 โดยสำนักพิมพ์สกอลาสติก เนื้อเรื่องดำนานต่อจากการตามล่าคำไขปริศนาในปริศนาสมบัติอัจฉริยะ ตอน ผจญค่ายกลกระดูก สองพี่น้องกำพร้า เอมี่และแดน ต้องเดินทางต่อไปยังกรุงเวียนนา ออสเตรีย เพื่อตามล่าคำไขปริศนาเกี่ยวกับโวล์ฟกัง อะมาเดอุส โมซาร์ทเรื่องย่อ เรื่องย่อ. กล่าวถึงการผจญภัยของสองพี่น้องคาฮิลล์ในเวียนนา และเวนิส เพื่อตามหาคำไขปริศนาที่โมซาร์ทและพี่สาวเก็บไว้ ทั้งสามค้นพบสามหน้าที่หายไปจากสมุดบันทึกของแนนเนิร์ลพี่สาวของโมซาร์ท ซึ่งแท้จริงแล้วแนนเนิร์ลเองมีพรสวรรค์ทางด้านดนตรีไม่แพ้น้องชาย แต่ด้วยความเป็นหญิงจึงถูกกีดกัน สมุดบันทึกของแนนเนิร์ลเขียนไว้ว่าโมซาร์ทสั่งซื้อสินค้าจำนวนมากจากฟิเดลิโอ รัคโค่ และยังค้นพบอีกว่าแท้จริงแล้วประโยคของพระนางมารี อังตัวเนตที่พูดกับชาวนาว่าให้ไปกินเค้กแทนนั้น จริง ๆ แล้วพระนางใช้คำว่า "gataux" (กาโต้) แทนคำว่าเค้ก ซึ่งเมื่อตัดตัวอักษรภาษาอังกฤษที่แทนด้วยตัวโน้ตออกแล้ว (C D E F G A B) ก็จะได้คำว่า TU ซึ่งเป็นสัญลักษณ์ธาตุของทังสเตนนั่นเอง คำไขปริศนาที่สามคือ "ทังสเตน"</doc>
