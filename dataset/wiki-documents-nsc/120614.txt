<doc id="120614" url="https://th.wikipedia.org/wiki?curid=120614" title="สแลชดอต">สแลชดอต Slashdot (สแลชดอต) หรือมักนิยมเขียนในรูปตัวย่อ "/." เป็นเว็บไซต์ข่าวสารด้านเทคโนโลยีสารสนเทศ, วิทยาการ, นิยายวิทยาศาสตร์ และสาขาอื่นๆ ที่เกี่ยวข้อง โดยเปิดโอกาสให้ผู้อ่านมีส่วนร่วมโดยการส่งข่าวมายังเว็บไซต์ได้ ผู้อ่านสามารถแสดงความคิดเห็นของตัวเองต่อท้ายข่าวได้ ซึ่ง Slashdot ถือเป็นเว็บไซต์แรกที่ให้บริการความคิดเห็นในลักษณะนี้ ชื่อ Slashdot ถูกตั้งขึ้นเพื่อต้องการทำให้ผู้อ่านออกเสียงสับสน เมื่ออ่าน URL ของ Slashdot เป็นภาษาอังกฤษว่า "h-t-t-p-colon-slash-slash-slashdot-dot-org" Slashdot ตั้งขึ้นเมื่อเดือนสิงหาคม ค.ศ.​ 1997 โดย Rob Malda หรือรู้จักในนาม "CmdrTaco" ปัจจุบันมีบริษัท SourceForge Inc. เป็นเจ้าของ ซอฟต์แวร์ที่ใช้กับเว็บไซต์เป็นซอฟต์แวร์เฉพาะชื่อว่า Slash ซึ่งเป็นซอฟต์แวร์เสรี แจกจ่ายใต้สัญญาอนุญาตแบบ GPLSlashdot effect Slashdot effect. เนื่องจาก Slashdot ได้รับความนิยมมาก (มีผู้เข้าชมมากกว่า 5.5 ล้านคนต่อเดือน) ดังนั้นเว็บไซต์หรือบทความที่ขึ้นเป็นข่าวใน Slashdot จึงมีผู้เข้าชมมากตามไปด้วย และในบางครั้งมากจนเซิร์ฟเวอร์ของเว็บไซต์นั้นไม่สามารถรองรับได้ ปรากฏการณ์นี้จึงถูกเรียกว่า "Slashdot effect" และเรียกเว็บไซต์ที่ไม่สามารถให้บริการได้เนื่องจากมีผู้ชมมากเกินไปว่าโดน "slashdotted" ทางออกของเว็บไซต์เหล่านี้คือรอจนกว่าข่าวนั้นใน Slashdot จะเลื่อนลงจากตำแหน่งสำคัญหรือตกจากหน้าแรก ในบางครั้งเว็บมาสเตอร์ของเว็บไซต์นั้นๆ ต้องปรับเว็บไซต์โดยเปลี่ยนมาใช้เนื้อหาแบบ static แทน dynamic แบบเดิมซึ่งกินทรัพยากรมากกว่าเป็นการชั่วคราว</doc>
