<doc id="863314" url="https://th.wikipedia.org/wiki?curid=863314" title="การปฏิรูปปีไทกะ">การปฏิรูปปีไทกะ การปฏิรูปปีไทกะ () การปฏิรูปครั้งสำคัญครั้งแรกในประวัติศาสตร์ญี่ปุ่นเกิดขึ้นเมื่อ พ.ศ. 1188 ตรงกับรัชสมัย จักรพรรดิโคโตะกุ แห่ง ยุคอะซุกะ ภายหลังการสิ้นพระชนม์ของ เจ้าชายโชโตะกุ ซึ่งเป็นผู้สำเร็จราชการในรัชกาลก่อนคือ จักรพรรดินีโคเงียวกุ โดยการปฏิรูปครั้งนี้มีวัตถุประสงค์เพื่อทำการล้มล้างสิ่งที่เจ้าชายโชโตะกุได้ทำเอาไว้พร้อมกับกวาดล้างตระกูลที่เป็นพันธมิตรกับเจ้าชายโชโตะกุคือ ตระกูลโซะงะ รวมถึงพระโอรสของเจ้าชายโชะโตะกุคือ เจ้าชายยะมะชิโระ ด้วย ในภายหลังจักรพรรดิโคโตะกุได้นำคำว่า ไทะกะ ที่แปลว่า การปฏิรูปที่ยิ่งใหญ่ มาใช้เป็นรัชศกแรกของพระองค์ตามแบบจีนซึ่งรัชศกไทกะนี้นับเป็นรัชศกแรกของญี่ปุ่นพร้อมกันนี้พระองค์ยังได้พระราชทานนามสกุลให้กับ นะกะโทะมิ โนะ คะมะตะริ ขุนนางผู้มีส่วนสำคัญที่ทำให้พระองค์ได้ขึ้นสืบราชบัลลังก์เสียใหม่เป็น ฟุจิวะระ ทำให้คะมะตะรินับเป็นต้นตระกูลของฟุจิวะระที่เรืองอำนาจไปอีกนับพันปีก่อนหมดอำนาจลงอย่างสิ้นเชิงในรัชสมัย จักรพรรดิเมจิ</doc>
