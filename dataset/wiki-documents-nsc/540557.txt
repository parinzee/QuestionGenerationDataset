<doc id="540557" url="https://th.wikipedia.org/wiki?curid=540557" title="แกรนด์ดยุกอดอล์ฟแห่งลักเซมเบิร์ก">แกรนด์ดยุกอดอล์ฟแห่งลักเซมเบิร์ก แกรนด์ดยุกอดอล์ฟแห่งลักเซมเบิร์ก () (24 กรกฎาคม 1817 - 17 พฤศจิกายน 1905) เป็นแกรนด์ดยุกแห่งลักเซมเบิร์กพระองค์แรกจากราชวงศ์นัสเซา-ไวล์บวร์กพระราชประวัติ พระราชประวัติ. แกรนด์ดยุกอดอล์ฟ เป็นพระโอรสในดยุกวิลเลมแห่งนัสเซากับเจ้าหญิงหลุยส์แห่งแซ้กซ์-ฮิลด์เบิร์กเฮาเซนพระชายาพระองค์แรก พระองค์ได้ดำรงตำแหน่งดยุคแห่งนัสเซาในเดือนสิงหาคม 1839 หลังการสิ้นพระชนม์ของพระบิดาของพระองค์ ใน ค.ศ. 1841 พระองค์สนับสนุนจักรวรรดิออสเตรียในสงครามออสโตร-ปรัสเซีย เมือ่ออสเตรียพ่ายแพ้ นัสเซาจึงถูกผนวกเข้าเป็นส่วนหนึ่งของปรัสเซีย ทำให้พระองค์สูญเสียบัลลังก์นัสเซาเมื่อ 20 กันยายน ค.ศ. 1866 ต่อมาในปี ค.ศ. 1890 สมเด็จพระเจ้าวิลเลมที่ 3 แห่งเนเธอร์แลนด์ พระมหากษัตริย์แห่งเนเธอร์แลนด์และแกรนด์ดยุกแห่งลักเซมเบิร์กเสด็จสวรรคต เจ้าหญิงวิลเฮลมินารัชทายาทเพียงพระองค์เดียวจึงได้ครองราชบัลลังก์เนเธอแลนด์ แต่เจ้าหญิงไม่สามารถสืบราชสมบัติลักเซมเบิร์กได้ตามกฎบัตรซาลลิค ทำให้ราชบัลลังก์ลักเซมเบิร์กจึงตกอยู่ที่แกรนด์ดยุกอดอล์ฟตามข้อตกลงราชสกุลนัสเซา แกรนด์ดยุกอดอล์ฟแห่งลักเซมเบิร์ก สิ้นพระชนม์เมื่อวันที่ 17 พฤศจิกายน พ.ศ. 2448 ที่เลนเจียส์ ขณะทรงมีพระชนมายุได้ 88 พรรษา แกรนด์ดยุกวิลเลมที่ 4 แห่งลักเซมเบิร์กพระโอรสของพระองค์จึงสืบราชสมบัติต่อจากพระองค์พระอิสริยยศพระอิสริยยศ. - 24 กรกฎาคม 1817 – 20 สิงหาคม 1839: ฮิสไฮเนส ดยุกรัชทายาทแห่งนัสเซา - 20 สิงหาคม 1839 – 20 กันยายน 1866: ฮิสไฮเนส ดยุกแห่งนัสเซา - 20 กันยายน 1866 – 23 พฤศจิกายน 1890: ฮิสไฮเนส อดอล์ฟ, ดยุกแห่งนัสเซา - 23 พฤศจิกายน 1890 – 17 พฤศจิกายน 1905: ฮิสรอยัลไฮเนส แกรนด์ดยุกแห่งลักเซมเบิร์ก, ดยุกแห่งนัสเซาหมายเหตุ</doc>
