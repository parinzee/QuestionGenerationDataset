<doc id="22935" url="https://th.wikipedia.org/wiki?curid=22935" title="สะพานพระปกเกล้า">สะพานพระปกเกล้า สะพานพระปกเกล้า () เป็นสะพานข้ามแม่น้ำเจ้าพระยาแห่งหนึ่งในกรุงเทพมหานคร เชื่อมระหว่างถนนจักรเพชร ในพื้นที่แขวงวังบูรพาภิรมย์ เขตพระนคร (ฝั่งพระนคร) กับถนนประชาธิปก ในพื้นที่แขวงสมเด็จเจ้าพระยา เขตคลองสาน ฝั่งธนบุรี เป็นสะพานคู่ขาไปและขากลับ สร้างเคียงข้างขนานกันกับสะพานพระพุทธยอดฟ้า เนื่องจากการจราจรบริเวณนั้นถึงจุดวิกฤต รัฐบาลจึงเห็นว่าควรมีสะพานอีกแห่งหนึ่งเพื่อช่วยระบายการจราจร โดยได้เว้นที่ช่วงกลางสะพานไว้สำหรับก่อสร้างรถไฟฟ้าลาวาลินด้วย ปัจจุบันสะพานแห่งนี้อยู่ในความรับผิดชอบของกรมทางหลวงชนบทข้อมูลทั่วไปข้อมูลทั่วไป. - วันที่ทำการก่อสร้าง : วันที่ 11 พฤศจิกายน พ.ศ. 2524 - วันเปิดการจราจร : วันที่ 3 ธันวาคม พ.ศ. 2527 - บริษัทที่ทำการก่อสร้าง : บริษัท สุมิโตโม คอนสตรัคชั่น จำกัด - ราคาค่าก่อสร้าง : 475,000,000.00 บาท - แบบของสะพาน : เป็นสะพานชนิดต่อเนื่อง - โครงสร้างส่วนบน : คอนกรีตอัดแรง - สูงจากระดับน้ำ : 8.90 เมตร จากระดับน้ำทะเลปานกลาง - สร้างสะพานเป็นแบบสะพานคู่ : ห่างกัน 15.00 เมตร (ซึ่งจัดเป็นทางสำหรับโครงการรถไฟฟ้าลาวาลิน) - จำนวนช่วงสะพานกลางน้ำ : 3 ช่วง (56.00+100.00+56.00) - เชิงลาดสะพาน ฝั่งธนบุรี : 348.20 เมตร - เชิงลาดสะพาน ฝั่งพระนคร : 184.80 เมตร - ความกว้างของสะพาน : 13.20 เมตร - จำนวนช่องทางวิ่ง : 3 ช่องทางจราจร (ของแต่ละสะพาน) - ความกว้างผิวจราจรสะพาน : 11.25 เมตร (ของแต่ละสะพาน) - ความกว้างช่องละ : 3.25 เมตร - ทางเท้ากว้าง : 1.50 เมตร - ออกแบบรับน้ำหนัก : H-20-44</doc>
