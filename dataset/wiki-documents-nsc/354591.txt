<doc id="354591" url="https://th.wikipedia.org/wiki?curid=354591" title="ซาซ่า ศ.อารีย์">ซาซ่า ศ.อารีย์ ซาซ่า ศ.อารีย์ เกิดวันที่ 2 ตุลาคม พ.ศ. 2537 เป็นนักมวยไทยหญิงชาวจังหวัดสระบุรี ซึ่งมีผลงานเป็นที่ยอมรับในประเทศญี่ปุ่น เช่นเดียวกับกระแต โฟร์ทีน โดยซาซ่าสามารถชนะ เกรซิเออร์ อากิ ซึ่งเป็นแชมป์เจ-เกิร์ล ชาวญี่ปุ่น ด้วยการชนะคะแนนอย่างเป็นเอกฉันท์ ในรายการ เอ็ม-วัน แฟร์เท็กซ์เบียร์สิงห์มวยไทยชาเลนจ์ 2009 - ยอดนักสู้ vol.4 ซึ่งจัดขึ้นในวันที่ 8 พฤศจิกายน พ.ศ. 2552 ที่ดิฟเฟอร์อะริอะเกะคอลิเซียม ในกรุงโตเกียว ประเทศญี่ปุ่น นอกจากนี้ เธอยังเป็นแชมป์อัศวินดำสเตเดี้ยม กรุงเทพ และแชมป์ช่อง 9 ประเทศไทย ซาซ่าเคยให้สัมภาษณ์ในรายการเจาะใจในวันที่ 9 ตุลาคม พ.ศ. 2551 พร้อมกับจีจ้า ญาณิน เกี่ยวกับความนิยมของมวยไทย โดยมี จอมขวัญ หลาวเพ็ชร์ เป็นผู้ดำเนินรายการ นอกจากนี้ซาซ่ายังมีผลงานด้านการถ่ายแบบและร้องเพลง เธอมีผลงานมิวสิควิดีโอที่มีชื่อว่า "คนสำคัญปันใจ" และผลงานซีดีเพลง โดยมีเพลง คนสำคัญปันใจ, เจ็บปวดไม่เท่าไหร่ และ ง่ายที่จะรักยากที่จะเข้าใจ เป็นเพลงที่สร้างชื่อให้กับเธอประวัติ ประวัติ. ซาซ่าเป็นลูกคนที่สอง มีพี่สาว 1 คน และน้องชาย 1 คน เข้าแข่งขันครั้งแรกได้พบกับ เพชรสโรชา ลูกทรายกองดิน และซาซ่าเป็นฝ่ายชนะคะแนน โดยได้รับค่าตัว 500 บาท ปัจจุบันซาซ่ามีรัฐกาญจน์ คำหาญพล ซึ่งเป็นพ่อของเธอทำหน้าที่เป็นผู้จัดการและหัวหน้าคณะ ในวันที่ 2 พฤศจิกายน พ.ศ. 2551 ซาซ่าได้รับการจัดให้อยู่ในมวยคู่เอกที่เวทีมวยอัศวินดำ รามอินทรา โดยได้พบกับ เดือนนภา เกียรติเกรียงศักดิ์ ในรุ่นน้ำหนัก 107 ปอนด์ โดยซาซ่าเป็นฝ่ายแพ้คะแนน ในวันที่ 6 กรกฎาคม พ.ศ. 2551 ซาซ่าได้รับการจัดให้อยู่ในมวยคู่เอกของรายการศึกอัศวินดำ โดยได้พบกับ น้องกล้วย ศ.เพ็ญประภา ซึ่งเป็นคู่ชกซาซ่าเคยแพ้มาก่อน และในการแข่งขันครั้งนี้ ซาซ่าเป็นฝ่ายชนะคะแนน ในวันที่ 16 มกราคม พ.ศ. 2553 ได้มีการจัดการแข่งขันรายการศึกไทยแลนด์ชาเลนเจอร์ ที่สยามพารากอน ซาซ่าพบกับ พลอยสวย ศักดิ์รุ่งเรือง ซึ่งการแข่งขันครั้งดังกล่าวซาซ่าเป็นฝ่ายชนะคะแนน และในวันที่ 8 พฤษภาคม พ.ศ. 2553 ซาซ่ามีโปรแกรมการแข่งขันที่รายการ ซึ่งคู่ชกของเธอคือ เอคาเธอริน่า อิโซโตว่า ซึ่งเป็นนักมวยไทยชาวเบลารุสแชมป์สหพันธ์มวยไทยโลก (WMF) ซาซ่ายังมีส่วนร่วมในการแข่งขันกีฬาแห่งชาติครั้งที่ 38 ในกีฬามวยสากลสมัครเล่น และวูซู ที่จังหวัดตรัง รวมถึงการแข่งขันกีฬาแห่งชาติ ครั้งที่ 39 ในกีฬาวูซู ที่จังหวัดชลบุรี โดยใช้ชื่อ อังศนา คำหาญพล ซึ่งเป็นชื่อจริงของเธอในการแข่ง ต่อมา ซาซ่าได้เดินทางไปแข่งขันที่ประเทศญี่ปุ่นอีกครั้งกับรายการชูตบ็อกซิง 2011 ที่โคระกุเอ็งฮอล ณ กรุงโตเกียว ในวันที่ 19 กุมภาพันธ์ พ.ศ. 2554 โดยได้พบกับ ไอ ทาคาฮาชิ จากการแข่งขันครั้งดังกล่าวซาซ่า เป็นฝ่ายแพ้ทีเคโอในยกที่สอง จากกติกาการแข่งขันแบบชูตบ็อกซิง ซาซ่าเริ่มเป็นที่รู้จักในฐานะนักมวยไทยที่มีชื่อเสียงในต่างแดน โดยได้รับเชิญแข่งขันชูตบ็อกซิง ซึ่งเธอได้พบกับนักสู้สาวชาวญี่ปุ่นที่มีชื่อว่าเรนะ คุโบตะ ทว่าซาซ่าเป็นฝ่ายแพ้น็อกจากการโดนต่อยท้องอย่างแรงกลับมาสร้างชื่อเสียงใน พ.ศ. 2558 กลับมาสร้างชื่อเสียงใน พ.ศ. 2558. หลังจากหยุดการแข่งมวยไทยระดับอาชีพในขณะที่เรียนจบปริญญามหาวิทยาลัย ซาซ่า ศ.อารีย์ ได้เริ่มกลับมาสร้างชื่อเสียงในปี พ.ศ. 2558 (โดยเป็นฝ่ายชนะการแข่ง)เกียรติประวัติเกียรติประวัติ. - พ.ศ. 2559 – แชมป์โลก อี-วัน รุ่น 52 กก. ของสภามวยไทยโลก (ฮ่องกง) - แชมป์มวยไทยหญิง WPMF 112 ปอนด์ - พ.ศ. 2552 – เหรียญเงิน มวยไทยสมัครเล่นชิงแชมป์โลก รุ่นฟลายเวทหญิง - แชมป์โลก WPMF 52 กิโลกรัม - พ.ศ. 2550 – แชมป์อัศวินดำสเตเดี้ยม (ประเทศไทย) - พ.ศ. 2550 – แชมป์ช่อง 9 (ประเทศไทย) - ผู้ชนะการแข่งขันเฉลิมพระชนมพรรษาสมเด็จพระเจ้าอยู่หัวและสมเด็จพระบรมราชินีนาถสถิติการแข่งขัน</doc>
