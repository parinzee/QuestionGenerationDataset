<doc id="922348" url="https://th.wikipedia.org/wiki?curid=922348" title="การล้อมโอเดสซา (ค.ศ. 1941)">การล้อมโอเดสซา (ค.ศ. 1941) การล้อมโอเดสซา ชาวโซเวียตเรียก การป้องกันโอเดสซา กินเวลาตั้งแต่วันที่ 8 สิงหาคม ถึง 16 ตุลาคม ค.ศ. 1941 ในช่วงต้นของปฏิบัติการบาร์บารอสซา ซึ่งเป็นการรุกรานสหภาพโซเวียตของฝ่ายอักษะในคราวสงครามโลกครั้งที่สอง โอเดสซาเป็นท่าเรือบนทะเลดำในสาธารณรัฐสังคมนิยมโซเวียตยูเครน วันที่ 22 มิถุนายน ค.ศ. 1941 ฝ่ายอักษะเข้ารุกรานสหภาพโซเวียต ครั้นเดือนสิงหาคม โอเดสซากลายเป็นเป้าหมายของกองทัพที่ 4 และบางกรมกองของกองทัพที่ 11 แต่เพราะการต่อต้านอย่างหนักจากกองทัพอิสระที่ 9 ของสหภาพโซเวียต และกองทัพแยกป้องกันชายฝั่งที่ก่อตั้งขึ้นอย่างรวดเร็ว โดยได้รับการสนับสนุนจากกองเรือทะเลดำ ฝ่ายอักษะจึงต้องใช้เวลาถึง 73 วันในการปิดล้อม และต้องเข้าจู่โจมเมืองถึง 4 ครั้ง กองทัพโรมาเนียสูญเสียไพร่พล 93,000 คน ขณะที่กองทัพแดงสูญเสียไปราว 41,000 ถึง 60,000 คน</doc>
