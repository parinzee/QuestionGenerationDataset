<doc id="304663" url="https://th.wikipedia.org/wiki?curid=304663" title="มหาวิทยาลัยไวโอมิง">มหาวิทยาลัยไวโอมิง มหาวิทยาลัยไวโอมิง () ชื่อย่อว่า UW มักจะออกเสียงว่า "U-Dub" เป็นมหาวิทยาลัยรัฐที่ตั้งอยู่ที่เมืองลารามี, ไวโอมิงในรัฐไวโอมิงในสหรัฐอเมริกา ที่ตั้งของมหาวิทยาลัยอยู่บนที่ราบลารามีที่สูงจากระดับน้ำทะเล 2194 เมตร มหาวิทยาลัยก่อตั้งขึ้นในปี ค.ศ. 1886 และเปิดสอนในปีต่อมา มหาวิทยาลัยไวโอมิงประกอบด้วยวิทยาลัยเจ็ดวิทยาลัย: เกษตรศาสตร์, ศิลปะและวิทยาศาสตร์, ธุรกิจ, ศึกษาศาสตร์, วิศวกรรมศาสตร์, สาธารณสุขศาสตร์ และ นิติศาสตร์ อัตราส่วนระหว่างนักศึกษาและอาจารย์คือ 14 ต่อ 1 ซึ่งเป็นอัตราส่วนที่ต่ำที่สุดของบรรดาสถาบันอุดมศึกษาสี่ปีของตะวันตก โดยมีปริญญาตรี 89 สาขา, ปริญญาโท 77 สาขา และ ปริญญาเอก 29 สาขา นอกจากการศึกษาภายในมหาวิทยาลัยแล้วมหาวิทยาลัยไวโอมิงก็ยังให้การศึกษานอกสถานที่อีกกว่าสามสิบปริญญา, ประกาศนียบัตร และ โครงการสนับสนุนแก่นักศึกษาผู้อยู่ห่างไกลจากมหาวิทยาลัยด้วย การให้การศึกษานอกสถานที่ทำโดยการใช้ความก้าวหน้าทางเทคโนโลยีเช่นการใช้อินเทอร์เน็ตและการสอนโดยการใช้การชุมนุมทางวิดีโอ ระบบการศึกษานอกสถานที่มีศูนย์บริการเก้าศูนย์ทั่วรัฐไวโอมิง และ วิทยาลัยประชาคมต่างๆ โดยทั่วไปเพื่อที่จะให้บริการแก่ประชาชนไวโอมิงผู้ที่ไม่จำเป็นที่จะต้องย้ายถิ่นฐานมายังลารามีเพื่อมาศึกษาต่อ</doc>
