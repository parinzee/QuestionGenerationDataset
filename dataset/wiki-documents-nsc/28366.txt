<doc id="28366" url="https://th.wikipedia.org/wiki?curid=28366" title="สถานีสยาม">สถานีสยาม สถานีสยาม () เป็นสถานีรถไฟลอยฟ้า ในเส้นทาง รถไฟฟ้าเฉลิมพระเกียรติ 6 รอบพระชนมพรรษา (รถไฟฟ้าบีทีเอส) ซึ่งเป็นจุดเปลี่ยนเส้นทางระหว่างสายสุขุมวิทและสายสีลม ยกระดับเหนือ ถนนพระรามที่ 1 กรุงเทพมหานคร ใจกลางย่านการค้า สยามสแควร์ที่ตั้ง ที่ตั้ง. ถนนพระรามที่ 1 ระหว่าง สี่แยกปทุมวัน (จุดบรรจบถนนพระรามที่ 1 และ ถนนพญาไท) และสามแยกเฉลิมเผ่า (จุดบรรจบถนนพระรามที่ 1 และ ถนนอังรีดูนังต์ หน้าศูนย์การค้า สยามสแควร์, สยามพารากอน และ สยามเซนเตอร์ ในพื้นที่แขวงปทุมวัน เขตปทุมวัน กรุงเทพมหานครแผนผังสถานีแผนผังสถานี. - ข้อสังเกต- ชานชาลาชั้นบน รถไฟฟ้าจะมุ่งหน้าไปทางทิศเหนือและตะวันตก - ชานชาลาชั้นล่าง รถไฟฟ้าจะมุ่งหน้าไปทางทิศใต้และตะวันออก - ชานชาลาด้านสยามพารากอน จะเป็นทางวิ่งของสายสุขุมวิท - ชานชาลาด้านสยามสแควร์ จะเป็นทางวิ่งของสายสีลมรูปแบบของสถานี รูปแบบของสถานี. เป็นสถานีแห่งแรกในระบบรถไฟฟ้าบีทีเอส ที่เป็นแบบชานชาลาตรงกลาง (Central Platform) และมีรถไฟฟ้าวิ่งอยู่ 2 ข้าง (ปัจจุบันในเส้นทางนี้มีอีกสองแห่งหนึ่งคือ สถานีสำโรง และ สถานีห้าแยกลาดพร้าว ของ สายสุขุมวิท) ซึ่งการก่อสร้างยุ่งยากแต่มีประสิทธิภาพสูง เหมาะสำหรับการเปลี่ยนขบวนรถระหว่างสายสุขุมวิทและสายสีลม และเนื่องจากต้องรองรับผู้โดยสารมากเป็นพิเศษ จึงมีขนาดใหญ่กว่าขนาดสถานีมาตรฐาน กว้าง 21 เมตร ยาว 192 เมตร ตัวสถานีมี 3 ชั้น ประกอบด้วยชั้นจำหน่ายตั๋ว, ชานชาลาชั้นล่างสำหรับขบวนรถมุ่งหน้า สถานีชิดลม และ สถานีราชดำริ และชานชาลาชั้นบนสำหรับขบวนรถมุ่งหน้า สถานีราชเทวี และ สถานีสนามกีฬาแห่งชาติ ซึ่งในปัจจุบันชั้นจำหน่ายตั๋วถูกแบ่งออกเป็น 2 ส่วน เพื่อให้ทางออกที่ 3 ไปยังห้าง สยามพารากอน และทางออกที่ 4 ไปยังป้ายรถประจำทางหน้าศูนย์การค้า สยามสแควร์วัน สามารถเดินข้ามถนนถึงกันได้ สถานีสยามเป็นสถานีนำร่องในการติดตั้งประตูกั้นชานชาลาแบบครึ่งความสูง ซึ่งปัจจุบันได้ติดตั้งและเปิดใช้งานแล้วทุกชานชาลาทางเข้า-ออก ทางเข้า-ออก. ประกอบด้วยทางขึ้น-ลงปกติ, สะพานเชื่อมต่ออาคาร และทางเดินใต้รางรถไฟฟ้า (Sky Walk) ได้แก่- 1 ป้ายรถประจำทางไปราชประสงค์ (บันไดเลื่อน) , สยามเซ็นเตอร์ ชั้น M และชั้น 1 (สะพานเชื่อม) - 2 ป้ายรถประจำทางไปสี่แยกปทุมวัน, สยามสแควร์ ซอย 3 และซอย 4 (บันไดเลื่อน) - 3 พาร์คพารากอน (Parc Paragon), สยามพารากอน ชั้น M และ ชั้น G (สะพานเชื่อม-ฝั่ง The Jewel) - 4 สยามสแควร์วัน, สยามสแควร์ซอย 5 และซอย 6, ธนาคารกรุงเทพ สาขาสยามสแควร์ - 5 สยามพารากอน ชั้น M (สะพานเชื่อม-ฝั่ง Star Dome), สยามโอเชี่ยนเวิลด์, วัดปทุมวนาราม, ป้ายรถประจำทางไปราชประสงค์ - 6 สยามสแควร์ซอย 6, สามแยกเฉลิมเผ่า ถนนอังรีดูนังต์ - Sky Walk สามแยกเฉลิมเผ่า-เซ็นทรัลเวิลด์-ราชประสงค์ จุดรวมพลอยู่ที่ทางออก 5 หน้าทางเข้าบางกอก ซี ไลฟ์ โอเชียนเวิลด์ และทางออก 3 บริเวณลานพาร์คพารากอนเวลาให้บริการสกายวอล์ก สกายวอล์ก. สถานีสยาม มีทางเดินเชื่อมใต้รางรถไฟฟ้า หรือสกายวอล์ก (Sky Walk) ขนาดกว้าง 7.5 เมตร ยาว 513 เมตร เชื่อมต่อกับ ห้างเซ็นทรัลเวิลด์, สี่แยกราชประสงค์ และ สถานีชิดลม โดย บริษัท เซ็นทรัลพัฒนา จำกัด (มหาชน) ได้ลงทุนประมาณ 260 ล้านบาท เพื่อสร้างทางเชื่อมต่อโครงการเซ็นทรัลเวิลด์กับรถไฟฟ้าทั้ง 2 สถานี มีจุดเริ่มต้นจากสะพานลอยสามแยกเฉลิมเผ่า (ทางออกที่ 6 ของสถานีสยาม) เชื่อมต่อ สยามพารากอน กับดิออฟฟิศเซส แอท เซ็นทรัลเวิลด์, เซ็นทรัลเวิลด์, เกษรพลาซ่า, โรงแรมแกรนด์ ไฮแอท เอราวัณ, เอราวัณ บางกอก, อาคารอัมรินทร์ พลาซ่าและอาคารมณียา เซ็นเตอร์ ทำให้ย่านการค้าบริเวณสถานีสยามเป็นพื้นที่ต่อเนื่องกันกับย่าน สี่แยกราชประสงค์ ซึ่งเป็นย่านการค้าที่สำคัญของ กรุงเทพมหานคร เช่นเดียวกันมากขึ้นรถโดยสารประจำทางสถานที่สำคัญใกล้เคียงสถานที่สำคัญใกล้เคียง. - สยามสแควร์ - สยามสแควร์วัน - โรงภาพยนตร์ลิโด้ - โรงภาพยนตร์สกาล่า - คณะเภสัชศาสตร์ ทันตแพทยศาสตร์ และ สัตวแพทยศาสตร์ จุฬาลงกรณ์มหาวิทยาลัย - วัดปทุมวนาราม - สำนักงานตำรวจแห่งชาติ - โรงพยาบาลตำรวจศูนย์การค้าและอาคารสำนักงานศูนย์การค้าและอาคารสำนักงาน. - สยามเซ็นเตอร์ - สยามดิสคัฟเวอรี่ - สยามพารากอน - เซ็นทรัลเวิลด์ - สยามสแควร์วัน - แพลทินัม แฟชั่นมอลล์โรงแรมโรงแรม. - โรงแรมโนโวเทล สยามสแควร์ - โรงแรมสยาม เคมพินสกิ กรุงเทพ - โรงแรมเซ็นทารา แกรนด์ แอท เซ็นทรัลเวิลด์มาตรการเวลาเร่งด่วน มาตรการเวลาเร่งด่วน. สถานีสยามมีมาตรการสำหรับเวลาเร่งด่วน ได้แก่เวลา 06:00 - 09:00 น. และ 17:00 - 22:00 น. ทางสถานีได้ประกาศข้อกำหนดให้ผู้โดยสารทุกคนจำเป็นต้องปฏิบัติตามเพื่ออำนวยความสะดวกให้แก่ผู้โดยสารในช่วงเวลาเร่งด่วนทั้งนี้อาศัยอำนาจตามกฎกระทรวงกำหนดหลักเกณฑ์ว่าด้วยความปลอดภัยในชีวิต ร่างกายและทรัพย์สิน การรักษาความสงบเรียบร้อย ความสะอาดและความเป็นระเบียบเรียบร้อยภายในเขตระบบรถไฟฟ้า พ.ศ. 2547 ประกอบพระราชบัญญัติ การรถไฟฟ้าขนส่งมวลชนแห่งประเทศไทย พ.ศ. 2543 มาตรา 77 ผู้ใดฝ่าฝืนหรือไม่ปฏิบัติตามกฎกระทรวงซึ่งออกตามมาตรา 62 ต้องระวางโทษจำคุกไม่เกิน 1 เดือนหรือปรับไม่เกิน 1,000 บาทหรือทั้งจำทั้งปรับมาตรการเมื่อมีกิจกรรมลานพาร์คพารากอน มาตรการเมื่อมีกิจกรรมลานพาร์คพารากอน. เนื่องจากบริเวณชานชาลาที่ 1 (มุ่งหน้าไปสำโรง) สามารถมองลงไปยังลานพาร์คพารากอนได้และที่บริเวณดังกล่าวมักจะมีการจัดกิจกรรมที่เกี่ยวข้องกับศิลปินและดาราอยู่บ่อยๆ ทำให้มีประชาชนบางส่วนเลือกที่จะไม่เข้าไปแออัดอยู่ในบริเวณดังกล่าวแต่เลือกที่จะเสียค่าโดยสารอัตราต่ำสุด (15 บาท) แล้วขึ้นไปยืนดูในบริเวณสถานีหรือบริเวณชานชาลาที่ 1 แทนแต่เนื่องจากเป็นเวลาที่อยู่ในระหว่างรถไฟฟ้าเปิดให้บริการ BTSC จึงใช้วิธีการนำรั้วกั้นมากันบริเวณปลายชานชาลาของสถานีและจัดเจ้าหน้าที่ดูแลอยู่ในบริเวณดังกล่าวแต่ทั้งนี้ก็ยังคงเก็บค่าปรับเกินเวลา (คิดจากอัตราค่าโดยสารสูงสุดในขณะนั้นคือ 55 บาท) สำหรับผู้ที่อยู่ในสถานีนานเกิน 120 นาทีเหมือนผู้โดยสารปกติทั่วไป</doc>
