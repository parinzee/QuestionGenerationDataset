<doc id="387126" url="https://th.wikipedia.org/wiki?curid=387126" title="คิริสมาส">คิริสมาส เกาะคิริสมาส () หรือ เกาะคริสต์มาส () เป็นเกาะในประเทศคิริบาส เป็นเกาะหนึ่งในหมู่เกาะไลน์ ตั้งอยู่ตอนกลางของมหาสมุทรแปซิฟิก ทางตอนใต้ของหมู่เกาะฮาวาย เป็นเกาะปะการังวงแหวนอะทอลล์ใหญ่ที่สุดในมหาสมุทรแปซิฟิก มีเนื้อที่ 322 ตร.กม. อะทอลล์มีเส้นรอบวงยาวประมาณ 150 กม. (93 ไมล์) ส่วนลากูนขยายไปถึง 48 กม. (30 ไมล์) เป็นสถานที่โด่งดังเรื่องการตกปลา และกิจกรรมดูนกและการโต้คลื่น เกาะตั้งอยู่เหนือเส้นศูนย์สูตร 232 กิโลเมตร อยู่ห่างจากซิดนีย์ 6,700 กม. (4,200 ไมล์) และอยู่ห่างจากซานฟรานซิสโก 5,360 กม. (3,330 ไมล์) บนเส้นเวลา UTC+14 เป็นสถานที่ที่มีคนอยู่อาศัยแห่งแรกที่ขึ้นปีใหม่ที่แรกของโลก กัปตันเจมส์ คุก นักเดินเรือและนักสำรวจชาวอังกฤษเป็นผู้ค้นพบเกาะนี้เมื่อ ค.ศ. 1777 ต่อมาผนวกเข้ากับอาณานิคมหมู่เกาะกิลเบิร์ตและเอลลิซเมื่อ ค.ศ. 1919 และกลายเป็นส่วนหนึ่งของคิริบาตีซึ่งได้รับเอกราชใน ค.ศ. 1979</doc>
