<doc id="149493" url="https://th.wikipedia.org/wiki?curid=149493" title="โรงเรียนเซนต์ราฟาแอล">โรงเรียนเซนต์ราฟาแอล โรงเรียนเซนต์ราฟาแอล หรือในชื่อเดิม โรงเรียนราฟาแอล เป็นโรงเรียนในจังหวัดสมุทรปราการ เปิดการสอนตั้งแต่ระดับอนุบาล ถึงระดับมัธยมศึกษาตอนต้น ตั้งอยู่ที่ ถนนท้ายบ้าน ตำบลปากน้ำ อำเภอเมืองสมุทรปราการ จังหวัดสมุทรปราการ โดยบริเวณเป็นที่ตั้งของโบสถ์อัครเทวดาราฟาแอล ของศาสนาคริสต์นิกายโรมันคาทอลิกตั้งอยู่ข้างบริเวณริมแม่น้ำเจ้าพระยาได้ถือกำเนิดมาพร้อมกับสร้างโบสถ์คาทอลิกปากน้ำ (โบสถ์อัครเทวดาราฟาแอล) ซึ่งสร้างเมื่อพ.ศ. 2430 เปิดสอนเฉพาะเด็กคาทอลิก โดยมีบาทหลวงเป็นผู้ให้การอบรม โรงเรียนเซนต์ราฟาแอลขออนุญาตจัดตั้งตาม พระราชบัญญัติโรงเรียนราษฎร์ เมื่อวันที่ 30 พฤษภาคม 2489 โดยมี ฯพณฯ มุขนายกเรอเน แปร์รอส เป็นเจ้าของและผู้จัดการ โดยเปิดสอนในระดับชั้น อนุบาล 1 ถึงชั้นมัธยมศึกษาปีที่ 3 ซึ่งมีวิวัฒนาการ การเปิดสอนในระดับชั้นต่าง ๆ ดังนี้- พ.ศ. 2489 เปิดการสอนชั้นประถมปีที่ 1 - ประถมปีที่ 4 - พ.ศ. 2506 เปิดการสอนชั้นประถมปีที่ 5 - พ.ศ. 2507 เปิดการสอนชั้นประถมปีที่ 6 - พ.ศ. 2508 เปิดการสอนชั้นประถมปีที่ 7 - พ.ศ. 2509 เปิดสอนชั้นมัธยมศึกษาปีที่ 1 (ขอสร้างอาคารเรียนเพิ่ม) - พ.ศ. 2510 เปิดสอนชั้นมัธยมปีที่ 2 - พ.ศ. 2511 เปิดสอนชั้นระดับมัธยมปีที่ 3 - พ.ศ. 2523 ได้โอนกิจการของโรงเรียนให้กับสำนักมิสซังโรมันคาทอลิกกรุงเทพฯ โรงเรียนได้สร้างอาคารเรียนหลังใหม่ 6 ชั้น ชื่อว่า อาคารเรอเนแปร์รอส เป็นอาคารเรียนที่มีความทันสมัย ด้วยห้องประกอบการต่างๆมากมายเช่น ห้องคอมพิวเตอร์ ห้องวิทยาสตร์ เป็นต้น- ปัจจุบัน ได้ปรับปรุงตึกอาคารอนุบาลใหม่มี3ชั้น มีสระว่ายน้ำ มีห้องดนตรีคอมพิวเตอร์ สนามเด็กเล่น มีการเรียนการสอนว่ายน้ำของระดับชั้นอ.1-ป.3 ปัจจุบัน โรงเรียนเซนต์ราฟาแอล โรงเรียนเอกชนประเภทสามัญของฝ่ายการศึกษาของมิสซังโรมันคาทอลิกกรุงเทพฯ สังกัดสำนักงานคณะกรรมการการศึกษาเอกชน ตั้งอยู่บนเนื้อที่ 5 ไร่ ใน ต.ปากน้ำ อ.เมืองสมุทรปราการ จ.สมุทรปราการสัญลักษณ์ประจำโรงเรียนสัญลักษณ์ประจำโรงเรียน. - ตราสัญลักษณ์ประจำโรงเรียน รูป อัครเทวดาราฟาแอล องค์อุปถัมภ์ของโรงเรียน- คำขวัญ เธอและฉันเป็นส่วนหนึ่งของโรงเรียนนี้ เรามาช่วยกันสร้างสรรค์ให้เจริญก้าวหน้า - ปรัชญา พัฒนาความเป็นมนุษย์ที่ครบครันตามหลักธรรมคริสต์ศาสนา - คติพจน์ รัก และ รับใช้ - สีประจำโรงเรียน- เขียว หมายถึง ความมีสันติ ความสงบ ความร่มเย็น - ขาว หมายถึง ความบริสุทธิ์ ความสะอาด - องค์อุปถัมภ์ประจำโรงเรียน อัครเทวดาราฟาแอล - ต้นไม้ประจำโรงเรียน ต้นประดู่บ้าน - เพลงประจำโรงเรียน มาร์ชราฟาแอลรายชื่อครูใหญ่และอธิการโบสถ์รายชื่อครูใหญ่และอธิการโบสถ์. - บาทหลวงบุญไทย สิงห์เสน่ห์ (2505-2522) - บาทหลวงวิจิตร ลิขิตธรรม (2522-2527) - บาทหลวงทวีศักดิ์ กิจเจริญ (2527-2532) - บาทหลวงอดุลย์ คูรัตน์ (2532-2537) - บาทหลวงวิศิษฎ์ หริพงศ์ (2535-2541) - บาทหลวงบัญชา ศรีประมงค์ (2540-2541) - บาทหลวงปิยะชาติ มะกรครรภ์ (2541–2545) - บาทหลวงปรีชา รุจิพงษ์ (2545-2550) - บาทหลวงไพโรจน์ หอมจินดา (2550 - 2550) - บาทหลวงวิทยา ลัดลอย (2550-2556) - บาทหลวงชูศักดิ์ บุญอนันตบุตร (2556-ปัจจุบัน)</doc>
