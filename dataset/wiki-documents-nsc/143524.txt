<doc id="143524" url="https://th.wikipedia.org/wiki?curid=143524" title="ผู้นิพนธ์พระวรสารสี่ท่าน">ผู้นิพนธ์พระวรสารสี่ท่าน ผู้นิพนธ์พระวรสารสี่ท่าน () หมายถึงผู้ประพันธ์พระวรสารสี่เล่มซึ่งเป็นเอกสารส่วนหนึ่งของพันธสัญญาใหม่ในคัมภีร์ไบเบิล วรสาร แปลว่า ข่าวประเสริฐ ซึ่งหมายถึงข่าวการเสด็จมาของพระเยซู หรือชีวประวัติของพระองค์นั่นเอง อย่างไรก็ดีพระวรสารเขียนขึ้นประมาณหลังจากพระเยซูเสด็จขึ้นสู่สวรรค์ไปแล้วเกือบหนึ่งร้อยปีพระวรสารทั้งสี่เล่ม พระวรสารทั้งสี่เล่ม. พระวรสารสี่เล่มหลักของคริสต์ศาสนาที่ถือว่าเป็นพระวรสารในสารบบ ได้แก่- พระวรสารนักบุญมัทธิว (; ), - พระวรสารนักบุญมาระโก (; ), - พระวรสารนักบุญลูกา (; ), - พระวรสารนักบุญยอห์น (; ). หลักฐานว่าใครเป็นผู้นิพนธ์พระวรสารทั้งสี่จริงๆ ยังเป็นที่ถกเถียงกันมาจนทุกวันนี้ ผู้นิพนธ์พระวรสารมักจะไม่แนะนำตัวเองในพระวรสารและไม่มีหลักฐานอะไรที่กล่าวว่าโดยตรงถึงนักบุญทั้งสี่ว่าเป็นผู้ประพันธ์ นักวิชาการสมัยใหม่จีงสรุปว่าเป็นผู้ประพันธ์นิรนาม และการให้ชื่อผู้ประพันธ์ภายหลังเป็นเหตุผลที่นอกเหนือจากการทราบผู้ประพันธ์ที่แท้จริงผู้ประกาศทั้งสี่ผู้ประกาศทั้งสี่. - มัทธิวผู้นิพนธ์พระวรสาร – เดิมเป็นผู้เก็บภาษีที่ถูกเรียกตัวโดย พระเยซู เพื่อให้มาเป็นหนึ่งในอัครทูต - มาระโกผู้นิพนธ์พระวรสาร – ผู้ติดตามนักบุญเปโตร จึงเรียกว่า “คนของอัครทูต” (Apostolic man) - ลูกาผู้นิพนธ์พระวรสาร – เดิมเป็นแพทย์นอกจากพระวรสารก็ยังเป็นผู้เขียน “หนังสือลูกา” ถึงเพื่อนชื่อทีโอฟิลุส (Theophilus) และ “หนังสือกิจการของอัครทูต” ถึง นักบุญเปาโล - ยอห์นผู้นิพนธ์พระวรสาร – สาวกของพระเยซู และอาจจะเป็นสาวกที่อายุน้อยที่สุดในบรรดาอัครทูตสัญลักษณ์ของผู้นิพนธ์พระวรสาร สัญลักษณ์ของผู้นิพนธ์พระวรสาร. ในการวาดภาพผู้ผู้นิพนธ์พระวรสารแต่ละท่านจะมีสัญลักษณ์ต่างๆ กันซึ่งมาจากหนังสือเอเสเคียล บทที่ 1 และหนังสือวิวรณ์ (4.6-9 และต่อมา) แต่หนังสือทั้งสองก็มิได้บ่งบอกแน่นอนถึงสิ่งที่ใช้เป็นสัญลักษณ์ของผู้ผู้นิพนธ์พระวรสาร สัญลักษณ์ที่ใช้เป็นสิ่งที่วิวัฒนาการขึ้นมาจนกระทั่งมาถึง ราบานุส มอรุส (Rabanus Maurus) ผู้บรรยายถึงความหมายของสิ่งที่ใช้เป็นสัญลักษณ์ว่ามีความหมายเป็นสามขั้นตอน ขั้นแรกสัญลักษณ์ใช้เป็นสัญลักษณ์แทนพระเยซู ขั้นที่สองเป็นสัญลักษณ์แทนการกระทำของพระองค์ และขั้นที่สามเป็นสัญลักษณ์สำหรับสำหรับคริสต์ศาสนิกชนผู้ซึ่งต้องได้รับการไถ่บาป</doc>
