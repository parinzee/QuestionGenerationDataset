<doc id="881391" url="https://th.wikipedia.org/wiki?curid=881391" title="เอสตาโด โนโว (โปรตุเกส)">เอสตาโด โนโว (โปรตุเกส) เอสตาโด โนโว ( แปลว่า:"รัฐใหม่") หรือ สาธารณรัฐที่ 2คือระบอบเผด็จชาตินิยมโปรตุเกสก่อตั่งขึ้นในปี พ.ศ. 2476พัฒนาจากรัฐบาลยุคเผด็จการแห่งชาติ () ที่เกิดขึ้นหลังจากรัฐประหารเมื่อวันที่ 28 พฤษภาคม พ.ศ. 2469 เพื่อล้มล้างรัฐบาลสาธารณรัฐที่หนึ่งที่ไร้เสถียรภาพ โดย ยุคเผด็จการแห่งชาติ และ เอสตาโด โนโว ได้รับการยอมรับว่าเป็นสาธารณรัฐโปรตุเกสที่สอง รัฐใหม่มีแนวคิดการปกครองแบบอนุรักษ์นิยมและเผด็จการซึ่งได้รับการพัฒนาโดย António de Oliveira Salazar นายกรัฐมนตรีของโปรตุเกสตั้งแต่ปีพ.ศ. 2471-2511 ก่อนที่จะลงจากตำแหน่งให้ Marcelo Caetano เนื่องจากปัญหาสุขภาพ แนวคิดนี้ขัดแย้งกับลัทธิคอมมิวนิสต์, สังคมนิยม, ลัทธิอนาธิปไตย, เสรีนิยม และ ลัทธิต่อต้านจักรวรรดินิยม ระบอบการปกครองเป็นแบบบรรษัทนิยม, อนุรักษ์นิยม และ ชาตินิยมรวมถึงการคุ้มครองศาสนาคริสต์นิกายโรมันคาทอลิกในโปรตุเกส นโยบายดังกล่าวทำให้แองโกลา, โมซัมบิกและดินแดนอื่นของโปรตุเกสอยู่ในฐานะเป็นอาณานิคมของโปรตุเกส และกลายพื้นในการขยายแนวคิดสังคมแบบโปรตุเกสในนโยบาย"กลืนกิน"ทั้งอาณานิคมในแอฟริกาและเอเชีย ภายใต้การนำของรัฐใหม่ มีความพยายยามรักษาความเป็นจักรรวรรดิเก่าอันยาวนานนับศตวรรษซึ่งมีพื้นที่รวมทั้งสิ้น 2,168,071 ตารางกิโลเมตร (837,097 ตารางไมล์) ในขณะที่อำนาจอาณานิคมในอดีตต่างๆ ได้เรียกร้องให้รัฐบาลโปรตุเกสคืนเอกราชให้แก่อาณานิคมเหล่านั้น โปรตุเกสเข้าร่วมสหประชาชาติ (UN) ในปี พ.ศ. 2498 และเป็นสมาชิกผู้ก่อตั้งของ เนโท (พ.ศ. 2492), โออีซีดี (พ.ศ. 2504) และ เอฟตา (พ.ศ. 2503) ในปี พ.ศ. 2511 Marcelo Caetano ได้รับแต่งตั้งให้เป็นหัวหน้ารัฐบาลคนใหม่ เมื่อวันที่ 25 เมษายน พ.ศ. 2517 การปฏิวัติคาร์เนชั่นในลิสบอนการทำรัฐประหารโดยทหารฝ่ายซ้ายโปรตุเกสและคณะกองกำลังแห่งชาติ (MFA) ล้มล้างระบอบการปกครองของเอสตาโด โนโว ตลอดเวลาหลังสงครามโลกครั้งที่สองได้มีการวิพากษ์วิจารณ์รัฐบาลอย่างรุนแรงจากนานาชาติและเรียกร้องให้รัฐบาลโปรตุเกสคืนเอกราชให้แก่อาณานิคม ซึ่งรัฐบาลเอสตาโด โนโวเป็นหนึ่งในรัฐบาลขวาจัดที่ครองอำนาจยาวนานที่สุดแห่งหนึ่งในทวีปยุโรป</doc>
