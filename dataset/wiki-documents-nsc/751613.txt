<doc id="751613" url="https://th.wikipedia.org/wiki?curid=751613" title="ตกสิบหยิบล้าน Still Standing Thailand">ตกสิบหยิบล้าน Still Standing Thailand ตกสิบหยิบล้าน Still Standing Thailand เป็นรายการเกมโชว์แนวควิซโชว์ที่ผู้เข้าแข่งขัน 1 คนจะต้องทำการแข่งขันกับนักสู้ทั้ง 10 คน โดยมีรูปแบบต้นฉบับมาจากรายการ "" ในประเทศอิสราเอล และบริษัท เซ้นส์ เอนเตอร์เทนเมนท์ จำกัด ซื้อลิขสิทธิ์รายการนี้จาก และ Armoza Formats ออกอากาศทางสถานีโทรทัศน์สีกองทัพบกช่อง 7 โดยมีวราวุธ เจนธนากุลเป็นผู้ดำเนินรายการการแข่งขัน การแข่งขัน. มีผู้เข้าแข่งขัน 1 คน ซึ่งจะยืนอยู่บนหลุมประตูกลที่อยู่กลางเวที และนอกจากนี้ยังมีนักสู้อีก 10 คนล้อมรอบบนหลุมประตูกลของตน โดยการแข่งขันถูกแบ่งเป็น 2 รอบรอบการดวล รอบการดวล. ผู้เข้าแข่งขันเลือกนักสู้ครั้งละ 1 คนเพื่อแข่งขันตอบคำถามแบบตัวต่อตัว ข้อละ 20 วินาที สามารถตอบได้เรื่อย ๆ จนกว่าจะหมดเวลา หรือตอบถูก (และสามารถตอบถูกได้โดยไม่จำเป็นต้องรอให้พิธีกรอ่านคำถามข้อนั้นจบก่อนก็ได้) ซึ่งในทุกรอบฝ่ายนักสู้จะต้องตอบคำถามแรกก่อน สลับกับผู้เข้าแข่งขัน ผู้เข้าแข่งขันมีตัวช่วยในการผ่าน 3 ครั้ง เมื่อผู้เข้าแข่งขันใช้ตัวช่วยในการผ่าน ให้นักสู้ที่ดวลกับผู้เข้าแข่งขันอยู่ตอบคำถามข้อนั้นแทนภายใน 20 วินาที ถ้าผู้เข้าแข่งขันใช้ตัวช่วยในการผ่านไปแล้ว แล้วนักสู้ตอบคำถามข้อนั้นได้ ผู้ที่ต้องตอบคำถามข้อต่อไปจะเป็นของผู้เข้าแข่งขันทันที หากฝ่ายใดไม่สามารถตอบคำถามได้ทันเวลา เกมในรอบนั้นจะจบลงทันที และฝ่ายที่เป็นผู้แพ้จะตกรอบ แล้วตกลงไปจากเวทีด้วยหลุมประตูกล ถ้าผู้เข้าแข่งขันชนะในแต่ละรอบการดวล ผู้เข้าแข่งขันก็จะเข้ารอบการดวลรอบต่อไปพร้อมกับขโมยเงินที่อยู่ข้างหน้าของนักสู้มาเป็นเงินสะสมของผู้เข้าแข่งขันซึ่งผู้เข้าแข่งขันจะยังไม่ทราบว่าขโมยมาได้เท่าไหร่ในรอบนั้นจนกว่าจะชนะในการดวล (ในรายการเรียก "ค่าหัว") ไปเรื่อย ๆ (ค่าหัวในรายการจะประกอบด้วย 100, 5,000, 10,000, 20,000 และ 40,000 บาท) หากชนะนักสู้ได้ครบทั้ง 10 คนจะได้เงินรางวัลแจ็กพอต 1,000,000 บาทจากผู้สนับสนุนทันที (ผู้สนับสนุนเงินรางวัลคือ ไส้กรอกไก่ตราบีเคพี ต่อมาเป็นผลิตภัณฑ์บำรุงผิวล้ำลึก Dr.Myer's) ผู้เข้าแข่งขันมีสิทธิ์หยุดเล่นและรับเงินค่าหัวสะสมครึ่งหนึ่งหลังจากที่ชนะนักสู้คนที่ 5 แต่ถ้าหากเลือกที่แข่งกับนักสู้คนที่ 6 และ 7 ผู้เข้าแข่งขันจะได้รับตัวช่วยในการผ่านเพิ่ม 1 ครั้ง และสามารถหยุดเล่นและรับเงินค่าหัวสะสมทั้งหมดในทุกครั้งที่ชนะหลังจากที่ชนะนักสู้คนที่ 7 เป็นต้นไป ลักษณะโจทย์เป็นคำถามหรือคำใบ้ และคำตอบเป็นปริศนาอักษรไขว้ที่มีพยัญชนะ สระหรือวรรณยุกต์ให้บางส่วน ภายหลังได้เพิ่มโจทย์คำถามเป็นรูปภาพ แต่ตัวคำตอบยังคงรูปแบบเดิม หากผู้เข้าแข่งขันแพ้ เกมของผู้เข้าแข่งขันจะจบลงและตกรอบทันที โดยจะไม่ได้รับเงินรางวัลสะสมพร้อมกับตกจากเวที และฝ่ายนักสู้จะเป็นฝ่ายที่ผ่านเข้ารอบพร้อมกับได้รับเงินค่าหัวของตัวเอง และทำให้นักสู้ที่ยืนอยู่บนเวทีที่เหลือผ่านเข้าไปเล่นรอบ Quick Round ทันที (ยกเว้นในการดวลครั้งที่ 10 ถ้านักสู้สามารถเอาชนะผู้เข้าแข่งขันได้ ก็จะริบเงินสะสมมาจากผู้เข้าแข่งขันที่สะสมไปทั้งหมดมาเป็นของนักสู้ซึ่งเป็นผู้ชนะในการดวลรอบสุดท้ายเพียงผู้เดียว แต่ถ้าหากนักสู้เอาชนะผู้เข้าแข่งขันไม่ได้จะต้องตกรอบ ตกจากเวที ส่วนผู้เข้าแข่งขันจะคว้าเงินรางวัล 1,000,000 บาททันที ทางรายการจะมี 2 ทางเลือกให้เลือกว่า จะรับเงินรางวัลแล้วเดินลงจากเวที หรือ จะรับเงินรางวัลแล้วขอลองตกลงไปในหลุมประตูกล จะขึ้นอยู่กับผู้เข้าแข่งขันเองในการตัดสินใจ) และตั้งแต่การแข่งขันแมตช์ "ศึกรักสังเวียนล้าน" เป็นต้นไป ผู้เข้าแข่งขันที่ออกจากเกมไปแล้ว ไม่ว่าจะหยุดเกมหรือแพ้ตกรอบออกจากเกมก็ตาม ถ้าได้รับการสัมภาษณ์กับทีมงาน จะได้รับ Gift Set จากผลิตภัณฑ์ไส้กรอกไก่ตราบีเคพี เป็นรางวัลปลอบใจสำหรับคนตกรอบ/รางวัลพิเศษสำหรับผู้ชนะที่ได้รับการสัมภาษณ์หลังจบเกม ปัจจุบันไม่มีการมอบ Gift set แล้ว ตั้งแต่เดือนมกราคม 2560 และเหลือเพียงสัมภาษณ์เฉพาะผู้เข้าแข่งขันเท่านั้น ต่อมากลางปี 2560 หากผู้เข้าแข่งขันใช้ตัวช่วยผ่านแล้วนักสู้ตอบคำถามข้อนั้นได้ นักสู้คนนั้นก็จะได้รับ Gift Set จากผลิตภัณฑ์บำรุงผิวล้ำลึก Dr.Myer's ไปใช้ฟรีๆ ได้เลยรอบ Quick Round รอบ Quick Round. หลังจากสิ้นสุดการแข่งขันของผู้เข้าแข่งขัน (ไม่ว่าผู้เข้าแข่งขันจะหยุดเล่นแล้วกลับบ้านพร้อมเงินสะสมที่ได้รับหรือผู้เข้าแข่งขันตกรอบการดวล) นักสู้ที่เหลือก็จะเข้ารอบไปเล่นรอบ Quick Round (นักสู้ที่เหลืออยู่บนเวทียืนอยู่อย่างน้อย 2 คนขึ้นไป) โดยการผลัดกันตอบคำถามคนละ 1 ข้อ แต่เวลาเหลือคำถามละ 10 วินาที เมื่อตอบถูกจะสะสมเงินรางวัลข้อละ 2,000 บาท แต่ถ้าหากนักสู้คนไหนตอบไม่ได้ภายใน 10 วินาที นักสู้คนนั้นก็จะตกรอบทันที แล้วตกจากเวทีลงไปในหลุมประตูกล (ถ้านักสู้ที่เอาชนะผู้เข้าแข่งขันตอบไม่ได้ก็จะตกรอบทันทีเช่นกัน แล้วตกจากเวทีลงไปในหลุมประตูกลพร้อมเงินค่าหัวที่ได้รับ) แข่งกันแบบนี้ไปเรื่อยๆ จนเหลือนักสู้เพียงคนเดียว ซึ่งเกมก็จะหยุดทันที และนักสู้ท่านนั้นจะกลับบ้านพร้อมเงินสะสมในรอบดังกล่าวและค่าหัวของนักสู้ที่ได้รับ (ในกรณีที่นักสู้คนนั้นสามารถทำให้ผู้เข้าแข่งขันตกรอบการดวลรอบนั้นได้สำเร็จ) เมื่อผู้เข้าแข่งขันหรือนักสู้หยุดเกมพร้อมรับเงินสะสมมาได้สำเร็จ ทางรายการจะมี 2 ทางเลือกให้เลือกว่า จะรับเงินรางวัลแล้วเดินลงจากเวที หรือ จะรับเงินรางวัลแล้วขอลองตกลงไปในหลุมประตูกล (แต่การรับเงินแล้วเดินลงลงจากเวทีนั้น ในเวอร์ชันของไทย ยังไม่มีคนไหนทำแบบนี้กันเลยแม้แต่คนเดียว)ผู้เข้าแข่งขัน นักสู้ และเงินรางวัล ผู้เข้าแข่งขัน นักสู้ และเงินรางวัล. = รางวัลและการเข้าชิง =</doc>
