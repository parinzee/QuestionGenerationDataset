<doc id="85977" url="https://th.wikipedia.org/wiki?curid=85977" title="บอนน์">บอนน์ บอนน์ () เป็นเมืองที่ใหญ่เป็นอันดับที่ 19 ของประเทศเยอรมนี ตั้งอยู่ห่างออกไปประมาณ 25 กิโลเมตร ทางใต้ของโคโลญ บนแม่น้ำไรน์ในรัฐนอร์ทไรน์-เวสต์ฟาเลีย บอนน์เคยเป็นเมืองหลวงของอดีตประเทศเยอรมนีตะวันตก ในช่วง ค.ศ. 1949 ถึง ค.ศ. 1990 และเป็นที่ตั้งอย่างเป็นทางการของรัฐบาลจนถึง ค.ศ. 1990 เริ่มตั้งแต่ ค.ศ. 1998 องค์กรรัฐบาลแห่งชาติหลายแห่งได้ย้ายจากบอนน์ไปเบอร์ลิน สภาทั้งสองแห่งของรัฐสภาแห่งชาติเยอรมัน คือ บุนเดสทาก (Bundestag - สภาล่าง) และ บุนเดสราท (Bundesrat - สภาสูง) ได้ย้ายไป พร้อมกับสำนักนายกรัฐมนตรี (Chancellery) และบ้านพักประธานาธิบดี อย่างไรก็ตาม บอนน์ยังคงเป็นศูนย์กลางการเมืองและการปกครองแห่งหนึ่งอยู่ ประมาณครึ่งหนึ่งของตำแหน่งงานในรัฐบาลไม่ได้ย้ายไปไหน เนื่องจากหน่วยงานรัฐบาลหลายแห่งยังคงอยู่ที่บอนน์และหน่วยงานระดับเล็กกว่ากระทรวงจำนวนมากได้ย้ายมาจากเบอร์ลินและส่วนอื่น ๆ ของเยอรมนีเพื่อเป็นการแสดงความสำคัญ เมืองหลวงเก่าแห่งนี้จึงได้ชื่อว่า นครสหพันธ์ ("Bundesstadt")เขตเทศบาล เขตเทศบาล. ในปี ค.ศ. 1969 เขตแห่งบาทโกเดสแบร์ก และเขตบอยเอล และอีกหลายเขตถูกผนวกเข้ากับเขตเทศบาลกรุงบอนน์ จากการผนวกครั้งนี้ยังผลให้เขตเทศบาลมีพื้นที่ใหญ่ขึ้นมากกว่าสองเท่าของขนาดพื้นที่เดิม จึงทำให้เขตบาด โกเดสแบร์ก และเขตบอยเอล กลายมาเป็นเขตเทศบาลนคร หรือ ชตัดท์เบเซียร์เคอ (Stadtbezirke) และยังได้รับสิทธิปกครองตนเองบางส่วนกับจำวนประชากรประมาณ 70,000 คน ในทั้งสองเขต ซึ่งในแต่ละเขตเทศบาลนครก็ยังมีแขวงเป็นของตนเองอีก ดังนี้:ภูมิอากาศการคมนาคม การคมนาคม. บอนน์เชื่อมกับทางหลวงสหพันธ์ (เอาตอบาฮ์น) 3 เส้น และเครือข่ายรถไฟ ดอยช์ บาฮ์น รถไฟสาย InterCityExpress จำนวนหนึ่ง และสาย InterCity เกือบทั้งหมดให้บริการที่สถานีบอนน์ เฮาพท์บาฮ์นฮอฟ สนามบินนานาชาติของบอนน์คือสนามบินโคโลญบอนน์ ซึ่งเชื่อมกับเมืองในยุโรปหลายเมือง และมีเที่ยวบินตรงไปท่าอากาศยานนานาชาตินูอาร์ก ลิเบอร์ตี รัฐนิวเจอร์ซีย์, สหรัฐอเมริกา โดยสายการบินคอนติเนนตัลแอร์ไลน์ภาพมุมกว้างสมุดภาพเมืองพี่น้อง เมืองพี่น้อง. บอนน์เป็นเมืองพี่น้องกับเมืองต่าง ๆ ทั่วโลกดังนี้- เบลฟาสต์ - สหราชอาณาจักร - อ๊อกซฟอร์ด - สหราชอาณาจักร - ออร์เพิล - โปแลนด์ - เทลอาวีฟ - อิสราเอล - มินสก์ - เบลารุส - บูดาโฟก - ฮังการี</doc>
