<doc id="551799" url="https://th.wikipedia.org/wiki?curid=551799" title="เอ็นเอชแอล 14">เอ็นเอชแอล 14 เอ็นเอชแอล 14 () เป็นวิดีโอเกมฮอกกี้น้ำแข็งที่เตรียมการเปิดตัว ซึ่งได้รับการพัฒนาโดยอีเอแคนาดาและจะได้รับการเปิดตัวโดยอีเอสปอร์ตส์ เกมนี้เป็นตอนที่ 23 ของซีรีส์เอ็นเอชแอล และจะเปิดตัว ณ วันที่ 10 กันยายน ค.ศ. 2013 ในทวีปอเมริกาเหนือ และสามวันต่อมาในยุโรปเช่นเดียวกับออสเตรเลียและนิวซีแลนด์ อย่างไรก็ตาม เกมจะได้รับการเปิดตัว ณ วันที่ 7 กันยายน ค.ศ. 2013 สำหรับสมาชิกของบริการอีเอสปอร์ทซีซันทิกเก็ต เช่นเดียวกับปกเอ็นเอชแอล 13 ไม่ว่าใครต่างก็สามารถลงคะแนนให้แก่ผู้เล่นที่พวกเขาปรารถนาที่จะเห็นบนหน้าปกเอ็นเอชแอล 14 ได้ การโหวตเริ่มขึ้นในวันที่ 22 เมษายน ค.ศ. 2013 โดยมีผู้เล่นเอ็นเอชแอล 60 คน (2 คนในแต่ละทีม) ในการโหวตแบบแพ้คัดออกพร้อมกับผู้เล่นสองคนในแต่ละการแข่งขันที่เพิ่มขึ้น และปิดการโหวตในวันที่ 2 มิถุนายน ค.ศ. 2013 ซึ่งผู้รักษาประตูทีมนิวเจอร์ซีย์เดวิลส์ชื่อมาร์ติน โบรดัวร์ กับผู้รักษาประตูทีมโคลัมบัสบลูแจ็คเก็ตส์ชื่อเซอร์เก โบบรอฟสกี ได้ผ่านการคัดเลือกเข้าสู่รอบสุดท้าย และแล้ว โบรดัวร์ก็ได้รับการประกาศให้เป็นผู้ชนะเมื่อวันที่ 28 มิถุนายน ค.ศ. 2013 เอ็นเอชแอล 14 จะทำภาพปกเป็นผู้รักษาประตูครั้งแรกนับจากที่เคยมีในเอ็นเอชแอล 97 (จอห์น แวนบีสบรูค อยู่บนปกในปีนั้น) เช่นเดียวกับผู้รักษาประตูที่อยู่บนปกวิดีโอเกมฮอกกี้น้ำแข็งครั้งแรกตั้งแต่มาร์ตี เทอร์โค ในเอ็นเอชแอล 2K6 ของ 2เคสปอร์ตส์ (ส่วนสตีเวน สแตมคอส ได้ปรากฏบนปกเอ็นเอชแอล 12 แต่เฉพาะในภูมิภาคที่ใช้ระบบพัลเท่านั้น) ซึ่งการผลิตเกมเกือบจะเสร็จสมบูรณ์และจะมีเดโมเปิดตัวในอีกไม่นานลักษณะเฉพาะ ลักษณะเฉพาะ. เอ็นเอชแอล 14 มีการปรับปรุงเอนจินเกมใหม่สองตัว โดยอิงกับเกมกีฬาอื่นที่ได้รับการพัฒนาโดยอีเอแคนาดา การปะทะกันทางฟิสิกส์ที่บรรจุในภาคนี้จะเป็นเทคโนโลยีหลักแบบเดียวกับที่อยู่เบื้องหลังฟีฟ่าเพลเยอร์อิมแพคเอนจิน สำหรับการต่อสู้ที่สมจริง โดยเกมได้ใช้เอ็นฟอซเซอร์เอนจินที่ใช้กับซีรีส์ไฟท์ไนท์ นอกจากนี้ เอนจินด้านสเก็ตเสมือนจริงยังได้มีการปรับปรุงมากขึ้น และเกมมีระบบการทำเด็คใหม่ ส่วนโหมดอาชีพในเกมสามารถทำปฏิกิริยาโต้ตอบถึงผู้เล่นได้ทั้งหมด</doc>
