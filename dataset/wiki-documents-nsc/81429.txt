<doc id="81429" url="https://th.wikipedia.org/wiki?curid=81429" title="007 ยอดพยัคฆ์ราชินี">007 ยอดพยัคฆ์ราชินี ยอดพยัคฆ์ราชินี หรือในชื่อภาษาอังกฤษว่า On Her Majesty's Secret Service เป็นภาพยนตร์เรื่องที่ 6 ในภาพยนตร์ชุดบอนด์เดอะซีรีส์ ที่ค่ายภาพยนตร์อีโอเอ็น (EON) ทำขึ้น ออกฉายในพ.ศ. 2512 กำกับโดย ปีเตอร์ ฮันต์ (Peter Hunt) เป็นตอนแรกและตอนเดียวเท่านั้นที่ จอร์จ ลาเซนบี้ รับบทเป็นเจมส์ บอนด์ ใช้ทุนการสร้างรวมทั้งสิ้น 8,000,000 ดอลลาร์สหรัฐ คิดเป็นเงิน 51,000,000 ดอลลาร์สหรัฐในพ.ศ. 2555 กวาดรายได้รวมทั้งสิ้น 87,400,000 ดอลลาร์สหรัฐ คิดเป็นเงิน 554,000,000 ดอลลาร์สหรัฐในพ.ศ. 2555 เป็นภาพยนตร์ เจมส์ บอนด์ ที่ขายดีเป็นอันดับที่ 12 จากภาพยนตร์ เจมส์ บอนด์ อย่างเป็นทางการ 22 เรื่อง (ดูเพิ่ม)เรื่องย่อ เรื่องย่อ. เจมส์ บอนด์ (George Lazenby) ก็ยังคงตามล่า โบลเฟลด์ (Telly Savalas) ต่อไป แม้องค์กร SPECTRE จะโดนถล่มจนย่อยยับไปแล้วก็ตาม ซึ่งบอนด์ก็ได้พบเงื่อนงำว่า โบลเฟลด์ ได้หลบหนีไปเปิดคลินิกรักษาภูมิแพ้อยู่บนเทือกเขาที่ห่างไกล บอนด์เลยตามไปสืบ ก็พบว่าเป็นความจริง โบลเฟลด์อยู่ที่นั่น และมันกำลังวางแผนร้ายที่จะทำลายอู่ข้าวอู่น้ำของโลก โดยมันบอกว่าจะไม่ทำอย่างนั้นหากเมื่อมันล้างมือมาใช้ชีวิตดั่งคนปกติแล้วทางการจะไม่เอาผิดมัน บอนด์จึงต้องขัดขวางมันอีกเช่นเคย ซึ่งในตอนนี้บอนด์พบกับเทรซี่ หญิงสาวที่เขาคิดว่าจะใช้ชีวิตไปด้วยกันตลอดชีวิตตัวละครหลักความยุ่งยากในการหาบอนด์คนใหม่ ความยุ่งยากในการหาบอนด์คนใหม่. หลังจากที่ฌอน คอนเนอรี่ แสดงเป็นเจมส์ บอนด์ได้อย่างยอดเยี่ยมมาถึง 5 ครั้ง ฌอนได้ตัดสินใจลาออกจากการรับบทเจมส์บอนด์ ทำให้ผู้อำนวยการสร้างต้องรีบหาบอนด์คนใหม่ และสามารถล่ารายชื่อชาวอังกฤษมาได้ 3 คน ได้แก่ ทิโมธี ดาลตัน, โรเจอร์ มัวร์ และ เจเรมี เบล็ตต์ แต่เจเรมี กับ โรเจอร์ บอกว่า เขามีคิวต้องไปทำรายการโทรทัศน์ และ ต้องไปแสดงภาพยนตร์เรื่องอื่นอีกมาก ขอเวลาสองสามปี ส่วนทิโมธี บอกว่า เขายังเด็กเกินไปที่จะรับบทนี้ ถ้าจะให้ฌอนกลับมาแสดงจะดีกว่า และไม่พบใครอื่นที่ตรงกับลักษณะของบอนด์ ที่เอียน เฟลมิ่ง บัญญัติไว้ จึงจำต้องทิ้งไพ่ใบสุดท้าย โดยเอาดารานักแสดงชาวออสเตรเลียคนหนึ่งที่ลักษณะสรีระตรงกับลักษณะของบอนด์ในนวนิยายมาแสดง เขาชื่อ จอร์จ ลาเซนบี้ แต่เนื่องจากเจมส์ บอนด์ เป็นสายลับอังกฤษ ดังนั้นการนำชาวออสเตรเลียมาแสดงบทบาทนี้ ทำให้ชาวอังกฤษต่อต้านอย่างมาก เขารับบทเป็นบอนด์ในตอนนี้เพียงตอนเดียว ผู้สร้างก็จำต้องติดต่อให้ฌอน คอนเนอรี่กลับมาอีกครั้ง พอดีกับ โรเจอร์ มัวร์ สามารถเคลียร์ตารางงานได้ จึงถูกเรียกตัวมาทดสอบ และได้รับบทเจมส์ บอนด์ต่อจากฌอน)เกร็ดเกร็ด. - เป็นเจมส์ บอนด์ ตอนที่มีชื่อยาวที่สุดในบรรดาภาคที่นำมาสร้างเป็นภาพยนตร์ - เป็นเจมส์ บอนด์ ภาคเดียวเท่านั้นหลังจากภาค From Russia With Love ที่เพลงไตเติ้ลต้นเรื่องเป็นดนตรีบรรเลงล้วน ๆ - เป็นเจมส์ บอนด์ ภาคที่มีความยาวที่สุด จนกระทั่งการมาของ พยัคฆ์ร้ายเดิมพันระห่ำโลก - เป็นตอนเดียวเท่านั้นตราบจนบัดนี้ที่เจมส์ บอนด์ ได้แต่งงานและต้องเสียน้ำตาในท้ายเรื่องเนื่องจากสูญเสียคนรัก (เทรซี่ บอนด์) ระหว่างที่บอนด์จอดรถข้างทางบนภูเขา แล้ว โบลเฟลด์ ศัตรูคู่อาฆาตของบอนด์ก็ยิงปืนกราดเข้าใส่รถ เจาะเข้ากลางศีรษะของเทรซี่เสียชีวิต - เป็นตอนเดียวที่นักแสดงบทเจมส์ บอนด์ (จอร์จ เลเซนบี) ไม่มีชื่อขึ้นในเครดิตด้านบนใบปิดเหมือนผู้รับบทเจมส์ บอนด์ คนอื่น ๆ - ไดอาน่า ริกก์ เคยรับบทนักสืบสาวในหนังทีวียอดฮิตทั่วโลก ขวัญใจสายลับ (The Avengers) ก่อนรับบทนางเอกล่าสุดของบอนด์ เช่นเดียวกับ ออเนอร์ แบลคแมน ใน จอมมฤตยู 007 (Goldfinger) - เป็นตอนเดียวที่ฉากยิงปืนเปิดเรื่อง เกิดจุดด้อยเรียกว่า "Treadmill"</doc>
