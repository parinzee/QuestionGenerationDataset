<doc id="84472" url="https://th.wikipedia.org/wiki?curid=84472" title="ฮันนิบาล เล็กเตอร์">ฮันนิบาล เล็กเตอร์ ฮันนิบาล เล็กเตอร์ (Hannibal Lecter) คือชื่อของฆาตกรอัจฉริยะที่รู้จักกันดีในหนังสือนิยายแนวอาชญากรรม ของ โทมัส แฮร์ริส นักเขียนชาวอเมริกัน ฮันนิบาลยังได้รับการขนานนามว่าเป็นอาชญากรที่น่าสะพรึงกลัวที่สุดในโลกภาพยนตร์ ชื่อเต็มของเขาคือ ฮันนิบาล เล็กเตอร์ ที่ 8 เกิดปี ค.ศ.1933 ที่ประเทศลิธัวเนีย ซึ่งเป็นประเทศเล็ก ๆ ที่แยกตัวออกมาจากสหภาพโซเวียต โทมัส แฮริส สร้างให้ พ่อ แม่ ของเขาตายที่บ้านพักร้อนซึ่งพวกเขาใช้หลบภัยจากสงครามด้วยเหตุการณ์โดนเครื่องบินทิ้งระเบิดลงบ้านหลังนั้นตั้งแต่ยังเด็ก ฮันนิบาลและ"มิชา"น้องสาวถูกจับตัวไปโดยฝีมือของกองกำลังอิสระที่ทำงานให้กับสหภาพโซเวียต ภายหลังมิชาซึ่งป่วยได้ถูกคนเหล่านี้ฆ่าตายเพื่อนำเนื้อมากินประทังชีวิต เนื่องจากอาหารขาดแคลน เหตุการณ์นี้ทำให้เกิดปมแผลในใจของฮันนิบาลไปชั่วชีวิต และก่อกำเนิดปิศาจร้ายในตัวของเขาตั้งแต่นั้นมา ต่อมาพวกทหารค้นพบฮันนิบาลที่พูดไม่ได้หลังเกิดเหตุไฟไหม้บ้านแล้วนำตัวเขาไปที่สถานรับเลี้ยงเด็กกำพร้า ซึ่งเคยเป็นปราสาทเล็กเตอร์มาก่อน ฮันนิบาลไม่ค่อยมีความสุขนักที่นั่น และยังฝันถึงฟันน้ำนมของมิชาในส้วมหลุมซึ่งเป็นจินตนาการของเขาเอง จนในที่สุดฮันนิบาลก็ได้รับการช่วยเหลือออกมาโดยอาของเขาซึ่งจิตรกรชั้นสูงอยู่ที่ฝรั่งเศส หลังสงครามจบได้เป็นเคาน์เล็กเตอร์แทนพ่อของฮันนิบาล ฮันนิบาลอยู่ในอุปการะของเคาน์เล็กเตอร์คนใหม่นี้ ภายหลังฮันนิบาลได้ไปจ่ายตลาดกับ"คุณหญิงมุระซะกิ" ภรรยาของอาของเขาและมีเรื่องกับปอล โมมุนคนขายเนื้อ ตรงนี้เองที่ทำให้ฮันนิบาลกลับมาพูดอีกครั้งเพื่อปกป้องคุณหญิงมุระซะกิ ฮันนิบาล เล็กเตอร์เรียนจบ ปริญญาเอก สาขาแพทย์ศาสตร์ ที่มหาวิทยาลัยจอห์น ฮอปกินส์ ประเทศสหรัฐอเมริกา ประกอบอาชีพเป็นศัลยแพทย์ จิตแพทย์ และภัณฑรักษ์ ฮันนิบาลเป็นบุคคลที่เฉลียวฉลาด และหน้าตาดีซึ่งน้อยคนนักจะเป็นได้ แต่ด้วยบาดแผลในวัยเด็กที่ต้องสูญเสียครอบครัวในสงครามทำให้เขาเป็นคนเก็บตัว ไม่สุงสิงกับใคร แต่ในความอัจฉริยะนี้ ลึกๆ แล้วเขาก็มีความต้องการบางอย่างที่ผิดแผกไปจากมนุษย์ปุถุชนคนธรรมดา... เขาเริ่มฆ่าคนอย่างทารุณโหดร้าย แต่ด้วยเหตุผลว่าบุคคลเหล่านั้นเกี่ยวข้องกับการตายของพ่อ แม่ และคนในครอบครัว โดยกินเนื้อเหยื่อที่เขาสังหารอีกด้วย หนังสือของ โธมัส แฮร์ริส ที่เกี่ยวข้องกับฮันนิบาล มี 4 เล่มด้วยกัน1. Red Dragon ตีพิมพ์ครั้งแรกในปี ค.ศ.1981 (นำมาทำเป็นภาพยนตร์ครั้งแรกในปี 1986 ในชื่อ manhunter , สร้างใหม่และเข้าฉายอีกครั้งในปี 2002 ในการสร้างครั้งใหม่ กำกับโดย Brett Ratner ใช้ชื่อภาษาไทยว่า กำเนิดอำมหิต) 2. The Silence of the Lambs (นำมาทำเป็นภาพยนตร์แล้วในปี 1991 กำกับโดย Jonathan Demme ใช้ชื่อภาษาไทยว่า อำมหิตไม่เงียบ) 3. Hannibal (นำมาทำเป็นภาพยนตร์เช่นเดียวกัน ในปี 2001 กำกับโดย Ridley Scott ใช้ชื่อภาษาไทยว่า อำมหิตลั่นโลก) 4. Hannibal Rising (นำมาทำเป็นภาพยนตร์เช่นเดียวกัน ในปี 2006 กำกับโดย Peter Webber ชื่อภาษาไทยว่า ฮันนิบาล ตำนานอำมหิตไม่เงียบ) ภาพยนตร์ที่เกี่ยวข้องกับฮันนิบาลเรื่องล่าสุด คือHannibal rising เข้าฉายที่ประเทศไทยในปี พ.ศ. 2550 เนื้อเรื่องหลักจะกล่าวถึงชีวิตในวัยเด็กของ ดร.ฮันนิบาล เล็กเตอร์ ซึ่งจะทำให้ได้ทราบเหตุผลที่แท้จริงว่าสิ่งใดที่จุดชนวนให้อัจริยะคนนี้มีรสนิยมที่น่าสยดสยองผิดมนุษย์ภาพยนตร์ ภาพยนตร์. ฮันนิบาล เล็กเตอร์ ถูกกล่าวถึงในภาพยนตร์ครั้งแรกในปี 1981 แต่เป็นที่รู้จักดีในปี 1991 จากเรื่อง The Silence of the Lambs โดยผู้แสดงนำที่ทำให้ตัวละครนี้ถูกกล่าวถึงคือ แอนโทนี ฮ็อปกินส์ (Anthony Hopkins)ดาราชั้นนำชาวเวลส์ ซึ่งได้รับการยอมรับว่าเขาสามารถถ่ายทอดบุคลิกของฮันนิบาลในโลกภาพยนตร์ได้ใกล้เคียงกับ ฮันนิบาลในโลกวรรณกรรม</doc>
