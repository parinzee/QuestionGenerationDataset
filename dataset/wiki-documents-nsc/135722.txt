<doc id="135722" url="https://th.wikipedia.org/wiki?curid=135722" title="กีฬายิมนาสติกในโอลิมปิกฤดูร้อน">กีฬายิมนาสติกในโอลิมปิกฤดูร้อน กีฬายิมนาสติกในโอลิมปิก () มีการแข่งขันมาตั้งแต่สมัยกรีกโบราณ และถูกงดไปในปี 339 ก่อนคริสตกาล พอกีฬาโอลิมปิกสมัยใหม่กลับมาในปี 1896 ยิมนาสติกก็เข้าสู่โอลิมปิกด้วยซึ่งเป็นประเภทอาร์ทิสทิค ยิมนาสติก โดยยิมนาสติกที่แข่งขันในโอลิมปิกมี 3 ประเภท คือ อาร์ทิสติก ยิมนาสติก (Artistic Gymnastics) หรือยิมนาสติกสากล เป็นประเภทที่ใช้อุปกรณ์ เช่น ม้ากระโดด ม้าหู บาร์ต่างระดับ บาร์คู่ บาร์เดี่ยว ห่วง คานทรงตัว รวมทั้งฟลอร์เอ็กเซอร์ไซส์ ประเภทริธมิค ยิมนาสติก (Rhythmic Gymnastics) หรือ ยิมนาสติกลีลาซึ่งมีเฉพาะประเภทหญิงเท่านั้น และเริ่มแข่งขันในโอลิมปิกในปี 1984 และประเภทสุดท้ายคือ ประเภททรัมโปลีน (Trampoline) มีการแข่งขันครั้งแรกในโอลิมปิกปี 2000 ที่ซิดนีย์ กีฬายิมนาสติกในโอลิมปิกฤดูร้อน 2012 เริ่มแข่งขันวันที่ 28 กรกฎาคม ถึง 12 สิงหาคม 2555 สนามที่ใช้ในการแข่งขัน ยิมนาสติกสากล, แทมโพลีน แข่งที่ North Greenwich Arena ยิมนาสติกลีลา แข่งที่ Wembley Arena มีนักกีฬาที่เข้าร่วมการแข่งขัน 264 คน</doc>
