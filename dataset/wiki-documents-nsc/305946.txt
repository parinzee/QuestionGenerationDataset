<doc id="305946" url="https://th.wikipedia.org/wiki?curid=305946" title="สะพานโค้งพระจันทร์">สะพานโค้งพระจันทร์ สะพานโค้งพระจันทร์ () เป็นสะพานเดินเท้าที่มีลักษณะโค้งแบบโก่ง ที่ถ้าสร้างด้วยไม้ผู้ข้ามก็อาจจะต้อง "ปีน" ขึ้นเหมือนกับการปีนบันได และเมื่อลงจากสะพานก็ต้องไต่ลง สะพานประเภทนี้มักจะสร้างกันในสวนในประเทศจีนและญี่ปุ่น และเรียกว่า "สะพานกลอง" (drum bridge) ซึ่งมาจากเมื่อมองด้านตัดแล้วก็จะมีลักษณะคล้ายกลอง สะพานประเภทนี้เดิมออกแบบให้คนเดินเท้าเดินข้ามสะพานได้ ขณะเดียวกันเรือก็สามารถลอดใต้สะพานได้ด้วย การสร้างโค้งให้สูงทำให้ใช้เนื้อที่ในการสร้างสะพานน้อยลง การวางสะพานในสวนภูมิทัศน์ก็มักจะวางในตำแหน่งที่น้ำนิ่งที่ทำให้สามารถเห็นเงาสะท้อนในน้ำได้อย่างงดงาม โค้งครึ่งวงกลมทำให้เมื่อสะท้อนลงในน้ำแล้วก็ทำให้เห็นเป็นวงกลมทั้งวงเหมือนพระจันทร์เต็มดวง</doc>
