<doc id="69639" url="https://th.wikipedia.org/wiki?curid=69639" title="ยานนี">ยานนี ยานนี () หรือ ยานนิส คริโซมัลลิส (กรีก:Γιάννης Χρυσομάλλης) ปัจจุบันมีชื่อตามกฎหมายในสหรัฐอเมริกาว่า จอห์น ยานนี คริสโตเฟอร์ () เกิดเมื่อวันที่ 14 พฤศจิกายน พ.ศ. 2497 เป็นคีตกวี นักเปียโน และนักคีย์บอร์ด ชาวกรีก เกิดที่เมืองกาลามาตา ประเทศกรีซ ยานนีมักถูกจัดเป็นนักดนตรีในแนวดนตรีนิวเอจ เคยเปิดการแสดงคอนเสิร์ตที่โบราณสถาน ในกรุงเอเธนส์ เมื่อปีพ.ศ. 2536 ซึ่งเป็นที่มาของอัลบั้มและวีดิทัศน์ Yanni Live At The Acropolis ต่อมาภายหลังเป็นมิวสิกวิดีโอที่ขายที่ดีสุดอันดับสองตลอดกาล นอกจากนี้ ยานนียังเป็นหนึ่งในนักดนตรีชาวตะวันตกเพียงไม่กี่คน ที่ได้รับอนุญาตให้แสดงที่ทัชมาฮาลในประเทศอินเดีย และพระราชวังต้องห้ามในประเทศจีนอีกด้วยประวัติชีวิตวัยเด็ก ประวัติ. ชีวิตวัยเด็ก. ยานนีสนใจด้านดนตรีและเริ่มหัดเล่นเปียโนด้วยตนเอง โดยเริ่มการจากการแสดงเปียโนให้สมาชิกคนอื่น ๆ ภายในครอบครัวฟัง นอกจากด้านดนตรีแล้ว ยานนียังเคยลงแข่งขันว่ายน้ำในประเทศบ้านเกิด และสร้างสถิติของประเทศในท่าฟรีสไตล์ 50 เมตรด้วย และเข้ารับการศึกษาที่มหาวิทยาลัยมินนิโซตา ด้านศิลปศาสตรบัณฑิต สาขาจิตวิทยา หลังจากนั้น ยานนีตัดสินใจเลือกอาชีพทางด้านดนตรี แม้ว่าจะไม่สามารถอ่านโน้ตเพลง และไม่เคยได้รับการฝึกอย่างจริงจังก็ตามคามิเลียน คามิเลียน. สมัยที่เรียนมหาวิทยาลัยนั้น ยานนีได้มีโอกาสเข้าร่วมวงดนตรี "คามีเลียน" (Chameleon) ของชาร์ลี อดัมส์ ซึ่งภายหลังอดัมส์ได้กลายมาเป็นมือกลองให้แก่วงดนตรีหลักของยานนี ยานนีและวงดนตรีคามิเลียนประสบความสำเร็จพอสมควรในแถบมิดเวสต์ของสหรัฐอเมริกา หลังจากนั้น ยานนีเริ่มออกห่างจากชีวิตแบบร็อกแอนด์โรลล์ และหันเหไปเล่นดนตรีแนวอินสทรูเมนทัล และได้ตั้งวงร่วมกับมือกลองชาร์ลี อดัมส์อีกครั้ง ในวงเล็ก ๆ ที่ตั้งขึ้นบทเพลง บทเพลง. ยานนีออกผลงานเพลงอัลบั้มแรก Optimystique ในปี พ.ศ. 2523 และหยุดพักผลงานเพลงไปนานถึงหกปีเต็ม ก่อนจะออกอัลบั้มอีกครั้งในปี พ.ศ. 2529 ในชื่อชุด Keys To Imagination, Out Of Silence, Chameleon Days, Niki Nana, Reflections Of Passion, In Celebration Of Life, Dare To Dream, In My Time และ Yanni Live At The Acropolis ในปี พ.ศ. 2537 ในปี พ.ศ. 2535 ยานนีออกอัลบั้ม Romantic Moments ซึ่งเป็นผลงานเพลงในรูปแบบของการรวบรวมบทเพลงในอัลบั้มต่าง ๆ ภายหลังจากออกผลงานเพลงติดต่อกัน ตั้งแต่ปี พ.ศ. 2529 - พ.ศ. 2537 ยานนีหยุดพักการทำงานไปสองปี ก่อนจะออกอัลบั้ม Tribute ในปี พ.ศ. 2540 พร้อมกับอัลบั้ม Devotion (The Best of Yanni) และ The Private Years ในปี พ.ศ. 2542 ในรูปแบบของอัลบั้มรวมเพลงอีกครั้ง ภายหลังจากออกผลงานเพลงติดต่อกัน ยานนีหยุดพักการทำงานอีกครั้งเป็นระยะเวลาสองปี จึงออกอัลบั้ม If I Could Tell You ในปี พ.ศ. 2543 และอัลบั้ม Ethnicity ในปี พ.ศ. 2546 ซึ่งเป็นผลงานเพลงล่าสุดของยานนีจากผลงานเพลงทั้งหมด 13 อัลบั้มDare To Dreams Dare To Dreams. Dare to Dream เป็นผลงานอัลบั้มแรกของยานนีในปี พ.ศ. 2535 ที่ได้รับการเสนอชื่อในรางวัลแกรมมี่ โดยอัลบั้ม Dare to Dream มีเพลง "Aria" ซึ่งเป็นเพลงที่รู้จัก ภายหลังจากที่สายการบินบริติชแอร์เวย์สนำไปประกอบโฆษณา ในปี พ.ศ. 2536 ยานนีออกอัลบั้ม In My Time ซึ่งได้รับการเสนอชื่อรางวัลแกรมมี่อีกครั้งLive At The Acropolis Live At The Acropolis. หลังจากออกอัลบั้ม Dare To Dreams ยานนีประสบความสำเร็จอย่างสูงสุดในปีต่อมา ภายหลังจากออกอัลบั้มและวีดิทัศน์ ในชุด Yanni Live At The Acropolis ถ่ายทำและบันทึกการแสดงในวันที่ 25 พฤศจิกายน พ.ศ. 2536 โดยยานนีเลือกที่จะเปิดการแสดงที่โรงละครเอรอเดส อัตติกอส ซึ่งเป็นโรงละครหินเก่าแก่ที่มีอายุเกือบสองพันปี และจัดเป็นโบราณสถานที่มีความสำคัญของกรุงเอเธนส์ ประเทศกรีซ Yanni Live in Acropolis เป็นอัลบั้มบันทึกการแสดงสดครั้งแรกของยานนี และเป็นครั้งแรกของการแสดงที่ใช้วงออร์เคสตราในการแสดงร่วมกับวงดนตรีหลักของยานนีด้วย การแสดงที่โรงละคอรเอรอเดส อัตติกอส มีชาร์แดด โรฮานี เป็นวาทยากรผู้ควบคุมวงดนตรี ร่วมกับวงรอยัลฟิลฮาร์โมนิกออร์เคสตรา โดยการแสดงครั้งนี้นอกจากโรฮานีจะเป็นวาทยกรแล้ว ยังได้ร่วมบรรเลงไวโอลินคู่กับคาเรน บริกกส์ นักไวโอลินในวงหลักของยานนี เจ้าของฉายา "หญิงสาวชุดแดง" ในเพลง Within Attraction อีกด้วย Within Attraction เป็นเพลงในอัลบั้ม Out Of Silence แทรคที่ 5 ความยาว 8:14 นาที ซึ่งเป็นการแสดงที่ได้รับเสียงปรบมือจากผู้ชมนับหมื่นคนเป็นจำนวนมากอีกเพลงหนึ่ง Within Attraction เป็นการบรรเลงบทเพลงที่ใช้เครื่องดนตรีหลักเพียงไม่กี่ชิ้นในวงดนตรี ได้แก่ไวโอลิน จำนวน 2 ตัว คีย์บอร์ด (คีย์บอร์ด 3 ชั้น สำหรับยานนี และคีย์บอร์ด 2 ชั้น จำนวน 2 ตัว สำหรับแบคอัพอีก 2 คน) กีตาร์เบส กลองทอมบ้า และ กลองชุด ต่อมาภายหลังการแสดงครั้งนี้ ได้ถูกนำไปออกอากาศในสหรัฐอเมริกาผ่านเครือข่ายพีบีเอส และเป็นการแสดงสดของยานนีที่ได้รับความนิยมอย่างสูง บันทึกการแสดงชุด Yanni Live At The Acropolis จัดเป็นมิวสิกวิดีโอที่ขายดีเป็นอันดับที่สองตลอดกาล ออกวางจำหน่ายในปี พ.ศ. 2537 โดยทำยอดการวางจำหน่ายได้มากกว่าเจ็ดล้านฉบับทั่วโลก ทั้งในทวีปยุโรป ทวีปอเมริกาและทวีปเอเชียTribute Tribute. ในเดือนมีนาคม พ.ศ. 2540 ยานนีได้รับอนุญาตเป็นกรณีพิเศษ ให้ทำการเปิดการแสดงและบันทึกการแสดงสดที่ทัชมาฮาลในประเทศอินเดีย และต่อมาได้รับอนุญาตให้เปิดการแสดงสดภายในพระราชวังต้องห้ามในประเทศจีนเช่นกัน ภายหลังจากเสร็จสิ้นการแสดงทั้งสองแห่ง ยานนีได้ทำการรวมการแสดงสดทั้งสองครั้งในประวัติศาสตร์นี้ไว้ในอัลบั้มและวีดิทัศน์ชุด Tribute ซึ่งออกจำหน่ายในปีเดียวกัน การรวบรวมการแสดงสดที่ทัชมาฮาลและพระราชวังต้องห้าม เป็นความคิดของยานนีในการรวบรวมเอาการแสดงทั้งสองแห่ง ที่ต่างสถานที่ วันและเวลา นำมาผสมผสานกันอย่างกลมกลืน เหมือนเป็นการถ่ายทำในสถานที่และวันเวลาเดียวกันได้อย่างน่าทึ่งและน่ามหัศจรรย์เป็นอย่างยิ่งIf I Could Tell You If I Could Tell You. ในปี พ.ศ. 2543 หลังจากหยุดพักการทำงานไปสองปี ยานนีออกอัลบั้มชุด If I Could Tell You ซึ่งเป็นอัลบั้มที่อัดในสตูดิโอครั้กแรกในรอบเจ็ดปี If I Could Tell You เป็นแนวดนตรีดนตรีสบาย ๆ สไตล์โรแมนติก ผสมผสานกลิ่นอายของแนวเพลงตะวันออกและตะวันตก ที่ยานนีได้แรงบันดาลใจของตนเองในการแต่งเพลง ระหว่างออกแสดงคอนเสิร์ตทัวร์ตามสถานที่ต่าง ๆ ทำให้ If I Could Tell You เป็นอัลบั้มเพลงที่ผสมผสานระหว่างวงเครื่องสายซิมโฟนีและวงออร์เคสตราได้อย่างลงตัวEthnicity Ethnicity. ต่อมาในปี พ.ศ. 2546 - พ.ศ. 2547 ยานนีเปิดตัวอัลบั้ม Ethnicity ซึ่งเป็นการรวบรวมผลงานเพลงในอัลบั้มต่าง ๆ เช่น In my Time, Tribute และ Yanni Live At The Acropolis โดยเริ่มออกแสดงคอนเสิร์ตทัวร์ หลังจากห่างหายการแสดงไปนานถึงห้าปี โดยเริ่มจากโรงแรมมันฑะเลเบย์ ในลาสเวกัส รัฐเนวาดา ปี พ.ศ. 2547 ยานนีเริ่มแสดงทัวร์จากโรงแรมมันฑะเลเบย์อีกครั้ง ซึ่งอัลบั้มการแสดงสดได้ออกจำหน่ายในปี พ.ศ. 2549Yanni Live! The Concert Event Yanni Live! The Concert Event. ภายหลังจากการออกแสดงคอนเสิร์ตทัวร์ในปี พ.ศ. 2547 - พ.ศ. 2548 ในมันฑะเลเบย์ ลาสเวกัส รัฐเนวาดา ยานนีออกอัลบั้มและวีดิทัศน์ชุดใหม่ ภายใต้ชื่อชุดอัลบั้ม Yanni Live และ Yanni Live! The Concert Event ในปี พ.ศ. 2549 โดยมีริค เวคเป็นโปรดิวเซอร์ควบคุมการผลิต ต้นเดือนมีนาคม พ.ศ. 2549 มีการออกข่าวถึงกรณียานนี ถูกจับกุมในข้อหาทำร้ายร่างกายแฟนสาว ซิลเวีย บาร์เทส ต่อมาผลการสบสวนสาเหตุการทำร้ายร่างกายของยานนีได้ข้อสรุปจากอัยการเมืองปาล์มบีช รัฐฟลอริดา ซึ่งประกาศว่ายานนีไม่มีความผิดตามข้อกล่าวหาประวัติ ประวัติ. ชีวประวัติของยานนี ถูกตีพิมพ์ภายใต้ชื่อ "Yanni in Words" โดยเดวิด เรนซิน เป็นหนังสือที่รวบรวมชีวประวัติของยานนี ตั้งแต่ชีวิตในวัยเด็กที่เติบโตในเมืองกัวตามาลา ประเทศกรีซ ชีวิตในวัยรุ่นและในรั้วมหาวิทยาลัย การเข้าร่วมวงดนตรี "คามีเลียน" (Chameleon) ของชาร์ลี อดัมส์ จนกลายเป็นนักดนตรีและนักแต่งเพลงที่มีชื่อเสียงในปัจจุบัน รวมทั้งผลงานด้านอัลบั้มเพลงและวีดิทัศน์ทุกอัลบั้ม Yanni in Words รวบรวมและบันทึกผลงานทางด้านดนตรีของยานนี ตั้งแต่อัลบั้มแรกคือ Optimystique ในปี พ.ศ. 2523 การแสดงสดครั้งแรกภายในโรงละครเอรอเดส อัตติกอส ในชุด Yanni Live At The Acropolis ที่ต่อมาได้รับความนิยมเป็นอย่างมาก และการแสดงครั้งประวัติศาสตร์ในสถานที่ที่ได้รับอนุญาตเป็นกรณีพิเศษ สำหรับจัดการแสดงในทัชมาฮาลในประเทศอินเดีย รวมทั้งการแสดงในพระราชวังต้องห้าม พระราชวังที่มีชื่อเสียงในประเทศจีนในชุด Tribute และการแสดงอีกหลายครั้งในสถานที่ต่าง ๆ เช่น การแสดงชุด Yanni Live at Royal ในกรุงลอนดอน Yanni in Words ตีพิมพ์และวางจำหน่ายในเดือนกุมภาพันธ์ พ.ศ. 2546 ภายใต้การพิมพ์และจัดจำหน่ายโดยนิตยสารนิวยอร์กไทมส์รายละเอียดเพิ่มเติมรายละเอียดเพิ่มเติม. - University of Minnesota News: Yanni honored at UMAA annual event - Speech by Yanni Chryssomallis, May 06, 2004, University of Minnesota Alumni Associationผลงานเพลงอัลบั้มผลงานเพลง. อัลบั้ม. - พ.ศ. 2523 Optimystique - พ.ศ. 2529 Keys To Imagination - พ.ศ. 2530 Out Of Silence - พ.ศ. 2531 Chameleon Days - พ.ศ. 2532 Niki Nana - พ.ศ. 2533 Reflections Of Passion - พ.ศ. 2534 In Celebration Of Life - พ.ศ. 2535 Dare To Dream - พ.ศ. 2536 In My Time - พ.ศ. 2537 Yanni Live At The Acropolis - พ.ศ. 2540 Tribute - พ.ศ. 2543 If I Could Tell You - พ.ศ. 2546 Ethnicity - พ.ศ. 2552 Voices - พ.ศ. 2554 Truth of Touchบันทึกการแสดงสดบันทึกการแสดงสด. - พ.ศ. 2537 Yanni Live At The Acropolis - พ.ศ. 2538 Yanni Live At Royal Albert Hall - พ.ศ. 2539 Yanni One On One - พ.ศ. 2540 Tribute - พ.ศ. 2549 Yanni Live! The Concert Eventเพลงประกอบภาพยนตร์เพลงประกอบภาพยนตร์. - พ.ศ. 2531 Steal the Sky - พ.ศ. 2531 Heart of Midnight - พ.ศ. 2532 I Love You Perfect - พ.ศ. 2533 She'll Take Romance - พ.ศ. 2533 When You Remember Me - พ.ศ. 2533 Children of the Bride - พ.ศ. 2537 Hua qi Shao Linอัลบั้มรวมเพลงอัลบั้มรวมเพลง. - พ.ศ. 2535 Romantic Moments by BMG - พ.ศ. 2540 Devotion by Private Music - พ.ศ. 2542 The Private Years by Private Musicคอนเสิร์ตทัวร์คอนเสิร์ตทัวร์. - พ.ศ. 2530 Out of Silence - พ.ศ. 2531 Chameleon Days - พ.ศ. 2533 Reflections Of Passion - พ.ศ. 2534 Revolution In Sound - พ.ศ. 2535 Dare To Dream - พ.ศ. 2536 Yanni Live, The Symphony Concerts 1993 - พ.ศ. 2537 Yanni Live, The Symphony Concerts 1994 - พ.ศ. 2538 Yanni Live, The Symphony Concerts 1995 - พ.ศ. 2540 Tribute - พ.ศ. 2546 Ethnicity - พ.ศ. 2548 Yanni Live!</doc>
