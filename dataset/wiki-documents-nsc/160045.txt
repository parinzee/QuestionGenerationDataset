<doc id="160045" url="https://th.wikipedia.org/wiki?curid=160045" title="กวาดาลูเป ปินตอร์">กวาดาลูเป ปินตอร์ กัวดา ลูเป้ พินเตอร์ (Lupe Pintor) หรือ โฮเซ่ กัวดาลูเป้ ปินเตร์ กุซมาน หรือเป็นที่รู้จักในชื่อ ลูเป ปินโตร์นักมวยสากลชาวเม็กซิโก เกิดเมื่อ 13 เมษายน พ.ศ. 2498 ที่เมือง กัวยีมัลปา ประเทศเม็กซิโก สถิติการชก 72 ครั้ง ชนะ 56 (น็อค 42) เสมอ 2 แพ้ 14 เป็นนักมวยสากลระดับอดีตแชมป์โลกของเม็กซิโก มีฉายาว่าจอมเพชฌฆาต เริ่มชกมวยสากลอาชีพเมื่อ พ.ศ. 2517 ได้ครองแชมป์โลกของสภามวยโลกสองรุ่นคือรุ่นแบนตัมเวทและรุ่นซูเปอร์แบนตัมเวท แขวนนวมไปเมื่อ พ.ศ. 2538ประวัติ ประวัติ. พินเตอร์เกิดในครอบครัวที่ยากจนและเป็นกรรมกรใน Cuajimalpa นอกเมืองเม็กซิโกซิตี้เมื่อ 13 เมษายน พ.ศ. 2498 และมีปัญหาขัดแย้งกับพ่ออย่างรุนแรง จนหนีออกจากบ้านมาอาศัยอยู่ข้างถนน จนสุดท้ายหันมาสนใจการชกมวยและขึ้นชกมวยสากลอาชีพเมื่อ พ.ศ. 2517 เริ่มชกครั้งแรกชนะน็อค มานูเอล วาสเกซ ยก 2 จากนั้นได้ชกชนะสร้างชื่อเสียงมาเรื่อยๆ จน 3 มิถุนายน พ.ศ. 2522 จึงได้ครองแชมป์โลกรุ่นแบนตัมเวท WBC ชนะคะแนนคาร์ลอส ซาราเต้ ป้องกันตำแหน่งได้สองครั้งก่อนจะมาป้องกันตำแหน่งกับจอห์นนี่ โอเว่น ที่สหรัฐ การชกครั้งนี้เกิดเหตุน่าสลดใจขึ้น เมื่อโอเว่นเป็นฝ่ายแพ้น็อคพินเตอร์ในยกที่ 12 อย่างบอบช้ำโดยถูกชกลงไปนัปแปดถึงสองครั้ง ก่อนจะถูกชกจนหมดสติคาเวที โอเว่นถูกนำส่งโรงพยาบาลด้วยอาการเลือดคั่งในสมอง และไม่สามารถช่วยชีวิตไว้ได้ โอเว่นเสียชีวิตในอีก 2 เดือนต่อมา ซึ่งมีผู้วิพากษ์วิจารณ์ว่าการชกครั้งนี้น่าจะยุติลงตั้งแต่ยก 10 แล้ว หลังจากนั้น พินเตอร์ป้องกันตำแหน่งแชมป์ได้อีก 5 ครั้งก่อนจะสละตำแหน่ง ขึ้นไปชิงแชมป์โลกรุ่นซูเปอร์แบนตัมเวท WBC กับวิลเฟรโด โกเมซ เมื่อ พ.ศ. 2525 และเป็นฝ่ายแพ้น็อกในยกที่ 14 พินเตอร์หยุดชกไปใน พ.ศ. 2526 และกลับมาชกใหม่ใน พ.ศ. 2527 จน พ.ศ. 2528 พินเตอร์จึงได้ชิงแชมป์โลกรุ่นเดิมอีกครั้ง คราวนี้เป็นฝ่ายชนะคะแนน ฮวน เมซ่า ได้ครองแชมป์โลก แต่เมื่อมาป้องกันตำแหน่งครั้งแรกในประเทศไทยกับสามารถ พยัคฆ์อรุณ พินเตอร์กลับทำน้ำหนักไม่ได้ ถูกปลดจากตำแหน่ง และเมื่อขึ้นชก ก็เป็นฝ่ายแพ้น็อคสามารถในยกที่ 5 พินเตอร์หยุดชกไปหลายปี กลับมาชกใหม่ใน พ.ศ. 2537 ในรุ่นไลท์เวท แต่ก็ชกแก้มากกว่าชนะ ขึ้นชิงแชมป์ WBC Fecarbox สองครั้งก็ไม่ประสบความสำเร็จ หลังจากแพ้น็อค รัวเซลล์ มอสลีย์ ยก 2 เมื่อ พ.ศ. 2538 พินเตอร์จึงแขวนนวมไป พินเตอร์เป็นนักมวยคนหนึ่งที่บริหารการเงินของตัวเองได้ดี เลิกชกไปแล้ว เขาเปิดโรงเรียนสอนชกมวย และมีชีวิตไม่ลำบากนักเกียรติประวัติเกียรติประวัติ. - แชมป์โลกรุ่นแบนตัมเวท WBC- ชิง 3 มิถุนายน 2522 ชนะคะแนน คาร์ลอส ซาราเต้ ที่ สหรัฐ - ป้องกันแชมป์ครั้งที่ 1, 9 กุมภาพันธ์ 2523 ชนะน็อค อัลเบอร์โต ซานโดวัล ยก 12 ที่ สหรัฐ - ป้องกันแชมป์ครั้งที่ 2, 11 มิถุนายน 2523 เสมอกับ อีจิโร มูราตะ ที่ ญี่ปุ่น - ป้องกันแชมป์ครั้งที่ 3, 19 กันยายน 2523 ชนะน็อค จอห์นนี่ โอเวน ยก 12 ที่ สหรัฐ (โอเวนเสียชีวิตหลังการชก) - ป้องกันแชมป์ครั้งที่ 4, 19 ธันวาคม 2523 ชนะคะแนน อัลเบอร์โต ดาวิลา ที่ สหรัฐ - ป้องกันแชมป์ครั้งที่ 5, 22 กุมภาพันธ์ 2524 ชนะคะแนน โฮเซ่ เฟลิกซ์ ยูซิกา ที่ สหรัฐ - ป้องกันแชมป์ครั้งที่ 6, 26 กรกฎาคม 2524 ชนะน็อค โยวิโต เรงอิโฟ ยก 8 ที่ สหรัฐ - ป้องกันแชมป์ครั้งที่ 7, 22 กันยายน 2524 ชนะน็อค ฮูริกาเนะ เทรุ ยก 15 ที่ ญี่ปุ่น - ป้องกันแชมป์ครั้งที่ 8, 3 มิถุนายน 2525 ชนะน็อค ลี เซืองฮุน ยก 11 ที่ เกาหลีใต้ - สละแชมป์ - แชมป์โลกรุ่นซูเปอร์แบนตัมเวท WBC- ชิง 18 สิงหาคม 2528 ชนะคะแนน ฮวน เมซา ที่ เม็กซิโก - เสียแชมป์ 18 มกราคม 2529 แพ้น็อค สามารถ พยัคฆ์อรุณ ยก 5 ที่ กทม. (พินเตอร์ถูกปลดก่อนหน้านี้เพราะทำน้ำหนักไม่ได้) - เคยชิงแชมป์ต่อไปนี้แต่ไม่สำเร็จ- ชิงแชมป์โลกรุ่นซูเปอร์แบนตัมเวท WBC เมื่อ 3 ธันวาคม 2525 แพ้น็อค วิลเฟรโด โกเมซ ยก 14 ที่ สหรัฐ - ชิงแชมป์ WBC FECARBOX รุ่นไลท์เวทเมื่อ 2 เมษายน 2537 แพ้คะแนน เฟอร์นานโด ไซเซโด ที่ สหรัฐ - ชิงแชมป์ WBC FECARBOX รุ่นซูเปอร์ไลท์เวทเมื่อ 13 สิงหาคม 2537 แพ้น็อค เลโอนาร์โด มาส ยก 8 (พินเตอร์ขอยอมแพ้หลังจบยก 8)</doc>
