<doc id="527099" url="https://th.wikipedia.org/wiki?curid=527099" title="อาร์ยูอาร์-5 แอสร็อค">อาร์ยูอาร์-5 แอสร็อค อาร์ยูอาร์-5 แอสร็อค มาจากคำว่า ASROC (Anti-Submarine ROCket) เป็นระบบขีปนาวุธโจมตีเรือดำน้ำทุกสภาพอากาศ ทุกสภาพทะเล พัฒนาโดยกองทัพเรือสหรัฐอเมริกาในช่วงทศวรรษที่ 1950 และเริ่มใช้งานในทศวรรษที่ 1960 โดยติดตั้งกับเรือรบผิวน้ำของสหรัฐอเมริกากว่า 200 ลำ นอกจากนี้ยังมีชาติผู้ใช้งานอื่น เช่น แคนาดา สเปน เยอรมนี อิตาลี ญี่ปุ่น สาธารณรัฐจีน เกาหลีใต้ ปากีสถาน กรีซ ตุรกี เม็กซิโก และไทย สำหรับราชนาวีไทยแอสร็อคถูกติดตั้งบนเรือฟริเกตชั้นน็อกซ์ ซึ่งมีอยู่สองลำคือ เรือหลวงพุทธยอดฟ้าจุฬาโลก (461) และเรือหลวงพุทธเลิศหล้านภาลัย (462)</doc>
