<doc id="532803" url="https://th.wikipedia.org/wiki?curid=532803" title="นันทนา เงากระจ่าง">นันทนา เงากระจ่าง นันทนา เงากระจ่าง เป็นนักแสดงภาพยนตร์ไทย ระหว่างปี พ.ศ. 2520-2525 เกิดเมื่อวันที่ 25 กันยายน พ.ศ. 2498 เป็นบุตรสาวของ ปยุต เงากระจ่าง มีชื่อเล่นว่า การ์ตูน เนื่องจากปีที่เธอเกิดเป็นปีที่ปยุตได้ประสบความสำเร็จในการสร้างการ์ตูนไทยเรื่องแรก คือเรื่อง เหตุมหัศจรรย์ นันทนา เงากระจ่างจบการศึกษาจากโรงเรียนปานะพันธุ์ วิทยาลัยเพาะช่าง และวิชาการแสดงจากโรงเรียนการแสดงของสมาคมนักแสดงอาชีพแห่งประเทศไทย ขณะเรียนที่โรงเรียนปานะพันธุ์เคยได้เป็นแชมป์ว่ายน้ำ 2 ปีซ้อน ได้ถูกชักชวนให้เข้าวงการภาพยนตร์โดย เชิด ทรงศรี ให้มาแสดงคู่กับ สรพงษ์ ชาตรี ในภาพยนตร์เรื่อง แผลเก่า โดยรับบทเป็น เรียม ภาพยนตร์เรื่องนี้ได้สร้างชื่อเสียงให้โด่งดังและทำรายได้กว่า 13 ล้านบาท มีผลงานภาพยนตร์ต่อมาอีกหลายเรื่องจนกระทั่งภายหลังแต่งงานมีลูกสาว 1 คน และได้ตั้งรกรากที่ประเทศสหรัฐอเมริกาจนถึงปัจจุบันผลงานภาพยนตร์ผลงานภาพยนตร์. - แผลเก่า (2520) คู่กับ สรพงษ์ ชาตรี - เกวียนหัก (2521) คู่กับ สรพงษ์ ชาตรี - กุญแจรัก (2521) คู่กับ สรพงษ์ ชาตรี - สามคนผัวเมีย (2521) คู่กับ สรพงษ์ ชาตรี และ พิศาล อัครเศรณี - สยิว (2521) คู่กับ สุเชาว์ พงษ์พิไล - บ้านหนองเสือ (2521) คู่กับ ปฐมพงศ์ สิงหะ - สายทิพย์ (2522) คู่กับ ปฐมพงษ์ สิงหะ - รอยไถ (2522) คู่กับ สรพงษ์ ชาตรี - แผลรัก (2522) คู่กับ วิฑูรย์ กรุณา - ลูกทาส (2522) คู่กับ สรพงษ์ ราตรี - นรกแตก (2522) คู่กับ สมบัติ เมทะนี และ กรุง ศรีวิไล - รักบ้าๆบอๆ (2522) คู่กับ สมบัติ เมทะนี - สัญชาตญาณโหด (2522) คู่กับ จตุพล ภูอภิรมย์ - สองเรา (2522) คู่กับ วิฑูรย์ กรุณา - หมอเมืองพร้าว (2522) คู่กับ มานิตย์ มัสยวานิช - ไอ้คลั่งทะเลโหด (2522) คู่กับ สรพงษ์ ชาตรี - ไอ้เขี้ยวตัน (2522) คู่กับ สมบัติ เมทะนี - บ้านไร่นาเรา (2522) คู่กับ สรพงษ์ ชาตรี - ฆ่าข้ามแดน (เริ่มถ่ายทำในปี 2522 ฉายจริงในปี 2527 ชื่อเดิมคือ วายร้ายข้ามแดน) คู่กับ สรพงษ์ ชาตรี - คู่โจร (2523) คู่กับ สรพงษ์ ชาตรี และ นาท ภูวนัย - ชายชาติเสือ (2523) คู่กับ สมบัติ เมทะนี - อารมณ์ (2523) คู่กับ ชลิต เฟื่องอารมย์ - รุ้งเพชร (2523) เป็นนางร้ายแสดงร่วมกับ สรพงษ์ ชาตรี และ นันทิดา แก้วบัวสาย - พ่อปลาไหล (2523) เป็นดารารับเชิญ - สิงห์คนองปืน (2524) คู่กับ สรพงษ์ ชาตรี และ นาท ภูวนัย - ตะวันสีทอง (2525) คู่กับ สรพงษ์ ชาตรี</doc>
