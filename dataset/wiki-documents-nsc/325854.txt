<doc id="325854" url="https://th.wikipedia.org/wiki?curid=325854" title="ยฺเหวียน เปียว">ยฺเหวียน เปียว ยฺเหวียน เปียว (; ) เป็นนักแสดงชาวฮ่องกง เป็นที่รู้จักในภาพยนตร์กำลังภายในและภาพยนตร์กังฟูในยุคทศวรรษที่ 70 และ 80 ยฺเหวียน เปียว เกิดเมื่อวันที่ 26 กรกฎาคม ค.ศ. 1957 ที่ฮ่องกง โดยเป็นลูกคนที่ 5 ในจำนวน 8 คน มีชื่อเดิมว่า เซีย หลิงจุน (夏令震, Xià Lìngzhèn) เมื่ออายุได้ 6 ขวบ เข้าเรียนโรงเรียนการแสดง China Drama Academy ที่ฮ่องกง โดยมีเพื่อนร่วมรุ่นอย่าง หง จินเป่า และ เฉินหลง ซึ่งทั้ง 3 ก็ได้สนิทสนมเป็นเพื่อนร่วมสาบาน และต่อมาก็โด่งดังมีชื่อเสียงร่วมกัน ยฺเหวียน เปียว เริ่มต้นชีวิตการแสดงในปี ค.ศ. 1970 ด้วยการเป็นนักแสดงประกอบและเป็นนักแสดงแทน บรูซ ลี ในเรื่อง Fist of Fury, Way of the Dragon, Enter the Dragon หลังจากนั้นจึงได้เข้าสู่เบื้องหลังการผลิตและการแสดงร่วมกับ หง จินเป่า และเฉินหลง โดยมีผลงานภาพยนตร์ชุดเรื่อง The Lucky Stars ของบริษัท โกลเดน ฮาเวสต์ ในปี ค.ศ. 1982-1985 ซึ่งประสบความสำเร็จเป็นอย่างดี เพราะเป็นการผสมทั้งแอ๊คชั่นและตลก และผลงานเรื่องต่อ ๆ มา ที่มทีชื่อเสียงได้แก่ Project A ในปี ค.ศ. 1983, Wheels on Meals ในปี ค.ศ. 1984 และ Dragons Forever ในปี ค.ศ. 1988 เป็นต้น จนถึงปัจจุบัน ยฺเหวียน เปียว ยังคงอยู่ในวงการภาพยนตร์ฮ่องกง โดยมีบทบาทเป็นผู้อำนวยการสร้างและผู้กำกับ ส่วนผลงานการแสดงในระยะหลังผันตัวเองไปเป็นนักแสดงประกอบเสียมาก โดยผลงานในระยะหลังได้แก่ Once Upon a Time in China ในปี ค.ศ. 1991, A Man Called Hero ในปี ค.ศ. 1999, Shanghai Noon ในปี ค.ศ. 2000, เป็นผู้อำนวยการสร้างและนักแสดงร่วมกับ หง จินเป่า ในซีรีส์ชุด Wing Chun ในปี ค.ศ. 2004-2007 และรับบทเป็นศิษย์พี่ของยิปมัน ในเรื่อง The Legend is Born – Ip Man ในปี ค.ศ. 2010 เป็นต้น ชีวิตส่วนตัว ยฺเหวียน เปียว มีชื่อเป็นภาษาอังกฤษว่า จิมมี่ ยฺเหวียน (Jimmy Yuen) หรือ บิล ยฺเหวียน (Bill Yuen) แต่งงานกับ ดิดิ้ แปง ในปี ค.ศ. 1984 มีบุตร 2 คน โดยมีบ้านหลังที่ 2 อยู่ที่แคนาดา ในย่ามวางยฺเหวียน เปียว ชอบที่จะเล่นกอล์ฟผลงานด้านการแสดง</doc>
