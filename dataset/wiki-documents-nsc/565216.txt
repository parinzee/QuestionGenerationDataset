<doc id="565216" url="https://th.wikipedia.org/wiki?curid=565216" title="ห่านแคนาดา">ห่านแคนาดา ห่านแคนาดา () เป็นห่าน ที่มีหน้าและลำคอสีดำ มีหย่อมสีขาวบนในหน้าและมีลำตัวสีน้ำตาลเทา อาศัยอยู่ในแถบอาร์กติก และพื้นที่อุณหภูมิปานกลางของทวีปอเมริกาเหนือ พวกมันอพยพไปยังยุโรปตอนเหนือเป็นครั้งคราว ซึ่งสามารถพบมันในสหราชอาณาจักร, นิวซีแลนด์ และภูมิภาคอื่นๆที่มีอากาศพอเหมาะลักษณะ ลักษณะ. ระหว่างส่วนหัวและลำคอที่มีสีดำ จะมีแถบสีเทาคาดอยู่มีลักษณะเหมือนกับสายรัดคาง ซึ่งลักษณะเช่นนี้เองทำให้ห่านแคนาดาแตกต่างจากพันธุ์อื่นและเป็นที่สังเกตได้ง่าย ห่านแคนาดาตัวโตเต็มวัย มีลำตัวยาวระหว่าง 75-110 เซนติเมตร โดยมีช่วงกว้างปีกยาว 127-185 เซนติเมตร ปีกมีความกว้าง 39-55 เซนติเมตร เพศผู้มีน้ำหนักตัวอยู่ที่ 3.2-6.5 กิโลกรัม ในขณะที่เพศเมียอยู่ที่ 2.5-5.5 กิโลกรัม หรือมีขนาดเล็กกว่าเพศผู้ราว 10% และเพศเมียยังมีเสียงร้องที่ต่างจากเพศผู้ เท้าห่านแคนาดามีขนาดระหว่าง 6.9-10.6 เซนติเมตร และจะงอยปากขนาด 4.1-6.8 เซนติเมตร ห่านแคนดามีพันธุ์ย่อยที่แตกต่างกันอีก 7 สายพันธุ์ โดยแตกต่างกันที่รายละเอียดของขนนก แต่ทั้งหมดก็ถูกเรียกรวมๆว่า ห่านแคนาดา ซึ่งในบางสายพันธุ์ที่มีลำตัวขนาดเล็กอาจจะทำให้สับสนกับห่านกระต๊าก โดยที่สายพันธุ์ย่อยที่มีขนาดตัวใหญ่ที่สุด คือ B. c. maxima หรือ "ห่านแคนาดายักษ์" และพันธุ์ย่อยที่ขนาดตัวเล็กที่สุดคือ B. c. parvipes หรือ "ห่านแคนาดาเล็ก" ซึ่งสถิติของห่านแคนาดายักษ์ที่ตัวใหญ่ที่สุดนั้น มีน้ำหนักตัว 10.9 กิโลกรัม ด้วยช่วงกว้างปีก 2.24 เมตร จัดเป็นตัวอย่างของห่านป่าที่ใหญ่ที่สุดที่เคยบันทึกไว้พฤติกรรม พฤติกรรม. เช่นเดียวกับห่านส่วนใหญ่ ห่านแคนาดาเป็นนกอพยพตามธรรมชาติ โดยในฤดูหนาวจะอยู่ในสหรัฐอเมริกา เสียงร้องของห่านที่บินเป็นรูปตัววีบ่งบอดถึงการมาถึงของฤดูใบไม้ผลิและฤดูใบไม้ร่วง ในบางพื้นที่เส้นทางการอพยพได้เปลี่ยนไปเนื่องจาการเปลี่ยนแปลงของถิ่นที่อยู่และแหล่งอาหาร ในบริเวณภูมิอากาศไม่ร้อนไม่หนาวเกินไปตั้งแต่ แคลิฟอร์เนีย ถึง เกรตเลกส์ ประชากรบางส่วนไม่อพยพเนื่องจากมีอาหารเพียงพอในฤดูหนาว และการหมดไปของผู้ล่า ตัวผู้มักแสดงพฤติกรรมการต่อสู้ ทั้งในและนอกที่ผสมพันธ์และรัง พฤติกรรมที่ว่านี้มักไม่เกี่ยวข้องกับการฆ่ากันข้ามสปีชีส์ รายงานชึ้นหนึ่งกล่าวถึงตัวผู้ที่ต่อสู้ปกป้องรังของตนจากห่านบรันท์ ที่ย่างกรายมาในอาณาเขตของมัน การต่อสู้ใช้เวลาราวหนึ่งชั่วโมงผู้บุกรุกจึงตาย สาเหตุของการตายมาจากขาดอากาศหรือจมโคลน จากการที่ห่านแคนาดากดหัวคู่ต่อสู้ลงพื้นโคลน นักวิจัยอธิบายเหตุการณ์นี้ว่าเกิดจากฮอร์โมนขึ้นสูงและการที่ห่านบรันท์ ไม่อาจหลบนี้จากที่วางไข่ของห่านแคนาดาไปได้</doc>
