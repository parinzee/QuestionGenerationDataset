<doc id="202848" url="https://th.wikipedia.org/wiki?curid=202848" title="จลนศาสตร์ดาวฤกษ์">จลนศาสตร์ดาวฤกษ์ จลนศาสตร์ดาวฤกษ์ () คือการศึกษาการเคลื่อนที่ของกลุ่มดาวโดยที่ไม่จำเป็นต้องเข้าใจว่าการเคลื่อนที่นั้นเกิดขึ้นมาจากอะไร ซึ่งแตกต่างจากการศึกษาพลศาสตร์ดาวฤกษ์ (stellar dynamics) ซึ่งจะให้ความสำคัญกับผลกระทบจากแรงโน้มถ่วง การเคลื่อนที่ของดาวฤกษ์เทียบกับดวงอาทิตย์นั้นให้ข้อมูลที่มีประโยชน์อย่างยิ่งต่อการศึกษาจุดกำเนิดและอายุของดาวฤกษ์ รวมถึงโครงสร้างและวิวัฒนาการของดาราจักรโดยรอบ ในทางดาราศาสตร์ เป็นที่ยอมรับอย่างกว้างขวางว่าดาวฤกษ์ส่วนใหญ่ถือกำเนิดขึ้นในเมฆโมเลกุล ที่รู้จักในชื่อ แหล่งอนุบาลดาวฤกษ์ (stellar nurseries) ดาวฤกษ์ที่ก่อตัวในเมฆนี้เกิดเป็นกระจุกดาวเปิดที่ประกอบด้วยดาวฤกษ์สมาชิกหลายพันดวง และจะกระจัดกระจายกันออกไปตามระยะเวลา ดาวฤกษ์ที่แยกตัวออกไปจากแกนกลางของกระจุกดาวจะเรียกชื่อรัหสว่าเป็นสมาชิกของ ชุมนุมดาว (stellar association) ถ้าส่วนที่เหลือของดาวเหล่านี้เคลื่อนที่ไปในดาราจักรด้วยความสัมพันธ์กัน ก็จะเรียกว่า กลุ่มเคลื่อนที่ (moving group)ดาวฤกษ์ความเร็วสูงกลุ่มดาวฤกษ์ทางจลน์ชุมนุมดาวกลุ่มเคลื่อนที่ กลุ่มดาวฤกษ์ทางจลน์. กลุ่มเคลื่อนที่. กลุ่มเคลื่อนที่ ในทางดาราศาสตร์ เป็นลักษณะการรวมตัวของดาวฤกษ์อย่างหลวมๆ แบบหนึ่ง เป็นที่ยอมรับกันทั่วไปว่าดาวฤกษ์จำนวนหนึ่งจะมีกำเนิดมาจากเมฆโมเลกุลแห่งเดียวกัน ซึ่งดาวฤกษ์เหล่านั้นจะรวมกลุ่มกันเป็นกระจุกดาวเปิดที่มีจำนวนสมาชิกตั้งแต่หลักสิบไปจนถึงหลักพันดวง แต่การรวมตัวในลักษณะกระจุกดาวมีการเปลี่ยนแปลงไปตามเวลา เมื่อเวลาผ่านไปดาวฤกษ์ในกระจุกเริ่มแยกห่างจากกันมากขึ้นจนกลายเป็นเพียง "ชุมนุมดาว" ถ้าดาวสมาชิกที่เหลืออยู่ในชุมนุมนี้ยังคงเคลื่อนที่ไปด้วยกันในดาราจักร จะเรียกดาวฤกษ์กลุ่มนี้ว่า "กลุ่มเคลื่อนที่" กลุ่มเคลื่อนที่อาจมีอายุมากแล้ว เช่นกลุ่มเคลื่อนที่ HR 1614 ซึ่งมีอายุกว่า 2 พันล้านปี หรืออาจมีอายุน้อยเช่น กลุ่มเคลื่อนที่ AB Doradus ซึ่งมีอายุเพียง 50 ล้านปี นักดาราศาสตร์สามารถบอกได้ว่าดาวฤกษ์ดวงหนึ่งเป็นสมาชิกของกลุ่มเคลื่อนที่หรือชุมนุมดาว ก็โดยการที่ดาวฤกษ์นั้นมีลักษณะร่วมกัน เช่น มีอายุเท่ากัน ค่าความเป็นโลหะคล้ายกัน และมีค่าทางจลน์เหมือนกัน (คือความเร็วแนวเล็งและการเคลื่อนที่เฉพาะ) เพราะดาวสมาชิกในกลุ่มเคลื่อนที่เกิดขึ้นจากเมฆโมเลกุลกลุ่มเดียวกันในเวลาใกล้เคียงกัน แม้มันจะแยกห่างออกจากกันในภายหลังด้วยแรงน้ำขึ้นน้ำลง แต่ก็ยังมีคุณลักษณะต่างๆ เหมือนกันอยู่ หลักการของกลุ่มเคลื่อนที่ริเริ่มขึ้นในช่วงคริสต์ทศวรรษ 1960 โดย โอลิน เอกเกน รายชื่อกลุ่มเคลื่อนที่อายุน้อยที่อยู่ใกล้ที่สุด et al ได้จัดทำขึ้นโดย López-Santiago โดยกลุ่มที่อยู่ใกล้โลกมากที่สุดได้แก่ กลุ่มเคลื่อนที่หมีใหญ่ อันประกอบด้วยดาวส่วนใหญ่ในกลุ่มดาวเรียงเด่นก้านกระบวยใหญ่ ที่ 60° เหนือ ส่วนที่ไกลที่สุดคือกลุ่มเคลื่อนที่ในกลุ่มดาวสามเหลี่ยมใต้ ที่ 70° ใต้ธารดาวฤกษ์</doc>
