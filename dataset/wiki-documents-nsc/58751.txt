<doc id="58751" url="https://th.wikipedia.org/wiki?curid=58751" title="อนุชิต สพันธุ์พงษ์">อนุชิต สพันธุ์พงษ์ อนุชิต สพันธุ์พงษ์ เป็นนักเต้น นักร้อง และนักแสดงชาวไทยประวัติ ประวัติ. อนุชิต สพันธุ์พงษ์ เกิดเมื่อวันที่ 1 พฤษภาคม พ.ศ. 2522 จบการศึกษาชั้นมัธยมศึกษาจากโรงเรียนอัสสัมชัญสมุทรปราการ สำเร็จการศึกษาระดับปริญญาตรีจากคณะนิเทศศาสตร์ มหาวิทยาลัยรังสิต เข้าสู่วงการบันเทิงด้วยการชนะเลิศการประกวดเต้น เนสกาแฟเชกแดนซิงคอนเทสต์ และชนะเลิศการประกวด อาร์วีเอสบอร์นทูบีสตาร์ สาขาการเต้น ของวิทยุอาร์วีเอส ก่อนที่จะทำให้คนรู้จักมากขึ้น จากการเป็นนักเต้นของปฏิภาณ ปฐวีกานต์ และร่วมแสดงภาพยนตร์โฆษณาโค้กกับแคทรียา อิงลิช และแจ้งเกิดแบบเต็มตัว จากการแสดงภาพยนตร์เรื่องแรก 15 ค่ำ เดือน 11 ของจิระ มะลิกุล จนได้เข้าชิงรางวัลตุ๊กตาทอง สาขานักแสดงนำฝ่ายชาย และเข้าชิงรางวัลชมรมวิจารณ์บันเทิง สาขานักแสดงนำฝ่ายชาย เช่นกัน จากนั้นได้แสดงฝีมืออีกครั้งในภาพยนตร์เรื่องโหมโรง ของอิทธิสุนทร วิชัยลักษณ์ จนถูกเสนอชื่อเช้าชิงรางวัลภาพยนตร์แห่งชาติ สุพรรณหงส์ ประจำปี พ.ศ. 2547 สาขานักแสดงนำฝ่ายชายยอดเยี่ยม แม้จะพลาดรางวัล แต่ภาพยนตร์เรื่องโหมโรงก็ได้รับรางวัลมากที่สุด คือ 7 รางวัล จากการเสนอชื่อเข้าชิงทั้งหมด 14 รางวัล นอกจากนั้นยังมีโอกาสได้โกอินเตอร์ไปแสดงภาพยนตร์ญี่ปุ่นเรื่อง “Spring Snow” อีกด้วย อนุชิตแสดงละครมาแล้วมากมายหลายเรื่อง และได้รับกระแสตอบรับที่ดี ผู้ชมให้ความยอมรับในความสามารถ นอกจากนี้ยังได้รับความนิยมอย่างมากในเว็บไซต์พันทิป (เฉลิมไทย) ในฐานะนักแสดงผู้รับบทเป็น พีรวิชญ์ จากละครเรื่อง พรุ่งนี้ก็รักเธอ ทาง ททบ.5 เมื่อปี พ.ศ. 2552 ปัจจุบันเป็นนักแสดงอิสระมีผลงานต่อเนื่องเรื่อยมา มีผลงานละครทางไทยทีวีสีช่อง 3 ช่อง 5 และช่อง 7ผลงานละครโทรทัศน์ผลงานเพลงผลงาน. ผลงานเพลง. - "15 ค่ำ เดือน 11" เพลงประกอบภาพยนตร์ 15 ค่ำ เดือน 11 พ.ศ. 2545 (ร้องร่วมกับนักแสดงในภาพยนตร์) - "เพิ่งรู้จัก" เพลงประกอบละคร พรุ่งนี้ไม่สาย...ที่จะรักกัน พ.ศ. 2548 - "ทำตัวเองทั้งนั้น" เพลงประกอบละคร เปลวไฟในฝัน พ.ศ. 2549 - "เกิดเป็นคนทั้งที" เพลงประกอบละคร เปลวไฟในฝัน พ.ศ. 2549 - "อยู่ที่ใจ" เพลงประกอบละคร ฟ้า หิน ดิน ทราย พ.ศ. 2550 - "ความรู้สึกดี ๆ (ที่ไม่อาจบอกใคร) " เพลงประกอบละคร พรุ่งนี้ก็รักเธอ พ.ศ. 2552 - "ประวัติศาสตร์" คริสติน่า อากีล่าร์ เพลงประกอบละคร ข้ามเวลาหารัก พ.ศ.​ 2554 (ร้องร่วมกับ รัดเกล้า อามระดิษ และ บี้ สุกฤษฎิ์) - "ทำดีได้ดี" อัสนี-วสันต์ เพลงประกอบละคร ข้ามเวลาหารัก พ.ศ. 2554 (ร้องร่วมกับ บี้ สุกฤษฎิ์) - "เรื่องจริงยิ่งกว่านิยาย" เพลงประกอบซีรีส์ คลับฟรายเดย์ตอนรักไม่ได้หรือไม่ได้รัก พ.ศ. 2556 (ร้องร่วมกับบอม อนุรักษ์)มิวสิกวิดีโอมิวสิกวิดีโอ. - คำมั่นสัญญา ของ พลเอกเปรม ติณสูลานนท์ - ง.งู ของ ทาทา ยัง - ช็อต ของ ทาทา ยัง - สลัด สะบัด ของ ปฏิภาณ ปฐวีกานต์ - อาบน้ำ ของ ธงไชย แมคอินไตย์ - เออ ๆ ออ ๆ ของ ซาซ่า - สิทธิของเธอ ของ อัสนี-วสันต์ - พิรุธ ของ อัสนี-วสันต์ - รับไม่ไหว ของ อัสนี-วสันต์ - ฉันเสียดาย ของ อัสนี-วสันต์ - คุณรู้ไหมครับ ของ เบิร์ด-เสก - คนไม่เจียม ของ พลพล พลกองเส็ง - พูดไม่ออก ของ พลพล พลกองเส็ง - ปราสาททราย ของ พลพล พลกองเส็ง - อุ่นใจ ของ พลพล พลกองเส็ง - คำตอบ ของ กบ ทรงสิทธิ์ - ซ่อนเอาไว้กับคำว่า ของ กบ ทรงสิทธิ์ภาพยนตร์ภาพยนตร์. - 15 ค่ำ เดือน 11 (พ.ศ. 2545) - โหมโรง (พ.ศ. 2547) - สปริงสโนว์ (Spring Snow; Haru no yuki) (พ.ศ. 2548) - แก๊งชะนีกับอีแอบ (พ.ศ. 2549) - วิญญาณ โลก คนตาย (พ.ศ. 2550) - แอนิเมชันพระพุทธเจ้า (พากย์เสียงพระสารีบุตร) (พ.ศ. 2550) - มะลิลา (พ.ศ. 2561)ละครเวทีละครเวที. - สู่ฝันอันยิ่งใหญ่ (Man of La Mancha) (พ.ศ. 2551) - หลังคาแดง เดอะมิวสิคัล (พ.ศ. 2555) - เพื่อเพื่อน เพื่อฝัน วันเกียรติยศ งานประจำปีไทยประกันชีวิต (พ.ศ. 2556) - หัวใจลิขิตฝัน สู่วันเกียรติยศ งานประจำปีธนาคารยูไนเต็ดโอเวอร์ซีส์ (พ.ศ. 2559) - ผ้าห่มผืนสุดท้าย (พ.ศ. 2559)ซีรีส์ซีรีส์. - Club Friday The Series 2 ตอน รักไม่ได้หรือไม่ได้รัก รับบท แฮ็ก ออกอากาศ 15,22 มิถุนายน 2556 เวลา 19.00 น. ทาง Green Channel - หลอน เดอะซีรีส์ รับบท นน ออกอากาศทาง Modernine TV - สงครามแย่งผู้ To be continued ตอน รักไม่ได้หรือไม่ได้รัก รับบท แฮ็ก ออกอากาศทาง GMM25 - Wake Up ชะนี The Series รับบท อิ่ม (รับเชิญ) ออกอากาศทาง ONE31โฆษณาโฆษณา. - โคคา-โคลา (พ.ศ. 2544) - ธนาคารกสิกรไทย (พ.ศ. 2551) - ผลิตภัณฑ์อาหารนม ออกอากาศในประเทศจีน (พ.ศ. 2555) - ผลิตภัณฑ์อาหาารประเภทไส้กรอก ออกอากาศในประเทศจีน (พ.ศ. 2556)รางวัลรางวัล. - ชนะเลิศ Nescafe Shake Dancing Contest (พ.ศ. 2541) - รองชนะเลิศอันดับ 1 Big Dancing Contest (ฟิลิปปินส์) (พ.ศ. 2542) - ชนะเลิศ RVS Born to be Star Best สาขา Dancing (พ.ศ. 2543) - เข้าชิงรางวัลตุ๊กตาทอง (พระสุรัสวดี) ผู้แสดงนำชายยอดเยี่ยม จากภาพยนตร์ 15 ค่ำ เดือน 11 (พ.ศ. 2545) - เข้าชิงรางวัลชมรมวิจารณ์บันเทิงฯ​ ผู้แสดงนำชายยอดเยี่ยม จากภาพยนตร์ 15 ค่ำ เดือน 11 (พ.ศ. 2545) - เข้าชิงรางวัลสุพรรณหงส์ทองคำ ผู้แสดงนำชายยอดเยี่ยม จากภาพยนตร์โหมโรง (ภาพยนตร์) (พ.ศ. 2547) - เข้าชิงรางวัลชมรมวิจารณ์บันเทิงฯ ผู้แสดงนำชายยอดเยี่ยม จากภาพยนตร์โหมโรง (ภาพยนตร์) (พ.ศ. 2547) - เข้าชิงรางวัล Star entertainment Award นักแสดงนำชายยอดเยี่ยม จากละคร เปลวไฟในฝัน (พ.ศ. 2549) - ที่สุดแห่งเฉลิมไทย (เว็บไซต์ pantip.com) สาขานักแสดงสมทบชายยอดเยี่ยม จากละคร พรุ่งนี้ก็รักเธอ (พ.ศ. 2552) - เข้าชิงนักแสดงชายแห่งปี รางวัล Nine Entertain Award จากผลงาน พรุ่งนี้ก็รักเธอ, รุกฆาต, เซน...สื่อรักสื่อวิญญาณ (พ.ศ. 2552) - เข้าชิงรางวัลนาฏราช ครั้งที่ 1 นักแสดงสมทบชายยอดเยี่ยม จากละครพรุ่งนี้ก็รักเธอ (พ.ศ. 2552) - นักแสดงสมทบชายยอดเยี่ยมปี 2552 จากละครพรุ่งนี้ก็รักเธอ จากนิตยสาร Hamburger - นักแสดงสมทบชายยอดเยี่ยม จาก แฮมเบอร์เกอร์อวอร์ดส ครั้งที่ 7 จากละคร พรุ่งนี้ก็รักเธอ - นักแสดงสมทบชายยอดเยี่ยม รางวัล Drama Award 2012 จากละคร กี่เพ้า (ละครโทรทัศน์) (พ.ศ. 2555) - เข้าชิงรางวัลคมชัดลึก อวอร์ด ครั้งที่ 10 นักแสดงสมทบชายยอดเยี่ยม จากละคร กี่เพ้า (ละครโทรทัศน์) (พ.ศ. 2556) - เข้าชิงรางวัลโทรทัศน์ทองคำ ครั้งที่ 27 นักแสดงสมทบชายดีเด่น จากละคร กี่เพ้า (ละครโทรทัศน์) (พ.ศ. 2556)</doc>
