<doc id="785566" url="https://th.wikipedia.org/wiki?curid=785566" title="สถาบันการทำอาหารแห่งอเมริกา">สถาบันการทำอาหารแห่งอเมริกา สถาบันการทำอาหารแห่งอเมริกา (CIA) คือวิทยาลัยไม่แสวงหาผลกำไรของเอกชนจากอเมริกาที่เชี่ยวชาญด้านการสอนทำอาหาร การทำขนมปังและขนมอบ วิทยาเขตหลักของ CIA ตั้งอยู่ที่ Hyde Park นิวยอร์ก และมีสาขาอยู่ที่ St. Helena รัฐแคลิฟอร์เนีย และ Napa รัฐแคลิฟอร์เนีย; San Antonio, เท็กซัส; และสาธารณรัฐสิงคโปร์ นอกจากนี้ CIA ยังให้ความรู้อย่างต่อเนื่องแก่ผู้ประกอบวิชาชีพในอุตสาหกรรมบริการ การประชุม และบริการที่ปรึกษา มีชั้นเรียนแบบพักผ่อนหย่อนใจสำหรับผู้ที่ไม่ได้ประกอบอาชีพนี้ และ The Food Business School เป็นศูนย์รวมของการศึกษาสำหรับผู้บริหารและบัณฑิต วิทยาลัยแห่งนี้มีบุคลากรประมาณ 170 ท่านและมีมาสเตอร์เชฟที่ผ่านการรับรองจากสมาพันธ์การทำอาหารแห่งอเมริกา (American Culinary Federation) หลายท่าน และมาสเตอร์เบเกอร์ที่ได้รับการรับรองจากสมาคมนักอบขนมปังค้าปลีกแห่งอเมริกา (Retail Bakers of America) CIA มีศิษย์เก่ามากกว่า 48,000 คนในเกือบทุกภาคส่วนของอุตสาหกรรมบริการอาหาร วิทยาลัยเปิดสอนหลักสูตรอนุปริญญาสาขาศิลปะการทำอาหาร (Culinary Arts) และศิลปะการอบขนมปังและขนมอบ (Baking and Pastry Arts) ในวิทยาเขตนิวยอร์ก แคลิฟอร์เนีย และเท็กซัส และสอนหลักสูตรปริญญาตรีสาขาการจัดการ (Management), วิทยาศาสตร์อาหาร (Culinary Science) และการศึกษาอาหารประยุกต์ (Applied Food Studies) ในวิทยาเขตนิวยอร์กของเรา แต่ละหลักสูตรจะมีการฝึกงานเป็นเวลา 15 สัปดาห์ในสถานที่บริการอาหารที่ CIA อนุมัติ และมีการทำงานจริงในร้านอาหารในวิทยาเขตของวิทยาลัย ในหลักสูตรปริญญาตรีสาขาการจัดการนั้น เราจะเน้นการให้ความรู้เรื่องไวน์ เครื่องดื่ม และการบริการขั้นสูง; อาหารละติน; หลักการขั้นสูงด้านการอบขนมปังและขนมอบ; การทำกิจการ (การเริ่มต้นธุรกิจ); การปรุงอาหารจากฟาร์มสู่โต๊ะ; และอาหารเอเชีย เกือบทุกสาขาย่อยเหล่านี้จะประกอบด้วยการเรียนหนึ่งภาคเรียนที่วิทยาเขตแคลิฟอร์เนีย เท็กซัส หรือสิงคโปร์ของ CIA นอกจากนี้หลักสูตรระดับปริญญาของวิทยาลัยเรายังได้รับการรับรองจากคณะกรรมการอุดมศึกษาเขตมิดเดิ้ลสเตท (Middle States Commission on Higher Education) แล้ว</doc>
