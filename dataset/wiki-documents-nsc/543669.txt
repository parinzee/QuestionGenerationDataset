<doc id="543669" url="https://th.wikipedia.org/wiki?curid=543669" title="วัลลภ เจียรวนนท์">วัลลภ เจียรวนนท์ ดร.วัลลภ เจียรวนนท์ (12 มกราคม พ.ศ. 2484 - ปัจจุบัน) เป็นนักธุรกิจ ตระกูล เจียรวนนท์ ปัจจุบันดำรงตำแหน่ง รองประธานกรรมการ เครือเจริญโภคภัณฑ์ (CP) นายกสมาคมศิษย์เก่าโรงเรียนสารสิทธิ์พิทยาลัย นายกสมาคมผู้ปกครองและครูโรงเรียนสารสิทธิ์พิทยาลัย และ นายกสมาคมกิตติศักดิ์อัสสัมชัญ อดีตนายกสมาคมศิษย์เก่าอัสสัมชัญ ประธานคณะกรรมการดำเนินการจัดงานมหกรรมสัตว์เลี้ยงแห่งประเทศไทยเป็นหนึ่งในผู้บุกเบิกเครือซีพี เช่นเดียวกับ ธนินท์ เจียรวนนท์ ซึ่งเป็นประธานกรรมการและประธานคณะผู้บริหารเครือเจริญโภคภัณฑ์ คนปัจจุบัน วัลลภ เจียรวนนท์ เกิดเมื่อวันที่ 12 มกราคม พ.ศ. 2484 เป็นบุตรชายของนายชนม์เจริญ เจียรวนนท์ ซึ่งเป็นน้องชายแท้ๆของนายเอ๊กซอ แซ่เจี่ย ชาวจีนโพ้นทะเล ซึ่งเป็นผู้ก่อตั้งบริษัทเจียไต๋ บริษัทนำเข้า และจำหน่ายเมล็ดพันธุ์พืชที่มีชื่อเสียงในขณะนั้น วัลลภ เจียรวนนท์ มีศักดิ์เป็นลูกพี่ลูกน้องกับ นายธนินท์ เจียรวนนท์ สำหรับด้านการศึกษา ในปี พ.ศ. 2492 ได้เข้าศึกษาที่ โรงเรียนสารสิทธิ์พิทยาลัย  พร้อมกับ ธนินท์ เจียรวนนท์ และ เชิดชัย เจียรวนนท์ ต่อมาได้เข้าศึกษาที่ โรงเรียนอัสสัมชัญ(อสช 18537) ตามลำดับ และจบการศึกษาจากด้านบริหารธุรกิจจากประเทศออสเตรเลีย วัลลภก็ได้กลับมาช่วยดูแลธุรกิจของครอบครัว โดยทำทุกอย่าง เช่น ตั้งแต่แบกหาม ขับรถขนของ และเป็นเซลส์ที่ออกเดินสายขายเมล็ดพันธุ์ด้วยตัวเอง ซึ่งเป็นการฝ่าอุปสรรคมากมายตลอดช่วงชีวิตตอนหนุ่มของเขา จนในที่สุด บริษัท เจียไต๋ เติบโตเป็นบริษัทขายเมล็ดพันธุ์ฯลฯที่มีส่วนแบ่งตลาดมากที่สุดในประเทศไทย เป็นบริษัทที่มั่นคง และเป็นฐานกำลังสำคัญ ที่ทำให้ขยายการลงทุนสู่ธุรกิจอื่น ๆ และเติบใหญ่เป็นเครือเจริญโภคภัณฑ์ บริษัทชั้นนำของประเทศไทยที่มีการลงทุนในประเทศต่างๆทั่วโลกกว่า 20 ประเทศ</doc>
