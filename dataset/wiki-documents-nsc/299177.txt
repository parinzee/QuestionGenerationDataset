<doc id="299177" url="https://th.wikipedia.org/wiki?curid=299177" title="ศศินา วิมุตตานนท์">ศศินา วิมุตตานนท์ ศศินา วิมุตตานนท์ (สกุลเดิม สุทธิถวิล) ชื่อเล่น อ้อ ผู้ประกาศข่าว พิธีกรรายการโทรทัศน์ จบการศึกษา จากคณะนิเทศศาสตร์ มหาวิทยาลัยกรุงเทพ ชีวิตครอบครัว ศศินาสมรส กับ สุวิทย์ วิมุตตานนท์ นักธุรกิจเจ้าของบริษัทธุรกิจขายตรงแบบหลายชั้น เวิลด์ คลาส ไลฟ์ มีบุตร-ธิดา 1 คน ชื่อ ด.ช. พอเพียง วิมุตตานนท์ (พอเพียง)การศึกษา การศึกษา. • ประถมศึกษา โรงเรียนสวนบัว • มัธยมศึกษา โรงเรียน สายปัญญา (สอบเทียบได้ตอนม.5) • บัณฑิตศึกษา (ปริญญาตรี) มหาวิทยาลัยกรุงเทพ คณะนิเทศศาสตร์ รุ่นที่ 21 เอกภาควิชาโฆษณา โทภาควิชาประชาสัมพันธ์ (รหัสนักศึกษา 134030126)ผลงาน ผลงาน. • ปี 2537 ฝึกงาน สร้างสรรค์งานโฆษณาและงานบริหารงานลูกค้า ที่บริษัทโฆษณา Dentsu Young & Rubicam • ปี 2538 - 2540 สำเร็จการศึกษาปริญญาตรีแล้ว เข้าบรรจุเป็นพนักงานของสถานีโทรทัศน์สีกองทัพบกช่อง 7 ในตำแหน่ง ผู้สื่อข่าวและผู้ประกาศข่าว • ปี 2538 - 2560 ผู้ประกาศข่าว สถานีโทรทัศน์สีกองทัพบกช่อง 7 ในช่วงต่างๆ ดังนี้ 1) ข่าวภาคค่ำ 19.45 -20.20 น. วันจันทร์ ,วันอังคาร และวันพุธ 2) สะเก็ดข่าว 20.10 น. วันพฤหัส และวันศุกร์ 3) รายการ “สะเก็ดข่าววันหยุด” ในวันหยุดนักขัตฤกษ์ • ปี 2538 - 2560 งานพิธีกรต่างๆ (การประกวดมิสไทยแลนด์ยูนิเวิรส์ ,การประกวดนางสาวไทย, งานประกาศผลรางวัลภาพข่าวสื่อมวลชนยอดเยี่ยม ,รายการสกู้ป ,สารคดีสั้นต่างๆ ฯลฯ ) • ปี 2539 Presenter ให้กับผลิตภัณฑ์”สไปร์ท” ของบริษัท หาดทิพย์ จำกัด (มหาชน) • ปี 2539 - 2541 Presenter ให้กับผลิตภัณฑ์ผงซักฟอก “แอทแทค” ของบริษัท คาโอ คอมเมอร์เชียล (ประเทศไทย) จำกัด • ปี 2541- ปัจจุบัน กรรมการบริหาร และ Presenter ให้กับผลิตภัณฑ์นาฬิกาหลุยส์ มอเรส์ (Louis Morais) , ไซแอมสวิส (Siam Swiss) ,ผลิตภัณฑ์ดูแลและบำรุงผิวหน้าศศินา (Sasina Health & Beauty) , LCA. ,Sasina Beauty & Spa และ SASINA ในปัจจุบัน • ปี 2539 - 2541 เขียนบทโทรทัศน์ และเป็นผู้ดำเนินรายการ “คนเด็ด” ทางช่อง 7 สี • ปี 2543 - 2544 ผู้ดำเนินรายการวิทยุ “ผู้หญิงทำงาน” และรายการ “มุมมองธุรกิจ” ทางคลื่นวิทยุ Fm. 99.5 MHz. • ปี 2545 - 2547 พิธีกรรายการ “ครบเครื่องเรื่องผู้หญิง” ทางช่อง 7 สี • ปี 2546 – 2547 คณะกรรมการตัดสินรางวัล“งามอย่างไทย” เวทีการประกวดมิสไทยแลนด์ยูนิเวิร์ส • ปี 2546 – ปัจจุบัน คุณแม่ลูกหนึ่ง (เด็กชาย พอเพียง วิมุตตานนท์ เกิด 11 ธันวาคม 2546) • ปี 2548 – 2560 ผู้บรรยาย โทรทัศน์รวมการเฉพาะกิจแห่งประเทศไทย ในพิธีจุดเทียนชัยถวายพระพร งาน 5 ธันวามหาราช ปี 2548 , วันเฉลิมพระชนมพรรษาพระบาทสมเด็จพระเจ้าอยู่หัว 5 ธันวาคม 2549 ,วันเฉลิมพระชนมพรรษา สมเด็จพระนางเจ้าพระบรมราชินีนารถ 12 สิงหาคม 2551 , งานพระราชพิธี พระราชทานเพลิงพระศพ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ 14-19 พฤศจิกายน 2551 ,งานพระราชพิธีจรดพระนังคัลแรกนาขวัญ ประจำปี 2552 , พิธีจุดเทียนชัยถวายพระพร พระบาทสมเด็จพระเจ้าอยู่หัว 5 ธันวาคม 2553 ณ บริเวณศาลฎีกา ,ถ่ายทอดสด พระราชินีเสด็จเป็นองค์ประธานในพิธีเททองหล่อพระกริ่งกรุงเทพมหานคร 5 ตุลาคม 2554 ,งานสโมสรสันนิบาติเนื่องในพระราชพิธีมหามงคลเฉลิมพระชนมพรรษา พระบาทสมเด็จพระเจ้าอยู่หัว ณ ทำเนียบรัฐบาล 7ธันวาคม 2554 ,งานวันลูกเสือแห่งชาติ เป็นต้น) • ปี 2549 คณะกรรมการคัดเลือกผู้เข้าประกวด “มิสไทยแลนด์ยูนิเวิร์ส” รอบ 44 คน • ปี 2549 Presenter ให้กับผลิตภัณฑ์น้ำยาล้างจาน “ซันไลต์” • ปี 2549 พิธีกรให้งานจับรางวัลผู้โชคดีจากซองผลิตภัณฑ์ “ยำยำ จัมโบ้” ออกอากาศหลังสะเก็ดข่าว จำนวน 13 ครั้ง • ปี 2550 มีผลงานเพลง อัลบั้ม “ขอจงทรงพระเจริญ” เพื่อนำรายได้สมทบทุนมูลนิธิชัยพัฒนา (จำนวน 1 ล้านบาทถ้วน) และเพื่อการสาธารณะกุศล • ปี 2551 มีผลงานเพลง อัลบั้ม “Love Mom & Dad” ส่งเสริมความรัก กตัญญูต่อผู้มีพระคุณ และสร้างความรัก ความสามัคคีต่อกันในสังคม • ปี 2552 – ปัจจุบัน กรรมการบริหาร บริษัท ดรีมทีม ประเทศไทย จำกัด (มหาชน) และ ประธานโครงการ Sasina Beauty & Spa เพื่อสร้างโอกาสแห่งความสวยและความรวยอย่างยั่งยืน ด้วยผลิตภัณฑ์, บริการ ,การอบรม และการส่งเสริมการขายอย่างมืออาชีพ ภายใต้การบริหารงานของทีมงานบริษัท ดรีมทีม ประเทศไทย จำกัด (มหาชน) (www.dreamteamthailand.com) และ บริษัท มหัศจรรย์แห่งบุญ จำกัด (www.sasinabeauty.com) • ปี 2552 คณะกรรมการคัดเลือกผู้ประกาศข่าวหน้าใหม่ สถานีโทรทัศน์สีกองทัพบกช่อง 7 • ปี 2552 งานเขียนคอลัมน์ “วันเยาว์” ใช้นามแฝง “ต้นอ้อ” เพื่อถ่ายทอดประสบการณ์วัยเยาว์ดีๆมีแง่คิด จากบุคคลที่มีชื่อเสียง เป็นแบบอย่างที่ดีแก่เยาวชน ในหนังสือพิมพ์บ้านเมืองและหนังสือพิมพ์สยามรัฐ เป็นประจำทุกวันศุกร์ • ปี 2556 คณะกรรมการรอบตัดสิน การประกวดมิสแกรนด์ไทยแลนด์ 2013 • ปี 2557 คณะกรรมการคัดเลือกผู้ประกาศข่าวหน้าใหม่ สถานีโทรทัศน์สีกองทัพบกช่อง 7 • วิทยากรถ่ายทอดประสบการณ์เกี่ยวกับ งานข่าวในยุคทีวีดิจิทัล , การใช้ภาษาไทย ,บุคลิกภาพ • ผลงานเพลงประกอบละคร , ผลงานเพลงเพื่อประกอบการสอนศีลธรรม • ผลงานพากย์ภาพยนตร์ XXX Return of Xander Cage (2017) และ Ghost in the Shellรางวัลเกียรติยศ รางวัลเกียรติยศ. 1. “นางงามผู้ใช้ภาษาไทยดีเด่น” จากการประกวดนางสาวไทยในปี 2538 2. “ศิษย์เก่าดีเด่น” มหาวิทยาลัยกรุงเทพ ปี 2538 3. “ผู้ประกาศข่าวหญิงดีเด่น”จากงานประกาศผลรางวัลโทรทัศน์ทองคำครั้งที่ 14 ปี 2538 4. ได้รับเกียรติจากนิตยสารกุลสตรี คัดเลือกโดยผู้อ่านและคณะกรรมการ ให้เป็น 1 ใน 9 กุลสตรีแห่งปี 2542 5. รางวัลพระราชทานรางวัลเทพทอง “บุคคลดีเด่นด้านวิทยุโทรทัศน์ ประจำปี พศ. 2541,2542,2543” จากสมาคมนักวิทยุและโทรทัศน์แห่งประเทศไทย ในพระบรมราชูปถัมภ์ 6. “รางวัลผู้ประกาศข่าวหญิงยอดเยี่ยม” จากงานประกาศผลรางวัล “ TOP AWARDS 2001” ครั้งที่ 2 ปี 2544 7. “หนึ่งใน ๔๐ เพชรน้ำเอก” ในวาระครบรอบ ๔๐ปีแห่งการก่อตั้งมหาวิทยาลัยกรุงเทพ ธันวาคม ๒๕๔๕ 8. “พิธีกรดีเด่น จากรายการครบเครื่องเรื่องผู้หญิง” จากงานประกาศผลรางวัลโทรทัศน์ทองคำครั้งที่ 18 ปี 2546 9. รางวัลเกียรติยศ “ศิลปะการพูดดีเด่นและสร้างสรรค์สังคม สาขา ผู้ประกาศข่าวรายการโทรทัศน์” จากมูลนิธิสถาบันการพูดแบบการทูต ในโอกาสครบรอบ ๓๓ ปีการก่อตั้งมูลนิธิ ปี ๒๕๔๙ 10. รับมอบโล่ใบประกาศเกียรติคุณ “หม่อมงามจิตต์ บุรฉัตร” ประเภท “ ผู้ประกาศ ผู้จัดรายการ วิทยุ-โทรทัศน์ ผู้มีผลงานดีเด่นในการบำเพ็ญประโยชน์แก่สังคม ” ประจำปี 2550 11. รางวัลโทรทัศน์ทองคำ “ผู้บรรยายงานพระราชพิธีพระราชทานเพลิงพระศพ” ปี 2551 12. รับประทานโล่เกียรติคุณ “ลูกที่มีความกตัญญูกตเวทีอย่างสูงต่อแม่” ประจำปี 2552 ในโอกาสวันแม่แห่งชาติปี 2552 จากสภาสังคมสงเคราะห์แห่งประเทศไทยในพระบรมราชูปถัมภ์ 13. 1 ใน 5 ผู้เข้ารอบชิงรางวัล”นาฏราช” ประเภท “ผู้ประกาศข่าว” ประจำปี 2552 14. ปี 2554 กระทรวงวัฒนธรรม แต่งตั้งให้เป็นทูตวัฒนธรรม ด้านการพูด และรับมอบโล่เกียรติยศจากรัฐมนตรีว่าการกระทรวงวัฒนธรรม ในโครงการรณรงค์ปฏิบัติบูชา “สัมมาวาจา” ร่วมกับทูตวัฒนธรรมอื่นๆอีก 8 ท่าน 15. ปี 2555 ได้รับคัดเลือกเป็น “ศิษย์เก่าดีเด่น” เนื่องในโอกาสครบรอบ 50 ปีมหาวิทยาลัยกรุงเทพ 16. ได้รับธรรมบัตรจากเสถียรธรรมสถาน เชิดชูเกียรติให้เป็นหนึ่งในบุคคลผู้ปลุกหัวใจสังคมด้วยหัวใจโพธิสัตว์ ในปี 2556 รางวัล “ตาราอวอร์ด” 17. รางวัล”พิธีกรข่าวหญิงเมขลามหานิยม” ประจำปี 2555 ครั้งที่ 25 จากสมาคมผู้สื่อข่าวบันเทิงแห่งประเทศไทย 18. 1 ใน 178 ท่าน (รูป/คน) จาก 27 ประเทศทั่วโลก ที่ได้รับคัดเลือกให้ได้รับรางวัลผู้นำพุทธโลก ครั้งที่ 1 (ปี 2014) จาก The World Buddhist Outstanding Leader Award 19. รับพระราชทานรางวัล”เทพทอง”ครั้งที่ 15 ประจำปีพ.ศ. 2556 ประเภท บุคคลดีเด่นด้านวิทยุโทรทัศน์ จากสมาคมนักวิทยุโทรทัศน์แห่งประเทศไทย ในพระบรมราชูปถัมภ์ 20. รับพระราชทานรางวัล “เทพทอง”ครั้งที่ 15 ประจำปีพ.ศ. 2556 ประเภท บุคคลดีเด่นด้านวิทยุโทรทัศน์ ในฐานะ “นักวิทยุโทรทัศน์ดีเด่น” จากสมาคมนักวิทยุโทรทัศน์แห่งประเทศไทย ในพระบรมราชูปถัมภ์ โดยพระบาทสมเด็จพระเจ้าอยู่หัวทรงพระกรุณาโปรดเกล้าฯให้ พลอากาศเอกกำธน สินธวานนท์ องคมนตรี เป็นผู้แทนพระองค์ มอบรางวัลเทพทอง ณ ศาลาสหทัยสมาคม ในพระบรมมหาราชวัง เมื่อวันอังคารที่ 11 มีนาคม 2557 21. สมเด็จพระมหารัชมังคลาจารย์ ผู้ปฏิบัติหน้าที่สมเด็จพระสังฆราช มอบโล่รางวัล “แม่ดีเด่นผู้ทำคุณประโยชน์ต่อพระพุทธศาสนา” ในงาน Merit for Mom ทำบุญเพื่อแม่ ครั้งที่4 ณ วัดไตรมิตรวิทยารามวรวิหาร วันที่ 15 สิงหาคม 2558 22. “Hole in One” หลุม4 พาร์3 สนามกอล์ฟ Springfield Royal Country Club เมื่อวันที่ 2 สิงหาคม 2558 23. 1 ใน 5 ผู้เข้ารอบชิงรางวัล “ผู้ประกาศข่าวหญิงที่สุดแห่งปี 2016” DaraDailyTheGreatAwards ครั้งที่ 6 ประจำปี 2559กรณีวัดพระธรรมกาย กรณีวัดพระธรรมกาย. ศศินา วิมุตตานนท์ ถูกกล่าวถึงอย่างมากในกรณีวัดพระธรรมกาย เมื่อเธอ ได้เป็นผู้สวมชุด"มหาลดาปสาธน์" ของทางวัด และทำให้ผู้ที่ไม่ศรัทธาวัด มองว่าเป็นเรื่องที่งมงายและโง่เขลา ซึ่งจากกรณีที่มีการเผยแพร่ภาพ หญิงสาวสวมใส่ชุดทองคำประดับประดาคล้ายรูปนกยูง ในงานทอดกฐินวัดพระธรรมกาย มีการระบุมูลค่า และที่มาของการสวมใส่ชุดดังกล่าวผ่านทาง www.dmc.tv โดยมีสาระสำคัญดังนี้ ชุดมหาลดาปสาธน์ หญิงที่ทำบุญถวายผ้าไตรจีวร เช่น ทอดกฐิน ทอดผ้าป่า เมื่ออานิสงส์ส่งเต็มที่ ย่อมได้เครื่องประดับมหาลดาปสาธน์ดังตัวอย่างของนางวิสาขามหาอุบาสิกาในครั้งพุทธกาล เครื่องประดับมหาลดาปสาธน์ เป็นเครื่องประดับรูปนกยูง ที่มีนกยูงสถิตอยู่บนศีรษะ เหมือนยืนรำแพนและมีขนปีกทิ้งลงมาคลุมไปจนถึงหลังเท้า ประกอบด้วยเพชร 4 ทะนาน แก้วมุกดา 11 ทะนาน แก้วประพาฬ 20 ทะนาน แก้วมณี 33 ทะนาน ใช้เงินแทนด้าย ลูกดุมทำด้วยทอง มีมูลค่าถึง 90 ล้านกหาปณะ คิดเป็นมูลค่าเงินในปัจจุบันเทียบเท่าหลายพันล้านบาท โดยผู้ที่จะใช้เครื่องประดับมหาลดาปสาธน์ซึ่งมีน้ำหนักมากนี้ได้ นอกจากจะต้องมีทรัพย์มากแล้ว ยังต้องมีบุญด้วย เหมือนนางวิสาขาที่มีกำลังเท่ากับช้าง 5 เชือก ด้วยเหตุนี้ทางวัดพระธรรมกายจึงได้สร้างเครื่องประดับมหาลดาปสาธน์จำลอง เพื่อสาธิตให้ประชาชนได้เห็นอานิสงส์การถวายผ้าไตรจีวรในวันทอดกฐิน เป็นพุทธศิลป์ที่งดงาม โดยทางวัดพระธรรมกายจะกำหนดให้ญาติโยมที่มาวัดใส่ชุดสีขาวเหมือนๆกัน เพื่อความเรียบง่ายไม่ประดับประดาหรือแต่งมาอวดกัน เสมอภาคเหมือนกันทุกฐานะชนชั้นซึ่งทำมาตั้งแต่สร้างวัด ส่วนเครื่องประดับมหาลดาปสาธน์ไม่ใช่ชุดที่จะใส่มาวัด แต่สาธิตให้ญาติโยมได้เห็นเพื่อเป็นกำลังใจในการทำความดี และเมื่ออ่านเจอเรื่องราวของเครื่องประดับนี้ในคัมภีร์อรรถกถาธรรมบทจะได้นึกภาพออกโดยง่าย ล่าสุด อ้อ ศศินา วิมุตตานนท์ ผู้ประกาศข่าวสาว ก็ได้ออกมาแสดงความคิดเห็นผ่านทางเฟซบุ๊ก Sasina Wimuttanon ระบุว่า "(ไม่ได้ว่าใคร อย่าร้อนตัวนะคะ พูดตามความเป็นจริง) "คนบุญในตัวไม่พอ ไม่ได้ดู ไม่เข้าใจหรอก ทำไมเราจึงรักและศรัทธาในวิถีของวัดพระธรรมกาย... บุญ ใครทำใครได้ "บาป" ก็เช่นกันค่ะ" นอกจากนี้ยังมีการแสดงความคิดเห็นตอบกลับผู้ที่เข้ามาคอมเมนต์ในสเตตัสดังกล่าวด้วยว่า ตนรู้สึกเจ็บปวดที่เห็นคนทำความดีมาทั้งชีวิตถูกกล่าวหา ถูกจาบจ้วงโจมตีให้ร้าย เธอเข้าวัดมาตั้งแต่เด็ก ๆ เห็นแล้วว่าทั้งพระ ทั้งวัด ทั้งสาธุชนชาวพุทธ เป็นตรงข้ามกับที่คนทั่วไปเข้าใจอย่างสิ้นเชิง พร้อมลงท้ายว่า "อคติ มีอานุภาพร้ายกาจ ที่สุด" ซึ่งก็มีทั้งผู้ที่เห็นต่าง และ เห็นด้วย เข้ามาแสดงความคิดเห็นกันมากมายอื่น ๆ อื่น ๆ. • ความชอบ : สนใจในเรื่องเกี่ยวกับ ธุรกิจ ,เทคโนโลยี ,กีฬา ,สุขภาพและความงาม ,อาหาร ,การถ่ายภาพและตกแต่งภาพ และการท่องเที่ยว • ความสามารถพิเศษ : ร้องเพลง ,ว่ายน้ำ ,เทนนิส ,กอล์ฟ • งานอดิเรก : ตกแต่งภาพถ่าย , ทำขนม ,อ่านหนังสือ ,จัดบ้าน</doc>
