<doc id="412661" url="https://th.wikipedia.org/wiki?curid=412661" title="มหาวิทยาลัยลินเนียส">มหาวิทยาลัยลินเนียส มหาวิทยาลัยลินเนียส () เป็นมหาวิทยาลัยวิจัยระดับนานาชาติมี 2 วิทยาเขต ตั้งอยู่ที่ เวคเค้อ และ คาลมาร์ ในจังหวัดสมอลันด์ ซึ่งตั้งอยู่ทางตอนใต้ของประเทศสวีเดน มหาวิทยาลัยลินเนียสก่อตั้งเมื่อปี ค.ศ. 2010 (พ.ศ. 2553) จากการรวมของมหาวิทยาลัยเวคเค้อ และ มหาวิทยาลัยคาลมาร์ โดยใช้ชื่อเพื่อเป็นเกียรติให้กับ คาโรลัส ลินเนียส นักพฤกษศาสตร์ชาวสวีเดน มหาวิทยาลัยลินเนียส เปิดสอนใน 17 คณะ มีนักศึกษาประมาณ 34,000 คน เป็นนักศึกษาปริญญาตรีประมาณ 15,000 คน มีอาจารย์และเจ้าหน้ามหาวิทยาลัยกว่า 2,000 คน มีเงินกองทุนหมุนเวียนประมาณ 1.5 พันล้านโครนาสวีเดน (1 โครนาสวีเดน ~ 5 บาทไทย) กว่า 350 ล้านโครนาสวีเดนใช้สำหรับการทำวิจัยประวัติ ประวัติ. มหาวิทยาลัยเวคเค้อ พัฒนามาจากแผนกหนึ่งของมหาวิทยาลัยลุนด์ ซึ่งก่อตั้งในปี ค.ศ. 1967 (พ.ศ. 2510) ที่เมืองเวคเค้อ ต่อมาในปี ค.ศ. 1977 (พ.ศ. 2520) ได้ก่อตั้งเป็นมหาวิทยาลัย และในปี ค.ศ. 1999 (พ.ศ. 2542) มหาวิทยาลัยเวคเค้อได้รับการรับรองวิทยฐานะเป็นมหาวิทยาลัย จากรัฐบาลสวีเดน สำหรับมหาวิทยาลัยคาลมาร์ ก่อตั้งในปี ค.ศ. 1977 (พ.ศ. 2520)</doc>
