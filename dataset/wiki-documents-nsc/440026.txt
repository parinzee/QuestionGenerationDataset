<doc id="440026" url="https://th.wikipedia.org/wiki?curid=440026" title="ปุนตาอาเรนัส">ปุนตาอาเรนัส ปุนตาอาเรนัส () เป็นเมืองหลวงของแคว้นมากายาเนสและลาอันตาร์ตีกาชีเลนา แคว้นใต้สุดของประเทศชิลี เป็นเมืองใหญ่ที่สุดทางซีกโลกใต้บนเส้นรุ้งที่ 46 เดิมได้เปลี่ยนชื่ออย่างเป็นทางการเป็น มากายาเนส () ในปี ค.ศ. 1927 แต่เปลี่ยนกลับมาใช้ปุนตาอาเรนัสเหมือนเดิมในปี ค.ศ. 1938 และตั้งแต่ปี ค.ศ. 1977 เป็นหนึ่งในสองเมืองของชิลีที่เป็นเมืองท่าปลอดภาษี เมืองตั้งอยู่ข้างช่องแคบมาเจลลัน เดิมก่อตั้งขึ้นเป็นทัณฑนิคม ในปี ค.ศ. 1848 หลังจากนั้นเจริญเติบโตและเป็นเมืองท่าสำคัญ ในช่วงยุคตื่นทองและการทำฟาร์มแกะเจริญรุ่งเรืองราว ค.ศ. 1900 ความสำคัญด้านภูมิรัฐศาสตร์ของเมืองทำให้เมืองยังคงมีความสำคัญด้านการทหารในคาบสมุทรแอนตาร์กติก ในศตวรรษที่ 20 และ 21</doc>
