<doc id="939788" url="https://th.wikipedia.org/wiki?curid=939788" title="อีออส">อีออส เทพธิดาอีออส เป็นชื่อในตำนานเทพปกรณัมโรมัน ผู้เป็นซึ่งเทพีแห่งรุ่งอรุณอันเก่าแก่ของตำนานปกรณัมกรีก หรือเรียกว่า “ออโรร่า” คำว่าออโรร่าในภาษาละตินมีความหมายว่า รุ่งอรุณ ซึ่งเทพธิดาอีออส หรือ เทพีออโรร่าจะมาปรากฏตัวใหม่ทุกๆวันในยามเช้า มักเป็นช่วงเวลารุ่งสาง โบยบินข้ามท้องฟ้าเพื่อเป็นการประกาศการมาของยามเช้า เธอเป็นเทพีที่ใกล้ชิดกับเทพอพอลโลมากที่สุด หน้าที่ที่เธอทำเป็นประจำนั่นคือ เปิดประตูให้ราชรถทองคำของอพอลโลในยามเช้าและไขแสงเงินแสงทองเพื่อเป็นสัญญาณเบิกทาง ตามตำนานว่ากันว่าแสงสีชมพูที่เกิดขึ้นบนท้องฟ้าเมื่อฟ้าเริ่มสางนั้นคือนิ้วของอีออส และแสงสีทองในยามเช้าคือเส้นผมของอีออสนั่นเอง ครอบครัวของเทพีอีออส เทพีอีออสนั้นเป็นลูกของเธอิอาและไฮเปอร์ริออน ซึ่งเป็นไททันเทพเจ้ารุ่นดึกดำบรรพ์ เทพีอีออสมีพี่น้องอยู่สองคน คนแรกชื่อเฮลิออส เป็นเทพแห่งสุริยันหรือดวงอาทิตย์และคนที่สองชื่อเซเลเน่เป็นเทพธิดาจันทรา ทั้งสามพี่น้องจะมีเทียมรถม้าเป็นยานพาหนะในการเดินทาไปยังที่ต่างๆ  และเทพีอีออสก็ยังมีพระสวามีอยู่หลายองค์เช่นกันไม่ว่าจะเป็นไทโธนอสเจ้าชายแห่งกรุงทอย โอรสของท้าวเลือมมิดอนแห่งกรุงทอย และเซฟฟลัสโอรสของเจ้าผู้ครองแคว้นเธสสะลี  ลูกของเทพีอีออส 4 องค์ จะไปประจำอยู่ ณ ทิศสี่ทิศ ได้แก่ ทิศเหนือ ทิศใต้ ทิศตะวันออกและทิศตะวันตก</doc>
