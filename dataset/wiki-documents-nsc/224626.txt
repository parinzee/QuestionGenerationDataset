<doc id="224626" url="https://th.wikipedia.org/wiki?curid=224626" title="เพอร์โซนา 3">เพอร์โซนา 3 เพอร์โซนา 3 () เป็นเกมเล่นตามบทบาทสำหรับเครื่องเพลย์สเตชัน 2 เพอร์โซนา 3 เป็นภาคหนึ่งในชุด เพอร์โซนา ซึ่งเป็นชุดย่อยของเมกามิเทนเซย์ พัฒนาโดยบริษัทแอตลัส ออกวางจำหน่ายในญี่ปุ่นเมื่อวันที่ 13 กรกฎาคม พ.ศ. 2549 ก่อนจะจำหน่ายในอเมริกาเหนือ ในวันที่ 14 สิงหาคม พ.ศ. 2550 โดยใช้ชื่อว่า Shin Megami Tensei: Persona 3 (ชินเมกามิเทนเซย์ เพอร์โซนา3) และวันที่29 กุมภาพันธ์ พ.ศ. 2551ในภาคพื้นยุโรปและออสเตรเลีย ในเวลาต่อมา แอตลัสยังได้จำหน่ายภาคเสริม เพอร์โซนา 3 FES ซึ่งได้ปรับระบบการเล่นและเพิ่มเนื้อหาใหม่เข้าไป ซึ่งภาค FESนี้ วางจำหน่ายในญี่ปุ่นเมื่อวันที่ 19 เมษายน พ.ศ. 2550 ก่อนจะจำหน่ายในอเมริกาเหนือ ในวันที่ 22 เมษายน พ.ศ. 2551 และในภาคพื้นยุโรปเมื่อวันที่17 ตุลาคม พ.ศ. 2551 ภาคภาษาอังกฤษซึ่งจำหน่ายในอเมริกาเหนือยังแถมอาร์ตบุคและซาวแทร็คซีดีของเกมพร้อมกับเกมด้วย ซึ่งเพอร์โซนา 3 ก็ได้รับคำวิจารณ์ในด้านบวกอย่างมากมาย นอกจากนั้นยังมีภาครีเมคสำหรับเครื่องเพลย์สเตชันพอร์เทเบิลซึ่งมีกำนหดการวางจำหน่ายในเดือนพฤศจิกายน พ.ศ. 2552 โดยภาครีเมคนี้จะเปลี่ยนเนื้อเรื่องเล็กน้อยและผู้เล่นสามารถเลือกตัวเอกเพศหญิงได้ ระบบต่อสู้จะมีลักษณะใกล้เคียงกับเพอร์โซนา 4 โดยผู้เล่นสามารถออกคำสั่งตัวละครทุกตัวและสั่งป้องกันตัวได้ ส่วนฉากแผนที่ในเมืองนั้นเปลี่ยนเป็นแบบแถบคำสั่งคล้ายกับเกมแนววิชวลโนเวล และหลังจากนั้นมีการพัฒนาเกมส์ Persona 4 Arena เกมต่อสู้ 2D ที่พัฒนาโดย Arc System Works ภายใต้การควบคุมโดย Atlus โดยเป็นเหตุการณ์ภายหลังจากจบเพอร์โซนา 3ไปแล้วสามปี โดยมีตัวละครจากเพอร์โซนา 3 ได้กับมามีบทบาทร่วมกับตัวละครจากเพอร์โซนา 4 ตัวเกมได้พัฒนาลงเกมตู้เมื่อวันที่ 1 มีนาคม 2012 ยังได้พัฒนาสำหรับเครื่อง เพลย์สเตชัน 3 และ Xbox 360 โดยวางจำหน่ายในญี่ปุ่นวันที่ 26 กรกฎาคม 2012 และได้วางจำหน่ายภาคเสริมต่อมาในชื่อ Persona 4 Arena Ultimax โดยวางจำหน่ายในญี่ปุ่นวันที่ 28 สิงหาคม 2014 ตัวละครในเกมนั้นได้รับการออกแบบโดยชิเงโนริ โซเอะจิมะ ยกเว้นเพอร์โซนาที่เป็นปิศาจจากเมกามิเทนเซย์ภาคก่อนๆซึ่งออกแบบโดยคาซึมะ คาเนโกะเนื้อหาของเกม เนื้อหาของเกม. ลักษณะเด่นของเพอร์โซนา 3 อยู่ที่รูปแบบการเล่นซึ่งผสมลักษณะของเกมซิมูเลชันแนวจีบสาวเข้ากับการฝ่าดันเจี้ยนแบบเกมอาร์พีจีทั่วๆไป โดยผู้เล่นจะควบคุมการใช้ชีวิตของตัวเอกในแต่ละวัน ซึ่งกิจกรรมของตัวเอกนั้นจะมีผลกับค่าสถานะทั้งสามของตัวเอก คือ ความรู้ เสน่ห์ และ ความกล้าหาญ ค่าสถานะทั้งสามนี้ไม่มีผลกับการต่อสู้ แต่จะมีผลต่อการทำอีเวนต์ต่างๆในแต่ละวัน ซึ่งรวมถึงการสร้างความสัมพันธ์ทางสังคมกับตัวละครต่างๆ เรียกว่าโซเชียลลิงก์ (Social Link ฉบับภาษาญี่ปุ่นจะเรียกว่า คอมมิว () ซึ่งย่อมาจาก คอมมิวนิตี) ซึ่งตัวละครที่เป็นโซเชียลลิงก์นี้จะแยกตามอาร์คานาต่างๆและตัวละครแต่ละตัวก็จะมีเนื้อเรื่องย่อยของตัวเองซึ่งค่อยๆเปิดเผยเมื่อผู้เล่นสนิทสนมกับตัวละครนั้นมากขึ้น ในส่วนของการต่อสู้นั้น ตัวเอกสามารถนำสมาชิกร่วมกลุ่มได้สูงสุดสามคน นอกจากจะโจมตีศัตรูโดยการใช้อาวุธแล้ว ตัวละครยังสามารถเรียก เพอร์โซนา ซึ่งมีรูปลักษณ์เป็นสิ่งต่างๆในตำนานและความเชื่อ ระดับความสามารถของตัวละครนั้นจะขึ้นอยู่กับเพอร์โซนาที่ใช้ ตัวเอกเป็นตัวละครตัวเดียวที่ผุ้เล่นสามารถเปลี่ยนเพอร์โซนาในการต่อสู้ได้ ผู้เล่นยังสามารถผสมเพอร์โซนาของตัวเอกเพื่อให้ได้เพอร์โซนาใหม่ได้คล้ายกับปิศาจในเมกามิเทนเซย์ภาคอื่นๆ เพอร์โซนาแต่ละตนนั้นจะแบ่งเป็นกลุ่มต่างๆตามอาร์คานา และความสนิทสนมระหว่างตัวเอกกับตัวละครโซเชียลลิงก์จะทำให้เพอร์โซนาในอาร์คานาเดียวกันที่ได้จากการผสมแข็งแกร่งขึ้นตามไปด้วย ระหว่างการต่อสู้ ผู้เล่นจะสามารถควบคุมตัวเอกได้เพียงคนเดียวและตัวละครอื่นๆจะทำการต่อสู้โดยอัตโนมัติ แต่ตัวเอกจะสามารถกำหนดรูปแบบคร่าวๆของตัวละครอื่นๆได้ เพอร์โซนา 3นี้มีดันเจี้ยนหลักคือ หอคอยทาร์ทารัส ซึ่งผู้เล่นต้องทำการสำรวจขึ้นไปเรื่อยๆและต่อสู้กับศัตรูที่เรียกว่า ชาโดว์ ส่วนใหญ่แล้วแต่ละชั้นของทาร์ทารัสจะทำการสุ่มขึ้นทุกครั้งที่ตัวเอกทำการสำรวจ นอกจากชั้นเฉพาะที่มีบอสอยู่ ซึ่งในชั้นเฉพาะนี้จะมีเช็กพอยต์ซึ่งทำให้ผู้เล่นสามารถกลับมายังชั้นนั้นๆได้จากทางเข้าของทาร์ทารัส ผู้เล่นจะทำการสำรวจทาร์ทารัสได้ถึงชั้นที่กำหนดไว้เท่านั้น โดยชั้นที่ถูกขวางกั้นไว้จะสามารถขึ้นไปได้เมื่อดำเนินเรื่องถึงจุดหนึ่ง โดยผู้เล่นต้องต่อสู้กับบอสสำคัญที่จะออกมาในแต่ละเดือนเนื้อเรื่อง เนื้อเรื่อง. การดำเนินเกมของเพอร์โซนา 3นั้นมีระยะเวลาประมาณหนึ่งปีการศึกษาของญี่ปุ่น ตัวเอกเป็นนักเรียนเข้าใหม่ซึ่งย้ายมายังโรงเรียนมัทธยมปลาย เกคโคคัน บนเกาะพอร์ทไอส์แลนด์ ในเวลาไม่นานหลังจากที่ย้ายมานั้น ตัวเอกก็ได้ทราบเรื่องของ ดาร์คฮาวเออ (Dark Hour) ซึ่งเป็นช่วงเวลาพิเศษหลังเที่ยงคืนที่มนุษย์ทั่วไปไม่สามารถสัมผัสได้ ในช่วงดาร์คฮาวเออนี้จะมีสิ่งลึกลับที่เรียกว่า ชาโดว์ ออกโจมตีมนุษย์ มีเพียงผู้ที่มีความสามารถพิเศษในการเรียก เพอร์โซนาเป็นร่างที่เกิดจากจิตใจเท่านั้นที่สามารถต่อสู้กับชาโดว์ได้ ตัวเอกและเพื่อนร่วมหอพักได้เป็นสมาชิกของ SEES (Specialized Extracurricular Execution Squad) ซึ่งเป็นกลุ่มที่ต่อสู้กับชาโดว์โดยเรียกเพอร์โซนาด้วยอุปกรณ์ซึ่งมีรูปร่างคล้ายกับปืนที่เรียกว่า อีโวคเกอร์ (Evoker) ยิงใส่หัวตัวเอง พวกตัวเอกได้สำรวจหอคอยทาร์ทารัสซึ่งปรากฏขึ้นในช่วงดาร์คฮาวเออ ณ ที่ที่โรงเรียนเกคโคคันตั้งอยู่ เพื่อสืบความจริงเกี่ยวกับดาร์คฮาวเออ และต่อสู้กับเกรทชาโดว์ซึ่งปรากฏในคืนพระจันทร์เต็มดวง หลังจากที่พวกตัวเอกสามารถทำลายเกรทชาโดว์ทั้ง12ตนซึ่งเชื่อว่าเป็นต้นเหตุของดาร์คฮาวเออแล้ว จึงได้ทราบความจริงในภายหลังว่าเกรทชาโดว์นั้นเป็นเพียงส่วนหนึ่งของนิกซ์ มารดาแห่งชาโดว์ซึ่งเป็นผู้นำความตายมาสู่โลกนี้เท่านั้น และเมื่อนิกซ์มายังโลกนี้เมื่อใดก็จะทำลายล้างมนุย์ชาติจนหมดสิ้น ในภาค FES นั้นได้เรียกเนื้อเรื่องหลักว่า Episode Yourself และเพิ่มเนื้อเรื่อง Episode Aegis ซึ่งมีไอกิสเป็นตัวเอกและเป็นเหตุการณ์หนึ่งปีให้หลังเข้าไป (ในภาคภาษาอังกฤษนั้นเรียกเนื้อเรื่องทั้งสองว่า The Journey และ The Answer ตามลำดับ) สมาชิกของ SEES นั้นได้ติดอยู่ในหอพักซึ่งเวลาหมุนเวียนอยู่ภายในหนึ่งวันก่อนสิ้นปี ทั้งหมดได้พบกับเมทิส ซึ่งอ้างว่าเป็นน้องสาวของไอกิสจาก ห้วงลึกแห่งเวลา (Abyss of Time) เมทิสบอกกับทุกคนว่ามีเพียงการไขปริศนาของห้วงลึกแห่งเวลาเท่านั้นที่จะสามารถพาทุกคนออกไปจากหอพักและให้เวลาเดินไปตามปกติได้ตัวละครสมาชิก SEES ตัวละคร. สมาชิก SEES. ตัวละครกลุ่มนี้เป็นทีมที่ผู้เล่นควบคุมในการดำเนินเกม ชื่อ SEES เป็นคำย่อของ Specialized Extracurricular Execution Squad ซึ่งเป็นกลุ่มกิจกรรมหนึ่งของโรงเรียนเกคโคคัน แต่จริงๆแล้ว SEES เป็นกลุ่มผู้ใช้เพอร์โซนาเพื่อต่อสู้กับชาโดว์และหาทางยุติดาร์คฮาวเออโดยได้รับการสนับสนุนจากกลุ่มธุรกิจคิริโจซึ่งควบคุมกิจการในพอร์ทไอส์แลนด์ สมาชิกของ SEESท้งหมดอาศัยอยู่ในหอพักเดียวกัน โดยส่วนใหญ่นั้นเป็นนักเรียนมัธยมปลาย- ตัวเอก () (ในมังงะใช้ชื่อว่ามินาโตะ อาริซาโตะ () (ในมูฟวี่ชื่อ"ยูกิ มาโคโตะ) เพอร์โซนาประจำตัว ออร์ฟิอุส, ทานาทอส, เมสไซยาห์, อื่นๆ พากษ์เสียงโดยอากิระ อิชิดะในภาคภาษาญี่ปุ่น และ ยูริ โลเวนธัลในภาคภาษาอังกฤษ ตัวละครที่เป็นเหมือนตัวแทนของผู้เล่น พ่อแม่ของตัวเอกนั้นได้เสียชีวิตจากอุบัติเหตุตั้งแต่เขาเป็นเด็ก ย้ายมาเรียนปีสองที่โรงเรียนเกคโคคันในตอนเริ่มเกม ตัวเอกนั้นเรียกเพอร์โซนา ออร์ฟิอุส ออกมาด้วยตัวเองเมื่อหอพักถูกชาโดว์ แมจิกเชียน โจมตี แต่ก็ทำให้ทานาทอสตื่นขึ้นมาและทำลายแมจิกเชียนก่อนจะกลับเป็นออร์ฟิอุสตามเดิม ซึ่งการต่อสู้ครั้งนั้นทำให้เขาได้เข้าเป็นสมาชิกของ SEES และได้รับมอบหมายให้เป็นหัวหน้าทีมในการปฏิบัติการ ตัวเอกเป็นตัวละครเพียงตัวเดียวในภาคหลักที่สามารถเปลี่ยนเพอร์โซนาได้ในการต่อสู้ และสามารถเข้าไปยัง"ห้องกำมะหยี่"เพื่อรับความช่วยเหลือจากอิกอร์ในกาสร้างเพอร์โซนาได้ ในตอนเริ่มเกมนั้นตัวเอกใช้ดาบมือเดียวเป็นอาวุธ แต่สามารถใช้อาวุธได้ทุกชนิดยกเว้นปืนและมีดเท่านั้น บุคลิกของตัวเอกนั้นไม่มีรายละเอียดตายตัวมากนัก เนื่องจากเป็นตัวละครแบบตัวเอกเงียบ (Silent Protagonist) ซึ่งผู้เล่นสามารถกำหนดการกระทำได้หลากหลาย ตัวเอกมีลักษณะเด่นที่จะสวมหูฟังเกือบตลอดเวลา โดยปกติแล้วจะเป็นคนเงียบๆ ไม่พูดมากนัก ในช่วงท้ายของเกม ตัวเอกจึงทราบว่าไอกิสได้ผนึก เดธ ซึ่งเป็นเกรทชาโดว์ตนที่13ไว้ในตัวเขาที่เป็นเด็กเพื่อขัดขวางไม่ให้นิกซ์ตื่นขึ้นมา และการที่เขาทำลายเกรทชาโดว์12ตนนั้นก็ทำให้เดธกลายเป็นผู้อัญเชิญนิกซ์มายังโลกอย่างสมบูรณ์ ในตอนจบของภาคหลักนั้น อิกอร์ได้ใช้ความสัมพันธ์ของตัวเอกสร้างเพอร์โซนาพิเศษขึ้นมา ซึ่งตัวเอกได้ใช้พลังนั้นหยุดการทำลายมนุษยชาติของนิกซ์ไว้ได้ ในภาค FES บทของไอกิสนั้นได้เปิดเผยว่าตัวเอกได้เสียชีวิตหลังจากตอนจบของภาคหลักเนื่องจากใช้พลังชีวิตทั้งหมดสร้างผนึกซึ่งกันไม่ให้เอเรบัสซึ่งเกิดจากความสิ้นหวังของมนุษย์ชาติเรียกนิกซ์มายังโลก- ตัวเอกหญิง () พากษ์เสียงโดยมารินะ อิโนะอุเอะในภาคภาษาญี่ปุ่น เป็นตัวละครเพศหญิงของตัวเอกซึ่งผู้เล่นสามารถเลือกได้ในภาคพอเทเบิล เนื้อเรื่องและการเล่นของตัวเอกหญิงนั้นจะคล้ายกับตัวเอกชาย แต่ใช้อาวุธได้เพียงง้าวนากินาตะเท่านั้นและบุคลิกของเธอจะเป็นคนที่ร่าเริงสดใสกว่า เพอร์โซนา ออฟิอุสของเธอยังมีรูปร่างแบบเพศหญิง นอกจากนั้นโซเชียลลิงก์บางสายของเธอยังต่างจากตัวเอกชายอีกด้วย- ยูคาริ ทาเคบะ () เพอร์โซนาประจำตัว ไอโอ, ไอซิส พากษ์เสียงโดยเมกุมิ โทโยกุชิในภาคภาษาญี่ปุ่น และ มิเชล รัฟฟ์ในภาคภาษาอังกฤษ เพื่อนร่วมชั้นของตัวเอก ยูคาริเป็นลูกสาวของเอย์จิโร่ ทาเคบะ ซึ่งเป็นหนึ่งในนักวิทยาศาสตร์ที่ทำงานวิจัยเกี่ยวกับชาโดว์ให้กับบริษัทคิริโจ เธอได้เข้าร่วมกับ SEES เพื่อสืบเรื่องของพ่อที่หายตัวไป โดยมีเพียงจดหมายเพียงฉบับเดียวเท่านั้น ยูคาริมักแสดงตนว่าเป็นคนเข้มแข็งและไม่ต้องพึ่งพาใคร ชอบของสวยงามแบบผู้หญิงทั่วๆไปและกลัวผีอย่างมาก ปกติแล้วเธอจะเป็นคนร่าเริงแต่โมโหง่ายและค่อนข้างเอาแต่ใจ เธอเป็นคนที่มีเสน่ห์และมีนักเรียนชายชอบเธออยู่ไม่น้อยเลยทีเดียว เป็นสมาชิกของชมรมยิงธนูและใช้ธนูเป็นอาวุธในการต่อสู้ เพอร์โซนาของยูคาริมีจุดเด่นด้านเวทมนตร์รักษาและธาตุลม ยูคาริยังเป็นตัวละครโซเชียลลิงก์ของอาร์คานาเลิฟเวอร์ ในเนื้อเรื่องย่อยของเธอนั้นเปิดเผยว่าหลังจากที่เอย์จิโร่หายตัวไปแล้ว บ้านของยูริก็อยู่ในสถานการณ์ลำบาก ยูคารินั้นไม่อาจทนที่แม่หาเงินโดยการคบหากับผู้ชายอื่นได้ ทำให้เธอแยกไปใช้ชีวิตคนเดียวและไม่ค่อยถูกกับแม่นัก และการที่เธอแสดงตนเป็นคนเข้มแข็งนั้นก็เพราะไม่อยากเป็นแบบแม่นั่นเอง แต่การคบหากับตัวเอกนั้นทำให้เธอเข้าใจว่าแท้จริงแล้วแม่ของเธอก็คงจะยังรักพ่ออยู่เช่นกัน ในภาค FES บทของไอกิส ได้ยืนยันว่าเธอเป็นได้คบหาเป็นคนรักของตัวเอก ซึ่งหลังจากที่ตัวเอกได้ตายไปแล้ว เธอก็ได้พยายามใช้ชีวิตเป็นปกติเพื่อไม่ให้การเสียสละของเขาต้องสูญเปล่า แต่แท้จริงแล้วเธอเป็นคนที่เจ็บปวดกับการตายของตัวเอกมากที่สุด เมื่อมีโอกาสกลับไปในอดีตแล้ว เธอก็อยากกลับไปยังตอนที่สู้กับนิกซ์เพื่อหาทางช่วยตัวเอกแม้ว่านั่นอาจทำให้นิกซ์ทำลายมนุษย์ไปได้ก็ตาม เธอยังอิจฉาไอกิสที่ได้รับพลังในการเปลี่ยนเพอร์โซนาเช่นเดียวกับตัวเอก แต่ในตอนจบนั้นทั้งคู่ก็เป็นเพื่อนสนิทกันอีกครั้ง- จุนเปย์ อิโอริ () เพอร์โซนาประจำตัว เฮอร์มีส, ทริสเมกิสตัส พากษ์เสียงโดยโทริอุมิ โคสุเกะในภาคภาษาญี่ปุ่น และ วิค มิกนอกนาในภาคภาษาอังกฤษ เพื่อนร่วมชั้นของตัวเอก จุนเปย์เป็นตัวตลกประจำชั้นเรียน ขี้เกียจ ทะลึ่ง แต่มีอารมณ์ขันและมนุษย์สัมพันธ์ดี พ่อของจุนเปย์นั้นกลายเป็นคนติดสุราหลังจากที่ถูกหลอกให้ใช้เงินเก็บลงทุนกับธุรกิจหลอกลวงจนหมด ความอัดอั้นที่มักทะเลาะกับพ่ออย่างรุนแรงได้เป็นแรงขับดันให้เพอร์โซนาของเขาตื่นขึ้นและได้เป็นสมาชิกของ SEES การที่มีพลังเพอร์โซนาทำให้เขารู้สึกว่าตนเป็นคนพิเศษขึ้นมา จุนเปย์อิจฉาตัวเอกซึ่งเขารู้สึกว่าเป็นคนที่เหนือกว่าเขาแทบทุกด้าน แต่ขณะเดียวกันก็รู้สึกว่าตัวเอกเป็นเพื่อนที่สามารถไว้ใจได้ จุนเปย์เคยตั้งใจจะเป็นนักเบสบอลอาชีพมาก่อนแต่ก็ล้มเลิกไป ในการต่อสู้นั้นจุนเปย์ใช้ดาบสองมือ เช่น คาตานะเป็นอาวุธ แต่แกว่งดาบแบบไม้เบสบอล เพอร์โซนาของจุนเปย์มีจุดเด่นด้านการโจมตีทางกายภาพและธาตุไฟ จุนเปย์ได้พบกับจิโดริ หนึ่งในสมาชิกของสเตรก้า ความสัมพันธ์ของทั้งคู่ได้กลายเป็นความรัก เมื่อจุนเปย์ถูกทาคายะยิงจนบาดเจ็บสาหัส จิโดริได้ใช้เพอร์โซนาถ่ายทอดพลังชีวิตของเธอให้กับจุนเปย์จนเสียชีวิต ความตายของจิโดริทำให้จุนเปย์กลายเป็นคนเอาจริงเอาจังมากขึ้นและตั้งใจอย่างแน่วแน่ที่จะหยุดนิกซ์ให้จงได้ ชิเงโนริ โซเอะจิมะ ผู้ออกแบบตัวละครได้ระบุว่าจุนเปย์นั้นเป็นตัวละครที่ใช้ดึงผู้เล่นให้มีความรู้สึกร่วมกับเกมมากที่สุด เนื่องจากเป็นตัวละครที่มีนิสัยคล้ายวัยรุ่นในปัจจุบัน ในภาคพอเทเบิล จุนเปย์จะเป็นตัวละครโซเชียลลิงก์ แมจิคเชียน เมื่อผู้เล่นเลือกตัวเอกเพศหญิง- มิตซึรุ คิริโจ () เพอร์โซนาประจำตัว เพนเทซิเลีย, อาร์เทมิเซีย พากษ์เสียงโดยริเอะ ทานากะในภาคภาษาญี่ปุ่น และ ทารา แพลทท์ในภาคภาษาอังกฤษ รุ่นพี่ของตัวเอก มิตซึรุเป็นลูกสาวคนเดียวของตระกูลคิริโจซึ่งเป็นกลุ่มธุรกิจใหญ่ที่มีอิทธิพลมาก เป็นคนฉลาดและสวยมาก เธอยังเป็นประธานนักเรียนของเกคโคคันอีกด้วย มิตซึรุนั้นเรียกเพอร์โซนาได้ตั้งแต่เด็กเพื่อที่จะปกป้องพ่อของเธอ เธอเป็นสมาชิกรุ่นแรกและหัวหน้าของ SEES มีลักษณะเด่นที่ชอบใช้ภาษาฝรั่งเศส มิตซึรุไม่ค่อยรู้จักชีวิตแบบสามัญชนมากนัก เป็นคนเจ้าระเบียบแต่ก็ไม่ได้ถือตัวอะไร ในช่วงแรกของเกมนั้นมิตซึรุทำหน้าที่สนับสนุนโดยใช้พลังเพอร์โซนาผ่านอุปกรณ์สื่อสารของรถมอเตอร์ไซค์ โดยเธอจะสามารถตรวจสอบจุดอ่อนของศัตรูและค่าพลังพื้นฐานได้ แต่ได้กลับมาต่อสู้เมื่อฟูกะเข้าร่วมทีม มิตซึรุนั้นใช้ดาบมือเดียวเป็นอาวุธ เพอร์โซนาของมิตซึรุมีจุดเด่นด้านเวทมนตร์น้ำแข็งและรักษาคล้ายกับยูคาริ แต่เน้นด้านการโจมตีมากกว่า หลังจากที่พ่อของเธอเสียชีวิตแล้ว มิตซึรุได้เสียกำลังใจอย่างมาก แต่การให้กำลังใจจากยูคาริทำให้เธอกลับมาต่อสู้ได้อีกครั้งและตั้งใจศึกษายิ่งขึ้นอีกเพื่อเป็นผู้นำของกลุ่มธุรกิจของคิริโจด้วยตัวเอง มิตซึรุยังเป็นตัวละครโซเชียลลิงก์ของอาร์คานาเอมเพรส ในเนื้อเรื่องย่อยของเธอนั้นเปิดเผยว่าเธอได้หมั้นหมายกับชายแปลกหน้าด้วยเหตุผลทางธุรกิจหลังจากที่พ่อของเธอตายไปแล้ว มิตซึรุได้พยายามใช้ชีวิตอย่างอิสระก่อนหน้าที่จะแต่งงาน แต่ในที่สุดความสนิทสนมกับตัวเอกทำให้เธอรู้ตัวว่าคู่หมั้นของเธอนั้นเป็นคนที่ไม่ได้เรื่องขนาดไหน เธอจึงประกาศถอนหมั้นและตัดสินใจที่จะบริหารกลุ่มคิริโจด้วยกำลังของตัวเอง แม้เธอจะคบหากับตัวเอกแต่ก็ปิดบังเรื่องนี้จากคนอื่นๆ ในภาค FES บทของไอกิส ได้เปิดเผยว่ามิตซึรุเป็นผู้ออกแบบอีโวคเกอร์เป็นรูปปืนพกเพื่อใช้เรียกความสนใจจากอากิฮิโกะ เธอยังเป็นผู้ช่วยของยูคาริในขณะที่ SEES ต่อสู้กันเพื่อชิงกุญแจแห่งเวลาจากคนอื่นๆ- อากิฮิโกะ ซานาดะ () เพอร์โซนาประจำตัว พอลีดิวเซส, ซีซาร์ พากษ์เสียงโดยฮิคารุ มิโดริคาวะในภาคภาษาญี่ปุ่น และ เลียม โอเบรียนในภาคภาษาอังกฤษ รุ่นพี่ของตัวเอกและเป็นหนึ่งใน SEES รุ่นแรก อากิฮิโกะเป็นหัวหน้าชมรมมวยสากลและไม่เคยแพ้ใครเลยในสมัยมัทธยมปลาย อากิฮิโกะนั้นเป็นผู้ที่มุ่งมั่นในการฝึกฝนและต่อสู้เพื่อให้ตัวเองแข็งแกร่งขึ้นเรื่อยๆ ซึ่งเป็นเพราะตอนเด็กๆนั้น พี่สาวของอากิฮิโกะได้เสียชีวิตในอุบัติเหตุไฟไหม้สถานเลี้ยงเด็กกำพร้าและอากิฮิโกะได้โทษความอ่อนแอของตนมาตลอด อากิฮิโกะนั้นเป็นที่ชื่นชอบในหมู่นักเรียนหญิงและมักมีสาวๆห้อมล้อมเสมอ แต่เจ้าตัวไม่สนใจนัก จริงๆแล้วอากิฮิโกะค่อนข้างขี้อายเมื่อต้องเกี้ยวพาราสีเพศตรงข้าม แม้จะชื่นชอบในการต่อสู้มาก แต่อากิฮิโกะก็เป็นคนที่ให้ความสำคัญกับการเรียนมากเช่นกัน ในการต่อสู้ อากิฮิโกะจะใช้อาวุธจำพวกนวมหรือสนับมือ มีเพอร์โซนาที่มีความสามารถในการลดพลังฝ่ายตรงข้ามและใช้เวทมนตร์สายฟ้า ในช่วงแรกของเกมนั้น อากิฮิโกะได้ถูกชาโดว์ แมจิกเชียนโจมตีจนซี่โครงหักและไม่สามารถช่วยพวกตัวเอกต่อสู้ได้ เขาเองสนิทสนมกับชินจิโร่ซึ่งเป็นเพื่อนกันตั้งแต่สมัยเด็ก อากิฮิโกะได้พยายามชักชวนให้ชินจิโร่กลับมาร่วมต่อสู้ด้วยเสมอ เมื่อชินจิโร่ถูกทาคายะฆ่าตาย เขาจึงได้รู้สึกตัวว่าตัวเองนั้นสนใจแต่การต่อสู้และความแข็งแกร่งจนไม่ได้สนใจคนอื่นๆเท่าที่ควร ในภาค FES บทของไอกิส อากิฮิโกะเป็นผู้ที่ตั้งใจในการใช้ชีวิตตามปกติมากที่สุดและได้ขัดแย้งกับยูคาริอย่างรุนแรงเมื่อเธอต้องการย้อนกลับไปช่วยตัวเอก ในภาคพอเทเบิล อากิฮิโกะจะเป็นตัวละครโซเชียลลิงก์ สตาร์ เมื่อผู้เล่นเลือกตัวเอกเพศหญิง อากิฮิโกะยังปรากฏตัวเป็นตัวละครสำคัญในอะนิเมะ เพอร์โซนา ทรินิตีโซล- ไอกิส () เพอร์โซนาประจำตัว พัลเลเดียน, อะธีนา, ออร์ฟิอุส, อื่นๆ พากษ์เสียงโดยมายะ ซาคาโมโตะในภาคภาษาญี่ปุ่น และ แคเรน สตราสแมนในภาคภาษาอังกฤษ หุ่นแอนดรอยด์หญิงสำหรับต่อสู้กับชาโดว์ที่กลุ่มคิริโจสร้างขึ้น ชื่อของไอกิสหมายถึงโล่ อีจิส (Aegis) ในตำนานกรีก ไอกิสเป็นแอนดรอยด์เครื่องสุดท้ายที่เหลืออยู่ ตัวเอกได้พบกับไอกิสระหว่างที่พักร้อนบนเกาะยาคุชิม่า ซึ่งเธอเองก็ต้องการอยู่ใกล้ชิดกับตัวเอกโดยไม่ทราบสาเหตุ ในช่วงแรกนั้นเธอมีพฤติกรรมและความคิดที่ไม่เป็นธรรมชาตินัก แต่ก็ค่อยๆเปลี่ยนไปตามระยะเวลาที่ใช้ชีวิตกับพวกตัวเอก เธอยังมีความสามารถในการสื่อสารกับโคโระมารุได้ ไอกิสได้ไปเรียนที่เกคโคคันเช่นเดียวกับตัวเอกและมีคนชอบเธอไม่น้อยทีเดียว แม้จะเป็นแอนดรอยด์แต่เธอกลับเรียนอ่อนพอๆกับจุนเปย์เพราะมีวิธีคิดที่คล้ายกับมนุษย์ ไอกิสใช้อาวุธปืนซึ่งติดตั้งที่นิ้วหรือแขนเป็นอาวุธ เพอร์โซนาของเธอนั้นใช้การโจมตีทางกายภาพเป็นหลัก และในตอนหลังจะเน้นไปทางการเพิ่มสเตตัสของคนในทีม เธอยังมีความสามารถพิเศษที่เรียกว่า ออเกียโหมด ซึ่งทำให้ความสามารถในการต่อสู้สูงขึ้นเป็นเวลาสั้นๆก่อนจะโอเวอร์โหลดและทำให้เธออยู่ในสภาพที่ไม่สามารถต่อสู้ได้ เนื่องจากเป็นแอนดรอยด์สำหรับต่อสู้กับชาโดว์ เธอจึงไม่ต้องใช้อีโวคเกอร์ในการเรียกเพอร์โซนาเหมือนคนอื่นๆ เมื่อ SEESทำลายเกรทชาโดว์ทั้ง 12 ได้แล้ว ไอกิสได้ถูกอิคุตซึกิตั้งโปรแกรมให้โจมตีคนอื่นๆ แต่เธอสามารถหลุดจากการควบคุมได้เมื่อถูกสั่งให้ฆ่าตัวเอก ในที่สุด เธอได้รับความเสียหายอย่างหนักในการต่อสู้กับเรียวจิ ซึ่งก็คือเดธ เกรทชาโดว์ตนที่ 13 ความจริงได้เปิดเผยว่าในการต่อสู้กับเดธในอดีตนั้นไอกิสไม่สามารถโค่นเดธได้ เธอจึงใช้วิธีผนึกเดธไว้ในร่างของเด็กชายซึ่งอยู่แถวๆนั้น นั่นก็คือตัวเอกนั่นเอง และการที่เธอพยายามอยู่ใกล้ชิดกับตัวเอกเพื่อให้แน่ใจว่าเดธนั้นยังไม่ออกมาเป็นอิสระ เมื่อการซ่อมแซมไอกิสเสร็จสิ้น เธอกลับมายังหอพักด้วยความสับสนเพราะเธอได้พัฒนาจิตใจอันแท้จริงของมนุษย์แล้ว ด้วยกำลังใจจากสมาชิกคนอื่นๆของ SEES เธอจึงสามารถร่วมต่อสู้กับทุกคนในการต่อสู้กับนิกซ์ได้ ในภาค FES ไอกิส เป็นตัวละครโซเชียลลิงก์ของอาร์คานาเดอะอีออนซึ่งถูกเพิ่มเข้าไป (อาร์คานานี้เป็นอาร์คานาจากไพ่ชุดธอททาโรต์ที่ตรงกับเดอะจัดเมนท์ในชุดไรเดอร์) ในเนื้อเรื่องย่อยของเธอนั้น ไอกิสยังคงสับสนกับจิตใจของเธอเองและพฤติกรรมต่างๆของมนุษย์ ภาค FESนี้ยังมีบทของไอกิส ซึ่งเป็นเนื้อเรื่องหนึ่งปีให้หลังภาคหลัก และไอกิสเป็นตัวเอกเอง ซึ่งไอกิสนั้นไม่สามารถทนความรู้สึกโศกเศร้าที่ตัวเอกตายไปได้ เธอจึงพยายามลืมความเป็นมนุษย์ของตนเองและกลับไปเป็นเครื่องจักรอีกครั้ง เมื่อเมทิสได้ออกมาจากห้วงลึกแห่งเวลาและพยายามฆ่าคนอื่นๆนั้น เพอร์โซนา อธีนาได้กลายเป็นออร์ฟิอุสและทำให้เธอสามารถเปลี่ยนเพอร์โซนาและเข้าไปยังห้องกำมะหยี่ได้เช่นเดียวกับตัวเอก ในตอนจบของภาค FESนี้ ไอกิสได้จิตใจมนุษย์กลับมาและได้ใช้ชีวิตในฐานะคนธรรมดาอีกครั้ง- ชินจิโร่ อาระงาคิ () เพอร์โซนาประจำตัว แคสเตอร์ พากษ์เสียงโดยคาซุยะ นาคาอิในภาคภาษาญี่ปุ่น และ แกรนท์ จอร์จในภาคภาษาอังกฤษ รุ่นพี่ของตัวเอกและเป็นหนึ่งใน SEES รุ่นแรก ชินจิโร่นั้นเป็นเพื่อนสนิทกับอากิฮิโกะมาตั้งแต่เด็กและเข้าเป็นสมาชิกของ SEES พร้อมอากิฮิโกะ โดยขนเครื่องใช้ส่วนตัวเข้าไปในหอพักและไม่ยอมย้ายออกไปแม้ว่าเขาจะไม่สามารถควบคุมเพอร์โซนาของตนได้ดีนัก จนกระทั่งในการต่อสู้กับชาโดว์ครั้งหนึ่ง ชินจิโร่ได้พลาดทำให้แม่ของเคน อามาดะเสียชีวิต ความรู้สึกผิดนั้นทำให้เขาตัดสินใจออกจากทีมไป ในช่วงที่ใช้ชีวิตอยู่คนเดียวนี้ ชินจิโร่ได้รู้จักกับกลุ่มสเตรก้า ซึ่งได้ให้ยาที่ใช้สะกดพลังของเพอร์โซนาแต่ร่างกายจะทรุดโทรมลงเรื่อยๆ เมื่อทราบว่าเคนเข้าร่วมกับ SEES ชินจิโร่รู้ว่าเคนต้องการจะหาโอกาสล้างแค้นเขานั่นเอง ชินจิโร่จึงยอมกลับมาต่อสู้อีกครั้ง ปกติแล้วชินจิโร่เป็นคนเงียบขรึมและลักษณะเหมือนอันธพาล แม้จะเป็นนักเรียนของเกคโคคันแต่ก็ไม่เคยไปโรงเรียนเลย จริงๆแล้วเขาเป็นคนที่มีจิตใจอ่อนไหวและชอบทำอาหารมาก แต่ปิดบังไว้ไม่อยากให้ใครรู้ ในการต่อสู้ ชินจิโร่จะใช้อาวุธจำพวกค้อนหรือขวาน เพอร์โซนาของเขาไม่มีจุดอ่อนและมีเพียงความสามารถในการโจมตีทางกายภาพเท่านั้น ชินจิโร่เสียชีวิตโดยใช้ตัวเองป้องกันเคนไม่ให้ถูกทาคายะยิง ในภาคพอเทเบิล ชินจิโร่จะเป็นตัวละครโซเชียลลิงก์ มูน เมื่อผู้เล่นเลือกตัวเอกเพศหญิง- เคน อามาดะ () เพอร์โซนาประจำตัว เนเมซิส, กาละเนมิ พากษ์เสียงโดยเมกุมิ โองาตะในภาคภาษาญี่ปุ่น และ โมนา มาแชลในภาคภาษาอังกฤษ เด็กประถมซึ่งย้ายมาอยู่ในหอพักเดียวกับตัวเอกเพราะสามารถใช้เพอร์โซนาได้และต่อมาได้เป็นสมาชิกของ SEES เขาชื่นชอบอากิฮิโกะซึ่งไม่เคยแพ้ใครในสังเวียน มีความคิดและพฤติกรรมที่โตเกินตัว แต่ลึกๆแล้วก็ยังเป็นเด็กประถมอยู่นั่นเอง แม่ของเคนเสียชีวิตจากอุบัติเหตุเมื่อชินจิโร่ไม่สามารถควบคุมเพอร์โซนาของตนได้ และเขาได้เป็นสมาชิกของ SEES เพื่อหาโอกาสล้างแค้น เคนใช้อาวุธจำพวกง้าวหรือหอกเป็นอาวุธ มีเพอร์โซนาที่มีความสามารถด้านเวทมนตร์สายฟ้าและแสง เมื่อเคนคิดจะฆ่าชินจิโร่นั้น เขาได้ทราบความจริงว่าชินจิโร่นั้นกำลังจะตายเพราะการใช้ยาสะกดเพอร์โซนาอยู่แล้ว และเมื่อชินจิโร่ตายเพื่อปกป้องเขาไว้ก็ทำให้เคนตัดสินใจใช้ชีวิตต่อไปแทนที่จะติดอยู่กับความแค้น ในภาค FES บทของไอกิส เคนเป็นผู้ช่วยของอากิฮิโกะซึ่งต้องการใช้ชีวิตตามปกติต่อไปในช่วงที่ SEES ต่อสู้กันเองเพื่อชิงกุญแจแห่งเวลา ชิเงโนริ โซเอะจิมะ ผู้ออกแบบตัวละครได้ระบุว่าเคนนั้นได้รับการออกแบบโดยให้เป็นตัวละครที่มีบุคลิกแบบสมัยก่อนและแตกต่างจากเด็กญี่ปุ่นในปัจจุบัน ในภาคพอเทเบิล เคนจะเป็นตัวละครโซเชียลลิงก์ จัสติส เมื่อผู้เล่นเลือกตัวเอกเพศหญิง- โคโระมารุ () เพอร์โซนาประจำตัว เซอร์เบอรัส สุนัขซึ่งนักพรตคนหนึ่งเคยเลี้ยงไว้ โคโระมารุนั้นยังคงออกเดินตรวจตราและเฝ้าศาลเจ้าแม้ว่านักพรตผู้เป็นนายจะประสพอุบัติเหตุตายไปแล้ว โคโระมารุนั้นฉลาด กล้าหาญ รู้ภาษาคนและสามารถใช้เพอร์โซนาได้ พวกตัวเอกจึงพามาเลี้ยงในหอพักเป็นสมาชิกของ SEES โดยมีอีโวคเกอร์เป็นปลอกคอ โคโระมารุใช้มีดซึ่งคาบไว้ในปากเป็นอาวุธ เพอร์โซนา เซอร์เบอรัสนั้นมีความสามารถด้านเวทมนตร์ไฟและความมืด ในภาคพอเทเบิล โคโระมารุจะเป็นตัวละครโซเชียลลิงก์ สเตรนท์ เมื่อผู้เล่นเลือกตัวเอกเพศหญิง- ฟูกะ ยามากิชิ () เพอร์โซนาประจำตัว ลูเซีย, จูโน พากษ์เสียงโดยมามิโกะ โนโตะในภาคภาษาญี่ปุ่น และ เมลา ลีในภาคภาษาอังกฤษ นักเรียนปีสองที่อยู่คนละห้องกับตัวเอก ฟูกะเป็นเด็กสาวผู้สาวใจดี เรียบร้อย ขี้อาย และเรียนเก่ง ซึ่งทำให้ถูกเพื่อนร่วมห้องแกล้งเสมอ เมื่ออากิฮิโกะทราบว่าเธออาจเป็นผู้มีความสามารถในการเรียกเพอร์โซนานั้น ฟูกะได้ขาดเรียนไปเนื่องจากป่วย แต่จริงๆแล้วเธอถูกนัตสึกิที่อยู่ชั้นเดียวกันแกล้งโดยขังไว้ในโรงยิมตอนเย็น เมื่อถึงช่วงเวลาของดาร์คฮาวเออ ฟูกะจึงติดอยู่ในทาร์ทารัสและหายตัวไป แต่เอโคดะซึ่งเป็นอาจารย์ประจำชั้นได้ลงบันทึกว่าเธอป่วยเพื่อไม่ให้เกิดเรื่องยุ่งยาก เมื่อพวกตัวเอกทราบเรื่องและสามารถช่วยฟูกะมาได้ก็เป็นเวลาเดียวกับที่เกรทชาโดว์ เอมเพรส และ เอมเพอเรอร์ ปรากฏตัว ฟูกะได้เรียกเพอร์โซนาออกมาและช่วยพวกตัวเอกล้มเกรทชาโดว์ทั้งสองได้ เธอได้เป็นสมาชิกของ SEES โดยทำหน้าที่ช่วยเหลือโดยการติดต่อคนอื่นๆและตรวจสอบศัตรูแทนมิตซึรุ แต่ฟูกะสามารถตรวจสอบสกิลพิเศษของศัตรุได้ด้วย นอกจากนั้นเพอร์โซนาของฟูกะยังมีความสามารถพิเศษต่างๆสำหรับสนับสนุนทีมรบซึ่งจะเพิ่มขึ้นตามเลเวล ฟูกะยังมีความสามารถด้านคอมพิวเตอร์และเป็นแฮ็คเกอร์มือสมัครเล่นอีกด้วย ฟูกะยังเป็นตัวละครโซเชียลลิงก์ของอาร์คานาไฮพริสเทส ในเนื้อเรื่องย่อยของเธอนั้นเปิดเผยว่าเธอเป็นพวกมีปมทางจิตใจที่รู้สึกว่าตัวเองด้อยกว่าคนอื่นๆเสมอและมองโลกในแง่ร้ายทำให้ถูกกลั่นแกล้งได้ง่าย จริงๆแล้วเธอยังมีความสนใจพิเศษด้านอิเล็กทรอนิก แต่ไม่ค่อยบอกใครเพราะรู้สึกว่าเป็นงานอดิเรกที่ไม่เหมาะกับผู้หญิงสักเท่าไหร่สเตรก้า สเตรก้า. ผู้ใช้เพอร์โซนาซึ่งเปิดเว็บไซต์รับจ้างฆ่าคนโดยใช้พลังสังหารเป้าหมายในช่วงดาร์คฮาวเออและขัดขวางการทำงานของ SEES สเตรก้าทั้งสามนั้นเป็นเด็กกำพร้าซึ่งกลุ่มคิริโจใช้ทดลองในการเรียกเพอร์โซนา เนื่องจากทั้งสามไม่สามารถควบคุมเพอร์โซนาได้เองจึงต้องใช้ยาสะกดพลังของเพอร์โซนาเพื่อไม่ให้ถูกเพอร์โซนาของตัวเองทำร้าย ยานี้ทำให้ร่างกายจะทรุดโทรมลงเรื่อยๆ เนื่องจากรู้ว่าตัวเองมีชีวิตอยู่ได้อีกไม่นาน สเตรก้าจึงพยายามเรียกนิกซ์มาเพื่อให้ทำลายล้างมนุษย์ชาติไปก่อนที่ตัวเองจะตาย- ทาคายะ ซาคากิ () เพอร์โซนาประจำตัว ฮิปนอส พากษ์เสียงโดยโนบุโตชิ คันนะในภาคภาษาญี่ปุ่น และ เดเรค สตีเฟน ปรินซ์ในภาคภาษาอังกฤษ ทาคายะเป็นหัวหน้ากลุ่มสเตรก้า ใช้ปืนพกเป็นอาวุธและสามารถเรียกเพอร์โซนาได้โดยไม่ใช้อีโวคเกอร์ เมื่อทราบว่า SEES ต้องการทำลายทาร์ทารัส เขาจึงพยายามขัดขวาง ในช่วงท้ายเกมนั้น ทาคายะเป็นผู้นำลัทธิแห่งนิกซ์และปลุกปั่นให้เหล่าสาวกยอมจำนนต่อนิกซ์โดยการประโคมเรื่องวันโลกาวินาศ ทาคายะเป็นผู้ที่ฆ่าชินจิโร่และยิงจุนเปย์บาดเจ็บสาหัส ทาคายะเสียชีวิตในทาร์ทารัสเมื่อนิกซ์ได้เริ่มการทำลายมนุษย์ชาติ- จิน ชิราโตะ () เพอร์โซนาประจำตัว โมรอส พากษ์เสียงโดยมาซายะ โอโนะซากะในภาคภาษาญี่ปุ่น และ แกรนท์ จอร์จในภาคภาษาอังกฤษ ผู้ช่วยของทาคายะ มีลักษณะเด่นที่พกกระเป๋าใบใหญ่ซึ่งใส่อุปกรณ์ต่างๆ ใช้ระเบิดมือเป็นอาวุธ จินนั้นเทิดทูนทาคายะมากและพร้อมทำทุกอย่างเพื่อให้นิกซ์มาทำลายมนุษย์ชาติซึ่งเป็นความต้องการของทาคายะ ตัวเขาเองจริงๆแล้วไม่สนใจการที่นิกซ์จะทำลายมนุษย์เลย จินนั้นใช้ชื่อเสียงของตัวเองบนอินเทอร์เน็ตเพื่อช่วยกระจายลัทธิแห่งนิกซ์ จินเสียชีวิตในทาร์ทารัสโดยใช้ระเบิดฆ่าตัวตายขณะที่ถูกชาโดว์ล้อม- จิโดริ โยชิโนะ () เพอร์โซนาประจำตัว มีเดีย พากษ์เสียงโดยมิยูกิ ซาวาชิโระในภาคภาษาญี่ปุ่น และ โมนา มาแชลในภาคภาษาอังกฤษ สมาชิกหญิงของสเตรก้า มีลักษณะเด่นที่มักแต่งกายด้วยชุดโกธิคโลลิต้าสีขาว งานอดิเรกคือวาดรูป เพอร์โซนาของเธอนั้นสามารถถ่ายทอดพลังชีวิตของจิโดริให้สิ่งอื่นได้ รวมถึงใช้ตรวจจับสิ่งต่างๆคล้ายกับเพอร์โซนาของฟูกะ ซึ่งจิโดริก็เคยใช้พลังเพอร์โซนาของตนแทรกเพื่อใช้เพอร์โซนาของฟูกะพูดคุยกับคนอื่นๆ สภาพจิตใจของจิโดริไม่เป็นปกตินักและชอบทำร้ายตัวเอง เธอใช้ขวานขนาดเล็กซึ่งห้อยด้วยโซ่ไว้กับชุดเป็นอาวุธ จิโดริได้พบกับจุนเปย์โดยบังเอิญในช่วงปิดเทอมฤดุร้อน เนื่องจากจุนเปย์อวดว่าเขาเป็นหัวหน้าของ SEES เธอจึงเข้าใจผิดและพยายามเล่นงานจุนเปย์ก่อนจะถูกจับและควบคุมตัวในโรงพยาบาลในที่สุด ระหว่างที่เธอถูกควบคุมตัวนี้ จุนเปย์ได้พยายามพูดคุยกับจิโดริ ซึ่งความสนิทสนมของทั้งคู่ได้พัฒนาไปเป็นความรัก แต่ด้วยจิตใจอันผิดปกติของจิโดริ ทำให้เธอรู้สึกสับสนที่ตัวเองเกิดกลัวที่กำลังจะตายและจากจุนเปย์ไป เมื่อทาคายะและจินพาเธอหนีออกจากโรงพยาบาล เธอจึงตัดสินใจต่อสู้กับ SEES ทันที หลังการต่อสู้ เธอได้ใช้มอบพลังชีวิตของตนเพื่อช่วยจุนเปย์ที่ถูกทาคายะยิงจนตัวเองเสียชีวิต แต่เธอก็จากไปอย่างมีความสุขเพราะรู้ว่าตอนนี้ส่วนหนึ่งของเธอจะอยู่กับคนที่เธอรักตลอดไป ในภาค FES การกระทำของผู้เล่นสามารถทำให้จิโดริรอดตายมาได้แต่ไม่มีผลกระทบกับเนื้อเรื่องหลักแต่อย่างใด จิโดริที่ฟื้นขึ้นมานั้นได้เสียความทรงจำและความสามารถที่เกี่ยวกับเพอร์โซนาไปทั้งหมด เธอไม่สามารถจำจุนเปย์ได้และมีความจำเพียงเลือนลางของคนสำคัญในความฝันของเธอเท่านั้น แต่ก็ตัดสินใจว่าจะใช้ชีวิตปกติและตามหาชายคนนั้นให้พบตัวละครสำคัญอื่นๆตัวละครสำคัญอื่นๆ. - ฟารอส () พากษ์เสียงโดยอากิระ อิชิดะในภาคภาษาญี่ปุ่น และ ยูริ โลเวนธัลในภาคภาษาอังกฤษ เด็กชายลึกลับซึ่งตัวเอกพบในวันที่เดินทางมาถึงหอพัก ฟารอสมักปรากฏตัวเพื่อคุยและเตือนตัวเอกเรื่องเหตุการณ์สำคัญต่างๆและการปรากฏตัวของเกรทชาโดว์ ฟารอสนั้นเป็นตัวละครโซเชียลลิงก์ อาร์คานา เดธ ซึ่งจะพัฒนาไปเองตามเนื้อเรื่อง โดยเมื่อผู้เล่นทำลายเกรทชาโดว์ตนสุดท้าย แฮงด์แมน ได้แล้ว ฟารอสก็จากไป- เรียวจิ โมจิซุกิ () พากษ์เสียงโดยอากิระ อิชิดะในภาคภาษาญี่ปุ่น และ ยูริ โลเวนธัลในภาคภาษาอังกฤษ เพื่อร่วมห้องของตัวเอกซึ่งย้ายมาใหม่หลังจากที่ทำลายเกรทชาโดว์ทั้ง 12 ตน เรียวจิเป็นคนมีฐานะดี เสน่ห์แรง รวมถึงยังเจ้าชู้มากทีเดียว ซึ่งทำให้เขาสนิทกับจุนเปย์ได้อย่างรวดเร็ว แต่ไอกิสและยูคาริไม่ชอบเขานัก ตัวจริงของเรียวจิก็คือฟารอส, เพอร์โซนา ทานาทอส และเกรทชาโดว์ตนที่ 13 เดธ ซึ่งไอกิสเคยผนึกไว้ในร่างของตัวเอกนั่นเอง การที่อยู่กับตัวเองทำให้เขาเติบโตเป็นมนุษย์ เรียวจิจำตัวเองได้เมื่อไอกิสพยายามทำลายเขาซึ่งไอกิสเป็นฝ่ายพ่ายแพ้ เรียวจิรู้ว่าตนนั้นจะเป็นผู้พานิกซ์มาสู่โลกและมนุษย์ไม่มีทางทำลายนิกซ์ซึ่งเป็นตัวตนแห่งความตายได้ ตัวเขาเองก้ไม่ได้ต้องการที่จำทำลายมนุษย์ชาติแต่ก็ไม่มีทางขัดขืนหน้าที่ของตนได้เช่นกัน เขาได้เสนอให้ตัวเอกฆ่าเขาเสียในคืนวันสิ้นปี ซึ่งจะทำให้พวกตัวเอกลืมความทรงจำทั้งหมดที่เกี่ยวกับดาร์คฮาวเออและจะตายอย่างสงบในวันที่นิกซ์มายังโลกแทนที่จะต้องต่อสู้อย่างสิ้นหวังและหวาดกลัว ซึ่งผู้เล่นสามารถเลือกฆ่าเรียวจิได้แต่จะทำให้เกมจบแบบไม่สมบูรณ์ เรียวจิปรากฏตัวอีกครั้ง ณ ชั้นสูงสุดของทาร์ทารัส โดยเขาได้กลายเป็นอวตารแห่งนิกซ์และต่อสู้กับ SEES ในภาคพอเทเบิล เรียวจิจะเป็นโซเชียลลิงก์ของอาร์คานา ฟอร์จูน เมื่อผู้เล่นเลือกตัวเอกหญิง- ชูจิ อิคุตซึกิ () พากษ์เสียงโดยฮิเดยูกิ โฮริในภาคภาษาญี่ปุ่น และ แดน วอเรนในภาคภาษาอังกฤษ อดีตนักวิทยาศาสตร์ผู้วิจัยชาโดว์ให้ตระกูลคิริโจ ผู้ดูแลหอพักและเป็นเหมือนหัวหน้าทีมประสานงานของ SEES อิคุตซึกิมีนิสัยชอบพูดเรื่องตลกที่คนอื่นคิดว่าฝืดสิ้นดี เขาสัมผัสดาร์คฮาวเออได้แต่ไม่มีพลังเพอร์โซนา ในช่วงแรกนั้นอิคุตซึกิมักรับบทเป็นเหมือนตัวตลกของเรื่อง แต่แท้จริงแล้วเขาเป็นผู้ชักใยให้นิกซ์มายังโลก โดยหลอกให้ SEES ทำลายเกรทชาโดว์ทั้ง 12 ตนเพื่อที่เดธจะได้เป็นร่างสมบูรณ์ ซึ่งหลังจากนั้น อิคุตซึกิได้โปรแกรมให้ไอกิสเล่นงานคนอื่นๆเพื่อทำการสังเวยและเรียกนิกซ์มายังทาร์ทารัส ก่อนจะถูกทาเคฮารุ คิริโจยิงเสียชีวิต- อิกอร์ () พากษ์เสียงโดยอิซามุ ทาโนะนากะในภาคภาษาญี่ปุ่น และ แดน วอเรนในภาคภาษาอังกฤษ ชายจมูกยาวผู้ลึกลับที่อยู่ในห้องกำมะหยี่เพื่อช่วยเหลือผู้ใช้เพอร์โซนาซึ่งมีชะตากรรมอันยิ่งใหญ่ โดยอิกอร์จะเป็นผู้ทำหน้าที่ผสมเพอร์โซนาให้ อิกอร์เป็นตัวละครที่ปรากฏตัวในเกมชุดเพอร์โซนาทุกภาค รวมถึงอะนิเมะ เพอร์โซนา ทรินิตีโซลด้วย- เอลิซาเบท () พากษ์เสียงโดยมิยูกิ ซาวาชิโระในภาคภาษาญี่ปุ่น และ ทารา แพลทท์ในภาคภาษาอังกฤษ ผู้ช่วยของอิกอร์ซึ่งอยู่ในห้องกำมะหยี่ เอลิซาเบททำหน้าที่บันทึกข้อมูลเพอร์โซนาเพื่อให้ผู้เล่นสามารถเรียกได้ในภายหลังและมอบเควสต์ย่อยต่างๆให้ เอลิซาเบทนั้นไม่ค่อยเข้าใจเรื่องต่างๆในโลกมนุษย์มากนักและต้องการที่จะทราบถึงตัวตนที่แท้จริงของเธอ เอลิซาเบทยังปรากฏตัวเป็นบอสพิเศษซึ่งแข็งแกร่งที่สุดในเกมอีกด้วย เอลิซาเบทได้รับการกล่าวถึงสั้นๆในภาคเพอร์โซนา 4 ว่าเธอนั้นได้ออกจากห้องกำมะหยี่ไปเพื่อหาทางช่วยตัวเอกที่กลายเป็นผนึกป้องกันเอเรบัส- เจ้าหน้าที่คุโรซาวะ () พากษ์เสียงโดยฮิโรฟุมิ ทานากะในภาคภาษาญี่ปุ่น และ แกรนท์ จอร์จในภาคภาษาอังกฤษ เจ้าหน้าที่ตำรวจซึ่งช่วยเหลือ SEES ด้านการจัดหาอาวุธต่างๆ คุโรซาวะนั้นไม่รู้เรื่องดาร์คฮาวเออ แต่ก็รู้ว่าเมืองนี้มีอะไรผิดปกติ จึงพร้อมช่วยเหลือและเป็นกำลังใจให้สมาชิกของ SEES เสมอ เป็นตัวละครที่ทำหน้าที่ขายอาวุธในเกม- ทาเคฮารุ คิริโจ () พากษ์เสียงโดยโคจิ โททานิในภาคภาษาญี่ปุ่น และ เดเรค สตีเฟน ปรินซ์ในภาคภาษาอังกฤษ พ่อของมิตซึรุและเป็นผู้นำของตระกูลคิริโจ เป็นคนที่อยู่ในดาร์คฮาวเออได้แต่ไม่มีพลังเพอร์โซนา ทาเคฮารุนั้นเป็นคนที่น่ากลัวและพูดน้อย แต่จริงๆแล้วเป็นคนที่จิตใจดีมาก เป็นคนที่ให้ความสำคัญกับมิตรภาพและความไว้ใจมาก เขาตำหนิมิตซึรุเมื่อทราบว่าเธอปิดบังเรื่องการทดลองในอดีตจากเพื่อนๆและให้ฟูกะแฮ็กเข้ามาในระบบแทนที่จะถามเขาตรงๆ ทาเคฮารุเสียชีวิตในการดวลปืนกับอิคุตซึกิในทาร์ทารัส- นัทสึกิ โมริยามะ () พากษ์เสียงโดยยูกะ โคมัตสึในภาคภาษาญี่ปุ่น และ แคเรน สตราสแมนในภาคภาษาอังกฤษ นักเรียนเกเรซึ่งอยู่ห้องเดียวกับฟูกะและเป็นคนขังเธอไว้ในโรงยิมก่อนจะเกิดเรื่อง แต่เมื่อฟูกะช่วยเธอไว้จากเกรทชาโดว์ เธอก็กลายเป็นเพื่อนสนิทของฟูกะแม้จะจำเรื่องที่เกิดขึ้นไม่ได้ก็ตาม- เมทิส () เพอร์โซนาประจำตัว ไซคี พากษ์เสียงโดยชิวะ ไซโตในภาคภาษาญี่ปุ่น และ สเตฟานนี เชห์ในภาคภาษาอังกฤษ ตัวละครใหม่ซึ่งปรากฏตัวในภาค FES บทของไอกิส เมทิสเป็นแอนดรอยด์ที่มีลักษณะคล้ายไอกิสและอ้างว่าเป็นน้องสาวของเธอ แม้จะขัดกับความจริงที่ไอกิสเป็นแอนดรอยด์ตัวเดียวที่เหลืออยู่ก็ตาม เมทิสนั้นมาจากห้วงลึกแห่งเวลาและโจมตีสมาชิกของ SEESในหอพักโดยอ้างว่าการจะปกป้องไอกิสนั้นต้องฆ่า SEES คนอื่นๆให้หมด เมื่อเธอแพ้ไอกิสไปแล้ว จึงได้ยอมร่วมมือกับคนอื่นๆเพื่อสำรวจห้วงลึกแห่งเวลา เมทิสมีนิสัยแบบเด็กๆ ขี้ใจน้อยและเกาะติดไอกิสแจ เมทิสมีหน้ากากรูปร่างคล้ายผีเสื้อซึ่งเธอใช้ปิดหน้าในตอนที่ต่อสู้หรืองอน เมทิสใช้อาวุธจำพวกคธาหรือขวานและไม่มีจุดอ่อน คล้ายกับชินจิโร่ในภาคหลัก แต่เพอร์โซนาของเธอยังสามารถใช้เวทมนตร์โจมตีที่รุนแรงของธาตุต่างๆได้ด้วย เมทิสยังสามารถใช้ออร์เกียโหมดได้เหมือนไอกิส ตัวจริงของเมทิสก็คืออารมณ์ของมนุษย์ซึ่งไอกิสได้พยายามลืมไปนั่นเอง เธอได้เป็นร่างขึ้นมาพร้อมกับที่ชาโดวืกำเนิดมาในห้วงลึกแห่งเวลา ในตอนจบนั้นเมทิสได้รวมเป็นหนึ่งกับไอกิสอีกครั้ง- ทิโอดอร์ () พากษ์เสียงโดยจุนอิจิ สุวาเบะ เป็นพี่ชายของเอลิซาเบท ทิโอดอร์จะออกมาทำหน้าที่เป็นผู้ช่วยของอิกอร์แทนเอลิซาเบทเมื่อผู้เล่นเลือกตัวเอกหญิงและมีบทบาทเช่นเดียวกันโซเชียลลิงก์ โซเชียลลิงก์. โซเชียลลิงก์เป็นระดับความสัมพันธ์ของตัวเอกและตัวละครต่างๆ โดยมีทั้งโซเชียลลิงก์ที่พัฒนาไปเองตามเนื้อเรื่องและโวเชียลลิงก์ที่ผู้เล่นต้องทำอีเวนท์คล้ายกับเกมจีบสาว ซึ่งโซเชียลลิงก์ประเภทหลังนั้นจะมีเนื้อเรื่องย่อยของตัวละครนั้นๆที่ไม่เกี่ยวกับเนื้อเรื่องหลักอยู่ ถ้าผู้เล่นละเลยโซเชียลลิงก์ประเภทหลังนานเกินไปหรือเลือกคำตอบที่ไม่ถูกต้องก็จะกลายเป็น รีเวิร์ส (Reverse) ซึ่งทำให้การผสมเพอร์โซนาของอาร์คานานั้นไม่ได้รับเลเวล และในกรณีของตัวละครหญิงซึ่งเป็นคู่รักของตัวเอกนั้น โซเชียลลิงก์อาจจะกลายเป็น โบรกเคน (Broken) ซึ่งทำให้ผู้เล่นไม่สามารถเรียกเพอร์โซนาในอาร์คานานั้นได้เลย โซเชียลลิงก์ที่อยู่ในสภาพรีเวิร์สและโบรกเคนจะอยู่ในสภาพนั้นจนกว่าจะปรับความเข้าใจกันได้ โซเชียลลิงก์แบบอีเวนท์ส่วนใหญ่จะต้องใช้เวลาในการพัฒนาความสนิทสนมโดยการทำกิจกรรมร่วมกับตัวละครนั้นๆเพื่อเพิ่มความสนิทสนมในแต่ละเลเวล เมื่อโซเชียลลิงก์ใดๆพัฒนาจนเต็มที่แล้ว ผู้เล่นก็จะสามารถสร้างเพอร์โซนาสูงสุดของอาร์คานานั้นๆได้ โซเชียลลิงก์ก็พัฒนาจนเต็มแล้วนี้จะไม่กลายเป็นรีเวิร์สหรือโบรกเคนอีก- ฟูล สมาชิกของ SEES เป็นโซเชียลลิงก์ที่พัฒนาไปเองตามเรื่อง เพอร์โซนาสูงสุดคือซุซะโนะโอะ - แมจิกเชียน เคนจิ โทโมชิกะ เพื่อนร่วมชั้นของตัวเอก เคนจินั้นชอบผู้หญิงที่มีอายุมากกว่าและพยายามจีบอาจารย์คนหนึ่งอยู่โดยไม่รู้ว่าเขาเป็นคนคิดไปเองฝ่ายเดียวทั้งนั้น เพอร์โซนาสูงสุดคือ เซิร์ท ยักษ์เพลิงในตำนานเทพเจ้าสแกนดิเนเวีย- จุนเปย์ อิโอริ จะเป็นโซเชียลลิงก์แมจิกเชียนแทน เมื่อเล่นตัวเอกหญิงในภาคพอเทเบิล - พริสเทส ฟูกะ ยามากิชิ เพอร์โซนาสูงสุดคือสคาแทค ราชินีแห่งแดนเงาในตำนานของเคลต์ - เอมเพรส มิตซึรุ คิริโจ เพอร์โซนาสูงสุดคืออาลิลัต ราชินีแห่งยมโลกในตำนานของสุเมเรียนและเซมิติก - เอมเพอเรอ ฮิเดโทชิ โอดะกิกริ รองประธานนักเรียนของเกคโคคัน เป็นคนเจ้าระเบียบ เถรตรง และไม่ค่อยสนใจความรู้สึกคนอื่นนัก แต่การคบหากับตัวเอกทำให้เขาเริ่มเปลี่ยนความคิด เพอร์โซนาสูงสุดคือโอดิน - ไฮโรแฟนท์ มิตสึโกะ กับ บุงคิจิ สามีภรรยาวัยชราซึ่งเปิดร้านหนังสือมือสอง ทั้งสองเคยมีลูกชายเป็นอาจารย์ที่เกคโคคัน แต่ต่อมาได้ประสพอุบัติเหตุเสียชีวิต ทั้งคู่มีต้นพลับซึ่งลูกชายเคยปลูกที่โรงเรียนพร้อมกับลูกศิษย์เป็นตัวแทน เพอร์โซนาสูงสุดคือโอริว - เลิฟเวอร์ ยูคาริ ทาเคบะ เพอร์โซนาสูงสุดคือคิวเบเล พระแม่ธรณีในตำนานของฟริเจีย - แชเรียส คาซึชิ มิยาโมโตะ เพื่อนร่วมชั้นของตัวเอกซึ่งอยู่ชมรมกีฬาเดียวกัน คาซึชิเป็นพวกทุ่มเทและหักโหมกับการฝึกซ้อมเต็มที่ จนกระทั่งเขามีปัญหาบาดเจ็บที่เข่า แต่คาซึชิก็ยืนกรานที่จะฝึกต่อไปเพื่อร่วมในการแข่งครั้งใหญ่ เพอร์โซนาสูงสุดคือ ธอร์ เทพแห่งสายฟ้าในตำนานเทพเจ้าสแกนดิเนเวีย- ริโอะ อิวาซากิ จะเป็นโซเชียลลิงก์แชริออตแทน เมื่อเล่นตัวเอกหญิงในภาคพอเทเบิล ริโอะเป็นรุ่นพี่ผู้ดูแลฝ่ายกีฬาของโรงเรียนและเอาจริงเอาจังกับเรื่องกีฬาอย่างมาก เธอเป็นเพื่อนสมัยเด็กของเคนจิและแอบชอบเขาอยู่ แต่เนื่องจากเคนจินั้นสนใจแต่ผู้หญิงที่อายุมากกว่าจึงไม่ได้รู้สึกตัวเลยสักนิด - จัสติส จิฮิโระ ฟุชิมิ เหรัญญิกของสมาคมนักเรียน เธอเป็นคนไม่สู้คน แต่การคบหากับตัวเอกทำให้เธอเข้มแข็งขึ้น ชอบอ่านการ์ตูนแนวโชโจะ เพอร์โซนาสูงสุดคือ เมลชิเซเดค ราชาผู้เที่ยงธรรมในพันธสัญญาเดิม- จิฮิโระยังได้ปรากฏตัวในเพอร์โซนา 4โดยเป็นตัวแทนของโรงเรียนเกคโคคันกล่าวต้อนรับพวกตัวเอกระหว่างการทัศนศึกษา - เคน อามาดะ จะเป็นโซเชียลลิงก์จัสติสแทน เมื่อเล่นตัวเอกหญิงในภาคพอเทเบิล - เฮอร์มิท Yโกะ เกมเมอร์คนแรกซึ่งตัวเอกรู้จักระหว่างเล่นเกม เดวิลบัสเตอร์ออนไลน์ เธอตั้งชื่อให้ตัวเอกว่า Nจิมะ และเปลี่ยนชื่อตัวเองให้เข้ากัน ปกติแล้ว Yโกะจะบ่นเรื่องต่างๆในชีวิตจริงให้ตัวเอกฟัง ตัวจริงของเธอก็คือ อาจารย์โทริอุมิ ซึ่งเป็นอาจารย์ประจำชั้นของตัวเอกนั่นเอง เพอร์โซนาสูงสุดคืออาราฮาบากิ เทพโบราณของญี่ปุ่น- ชื่อ Yโกะ และ Nจิมะ นั้น หมายถึง ยูมิโกะ ชิระซากิ และ อาเคมิ นาคาจิมะ ซึ่งเป็นตัวเอกในเมกามิเทนเซย์ฉบับนิยายภาคแรกนั่นเอง ภาคภาษาอังกฤษ ได้เปลี่ยนชื่อเกม เดวิลบัสเตอร์ออนไลน์ เป็น อินโนเซนต์ซินออนไลน์ ตามชื่อภาคหนึ่งของเพอร์โซนา 2 และเปลี่ยนชื่อตัวละครเป็น มายะ และ ทัตสึยะ ตามตัวเอกของเพอร์โซนา 2 - ซาโอริ ฮาเซกาวะ จะเป็นโซเชียลลิงก์เฮอร์มิทแทน เมื่อเล่นตัวเอกหญิงในภาคพอเทเบิล ซาโอริเป็นรุ่นพี่และสมาชิกฝ่ายกิจกรรมเดียวกับตัวเอก เนื่องจากเธอใช้ชีวิตในต่างประเทศมาก่อนทำให้คนอื่นๆไม่ค่อยเข้าใจเธอนัก ซาโอริจึงค่อนข้างจะห่างเหินจากคนอื่นๆและถูกกลั่นแกล้งบ่อยครั้ง - ฟอร์จูน เคย์สุเกะ ฮิรากะ หัวหน้าชมรมนันทนาการที่ตัวเอกและฟูกะเป็นสมาชิก เคย์สุเกะนั้นพยายามเรียนด้านศิลปะเนื่องจากไม่ชอบใจที่พ่อของเขาอยากให้เป็นหมอ แม้ว่าจริงๆแล้วเขาจะชอบช่วยเหลือผู้อื่นเมื่อเกิดอุบัติเหตุหรือไม่สบายก็ตาม เมื่อเคย์สุเกะได้รับรางวัลชนะเลิศจากการประกวดและได้การสนับสนุนจากพ่อ เขาจึงเริ่มสงสัยว่าใจจริงแล้วเขาต้องการอะไรกันแน่ เพอร์โซนาสูงสุดคือนอร์น สามพี่น้องแห่งชะตากรรมในตำนานเทพเจ้าสแกนดิเนเวีย- เรียวจิ โมจิซุกิ จะเป็นโซเชียลลิงก์ฟอร์จูนแทน เมื่อเล่นตัวเอกหญิงในภาคพอเทเบิล - สเตรนท์ ยูโกะ นิชิวากิ ผู้จัดการชมรมกีฬาที่ตัวเอกเป็นสมาชิก เธอชื่นชอบกีฬาแต่ไม่แน่ใจว่าชีวิตเธอต้องการอะไรกันแน่ เธอกับตัวเอกได้ช่วยกันฝึกการวิ่งแข่งให้เด็กๆกลุ่มหนึ่งซึ่งถูกเด็กโตแย่งสนามเด็กเล่นไป เพอร์โซนาสูงสุดคือ ซิกฟรีด วีรบุรุษจากมหากาพย์เยอรมันเรื่อง Nibelungenlied- โคโระมารุ จะเป็นโซเชียลลิงก์สเตรนท์แทน เมื่อเล่นตัวเอกหญิงในภาคพอเทเบิล - แฮงด์แมน ไมโกะ เด็กประถมซึ่งมักเล่นคนเดียวที่สนามเด็กเล่นในศาลเจ้า พ่อแม่ของไมโกะนั้นกำลังจะหย่าร้างกันและทำให้สภาพจิตใจของเธอแย่ลงเรื่อยๆ เพอร์โซนาสูงสุดคือ แอตติส คู่ของพระแม่ธรณีในตำนานของฟริเจีย - เดธ ฟารอส เป็นเป็นโซเชียลลิงก์ที่พัฒนาไปเองตามเรื่อง เพอร์โซนาสูงสุดคือทานาทอส - เทมเพอแรนซ์ เบเบะ ชื่อจริงคือ อังเดร โรแลนด์ ฌอน เกราร์ด แต่เพื่อนร่วมชั้นเรียกเขาว่าเบเบะ เบเบะเป็นชาวฝรั่งเศสซึ่งมาศึกษาที่ญี่ปุ่นและคลั่งไคล้วัฒนธรรมญี่ปุ่นอย่างมาก เมื่อป้าซึ่งเป็นผู้อุปถัมป์เสียชีวิต เบเบะจึงหาทางอยู่ที่ญี่ปุ่นต่อ เพอร์โซนาสูงสุดคือเปียกโกะ แต่ในภาค FES เปลี่ยนเป็นยูรลุงกูร งูสีรุ้งในตำนานของชาวอะบอริจิน - เดวิล ทานากะ ประธานบริษัทซึ่งดำเนินรายการขายสินค้าทางโทรทัศน์ด้วย ทานากะนั้นดำเนินธุรกิจด้วยการขายสินค้าหลอกลวงและเป็นคนที่งกเงินอย่างรุนแรง ทานากะได้สอนบทเรียนทางธุรกิจให้ตัวเอก และเปิดเผยว่าเมื่อก่อนนั้นเขาเป็นเด็กที่ยากจนและถูกดูถูกมาตลอด การพูดคุยกับตัวเอกทำให้เขาเริ่มเปลี่ยนความคิดและตัดสินใจช่วยเหลือคนอื่นบ้าง เพอร์โซนาสูงสุดคือ เบลเซบับ - ทาวเวอร์ มุทัตสุ ภิกษุนิกายมหายานผู้ดื่มสุราและสูบบุหรี่ในไนท์คลับ มุทัตสุนั้นเดิมเป็นพนักงานบริษัทที่แยกทางกับลูกเมีย การพูดคุยกับตัวเอกทำให้เขารู้สึกว่าตนกำลังหนีปัญหาและตัดสินใจที่จะหาทางคืนดีกับครอบครัว เพอร์โซนาสูงสุดคือ ซือโหยว ผู้เป็นศัตรูกับหวงตี้ในตำนานของจีน - สตาร์ มาโมรุ ฮายาเสะ นักกีฬาผู้เปี่ยมด้วยฝีมือซึ่งเอาชนะตัวเอกได้ในการแข่งระดับชาติ มาโมรุเกิดถูกใจตัวเอกจึงเริ่มคบหาเป็นเพื่อน ทำให้ตัวเอกทราบว่าแม้จะมีความสามารถด้านกีฬา แต่ครอบครัวของมาโมรุก็ลำบากมาก เพอร์โซนาสูงสุดคือร่างเทวทูตของลูซิเฟอร์ (ในภาค FESนั้นเปลี่ยนชื่อเป็น เฮเลล ซึ่งเป็นชื่อของลูซิเฟอร์ในภาษาฮีบรู ส่วนชื่อลูซิเฟอร์นั้นเป็นร่างมาร)- อากิฮิโกะ ซานาดะ จะเป็นโซเชียลลิงก์สตาร์แทน เมื่อเล่นตัวเอกหญิงในภาคพอเทเบิล - มูน โนโซมิ สุเอมิตสึ รุ่นพี่ของตัวเอกผู้มีฉายาว่า ราชานักชิม โนโซมินั้นเคยมีน้องชายผู้เหนือกว่าเขาทุกด้านแต่ได้เสียชีวิตไปแล้ว โนโซมิกินอาหารเพื่อจะได้ไม่ต้องคิดเปรียบเทียบตัวเองกับน้องชายและเข้าร่วมกับลัทธิหลอกลวงซึ่งต้มตุ๋นผู้คนเพราะเชื่อว่าตนจะเกิดใหม่เป็นคนที่หล่อกว่าเดิม แต่การที่เขาพบตัวเอกซึ่งมีลักษณะคล้ายน้องชายที่ตายไปทำให้เขาต้องเผชิญหน้ากับความจริง เพอร์โซนาสูงสุดคือ เทวทูตซันดาลฟอนของศาสนายูดาย- ชินจิโร่ อาระงาคิ จะเป็นโซเชียลลิงก์มูนแทน เมื่อเล่นตัวเอกหญิงในภาคพอเทเบิล - ซัน อาคินาริ คามิคิ ชายหนุ่มผู้ป่วยด้วยโรคร้ายที่ไม่มีทางรักษา อาคินารินั้นเอาแต่โทษชะตากรรมและสงสัยว่าชีวิตของเขามีค่าอะไรบ้าง เพอร์โซนาสูงสุดคือ อสูรในศาสนาพราหมณ์-ฮินดู - จัดจ์เมนท์ สมาชิกของ SEES เป็นโซเชียลลิงก์ที่จะพัฒนาหลังจากที่โซเชียลลิงก์ ฟูล ขึ้นถึงขั้นสูงสุดหลังจากที่ตัวเอกตัดสินใจไม่ฆ่าเรียวจิ โซเชียลลิงก์จัดเมนท์จะพัฒนาไปตามชั้นของทาร์ทารัสที่ตัวเอกสำรวจได้ เพอร์โซนาสูงสุดคือ เมสไซยาห์ - อีออน ไอกิส เป็นโซเชียลลิงก์ที่เพิ่มเข้ามาในภาค FES เพอร์โซนาสูงสุดคือ เทวทูตเมทาตรอนของศาสนายูดายสื่ออื่นๆ สื่ออื่นๆ. ภาคมังงะของเพอร์โซนา 3 ซึ่งวาดโดยชูจิ โซกาเบะนั้นตีพิมพ์ในนิตยสารเด็งเกคิมาโอ รายเดือน นอกจากนั้นยังมีไลท์โนเวลสามภาค คือ เพอร์โซนา 3 โอวาริโนะคาเคระ และ เพอร์โซนา 3 ชาโดว์คราย ที่ตีพิมพ์ในฟามิตซือบุงโกะ และ เพอร์โซนา 3เฟส 〜อัลเทอเนทีฟฮาร์ท〜 ที่ตีพิมพ์ใน โซนีแม็กกาซีน โดยโซเอะจิมะได้ทำหน้าที่เป็นผู้วาดภาพประกอบทั้งสามเรื่อง นอกจากนั้นยังมี เพอร์โซนา 3 โนเวลแอนโธโลจี ซึ่งเป็นหนังสือรวมเรื่องสั้น จำนวนหกเรื่อง ที่เผยแพร่โดยบริษัทอิจิชินฉะ ในปี พ.ศ. 2550 มีการเผยแพร่ดราม่าซีดี เพอร์โซนา 3 เดย์ไลท์ และ เพอร์โซนา 3 มูนไลท์ ของบริษัทฟรอนเทียเวิร์คส์ และ เพอร์โซนา 3 เซอเทนเดย์ออฟซัมเมอร์ โดยบริษัทแลนติส ฟรอนเทียร์เวิร์คได้จำหน่ายดราม่าซีดีอีกห้าตอนในปีถัดมา และบริษัทโคโตบุคิยะก็ได้เผยแพร่ดราม่าซีดีสั้นๆสองตอนพร้อมกับการจำหน่ายฟิกเกอร์ของตัวละครในปีเดียวกัน</doc>
