<doc id="447835" url="https://th.wikipedia.org/wiki?curid=447835" title="รักฉันอย่าคิดถึงฉัน">รักฉันอย่าคิดถึงฉัน รักฉันอย่าคิดถึงฉัน () เป็นภาพยนตร์ไทยแนวรักโรแมนติคสยองขวัญ ซึ่งมีกำหนดจัดฉายในวันที่ 31 พฤษภาคม พ.ศ. 2555 กำกับโดย มณฑล อารยางกูร นำแสดงโดย เจษฎาภรณ์ ผลดี, อภิญญา สกุลเจริญสุข และ ณัฐฐาวีรนุช ทองมี ซึ่งเป็นเรื่องราวว่าด้วยความรักของชายหญิงสองคนที่คิดถึงต่อกันแม้ว่าฝ่ายหญิงจะตายจากไปแล้วก็ตาม ภาพยนตร์ชุดนี้มีฉากจบ 3 แบบ โดยทางผู้กำกับภาพยนตร์ได้เปิดเผยว่าต้องการนำเสนอบทสรุปของตัวละครที่แตกต่างกันออกไปโดยสอดคล้องกับชีวิตจริงของแต่ละผู้คน ภาพยนตร์ทำรายได้ 42,772,719 บาทเนื้อเรื่องย่อ เนื้อเรื่องย่อ. เป็นเรื่องราวของแพทย์สาวคนหนึ่งที่มีชื่อว่า บี (รับบทโดย อภิญญา สกุลเจริญสุข) ซึ่งได้เข้ามาทำงานในแผนกศัลยกรรมของโรงพยาบาล และมีหมอธนาเป็นที่ปรึกษา (รับบทโดย เจษฎาภรณ์ ผลดี) นั่นได้ทำให้หมอบีได้รู้ว่า มีเรื่องราวความรักความผูกพันอันลึกซึ้งของหมอธนา กับ หมอนก (รับบทโดย ณัฐฐาวีรนุช ทองมี) ซึ่งต่อมาได้กลับกลายเป็นความเศร้า เมื่อเกิดอุบัติเหตุทางรถยนต์ ที่คร่าชีวิตหมอนก ซึ่งเป็นช่วงที่ทั้งคู่เตรียมจะแต่งงานกัน ในขณะที่หมอธนายังคงนึกถึงความสุขในความทรงจำเก่า ๆ อยู่เสมอมานักแสดงนำนักแสดงนำ. - เจษฎาภรณ์ ผลดี รับบทเป็น หมอธนา - อภิญญา สกุลเจริญสุข รับบทเป็น หมอบี - ณัฐฐาวีรนุช ทองมี รับบทเป็น หมอนกนักแสดงรับเชิญนักแสดงรับเชิญ. - ทราย เจริญปุระ รับบทเป็น ตรี - นนทวัชร์ อมรเลิศพานิช - ธัญพร สนธิขันธ์ (จอย ทีสเกิร์ต)การสร้าง การสร้าง. ภาพยนตร์ชุดนี้ได้นำเสนอเรื่องราวความรักสามเส้า โดยได้แรงดลบันดาลใจมาจากเรื่องราวความรักของชายหญิงคู่หนึ่งที่กำลังจะแต่งงานกัน แต่เกิดอุบัติเหตุทางรถยนต์ส่งผลให้ฝ่ายหญิงเสียชีวิตก่อนถึงวันแต่งงาน อันเป็นผลงานการกำกับของ มณฑล อารยางกูร และ เจษฎาภรณ์ ผลดี ซึ่งรับบทเป็นหมอธนา ได้ขอผู้กำกับออกทำเวิร์คช็อป เพื่อศึกษาถึงบุคลิกของครูแพทย์ ตลอดจนการใช้เครื่องมือแพทย์ของจริงด้วยตนเอง ส่วน อภิญญา สกุลเจริญสุข รับบทเป็นหมอบี ซึ่งเป็นตัวละครที่มีความซับซ้อนคนหนึ่งของเรื่อง ก็ได้ทำเวิร์คช็อปเพื่อศึกษาบทของแพทย์ รวมทั้งศึกษาถึงการเข้าห้องผ่าตัดนี้เช่นกัน เดิมภาพยนตร์ชุดนี้มีกำหนดจัดฉายในวันที่ 21 มิถุนายน พ.ศ. 2555 ก่อนที่จะเลื่อนมาเป็นวันที่ 31 พฤษภาคม ของปีเดียวกันนี้การตอบรับ การตอบรับ. รักฉันอย่าคิดถึงฉัน จัดเป็นภาพยนตร์ที่ได้รับการตอบรับในเกณฑ์ที่ดี โดยภายหลังจากการจัดฉายรอบปฐมทัศน์แล้ว ได้มีการจัดฉายในอีก 5 ประเทศ ซึ่งได้แก่ ไต้หวัน, อินโดนีเซีย, สิงคโปร์, มาเลเซีย และ ฟิลิปินส์ นอกจากนี้ ภาพยนตร์ชุดนี้ยังจัดฉายรอบพิเศษเพื่อนำรายได้มอบแก่มูลนิธิช่วยคนตาบอดแห่งประเทศไทย ในพระบรมราชินูปถัมภ์ ในวันที่ 27 กรกฎาคม พ.ศ. 2555 ได้มีการเปิดตัวที่ไต้หวัน โดยใช้ชื่อเรื่องว่า ซือเลี่ยนเหริน (屍戀人) ซึ่งหมายถึง ศพที่รัก ส่วนทางฮ่องกงได้เปิดตัวภาพยนตร์ชุดนี้ในวันที่ 6 กันยายน โดยใช้ชื่อ ซือกู่เว่ยหวัง (屍骨未亡) ซึ่งหมายถึง โครงกระดูกที่รอดชีวิต ซึ่งล้วนแล้วเป็นชื่อที่ได้รับการกล่าวว่าเป็นชื่อเรื่องที่น่ากลัว อย่างไรก็ตาม สตรีวัยรุ่นชาวจีนต่างให้ความเห็นว่าชื่อภาษาอังกฤษเดิมอย่าง I MISS U มีความสอดคล้องกับเนื้อเรื่องมากกว่า ซึ่งให้ความรู้สึกที่อบอุ่นและโรแมนติกมากกว่าเพลงประกอบภาพยนตร์เพลงประกอบภาพยนตร์. - รักเธอทั้งหมดของหัวใจ ขับร้องโดย พอส - ได้แต่คิดถึง ขับร้องโดย บอย ตรัย - ฉันอยู่ตรงนี้ข้างๆเธอ ขับร้องโดย เคลียร์</doc>
