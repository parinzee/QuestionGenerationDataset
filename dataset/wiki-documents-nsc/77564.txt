<doc id="77564" url="https://th.wikipedia.org/wiki?curid=77564" title="เซต้ากันดั้ม">เซต้ากันดั้ม MSZ-006 เซต้ากันดั้ม (; ) เป็นโมบิลสูทตัวเอกเครื่องที่สองของการ์ตูนญี่ปุ่น อะนิเมะซีรีส์โมบิลสูทเซต้ากันดั้มและมีบทบาทสำคัญต่อมาในโมบิลสูทกันดั้มดับเบิ้ลเซต้า ออกแบบโดยคาซุมิ ฟุจิตะ คำว่าเซต้าในชื่อเซต้ากันดั้มมาจากอักษรกรีก(ζ) ซีต้าเนื้อเรื่อง เนื้อเรื่อง. เซต้ากันดั้มเป็นโมบิลสูทสำคัญที่พัฒนาโดยบริษัทแอนาไฮม์อิเล็กทรอนิกตามโครงการโปรเจกต์เซต้าเพื่อพัฒนาโมบิลสูทที่สามารถแปลงร่างได้ ในช่วงแรกของการพัฒนาเซต้ากันดั้มนั้นประสพปัญหาสำคัญที่โครงสร้างซึ่งใช้กับโมบิลสูทโดยทั่วไปนั้นไม่สามารถใช้การได้ จนกระทั่งได้โครงสร้างแบบมูฟเอเบิ้ลเฟรมของกันดั้มมาร์คทูว์มาศึกษา ซึ่งในขณะนั้นคามิล บีดันนักบินของกลุ่มต่อต้านสหพันธ์โลกซึ่งเป็นอดีตผู้ชนะการแข่งขันออกแบบจูเนียร์โมบิลสูทได้ออกแบบเซต้ากันดั้มไว้เป็นโมบิลสูทในจินตนาการ แต่อัสโตนาจิ เมดอสโซ วิศวกรประจำยานอากาม่าได้นำมาปรับปรุงแล้วส่งไปให้แอนาไฮม์อิเล็กทรอนิกพิจารณาและกลายเป็นรูปแบบของเซต้ากันดั้มที่สมบูรณ์ เซต้ากันดั้มมีไบโอเซ็นเซอร์ที่เป็นระบบไซคอมมิวขนาดเล็กทำให้นักบินที่เป็นนิวไทป์สามารถควบคุมได้อย่างมีประสิทธิภาพ เซต้ากันดั้มสามารถแปลงร่างเป็นยานเวฟไรเดอร์เพื่อเร่งความเร็วและสามารถบินในชั้นบรรยากาศโลกได้ ซึ่งเกราะด้านหลังของเซต้ากันดั้มจะเป็นพลังก์อาร์เมอร์สำหรับกันความร้อนขณะการเข้าสู่ชั้นบรรยากาศของโลกในร่างเวฟไรเดอร์ บีมเซเบอร์ของเซต้ากันดั้มจะเก็บไว้ที่เอวและสามารถใช้ยิงเป็นบีมกันในร่างเวฟไรเดอร์ได้ ที่แขนของเซต้ากันดั้มติดตั้งเกรเน็ดลันเชอร์สองลำกล้อง และสามารถใช้งานไฮเปอร์เมก้าลันเชอร์ซึ่งเป็นบีมลันเชอร์อานุภาพสูงซึ่งพัฒนามาจากเมก้าบาซูก้าลันเชอร์ของเฮียะกุชิกิให้มีขนาดเล็กลงและใช้งานได้ง่ายขึ้น ส่วนปลายของไฮเปอร์เมก้าลันเชอร์ติดบีมเซเบอร์ไว้จึงสามารถใช้เป็นเหมือนดาบยาวได้ บีมไรเฟิลของเซต้ากันดั้มก็สามารถใช้เป็นบีมเซเบอร์ได้ เซต้ากันดั้มได้รับการประจำการบนยานอากาม่าโดยเป็นโมบิลสูทประจำตัวของคามิว บีดันตลอดช่วงศึกกรีปส์ ในช่วงสงครามนีโอซีอ้อนครั้งที่หนึ่งซึ่งคามิวอยู่ในสภาพที่ไม่สามารถควบคุมโมบิลสูทได้อีก เซต้ากันดั้มซึ่งยังประจำการบนยานอากาม่าได้เป็นโมบิลสูทของนักบินรุ่นใหม่ คือจูโด้ อาชิตะและต่อมาได้เปลี่ยนไปให้ลู ลูก้าแซดพลัสซีรีส์ แซดพลัสซีรีส์. โมบิลสูทแบบแปลงร่างได้ซึ่งพัฒนาต่อมาจากเซต้ากันดั้มซึ่งมีบทบาทสำคัญในนิยายกันดั้มเซนติเนลและนับเป็นรุ่นผลิตจำนวนจำกัดของเซต้ากันดั้ม แซดพลัสซีรีส์ได้รับการออกแบบโดยฮาจิเมะ คาโทกิ แซดพลัสยังใช้โครงสร้างหลักที่ใกล้เคียงกับเซต้ากันดั้ม แต่ไม่มีไบโอเซนเซอร์และพลังก์อาเมอร์เพื่อใช้ลดค่าใช้จ่ายในการผลิต อาวุธของแซดพลัสส่วนใหญ่จะประกอบด้วยบีมเซเบอร์ ปืนวัลแคนและบีมแคนน่อนติดเอวสองกระบอก แซดพลัสนั้นมีการผลิตเป็นรุ่นต่างๆกันตามการใช้งาน ซึ่งรุ่นต่างๆประกอบด้วย- MSZ-006A1 แซดพลัสเอ1 แซดพลัสสำหรับใช้งานบนโลกโดยผลิตเป็นจำนวนจำกัดให้นักบินของกลุ่มคาราบาใช้งาน ในหนังสือ Model Graphix Gundam WARS III: Gundam Sentinel มีแซดพลัสซึ่งทาสีแดงและขาวซึ่งใช้รหัส MSK-006 พร้อมระบุว่าเป็นโมบิลสูทประจำตัวของอามุโร่ เรย์ แต่ไม่สามารถยืนยันได้ว่าอามุโร่เคยเป็นนักบินของแซดพลัสเอ1จริงหรือเป็นเพียงแผนการโฆษณาของแอนาไฮม์อิเล็กทรอนิกเท่านั้น ใน Gundam WARS IIIยังมี MSZ-006A1B ซึ่งเป็นแซดพลัสA1ที่ไม่สามารถแปลงร่างได้เพื่อใช้งานในโหมดเวฟไรเดอร์เท่านั้น - MSZ-006A2 แซดพลัสเอ2 ดัดแปลงมาจากรุ่นเอ1โดยติดตั้งปืนไฮเมก้าแคนน่อนเพื่อเก็บข้อมูลมาพัฒนาต่อ มีการดัดแปลงแซดพลัสเอ2เป็นจำนวนหกเครื่อง แต่ถูกทำลายในการต่อสู้เสียสามเครื่อง - MSZ-006B แซดพลัสบี เป็นแซดพลัสที่ใช้ห้องควบคุมแบบสองที่นั่งสำหรับให้นักบินที่ไม่คุ้นกับโมบิลสูทแบบแปลงร่างได้ใช้ฝึกซ้อม ลักษณะอื่นๆโดยรวมจะคล้ายกับแบบเอ1 ใน Gundam WARS IIIยังมี MSZ-006BN ซึ่งเสริมประสิทธิภาพของเซนเซอร์และมีส่วนปีกที่กว้างกว่าเดิมเพื่อเพิ่มความสามารถในการต่อสู้กลางอากาศและสามารถปฏิบัติการในระดับความสูงที่ต่ำเพื่อโจมตีภาคพื้นดินได้ดี - MSZ-006C1 แซดพลัสซี1 แซดพลัสแบบใช้งานในอวกาศโดยผลิตเป็นจำนวนจำกัดให้สหพันธ์โลก แบ็คแพ็คด้านหลังมีท่อขับดันเสริมสี่จุด นอกจากอาวุธมาตรฐานของแบบเอ1แล้ว แซดพลัสซี1ยังสามารถติดตั้งปืนบีมสมาร์ทกันซึ่งเป็นบีมแคนน่อนอานุภาพสูงที่มีเซนเซอร์เล็งอัตโนมัติ แซดพลัสซี1ทั้งหมดของสหพันธ์โลกถูกใช้ในการต่อสู้กับกลุ่มนิวดีไซด์ ใน Gundam WARS IIIยังมี MSZ-006C1[Bst] แซดพลัส "ฮัมมิงเบิร์ด" ซึ่งเป็นแซดพลัสซี1ที่ติดตั้งบูสเตอร์ขนาดใหญ่และถังเชื้อเพลิงเพื่อเร่งความเร็ว รวมถึงได้ติดตั้งอาวุธเพิ่มเติม - MSZ-006C4 แซดพลัสซี4 แซดพลัสที่เน้นการใช้งานในโหมดเวฟไรเดอร์ โดยเฉพาะการใช้งานในเขตบรรยากาศชั้นสูงและในอวกาศใกล้กับชั้นบรรยากาศ ออกแบบให้ลดแรงเสียดทานและแรงกระแทกที่เกิดขึ้นระหว่างชั้นบรรยากาศ บีมแคนน่อนที่เอวถูกถอดออกไปติดไว้ที่โล่ซึ่งเป็นส่วนหัวของร่างเวฟไรเดอร์แทน - MSZ-006D แซดพลัสดี แซดพลัสที่เน้นการใช้งานในโหมดเวฟไรเดอร์ ได้รับการเสริมวิงก์ไบน์เดอร์เพื่อเพิ่มสมรรถนะและแบ็คแพ็คได้เสริมเครื่องยนต์ถึงสองเครื่อง ชิ้นส่วนทั้งหมดมีการปรับแต่งเพื่อลดแรงเสียดทานของอากาศ ระบบคอมพิวเตอร์ที่ใช้ควบคุมรวมถึงระบบควบคุมอาวุธและการบินได้รับการปรับปรุงให้มีประสิทธิภาพมากกว่ารุ่นก่อนหน้านี้ เนื่องจากเป็นโมบิลสูทที่มีค่าใช้จ่ายในการก่อสร้างสูงพอๆกับเซต้ากันดั้มจึงไม่มีการผลิตใช้งานแต่ใช้เพื่อโฆษณาบริษัทแอนาไฮม์อิเล็กทรอนิกเท่านั้น - MSZ-006R แซดพลัสอาร์ แซดพลัสที่ใช้ทดสอบระบบอาวุธแบ็คเวพอนซิสเต็มของ RGZ-91 รีกัซซี่จึงมีรหัสอีกชุดว่า RGZ-006แซดทูว์ แซดทูว์. โมบิลสูทแบบแปลงร่างได้ที่พัฒนาต่อมาจากเซต้ากันดั้มเพื่อเน้นการใช้งานในอวกาศโดยเฉพาะ โครงสร้างของแซดทูว์เปลี่ยนจากแบบเซต้ากันดั้มไปเป็นแบบ MSA-005 เมธัสและไม่มีไบโอเซนเซอร์เพื่อลดค่าใช้จ่ายในการก่อสร้าง ร่างโมบิลอาเมอร์ของแซดทูว์ไม่สามารถบินในบรรยากาศโลกได้จึงไม่มีพลังก์อาเมอร์สำหรับใช้ป้องกันความร้อนขณะเข้าสู่บรรยากาศโลก แต่มีความเร็วที่สูงกว่าโหมดเวฟไรเดอร์ของเซต้ากันดั้มเมื่อใช้ในอวกาศ ปืนเมก้าบีมไรเฟิลซึ่งเป็นอาวุธหลักของแซดทูว์มีอานุภาพใกล้เคียงกับไฮเปอร์เมก้าลันเชอร์ของเซต้ากันดั้ม แอนาไฮม์อิเล็กทรอนิกได้เสนอขายแซดทูว์ให้กับกลุ่มต่อต้านสหพันธ์โลกพร้อมกับ MSZ-010 ดับเบิ้ลเซต้ากันดั้ม แต่ถูกปฏิเสธไม่ซื้อจึงไม่มีการสร้างใช้งาน แซดทูว์เป็นส่วนหนึ่งของดีไซน์ต้นฉบับ เซต้ากันดั้ม โมบิลสูทวาริเอชั่น ออกแบบโดย คาซุมิ ฟุจิตะรีกัซซี่ รีกัซซี่. โมบิลสูทซึ่งมีบทบาทสำคัญในในภาพยนตร์การ์ตูนเรื่อง ออกแบบโดยยูทากะ อิซุบุจิ ชื่อรีกัซซี่ (Re-GZ)ย่อมาจาก Refine Gundam Zeta รีกัซซี่เป็นโมบิลสูทรุ่นต้นแบบสำหรับเตรียมผลิตจำนวนมากที่พัฒนาต่อมาจากเซต้ากันดั้ม โดยเปลี่ยนจากระบบแปลงร่างแบบปกติมาเป็นการใช้ระบบอาวุธแบ็คเวพอนซิสเต็ม (BWS)ที่พัฒนามาจาก MSZ-006R แซดพลัสอาร์แทนเพื่อลดค่าใช้จ่ายในการผลิต รีกัซซี่ที่ติดตั้ง BWSแล้วจะมีลักษณะคล้ายกับยานเวฟไรเดอร์โดยมีอาวุธเป็นบีมแคนน่อนและมิสไซล์ลันเชอร์ รีกัซซี่สามารถปลด BWSทิ้งไปได้เพื่อปฏิบัติการเป็นโมบิลสูทตามปกติ ในภาพยนตร์ชาร์เคาเตอร์แอทแทคนั้นรีกัซซี่เป็นโมบิลสูทประจำตัวของอามุโร่ เรย์ซึ่งได้ใช้รีกัซซี่ในการพยายามหยุดชาร์ อัสนาเบิ้ลจากการทิ้งดาวเคราะห์น้อย ฟิฟท์ลูน่าลงไปบนโลกในช่วงสงครามนีโอซีอ้อนครั้งที่สอง หลังจากที่อามุโร่ได้รับ RX-93 นิวกันดั้มเป็นโมบิลสูทประจำตัวแล้ว รีกัซซี่จึงได้เป็นโมบิลสูทประจำตัวของเคลา ซูรูปแบบอื่น ๆMSZ-006-3A ไวท์เซต้า รูปแบบอื่น ๆ. MSZ-006-3A ไวท์เซต้า. ปรากฏตัวครั้งแรกในภาพยนตร์คอมพิวเตอร์กราฟิกส์ขนาดสั้น Gundam Neo Experience 0087: Green Divers และต่อมาได้มีบทบาทอีกครั้งในภาพยนตร์สั้น กันดั้มอีโวลฟ์ตอนที่ 9 ซึ่งเป็นเครื่องประจำตัวของยูนิคอร์นสีขาว (อามุโร่ เรย์) ลักษณะโดยรวมจะคล้ายเซต้ากันดั้มแต่มีสีขาวลายม่วงและได้รับการปรับปรุงให้มีความเร็วมากกว่าเดิมMSZ-006-3B เกรย์เซต้า MSZ-006-3B เกรย์เซต้า. ปรากฏตัวในกันดั้มอีโวลฟ์ตอนที่ 9 เป็นโมบิลสูทประจำตัวของหมาป่าสีเทา (ชิน มัตสึนากะ)ใช้เครื่องกำเนิดพลังงานที่มีกำลังมากกว่าขึ้น เดิมทีนั้นเป็นสีเทาแต่ได้เสริมแอนติบีมโค้ตจึงกลายเป็นสีทองแทน ห้องควบคุมของเกรย์เซต้ายังจำลองสภาพของห้องควบคุมแบบสามจอซึ่งชินคุ้นเคย ด้านหลังมีปีกซึ่งใช้เพิ่มความคล่องแคล่ว มีบีมลันเชอร์ขนาดใหญ่กับปืนกลบีมเป็นอาวุธMSZ-006-P2/3C เรดเซต้า MSZ-006-P2/3C เรดเซต้า. ปรากฏตัวในกันดั้มอีโวลฟ์ตอนที่ 9 เป็นโมบิลสูทประจำตัวของอสรพิษแดง (ยูริ อาจิสสะ) ติดตั้งไซโคนิวไทรเซอร์ซึ่งเป็นระบบไซคอมมิวแบบใหม่MSZ-006-X เซต้ากันดั้มรุ่นต้นแบบ MSZ-006-X เซต้ากันดั้มรุ่นต้นแบบ. รุ่นต้นแบบของเซต้ากันดั้มที่ไม่สามารถแปลงร่างได้เพราะโครงสร้างที่ใช้ไม่สามารถทนแรงกดดันที่เกิดจากกลไกการแปลงร่างได้ เซต้ากันดั้มรุ่นต้นแบบมีสามเครื่อง โดย MSZ-006-X1 มีส่วนหัวแบบเฮียะกุชิกิ MSZ-006-X2 ใช้หัวแบบริคดิแอส และ MSZ-006-X3ใช้หัวแบบนีโม เซต้ากันดั้มรุ่นต้นแบบเป็นส่วนหนึ่งของดีไซน์ต้นฉบับ เซต้ากันดั้ม โมบิลสูทวาริเอชั่น ออกแบบโดย คาซุมิ ฟุจิตะMSZ-007 เซต้ากันดั้มรุ่นผลิตจำนวนมาก MSZ-007 เซต้ากันดั้มรุ่นผลิตจำนวนมาก. รุ่นผลิตจำนวนมากของเซต้ากันดั้ม โดยไม่มีไบโอเซ็นเซอร์และไม่สามารถแปลงร่างได้เพื่อลดค่าใช้จ่ายในการผลิต เนื่องจากสมรรถนะของเครื่องต่ำกว่าที่คาดการไว้จึงไม่มีการผลิตจริง เซต้ากันดั้มรุ่นผลิตจำนวนมากเป็นส่วนหนึ่งของดีไซน์ต้นฉบับ เซต้ากันดั้ม โมบิลสูทวาริเอชั่น ออกแบบโดย คาซุมิ ฟุจิตะRGZ-91B รีกัซซี่คัสตอม RGZ-91B รีกัซซี่คัสตอม. เครื่องต้นแบบอีกรุ่นของรีกัซซี่ซึ่งใช้ระบบแปลงร่างแบบปกติแทนแบ็คเวพอนซิสเต็มและมีสมรรถนะสูงกว่า อามุโร่ เรย์ได้เป็นนักบินทดสอบให้รีกัซซี่คัสตอมเพื่อใช้เก็บข้อมูลในการพัฒนารีกัซซี่ รีกัซซี่คัสตอมเป็นส่วนหนึ่งของดีไซน์ต้นฉบับ ชาร์ เคาน์เตอร์ แอทแทค โมบิลสูทวาริเอชั่น ออกแบบโดย มิกะ อาคิทากะRGZ-95 รีเซล RGZ-95 รีเซล. โมบิลสูทแบบแปลงร่างได้ซึ่งปรากฏตัวในนิยาย โมบิลสูท กันดั้มยูนิคอร์น ชื่อรีเซล (ReZEL)มาจาก Refine Zeta Gundam Escort Leader และนับเป็นรุ่นผลิตจำนวนจำกัดของรีกัซซี่เพื่อให้นายทหารของหน่วยลอนด์เบลใช้งาน รีเซลใช้ระบบแปลงร่างของ MSZ-005 เมธัสแทนการติดตั้งแบ็คเวพอนซิสเต็มและใช้ชิ้นส่วนส่วนใหญ่เป็นแบบเดียวกับของ RGM-89 เจกันเพื่อลดค่าใช้จ่ายในการผลิต รีเซลได้รับการออกแบบโดย ฮาจิเมะ คาโทกิ</doc>
