<doc id="179592" url="https://th.wikipedia.org/wiki?curid=179592" title="คาเรน ม็อก">คาเรน ม็อก คาเรน ม็อก (Karen Mok) หรือ ม่อ เหวิน เหว่ย (จีน: 莫文蔚, พินอิน: Mò Wénwèi) เกิดเมื่อวันที่ 2 มิถุนายน ค.ศ. 1970 เป็น ดารานักร้องที่ประสบความสำเร็จตั้งแต่ปี 1993 โดยเริ่มจากเป็นนักแสดง คาเรนเริ่มมีผลงานเพลงและได้รับรางวัลศิลปินหญิงยอดเยี่ยมจากรางวัลโกลเด้น เมโลดี้ ในไต้หวัน (เทียบเท่าแกรมมี่อวอร์ดของวงการเพลงจีน)รางวัลจาก MTV China, CCTV-MTV Music Honors ในปี 2000 และ 2003 และรางวัล SMG-MTV Style Gala 2004 ส่วนในปี 2005 เธอเป็นดาราเอเชียคนแรกที่ได้รับบทเด่นในละครบรอดเวย์เรื่อง Rent ภาพยนตร์ที่เธอแสดง ได้แก่ เส้าหลิน ซอคเกอร์, The God of Cookery และ So Close และภาพยนตร์เรื่อง Fallen Angels ของหว่อง คาไว ทำให้เธอได้รับรางวัลดาราสมทบหญิงยอดเยี่ยม จากเวที Hong Kong Film Award และ Golden Bauhinia Awards รวมทั้งผลงานเรื่อง The Coffin ด้วย นอกจากนี้เธอยังได้เป็นพิธีกรในงานเอ็มทีวี เอเชีย อวอร์ดส 2008 ที่มาเลเซียด้วย</doc>
