<doc id="932155" url="https://th.wikipedia.org/wiki?curid=932155" title="ฟาโรห์เนบิไรรอที่หนึ่ง">ฟาโรห์เนบิไรรอที่หนึ่ง เซวัดจ์เอนเร เนบิไรรอ (หรือเรียกอย่างอื่นว่า เนบิไรอาอูที่ 1, เนบิไรเอราเวทที่ 1) เป็นฟาโรห์แห่งอาณาจักรอียิปต์โบราณ ซึ่งปกครองอยู่ที่เมืองธีบส์ในอียิปต์บน ในช่วงราชวงศ์ที่สิบหกในช่วงระยะเวลาช่วงต่อที่สองรัชกาล รัชกาล. ในบันทึกพระนามแห่งตูริน ได้บันทึกไว้ว่าพระองค์ครองราชย์ยาวนานถึง 26 ปีและผู้สืบทอดบัลลังก์ก็ใช่พระนามว่า เนบิไรรอที่ 2 ซึ่งสันนิษฐานได้อาจจะเป็นพระราชโอรสของพระองค์ ตราประทับที่เป็นของพระองค์ ส่วนใหญ่ทำมาจากดินเหนียวหรือฟริต (วัตถุที่ใช้ทำเครื่องเคลือบหรือกระจก) มากกว่าทำจากหินสบู่ ซึ่งหมายความว่าไม่มีการทำเหมืองแร่ในทะเลทรายตะวันออกของอียิปต์ในรัชสมัยของพระองค์ มีการพบตราประทับของพระองค์สองชิ้นอยู่ที่ลิสท์ ซึ่งในขณะนั้นเป็นดินแดนส่วนหนึ่งชองชาวฮิกซอส การค้นพบนี้อาจจะแสดงให้เห็นถึงการติดต่อทางการทูตระหว่างฟาโรห์ชาวธีบส์ในอียิปต์บนและฟาโรห์ชาวฮิกซอสในอียิปต์ล่างในรัชสมัยของพระองค์ แม้ว่าจะไม่แน่นอนก็ตาม</doc>
