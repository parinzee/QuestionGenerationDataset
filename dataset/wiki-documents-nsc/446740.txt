<doc id="446740" url="https://th.wikipedia.org/wiki?curid=446740" title="กิ่งจังหวัดของประเทศญี่ปุ่น">กิ่งจังหวัดของประเทศญี่ปุ่น จังหวัดบางจังหวัดในประเทศญี่ปุ่นมีหรือเคยมีการแบ่งเป็นกิ่งจังหวัด (subprefecture) เป็นส่วนราชการอิสระซึ่งดำเงินงานธุรการที่ต่ำกว่าระดับจังหวัดลงไป จัดตั้งขึ้นเพื่อแบ่งเบาภาระของเทศบาลส่วนท้องถิ่นในการจัดทำบริการสาธารณะในท้องที่ห่างไกล อนึ่ง ไม่จำเป็นต้องระบุกิ่งจังหวัดในการเขียนที่อยู่ทางไปรษณีย์กิ่งจังหวัดในปัจจุบันกิ่งจังหวัดในปัจจุบัน. - จังหวัดฮกไกโด เป็นจังหวัดที่มีกิ่งจังหวัดมากที่สุดในญี่ปุ่น เริ่มจัดขึ้งขึ้นในปี ค.ศ. 1897 จนกระทั่งในปี ค.ศ. 2010 ฮกไกโดประกอบด้วย 14 กิ่งจังหวัดและมีสำนักงานเป็นของตนเอง เป็นสำนักงานกิ่งจังหวัดใหญ่ 9 แห่ง และสำนักงานกิ่งจังหวัดทั่วไป 5 แห่ง ดูเพิ่ม: กิ่งจังหวัดของฮกไกโด - จังหวัดคาโงชิมะ มี 2 กิ่งจังหวัดคือโอชิมะและคุมาเงะ โดยมีสำนักงานตั้งอยู่ในเมืองอามามิและนิชิโนโอโมเตะ ตามลำดับ มีพื้นที่ครอบคลุมหมู่เกาะระหว่างคาโงชิมะและโอกินาวะ - จังหวัดมิยาซากิ มีกิ่งจังหวัดเดียว ตั้งอยู่ในนิชิอูซูกิ - มหานครโตเกียว มี 4 กิ่งจังหวัดคือฮาจิโจ มิยาเกะ โองาซาวาระ และโอชิมะ คอยให้บริการผู้ที่อาศัยอยู่ในเกาะห่างไกลภายใต้การบริหารจัดการของกรุงโตเกียว - จังหวัดชิมาเนะ มีกิ่งจังหวัดเดียว บริหารเกาะโอกิ ซึ่งเดิมเป็นเกาะของเกาหลีใต้ แต่ถูกอ้างสิทธิ์โดยญี่ปุ่น - จังหวัดยามางาตะ มี 4 กิ่งจังหวัด แต่ละกิ่งจังหวัดตั้งอยู่ในสี่เขตเมืองหลักของจังหวัด ได้แก่ ยามางาตะ โยเนซาวะ ชินโจ และโชไนกิ่งจังหวัดในอดีตกิ่งจังหวัดในอดีต. - จังหวัดเฮียวโงะ เคยประกอบไปด้วย 10 กิ่งจังหวัด - จังหวัดชิบะ เคยประกอบไปด้วย 5 กิ่งจังหวัดจนกระทั่งยกเลิกในปี ค.ศ. 2003 - จังหวัดนางาซากิ เคยมี 3 กิ่งจังหวัดซึ่งครอบคลุมถึงพื้นที่เกาะห่างไกลอาทิ สึชิมะ อิกิ และ โกะโต - จังหวัดโอกินาวะ เคยมี 2 กิ่งจังหวัดคือมิยะโกะและยาเอยามะ ทั้งสองถูกยกเลิกในเดือนมีนาคม ค.ศ. 2009 - จังหวัดคาราฟูโตะ เป็นจังหวัดในอดีตของญี่ปุ่นบนเกาะซาฮาลิน ประกอบด้วย 4 กิ่งจังหวัด ตั้งแต่ปี ปัจจุบันเกาะนี้เป็นดินแดนของรัสเซีย</doc>
