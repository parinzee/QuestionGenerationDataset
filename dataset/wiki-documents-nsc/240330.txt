<doc id="240330" url="https://th.wikipedia.org/wiki?curid=240330" title="สะใภ้ไกลปืนเที่ยง">สะใภ้ไกลปืนเที่ยง สะใภ้ไกลปืนเที่ยง เป็นละครโทรทัศน์ แนว คอมเมดี้ ผลิตโดยบริษัท โพลีพลัส เอ็นเตอร์เทนเม้นท์ จำกัด (อรพรรณ วัชรพล) เขียนบทโดยปิยพร วายุภาพ กำกับโดยกฤษฎา เตชะนิโลบล ออกฉายตอนแรกวันที่ 20 เมษายน พ.ศ. 2552 ทางสถานีวิทยุโทรทัศน์ไทยทีวีสีช่อง 3เรื่องย่อ เรื่องย่อ. เมื่อ รตท.ลลิน หรือ หมวดพริกปืนพลิ้ว (แอน ทองประสม) เดินทางกลับมาเยี่ยมบ้านก็ได้ทราบว่า อารียา หรือ ขิง (เจนสุดา ปานโต) น้องของเธอกำลังตั้งท้องกับหนุ่มกรุงเทพฯที่เธอไปพบตอนเปิดบู๊ทขายผ้าไหม ซึ่งเขาทิ้งเธอไปอย่างไม่มีเยื่อใยทำให้ขิงเสียใจเป็นอย่างมาก สร้างความกลุ้มใจให้กับกำนันแพร้ว (ไพโรจน์ ใจสิงห์) และ พุดซ้อน (กาญจนา จินดาวัฒน์) ผู้เป็นแม่ ลลินพยายามถามความจริงจากน้องสาวแต่ไม่สำเร็จ ทางด้านผู้ใหญ่ก็พยายามแก้ปัญหาโดยให้ขิงแต่งงานกับ บุญช่วย หรือ ผู้ใหญ่แฮ้ว (เบญจพล เชยอรุณ) แต่เธอปฏิเสธเสียงแข็งไม่ยอมแต่งเด็ดขาด ผู้ใหญ่แฮ้วจึงหันมาสนใจลลินแทน แต่ก็ต้องอกหักเช่นเคย พริกแอบเข้าไปค้นห้องของขิงแล้วเจอนามบัตรของ จอมทัพ ทรัพย์มหาศาล (ชาคริต แย้มนาม) เธอจึงเดินทางไปกรุงเทพฯเพื่อจะเอาเรื่องกับผู้ชายคนนี้ พริกบุกเข้าไปในบริษัทแล้วทำร้ายจอมทัพต่างๆนานาโดยไม่รู้ว่า ที่จริงแล้ว จอมพล (กรรชัย กำเนิดพลอย) พี่ชายของเขาต่างหากที่ทำร้ายน้องสาวเธอ แต่แทนที่จอมทัพจะโกรธที่โดนทำร้าย เขากลับชอบใจในความแสบของลลิน เมื่อเขาบอกเรื่องนี้กับจอมพล เขาถูกขอร้องให้ช่วยปิดความลับเรื่องนี้ไว้ ซึ่งจอมทัพก็ยอมช่วยและสวมรอยเป็นจอมพลเสียเอง ลลินและ รตอ.ภัทร (อรรคพันธ์ นะมาตร์) คู่หูที่แอบชอบเธออยู่ ถูก น้ำเพชร (กัญญา รัตนเพชร์) นักข่าวอาชญากรรมตามตื้อขอสัมภาษณ์ แต่ทั้งคู่ไม่ยอม ทำให้ภัทรไม่ชอบน้ำเพชรมากจนต้องทะเลาะกันทุกครั้งที่เจอ แต่จริงๆแล้วน้ำเพชรคอยหาข่าวจากกองปรามเพื่อช่วยเหลือ อิทธิพล นักธุรกิจผู้มีเบื้องหลังเป็นเจ้าของบ่อนคาสิโนยักษ์และธุรกิจผิดกฎหมาย เพราะเขามีบุญคุณกับเธออย่างปฏิเสธไม่ได้ พริกมาคุยกับคุณหญิงเลอลักษณ์ (จินตหรา สุขพัฒน์) แม่ของจอมทัพเพื่อเรียกร้องความรับผิดชอบให้กับขิง แต่กลับถูกตอกกลับว่า น้องเธอใจง่าย ทำให้พริกโกรธมาก จอมทัพยื่นข้อเสนอที่จะดูแลอารียาและลูก แต่สิ่งที่พริกต้องการเพียงอย่างเดียว คือ เขาต้องไปขอแต่งงานและดูแลขิงที่ร้อยเอ็ด พริกหาวิธีการต่างๆมากลั่นแกล้งจอมทัพเพื่อบีบเขาให้ทำตาม แต่นั่นทำให้เขารู้สึกชอบลลินขึ้นมา เธอใช้วิธีการมอมยาเขาแล้วพาตัวไปร้อยเอ็ด เลยทำให้รู้ความจริงเพราะขิงบอกว่า ผู้ชายคนนี้ไม่ใช่คนที่ทำเธอท้อง ลลินรู้สึกผิดกับจอมทัพมาก แต่ก็ยังยืนยันที่เอาเรื่องกับจอมพลอยู่ดี แต่ชายหนุ่มกลับหนีไปเที่ยวต่างประเทศกับ แพททริเซีย หรือ แพตตี้ (ปวีณา ตันท์ศรีสุโรจน์) ลลินเลยไปทะเลาะกับคุณหญิงเลอลักษณ์แทน และนั่นเป็นสาเหตุทำให้เธอถูกพักงาน จอมทัพรู้สึกผิดที่แม่ของเขาทำให้ลลินเดือดร้อนเลยไปเยี่ยมเธอบ่อยๆ ทำให้คุณหญิงไม่พอใจมาก ยิ่งลลินเห็นแบบนั้นเธอยิ่งทำตัวใกล้ชิดจอมทัพมากขึ้น คุณหญิงเลอลักษณ์จึงให้ นวลสมร (ดารณีนุช โพธิปิติ) เจ้าของร้านเพชรจอมหลอกลวงช่วยโดยการให้ลูกสาวของเธอ ศรียุดา (พิมพ์อักษิพร วินโกมินทร์) ดึงจอมทัพออกจากลลิน คุณหญิงให้ลูกชายหมั้นกับศรียุดาและยังส่งข่าวนี้ไปหาลลิน เธอจึงจัดฉากให้เข้าใจว่า เธอกับจอมทัพได้เสียกันซึ่งชายหนุ่มก็ยินดีรับผิดชอบทุกอย่าง แต่นอกจากอยากแกล้งว่าที่แม่สามีแล้ว ลลินยังต้องการหาช่องทางที่จะสืบคดีอีกด้วย ไม่นานนักงานแต่งงานของทั้งคู่ก็เกิดขึ้น ท่ามกลางความความไม่พอใจของคุณหญิงเลอลักษณ์ ลลินไม่หยุดความสะใจแต่เพียงเท่านี้ เริ่มยั่วคุณหญิงต่อไปทันทีที่เข้าไปอยู่ในบ้าน วันหนึ่งลลินและภัทรถูกอิทธิพลไล่ล่า จอมทัพตามไปไปช่วยลลินจนถูกยิง เหตุการณ์คราวนี้ทำให้คุณหญิงเลอลักษณ์ยิ่งเกลียดเธอมากขึ้นและพยายามบีบให้ลลินเลิกกับลูกชายให้ได้ แต่จอมทัพไม่ยอมเพราะเขารักลลินจริงๆ ทำให้เธอรู้สึกผิดมากที่แต่งงานกับเขาเพียงเพราะต้องการแก้แค้นและสืบคดี จอมพลถูกแพตตี้หลอกเอาเงินแล้วไปมีชู้ ทำให้เขาเสียใจและคิดถึงอารียาขึ้นมา เลยเดินทางไปขอคืนดีกับเธอ แต่เขาก็ต้องผ่านบทพิสูจน์มากมายของกำนันแพร้วที่ทดสอบว่าที่ลูกเขยจอมกะล่อนตัวดี ทางด้านลลินและจอมทัพทั้งคู่เริ่มใกล้ชิดกันมากขึ้นๆทุกวัน เพราะจอมทัพต้องการปกป้องลลินจึงเรียนการใช้ปืนจากเธอ ทำให้ลลินรู้สึกรักจอมทัพแต่ก็ยังปากแข็ง นวลสมรและอิทธิพลจะทำการหลอกขายเพชรปลอมกันในงานเลี้ยงประมูลเพชร หมวดพริกและภัทรจึงวางแผนจับโจรกันในคราวนี้ ภัทรเห็นว่าคดีใกล้สำเร็จแล้วเลยตัดสินใจบอกรักและขอผู้หมวดคนเก่งแต่งงาน ในระหว่างนั้นจอมทัพมาเห็นทั้งคู่กำลังจับมือกันเลยเข้าใจผิด แต่ที่จริงแล้วพริกบอกปฏิเสธภัทรและให้เขาเห็นถึงความรักของน้ำเพชรที่มีต่อเขา คุณหญิงเห็นว่า งานนี้ทั้งคู่คงเลิกกันแน่ๆจึงป่าวประกาศไปทั่ว พริกรู้เรื่องก็เจ็บใจแกล้งง้อจอมทัพและควงเขามางานอย่างเปิดเผย ลลินทำตัวน่ารักมากอย่างที่ไม่เคยเป็นมาก่อน ทำให้จอมทัพรู้สึกมีความสุข แต่ขณะนั้นพอ อิทธิพล เดินเข้ามาในงาน การจับกุมตัวคนร้ายรายใหญ่ก็เกิดขึ้น คุณหญิงเลอลักษณ์เกือบถูกเขายิงตายเพราะถูกจับเป็นตัวประกัน แต่ลลินช่วยเหลือไว้ได้ทันทำให้คุณหญิงมองเธอเปลี่ยนไป จอมทัพมาได้ยินขณะที่ผู้กำกับปรีชากล่าวชมลลินว่า เธอทุ่มเทให้กับการทำงานมากถึงขนาดยอมแต่งงานปลอมๆ ทำให้เขาเสียใจมากแล้วหนีไปต่างหวัด พอลลินรู้เรื่องก็รู้สึกผิดมากและกลัวเขาไม่ยกโทษให้ แต่อารียาให้กำลังใจทำให้เธอไปตามง้อจอมทัพที่หัวหิน ที่นั่นลลินเจอจดหมายลาตายจ่าหน้าซองถึงเธอไว้ พอออกไปที่ทะเลก็เห็นชาวประมงลากศพจอมทัพขึ้นมา ลลินเสียใจร้องไห้ฟูมฟายจนกระทั่งได้ยินเสียงระเบิดหัวเราะของจอมทัพ เลยรู้ว่าโดนเขาหลอก ตำรวจสาวจอมเก่งต้องสยบให้กับนักธุรกิจหนุ่มด้วยความรัก เธอแต่งงานและจดทะเบียนสมรสกับจอมทัพจริงๆ ไม่นานหลังจากนั้นภัทรก็แต่งงานกับน้ำเพชรเช่นกัน พอขิงคลอดลูกสาวแล้ว คุณหญิงเลอลักษณ์ก็มารับหลานและพากลับไปอยู่ด้วยกันที่กรุงเทพฯ จากนั้นทุกคนในบ้าน ทรัพย์มหาศาล ก็อยู่ร่วมกันอย่างมีความสุขเพราะต่างก็มีความรักและความเข้าใจให้แก่กันและกันนักแสดงนักแสดง. - ชาคริต แย้มนาม รับบทเป็น จอมทัพ ทรัพย์มหาศาล (เล็ก) - แอน ทองประสม รับบทเป็น รตท.ลลิน โคกกระโทก (พริก) - อรรคพันธ์ นะมาตร์ รับบทเป็น ภัทร - กัญญา รัตนเพชร์ รับบทเป็น น้ำเพชร - จินตหรา สุขพัฒน์ รับบทเป็น คุณหญิงเลอลักษณ์ ทรัพย์มหาศาล - กรรชัย กำเนิดพลอย รับบทเป็น จอมพล ทรัพย์มหาศาล (ใหญ่) - เจนสุดา ปานโต รับบทเป็น อารียา โคกกระโทก (ขิง) - คัคกิ่งรักส์ คิคคิคสะระณัง รับบทเป็น ศรียุดา - ดารณีนุช โพธิปิติ รับบทเป็น นวลสมร - ปวีณา ตันท์ศรีสุโรจน์ รับบทเป็น แพททริเซีย (แพตตี้) - เบญจพล เชยอรุณ รับบทเป็น ผู้ใหญ่บุญช่วย - สมบัติ เมทะนี รับบทเป็น นายพลอัศวิน ทรัพย์มหาศาล - ไพโรจน์ ใจสิงห์ รับบทเป็น กำนันแพร้ว โคกกระโทก - กาญจนา จินดาวัฒน์ รับบทเป็น พุดซ้อน โคกกระโทก - สมบัติ ขจรไชยกุล รับบทเป็น อิทธิพล - จตุพล ชมภูนิช รับบทเป็น ผู้กำกับปรีชา - สมเจต พยัฆโส รับบทเป็น หมู่เข่ง - ภานุพงศ์ เศรษฐเสถียร รับบทเป็น หรั่ง - อุ่นเรือน ราโชติ รับบทเป็น นุ่ม - วาทินี เข็มเพชร รับบทเป็น นวลตัวละครตัวละคร. - เลอลักษณ์ คุณหญิงนายพล เจ้าของโรงแรมใหญ่ เป็นผู้ดีเก่าที่รวยสมบัติจนมาสร้างโรงแรมให้ลูกบริหารกิจการ เจ้ายศเจ้าอย่าง ดูถูกคนจน ซูฮกไฮโซด้วยกัน เชื่อคนง่าย โดนหลอกด่าก็ยังไม่รู้ รักและหวงลูกชายยิ่งกว่าอะไรดี อวดฉลาดแต่ถูกหลอกอยู่เสมอ- ลลิน(พริก) ผู้หมวดหญิงใจเด็ดประจำกองปราบฯวัย 27ปี นิสัยใจร้อนวู่วาม ชอบใช้กำลังก่อนสมอง รักความยุติธรรม ภายนอกมองเหมือนสาวห้าว แต่ลึกๆเป็นคนใจอ่อน รักน้องสาวมากเพราะเห็นน้องสาวเป็นคนซื่อและอ่อนแอ จึงต้องคอยดูแลปกป้องน้องสาวมาตลอด ปากแข็ง ฟอร์มจัด รักจอมทัพมานานแต่แกล้งทำเป็นไม่รัก เพราะกลัวจะเสียหน้าและเสียฟอร์ม- จอมทัพ(เล็ก) นักธุรกิจหนุ่มวัย28 ลูกชายนายทหารใหญ่ นิสัยเป็นคนใจดี ขี้สงสาร มีความเป็นสุภาพบุรุษสูง เป็นผู้ใหญ่เกินอายุ เพราะมีพี่ชายนิสัยเด็กและไม่เอาถ่านเลยต้องคอยรับผิดชอบทุกอย่างแทนพี่ชายเสมอ เป็นลูกพ่อ เพราะนิสัยเหมือนพ่อและเข้ากับพ่อได้เป็นอย่างดี ขณะที่กับแม่มักจะหาเรื่องขัดใจแม่ได้เสมอ แม้กระทั่งเรื่องที่แต่งงานกับผู้หญิงที่แม่ไม่ชอบ- ภัทร นายตำรวจวัย 24ปี ตำรวจรุ่นน้องคู่หูของลลิน หลงรักลลินมานาน แต่ไม่กล้าบอก เพราะกลัวความโหดของลลิน เลยทำได้แค่เป็นมดแดงแฝงพวงมะม่วงไปวันๆ จนมาเจอน้ำเพชรซึ่งเป็นคู่กัดกันแต่เพราะน้ำเพชรดีกับเขามากเลยแพ้ใจและหันไปรักน้ำเพชรแทน- น้ำเพชร นักข่าวหนังสือพิมพ์สายอาชญากรรม เคยเป็นนักข่าวสายการเมืองแต่เพราะความจำเป็นเลยต้องย้ายมาทำงานสายนี้และได้รู้จักกับภัทร อดีตเคยฐานะยากจนมาก แต่เพราะอิทธิพลให้ความช่วยเหลือส่งเสีย จึงเรียนจบ และต้องยอมเป็นสายโจรให้อิทธิพลเพื่อทดแทนบุญคุณ นิสัยเป็นคนร่าเริงสดใส ปากร้าย แต่ลึกๆมีปมด้อยเพราะต้องทำงานที่ไม่อยากทำ แอบรักภัทรมาตลอด- อารียา(ขิง) สาวชาวบ้านวัย25ปี เป็นหัวหน้ากลุ่มแม่บ้านทอผ้าไหมประจำตำบล นิสัยเรียบร้อย อ่อนโยน ใจเย็น ขี้สงสาร รักจริงและหวังจะมีความรักอย่างที่ฝัน ไม่ค่อยสู้คน รักพี่สาวมาก เพราะพี่สาวคอยดูแลเธอมาอย่างดี รักจอมพลมากและอภัยได้ทุกอย่างแม้กระทั่งจอมพลทำเธอท้องและทิ้งเธอไปก็ไม่เคยปริปากว่าสักคำ เพราะหวังว่าจอมพลจะคิดได้และหวนกลับมารักเธอในสักวัน- จอมพล(ใหญ่) ชายหนุ่มวัย29 ปี พี่ชายของจอมทัพ นิสัยเป็นลูกแหง่ติดแม่ เจ้าชู้ ขี้เกียจรักสนุก ไม่ชอบทำงาน ขี้อ้อนแม่ และรู้วิธีขอทุกอย่างกับแม่ ไม่ถูกกับพ่อเพราะทำตัวไม่ดีเลยถูกพ่อด่าเป็นประจำ ชอบสร้างปัญหาให้น้องชายตามแก้ รักคนที่ภายนอกและรูปร่าง แต่สุดท้ายก็แพ้ความดีของผู้หญิงบ้านๆอย่างอารียา- ศรียุดา(ยุดา) หญิงสาววัย27ปี ลูกสาวนวลสมร เป็นผู้ดีเก่า ฉลาด เจ้าเล่ห์ เคยเป็นลูกเศรษฐีและใช้เงินสุรุ่ยสุร่าย จนตอนหลังเงินหมด เลยจำเป็นต้องร่วมมือกับแม่ทำงานให้อิทธิพล แอบชอบจอมทัพมานาน แต่จอมทัพไม่เล่นด้วยซักทีเลยต้องหาวิธีมัดใจเขาให้ได้โดยใช้เลอลักษณ์เป็นสะพานแต่สุดท้ายก็ไม่สำเร็จ- นวลสมร หญิงวัย58 เป็นเจ้าของร้านเพชรที่เปิดร้านบังหน้า แต่แท้จริงเป็นแก๊งค์ต้มตุ๋นขายเพชรปลอมให้ไฮโซโดยมีลูกสาวเป็นผู้ช่วย อดีตเคยร่ำรวยแต่ตอนหลังเงินหมดเลยต้องทำงานให้อิทธิพล ทะเยอทะยานอยากได้อยากมี โดยเฉพาะอยากให้ลูกสาวมาเป็นสะใภ้ของเลอลักษณ์เลยพยายามทำทุกวิถีทาง รวมถึงร่วมมือกับเลอลักษณ์เล่นงานลลินอีกด้วย- อิทธิพล หนุ่มใหญ่วัย40 เศษๆ เป็นเจ้าของธุรกิจมากมายรวมถึงบ่อนคาสิโนและธุรกิจผิดกฎหมายอีกมากมาย นิสัยภายนอกทำตัวเป็นคนดี ใจบุญ ชอบช่วยเหลือผู้ยากไร้และให้โอกาสคนอื่น แต่แท้จริงแล้วตั้งใจเลี้ยงคนเพื่อให้มาช่วยงานผิดกฎหมายโดยใช้บุญคุณมาอ้าง เลือดเย็น ทำได้ทุกอย่างเพื่อผลประโยชน์- อัศวิน นายทหารใหญ่ที่เพิ่งเกษียณไปได้ไม่นาน สามีของเลอลักษณ์ เป็นชายชาติทหารที่รักความยุติ ไม่ชอบเห็นใครถูกรังแก เป็นพ่อที่ดุสำหรับจอมพล แต่เป็นพ่อที่ใจดีและมีอารมณ์ขันสำหรับจอมทัพ ดุลูกแต่เกรงใจภรรยา เป็นคนที่คอยช่วยลลินเวลาถูกเลอลักษณ์แกล้ง และทุกครั้งก็มักจะถูกเลอลักษณ์เล่นงานที่เข้าข้างลลิน- กำนันแพร้ว กำนันแหนบทองคำแห่งอำเภอพนมไพรจังหวัดร้อยเอ็ด เป็นคนดุ ใจเด็ดและหวงลูกสาวมาก ยิ่งลูกสาวถูกย่ำยีจนท้องก็ยิ่งโกรธผู้ชายที่รังแกลูกสาว แต่ถึงจะดุยังไง ถ้าลูกสาวขออะไรก็จะยอมทุกอย่าง พุดซ้อน แม่ของลลิน เป็นชาวบ้านมีอาชีพทอผ้าไหม รักลูกและสามี และศรีภรรยาที่ดี มองผิวเผินเป็นผู้หญิงเรียบร้อยใจดี แต่เวลาโมโหก็ไม่มีใครเอาอยู่เหมือนกัน- อิงอร แม่ของน้ำเพชร นิสัยเป็นคนใจเย็น อ่อนแอ ป่วยบ่อย และขี้กลัว ทำให้ลูกสาวต้องคอยดูแลทะนุถนอม รักลูกมากเพราะมีกันอยู่แค่2คนบุญช่วย(ผู้ใหญ่เฮ้ว) ผู้ใหญ่บ้านคนซื่อ เป็นเดือนประจำตำบลเพราะชาวบ้านมองว่าหล่อที่สุดเป็นลูกไล่ของกำนันแพร้ว ใฝ่ฝันจะเป็นลูกเขยกำนันแพร้วให้ได้ นิสัยเป็นคนตามหารักแท้ตลอดเวลา หลงรักอารียาและลลิน แต่ก็ไม่เคยสมหวัง จนสุดท้ายมาแพ้ใจนวลและนุ่มในที่สุด- นุ่ม สมุนมือขวาของเลอลักษณ์ เป็นคนใช้ในบ้านที่ทำหน้าที่ทุกอย่างแย่หมดดีอย่างเดียวคือ สอพลอเจ้านาย เป็นผู้ช่วยเลอลักษณ์ในการรังแกลลินแต่ก็แพ้ภัยตัวเองทุกที หลงรักบุญช่วยตั้งแต่แรกพบ และพยายามเอาชนะใจบุญช่วยจนสำเร็จนวล สมุนมือซ้ายของเลอลักษณ์ พูดจาฉอเลาะ มีหน้าที่หลักเป็นปากเอาไว้ด่าแทนเลอลักษณ์ได้เสมอ ประจบเก่งเป็นที่สุด เข้าตำรานายว่าขี้ข้าพลอย หลงรักบุญช่วยจนขัดแย้งกับนุ่ม แต่สุดท้ายก็ตกลงกันได้และยอมเป็นเมียของบุญช่วยพร้อมกันในที่สุด- ผู้กำกับปรีชา ผู้บังคับบัญชาของลลิน มักจะได้รับเรื่องร้องเรียนเกี่ยวกับความใจร้อนและวู่วามของลลินมาให้ร้อนหูและร้อนใจเสมอ โดยเฉพาะเลอลักษณ์จะมีเรื่องมาต่อว่าผู้กำกับบัญชาเกี่ยวกับลลินตลอดเวลา จนบางครั้งผู้กำกับบัญชาก็ต้องสั่งพักงานลลินบ้าง เป็นคนตรงๆ เสียงดัง แต่ลูกน้องรัก- หมู่เข่ง ตำรวจในกองปราบ เป็นผู้ช่วยลลิน และเป็นลูกไล่ของลลิน เป็นคนซื่อๆ ไม่ค่อยฉลาดนัก มักจะคอยเอาใจช่วยลลินเวลาที่โดนผู้กำกับปรีชาเรียกไปทำโทษ- แพทริเซีย (แพ๊ตตี้) นางแบบสาวที่ใกล้ปลดระวาง เหลือแต่เปลือกนอก ทำตัวไฮโซ คอยหลอกจับผู้ชายรวยๆ เมื่อมาเจอกับจอมพลก็เกาะจอมพลแน่นเพื่อหวังเอาเงิน แต่สุดท้ายจอมพลก็รู้ความจริงว่าแพ๊ตตี้ก็คือปลิงดีๆนี่เอง</doc>
