<doc id="703479" url="https://th.wikipedia.org/wiki?curid=703479" title="โรงเรียนอัลฟุรกอนศึกษา-อยุธยา">โรงเรียนอัลฟุรกอนศึกษา-อยุธยา โรงเรียนอัลฟุรกอนศึกษา ตั้งอยู่ เลขที่ 98, ม.1, ต.ลาดบัวหลวง, อ.ลาดบัวหลวง, จ.พระนครศรีอยุธยา 13230, โทร: 035-379 641, 081-702 2275ประวัติ ประวัติ. โรงเรียนอัลฟุรกอนศึกษาได้รับใบอนุญาตให้เปิดเป็นโรงเรียนสอนศาสนาและภาษาอาหรับ ตั้งแต่วันที่ 29 พฤศจิกายน 2538 บนเนื้อที่ 5 ไร่ ซึ่งได้รับบริจาคจากผู้มีจิตศรัทธาคือ ฮัจญะฮฺมัยมูนะฮฺ ขุนทอง (ร่อฮิมะฮัลลอฮฺ) มีอิหม่ามเชคอาลี อีซา (ร่อฮิมะฮุลลอฮฺ) เป็นผู้อำนวยการสอน และริเริ่มกิจการ พร้อมทั้งได้รับเงินบริจาคจากพี่น้องมุสลิมผู้มีจิตศรัทธาหลายท่านที่ให้การสนับสนุน ทำให้กิจการดำเนินไปด้วยดีโรงเรียนอัลฟุรกอนศึกษา เป็นโรงเรียนประจำ มีทั้งนักเรียนชายและหญิง แรกเริ่มอาคารเรียนเป็นเพียงอาคารไม้ 2 ชั้น มี 6 ห้องเรียน มีหอพักนักเรียนหญิง เป็นอาคารคอนกรีตเสริมเหล็กสูง 4 ชั้น มีทั้งหมด 8 ห้อง ส่วนหอพักนักเรียนชายพักรวมกันอยู่ใต้มัสยิด ซึ่งอยู่ด้านหน้าของโรงเรียน ต่อมาเมื่อมีนักเรียนเพิ่มมากขึ้น หอพักและห้องเรียนไม่สามารถรองรับนักเรียนเข้าใหม่ได้เพียงพอ ทางโรงเรียนจึงได้สร้างอาคารเรียนหลังใหม่ขึ้นอีกหลังหนึ่ง เป็นอาคารคอนกรีตเสริมเหล็ก 4 ชั้น เมื่อวันที่ 31 ตุลาคม 2541 ชั้นบนของอาคารเป็นที่พักอาศัยของนักเรียนชาย ชั้น 2 และ 3 เปิดเป็นห้องเรียน มีทั้งหมด 9 ห้อง ชั้นล่างเป็นห้องโถงอเนกประสงค์ แบ่งเป็นห้องธุรการ ห้องพักครู และห้องพยาบาล ส่วนหอพักนักเรียนหญิงจากอาคารไม้ที่เคยใช้เป็นที่ทำการสอน ได้เปลี่ยนเป็นหอพักหญิง เนื่องจากอาคารเดิมรองรับนักเรียนหญิงได้ไม่เพียงพอสัญลักษณ์โรงเรียน สัญลักษณ์โรงเรียน. ความหมายของตราสัญลักษณ์ ความรู้คือประทีป العِــلـْـمُ نــُورٌ- หนังสือ หมายถึง ความรู้อันมากมายทั้งที่มาจากอัลกุรอาน และซุนนะฮฺของท่านร่อซูล (ศ็อลล้อลลอฮุอะลัยฮิวะซัลลัม) - ดวงอาทิตย์ หมายถึง แสงสว่าง หรือประทีป - แสงที่ส่องออกมาจากดวงอาทิตย์ หมายถึง ความรู้ที่ศึกษาเล่าเรียนมานั้นส่องสว่างเป็นประโยชน์ทั้งกับผู้เรียน และสังคมโดยรอบปรัชญาการศึกษา ปรัชญาการศึกษา. รู้จริง ยืนหยัด จริยธรรมดี มีวินัย- รู้จริง หมายถึง การศึกษาเรียนรู้เกี่ยวกับศาสนา และภาษาอาหรับอย่างแตกฉาน- ยืนหยัด หมายถึง การยืนหยัดอยู่บนแนวทางที่ถูกต้อง ทั้งในเรื่องของศาสนา และการดำเนินชีวิตประจำวัน- จริยธรรมดี หมายถึง การปฏิบัติตนตามมารยาทอิสลามที่ดีงาม อ่อนน้อมถ่อมตน- มีวินัย หมายถึง การดำรงชีวิตอย่างมีวินัย มีความรับผิดชอบทั้งต่อตนเอง และผู้อื่น</doc>
