<doc id="99306" url="https://th.wikipedia.org/wiki?curid=99306" title="จักรพรรดินีเทเม">จักรพรรดินีเทเม จักรพรรดินีเทเม (; 25 มิถุนายน พ.ศ. 2427 – 17 พฤษภาคม พ.ศ. 2494) พระนามเดิม ซะดะโกะ คุโจ () เป็นจักรพรรดินีอัครมเหสีในจักรพรรดิไทโช และเป็นพระราชมารดาในจักรพรรดิโชวะ โดยจักรพรรดินีเทเมเป็นจักรพรรดินีแห่งญี่ปุ่นองค์สุดท้ายที่มาจากตระกูลฟุจิวะระ (สายตระกูลคุโจ)พระราชประวัติ พระราชประวัติ. จักรพรรดินีเทเมเป็นธิดาของมิชิตะกะ คุโจ (九条 道孝) กับอิกุโกะ โนะมะ (野間 幾子) ประสูติที่กรุงโตเกียว พระองค์ได้เสกสมรสกับมกุฎราชกุมารโยะชิฮิโตะเมื่อวันที่ 25 พฤษภาคม พ.ศ. 2443 ต่อมาพระนางได้ทรงเป็นจักรพรรดินีเมื่อพระสวามีเสด็จขึ้นครองราชย์เป็นสมเด็จพระจักรพรรดิแห่งญี่ปุ่นเมื่อวันที่ 30 กรกฎาคม พ.ศ. 2455 เนื่องด้วยสุขภาพพระสวามีของพระนางประชวรมาโดยตลอด พระนางจึงทรงมีอิทธิพลต่อราชสำนักญี่ปุ่นอย่างมาก นอกจากนั้นพระองค์ยังทรงเป็นองค์สภานายิกาสภากาชาดญี่ปุ่นอีกด้วยพระราชโอรส-ธิดา พระราชโอรส-ธิดา. สมเด็จพระจักรพรรดินีเทเม ได้ให้พระประสูติกาลพระราชโอรส 4 พระองค์แก่สมเด็จพระจักรพรรดิไทโช คือ:1. จักรพรรดิโชวะ (พ.ศ. 2444 – 2532) พระนามเดิม เจ้าชายฮิโระฮิโตะ เจ้ามิชิ เสกสมรสกับเจ้าหญิงนะงะโกะแห่งคุนิ มีพระราชโอรส-ธิดาเจ็ดพระองค์ 2. เจ้าชายยะซุฮิโตะ เจ้าชิชิบุ (พ.ศ. 2445 - 2496) พระยศเดิม เจ้าอะสึ เสกสมรสกับเซะสึโกะ มะสึไดระ ไม่มีพระราชบุตร 3. เจ้าชายโนะบุฮิโตะ เจ้าทะกะมะสึ (พ.ศ. 2448 - 2530) พระยศเดิม เจ้าเทะรุ เสกสมรสกับคิกุโกะ โทะกุงะวะ ไม่มีพระราชบุตร 4. เจ้าชายทะกะฮิโตะ เจ้ามิกะซะ (พ.ศ. 2458 - ปัจจุบัน) พระยศเดิม เจ้าซุมิ เสกสมรสกับยุริโกะ ทะกะงิ มีพระโอรส-ธิดาห้าพระองค์ดำรงพระยศพระพันปีหลวง ดำรงพระยศพระพันปีหลวง. หลังจากการเสด็จสวรรคตของสมเด็จพระจักรพรรดิไทโชเมื่อวันที่ 25 ธันวาคม พ.ศ. 2469 พระนางก็ได้รับการสถาปนาเป็นพระราชชนนีหรือพระพันปีหลวง (皇太后) พระองค์จึงมีพระนามว่า สมเด็จพระจักรพรรดินีเทเม พระพันปีหลวง () หลังจากนั้นเมื่อญี่ปุ่นเข้าร่วมสงครามโลกครั้งที่ 2 พระนางก็ทรงคัดค้านการเข้าร่วมนั้นอย่างเต็มที่และอย่างเปิดเผย ซึ่งสิ่งนี้ทำให้พระนางทรงต้องมาทะเลาะกับพระราชโอรสของพระองค์สวรรคต สวรรคต. หลังสงครามโลกครั้งที่สองสงบลงได้ไม่นาน สมเด็จพระจักรพรรดินีได้เสด็จสวรรคตที่พระราชวังโอมิยะ กรุงโตเกียว ขณะมีพระชนมายุได้ 66 พรรษา และทรงดำรงตำแหน่งเป็นสมเด็จพระจักรพรรดินีอยู่ 14 พรรษา ตั้งแต่ปี พ.ศ. 2455-2469 และดำรงตำแหน่งพระพันปียาวนานถึง 25 พรรษาพระอิสริยยศพระอิสริยยศ. - ท่านหญิงซะดะโกะ คุโจ - เจ้าหญิงซะดะโกะ มกุฎราชกุมารีแห่งญี่ปุ่น - สมเด็จพระจักรพรรดินีซะดะโกะ - สมเด็จพระจักรพรรดินีซะดะโกะ พระพันปีหลวง - สมเด็จพระจักรพรรดินีเทเม (พระนามหลังการสวรรคต)พงศาวลี</doc>
