<doc id="169683" url="https://th.wikipedia.org/wiki?curid=169683" title="เอ็ดก้าร์ แอลลแลน โป">เอ็ดก้าร์ แอลลแลน โป เอ็ดการ์ แอลแลน โป () 19 มกราคม ค.ศ. 1809- 7 ตุลาคม ค.ศ. 1849 นักเขียนชาวอเมริกันผู้เขียนเรื่องนิยายสืบสวนเรื่องแรกของโลกคือเรื่องสั้นชื่อ ฆาตกรรมที่ถนนมอร์ก () ทำให้เขาได้รับยกย่องให้เป็นบิดาแห่งรหัสคดี โป พร้อมกับงานเขียนที่เขาเรียกว่า ตรรกนิยาย และ แชฟวาลีส์ เซ. โอกุสต์ ดูแป็ง-ตัวเอกของเรื่อง ได้ร่วมกันสถาปนานิยายสืบสวนในฐานะวรรณกรรมที่เป็นเอกเทศอีกตระกูลหนึ่ง โปเป็นนักเขียนคนแรกที่สร้างตัวละครให้มีบทบาทหรือความสามารถสำคัญอยู่ที่การค้นหาความจริงซึ่งถูกปิดบังซ่อนเร้น โอกุสต์ ดูแป็ง นักสืบคนแรกในโลกวรรณกรรมปรากฏบทบาทต่อมาในเรื่องสั้นอีก 2 เรื่อง โปสร้างสัญนิยมอันเป็นพื้นฐานของนิยายสืบสวนไว้หลายอย่าง ที่เห็นได้ชัดคือนักสืบผู้ฉลาดปราดเปรื่อง, ปริศนาห้องปิดตาย, และตำรวจที่เงอะงะงุ่มง่าม การแสดงเงื่อนงำทั้งหมดให้ปรากฏในเรื่องแต่ใช้มุมมองเบนความสนใจของผู้อ่านไปที่อื่นจนค้นไม่พบความจริงก็เป็นสัญนิยมอีกอย่างของโป เขายังริเริ่มวิธีการให้คู่หูนักสืบเป็นผู้บรรยายเรื่องและวางรูปแบบของนักสืบเก้าอี้นวม สัญนิยมเหล่านี้กลายเป็นขนบที่นักเขียนรหัสคดีรุ่นหลังยึกถือเป็นแบบอย่าง และบ้างก็ปรับเปลี่ยนให้เหมาะกับยุคสมัย วรรณกรรมตระกูลนี้จึงได้รับความนิยมเพิ่มขึ้น</doc>
