<doc id="763443" url="https://th.wikipedia.org/wiki?curid=763443" title="การตกเลือดใต้เยื่อตา">การตกเลือดใต้เยื่อตา การตกเลือดใต้เยื่อตา () เยื่อตามีหลอดเลือดขนาดเล็กเปราะบางจำนวนมากซึ่งแตกง่าย เมื่อหลอดเลือดนี้แตก เลือดจะไหลสู่ช่องระหว่างเยื่อตาและส่วนตาขาว การตกเลือดใต้เยื่อตาอาจเกิดจากการไอจามเฉียบพลันหรือรุนแรง หรือเกิดจากความดันโลหิตสูง หรือเป็นผลข้างเคียงจากสารกันเลือดเป็นลิ่ม นอกจากนี้อาจเกิดจากการยกของหนัก อาเจียนหรือการถูตาแรงเกิน ในกรณีอื่น อาจเกิดจากการถูกบีบคอหรือการเบ่งเนื่องจากท้องผูก และยังอาจเป็นผลจากภาวะแทรกซ้อนหลังผ่าตัดเล็กน้อยในการผ่าตัดตา เช่น เลสิก ขณะที่รอยฟกช้ำตรงแบบมีสีดำ ๆ หรือเขียวคล้ำใต้ผิวหนัง การตกเลือดใต้เยื่อตาทีแรกปรากฏเป็นสีแดงสดใต้เยื่อตาที่โปร่งใส ต่อมา การตกเลือดอาจลุกลามและกลายเป็นสีเขียวหรือเหลืองคล้ายรอยฟกช้ำ โดยทั่วไปหายเองใน 2 สัปดาห์ แม้ดูภายนอกแล้วอาจน่าตกใจ แต่โดยทั่วไปการตกเลือดใต้เยื่อตาไม่เจ็บและเป็นภาวะที่ไม่มีอันตราย ทว่า มันอาจสัมพันธ์กับความดันโลหิตสูง การบาดเจ็บต่อตาหรือฐานกะโลหกแตกหากไม่เห็นขอบล่างของการตกเลือด</doc>
