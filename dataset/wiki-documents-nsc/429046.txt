<doc id="429046" url="https://th.wikipedia.org/wiki?curid=429046" title="เก็ตออฟออฟมายคลาวด์">เก็ตออฟออฟมายคลาวด์ เก็ตออฟออฟมายคลาวด์ () เป็นเพลงของเดอะโรลลิงสโตนส์ แต่งขึ้นเพื่อวางจำหน่ายเป็นซิงเกิลหลังจากความสำเร็จอย่างล้นหลามของ (I Can't Get No) Satisfaction ในปี ค.ศ. 1965 วางจำหน่ายในเดือนพฤศจิกายน ค.ศ. 1965 และขึ้นถึงอันดับหนึ่งทั้งชาร์ตซิงเกิลแห่งสหราชอาณาจักรและบิลบอร์ดฮอต 100 สมาชิกวงกล่าวให้สัมภาษณ์ในปี 1971 ว่า เพลงนี้แต่งขึ้นอย่างเร่งรีบตามคำขอของแอนดรูว์ ลูก โอลแดม โปรดิวเซอร์ ที่ต้องการเก็บเกี่ยวความสำเร็จหลังจากวงได้รับความนิยมเป็นอย่างสูงจากซิงเกิล (I Can't Get No) Satisfaction ที่ติดอันดับหนึ่งทั่วยุโรปและสหรัฐอเมริกา ทั้งแฟนเพลงและผู้จัดการต่างคาดหวังว่าให้พวกเขาจะมีผลงานใหม่ออกมา จนรู้สึกเหนื่อยหน่าย และแต่งเพลงนี้ออกมาเหมือนเป็นปฏิกิริยาตอบโต้ เนื้อเพลงสื่อความหมายว่า "ออกไปให้พ้น อย่ามายุ่งกับฉัน" เพลงนี้ยังสื่อถึงบุคลิกของวงที่มีความเป็นขบถ ก้าวร้าว เป็น "เด็กเลว" (bad boy) เก็ตเอาต์ออฟมายคลาวด์ แต่งโดยมิก แจ็กเกอร์ และคีธ ริชาร์ด มีจุดเด่นที่ท่อนอินโทรกลองโดย ชาร์ลี วัตต์ และลีดกีตาร์สองตัวโดยไบรอัน โจนส์และคีธ ริชาร์ด ริชาร์ดให้สัมภาษณ์นิตยสารโรลลิงสโตนในปี 1971 ว่า ในความเห็นของเขา คิดว่าเพลงนี้เป็นผลงานโปรดิวส์ที่แย่ที่สุดของแอนดรูว์ ลูก โอลแดม</doc>
