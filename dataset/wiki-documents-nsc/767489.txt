<doc id="767489" url="https://th.wikipedia.org/wiki?curid=767489" title="Honey Hero คู่รักนักสู้">Honey Hero คู่รักนักสู้ Honey Hero คู่รักนักสู้ เป็นรายการเกมโชว์ที่มีรูปแบบจากรายการ Mein Mann kann ของบริษัท Red Arrow International ประเทศเยอรมนี และบริษัท เวิร์คพอยท์ เอ็นเทอร์เทนเมนท์ จำกัด (มหาชน) ทำการซื้อลิขสิทธิ์มาผลิตในรูปแบบภาษาไทย โดยเริ่มออกอากาศตั้งแต่วันที่ 13 กุมภาพันธ์ พ.ศ. 2559 ทุกวันเสาร์ 13.30 - 14.30 น. ทางช่องเวิร์คพอยท์ ต่อจากรายการMy Man Can แฟนฉันเก่งผู้ดำเนินรายการผู้ดำเนินรายการ. - เพ็ชรทาย วงษ์คำเหลา (13 กุมภาพันธ์ 2559 - 23 เมษายน 2560) - สุดารัตน์ บุตรพรหม (13 กุมภาพันธ์ 2559 - 24 ธันวาคม 2559) - วรัทยา นิลคูหา (31 ธันวาคม 2559 - 30 ธันวาคม 2560) - โก๊ะตี๋ อารามบอย (30 เมษายน 2560 - 30 ธันวาคม 2560)กติกา กติกา. ในแต่ละสัปดาห์จะมีผู้เข้าแข่งขันซึ่งเป็นคู่สามี-ภรรยา / คู่เพื่อน หรือคู่อื่นๆ (ซึ่งในรายการจะเรียกว่า "คู่รักนักสู้") ทั้งหมด 4 คู่ เล่นเกมแข่งขัน 4 เกม เพื่อสะสมคะแนน โดยในแต่ละเกม หลังจากที่ทราบกติกาของเกมนั้นแล้ว ทุกคู่จะโหวตเลือกคู่ที่คิดว่าอ่อนที่สุดในเกมนั้นเพื่อมาเล่นเกมนั้น (หากผลโหวตเสมอ พิธีกรจะสุ่มเลือกคู่อ่อน 1 คู่จากคู่ที่เสมอกันด้วยการจับฉลาก) จากนั้น คู่อ่อนมีสิทธิ์พิสูจน์ตัวเองโดยการเลือก 1 ใน 3 คู่ที่เหลือมาเป็นคู่ท้าชิง ซึ่งถ้าคู่อ่อนชนะ คะแนนของเกมนั้นจะเป็นของคู่อ่อนคู่เดียว แต่ถ้าคู่ท้าชิงชนะ คะแนนของเกมนั้นจะถูกแบ่งให้กับทั้ง 3 คู่ที่ไม่ได้เป็นคู่อ่อน หลังจบ 4 เกม 2 คู่ที่มีคะแนนมากที่สุดจะมีสิทธิ์เล่นเกมตัดสิน ซึ่งถ้าคู่ไหนชนะในเกมนี้ จะได้เป็น "สุดยอดคู่รักนักสู้" ประจำสัปดาห์ทันที</doc>
