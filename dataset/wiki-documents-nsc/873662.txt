<doc id="873662" url="https://th.wikipedia.org/wiki?curid=873662" title="ธงชาติอันดอร์รา">ธงชาติอันดอร์รา ธงชาติอันดอร์รา เริ่มใช้เมื่อปี ค.ศ. 1866 เป็นธงสามสีประกอบด้วยสีน้ำเงิน สีเหลืองและสีแดง เรียงตามแนวตั้ง มีตราแผ่นดินของอันดอร์ราประดับตรงกลางแถบสีเหลือง โดยแถบสีเหลืองมีความกว้างกว่าแถบสีน้ำเงินและสีแดงเล็กน้อย การออกแบบธงชาติอันดอร์รามีความเกี่ยวข้องกับธงชาติฝรั่งเศส, ธงแคว้นกาตาลุญญาและธงเทศบาลฟัว ซึ่งทั้งสามดินแดนติดต่อกับอันดอร์รา โดยลักษณะธงสามสีเรียงตามแนวตั้งคล้ายกับธงชาติฝรั่งเศส แถบตรงกลางที่กว้างกว่าอีกสองแถบคล้ายกับธงราชบัลลังก์อารากองในอดีตและแถบสีแดงสามแถบแนวตั้งบนตราแผ่นดินคล้ายกับธงเคาน์ตีฟัว รวมถึงสีน้ำเงินและสีแดงยังใช้ในธงชาติฝรั่งเศส (เทศบาลฟัว) ส่วนสีเหลืองและสีแดงใช้ในธงชาติสเปน (แคว้นกาตาลุญญา) ธงชาติอันดอร์ราคล้ายกับธงชาติโรมาเนีย, ธงชาติมอลโดวาและธงชาติชาด แต่ต่างกันที่แถบบนธงของทั้งสามประเทศนั้นมีขนาดเท่ากันธงในอดีต</doc>
