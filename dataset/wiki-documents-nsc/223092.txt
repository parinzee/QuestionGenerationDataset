<doc id="223092" url="https://th.wikipedia.org/wiki?curid=223092" title="ธาริษา วัฒนเกส">ธาริษา วัฒนเกส ธาริษา วัฒนเกส (30 พฤศจิกายน 2492 - ) กรรมการสภามหาวิทยาลัยผู้ทรงคุณวุฒิ จุฬาลงกรณ์มหาวิทยาลัย อดีตผู้ว่าการธนาคารแห่งประเทศไทย สำเร็จการศึกษาชั้นมัธยมศึกษาตอนปลาย จากโรงเรียนเตรียมอุดมศึกษา เรียนจบเศรษฐศาสตรบัณฑิต เศรษฐศาสตรมหาบัณฑิต จากมหาวิทยาลัยเคโอ กรุงโตเกียว ประเทศญี่ปุ่น และเรียนจบเศรษฐศาสตรดุษฎีบัณฑิต จากมหาวิทยาลัยวอชิงตัน เซนต์หลุยส์ สหรัฐอเมริกา และอบรมหลักสูตรการบริหารระดับสูง จากมหาวิทยาลัยฮาร์วาร์ด ดร.ธาริษา วัฒนเกส เริ่มทำงานในธนาคารแห่งประเทศไทย ตั้งแต่ปี พ.ศ. 2518การดำรงตำแหน่งผู้ว่าการธนาคารแห่งประเทศไทย การดำรงตำแหน่งผู้ว่าการธนาคารแห่งประเทศไทย. ดร.ธาริษา วัฒนเกส ได้รับพระบรมราชโองการโปรดเกล้าฯ แต่งตั้งให้ดำรงตำแหน่งผู้ว่าการธนาคารแห่งประเทศไทย เมื่อวันที่ 8 พฤศจิกายน พ.ศ. 2549 เป็นสตรีไทยคนแรกที่ได้ดำรงตำแหน่งนี้ ผลงานโดดเด่นในระหว่างที่ดำรงตำแหน่ง คือ การพัฒนาระบบการชำระเงินให้ทันสมัย ยังผลให้เกิดระบบการโอนเงินรายใหญ่ที่มีการปรับกระทบยอดหักบัญชีกันทันที (RTGS: Real-Time-Gross-Settlement) เป็นระบบ RTGS ระบบแรกของทวีปเอเชีย ปัจจุบันเรียกว่า BAHTNET</doc>
