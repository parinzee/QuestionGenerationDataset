<doc id="369440" url="https://th.wikipedia.org/wiki?curid=369440" title="ธวัชชัย สมุทรสาคร">ธวัชชัย สมุทรสาคร พลเอก ธวัชชัย สมุทรสาคร กรรมการในคณะกรรมการประสานงาน รวม 3 ฝ่ายตามคำสั่งนายกรัฐมนตรี ที่ 336/2558 สมาชิกสภาขับเคลื่อนการปฏิรูปประเทศ อดีตสมาชิกสภาปฏิรูปแห่งชาติ เป็นอดีตแม่ทัพภาคที่ 2 เป็นคณะกรรมการติดตาม ตรวจสอบ และประเมินผลการดำเนินการ และการบริหารงานของคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และเป็นประธานบริหารบริษัท รถไฟฟ้า ร.ฟ.ท. จำกัดประวัติ ประวัติ. พลเอก ธวัชชัย สมุทรสาคร เกิดเมื่อวันที่ 11 เมษายน พ.ศ. 2495 ที่จังหวัดนครราชสีมา เป็นบุตรของนายวิเชียรและนางสีมา สมุทรสาคร มีพี่น้อง4คน สมรสกับนางศิริพร สมุทรสาคร มีบุตรด้วยกัน 2 คนคือ พันโท กฤติพงศ์ สมุทรสาคร และ ร้อยเอก พิศุทธิ์ สมุทรสาครการศึกษาการศึกษา. - พ.ศ. 2509 มัธยมศึกษาปีที่3จากโรงเรียนราชสีมาวิทยาลัย - พ.ศ. 2514 โรงเรียนเตรียมทหาร รุ่นที่ 12 - พ.ศ. 2517 โรงเรียนนายร้อยพระจุลจอมเกล้า รุ่นที่ 23 - พ.ศ. 2517 หลักสูตรจู่โจม รุ่นที่ 39 - พ.ศ. 2518 หลักสูตรส่งทางอากาศ รุ่นที่ 94 - พ.ศ. 2519 หลักสูตรชั้นนายร้อย เหล่าทหารราบ รุ่นที่ 51 โรงเรียนทหารราบ ศูนย์การทหารราบ - พ.ศ. 2526 หลักสูตรชั้นนายพัน เหล่าทหารราบ รุ่นที่ 40 โรงเรียนทหารราบ ศูนย์การทหารราบ - พ.ศ. 2528 หลักสูตรโรงเรียนเสนาธิการทหารบกหลักสูตรหลักประจำ ชุดที่ 63 สถาบันวิชาการทหารบกชั้นสูง - พ.ศ. 2531 หลักสูตรครูทำการรบ ณ ประเทศออสเตรเลีย - พ.ศ. 2538 หลักสูตร พัฒนบริหารศาสตรมหาบัณฑิต สถาบันพัฒนบริหารศาสตร์ - พ.ศ. 2539 หลักสูตรวิทยาลัยการทัพบก ชุดที่ 41 สถาบันวิชาการทหารบกชั้นสูง - พ.ศ. 2548 หลักสูตรวิทยาลัยป้องกันราชอาณาจักร (วปอ.48) - พ.ศ. 2552 หลักสูตร การเสริมสร้างสังคมสันติสุข รุ่นที่1 ณ สำนักสันติวิธี สถาบันพระปกเกล้า - พ.ศ. 2553 หลักสูตรวิทยาลัยป้องกันราชอาณาจักร การบริหารจัดการด้านความมั่นคงชั้นสูง รุ่นที่ 1 ( วปอ.มส.1)การรับราชการการรับราชการ. - พ.ศ. 2521 ผู้บังคับกองร้อยอาวุธเบา กองพันทหารราบที่ 4 กรมผสมที่ 23 - พ.ศ. 2527 ผู้บังคับกองร้อยลาดตระเวนระยะไกลที่ 6 - พ.ศ. 2532 ผู้บังคับกองพันทหารราบที่ 2 กรมทหารราบที่ 23 - พ.ศ. 2540 ผู้บังคับกรมทหารราบที่ 23 - พ.ศ. 2544 รองผู้บัญชาการกองพลทหารราบที่ 6 - พ.ศ. 2547 ผู้บังคับการจังหวัดทหารบกสุรินทร์ - พ.ศ. 2548 ผู้บัญชาการกองพลทหารราบที่ 6 - พ.ศ. 2550 รองแม่ทัพภาคที่ 2 - พ.ศ. 2552 แม่ทัพน้อยที่ 2 - พ.ศ. 2553 แม่ทัพภาคที่ 2งานการเมือง งานการเมือง. ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 พล.อ.ธวัชชัยได้สมัครรับเลือกตั้งในระบบบัญชีรายชื่อ สังกัดพรรคชาติพัฒนา ลำดับที่ 1 ต่อมาหลังจากที่คณะรักษาความสงบแห่งชาติได้ยึดอำนาจการปกครองและประกาศใช้รัฐธรรมนูญแห่งราชอาณาจักรไทย (ฉบับชั่วคราว) พุทธศักราช 2557 แล้วนั้น พล.อ.ธวัชชัยได้รับการโปรดเกล้าฯแต่งตั้งเป็นสมาชิกสภานิติบัญญัติแห่งชาติแต่ขาดคุณสมบัติในการดำรงตำแหน่งเครื่องราชอิสริยาภรณ์เครื่องราชอิสริยาภรณ์. - เครื่องราชอิสริยาภรณ์อันเป็นที่เชิดชูยิ่งช้างเผือก ชั้นมหาปรมาภรณ์ช้างเผือก (ม.ป.ช.) - เครื่องราชอิสริยาภรณ์อันมีเกียรติยศยิ่งมงกุฎไทย ชั้นมหาวชิรมงกุฎ (ม.ว.ม.) - เครื่องราชอิสริยาภรณ์อันมีศักดิ์รามาธิบดี ชั้น อัศวิน (อ.ร.) - เหรียญพิทักษ์เสรีชน ชั้นที่ 2 ประเภท 1 - เหรียญราชการชายแดน - เหรียญจักรมาลา</doc>
