<doc id="117621" url="https://th.wikipedia.org/wiki?curid=117621" title="กองทัพปลดปล่อยแห่งชาติกะเหรี่ยง">กองทัพปลดปล่อยแห่งชาติกะเหรี่ยง กองทัพปลดปล่อยแห่งชาติกะเหรี่ยง (; ) เป็นหน่วยงานทางทหารของสหภาพแห่งชาติกะเหรี่ยง หลังจากที่พม่าได้รับเอกราชจากอังกฤษเมื่อ พ.ศ. 2491 ได้เกิดความตึงเครียดระหว่างชาวกะเหรี่ยงกับพม่า ชาวกะเหรี่ยงส่วนหนึ่งต้องการเอกราช อีกส่วนหนึ่งต้องการอยู่กับพม่าต่อไป ความตึงเครียดนี้นำไปสู่สงครามประชาชนในรัฐกะเหรี่ยง รัฐบาลพม่าปราบปรามกลุ่มต่อต้านด้วยความรุนแรง ผู้นำกองกำลังทหารของกะเหรี่ยงถูกจับกุมและแทนที่ด้วยนายทหารพม่าที่มีแนวคิดหัวรุนแรงในการต่อต้านกะเหรี่ยงคือนายพลเน วิน ผลของการปราบปรามนี้ทำให้ชาวกะเหรี่ยงหันมาต่อต้านรัฐบาลพม่า และนำไปสู่การรวมตัวจัดตั้งกลุ่มการเมืองเพื่อเรียกร้องเอกราชในที่สุด ในการต่อสู้ช่วงแรกๆ กองทัพกะเหรี่ยงมีชัยชนะในทางภาคเหนือของพม่า เข้ายึดครองเมืองมัณฑะเลย์ได้ แต่ผลจากการที่ไม่ได้รับการสนับสนุนอย่างพอเพียง จึงต้องถอนกำลังกลับไปยังภาคตะวันออกเฉียงใต้ของพม่า นับจากเวลานั้น กองทัพปลดปล่อยแห่งชาติกะเหรี่ยงยังคงต่อสู้เพื่อเอกราชของรัฐกะเหรี่ยงต่อไป โดยมีฐานที่มั่นอยู่ทางตะวันออกของพม่าใกล้แนวชายแดนไทย ซึ่งเป็นบริเวณที่มีชาวกะเหรี่ยงอยู่เป็นจำนวนมาก</doc>
