<doc id="52281" url="https://th.wikipedia.org/wiki?curid=52281" title="ซูเปอร์มาริโอบราเธอส์ 3">ซูเปอร์มาริโอบราเธอส์ 3 ซูเปอร์มาริโอบราเธอส์ 3 ( ; ) เป็นวิดีโอเกมแพลตฟอร์มที่พัฒนาและจัดจำหน่ายโดยนินเทนโดสำหรับเครื่องเล่นวิดีโอเกมแฟมิคอม เป็นภาคต่อของเกมซูเปอร์มาริโอบราเธอส์ 2 ของปี ค.ศ. 1988 และเป็นเกมลำดับที่สามของเกมชุดซูเปอร์มาริโอ เกมออกจำหน่ายในอเมริกาเหนือวันที่ 12 กุมภาพันธ์ ค.ศ. 1990 เกมนำเสนอมุมมองบุคคลที่สามแบบสองมิติที่ผู้เล่นสามารถควบคุมตัวละครเอกในจอ (มาริโอ หรือลุยจิ ตัวใดตัวหนึ่ง) เกมมีกลไกคล้ายกับเกมภาคก่อนหน้า ซูเปอร์มาริโอบราเธอส์ และซูเปอร์มาริโอบราเธอส์ 2 แต่มีสิ่งของใหม่ ๆ เพิ่มขึ้นมากมาย นอกจากจะวิ่งและกระโดดได้อย่างแต่ก่อน ผู้เล่นสามารถบินและลอยได้ด้วยไอเทมช่วยเหลือต่าง ๆ สามารถลื่นลงทางลาดชัน และกระโดดท่าใหม่ ๆ ได้ เช่นเดียวกับเกมภาคก่อนหน้า การพัฒนาเกมซูเปอร์มาริโอบราเธอส์ 3 ใช้เวลา 2 ปีและดูแลจัดการโดยหน่วยพัฒนาและวิเคราะห์ของนินเทนโดเอ็นเตอร์เทนเมนต์ (Nintendo Entertainment Analysis & Development) นำทีมโดยชิเงรุ มิยาโมโตะ ซึ่งเป็นผู้กำกับเกมร่วมกับทาคาชิ เทซุกะ มิยาโมโตะทำงานด้วยกันอย่างใกล้ชิดกับนักออกแบบและโปรแกรมเมอร์ในระหว่างขั้นสร้างมโนทัศน์จนถึงขั้นตอนสุดท้าย โดยมีการแลกเปลี่ยนความคิดเห็นของกันและกันอย่างอิสระ เนื้อเรื่องของเกมให้ความสำคัญที่ตัวละครมาริโอ และน้องชาย ลุยจิ ช่างประปาสองคนที่ออกเดินทางเพื่อช่วยเจ้าหญิงพีช และผู้ปกครองอาณาจักรทั้งเจ็ดจากตัวร้ายหลักของเกม บาวเซอร์ หรือ ราชาคุปปะ และเด็ก ๆ ของมัน คุปปะลิงส์ ก่อนออกจำหน่ายในอเมริกาเหนือ มีการแสดงรูปแบบการเล่นเกมซูเปอร์มาริโอบราเธอส์ 3 ปรากฏในภาพยนตร์ของยูนิเวอร์แซลสตูดิโอส์เรื่อง เดอะวิซาร์ด ที่จุดเชื้อเพลิงทำให้แฟนเกมมีความคาดหวังกับเกม แม้ว่าเกมจะสามารถหาเล่นได้ในตู้เกม เพลย์ช้อยส์-10 อยู่แล้วในขณะนั้น เมื่อออกจำหน่าย เกมประสบความสำเร็จทันที กลายเป็นหนึ่งในเกมที่ขายดีที่สุดตลอดกาล เกมซูเปอร์มาริโอบราเธอส์ 3 ยังเป็นที่สรรเสริญของเหล่านักวิจารณ์และได้อยู่ในอันดับสูงสุดในการจัดอันดับ "เกมที่ดีที่สุดตลอดกาล" จากความนิยมของเกมทำให้เกิดรายการโทรทัศน์แอนิเมชันในช่วงเวลาสั้น ๆ และถูกพ่วงเข้ากับเครื่องเล่นเกมต่อมาของนินเทนโดอีกหลาย ๆ เกม ที่โดดเด่นคือเป็นส่วนหนึ่งของเกมมาริโอออลสตาร์ ของเครื่องเล่นซูเปอร์แฟมิคอม ที่เป็นเวอร์ชันใหม่และต่อมาได้มาอยู่ในเกม ด้วย เกมถูกจำหน่ายซ้ำบนเครื่องเล่นคอนโซลเสมือนของวี ในวันที่ 5 พฤศจิกายน ค.ศ. 2007 บนเครื่องเล่นนินเทนโด 3ดีเอส และวียู วันที่ 17 เมษายน ค.ศ. 2014 และเป็นรางวัลที่ผู้เล่นจากชมรมนินเทนโดสามารถใช้เหรียญแลกได้สำหรับเครืองเล่นวีเวอร์ชวลคอนโซลในวันที่ 3 มิถุนายน ค.ศ. 2013เนื้อหา เนื้อหา. เนื้อหาและระบบของเกมในภาคนี้ ยังคงคล้ายคลึงกับ ซูเปอร์มาริโอบราเธอส์ ภาคก่อนหน้า แต่ส่วนที่แตกต่างออกไปคือ ในภาคนี้ คุปปะ ไม่ได้เข้ารุกราน นครเห็ด แต่กลับเป็นนครอื่นๆ จำนวน 7 แห่ง ซึ่งแต่ละแห่งนับเป็น 1 สเตจ โดย 2 พี่น้อง มาริโอและลุยจิ จะต้องตะลุยผ่านสเตจทั้ง 7 แห่งไปให้ถึง นครแห่งความมืด สเตจสุดท้าย ซึ่งเป็นที่มั่นของคุปป้า และช่วย เจ้าหญิงพีช ที่ถูกคุปป้าลักพาตัวไประหว่างทางกลับมาให้ได้ความแตกต่างกับภาคก่อนหน้า ความแตกต่างกับภาคก่อนหน้า. หากเทียบกับ ซูเปอร์มาริโอบราเธอส์ 2 ซึ่งเป็นภาคก่อนหน้า ถือว่าลดระดับความยากลงมาพอสมควร แต่ก็ไม่ใช่ว่าจะสามารถเคลียร์เกมได้อย่างง่ายๆ เพราะไอเท็มต่างๆ และตัวละครศัตรู ถูกเพิ่มเติมเข้ามาหลากหลายชนิด สเตจที่จำเป็นต้องตะลุยให้ผ่านก็มีจำนวนมากขึ้น กับดักต่างๆ ก็มีหลากหลายรูปแบบ ส่วนกราฟิกก็พัฒนาให้มีความสวยงามและน่ารักขึ้นมาก นอกจากนี้ ตัวมาริโอ ยังเพิ่มความสามารถในด้านอื่นๆ ให้มากขึ้นได้ด้วยไอเท็มต่างๆ- มาริโอมีหาง ()- ทานุกิมาริโอ ()- กบมาริโอ ()- แฮมเมอร์มาริโอ ()สเตจ สเตจ. สเตจในเกมซูเปอร์มาริโอบราเธอส์ 3 จะมีทั้งหมด 9 สเตจ หรือ 9 เวิลด์ด้วยกัน- เวิลด์ 1 : นครทุ่งหญ้า () - เวิลด์ 2 : นครทะเลทราย () - เวิลด์ 3 : นครทะเล () - เวิลด์ 4 : นครยักษ์ () - เวิลด์ 5 : นครฟ้า () - เวิลด์ 6 : นครน้ำแข็ง () - เวิลด์ 7 : นครท่อ () - เวิลด์ 8 : นครแห่งความมืด () - เวิลด์ 9 : วาร์ปโซน ()ศัตรูศัตรูทั่วไปหัวหน้าศัตรู. หัวหน้า. - บุนบุน - คุปปะลิงส์ (Koopalings) - บาวเซอร์ (Browser)ไอเท็ม</doc>
