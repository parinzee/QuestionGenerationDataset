<doc id="858213" url="https://th.wikipedia.org/wiki?curid=858213" title="พระเจ้าราชวรวงศ์เธอ พระองค์เจ้านฤมล">พระเจ้าราชวรวงศ์เธอ พระองค์เจ้านฤมล พระเจ้าราชวรวงศ์เธอ พระองค์เจ้านฤมล หรือ น้อยนฤมล (พ.ศ. 2347 — พ.ศ. 2367) พระราชธิดาพระองค์ที่ 14 ในสมเด็จพระบวรราชเจ้ามหาเสนานุรักษ์ประสูติแต่เจ้าจอมมารดาสำลีพระประวัติ พระประวัติ. พระเจ้าราชวรวงศ์เธอ พระองค์เจ้านฤมล ประสูติเมื่อพ.ศ. 2347 เป็นพระธิดาในสมเด็จพระบวรราชเจ้ามหาเสนานุรักษ์ประสูติแต่เจ้าจอมมารดาสำลี พระราชธิดาในสมเด็จพระเจ้ากรุงธนบุรี มีพระเชษฐา พระเชษฐภคินีร่วมเจ้าจอมมารดา 6 พระองค์ พระองค์เจ้านฤมลเป็นเจ้านายฝ่ายพระราชวังบวรสถานมงคล 1 ใน 2 พระองค์ที่ได้โสกันต์ในแผ่นดินพระบาทสมเด็จพระพุทธเลิศหล้านภาลัย (อีกพระองค์หนึ่งคือพระองค์เจ้าพงศ์อิศเรศร์ในเดือนมีนาคม พ.ศ. 2356) โดยพระองค์ได้รับพระราชทานโสกันต์ในเดือนมีนาคม พ.ศ. 2358 ซึ่งในครั้งนั้นมีเขาไกรลาสด้วย แต่ขนาดเล็กกว่าในพระบรมมหาราชวัง และเป็นพระราชพิธีคล้ายกับพระราชพิธีโสกันต์เจ้าฟ้า เพราะพระบาทสมเด็จพระพุทธเลิศหล้านภาลัยทรงนับถือว่าพระองค์เจ้า 2 พระองค์นั้น ประสูติแต่พระมารดาเป็นพระราชธิดาสมเด็จพระเจ้ากรุงธนบุรี แต่เพราะมีเหตุจึงมิได้โปรดให้เป็นเจ้าฟ้า พระเจ้าราชวรวงศ์เธอ พระองค์เจ้านฤมล สิ้นพระชนม์ในรัชกาลที่ 2 เมื่อพ.ศ. 2367 พระชันษา 20 ปีพงศาวลี</doc>
