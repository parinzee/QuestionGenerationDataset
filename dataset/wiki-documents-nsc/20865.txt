<doc id="20865" url="https://th.wikipedia.org/wiki?curid=20865" title="ญาณี ตราโมท">ญาณี ตราโมท ญาณี ตราโมท เกิดวันที่ 22 กรกฎาคม พ.ศ. 2490 เป็นบุตรของนายมนตรี ตราโมท ศิลปินแห่งชาติ สาขาดนตรีไทย จบมัธยมศึกษาจากโรงเรียนวัดบวรนิเวศ และปริญญาตรีจากคณะสถาปัตยกรรมศาสตร์ จุฬาลงกรณ์มหาวิทยาลัย หลังจบการศึกษา คุณญาณีได้เข้าทำงานที่ธนาคารไทยพาณิชย์ ในปี พ.ศ. 2514-2534 และมีผลงานการออกแบบของอาคารธนาคารไทยพาณิชย์หลายสาขา งานออกแบบตำหนัก 2 ชั้นและชั้นเดียว กลุ่มอาคารจากวังเพชรบูรณ์ ซอยอัคคนี นนทบุรี ของพระวรวงศ์เธอพระองค์เจ้าสุทธสิริโสภา และงานออกแบบวิจิตรศิลปตราสัญลักษณ์ต่างๆ เช่น ตราสัญลักษณ์ ทุนการกุศลสมเด็จพระเทพรัตนราชสุดาฯ ตราสัญลักษณ์ประจำพระองค์ พระวรวงศ์เธอ พระองค์เจ้าสุทธสิริโสภา เป็นต้น คุณญาณีเป็นที่รู้จักคุ้นหน้าคุ้นตากันอย่างดีจากงานแสดงทั้งทางภาพยนตร์และโทรทัศน์ ได้เริ่มชีวิตงานแสดงตั้งแต่อายุ 5 ขวบ กับงานแสดงละครเด็กทางวิทยุร่วมกับคณะละครตรีศิลป์ของครอบครัว และเข้าสู่วงการภาพยนตร์โดยรับบทพระเอกในวัยเด็กเรื่องทาสเทวี และมีงานแสดงอีกหลายเรื่องจนถึงปัจจุบัน มีผลงานแสดงภาพยนตร์ระดับต่างประเทศจากภาพยนตร์เรื่อง Air America แสดงร่วมกับ เมล กิบสัน และเรื่อง We’re not alone ของประเทศญี่ปุ่น ปัจจุบันคุณญาณีมีผลงานแสดงละครโทรทัศน์ประมาณ 200 เรื่อง และเป็นพิธีกรรายการเกมส์โชว์อีกหลายรายการ เช่น ขบวนการแก้จน ร่วมกับอาจารย์ประยูร จรรยาวงศ์ รายการดาราจำเป็น ถึงคิวข้า ดาราจำเป็น ยิ้มหน่อยน่า ดาราจำเป็น และรายการอื่นๆ อีกมากมาย นอกจากนี้ยังมีงานแสดงละครเวทีอีกหลายเรื่อง และได้รับเกียรติให้เข้าไปแสดงในสำนักพระราชวัง ในเรื่องธสถิตย์ในดวงใจไทยทั่วหล้า เพื่อเทิดพระเกียรติพระบาทสมเด็จพระเจ้าอยู่หัว ครบ 6 รอบ เมื่อ 5 ธันวาคม พ.ศ. 2542 เมื่อครั้งเป็นนิสิตคุณญาณีได้ร่วมงานแสดงรายการทีวีการกุศลในนามจุฬาฯ ในโอกาสต่างๆ นอกจากมีเลือดศิลปินแล้ว คุณญาณียังมีความสามารถทางด้านกีฬาเซปัคตะกร้อในระดับรางวัลชนะเลิศ เคยได้รับตำแหน่งชนะเลิศ เซปัคตะกร้อ 5 มหาวิทยาลัยและกีฬามหาวิทยาลัย ครั้งที่ 1 (เชียงใหม่) ติดกัน 4 ปี ได้รับทุนนักกีฬาฯ ของคณะ และได้รับเสื้อสามารถจากจุฬาฯผลงานละครโทรทัศน์ผลงานละครชุดซิทคอมภาพยนตร์</doc>
