<doc id="931099" url="https://th.wikipedia.org/wiki?curid=931099" title="มาร์ชฟอร์เอาเออร์ไลฟ์">มาร์ชฟอร์เอาเออร์ไลฟ์ การเดินขบวนเพื่อชีวิตของพวกเรา หรือ เดอะมาร์ชฟอร์เอาเออร์ไลฟ์ () เป็นการเดินขบวนที่เกิดขึ้นเมื่อวันที่ 24 มีนาคม 2561 ในวอชิงตัน ดี.ซี. รวมถึงรัฐอื่นของสหรัฐ ตลอดจนนครต่าง ๆ ทั่วโลก โดยมีนักเรียนนักศึกษาเป็นผู้วางแผนจัดกิจกรรมนี้ร่วมกับองค์การเอฟวรีทาวน์ฟอร์กันเซฟตี ซึ่งสืบเนื่องจากเหตุยิงกันในโรงเรียนมัธยมสโตนแมนดักกลาส เมืองพาร์คแลนด์ รัฐฟลอริดา เมื่อวันที่ 14 กุมภาพันธ์ ปีเดียวกัน ซึ่งทำให้มีผู้เสียชีวิต 17 คน ประเด็นเรียกร้องของการเดินขบวนครั้งนี้ คือ การยกเลิกการจำหน่ายอาวุธปืนในงานแสดงยุทธภัณฑ์ต่าง ๆ การนำรัฐบัญญัติว่าด้วยความปลอดภัยสาธารณะและการป้องกันการใช้อาวุธเพื่อสันทนาการ พ.ศ. 2537 ซึ่งพ้นสมัยการบังคับใช้เมื่อ พ.ศ. 2547 กลับมาใช้อีกครั้ง รวมถึงรณรงค์ให้มีการห้ามจำหน่ายรังกระสุนความจุสูง การเดินขบวนครั้งนี้นับเป็นการประท้วงที่จัดโดยนักเรียนและนักศึกษาที่มีผู้เข้าร่วมมากที่สุดในประวัติศาสตร์สหรัฐ แต่ถ้านับรวมการประท้วงที่ประชาชนเป็นผู้จัดทั้งหมดจะมีผู้เข้าร่วมมากเป็นอันดับที่สาม รองจากการเดินขบวนเพื่อรณรงค์สิทธิสตรีในสหรัฐเมื่อปี 2560 และ 2561 ตามลำดับระเบียงภาพ</doc>
