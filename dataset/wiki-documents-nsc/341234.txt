<doc id="341234" url="https://th.wikipedia.org/wiki?curid=341234" title="หฤทัย ม่วงบุญศรี">หฤทัย ม่วงบุญศรี หฤทัย ม่วงบุญศรี (เกิดเมื่อวันที่ 8 สิงหาคม พ.ศ. 2517) เป็นนักร้องชาวไทย อดีตนักร้องนำของวง เปเปอร์แจม ซึ่งเคยมีผลงานเพลงในปี พ.ศ. 2540 ต่อมาได้มีผลงานอัลบั้มเดี่ยวอีกหลายชุด มีบทเพลงที่โด่งดังเช่น ไม่รักดี, แค่หลับตา, จะภาวนา, ตำนานคนโชคดี และเคยได้รับรางวัล สีสันอะวอร์ดส์ ในฐานะศิลปินหญิงเดี่ยวยอดเยี่ยมถึง 2 สมัย ในปี พ.ศ. 2542 และ พ.ศ. 2544 นอกจากนี้อุ๊ หฤทัย ยังมีผลงานแสดงภาพยนตร์ และร้องเพลงประกอบภาพยนตร์ รวมถึงร้องเพลงประกอบละครและเพลงประกอบโฆษณา ปัจจุบันเธอได้เปิดค่ายมวยกับครอบครัว และเป็นสมาชิกสภาเขตพระโขนง (ส.ข.) สังกัดพรรคประชาธิปัตย์ ในปี พ.ศ. 2549ประวัติ ประวัติ. อุ๊ หฤทัย เป็นชาวกรุงเทพมหานคร เติบโตมาในเขตลาดกระบัง ชื่นชอบการร้องเพลงตั้งแต่ยังเด็กเนื่องจากคุณพ่อคุณแม่ชอบฟังเพลงสากลของวงของเดอะ บีทเทิลส์และเดอะ คาร์เพ็นเทอร์ส อีกทั้งยังพาไปดูคอนเสิร์ตของวงคาราวานและวงคาราบาว ตั้งแต่ยังเด็กอยู่หลายครั้ง ทำให้ชื่นชอบในเสียงดนตรี อุ๊ หฤทัย เริ่มเข้ารับการศึกษาชั้นประถมศึกษาที่โรงเรียนอโศกวิทย์ และศึกษาต่อชั้นมัธยมศึกษาตอนต้นที่โรงเรียนศรีวิกรม์ หลังจบชั้นมัธยมต้น อุ๊ หฤทัย มีความสนใจในงานศิลปะ โดยชื่นชอบการเขียนรูปจึงได้ไปสอบเข้าเรียนต่อระดับ ปวช.ที่วิทยาลัยช่างศิลป กรมศิลปากร ต่อมาน้าสาวได้พาไปแนะนำให้เจ้าของร้านอาหารแห่งหนึ่งรู้จัก ทำให้ได้ทำงานเป็นนักร้องตอนกลางคืนเป็นครั้งแรก ก่อนจะได้รับการชักชวนมาเป็นนักร้องในสังกัดมอร์ มิวสิคในยุคเริ่มก่อตั้งโดย อัสนี โชติกุลเปเปอร์แจม เปเปอร์แจม. หลังเซ็นสัญญากับค่ายมอร์ มิวสิคและใช้เวลาบันทึกเสียงในห้องอัดถึง 9 เดือน อุ๊ หฤทัย ก็มีผลงานอัลบั้มแรกในฐานะนักร้องนำของวง "เปเปอร์แจม (PaPer Jam)" ในปี พ.ศ. 2540 ในแนวดนตรีร็อก ด้วยน้ำเสียงที่เป็นเอกลักษณ์ ทรงพลัง และการถ่ายทอดอารมณ์ มีเพลงดังและทำเป็นมิวสิค วิดีโอหลายเพลงเช่น ไม่รักดี (แต่งโดยเสก โลโซ), รู้ตัวหรือเปล่า, เธอกับฉันและช้าง ซึ่งทั้ง3 เพลง ถือว่าประสบความสำเร็จเป็นอย่างดี แต่ในแง่ยอดขายกลับไม่ประสบความสำเร็จมากนัก วงเปเปอร์ แจม มีผลงานออกมา 1 ชุด ก่อนที่สมาชิกในวงจะแยกย้ายกันไป หลังจากนั้นอุ๊ หฤทัยได้รับการเชิญชวนจากนิ่ม สีฟ้า ซึ่งเป็นตัวแทนของ นิติพงษ์ ห่อนาคให้ไปร่วมงานด้วยอัลบั้มเดี่ยว อัลบั้มเดี่ยว. ในปี 2542 อุ๊ หฤทัย ได้ออกอัลบั้ม By Heart ซึ่งเป็นอัลบั้มเดี่ยวชุดแรก ด้วยแนวเพลงร็อค มีเพลงติดหูอย่างโธ่เอ๋ย...เด็กๆ และ หยาบคาย โดยอัลบั้มชุดนี้ทำให้ อุ๊ หฤทัย ก็ได้รับรางวัล สีสันอะวอร์ดส์ ในฐานะศิลปินหญิงเดี่ยวยอดเยี่ยมไปครองได้สำเร็จเป็นครั้งแรก และในปี 2544 อุ๊ หฤทัย ก็ได้ออกอัลบั้มThe Voice ซึ่งเป็นอัลบั้มเดี่ยวชุดที่ 2 มีเพลงติดหูอย่าง จะภาวนา, คนเก่งของฉัน และ ฉันรู้สึก โดยผลงานอัลบั้มชุดนี้ทำให้ อุ๊ หฤทัย ได้รับรางวัลสีสันอะวอร์ดส์ ในฐานะศิลปินหญิงเดี่ยวยอดเยี่ยมไปครองได้เป็นครั้งที่ 2ผลงานร่วมกับเสาวลักษณ์ ลีละบุตร ผลงานร่วมกับเสาวลักษณ์ ลีละบุตร. ปี 2546 อุ๊ หฤทัย ได้ร่วมงานกับแอม เสาวลักษณ์อีกครั้งหนึ่ง หลังจากเคยออกอัลบั้มพิเศษและแสดงคอนเสิร์ตด้วยกันในอัลบั้ม Seven โดยคราวนี้เป็นการร้องคู่กันในอัลบั้ม แอม + อุ๊ มีเพลงดังเช่น "ตำนานคนโชคดี","ไฟกับน้ำแข็ง","คล้ายๆว่าใช่" เป็นต้น ปี 2552 ทั้งคู่ได้ออกอัลบั้มด้วยกันอีกครั้งในอัลบั้ม Feminine Nightชีวิตส่วนตัว ชีวิตส่วนตัว. อุ๊ หฤทัย ม่วงบุญศรี ได้สมรสกับ นายสมโชค สุทธิโสม ในเดือนมกราคมปี พ.ศ. 2547 มีบุตรชายด้วยกัน 1 คน โดยเธอได้ให้กำเนิดบุตรชายคนแรกเมื่อปี 2555 ชือ ด.ช.พุทธคุณ สุทธิโสม นอกจากงานเพลงแล้ว อุ๊ หฤทัยยังมีกิจการค่ายมวยไทยของครอบครัวชื่อค่าย "ลูกเจ้าแม่เข็มทอง" และร้านจำหน่ายกางเกงมวย "ลุมพินีช็อป" อีกด้วย ปัจจุบัน อุ๊ หฤทัย ม่วงบุญศรี ดำรงตำแหน่งสมาชิกสภาเขตพระโขนง(ส.ข.)พรรคประชาธิปัตย์ โดยลงสมัครในปี 2549 และได้รับเลือกให้ดำรงตำแหน่ง 2 สมัยติดต่อกัน ต้นปี 2556 อุ๊ หฤทัย ได้แท้งลูกคนที่สองเนื่องจากตกเลือดในขณะเล่นคอนเสิร์ตที่จังหวัดขอนแก่น ก่อนจะตั้งครรภ์อีกครั้งและ ได้คลอดบุตรสาวชื่อ ภูรดา ในเดือนมิถุนายน ปี 2557รายชื่อผลงานเพลงร่วมกับวงเปเปอร์แจมผลงานอัลบั้มเดี่ยวและร่วมกับศิลปินอื่นผลงานเพลงที่อยู่ในอัลบั้มอื่นๆผลงานการแสดงรายชื่อผลงานเพลง. ผลงานการแสดง. - ภาพยนตร์เรื่อง รักมันใหญ่มาก (พ.ศ. 2554)คอนเสิร์ตคอนเสิร์ต. - ปี 2544 คอนเสิร์ต Seven Live In Bangkok ที่อินดอร์ สเตเดี้ยม หัวหมาก - ปี 2545 แขกรับเชิญ คอนเสิร์ต Song & Story เรื่องเล่ากับเสียงเพลง ของ แอม เสาวลักษณ์ - ปี 2546 คอนเสิร์ต Amp Au Fine Time ร่วมกับ แอม เสาวลักษณ์ - ปี 2546 คอนเสิร์ต Divas and Gentlement concert ร่วมกับ แอม เสาวลักษณ์ , นันทิดา แก้วบัวสาย , วิยะดา โกมารกุล ณ นคร , กบ ทรงสิทธิ์ , เจตริน วรรธนะสิน , พลพล พลกองเส็ง และ ศิรศักดิ์ - ปี 2546 แขกรับเชิญ คอนเสิร์ต แบบ เบิร์ด เบิร์ด โชว์ 2003 Together - ปี 2551 แขกรับเชิญคอนเสิร์ต DA ENDORPHINE illusion Concert โดย อุ๊ ร้องเพลงคู่กับ ดา ธนิดา ธรรมวิมล ในเพลง “คำขอสุดท้าย” และร้องเดี่ยวในเพลง “ไม่รักดี” ที่อินดอร์ สเตเดี้ยม หัวหมาก - ปี 2551 "อุ๊" ร่วมงานกับศิลปินหญิงแถวหน้าของเมืองไทย อาทิเช่น แอม เสาวลักษณ์ , ฐิติมา สุตสุนทร , วิยะดา โกมารกุล ณ นคร , ศรัณย่า ส่งเสริมสวัสดิ์ , มิ้นท์ มาลีวัลย์ และ โบ สุนิตา ออกคอนเสิร์ต Green Concert#11 Seven Divas ที่รอยัล พารากอน ฮอลล์ - ปี 2552 คอนเสิร์ต Amp Au Feminine Night Concert ร่วมกับ แอม เสาวลักษณ์ - ปี 2552 คอนเสิร์ต Green Concert#12 Greenwave’s The Greatest Songs เมื่อ 26-27 กันยายน 2552 ที่รอยัล พารากอน ฮอลล์ - ปี 2552 คอนเสิร์ต Seefah Music on the beach ร่วมกับ แอม เสาวลักษณ์ , ธนิดา ธรรมวิมล , ป็อป แคลอรี , อ๊อฟ ปองศักดิ์ , อนุวัฒน์ สงวนศักดิ์ภักดี และ ชิน ชินวุฒ เมื่อ 28 พฤศจิกายน 2552 - ปี 2555 แขกรับเชิญในคอนเสิร์ต I Am What I Amp 30 ปี แอม เสาวลักษณ์ - ปี 2556 คอนเสริร์ต GREEN CONCERT หมายเลข 16 SEVEN RETURN ณ Royal Paragon Hall - ปี 2560 คอนเสริร์ต FUN NIGHT ONLY ร่วมกับ มัม ลาโคนิก , ตุ๊ก วิยะดา เมื่อ 25 มีนาคม 2560 ณ โรงภาพยนตร์สกาล่ารางวัลที่ได้รับรางวัลที่ได้รับ. - ปี พ.ศ. 2542 รางวัลศิลปินหญิงเดี่ยวยอดเยี่ยม จากสีสันอะวอร์ดส์ - ปี พ.ศ. 2544 รางวัลศิลปินหญิงเดี่ยวยอดเยี่ยม จากสีสันอะวอร์ดส์การเมือง การเมือง. อุ๊ หฤทัย มีความสนใจในการเมืองมานานแล้ว ในเหตุการณ์พฤษภาทมิฬ พ.ศ. 2535 เคยเข้าร่วมชุมนุม และถูกจับคุมขังนาน 2 วัน 1 คืน ก่อนจะได้รับการปล่อยตัว ปัจจุบันเป็นสมาชิกพรรคประชาธิปัตย์ และเป็นสมาชิกสภาเขตพระโขนง (ส.ข.)</doc>
