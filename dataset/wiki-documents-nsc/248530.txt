<doc id="248530" url="https://th.wikipedia.org/wiki?curid=248530" title="มาโซลีโน ดา ปานีกาเล">มาโซลีโน ดา ปานีกาเล มาโซลิโน ดา พานิคาเล () (ราว ค.ศ. 1383 - ราว ค.ศ. 1447) เป็นจิตรกรยุคฟื้นฟูศิลปวิทยาชาวอิตาลีในคริสต์ศตวรรษที่ 15 ผู้มีความเชี่ยวชาญทางการเขียนจิตรกรรมฝาผนังและจิตรกรรมแผง มาโซลิโน ดา พานิคาเลเกิดราว ค.ศ. 1383 ที่เมืองพานิคาเลในประเทศอิตาลี และเสียชีวิตเมื่อราว ค.ศ. 1447 งานที่เป็นที่รู้จักกันดีที่สุดก็เห็นจะเป็นงานที่เขียนร่วมกับมาซาชิโอ ในปี ค.ศ. 1424: “พระแม่มารีและพระบุตรกับนักบุญแอนน์” และงานจิตรกรรมฝาผนังภายในชาเปลบรันคาชชิที่เขียนระหว่างปี ค.ศ. 1424 ถึงปี ค.ศ. 1428 งานชิ้นสำคัญๆ ของมาโซลิโนก็ได้แก่- “พระแม่มารีและพระบุตร” (ค.ศ. 1423), สีฝุ่นบนแผง, หอศิลป์แห่งเบรเมน, เยอรมนี - “พระแม่มารีและพระบุตร, นักบุญแอนน์ และเทวดา” (ค.ศ. 1424), วัดซานอัมโบรจิโอแห่งฟลอเรนซ์ - “พระสันตะปาปาเกรกอรีผู้ยิ่งใหญ่และนักบุญแม็ทไธยัส” (ราว ค.ศ. 1425) ส่วนหนึ่งของบานพับภาพสามสองด้าน, มหาวิหารซานตามาเรียมายอเร, โรม - ฉากแท่นบูชา “การประกาศของเทพ” (ค.ศ. 1425/1430), ชาเปลการ์ดินิ, วัดซานนิโคโลโอลตราร์โน, ฟลอเรนซ์ - จิตรกรรมฝาผนัง “ชีวิตนักบุญจอห์นแบ็พทิสต์” (ค.ศ. 1435), หอศีลจุ่มที่คาสติกลิโอเน โอโลนา จอร์โจ วาซารีรวมประวัติชีวิตของมาโซลิโน ดา พานิคาเลในหนังสือ “ชีวิตจิตรกร, ประติมากร, และสถาปนิกผู้ดีเด่น”</doc>
