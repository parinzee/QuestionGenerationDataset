<doc id="859890" url="https://th.wikipedia.org/wiki?curid=859890" title="เกมพันหน้า เอื้ออาทร">เกมพันหน้า เอื้ออาทร เกมพันหน้า เอื้ออาทร เป็นรายการเกมโชว์และวาไรตี้โชว์ภาคต่อของรายการ เกมพันหน้า ออกอากาศครั้งแรกเมื่อวันที่ 6 กุมภาพันธ์ พ.ศ. 2548 ออกอากาศทุกวันอาทิตย์ เวลา 12.00 น.- 13.00 น. ภายหลัง 11:45 - 12:45 น. และ 11:45 - 13:10 น. ตามลำดับ ทางสถานีโทรทัศน์สีกองทัพบกช่อง 7 ผลิตรายการโดย บริษัท ทริปเปิ้ลทู จำกัด โดยมี กิ๊ก - เกียรติ กิจเจริญ และ ติ๊ก กลิ่นสี เป็นผู้ดำเนินรายการ รูปแบบรายการ จะให้ผู้เข้าแข่งขันทางบ้านมาสมัครเข้าร่วมรายการ เพื่อแสดงความสามารถพิเศษแลกกับของรางวัลที่ต้องการ ซึ่งอาจเป็นการแสดงความสามารถพิเศษประเภทโชว์แล้วให้กรรมการซึ่งเป็นดารานักแสดงจากหลายสังกัดเป็นผู้ตัดสิน หรืออาจเป็นการแข่งขันกันของคน 2 คนขึ้นไป ซึ่งผู้ชนะหรือผู้ที่ได้คะแนนมากกว่า 70 จากคะแนนเต็ม 100 คะแนน จะได้ของรางวัลที่อยากได้กลับบ้านไป แต่หากเป็นผู้แพ้หรือคะแนนไม่ถึง 70 คะแนน จะได้รับเงินจากผู้สนับสนุนรายการจำนวน 3,000 บาท รายการออกอากาศเป็นครั้งสุดท้ายเมื่อวันที่ 27 สิงหาคม พ.ศ. 2560 ก่อนเปลี่ยนชื่อและรูปแบบรายการเป็น เกมพันหน้า เดอะฮีโร่</doc>
