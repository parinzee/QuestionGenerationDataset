<doc id="36731" url="https://th.wikipedia.org/wiki?curid=36731" title="เฮนรี เดวิด ทอโร">เฮนรี เดวิด ทอโร เฮนรี เดวิด ทอโร (, 12 กรกฎาคม 2360 - 6 พฤษภาคม 2405) นักเขียนและนักวิทยาศาสตร์ธรรมชาติ เกิดที่เมืองคองคอร์ด รัฐแมสซาชูเซตส์ สหรัฐอเมริกา ได้รับการศึกษาที่มหาวิทยาลัยฮาร์วาร์ด เมื่อจบการศึกษาในปีพ.ศ. 2380 ธอโร เดินทางกลับไปบ้านเกิดและคบหาเป็นมิตรกับ ราล์ฟ วอลโด เอเมอร์สัน กวีชื่อดัง ซึ่งแนะนำงานเขียนของทอโรให้ได้รับการตีพิมพ์ ธอโร ทำงานในโรงงานดินสอของบิดา และเป็นครูในโรงเรียนของพี่ชายอยู่ระยะหนึ่ง ในระหว่างปี พ.ศ. 2388-2390 ทอโร ทดลองใช้ชีวิตเรียบง่าย ในกระท่อมที่สร้างด้วยตนเองบนที่ดินของอีเมอร์สัน ริมบึงวอลเดน อันเป็นที่มาของงานเขียน วอลเดน (Walden) ที่มีชื่อเสียง ในระหว่างนั้น เขาปฏิเสธที่จะจ่ายภาษีให้กับรัฐ ด้วยเหตุว่าไม่เห็นด้วยกับสงครามและนโยบายเรื่องทาส เขาถูกจับขังหนึ่งคืน และนำไปสู่ความเรียง ต้านอำนาจรัฐ หรือ อารยะขัดขืน (Civil Disobedience) ซึ่งส่งอิทธิพลต่อ มหาตมะ คานธี และ มาร์ติน ลูเธอร์ คิง จูเนียร์ ทอโร เป็นปัจเจกชน ที่ชอบทดลองทำสิ่งต่างๆ ด้วยตนเอง เขาสนใจศึกษาธรรมชาติและทาน มังสวิรัติ ทอโรติดวัณโรค ตั้งแต่ พ.ศ. 2378 จนเสียชีวิตใน พ.ศ. 2405ข้อความจากงานเขียนของทอโรข้อความจากงานเขียนของทอโร. - That government is best which governs least. - Under a government which imprisons unjustly, the true place for a just man is also a prison.</doc>
