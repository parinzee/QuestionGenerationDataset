<doc id="192131" url="https://th.wikipedia.org/wiki?curid=192131" title="กลุ่มภาษาวิซายัน">กลุ่มภาษาวิซายัน กลุ่มภาษาวิซายัน เป็นกลุ่มของภาษาในฟิลิปปินส์ ซึ่งเป็นส่วนหนึ่งของกลุ่มภาษาฟิลิปปินส์กลาง กลุ่มภาษานี้ส่วนใหญ่ใช้พูดในบริเวณวิซายา แต่ก็มีผู้ใช้ในบริเวณบิกอล (โดยเฉพาะซอร์ซอกอนและมัสบาเต) หมู่เกาะทางใต้ของลูซอน ทางเหนือและทางตะวันตกของมินดาเนา และในจังหวัดซูลูที่อยู่ทางตะวันตกเฉียงใต้ของมินดาเนา ผู้อยู่ในเมโทรมะนิลาบางส่วนพูดภาษาในกลุ่มนี้ด้วย สมาชิกของภาษาในกลุ่มนี้มีมากกว่า 30 ภาษา ภาษาทีมีผู้พูดเป็นภาษาแม่มากที่สุดคือภาษาเซบัวโนมี 20 ล้านคน ในบริเวณวิซายากลาง ทางตะวันตกและทางเหนือของมินดาเนา อีก 2 ภาษาในกลุ่มนี้ที่เป็นที่รู้จักกันดีคือภาษาฮิลิไกนอน มีผู้พูด 7 ล้านคนในวิซายาตะวันตก และภาษาวาไร-วาไร มีผู้พูด 3 ล้านคนในวิซายาตะวันออกระบบการเรียกชื่อ ระบบการเรียกชื่อ. ผู้พูดกลุ่มภาษาวิซายันเป็นภาษาแม่ทั้งภาษาเซบัวโน ภาษาฮิลิไกนอน และภาษาวาไร-วาไรจะเรียกภาษาของตนว่าบีซายาหรือบินซายา แม้ว่าภาษาที่ต่างกันเหล่านี้จะฟังกันไม่เข้าใจก็ตาม สำหรับผู้พูดกลุ่มภาษานี้นอกวิซายาจะไม่ใช้คำว่าบีซายาอ้างถึงภาษาของตนเอง เช่นผู้พูดภาษาบูตัวนอน ภาษาซูริกานอน และภาษามัสบาเตญโญ คำว่าวิซายาหมายถึงหมายถึงภาษาเซบัวโน ในขณะที่ชาวเตาซุกที่เป็นมุสลิม คำว่าวิซายาหมายถึงชาวฟิลิปปินส์ที่นับถือศาสนาคริสต์การแพร่กระจายทางภูมิศาสตร์ การแพร่กระจายทางภูมิศาสตร์. ภาษาในกลุ่มนี้แบ่งได้เป็น 5 กลุ่มย่อย ดังนี้- ภาษาอาซี ใช้พูดบนเกาะตาบลัส เกาะบันตอน เกาะซีมารา และมาเอลโตรเด กัมโปในจังหวัดรอมบลอน - ภาษาเซบัวโนรวมภาษาโบโฮลาโน - กลุ่มวิซายาใต้ ได้แก่ ภาษาเตาซุก ภาษาบูตัวนอน ภาษาซูริกานอน - กลุ่มวิซายากลาง ได้แก่ ภาษาฮิลิไกนอน ภาษาวาไร-วาไร ภาษารอมบลอน ภาษาอาตี ภาษากาปิซนอน ภาษามัสบาเตญโญ ภาษาโปโรฮานอน ภาษาบิโกล และอื่น ๆ - กลุ่มวิซายาเหนือ ได้แก่ ภาษากินารายอา ภาษาอากลานอน ภาษาอีบายยานอน ภาษาออนฮัน ภาษากาลูยานอน ภาษากูโยนอน ภาษาราตักนอน และอื่น ๆจำนวนผู้พูด</doc>
