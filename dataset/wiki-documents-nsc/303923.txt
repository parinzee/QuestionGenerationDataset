<doc id="303923" url="https://th.wikipedia.org/wiki?curid=303923" title="คนไม่สะอาด อำนาจ อิทธิพล">คนไม่สะอาด อำนาจ อิทธิพล คนไม่สะอาด อำนาจ อิทธิพล () เป็นภาพยนตร์ฮอลลีวู้ด นำแสดงโดย ไมเคิล ดักลาส, เบนิซิโอ เดล โทโร่, แคเธอรีน ซีตา-โจนส์, ดอน ชีเดิล, เดนนิส เควด กำกับการแสดงโดย สตีเว่น โซเดอเบิร์กเนื้อเรื่อง เนื้อเรื่อง. ที่ทะเลทราย พรมแดนระหว่างสหรัฐอเมริกาและเม็กซิโก ฮาเวียร์ โรดวิเกวซ (เบนิซิโอ เดล โทโร่) นายตำรวจหนุ่มตงฉินชาวเม็กซิกัน และมาโนโล ซานเชส (เจคอบ วาร์กัซ) คู่หูอยู่ระหว่างการจับกุมแก๊งค์ค้ายาเสพย์ติดทั้งคู่สังกัดอยู่ในกรมตำรวจ ที่มี นายพลซาลาซ่า (โธมัส มิเลียน) ซึ่งเมื่อทั้งคู่สามารถจับแก๊งค์ค้ายาได้มากขึ้นเท่าไหร่ ก็ยิ่งทำให้นายพลซาลาซ่ากระเทือนเท่านั้น เพราะแก๊งค์ค้ายาเหล่านี้ก็ตกอยู่ภายใต้การคุ้มครองของนายพลซาลาซ่า และเมื่อต้องเผชิญหน้ากับความลุ่มหลง และละโมบ ฮาเวียร์จึงพยายามที่จะต่อต้าน แต่ยิ่งต่อต้านมากเท่าใด เขาก็พบว่า ตัวเองและเพื่อนคู่หู ถลำลึกลงไปในวังวนของความฉ้อฉลมากขึ้นเท่านั้น ขณะเดียวกันที่อเมริกา อัยการศาลสูงแห่งนครชิคาโก้ โรเบิร์ต เวคฟิล์ด (ไมเคิล ดักลาส) ได้รับการแต่งตั้งให้เป็นผู้นำแห่งการต่อต้านยาเสพย์ติดรายใหม่ เวคฟิล์ด จึงพร้อมที่จะลุยขจัดกลุ่มค้ายาเสพติดอย่างเต็มที่ โดยขอความร่วมมือจากทางการเม็กซิโก อย่างไรก็ดี ที่บ้าน เขาและภรรยา - บาบาร่า (เอมี่ เออร์วิ่ง) ต้องพบว่าลูกสาววัยรุ่นของเขา คือ แคโรไลน์ (อีริคก้า คริสเตนเซ่น) กำลังติดยาเสพย์ติดอย่างหนัก ขณะเดียวกันที่ซาน ดิอาโก ตำรวจนอกเครื่องแบบแห่งหน่วยต่อต้านยาเสพติดแห่งอเมริกา (DEA) มอนเทล กอร์ดอน (ดอน ชีดเดิล) และ เรย์ แคสโทร (หลุยส์ กุซแมน) กำลังทำงานอย่างหนัก เพื่อช่วยเหลือทางการรวบตัวกลุ่มค้ายาเสพย์ติด ที่ชื่อว่า โอเบรกอน (เบนจามิน แบรด) ระหว่างนั้น พวกเขาสามารถจับกุมนักลักลอบขนส่งยาเสพย์ติดระดับกลางแถวชื่อ เอดูอาร์โด รูอิซ (มิเกล เฟอร์เร่อ) ได้ ซึ่งผลการตามจับรูอิซ ได้นำพวกเขาไปสู่เจ้าพ่อค้ายาผู้มั่งคั่งและมีชื่อเสียง คาร์ลอส อยาล่า (สตีเว่น บราวเออร์) ในบ้านของเขาแถบชานเมือง การถูกจับของคาร์ลอส สร้างความตกใจให้กับคนรอบข้างของเขาเป็นอันมาก โดยเฉพาะภรรยาสาวที่กำลังตั้งท้อง เฮเลน่า (แคทเธอรีน ซีต้า-โจนส์) ด้วยความช่วยเหลือของ อาร์นี่ เม็ทซ์เกอร์ (เดนนิส เคว้ด) ทนายความ เฮเลน่าตั้งใจว่า เธอจะต้องนำตัวคาร์ลอสออกจากคุกให้ได้ ไม่ว่าวิธีใด แม้ว่าจะต้องเข้าดูแลธุรกิจแทนสามีก็ตามเบื้องหลังและความสำเร็จ เบื้องหลังและความสำเร็จ. Traffic เป็นภาพยนตร์ที่สร้างขึ้นมาแบบภาพยนตร์อิสระ ใช้ทุนสร้างต่ำ โดยใช้การดำเนินเรื่องแบบภาพยนตร์สารคดี บทภาพยนตร์เขียนขึ้นโดย สตีเฟ่น กาแกน นักเขียนบทชาวอังกฤษ ซึ่งดัดแปลงมาจากบทภาพยนตร์ที่ฉายทางโทรทัศน์ของอังกฤษก่อนหน้านี้ชื่อ Traffik ซึ่งเขียนมาจากประสบการณ์ของตนเองที่เคยติดยาเสพย์ติดมาก่อนมาถ่ายทอดเรื่องราว และกำกับการแสดงโดย สตีเว่น โซเดอเบิร์ก ผู้กำกับชาวอเมริกัน ที่ประสบความสำเร็จมาก่อนกับภาพยนตร์อิสระหลายเรื่องก่อนหน้านี้ โดยภาพยนตร์แบ่งเนื้อเรื่องออกเป็น 3 เรื่อง ซึ่งทั้ง 3 เรื่องนั้นผู้คนล้วนแต่ไม่เกี่ยวข้องกันโดยตรง แต่ดำเนินเรื่องไปพร้อม ๆ กัน และดูเหมือนว่าจะมีอะไรบางอย่างเกี่ยวพันกัน ได้รับการวิจารณ์ไปในทางที่ดีแทบทั้งสิ้น เช่น ในเว็บไซต์IMDbได้ให้คะแนนถึง 7.8 ดาวจากทั้งหมด 10 ดาว ในส่วนของนักวิจารณ์ชาวไทยอย่าง สนานจิตต์ บางสะพาน ได้ให้คะแนนไปทั้งหมด 4 ดาว และเขียนไว้ในหนังสือพิมพ์เดลินิวส์ว่า ขณะที่สิทธิรักษ์ ตุลาพิทักษ์ นักวิจารณ์ชาวไทยอีกคนได้คะแนนภาพยนตร์เรื่องนี้ไว้ 3 ดาวครึ่ง และเขียนไว้ในสื่อฉบับเดียวกันนี้ว่า Traffic ประสบความสำเร็จอย่างมากเมื่อเข้าฉาย จนกลายเป็นกระแสวิจารณ์ไปในสังคมอเมริกันอยู่ในระยะที่เข้าฉายถึงเรื่องราวเกี่ยวกับยาเสพย์ติดและการทุจริตของเจ้าหน้าที่ของรัฐ ภาพยนตร์มีความโด่นเด่นอย่างมากกับการแสดงของ เบนนิซิโอ เดล โทโร่ ที่รับบทเป็นนายตำรวจหนุ่มตงฉินที่ต้องเผชิญกับสถานการณ์กดดันภายในจิตใจตนเองระหว่างความถูกกับความผิด ได้เข้าชิงรางวัลลูกโลกทองคำประจำปี 2000 5 สาขา ได้รางวัลไป 2 สาขา คือ นักแสดงประกอบชายยอดเยี่ยม คือ เบนนิซิโอ เดล โทโร่ และบทภาพยนตร์ยอดเยี่ยม และเข้าชิงรางวัลออสการ์ปีเดียวกันนั้นถึง 5 รางวัล ได้แก่ ภาพยนตร์ยอดเยี่ยม, ผู้กำกับยอดเยี่ยม, นักแสดงประกอบชายยอดเยี่ยม, บทภาพยนตร์ยอดเยี่ยม และตัดต่อยอดเยี่ยม ซึ่งสามารถคว้าไปได้ถึง 4 รางวัลด้วยกัน ขาดเพียงแค่ภาพยนตร์ยอดเยี่ยมเท่านั้นที่ตกเป็นของ Gladiator ซึ่งเป็นภาพยตร์ฟอร์มใหญ่แห่งปี อีกทั้งยังสร้างปรากฏการณ์ให้แก่วงการภาพยนตร์ด้วย คือ เป็นครั้งแรกที่มีภาพยนตร์ยอดเยี่ยมเข้าชิงพร้อมกันถึง 2 เรื่องจากผู้กำกับคนเดียวกัน คือ สตีเว่น โซเดอเบิร์ก ซึ่งอีกผลงานอีกเรื่องของโซเดอเบิร์กที่ได้เข้าชิง คือ Erin Brockovich ในสหรัฐอเมริกา ภาพยนตร์ออกฉายในวันที่ 5 มกราคม 2001 ในประเทศไทยวันที่ 5 เมษายน ปีเดียวกัน และออกจำหน่ายและให้เช่าเป็นวิดีโอ, วีซีดีและดีวีดี โดย บริษัท แมงป่อง จำกัดรางวัลอะแคเดมี</doc>
