<doc id="235922" url="https://th.wikipedia.org/wiki?curid=235922" title="ทาคามาจิ นาโนฮะ">ทาคามาจิ นาโนฮะ ทาคามาจิ นาโนฮะ (Takamachi Nanoha) เป็นตัวละครจาก สาวน้อยจอมเวทย์ นาโนฮะ และปรากฏตัวใน Triangle Heart เป็นผู้ใช้ เวทมนตร์ ระบบมิดชิลด้าบทบาทบทบาทใน สาวน้อย จอมเวทย์ นาโนฮะ บทบาท. บทบาทใน สาวน้อย จอมเวทย์ นาโนฮะ. เมื่อเริ่มเรื่อง นาโนฮะยังเป็นเด็กสาวป.3 ธรรมดาและยังไม่มีเป้าหมายอะไรในชีวิต และกำลังคุยอยู่กับเพื่อนสนิท อาลิซ่า และสึสึกะ วันหนื่ง เธอได้พบกับ ยูโน สไครเออร์ ตัวเฟอร์เรท ว่ากำลังถูกจูเวลซี้ดโจมตี และได้มอบเครื่องมือเวทย์ให้กับนาโนฮะชื่อ เรซิ่งฮาร์ท และสอนวิธีใช้ให้ด้วย หลังจากได้รับเรซิ่งฮาร์ท นาโนฮะก็มีเป้าหมาย คือ จะใช้พลังเวทมนตร์ที่ได้มาปกป้องผู้คน และช่วยยูโนตามหาจูเวลซี้ดให้ครบ จนกระทั่งวันหนึ่ง เธอได้พบกับสาวน้อยจอมเวทย์อีกคนที่ชื่อ เฟท เทสทารอสซ่า ซึ่งตามเก็บจูเวลซี้ดเพื่อแม่ของเธอ ทำให้สาวน้อยทั้งสองต้องมาห้ำหั่นกัน แต่ถึงอย่างไรก็ตาม นาโนฮะก็ยังอยากจะเป็นเพื่อนกับเฟทและเปลี่ยนแปลงเฟท ในการต่อสู้ครั้งสุดท้ายระหว่างนาโนฮะกับเฟท นาโนฮะเป็นฝ่ายโค่นเฟทลงได้แต่ว่า เฟทก็ถูกเพรเซีย แม่ของเธอทำร้ายจนบาดเจ็บสาหัส ในขณะที่ ฝ่ายควบคุมมิติเวลา กำลังบุกเข้าไปในอุทยานแห่งกาลเวลา เพื่อยับยั้งการเปิดมิติอัลฮาซาร์ดของเพรเซีย เทสทารอสซ่า และนาโนฮะ ก็ได้ช่วยเหลือพวกของโครโน่ ฮาราวน์ในการจัดการกับกองทัพของเพรเซียบทบาทใน สาวน้อย จอมเวทย์ นาโนฮะ เอส์ บทบาทใน สาวน้อย จอมเวทย์ นาโนฮะ เอส์. 6 เดือนต่อมา ทุกอย่างเกือบจะเงียบสงบ แต่แล้ว นาโนฮะกลับถูกโจมตึโดยวีต้า 1 ใน 4อัศวินผู้พิทักษ์แห่งหนังสือแห่งความมืด ในจังหวะที่นาโนฮะกำลังเสียท่า เฟทก็ได้มาช่วยนาโนฮะไว้ และยูโน ก็ได้มาพานาโนฮะไปยังสถานที่ปลอดภัย (ห่างจากบริเวณต่อสู้) แต่ว่า เฟทก็ใกล้จะพ่ายแพ้ต่อเหล่าอัศวินที่ร่วมมือกันต่อสู้ ดังนั้น นาโนฮะจึงตัดสินใจที่จะใช้ Starlight Breaker แต่ก็ทำให้เรซิ่งฮาร์ท ซึ่งเสียหายอยู่แล้วจากการโจมตืของวีต้า เสียหายหนักขึ้นไปอีก และไม่สามารถใช้ต่อสู้ได้ รวมทั้งตนได้ถูกชามัลดึงลิงเกอร์คอร์ (จุดกำเนิดพลังเวทย์) เข้าไปด้วย เช่นเดียวกับบัลดิช ซึ่งเสียหายหนักจากการต่อสู้กับซิกนัมอัศวินผู้พิทักษ์ เช่นเดียวกัน ในระหว่างการพักฟื้นและซ่อมแซม นาโนฮะได้แนะนำตัวเฟทต่อเพื่อนทั้งห้องโดยบอกว่าเป็นนักเรียนแลกเปลี่ยนจากต่างประเทศ เมื่อเรซึ่งฮาร์ทซ่อมแซมเสร็จแล้ว ทำให้นาโนฮะสามารถใช้ความสามารถที่ถูกเพิ่มเติมชึ้นมาใหม่ คือ สามารถใช้โหมด Excelion Mode ที่มีพลังสูงสุด แต่ถ้าใช้มากเกินไป คอร์ของเรซิ่งฮาร์ทจะเสียและไม่สามารถใช้การได้อีก และเรซิ่งฮาร์ท ก็ได้ชื่อใหม่คือ เรซิ่งฮาร์ท แอคเซเลี่ยน (Raising Heart Excelion) หลังจากนั้น นาโนฮะกับเฟท ก็ได้พบกับเด็กสาวที่เป็นเป็นอัมพาตส่วนขา ยางามิ ฮายาเตะซึ่งเป็นเจ้าของหนังสือแห่งความมืด และยังเป็นเจ้านายของเหล่าอัศวินด้วย นาโนฮะและพวกได้ประมือกับอัศวินผู้พิทักษ์อีกครั้ง โดยนาโนฮะต่อสู้กับวีต้า แต่การต่อสู้ก็จบลงกลางคันเพราะชายสวมหน้ากาก 2 คนได้จัดการเหล่าอัศวิน ทำให้ฮายาเตะปลดปล่อย โปรแกรมป้องกันตัวเอง ของหน้งสือแห่งความมืดออกมา นาโนฮะและเฟท ได้ต่อสู้กับหนังสือแห่งความมืดอย่างสุดความสามารถ แต่เฟทก็ถูกหนังสือแห่งความมืดดูดเข้าไป ทำให้นาโนฮะต้องต่อสู้คนเดียว นาโนฮะ ได้ตัดสินใจใช้ Divine Busterเข้าโจมตีหนังสือแห่งความมืดแต่ไม่สำเร็จ ในขณะที่กำลังอยู่ในสภาวะย่ำแย่ เฟทก็ได้มาช่วยนาโนฮะไว้และฮายาเตะก็สามารถใช้ โปรแกรมควบคุม ของหนังสือแห่งความมืดพร้อมกับสร้างระบบอัศวินผู้พิทักษ์ และในที่สุด ทั้ง 3 คน ก็ได้ใช้ท่าไม้ตายสุดยอดของโหมดสูงสุด ช่วยกำจัดโปรแกรมป้องกันตัวเองของหน้งสือแห่งความมืด ถึงแม้จะไม่สามารถจัดการได้ แต่ก็ทำให้ตัวโปรแกรมเข้าไปอยู่ในวิถีของอัลคันเซล ปืนยานอาสร่าในอวกาศได้ และยิงทำลายระบบป้องกันในที่สุด ถึงแม้โปรแกรมป้องกันจะถูกทำลาย แต่หนังสือแห่งความมืดก็สามารถสร้างตัวโปรแกรมขึ้นมาใหม่ได้ทุกเมื่อที่ถูกโจมตี และอานุภาพจะร้ายกาจกว่าเดิม ดังนั้น หนังสือแห่งความมืดในชื่อใหม่ รีนฟอร์ส ก็ได้เสนอให้ปิดผนึกตัวเอง โดยนาโนฮะและเฟทก็ได้ช่วยกันปิดผนึกรีนฟอร์สและหนังสือแห่งความมืดบทบาทในสาวน้อย จอมเวทย์ นาโนฮะ สไตรเกอร์ บทบาทในสาวน้อย จอมเวทย์ นาโนฮะ สไตรเกอร์. พนักงานฝึกหัดของ TSAB ได้กลายมาเป็น ครูฝึกสาวอายุ 19 ปี ของหน่วยฝึกสอนการรบทางอากาศ ระดับจอมเวทS+ ก่อนหน้านี้นาโนฮะเคยบาดเจ็บสาหัสจากการปะทะจนเกือบปางตาย แม้จะรักษาหายแต่ก็ไม่ได้หายขาดจากอาการบาดเจ็บยังคงอยู่ ส่วนหนึ่งเป็นผลมาจากตัวนาโนฮะที่มีนิสัยชอบฝืนตัวเองมักทำอะไรเกินตัวจนร่างกายต้องรับภาระหนักจนกลายเป็นการทำร้ายตัวเอง นาโนฮะได้เข้าร่วมหน่วย Riot6 ที่ฮายาเตะจัดตั้งขึ้นมาใหม่ เป็นหัวหน้าทีม Star ที่มี วีต้า ซูบารุ และ เทียน่า เป็นลูกทีม ในเวลาปกตินาโนฮะจะทำหน้าที่ฝึกสอนเด็กใหม่ทั้ง4คน ซูบารุ เทียน่า เอริโอ และคาโร นาโนฮะยังคงเป็นคนใจดีเหมือนเดิม และยังคงเข้มงวด หากจำเป็นต้องลงมือรุนแรงเธอก็จะทำในสมญานาม ปีศาจสีขาว หลังจบภาคStrikers ที่ทุกคนแยกย้ายกันออกจากหน่วย6ไปประจำในหน่วยที่ตนเองต้องการแล้ว นาโนฮะได้รับการเสนอเลื่อนขั้นขึ้นมากมาย แต่ก็ปฏิเสธไปจนหมด และยังเป็นนาวาอากาศเอก ครูฝึกสอนเทคนิคการรบทางอากาศและจอมเวทย์เวหาระดับแนวหน้า ทำหน้าที่ฝึกฝนและดูแลนักสู้รุ่นใหม่ต่อไปเช่นเดิม ในคอมมิคภาคใหม่ Magical Girl Lyrical Nanoha ViVid (ภาคของวีวีโอ้โดยเฉพาะ) นาโนฮะได้ขอพักงานชั่วคราวเพื่อหยุดพักผ่อน และอยู่บ้านคอยดูแลวีวีโอ้เสมือนแม่คนหนึ่ง แต่ยังทำการฝึกซ้อมรบกับเรซิ่งฮาร์ทและบรรดาพวกพ้องอย่างเข้มงวดและยังสนุกสนานไม่เปลี่ยนแปลง</doc>
