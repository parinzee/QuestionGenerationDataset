<doc id="151135" url="https://th.wikipedia.org/wiki?curid=151135" title="ดาบิด ปีซาร์โร">ดาบิด ปีซาร์โร ดาบิด มาร์เซโล ปีซาร์โร กอร์เตส () นักฟุตบอลอาชีพสังกัดฟิออเรนตินา เกิดเมื่อวันที่ 11 กันยายน ค.ศ. 1979 ที่ประเทศชิลี ปีซาร์โรเริ่มเล่นให้กับทีมชาติชิลีเป็นครั้งแรก เมื่อหน้าร้อน ปี ค.ศ. 2000 ในทัวร์นาเม้นต์โอลิมปิกที่ซิดนีย์ โดยปกติแล้วเขาจะเล่นในตำแหน่งกองกลาง เขามีส่วนร่วมในการช่วยผ่านบอลให้กับผู้เล่นส่วนใหญ่ในสนามจนสามารถพังประตูมาแล้วหลายครั้ง สิ่งที่โดดเด่นของเขา คือ การยิงฟรีคิกได้แม่นยำและหนักหน่วง เมื่อปี ค.ศ. 1997-1998 เขาเริ่มต้นค้าแข้งในตำแหน่งกองกลางตัวรุกกับสโมสรซานติอาโก วันเดอร์เรอส์ ประเทศชิลี จากนั้น อูดิเนเซ่ หนึ่งในสโมสรกัลโช่ เซเรียอา ได้ดึงตัวเขาเข้ามาร่วมทีม แต่เขาค้าแข้งให้กับอูดิเนเซ่เพียงช่วงเวลาสั้น ๆ ก็ถูกทีม Universidad de Chile หนึ่งในสโมสรในลีคอเมริกาใต้ ยืมตัวไปร่วมทีม ในขณะที่ปีซาร์โรอยู่ที่อูดิเนเซ่นั้น เป็นการร่วมทำงานกันครั้งแรกระหว่างเขาและลูชาโน่ สปัลเล็ตเติ ซึ่งเป็นเทรนเนอร์ของอูดิเนเซ่ในขณะนั้น ปีซาร์โร เซ็นสัญญามาสวมยูนิฟอร์มของงูใหญ่อินเตอร์มิลานเมื่อวันที่ 14 กรกฎาคม ค.ศ. 2005 มีสัญญาร่วมกันทั้งหมด 4 ปี ด้วยค่าตัวจำนวน 12 ล้านยูโร เขาค่อนข้างจะมีปัญหากับทีม จนถึงขั้นเรียกร้องขอออกจากสโมสรอินเตอร์เลยทีเดียว เพียงแค่ฤดูกาลเดียวระหว่างปิซาร์กับอินเตอร์มิลาน เขาได้สคูเด็ตโต้ (ผลพวงจากคดีกัลโช่โปลี) ซุปเปอร์โคปปา และ โคปปาอิตาเลีย สิงหาคม ค.ศ. 2006 ปีซาร์โรยอมรับข้อเสนอจากทีมโรม่าด้วยค่าตัว 6.5 ล้านยูโร โดยโรม่าเป็นเจ้าของร่วมกันกับอินเตอร์ มิลาน และเป็นการกลับมาร่วมงานกันอีกครั้ง ระหว่างเขาและลูชาโน่ สปัลเล็ตติ ภายใต้ร่มรังหมาป่า เหลืองแดง หลังจากจบฤดูกาล 2006-2007 โรม่าค่อนข้างที่จะประสบความสำเร็จไม่น้อย โดยการสามารถเข้าสู่รอบ 8 ทีมสุดท้ายในเกมใหญ่อย่าง ชปล , จบคัมปิโอนาโต้ ในตำแหน่งรองแชมป์ และยัดเยียดความพ่ายแพ้ให้กับอินเตอร์มิลานในถ้วยโคปปาอิตาเลีย ด้วยประตูรวม 7-4 ซึ่งหมายถึงตำแหน่งแชมป์โคปปาฤดูกาล 2006-2007 มิถุนายน 2007 สโมสรโรม่า ประกาศอย่างเป็นทางการว่า ทางสโมสรได้ซื้อตัวปีซาร์โรมาเป็นกรรมสิทธิ์แต่เพียงผู้เดียว โดยโรม่าต้องจ่ายเงินอีกจำนวน 5.75ล้านยูโร แก่อินเตอร์เกียรติประวัติเกียรติประวัติ. - สคูเด็ตโต้ 1 ฤดูกาล 2005-2006 กับอินเตอร์ มิลาน - โคปปา อิตาเลีย 2 ฤดูกาล 2005-2006 กับอินเตอร์ มิลาน และ ฤดูกาล 2006-2007 กับ โรม่า - ซุเปอร์โคปปา อิตาเลีย 2 ฤดูกาล 2005-2006 และ ฤดูกาล 2006-2007 กับ โรม่า - เหรียญทองแดง โอลิมปิก ปี2000</doc>
