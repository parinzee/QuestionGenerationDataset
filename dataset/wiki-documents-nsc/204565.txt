<doc id="204565" url="https://th.wikipedia.org/wiki?curid=204565" title="ซิ่งสุดใจ เติมไฟฝัน">ซิ่งสุดใจ เติมไฟฝันเนื้อเรื่องย่อ เนื้อเรื่องย่อ. ซิ่งสุดใจ เติมไฟฝัน (อังกฤษ:Engine) เป็นเรื่องราวของ คันซากิ จิโร่ (ทาคุยะ คิมุระ)นักขับรถแข่งที่พลาดหวังจากการแข่งขันในต่างประเทศ เขาถูกไล่ออกจากทีม และต้องกลับมาอยู่บ้านเดิมที่ญี่ปุ่น เมื่อกลับมาถึงเขาพบว่าพ่อได้เปลี่ยนบ้านที่เขาเคยอยู่ให้เป็นบ้านเลี้ยงเด็กกำพร้า โดยมีพ่อของเขาเป็นครูใหญ่ และพี่สาวข่วยงานในฐานะผู้จัดการ ที่นี่เขาได้พบกับครูพี่เลี้ยง 2 คนและต้องอยู่ร่วมกับเด็กกำพร้าอีก 12 คน ที่มีอายุต่างๆ กันตั้งแต่อนุบาลจนถึงมัธยมปลาย ทั้งเด็กชายและเด็กหญิง ซึ่งแต่ละคนต่างก็มีปัญหาของตนที่แตกต่างกันไป แม้จะไม่ได้ตั้งใจและไม่มีแม้แต่ความรู้เกี่ยวกับจิตวิทยาเด็ก แม้จะเป็นคนที่พูดจาโผงผางเหมือนไม่ค่อยคิดอะไรมากนัก แต่จิโร่ก็ได้ช่วยเปิดโลกและมุมมองใหม่ให้กับคนในบ้าน เขาช่วยเด็กๆ แก้ไขปัญหา พร้อมๆ กับการพยายามไล่ตามความฝันของตนเองที่จะกลับไปขับรถแข่งอีกครั้งนักแสดงกลุ่มผู้ใหญ่ในบ้าน Kaze No Oka Homeนักแสดง. กลุ่มผู้ใหญ่ในบ้าน Kaze No Oka Home. - จิโร่ คันซากิ - ทาคุยะ คิมุระ นักขับรถแข่งมืออาชีพ รักการขับรถแข่งเป็นอย่างมาก พยายามทำทุกทางเพื่อให้ได้กลับไปแข่งรถอีก แม้จะถูกปฏิเสธกลับมาหลายครั้งก็ตาม พบว่าพ่อเปลี่ยนบ้านเป็นสถานเลี้ยงเด็กกำพร้า เมื่อกลับมาญี่ปุ่น - โทโมมิ มิซุโคะชิ - โคะยุคิ คุณครูโทโมมิ เป็นครูใหม่ ยังไม่มีประสบการณ์การทำงานในสถานเลี้ยงเด็กกำพร้ามาก่อน มีความมานะพยายาม ถึงแม้ความพยายามนั้นจะสำเร็จบ้าง ไม่สำเร็จบ้าง แต่ก็ยังมุ่งมั่นทำสิ่งที่ตนเชื่อต่อไป - ทาเคชิ คันซากิ - โยชิโอะ ฮาราดะ ครูใหญ่ Kaze No Oka Home รับจิโร่เป็นลูก หลังจากครอบครัวของจิโร่เสียชีวิตทั้งหมดในอุบัติเหตุทางรถยนต์ เปิดบ้านเป็นสถานเลี้ยงเด็กกำพร้าหลังจากจิโร่หนีไปเป็นนักขับรถแข่ง - จิฮิโระ คันซากิ - ยูกิ มัตสึชิตะ ลูกสาวแท้ๆ ของครูใหญ่ รักและห่วงใยจิโร่เหมือนน้องชายแท้ๆ ช่วยงานเป็นผู้จัดการของ Kaze No Oka Home - เก็นอิจิโร่ โทริอิ - มาซาโตะ ซาไค ครูผู้มีประสบการณ์การทำงานกับเด็กกำพร้ามานาน คอยให้คำปรึกษาแก่คุณครูโทโมมิ ไม่ค่อยเห็นด้วยกับวิธีการแก้ปัญหาของจิโร่นัก แต่เมื่อเห็นความตั้งใจดีของจิโร่ ก็คอยเฝ้าดูเหตุการณ์และคอยช่วยเหลืออยู่ห่างๆ - เอโกะ อุชิคุโบะ - เรโกะ ทาคาชิม่า โภชนากรประจำ Kaze No Oka Homeกลุ่มเด็กในบ้าน Kaze No Oka Homeกลุ่มเด็กในบ้าน Kaze No Oka Home. - มิซาเอะ โฮะชิโนะ (18 ปี)- จุริ อุเอะโนะ(Nodame Cantabile,Last Friends,อื่นๆ) พ่อแม่และพี่สาวหายตัวไป เพื่อต้องการหนีภาระหนี้สิน โดยทิ้งมิซาเอะไว้เพียงคนเดียว ขณะเธอไปทัศนศึกษาที่เกียวโตตอนประถม บุคลิกเหมือนคนเย็นชา ไม่ไว้ใจใคร เป็นคนเรียนเก่ง แต่ด้วยปัญหาเรื่องครอบครัวที่ยังฝังใจ ทำให้เธอเกือบตัดสินใจเลิกเรียนต่อระดับอุดมศึกษา หลังถูกจิโร่เตือนสติ จึงตัดสินใจเรียนสาขาครุศาสตร์ โดยเลือกที่จะทำงานไปด้วยเรียนไปด้วย - ฮารุมิ ฮิดะ (17 ปี) - เอริกะ โทดะ(Code Blue,สมุดโน้ตกระชากวิญญาณ,อวสานสมุดมรณะ,อื่นๆ) มีปัญหากับแม่ เรื่องคนรักใหม่อายุน้อยกว่าที่แม่คบหาหลายคนจนแทบไม่ซ้ำหน้า มีความฝันที่จะได้แต่งงานและมีครอบครัวที่มีความสุขมากกว่าที่ตนเองเคยอยู่กับแม่ มีคนรักอายุมากกว่าอยู่ระดับมหาวิทยาลัย แต่ต้องเลิกรากันเนื่องจากฝ่ายชายไม่คิดคบหาจริงจัง - ไดสุเกะ ชิโอะโนะยะ (16 ปี)- โฮชิ อิชิดะ เป็นเด็กที่มีครอบครัวสมบูรณ์ พื้นฐานครอบครัวดี พ่อเป็นแพทย์ที่มีชื่อเสียง แต่มีปมด้อยในใจเนื่องจากเรียนไม่เก่งอย่างที่พ่อคาดหวัง จึงพยายามสร้างปัญหาเพื่อเรียกร้องความสนใจจากพ่อแม่ จนในที่สุดต้องมาอยู่บ้านเด็กกำพร้า - โทรุ โซโนเบะ (14 ปี)- ไดคิ อะริโอกะ(เฮย์!เซย์! จัมพ์) มาอยู่บ้านเด็กกำพร้า เนื่องจากพ่อติดคุกในคดีฆ่าแม่ เป็นพี่ชายใจดี คอยดูแลอะโออิน้องสาวอย่างเอาใจใส่เสมอ - นาโอะ ทากุจิ (14 ปี)- นัทสึมิ โอฮิระ อุปนิสัยร่าเริง มีความใฝ่ฝันอยากเป็นนักร้อง นักแสดง - ยุคิเอะ นิโนะมิยะ (13 ปี)- คะโฮะ ลักษณะขี้กลัว เรื่องเล็กๆ น้อยๆ ก็ร้องไห้ พักอยู่ห้องเดียวกับมิซาเอะ ผูกพันกับมิซาเอะมาก - ชูเฮ คุซามะ (11 ปี)- ยูโตะ นาคาจิม่า(เฮย์!เซย์! จัมพ์) เด็กกำพร้าที่เพิ่งย้ายมาอยู่ใหม่ในวันเดียวกับที่จิโร่กลับมา เป็นเด็กฉลาดมาก แต่ไม่ยอมเปิดใจให้ใคร - โมริโอะ ฮิระยามะ (10 ปี)- โมอิจิโร่ โคซุกิ เดิมอาศัยอยู่กับพ่อสองคน แต่เนื่องจากปัญหาอาการติดเหล้าของพ่อ โมริโอะจึงต้องมาอยู่ที่บ้านเด็กกำพร้า - อะคิระ โทเนะ (9 ปี)- เรียวเฮ ฮิโรตะ เป็นเด็กที่มักจะพูดปด แต่งเรื่องโกหกอยู่เสมอ โดยให้เหตุผลว่าเรื่องจริงนั้นน่าเบื่อ ไม่มีใครอยากฟัง - อะโออิ โซโนเบะ (7 ปี)- มิคุ ซาโต้ น้องสาวของโทรุ ไม่รู้เรื่องครอบครัวในอดีต - ชุนตะ คาเนะมุระ (6 ปี)- ยูตะ โคมุโระ เนื่องจากมีหน้าตาน่าเอ็นดู จึงมีผู้เสนอตัวเป็นพ่อแม่อุปถัมภ์หลายราย ไม่กล้าปฏิเสธแม้จะไม่อยากไปอยู่กับผู้อุปถัมภ์ แต่ด้วยการให้ข้อคิดจากจิโร่ ทำให้กล้าบอกสิ่งที่ตนคิดตรงๆ เกลียดคำว่าน่าสงสาร - นานาเอะ โคะโมะริ (2 ปี)- มายุ โอคะ เด็กกำพร้าที่อายุน้อยที่สุดในบ้าน ต้องมาอยู่สถานเลี้ยงเด็กกำพร้าเนื่องจากพ่อแม่ยังอยู่ในวัยเรียน ไม่สามารถรับผิดชอบเลี้ยงดูนานาเอะได้ชื่อตอนและอัตราความนิยมในการชม (ในประเทศญี่ปุ่น ณ วันที่มีการออกอากาศ)</doc>
