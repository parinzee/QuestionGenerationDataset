<doc id="299386" url="https://th.wikipedia.org/wiki?curid=299386" title="แบงค์ออฟอเมริกาทาวเวอร์ (นครนิวยอร์ก)">แบงค์ออฟอเมริกาทาวเวอร์ (นครนิวยอร์ก) แบงค์ออฟอเมริกาทาวเวอร์ () เป็นตึกระฟ้าที่ตั้งอยู่ใจกลางเขตแมนฮัตตัน นครนิวยอร์ก มีความสูง 366 เมตร (1,200 ฟุต) ตั้งอยู่ที่อเวนิว 6 ระหว่างสตรีต 42 และสตรีต 43 ตรงข้ามกับสวนสาธารณะไบรอันท์ ตึกนี้มีความสูงเป็นอันดับที่ 2 ของนครนิวยอร์ก รองจากตึกเอ็มไพร์สเตต และสูงเป็นอันดับที่ 4 ของสหรัฐอเมริกา ตึกนี้ถูกออกแบบโดย Cook+Fox Architects และ Gensler ก่อสร้างถึงจุดสูงสุดเมื่อวันที่ 15 ธันวาคม ค.ศ. 2007 แล้วเสร็จเมื่อปี ค.ศ. 2009 และชื่ออาคารตั้งตามเจ้าของซึ่งคือ แบงค์ออฟอเมริกา ยอดแหลมของแบงค์ออฟอเมริกาทาวเวอร์มีความสูง 77.9 เมตร (255.5 ฟุต) ตึกมีจำนวนชั้นทั้งหมด 58 ชั้น แบ่งเป็นสำนักงานตั้งแต่ชั้นที่ 1-51 มีพื้นที่ใช้สอย 195,000 ตร.ม. (2,100,000 ตร.ฟุต) และที่เหลือเป็นห้องควบคุมระบบและชั้นส่วนตัวอีก 7 ชั้น มีลิฟต์ทั้งหมด 53 ตัว 52 ตัวใช้บริการทั่วไปและหนึ่งตัวลงไปถึงชั้นลอยที่ไว้ใช้ขนส่งซึ่งอยู่ต่ำกว่าพื้นดิน</doc>
