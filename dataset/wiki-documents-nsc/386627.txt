<doc id="386627" url="https://th.wikipedia.org/wiki?curid=386627" title="My Best Friend">My Best Friend My Best Friend () ภาพยนตร์ฝรั่งเศส ออกฉายในปี ค.ศ. 2006 นำแสดงโดย แดเนียล ออเทล, ดานี บูน กำกับการแสดงโดย ปาทริก ลีโคนต์เนื้อเรื่อง เนื้อเรื่อง. ฟรองซัวร์ (แดเนียล ออเทล) นายหน้าค้าศิลปะวัยกลางคนชาวปารีส ไม่รู้ตัวมาก่อนว่าใคร ๆ ก็ต่างปฏิเสธตัวเขา เพราะเขาเป็นคนที่เย็นชา ไม่มีมิตรภาพ ฟรองซัวร์จึงท้าพนันกับ แคทเธอรีน (จูลี่ กาเยต) หุ้นส่วนสาวว่า ภายใน 10 วัน เขาจะต้องหาเพื่อนสนิทให้ได้ ฟรองซัวร์มีลูกสาววัยรุ่นคนหนึ่งที่ไม่ถูกกับเขาอย่างรุนแรง ชื่อ หลุยส์ (จูลี่ ดูราน) หลุยส์เป็นโรคแพ้ฝุ่นอย่างรุนแรง แต่ก็ไม่ยอมไปรักษา ฟรองซัวร์ชนะประมูลแจกันใบหนึ่งยุคกรีกโบราณได้ ที่มีภาพวาดของอคิลลีสกับเปโตรคัส แม้จะมีคนมาติดต่อขอซื้อกับเขาด้วยราคาที่สูง แต่ก็ไม่ขาย เพื่อที่จะเอาชนะ วันหนึ่ง ฟรองซัวร์ได้นั่งแท็กซี่ คนขับเป็นคนอัธยาศัยดีและมีความรู้รอบตัวอย่างดีเยี่ยมชื่อ บรูโน่ (ดานี บูน) บรูโน่ใฝ่ฝันอยากจะออกเกมโชว์รายการ เกมเศรษฐี มาตั้งแต่เด็ก แต่ก็ไม่มีโอกาส เพราะเขาฉลาดเกินไป แรกเริ่มฟรองซัวร์รำคาญบรูโน่ แต่แล้วหลังจากได้สังเกตว่าบรูโน่เป็นคนที่เข้ากับคนอื่นได้ง่าย ใคร ๆ ก็ชอบเขา ฟรองซัวร์จึงขอให้บรูโน่สอนวิธีการเข้าหาผู้คนให้ จึงเป็นจุดเริ่มต้นของมิตรภาพระหว่างทั้งสอง แต่ฟรองซัวร์ก็หักหลังบรูโน่ด้วยการหลอกเขา เพื่อเพียงที่จะเอาชนะพนันแคทเธอรีน ทำให้บรูโน่เสียใจเป็นอย่างมาก เพราะในอดีตเขาเคยถูกเพื่อนรักหักหลังแบบนี้มาแล้ว ฟรองซัวร์จึงแก้ตัว ด้วยการจัดการให้บรูโน่ได้ออกรายการเกมเศรษฐีการทำใหม่ การทำใหม่. เวส แอนเดอร์สัน ผู้กำกับชาวอเมริกันได้สนใจที่จะนำบทภาพยนตร์เรื่องนี้กลับมาสร้างใหม่ โดยเริ่มในปี ค.ศ. 2009</doc>
