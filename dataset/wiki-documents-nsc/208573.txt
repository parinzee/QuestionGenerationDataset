<doc id="208573" url="https://th.wikipedia.org/wiki?curid=208573" title="ปิ่นศิริ ศิริปิ่น">ปิ่นศิริ ศิริปิ่น ปิ่นศิริ ศิริปิ่น หรือ ครูปิ่น (เกิดปี พ.ศ. 2502) ครูสอนดนตรี นักแต่งเพลง ผู้ประพันธ์เพลง "โสมส่องใจ"ประวัติ ประวัติ. ครูปิ่นเกิดในปี 2502 ศึกษาชั้นมัธยมที่โรงเรียนเตรียมอุดมศึกษา พญาไท ใช้ชีวิตอยู่ในแวดวงบันเทิง ดนตรี เสียงเพลง ด้วยอาชีพครูเมื่อวัย 17 ปี ครั้งเป็นนิสิตชั้นปีที่ 1 คณะนิเทศศาสตร์ จุฬาลงกรณ์มหาวิทยาลัย งานหลักคือ เป็นครูสอนร้องเพลง และดนตรี หลังจบการศึกษาจากสถาบันบัณฑิตพัฒนบริหารศาสตร์ ได้ก่อตั้งโรงเรียนดนตรีและลีลา ศิริปิ่น เมื่อปีพ.ศ. 2530 ผลงานที่นับเป็นเกียรติประวัติสูงสุดคือ ได้รับเชิญให้เป็นผู้ประพันธ์ทำนองเพลง "โสมส่องใจ" เพื่อเฉลิมพระเกียรติ พระเจ้าวรวงศ์เธอ พระองค์เจ้าโสมสวลี พระวรราชาทินัดดามาตุ เนื่องในวโรกาสเจริญพระชันษาครบ 48 ชันษา ในปีพ.ศ. 2548 จัดทำโดยศูนย์วิจัยโรคเอดส์ สภากาชาดไทย และคณะกรรมการจัดงานเทียนส่องใจ ได้นำเพลง"โสมส่องใจ" มาใช้เป็นเพลงประจำงาน"เทียนส่องใจ" เนื่องในวันเอดส์โลก ซึ่งจัดมาเป็นประจำทุกปี จนถึงครั้งที่ 18 เมื่อวันที่ 1 ธันวาคม พ.ศ. 2552 ที่ผ่านมานี้ โดยได้รับพระกรุณาธิคุณจาก พระเจ้าวรวงศ์เธอ พระองค์เจ้าโสมสวลี พระวรราชาธินัดดามาตุ เสด็จมาเป็นองค์ประธานทุกปีผลงานด้านบันเทิง/ดนตรี ผลงาน. ด้านบันเทิง/ดนตรี. เป็นครูสอนร้องเพลงและดนตรีอยู่ที่โรงเรียนดนตรีและลีลาศิริปิ่น เป็นผู้ออกแบบควบคุมการแสดงและร้องเพลง ( Voice & Stage Performance ) ในกิจกรรมการแสดงต่างๆ เช่นการแสดงในงานมอบรางวัลโทรทัศน์ทองคำ เป็นกรรมการในงานประกวดทั้งภายในและต่างประเทศ เช่น รางวัลตุ๊กตาทองพระราชทานพระสุรัสวดี รางวัลเมขลา การประกวดนักร้องแห่งเอเซีย (เอเซียบากุส) เป็นนักแสดงรับเชิญทางละครจากสถานีโทรทัศน์ช่อง7 เป็นคอลัมนิสต์ประจำหนังสือพิมพ์บางกอกทูเดย์ หนังสือพิมพ์สยามรัฐ นักเขียน พ็อคเก็ตบุคเรื่อง"ร้องให้เป็นเพลง...กับครูปิ่น" และ "วินทุกเว Ways to Win" ครูปิ่น มีลูกศิษย์ที่ประสบความสำเร็จในวงการบันเทิงอาทิ พรชิตา ณ สงขลา ,พิมรา เจริญภักดี,ทักษอร ภักดิ์สุขเจริญ ,นันทวัฒน์ อาศิรพจนกุล , สราวุฒิ มาตรทอง,บิ๊ก ศรุต วิจิตรานนท์, ครูบิ๊ก (AF) ธานัท ธัญหาญ , ลานนา คัมมินส์ , เจนสุดา ปานโต ,รัฐศาสตร์ รุ่งศิริทิพย์ Domonman 2010 ,ไต้ฝุ่น กนกฉัตร มรรยาทอ่อน ,เพชร ฐกฤต เหมอรรณพจิตร สังกัดช่อง 3,ตรี ภรภัทร สังกัดช่องวัน 31 (ละครเธอคือพรหมลิขิต),บอส อติรุธ Mister Manhunt Thailand 2017 ฯลฯ ปัจจุบัน ครูปิ่นได้เปิดสถาบันพัฒนาศิลปิน "SMD Artist Training Centre" สร้างสรรค์ และพัฒนาศิลปินด้านเอกลักษณ์ที่โดดเด่นเป็นพิเศษเพื่อป้อนสู่วงการบันเทิง งานแสดง - "ลูกเขยมะไฟ แม่ยายมะดัน" ช่อง 7 สี(น้ำ รพีภัทร/เพลง กวิตา) 2558 - “ช่าชะช่า...ท้ารัก” สถานีโทรทัศน์ช่อง 7 2547ด้านสังคม ด้านสังคม. ครูปิ่น เป็นกรรมการฝ่ายหารายได้มูลนิธิ"ร่วมน้ำใจต้านภัยเอดส์", กรรมการมูลนิธิเอดส์ กรุงเทพมหานคร, อาสากาชาด สภากาชาดไทย, เป็นวิทยากรด้านดนตรี เพลงให้องค์กรต่างๆ อาทิ สโมสรโรตารี่ปทุมวัน สโมสรโรตารี่ท่าเรือ กรุงเทพ, มหาวิทยาลัย,ผู้บริหารระดับสูง กรุงเทพมหานคร</doc>
