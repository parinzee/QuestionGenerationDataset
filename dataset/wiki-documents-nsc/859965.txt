<doc id="859965" url="https://th.wikipedia.org/wiki?curid=859965" title="เหยื่อพยาบาท">เหยื่อพยาบาท เหยื่อพยาบาท เป็นละครโทรทัศน์ไทยแนวดราม่า สร้างโดย บริษัท เลิฟดราม่า จำกัด บทประพันธ์โดย คึกฤทธิ์-วริษฐา บทโทรทัศน์โดย สลิล เทพพิทักษ์ และกำกับการแสดงโดย นพโรจน์ โชติมั่นคงสิทธิ์ นำแสดงโดย เปรมอนันต์ ศรีพานิช,ธัชพล เสือทองคำ,ณัฐธิดา ตรีชัยยะ ออกอากาศทุกวันจันทร์-ศุกร์ เวลา 19.15 - 20.15 น. ทางช่อง 3 เอสดี เริ่มตอนแรก วันจันทร์ที่ 22 พฤษภาคม – 30 มิถุนายน พ.ศ. 2560 ต่อจากละครเรือนร้อยเล่ห์ และตั้งแต่วันที่ 1 มิถุนายน พ.ศ. 2560 เป็นต้นไป ทาง คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) มีมติให้ข่าวในพระราชสำนักของทุกสถานีโทรทัศน์ออกอากาศในห้วงเวลา 20.00 น. เท่านั้น จึงทำให้การปรับเวลาการออกอากาศละครใหม่ทางช่อง 3 เอสดี ไปเป็น ทุกวันจันทร์-พฤหัสบดี เวลา 19.10 - 20.10 น. และวันศุกร์ เวลา 19.00 - 20.00 น.เรื่องย่อ เรื่องย่อ. ความเคียดแค้นพยาบาทไม่เคยสร้างคุณประโยชน์ให้ใคร มีแต่ทำลายและสร้างความทุกข์ ความฉิบหายแก่ทั้งตนเองและผู้คนรอบข้าง ทุกคนต่างรู้ดีแต่กว่าจะเข้าใจลึกซึ้งก็มักจะสายเกิน ไปเสียแล้ว เฉกเช่นผู้หญิงที่ชื่อ "สร้อย"นักแสดงนักแสดง. - เปรมอนันต์ ศรีพานิช รับบทเป็น ก้องภพ ธำรงเกียรติไพศาล (ก้องภพ) พื้นฐานเป็นคนฉลาด แต่ไม่ชอบให้ใครบังคับ ถ้าถูกบังคับมักจะแสดงออกในทางตรงข้าม เป็นคนใจร้อน คิดอะไรมักทำเลย ชอบทำตัวเกรียน ปากร้าย เย็นชา เหมือนไม่แคร์ใคร แต่ในใจลึกๆเป็นคนอบอุ่น ใจอ่อน ไม่ชอบเรียนหนังสือ เพราะเบื่อที่ถูกพ่อแม่บังคับแต่เด็ก ไม่ได้เล่นสนุกอย่างที่อยากเล่น จึงเก็บกดเมื่อโตขึ้นจึงแผลงฤทธิ์ ดื้อ กบฏกับพ่อแม่ทุกอย่าง แต่เป็นคนซื่อๆไม่ค่อยมีเล่ห์เหลี่ยม เป็นคนจริงใจ และเกลียดการทรยศหักหลังที่สุด ถ้าโดนคนที่รักหักหลังจะเจ็บและจำไปจนตาย ยากที่จะยอมให้อภัย และต้องหาทางเอาคืน แต่เรื่องความรักจะเป็นพวกปากไม่ตรงกับใจไม่กล้าแสดงออก กลัวเสียฟอร์ม มักทำเย็นชาใส่- ธัชพล เสือทองคำ รับบทเป็น ก้องเกียรติ ธำรงเกียรติไพศาล (เดี่ยว) เป็นคนฉลาดมาก เรียนเก่ง ขยัน อดทนทุกอย่าง รู้ตัวดีว่าตัวเอง ต้อยต่ำจึงพยายามถีบตัวเองให้ขึ้นไปสู่ที่สูงให้ได้ บุคลิกเป็นคนอ่อนโยน สุขุม ใจเย็น ใจดี ไม่ค่อยโกรธใคร แต่ลึกๆแล้วเก็บกดความเจ็บปวดความทุกข์เอาไว้มากมาย เหมือนระเบิดเวลา เพราะถูกคนในบ้านกดขี่ข่มเหงมาตั้งแต่เด็ก ทั้งร่างกายและจิตใจยับเยิน จนไม่มีน้ำตาจะไหล อีกต่อไปแล้ว โดยเฉพาะคนที่เดี่ยวเชื่อว่าเป็นแม่แท้ๆ เป็นคนที่ข่มเหงเดี่ยวมากที่สุด เป็นความเจ็บปวดที่โหดร้ายที่สุด แต่เดี่ยวก็เรียนรู้ที่จะอยู่ให้ได้ กับก้องภพเดี่ยวก็รักมากเพราะเป็นพี่น้องกัน แต่ความที่โดนลงโทษแทนก้องภพมาตลอด ทำให้เดี่ยวอดที่จะโทษก้องภพไม่ได้ เป็นความรู้สึกทั้งรักทั้งชัง แต่พื้นฐานเดี่ยวเป็นคนดี จึงพยายามไม่ให้ตัวเองต้องเกลียดก้องภพ ด้วยการไปจากก้องภพ แต่เมื่อสุดท้ายที่เดี่ยวรู้ความจริงว่า ตนเองต้องสูญเสียทุกอย่างให้ กับก้องภพ ความเก็บกดความแค้นจึงระเบิดออกมา และทำในสิ่งที่ร้ายกาจได้ เดี่ยวรักผิงมาตั้งแต่เด็กแต่ผิงไม่เคยคิดเกินเพื่อน ยิ่งทำให้เดี่ยวรู้สึกว่าชีวิตไม่เหลืออะไรอีกแล้ว ทุกอย่างในชีวิตของเดี่ยวถูกก้องภพช่วงชิงไปจนหมด เดี่ยวจึงหันเข้าสู่ด้านมืดในที่สุด- ณัฐธิดา ตรีชัยยะ รับบทเป็น ผิง ลูกสาวของส้มลิ้มกับเฮียไช้ เจ้าของร้านกาแฟในตลาด เพื่อนรักของจินดา ผิงเป็น คนเรียนเก่ง ฉลาดและจริงจัง มีความเป็นผู้นำ รักเพื่อน เป็นเจ๊โหด ดุกับเพื่อน ๆ คอยช่วยเหลือเพื่อนทุกอย่าง เป็นที่รักของทุกคน โดยเฉพาะเดี่ยวและก้องภพ- ลภัสรดา ช่วยเกื้อ รับบทเป็น สร้อย คำใส (นางร้าย) หญิงชั้นต่ำจิตใจหยาบกร้าน รักตัวเองที่สุด เพื่อให้ได้มาในสิ่งที่ต้องการ นางทำได้ ทุกอย่างแม้แต่เอาลูกของตัวเองไปแลกกับลูกศัตรูเพื่อการแก้แค้น เจ้าเล่ห์จอมวางแผน จิตใจอำมหิต ทำร้ายได้แม้แต่เด็กตัวเล็กๆ ไม่มีความเมตตากรุณาใด ๆ- กรุณพล เทียนสุวรรณ รับบทเป็น ก้องกิจ ธำรงเกียรติไพศาล นักธุรกิจใหญ่เจ้าของเครือบริษัทอสังหาฯที่ใหญ่มาก เป็นจอมเผด็จการกับลูก ห่วงกิจการของตระกูลจนลืมนึกถึงหัวใจของลูก เลี้ยงลูกตามความต้องการตัวเอง แต่รัก ครอบครัวมาก พยายามจะรับผิดชอบทุกอย่าง- ดารณีนุช ปสุตนาวิน รับบทเป็น กำไล พี่สาวของสร้อยเป็นคนที่ยุติธรรม ไม่ชอบที่สร้อยเลี้ยงดูเดียวกับก้องภพอย่าง แตกต่างกัน มักจะมีปากมีเสียงกับสร้อยอยู่บ่อยๆในเรื่องเดี่ยวกับก้องภพ คอยดูแลเดี่ยวอย่างดี ไม่ทอดทิ้งรักเดี่ยวเหมือนหลานแท้ ๆ- ฐรินดา กรรณสูต รับบทเป็น จินดา (นางร้าย) ลูกผู้ดีร่ำรวย เย่อหยิ่ง ชอบข่มคนอื่นเจ้าคิดเจ้าแค้น ไม่ให้อภัย ใจร้ายกับ ศัตรูได้อย่างอำมหิต ชอบลำเลิกบุญคุณ แต่ไม่เจ้าเล่ห์เท่าสร้อย มักตกหลุมพรางได้ง่าย ๆ เข้มงวดกับลูก เลี้ยงลูกให้เป็นตามความต้องการของตัวเอง- อรสา พรหมประทาน รับบทเป็น คุณหญิงแจ่มจำรัส แม่ของก้องกิจ เป็นคนยุติธรรม ใจดีมีเมตตา อบอุ่นอ่อนโยน รักหลานทั้ง 2 คนเท่ากัน- เวนย์ ฟอลโคเนอร์ รับบทเป็น อานนท์ ชูบุญกิจ (ตัวร้าย) นักธุรกิจบริษัทคู่แข่งของก้องกิจ เจ้าคิดเจ้าแค้น ต้องการเอาชนะ หลอกใช้เดี่ยว เป็นเครื่องมือในการแก้แค้นก้องกิจ แต่ลึกๆเอ็นดูเดี่ยวเหมือนลูกเพราะอานนท์เคยมีลูกสาวคนนึงชื่อว่าเฟิร์นซึ่งเสียชีวิตไปแล้วและอาจจะมีอายุเท่ากับเดี่ยวก็ได้ถ้ายังไม่เสียชีวิตไปซะก่อน สุดท้ายเสี่ยอานนท์ก็เสียชีวิตจากการเอาตัวรับกระสุนปืนแทนนายเดี่ยว- จักรพันธ์ พุทธา รับบทเป็น ดนัย เพื่อนของก้องภพ เดี่ยว ผิง เป็นลูกเจ้าของห้างที่ใหญ่ที่สุด นิสัยดี รักเพื่อน ทะเล้นขี้เล่น เจ้าชู้เรื่อยเปื่อย มองโลกแง่ดี ชีวิตสุขสบาย- ฐิตินันท์ คลังเพชร รับบทเป็น เจิน เป็นญาติของผิง มาทำงานที่ร้าน เป็นคนเพ้อฝัน ชอบร้องเพลง ขยัน แรดนิดๆ ร่าเริงแจ่มใส แต่ขี้อิจฉาหน่อยๆ- ณัฐนี สิทธิสมาน รับบทเป็น ป้าสิน แม่บ้านคนเก่าแก่ของบ้านธำรงเกียรติไพศาล เป็นผู้ใหญ่ใจดี ดูอบอุ่น คอยช่วยเหลือและเอ็นดูเดี่ยวมาโดยตลอด- ฉัตรวัตร รัตนวงศ์ รับบทเป็น เฮียโจ หัวหน้านักเลงหัวไม้ที่พวกเพื่อนแก๊งเด็กแว้นซ์ของก้องภพฝากให้ก้องภพได้เข้ามาทำงานเป็นงานผิดกฎหมาย การแต่งตัวใส่เสื้อเชิ้ตสีฟ้า ไว้หนวดชอบแทงสนุกอยู่ในสนุกเกอร์คลับ โดยจัดบททดสอบให้ก้องภพได้ทดสอบการเป็นนักเลง- ลักขณา ศิริวงศ์ รับบทเป็น ส้มลิ้ม ลูกสาวคนจีนแม่ของผิง เป็นเจ้าของร้านกาแฟ รักลูก มีเหตุผล เลี้ยงลูก อย่างเข้าใจด้วยความรัก เข้าใจลูก- ศุภกิจ เวสสะโรจน์กิจ รับบทเป็น เฮียไช้ พ่อของผิง- เอื้อมพร แจ้งสุข รับบทเป็น มะลิ แม่บ้านในบ้านของคุณหญิงแจ่มจำรัสนักแสดงรับเชิญนักแสดงรับเชิญ. - เพทาย พลอยมีค่า รับบทเป็น สารวัตร ตำรวจหนุ่มที่เข้ามาช่วยสืบสวนคดีต่างๆ หลายคดีรวมทั้งคดีลอบวางเพลิงบริษัท TKP ของคุณก้องกิจ รวมทั้งใช้แผนล่อให้เสี่ยอานนท์กับนายโจติดกับจนโดนจับกุมตัว แต่นายโจไม่ยอมให้โดนจับกุมตัวได้ง่ายๆ- ด.ช.ภคพล ตัณฑ์พาณิชย์ รับบทเป็น ก้องภพ ธำรงเกียรติไพศาล (ก้องภพ) (ตอนเด็ก) - ด.ญ.ณัฐธยาน์ องค์ศรีตระกูล รับบทเป็น ผิง (ตอนเด็ก) - ด.ช.ชาญคามิน ชยางกูร รับบทเป็น ก้องเกียรติ ธำรงเกียรติไพศาล (เดี่ยว) (ตอนเด็ก) - กิตติพล เกศมณี รับบทเป็น โทนี่ (พ่อของหนูริน) - ด.ญ.นิชัญญา สุดประเสริฐ รับบทเป็น หนูริน</doc>
