<doc id="40700" url="https://th.wikipedia.org/wiki?curid=40700" title="ศึกเทพมังกรพิภพสมุทร">ศึกเทพมังกรพิภพสมุทร ศึกเทพมังกรพิภพสมุทร () หรือในชื่อภาษาอังกฤษว่า "Tales from Earthsea" เป็นภาพยนตร์อะนิเมะจากสตูดิโอจิบลิ ในปี ค.ศ. 2006 กำกับโดยโกะโระ มิยะซะกิ ลูกชายของผู้กำกับฮะยะโอะ มิยะซะกิ โดยใช้เค้าโครงเรื่องจาก 'The Farthest Shore' หนังสือเล่มที่สามในซีรีส์ เอิร์ธซี ที่ชื่อ The Farthest Shore ของ เออร์ซูลา เค. เลอกวิน ออกฉายที่ญี่ปุ่นเมื่อ 29 กรกฎาคม ค.ศ. 2006 และจัดจำหน่ายในสหรัฐอเมริกา โดยวอลต์ ดิสนีย์ พิคเจอร์ และในออสเตรเลีย โดยแมดแมน เอนเตอร์เทนเมนต์ หนังสือการ์ตูนที่ดัดแปลงจากภาพยนตร์ได้รับการตีพิมพ์ในญี่ปุ่น ขณะที่ตัวภาพยนตร์ได้รับรางวัล Grand Prize จาก Bunshun Kiichigo Awards ในปี 2006 (รางวัลราซซี่อะวอร์ดส์ ในเวอร์ชันญี่ปุ่น ซึ่งแจกให้กับภาพยนตร์ยอดแย่แห่งปี)ประวัติ ประวัติ. ภาพยนตร์เรื่องนี้เป็นครั้งแรกของการดัดแปลงมาจากนิทานซีรีส์ "Earthsea" ที่ผ่านมา มีผู้กำกับหลายต่อหลายคนพยายามจะดัดแปลง Earthsea ให้กลายเป็นภาพยนตร์แต่ได้รับการปฏิเสธจากผู้เขียน ฮายาโอะ มิยาซากิ ก็เป็นอีกคนหนึ่งที่ต้องการจะสร้างอะนิเมะจากเรื่องนี้เช่นกัน ตั้งแต่ก่อนสร้าง Nausicaä of the Valley of the Wind เลยทีเดียว ในปี ค.ศ. 2003 หลังจาก Spirited Away ได้รับรางวัลออสการ์ เขาได้รับการอนุมัติ แต่ความที่เขาติดงานกำกับ Howl's Moving Castle ในครั้งนี้ โกโร่ มิยาซากิ ลูกชายของเขาจึงรับหน้าที่เป็นผู้กำกับแทนทีมงานทีมงาน. - ผู้อำนวยการสร้าง: โทชิโอะ ซูซึกิ - ผู้ช่วยผู้อำนวยการสร้าง: โทโมฮิโกะ อิชิอิ - เค้าโครงเรื่องดั้งเดิม: Ursula K. Le Guin - บทภาพยนตร์: โกะโระ มิยะซะกิ และ เคโกะ นิวะ - สตอรี่บอร์ด: โกโร่ มิยาซากิ - ออกแบบสี: มิชิโยะ ยะสุดะ - กำกับศิลป์: อัทซึชิ โอกุอิ - ดนตรีประกอบ: ทามิยะ เทระชิมะ - ผู้สร้าง: สตูดิโอจิบลิ - ผู้กำกับ: โกโร่ มิยาซากิ - ผู้จัดจำหน่าย: โตโฮ - ร่วมอำนวยการสร้างโดย โทคุมะ โชเท็น, สตูดิโอจิบลิ, เอ็นทีวี, ดิสนีย์, ฮาคุโฮะโดะ, เด็นสึ, ดี-ไรท์ และ โตโฮเรื่องย่อ เรื่องย่อ. ณ ดินแดนแห่งโลกทะเล พืชผลอยู่ในภาวะขาดแคลน ฝูงสัตว์อยู่ในสภาพใกล้ตาย มังกร 2 ตัว ได้ปรากฏกายกลางกลุ่มเมฆของพายุเพื่อสังหารอีกฝ่ายเป็นอาหาร สมดุลของโลกกำลังจะสูญสิ้นระหว่างการสืบหาสาเหตุของภัยพิบัติครั้งนี้ เกด พ่อมดผู้ยิ่งใหญ่ได้พบกับอาร์เรน เจ้าชายแห่งเอ็นลาดที่พลัดหลงมาจากการต่อสู้กับเงาลึกลับ ทั้งคู่เดินทางผ่านภูมิประเทศที่มีแต่ซากปรักหักพังไปยังเมืองฮอร์ต เมืองที่ประชาชนล้วนค้าขายแต่สินค้าที่เป็นของปลอม ทาสสามารถซื้อขายได้ด้วยเงินตราและผู้ติดยาเสพติดต่างเร่ร่อนไปตามถนนสาย อันตรายเพื่อหาที่พักอาศัยและเทรุเด็กสาวกำพร้าผู้ที่มีรอยแผลเป็นบนใบ หน้าที่เกิดจากการถูกไฟคลอก เกดรู้มาว่า เพื่อชีวิตอันเป็นนิรันดร์ พ่อมดค็อบจึงได้ทำการเปิดประตูระหว่างดินแดนแห่งความเป็นและความตาย และศัตรูผู้ที่เคยพ่ายแพ้เขาเมื่อครั้งก่อนผู้นี้ก็ได้ปฏิญาณตนที่จะชำระอค้นเขาอย่างสาสมให้จงได้ผลตอบรับ ผลตอบรับ. ภาพยนตร์เรื่องได้สามารถขึ้นอันดับ 1 ในบ็อกซ์ออฟฟิศของญี่ปุ่นในสัปดาห์ที่เปิดฉาย และทำรายได้ 900 ล้านเยน หรือประมาณ 7.7 ล้านดอลลาร์สหรัฐ ผลักให้ภาพยนตร์เรื่อง Pirates of the Caribbean: Dead Man's Chest ตกไปอยู่อันดับสอง และครองอันดับหนึ่งในญี่ปุ่นเป็นเวลา 5 สัปดาห์ ก่อนที่ภาพยนตร์เรื่อง X-Men: The Last Stand จะเข้าฉาย Ursula K. LeGuin ผู้แต่งซีรีส์เรื่องนี้ รู้สึกผิดหวังในตัวหนังจากบทความในเว็บไซต์ของเธอ LeGuin ชื่นชมงานแอนิเมชันในตัวหนัง แต่ติงว่าพล็อตและเนื้อความนั้นได้ถูกบิดเบือนไปอย่างรุนแรงวางจำหน่าย วางจำหน่าย. ในประเทศไทยได้รับการจำหน่ายจาก บริษัท Pacific Marketing มีข้อมูลเบื้องต้นดังนี้- ผู้กำกับ : Goro Miyazuki - ระบบภาพ : Widescreen 16:9 (Anamorphic) - ระบบเสียง : JAPANESE: Dolby Digital 5.1 - THAI: Dolby Digital 5.1 - บรรยาย-ภาษา : Thai - ความยาวภาพยนตร์ : 111 mins</doc>
