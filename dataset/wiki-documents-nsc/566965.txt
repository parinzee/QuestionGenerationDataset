<doc id="566965" url="https://th.wikipedia.org/wiki?curid=566965" title="พิมพ์ผกา เสียงสมบุญ">พิมพ์ผกา เสียงสมบุญ พิมพ์ผกา เสียงสมบุญ หรือ ภรผกา เสียงสมบุญ (14 พฤศจิกายน พ.ศ. 2513) ชื่อเล่น หมู เป็นนักแสดงชาวไทย และเป็นรองมิสไทยแลนด์เวิลด์ อันดับ 2 ปี 2531ประวัติ ประวัติ. พิมพ์ผกาเกิดในครอบครัวพ่อเลี้ยงเดี่ยวไม่เคยอยู่ร่วมกับมารดา บิดาเป็นจีนแคะส่วนมารดาเป็นชาวไทย ในวัยเยาว์อาศัยอยู่กับป้าที่จังหวัดสระบุรี เริ่มเข้าสู่วงการจากการประกวดนางงามจนได้รับตำแหน่งรองมิสไทยแลนด์เวิลด์ ต่อมาเธอเข้าสู่วงการละคร มีชื่อเสียงจากการรับบท บัวแปง ในเรื่อง บ่วง และบท "นิชา" จากละครเรื่อง บัลลังก์เมฆ แสดงคู่กับสุรศักดิ์ วงษ์ไทย ปัจจุบันยังคงรับงานละครอย่างต่อเนื่อง เธอเคยเปลี่ยนไปใช้ชื่อว่า "ภรผกา" แปลว่าดอกไม้ที่น่าเลี้ยงดู สำหรับแก้เคล็ดที่เคยประสบปัญหาชีวิต พิมพ์ผกาเป็นแม่เลี้ยงเดี่ยว เพราะเคยสมรสเพียงสามเดือนแล้วเลิกรากันโดยมิได้จดทะเบียนสมรส มีบุตรชายคนเดียวคือณภัทร เสียงสมบุญ ชื่อเล่น นาย (5 พฤษภาคม พ.ศ. 2539) ซึ่งเป็นนักแสดงเช่นเธอ เดิมเธอเป็นคนไม่มีศาสนาแต่ภายหลังได้เปลี่ยนไปนับถือศาสนาพุทธ หลังจากนั้นเธอจึงปลูกฝังหลักธรรมทางศาสนาแก่บุตรด้วยผลงานละครโทรทัศน์ซิตคอม/ซีรีส์</doc>
