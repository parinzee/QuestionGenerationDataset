<doc id="120096" url="https://th.wikipedia.org/wiki?curid=120096" title="เจสสิกา อัลบา">เจสสิกา อัลบา เจสสิกา มารี อัลบา () เกิดเมื่อวันที่ 28 เมษายน ค.ศ. 1981 เป็นนักแสดงหญิงชาวอเมริกัน/นางแบบ/นักธุรกิจหญิงชาวอเมริกันประวัติ ประวัติ. เจสสิกา อัลบา เกิดที่โพโมนา แคลิฟอร์เนีย เริ่มก้าวสู่วงการแสดงตั้งแต่อายุ 12 ปี เธอเริ่มเรียนกับครูฝึกการแสดงในลอสแอนเจลิส หลังจากนั้นไม่นานนักเธอก็ได้ร่วมแสดงกับคณะ Atlantic Theatre Company ซึ่งเธอได้เรียนกับผู้ก่อตั้งคณะอย่าง วิลเลี่ยม เอช เมซี่ , และเดวิด มาเม็ต ที่นี่เอง อัลบาร่วมแสดงในภาพยนตร์เรื่องแรกใน Never Been Kissed นำแสดงและอำนวยการสร้างโดยดรู แบร์รี่มัวร์ หลังจากนั้นก็ร่วมแสดงใน Idle Hands และต่อมานำแสดงใน The Sleeping Dictionary ในปี 2003 ต่อมากับผลงานย้อนยุคโรแมนติคของ Fine Line Features แสดงร่วมกับกับเบรนด้า เบล็ทธิน , บ๊อบ ฮอสกิ้น , เอ็มมิลี่ มอร์ทิเมอร์ , โนอา เทย์เลอร์ , และฮิวจ์ แดนซี่ เธอเป็นที่รู้จักกับภาพยนตร์ของเจมส์ คาเมร่อน เรื่อง Dark Angel และยังเป็นผลงานทางโทรทัศน์เรื่องแรกด้วย โดยเธอรับบทแม็กซ์ โดยในฤดูกาลแรกของภาพยนตร์ชุดนี้ทำได้เธอได้รับการเสนอชื่อเข้าชิงรางวัลลูกโลกทองคำ และรางวัล People’s Choice Award ด้วย และเธอได้รับรางวัล TV Guide Award สาขา Breakout Star of the Year ซึ่งเป็นการลงคะแนนจากผู้อ่าน และยังได้รับรางวัล Favorite TV Actress จาก Teen Choice Awards ปี 2001 จากภาพยนตร์เรื่องนี้ และเมื่อ Dark Angel ออกจำหน่ายเป็นวิดีโอและดีวีดีก็ประสบความสำเร็จเป็นอย่างมาก ทั้งยังออกแผ่นเพลงประกอบ, วิดีโอเกมส์, และตุ๊กตาตามมาด้วย ต่อมาปี 2003 อัลบานำแสดงในภาพยนตร์เรื่อง Honey เป็นภาพยนตร์ค่ายเมเจอร์เรื่องแรกที่ทำรายได้ทั่วโลกมากกว่า 60 ล้านดอลลาร์สหรัฐ โดยเธอรับบทฮันนี่ แดเนียล นักเต้นระบำและผู้ออกแบบท่าเต้นที่ทำงานเป็นบาร์เทนเดอร์และเสมียนร้านขายแผ่นเสียงด้วย เป็นภาพยนตร์ดราม่ามีนักแสดงมาร่วมแสดงกับนักแสดง และศิลปินแนวฮิปฮอปหลายคนอย่าง อาทิ ลิล โรมีโอ , เมคไฮ ไฟเฟอร์ , จอย ไบรอั้น , มิสซี่ เอลเลียต , จินูไวน์, ฌอน เดสมอนด์ ,ทวีต และ จาดาคิสส์ ด้วย ในปี 2005 อัลบานำแสดงในภาพยนตร์ถึง 3 เรื่อง เริ่มจากภาพยนตร์เรื่อง Sin City กำกับโดยโรเบิร์ต ร็อดริเกซ ร่วมแสดงกับนักแสดงอย่าง บรูซ วิลลิส , จอช ฮาร์ทเน็ต , อีไลจาห์ วู้ด , บริตตานี่ย์ เมอร์ฟี่ (Brittany Murphy) , นิค สตอห์ล , และไมเคิ้ล แม็ดเซน โดยเธอรับบทแนนซี่ นางโชว์ที่เป็นตัวละครสำคัญของเรื่อง ต่อมากับภาพยนตร์ฟอร์มยักษ์ เมื่อเดือนกรกฎาคมปี 2005 เรื่อง Fantastic Four ภาพยนตร์ที่สร้างจากการ์ตูนแอ็คชั่นของ Marvel Comics และประสบความสำเร็จไปทั่วโลก, นำแสดงใน Into the Blue ผลงานแอ็คชั่น-ผจญภัยใต้ท้องทะเลที่นำแสดงโดยพอล วอล์คเกอร์ ด้วย รายได้จากภาพยนตร์ทั้งสามเรื่องของเธอมากกว่า 500 ล้านเหรียญดอลล่าร์สหรัฐ ภาพยนตร์เรื่อง Awake ผลงานระทึกขวัญ เรื่องนี้ได้แสดงร่วมกับเฮย์เดน คริสเต็นเซน , และภาพยนตร์ภาคต่อของ Fantastic Four กับ Sin City, Bill ภาพยนตร์ตลกของค่ายอิสระที่นำแสดงโดยแอร่อน แอ็คฮาร์ท และอลิซาเบ็ธ แบงค์ , รับบทเล็ก ๆ ใน The Ten ที่นำแสดงโดยเดน คุก , Good Luck Chuck, และกำลังอยู่ในกองถ่าย The Eye ที่ Lionsgate Films ร่วมสร้างกับ Cruise-Wagner Productions เธอยังเป็นพิธีกรในงานประกาศ เอ็มทีวี มูวี่ อวอร์ดส ในปี 2006 และร่วมแสดงในภาพยนตร์สั้นล้อเลียนภาพยนตร์ที่ได้รับความนิยมในปีที่ผ่านมาอย่าง MI:3, The DaVinci Code, และ King Kong ซึ่งผู้ชม MTV ก็ยังลงคะแนนให้บทของเธอจาก Sin City คว้ารางวัล Sexiest Performance of the Year ด้วย นอกจากนั้นอัลบายังเป็นนางแบบโฆษณา เครื่องสำอาง L’ Oreal, โคตรงการรณรงค์ดื่มนมชุด “milk mustache” Got Milk? อันโด่งดัง, ร่วมใน 30th Anniversary Fall 2004 ของ The Gap, และผลงานระดับโลกหลายชิ้น เธอยังขึ้นปกนิตยสารหลายฉบับทั้งในสหรัฐอเมริกาและทั่วโลกผลงานการแสดง</doc>
