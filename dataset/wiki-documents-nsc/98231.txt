<doc id="98231" url="https://th.wikipedia.org/wiki?curid=98231" title="ชิงเต่า">ชิงเต่า ชิงเต่า ตั้งอยู่ทางตอนใต้ของมณฑลซานตง (Shandong Sheng) พื้นที่ของเมืองชิงเต่า 10,654 ตารางกิโลเมตร จำนวนประชากรประมาณ 2.3 ล้านคน ประชากรเมืองชิงเต่าได้ชื่อว่ามีความขยันและทำงานหนัก ซึ่งเป็นจุดสำคัญทำให้เมืองชิงเต่าได้รับการพัฒนาอย่างรวดเร็วในช่วง 100 ปีที่ผ่านมา เมืองชิงเต่าได้รับการสถาปนาขึ้นในปี ค.ศ. 1891 จากรัฐบาลทหารของเมืองชิงเต่า ชิงเต่ามีความสำคัญโดยเป็นเมืองท่ายุทธศาสตร์ เมืองนี้ถูกยึดครองโดยประเทศเยอรมันจนถึงปี ค.ศ. 1914 และโดยญี่ปุ่น ซึ่งจีนทำการยึดคืนมาได้ในปี ค.ศ. 1922 นอกจากนี้ ยังเคยเป็นฐานทัพเรือของอเมริกามายาวนานถึง 36 ปี นอกจากนี้ยังมีเหตุการณ์ สำคัญ ๆ ในประวัติศาสตร์ หลายเหตุการณ์ที่มีผลกระทบต่อเมืองชิงเต่า เช่น เหตุการณ์ May Fourth Movement เป็นต้น ทั้งนี้ ชิงเต่ายังมีสะพานชิงเต่า-ไฮ่วาน ซึ่งเป็นสะพานข้ามทะเลที่ยาวที่สุดในโลกอุณหภูมิ อุณหภูมิ. ทางด้านภูมิอากาศ เมืองชิงเต่า ตั้งอยู่ในเขตมรสุม มีอุณหภูมิตลอดทั้งปีเฉลี่ยที่ 12 องศาเซลเซียส ในฤดูร้อน อุณหภูมิเฉลี่ยอยู่ที่ 25 องศาเซลเซียส และในฤดูหนาวอุณหภูมิเฉลี่ยอยู่ที่ 1.3 องศาเซลเซียส ปริมาณน้ำฝนเฉลี่ยตลอดปีอยู่ที่ 775.6 มิลลิเมตร โดยทั่วไปเมืองชิงเต่า มีลมพัดค่อนข้างแรง ทำให้อากาศค่อนข้างหนาวเย็น</doc>
