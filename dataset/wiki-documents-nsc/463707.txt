<doc id="463707" url="https://th.wikipedia.org/wiki?curid=463707" title="ไรจิง">ไรจิง ไรจิง () หรือ เทพอัสนี เป็นเทพเจ้าแห่งสายฟ้าและสายฝนของลัทธิชินโต ในประเทศญี่ปุ่น ชื่อของเขามาจากคำสองคำ คือ "ไร" (雷 ‘ฟ้าคะนอง’) และ "ชิง" (神, ‘เทพ’ หรือ 'คะมิ') ไรจิงมักปรากฏกายในรูปปีศาจที่ตีกลองเพื่อบันดาลให้ฟ้าร้อง โดยมีสัญลักษณ์ โทะโมะเอะ วาดบนกลอง ทั้งนี้ ไรจิงยังเป็นที่รู้จักในนามอื่นๆ ดังนี้- ยะกุซะ โนะ อิกะซุชิ โนะ คะมิ: ยะกุซะ (八, แปด) และ อิกะซุชิ (雷, ฟ้าคะนอง) และ คะมิ (神, เทพ) - คะมินะริซะมะ: คะมินะริ (神, คะมิ, เทพ + 雷, นะริ, ฟ้าคะนอง) และ ซะมะ (様, ท่าน) - ไรเด็งซะมะ: ไร (雷, ฟ้าคะนอง), เด็ง (電, สายฟ้า), และ ซะมะ (様, ท่าน) - นะรุกะมิ: นะรุ (鳴, ฟ้าคะนอง) และ คะมิ (神, เทพ)ตำนาน ตำนาน. ตำนานของพุทธศาสนา นิกายมหายาน ได้กล่าวไว้ว่า ฟูจิงและไรจิง เดิมเป็นมารที่มุ่งทำลายดินแดนแห่งพระพุทธ จึงถูกกองทัพสวรรค์จับกุม และจึงเปลี่ยนมารับใช้พุทธศาสนา นอกจากนี้ไรจิงได้ถูกกล่าวไว้ว่า เป็นผู้ที่ทำลายกองทัพจักรวรรดิมองโกลของกุบไลข่าน ที่พยายามรุกรานญี่ปุ่นในปี ค.ศ. 1274 โดยการบันดาลพายุ "คะมิกะเซะ" เข้าสู่ชายฝั่งฮะกะตะ ที่ตั้งของกองทัพมองโกล เป็นผลให้กองเรือของจักรวรรดิมองโกลและพันธมิตรอัปปางลงเกือบทั้งหมด ทหารมองโกลและพันธมิตรล้มตายอย่างมหาศาล กองเรือที่เหลือรอดเพียงน้อยนิดจึงถอนทัพกลับสู่ชายฝั่งเกาหลี</doc>
