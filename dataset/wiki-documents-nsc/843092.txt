<doc id="843092" url="https://th.wikipedia.org/wiki?curid=843092" title="ประดิษฐ์ วรรณรัตน์">ประดิษฐ์ วรรณรัตน์ รองศาสตราจารย์ ประดิษฐ์ วรรณรัตน์ (เกิด 11 กรกฎาคม พ.ศ. 2501) เป็นสมาชิกสภานิติบัญญัติแห่งชาติ และอธิการบดีสถาบันบัณฑิตพัฒนบริหารศาสตร์ประวัติ ประวัติ. รองศาสตราจารย์ ประดิษฐ์ วรรณรัตน์ หรือ รองศาสตราจารย์ ดร.ประดิษฐ์ วรรณรัตน์ เกิดเมื่อ 11 กรกฎาคม พ.ศ. 2501 เป็นชาวจังหวัดนครราชสีมา จบการศึกษาระดับชั้นมัธยมศึกษาจากโรงเรียนราชสีมาวิทยาลัย สำเร็จการศึกษาระดับปริญญาตรีวิศวกรรมศาสตรบัณฑิต สาขาวิศวกรรมโยธา จากคณะวิศวกรรมศาสตร์ มหาวิทยาลัยเชียงใหม่ ระดับปริญญาโทสาขาการจัดการวิศวกรรมและการวิเคราะห์เชิงปริมาณทางธุรกิจ จากมหาวิทยาลัยเอแวนส์วิล ประเทศสหรัฐอเมริกา และสำเร็จการศึกษาระดับปริญญาเอกสาขาวิทยาการจัดการ จากมหาวิทยาลัยนอร์ทเท็กซัส ประเทศสหรัฐอเมริกา รองศาสตราจารย์ ดร.ประดิษฐ์ วรรณรัตน์ เริ่มรับราชการในตำแหน่งอาจารย์ประจำคณะบริหารธุรกิจ สถาบันบัณฑิตพัฒนบริหารศาสตร์ เมื่อปี พ.ศ. 2537 จากนั้นในปี พ.ศ. 2539 ได้รับตำแหน่งเป็นรองคณบดีฝ่ายวางแผนและพัฒนา หลังจากนั้นได้ดำรงตำแหน่งคณบดีคณะบริหารธุรกิจ และรองอธิการบดีฝ่ายวิชาการตามลำดับ ต่อมาในวันที่ 5 มิถุนายน พ.ศ. 2556 จึงได้รับการแต่งตั้งให้ดำรงตำแหน่งอธิการบดีสถาบันบัณฑิตพัฒนบริหารศาสตร์ ในปี พ.ศ. 2557 ได้รับแต่งตั้งเป็นสมาชิกสภานิติบัญญัติแห่งชาติ ชีวิตส่วนตัวสมรสกับ นางสาวกัญญลักษณ์ ก่อเกียรติธนสุข นักกายภาพบำบัดโรงพยาบาลรามคำแหงเครื่องราชอิสริยาภรณ์</doc>
