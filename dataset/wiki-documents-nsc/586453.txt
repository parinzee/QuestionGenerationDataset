<doc id="586453" url="https://th.wikipedia.org/wiki?curid=586453" title="สมเกียรติ ศรลัมพ์">สมเกียรติ ศรลัมพ์ นายสมเกียรติ ศรลัมพ์ เป็นอดีตสมาชิกสภาผู้แทนราษฎร แบบบัญชีรายชื่อ สังกัดพรรคเพื่อไทย อดีตสมาชิกสภาผู้แทนราษฎรแบบสัดส่วน สังกัดพรรคเพื่อแผ่นดิน อดีตสมาชิกวุฒิสภาจังหวัดนครสวรรค์ และเขาเคยเป็นหนึ่งในกลุ่มผู้เรียกร้องให้บัญญัติศาสนาพุทธเป็นศาสนาประจำชาติในรัฐธรรมนูญแห่งราชอาณาจักรไทยประวัติ ประวัติ. สมเกียรติ ศรลัมพ์ เกิดเมื่อวันที่ 4 สิงหาคม พ.ศ. 2499 ที่อำเภอสารภี จังหวัดเชียงใหม่ เป็นบุตรของนายไฉน ศรลัมพ์ กับนางไฉไล ศรลัมพ์ สำเร็จการศึกษาระดับปริญญาตรี จากคณะรัฐศาสตร์ มหาวิทยาลัยรามคำแหง ปริญญาโท สาขาพัฒนาสังคม จากสถาบันบัณฑิตพัฒนบริหารศาสตร์ และหลักสูตรสถาบันพระปกเกล้า หลักสูตรวิทยาลัยป้องกันราชอาณาจักรการทำงาน การทำงาน. สมเกียรติ ศรลัมพ์ เคยรับราชการเป็นปลัดอำเภอ แล้วย้ายไปปฏิบัติราชการพิเศษเป็นผู้ประสานงานประจำราชสำนัก จากนั้นออกไปเป็นที่ปรึกษาโครงการ กรรมการบริษัท ศรีนครแอ๊กโกรเอ็กซ์เชนจ์ จำกัด ควบคู่กับอาจารย์พิเศษมหาวิทยาลัย เขาเคยได้รับการเลือกตั้งเป็นสมาชิกวุฒิสภาจังหวัดนครสวรรค์ ในการเลือกตั้งสมาชิกวุฒิสภาไทยเป็นการทั่วไป พ.ศ. 2543 ต่อมาได้ลาออกในเดือนมิถุนายน พ.ศ. 2549 และเข้าร่วมงานการเมืองกับพรรคเพื่อแผ่นดิน โดยลงสมัครรับเลือกตั้งสมาชิกสภาผู้แทนราษฎรแบบสัดส่วน กลุ่มที่ 2 ลำดับที่ 1 ได้รับเลือกตั้งเป็นสมาชิกสภาผู้แทนราษฎรสมัยแรก ซึ่งนายสมเกียรติ เป็นหนุ่งในกลุ่มสมาชิกที่ลงมติเลือกพลตำรวจเอก ประชา พรหมนอก ในการลงมติเลือกนายกรัฐมนตรีไทย ธันวาคม พ.ศ. 2551 อันเป็นที่มาจากการจัดตั้งรัฐบาลของพรรคประชาธิปัตย์ ต่อมาเข้าได้เข้าร่วมงานกับพรรคเพื่อไทย และลงสมัครรับเลือกตั้งในระบบบัญชีรายชื่อ ลำดับที่ 75 และได้รับเลือกตั้งโดยเลื่อนขึ้นมาแทนนายถิรชัย วุฒิธรรม ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2557 เขาได้สมัครรับเลือกตั้งในระบบบัญชีรายชื่อ สังกัดพรรคเพื่อไทย ลำดับที่ 80 แต่ต่อมาได้ลาออกจากการเป็นสมาชิกพรรคเพื่อไทย ใน พ.ศ. 2561 นายสมเกียรติได้ก่อตั้งพรรคประชาภิวัฒน์ และดำรงตำแหน่งหัวหน้าพรรคเครื่องราชอิสริยาภรณ์</doc>
