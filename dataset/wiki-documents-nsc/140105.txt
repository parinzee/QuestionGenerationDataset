<doc id="140105" url="https://th.wikipedia.org/wiki?curid=140105" title="เอธิโอเปียแอร์ไลน์">เอธิโอเปียแอร์ไลน์ เอธิโอเปียแอร์ไลน์ เป็นสายการบินแห่งชาติของประเทศเอธิโอเปีย มีฐานอยู่ที่กรุงอาดดิสอาบาบา เอธิโอเปีย ให้บริการขนส่งผู้โดยสายและสินค้าระดับนานาชาติไปสู่จุดหมายปลายทาง 65 แห่งทั่วโลก รวมทั้งจุดหมายปลายทางในประเทศอีก 17 แห่ง และให้บริการเครื่องบินเช่าขนส่งผู้โดยสารและสินค้า มีศูนย์กลางหลักอยู่ท่าอากาศยานนานาชาติโบเล กรุงอาดดิสอาบาบาประวัติ ประวัติ. ก่อตั้งขึ้นเมื่อวันที่ 30 ธันวาคม พ.ศ. 2488 โดยจักรพรรดิเฮลี เซลาสซี ด้วยความช่วยเหลือจาก TWA เริ่มปฏิบัติงานเมื่อวันที่ 8 เมษายน พ.ศ. 2489 พร้อมกับเที่ยวบินรายสัปดาห์ระหว่างกรุงอาดดิสอาบาบา และกรุงไคโร ด้วยเครื่องบินใบพัด ดักลาส ดีซี-3 จำนวน 5 ลำ เส้นทางการบินระยะไกลเส้นทางแรกเริ่มให้บริการบินไปยังแฟรงก์เฟิร์ตเมื่อ พ.ศ. 2501 และเริ่มเที่ยวบินอย่างเป็นทางการครั้งแรกเมื่อเดือนมกราคม พ.ศ. 2504 จากกรุงอาดดิสอาบาบา ไปยังไนโรบี ใน พ.ศ. 2508 ได้เปลี่ยนรูปแบบกิจการจากบรรษัทไปเป็นบริ ษัทมหาชน และเปลี่ยนชื่อจาก Ethiopian Air Lines ไปเป็น Ethiopian Airlines ซึ่งรัฐบาลเอธิโอเปียเป็นเจ้าของกิจการทั้งหมด มีลูกจ้าง 6,557 คน (มีนาคม พ.ศ. 2556)จุดหมายปลางทางฝูงบิน ฝูงบิน. ฝูงบินของสายการบินเอธิโอเปียแอร์ไลน์ ประกอบด้วยเครื่องบินดังตารางด้านล่าง หากไม่นับรวมเครื่องบิน ฟอกเกอร์ 50 แล้ว อายุเฉลี่ยของฝูงบินเมื่อเดือนกันยายน พ.ศ. 2550 จะอยู่ที่ 15.9 ปี เมื่อเดือนกุมภาพันธ์ พ.ศ. 2548 เอธิโอเปียแอร์ไลน์ได้เซ็นสัญญาข้อตกลงเบื้องต้นในการซื้อเครื่องบิน โบอิง 787 ดรีมไลเนอร์ จำนวน 10 ลำ (5 ยืนยัน 5 พิจารณา) ต่อมาวันที่ 31 พฤษภาคม พ.ศ. 2548 โบอิงได้ประกาศว่าเอธิโอเปียแอร์ไลน์ตกลงสั่งซื้อเครื่องบินทั้งหมด 10 ลำ เวลาที่คาดว่าจะส่งมอบอยู่ระหว่าง พ.ศ. 2551-2554บริการบรรทุกสินค้า บริการบรรทุกสินค้า. บริการบรรทุกสินค้าของเอธิโอเปียแอร์ไลน์ดำเนินการโดยเครื่องบินขนส่งสินค้า โบอิง 757-200PF จำนวน 2 ลำ ไปยังจุดหมายปลายทางในแอฟริกา ตะวันออกกลาง อินเดีย และยุโรป ในระหว่าง 5 เดือนแรกของ พ.ศ. 2550 ฝ่ายคลังสินค้าของเอธิโอเปียแอร์ไลน์ได้เช่าเครื่องบิน ดีซี-10-30F จำนวน 2 ลำจาก World Airways เพื่อเพิ่มความสามารถในการบรรทุกสินค้าในเครือข่าย ในเดือนกรกฎาคม พ.ศ. 2550 เอธิโอเปียแอร์ไลน์ประกาศว่าได้ซื้อเครื่องบิน เอ็มดี-11F หนึ่งลำ ซึ่งจะส่งมอบในเดือนมกราคม พ.ศ. 2551 และมีความจำนงจะเช่าเครื่องบินรุ่นเดียวกันอีกลำหนึ่งในปีเดียวกัน ในเดือนพฤศจิกายน พ.ศ. 2550 เอธิโอเปียแอร์ไลน์ได้เช่าเครื่องบินบรรทุกสินค้า โบอิง 747-200 สองลำ ซึ่งขับเคลื่อนโดยเครื่องยนต์จีอีอุบัติภัย อุบัติภัย. ตั้งแต่ พ.ศ. 2513 เป็นต้นมา เครื่องบินของสายการบินเอธิโอเปียนแอร์ไลน์สเกิดอุบัติเหตุที่ทำให้มีผู้เสียชีวิตจำนวนมาก 2 ครั้ง วันที่ 15 กันยายน พ.ศ. 2531 หลังจากเครื่องบิน โบอิง 737 เที่ยวบินที่ 604 เดินทางออกจาก Bahir Dar เอธิโอเปีย มีนกพิราบถูกดูดเข้าไปในเครื่องยนต์ทั้งสองเครื่อง เครื่องหนึ่งสูญเสียแรงขับดันเกือบจะทันที และอีกเครื่องหนึ่งสูญเสียแรงขับดันขณะย้อนกลับไปยังท่าอากาศยานเพื่อลงจอดฉุกเฉิน ทำให้เครื่องบินตกกระแทกพื้น มีผู้เสียชีวิต 31 คนจากจำนวนคนทั้งหมด 105 คน วันที่ 23 มีนาคม พ.ศ. 2539 คนร้าย 3 คนได้จี้เครื่องบิน โบอิง 767 เที่ยวบินที่ 961 ซึ่งเป็นเที่ยวบินแรกในเส้นทาง อาดดิสอาบาบา-ไนโรบี-บราชซาวิลล์-ลากอส-อาบิดจาน คนร้ายได้บังคับให้นักบินนำเครื่องบินไปยังออสเตรเลีย ขณะที่กำลังมุ่งลงทางทิศใต้เลียบชายฝั่งแอฟริกา เจ้าหน้าที่ควบคุมที่ไนโรบีได้แนะนำนักบินให้นำเครื่องลงจอดที่มอมบาซา ระหว่างนั้นเชื้อเพลิงไหลออกและเครื่องยนต์เครื่องหนึ่งหยุดทำงาน ขณะที่นักบินพยายามนำเครื่องลงจอดใกล้เกาะโมโรนี ในหมู่เกาะโคโมโรส เชื้อเพลิงได้หมดลง เครื่องบินตกลงสู่ทะเลห่างจากชายฝั่ง 500 เมตร ผู้โดยสารและลูกเรือ 123 คนจากทั้งหมด 175 คนเสียชีวิต นักบินของเครื่องคือกัปตัน Leul Abate ได้รับการกล่าวขานจากสื่อในสหรัฐอเมริกาให้เป็นบุคคลแห่งสัปดาห์ในฐานะที่นำเครื่องบินลงจอดในมหาสมุทรอย่างนุ่มนวลและรักษาชีวิตผู้โดยสารบางส่วนไว้ได้ ขณะที่คนร้ายทั้ง 3 นั้นเชื่อว่าเสียชีวิต</doc>
