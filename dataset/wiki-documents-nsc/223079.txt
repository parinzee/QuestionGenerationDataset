<doc id="223079" url="https://th.wikipedia.org/wiki?curid=223079" title="ลิเวอร์พูล">ลิเวอร์พูล เมืองลิเวอร์พูล () เป็นเมืองที่มีฐานะเป็นนครและเป็นเมืองเมโทรโพลิตันของเมอร์ซีย์ไซด์ในภาคการปกครองตะวันตกเฉียงเหนือของอังกฤษ ลิเวอร์พูลตั้งอยู่ทางตะวันออกของปากน้ำเมอร์ซีย์ (Mersey Estuary) ลิเวอร์พูลก่อตั้งมาตั้งแต่ ค.ศ. 1207 และได้รับฐานะเป็น “นคร” ในปี ค.ศ. 1880 จากการสำรวจสำมโนประขากรใน ค.ศ. 2006 ลิเวอร์พูลมีประชากรทั้งหมดประมาณ 435,500 คน โดยมีความหนาแน่นเป็นจำนวน 5,001 คนต่อหนึ่งตารางกิโลเมตร เมื่อรวมประชากรในปริมณฑลแล้วก็เป็น 816,216 คน ในทางประวัติศาสตร์ของมณฑลเดิมลิเวอร์พูลเป็นส่วนหนึ่งของแลงคาสเชอร์ ความรุ่งเรืองของลิเวอร์พูลมาจากการเป็นเมืองท่าสำคัญ ภายในคริสต์ศตวรรษที่ 18 การติดต่อค้าขายกับแคริบเบียน, ไอร์แลนด์ และแผ่นดินใหญ่ยุโรป และความสะดวกในการติดต่อค้าขายกับการค้าทาสข้ามมหาสมุทรแอตแลนติค (Atlantic Slave Trade) ยิ่งทำให้เศรษฐกิจเติบโตมากยิ่งขึ้น ภายในต้นคริสต์ศตวรรษที่ 19 40% ของการค้าขายในโลกต้องผ่านเมืองท่าลิเวอร์พูลซึ่งทำให้ลิเวอร์พูลกลายเป็นเมืองสำคัญที่สุดเมืองหนึ่งของอังกฤษ ผู้ที่มาจากลิเวอร์พูลมักจะเรียกกันว่า “ลิเวอร์พัดเลียน” (Liverpudlians) หรือ “สเกาส์” (Scouse) ที่มาจากอาหารท้องถิ่นชื่อเดียวกันที่เป็นสตู นอกจากนั้นคำว่า “สเกาส์” ยังใช้เรียกสำเนียงท้องถิ่น การที่เป็นเมืองท่าทำให้ประชากรของลิเวอร์พูลมีความแตกต่างกันทางเชื้อชาติที่มาจากที่ต่างๆ โดยเฉพาะจากไอร์แลนด์ ความเป็นที่นิยมของเดอะบีทเทิลส์และกลุ่มนักร้องอื่นๆ ทำให้ลิเวอร์พูลเป็นที่ดึงดูดนักท่องเที่ยว ในปี ค.ศ. 2007 ลิเวอร์พูลฉลองครบรอบ 800 ปีที่ก่อตั้งมาและในปี ค.ศ. 2008 ลิเวอร์พูลก็ได้รับตำแหน่งเมืองหลวงทางวัฒนธรรมของยุโรปพร้อมกับเมืองสตราวันเจอร์ ในนอร์เวย์ ในปี ค.ศ. 2004 บริเวณหลายบริเวณในตัวเมืองได้รับฐานะเป็นมรดกโลกโดยยูเนสโกที่เรียกว่าเมืองการค้าทางทะเลลิเวอร์พูล (Liverpool Maritime Mercantile City) ที่ประกอบด้วยบริเวณที่แยกกันหกบริเวณในตัวเมืองที่รวมทั้ง เพียร์เฮด (Pier Head) , ท่าอัลเบิร์ตและถนนวิลเลียม บราวน์ และสถานที่ที่น่าสนใจของตัวเมืองlกีฬา กีฬา. ทีมฟุตบอลที่ยิ่งใหญ่และมีชื่อเสียงของเมืองลิเวอร์พูล คือ ลิเวอร์พูล และ เอฟเวอร์ตัน สนามที่ใช้ในการแข่งขันของทีมทั้งสอง คือ แอนฟิลด์ และ กูดิสันพาร์ก ตามลำดับความสัมพันธ์ระหว่างประเทศเมืองพี่น้องและเมืองแฝด ความสัมพันธ์ระหว่างประเทศ. เมืองพี่น้องและเมืองแฝด. ลิเวอร์พูลได้สถาปนาความสัมพันธ์เมืองแฝดกับ:- รัฐแอละแบมา ประเทศสหรัฐอเมริกา (ตั้งแต่ ค.ศ.2015) - โคโลญ ประเทศเยอรมนี (ค.ศ. 1952) - ดับลิน ประเทศไอร์แลนด์ (ค.ศ. 1997) - เซี่ยงไฮ้ ประเทศจีน (ค.ศ.1999) - รีโอเดจาเนโร ประเทศบราซิล (ค.ศ.2003) - เมดัน ประเทศอินโดนีเซีย - ปีนัง ประเทศมาเลเซียเมืองมิตรภาพ เมืองมิตรภาพ. ลิเวอร์พูลได้สถาปนาความสัมพันธ์เมืองมิตรภาพอย่างไม่เป็นทางการกับ:- ประเทศฝรั่งเศส - ประเทศแคนาดา - ฮาวานา ประเทศคิวบา - ลาปลาตา ประเทศอาร์เจนตินา - เมมฟิส รัฐเทนเนสซี ประเทศสหรัฐอเมริกา - ประเทศญี่ปุ่น - เนเปิลส์ ประเทศอิตาลี - นิวออร์ลีนส์ รัฐลุยเซียนา ประเทศสหรัฐอเมริกา - โอเดสซา ประเทศยูเครน - ประเทศอิตาลี - ประเทศโรมาเนีย - บัลปาราอีโซ ประเทศชิลีสถานกงสุล สถานกงสุล. สถานกงสุลโพ้นทะเลแห่งแรกของสหรัฐอเมริกาเปิดที่ลิเวอร์พูลใน ค.ศ.1790 และยังคงเปิดดำเนินการมากว่าสองศตวรรษ ในปัจจุบันมีสถานกงสุลตั้งอยู่เป็นจำนวนมาก ซึ่งเป็นสถานกงสุลสำหรับประเทศชิลี เดนมาร์ก ไทย นอร์เวย์ เนเธอร์แลนด์ ฝรั่งเศส ฟินแลนด์ เยอรมนี โรมาเนีย สวีเดน อิตาลี เอสโตเนีย ไอซ์แลนด์ และฮังการี สถานกงสุลของประเทศตูนีเซียและโกตดิวัวร์นั้นตั้งอยู่ในเขตเซฟตันซึ่งอยู่ใกล้เคียง</doc>
