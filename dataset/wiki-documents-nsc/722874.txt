<doc id="722874" url="https://th.wikipedia.org/wiki?curid=722874" title="เทวทูตแห่งโลกมืด">เทวทูตแห่งโลกมืด เทวทูตแห่งโลกมืด () หรือ เซราฟแห่งจุดจบ เป็นมังงะ ดาร์กแฟนตาซี เขียนโดย ทะกะยะ คะงะมิ ตีพิมพ์โดยสำนักพิมพ์ชูเอชะบนนิตยสารจั้มสแควร์ และรูปแบบภาษาอังกฤษโดย Viz Media บนนิตยสารโชเน็งจัมป์รายสัปดาห์ ประกาศการทำในรูปแบบอะนิเมะเมื่อ 28 สิงหาคม 2557 โดย NBCUniversal Entertainment Japan ออกอากาศครึ่งแรกแรกในญี่ปุ่นเมื่อ 4 เมษายน 2558 และจะออกอากาศครึ่งหลังในเดือนตุลาคม 2558เนื้อเรื่อง เนื้อเรื่อง. ในปี 2012 เกิดเชื้อไวรัสมรณะแพร่ระบาดไปทั้งโลก เชื้อไวรัสนี้จะส่งผลให้ผู้ที่อายุเกินกว่า 13 ปีล้มตายลง ประชากรมนุษยชาติที่เหลือรอดมีอยู่เพียง 10% และโลกก็เผชิญกับสิ่งมีชีวิตที่เรียกว่า "ทหารม้าวันสิ้นโลก" หรือ "สี่ทหารม้าแห่งยอห์น" เข้าคุกคาม ด้วยเหตุที่มนุษย์ลดลงอย่างมากนี้ ทำให้เผ่าพันธุ์แวมไพร์จำเป็นต้องนำมนุษย์มาทำเป็น "ปศุสัตว์" ให้เลือดแก่แวมไพร์ ในขณะที่เผ่าพันธุ์แวมไพร์ก็จะคอยคุ้มครองมนุษย์เหล่านั้น เด็กในสถานสงคราะห์เด็กกำพร้า เฮียะกุยะ ได้รับการช่วยเหลือจากเหล่าแวมไพร์ และไปอาศัยอยู่ที่นครใต้ดินของเหล่าแวมไพร์ในฐานะปศุสัตว์ โดยที่เหล่าแวมไพร์โกหกว่า มนุษยชาติด้านบนนั้นได้ล่มสลายลงไปหมดสิ้นแล้วจากเชื้อไวรัส มิคาเอลลา พี่ใหญ่ซึ่งอาวุโสที่สุดต้องการพาพี่น้องทุกคนหนีออกไปจากที่นี่ไปสู่โลกภายนอก เขาจึงวางแผนเข้าไปตีสนิทกับแวมไพร์ขุนนาง ลอร์ด เฟริด บาธอรี และได้แอบชิงแผนที่ของนครใต้ดินและปืนพกมา ทั้งหมดไปถึงทางออกสู่โลกภายนอกแต่ก็ต้องพบกับเฟริดที่มาดักรอ เด็กคนอื่นๆถูกฆ่าตายหมด มิคาเอลใช้จังหวะนี้เอาตัวเข้าขัดขวางแวมไพร์ขุนนางคนนั้นเพื่อให้ ยู หนีไป แวมไพร์ขุนนางถูกยูใช้ปืนยิงที่หัวล้มลงไป มิคาเอลาได้รับบาดเจ็บหลักถึงขั้นที่ไม่อาจรอดได้ มิคาเอลบอกว่าตัวเองไม่รอดแล้วให้ยูรีบหนีไป อย่าให้ตนเองตายเปล่า แวมไพร์คนอื่นๆตามมา ทำให้ยูต้องตัดสินใจหนีออกไปสู่โลกภายนอกเพียงคนเดียวด้วยน้ำตา ยูที่หนีออกไปภายนอก ได้รับการช่วยเหลือจากมนุษย์ที่เป็นทหารของกองทัพปีศาจจักรวรรดิญี่ปุ่น ในขณะที่มิคาเอลาที่กำลังจะตายได้รับการช่วยเหลือโดยอุปราชินีแวมไพร์ให้กลายเป็นแวมไพร์เพื่อที่จะมีชีวิตรอด เขาได้เป็นคนติดตามของเฟริด และมีฉายาในโลกแวมไพร์ว่า "คนโปรดของราชินี" เขามีชีวิตอยู่เพื่อต้องการได้อยู่กับยู คนที่เขารักมากที่สุดและเป็นครอบครัวเพียงคนเดียวที่เหลือรอดของเค้า ในขณะที่ยูเองก็ไม่อาจลืมเรื่องในอดีตได้ เขาเข้าร่วมกับกองทัพปีศาจจักรวรรดิญี่ปุ่นด้วยความแค้นอย่างที่สุดจะกำจัดแวมไพร์ตัวละครหลักเพลงประกอบ</doc>
