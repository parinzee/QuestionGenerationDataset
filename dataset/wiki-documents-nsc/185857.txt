<doc id="185857" url="https://th.wikipedia.org/wiki?curid=185857" title="รณชัย ถมยาปริวัฒน์">รณชัย ถมยาปริวัฒน์ รณชัย ถมยาปริวัฒน์ หรือที่รู้จักกันดีในชื่อ อ๊อด คีรีบูน เป็นนักร้อง นักดนตรี นักแสดงและนักแต่งเพลงชาวไทย อดีตนักร้องนำและหัวหน้า วงคีรีบูน แนวสตริงคอมโบ ตั้งแต่ปี พ.ศ. 2526 มีบทเพลงที่มีชื่อเสียงคือ "รอวันฉันรักเธอ" โดยมีผลงานในนามวงจำนวน 6 ชุด จบปริญญาตรีจากคณะเศรษฐศาสตร์ จุฬาลงกรณ์มหาวิทยาลัย ในช่วงที่อยู่กับวงคีรีบูน อ๊อดได้เข้าร่วมเป็นหนึ่งในกลุ่มนักร้องชายหญิง ที่ร้องเพลงคู่แนวลูกกรุง ในชุด รวมดาว, พบดาว และ นพเก้า ตั้งแต่ปี พ.ศ. 2527 โดยมากร้องคู่กับ อัจฉพรรณี หาญณรงค์ หรือ โอ ปุยฝ้าย จนได้ออกอัลบั้มเต็มคู่กัน 1 ชุด อ๊อด คีรีบูน มีอัลบั้มเดี่ยวออกมาอีกนับสิบชุดภายหลังการยุบวง และเคยมีผลงานแสดงภาพยนตร์โดยเป็นพระเอกเพียงเรื่องเดียว คือ ความรักของคุณฉุย ในปี พ.ศ. 2532 คู่กับ รัชนก พูนผลิน ปัจจุบัน รณชัย เป็นเจ้าของโรงเรียนสอนดนตรีเพื่อการเรียนรู้ "คีรีบูน จีเนียส มิวสิก" และมีบุตรสาว 1 คน คือ น้องเอิ๊ก ล่าสุด อ๊อดได้ไปออกรายการ The Mask Singer หน้ากากนักร้อง ซีซันที่ 4 แข่งใน Group C ฉายา หน้ากากมะพร้าว ร้องเพลง ชาวนากับงูเห่า แพ้ หน้ากากพ่อมดผลงานเพลง ผลงานเพลง. คีรีบูน - หากรัก (พ.ศ. 2526) "คีรีบูน - รอวัน...ฉันรักเธอ (พ.ศ. 2527) คีรีบูน - เพื่อน (พ.ศ. 2528) คีรีบูน - เพียงก่อนนั้น (พ.ศ. 2529) คีรีบูน - ตลอดกาล (พ.ศ. 2530) รวมศิลปินอาร์เอส - รวมดาว (พ.ศ. 2527) รวมศิลปินอาร์เอส - พบดาว (พ.ศ. 2527) รวมศิลปินอาร์เอส - นพเก้า (พ.ศ. 2528) รวมศิลปินอาร์เอส - รวมดาว 2 (พ.ศ. 2528) รวมศิลปินอาร์เอส - พบดาว 2 (พ.ศ. 2528) :รวมศิลปินอาร์เอส - นพเก้า 2 (พ.ศ. 2529) รวมศิลปินอาร์เอส - นพเก้า 3 "รวมศิลปินอาร์เอส - มรดกไทย (พ.ศ. 2529) อ๊อด คีรีบูน - วันที่รอคอย (พ.ศ. 2530) อ๊อด คีรีบูน - คนที่หวังดี (พ.ศ. 2531) อ๊อด คีรีบูน - ภาพล่าสุด (พ.ศ. 2532) อ๊อด คีรีบูน - 361 องศา (พ.ศ. 2536) คีรีบูน - ฝากไว้ให้คิดถึง (พ.ศ. 2538) อ๊อด คีรีบูน - ด้วยรักและคิดถึง (พ.ศ. 2547) อ๊อด คีรีบูน - กาลครั้งหนึ่ง...ของความรัก 1-2 (พ.ศ. 2550) อ๊อด คีรีบูน - กาลครั้งหนึ่ง...ของความรัก 3-4 (พ.ศ. 2551)เพลงพิเศษเพลงพิเศษ. - ขอบคุณสวรรค์ (ร่วมร้องกับ จิ๊บ วสุ แสงสิงแก้ว และ จิ๊ด สุนทร สุจริตฉันท์ ในนามวงเดอะ พาเลซ) พ.ศ. 2557 - เขิน (ร่วมร้องกับ จิ๊บ วสุ แสงสิงแก้ว ,จิ๊ด สุนทร สุจริตฉันท์ ในนามวงเดอะ พาเลซและทีมนักแสดงภาพยนตร์) เพลงประกอบภาพยนตร์ ตุ๊กแกรักแป้งมาก พ.ศ. 2557</doc>
