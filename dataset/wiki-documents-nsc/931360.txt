<doc id="931360" url="https://th.wikipedia.org/wiki?curid=931360" title="ออทโท ฮาน">ออทโท ฮาน ออทโท ฮาน () เป็นนักเคมีชาวเยอรมัน เขาเป็นผู้บุกเบิกสาขากัมมันตภาพรังสีและรังสีเคมี และได้รับการยอมรับนับถือเป็น "บิดาแห่งเคมีนิวเคลียร์" เขาได้รับรางวัลโนเบลสาขาเคมีในปีค.ศ. 1944 สำหรับผลงานการค้นพบข้อพิสูจน์การมีอยู่ของปฏิกิริยานิวเคลียร์ฟิชชั่น ฮานเป็นหนึ่งในนักวิทยาศาสตร์ระดับหัวกะทิของเยอรมันเพียงไม่กี่คนที่ยืนอยู่ฝ่ายตรงข้ามกับระบอบนาซีและการต่อต้านยิว หลังสงครามโลกครั้งที่สอง ฮานเป็นหนึ่งในนักวิทยาศาสตร์หัวกะทิทั้งเก้าของเยอรมันที่ควบคุมตัวไปอังกฤษ เมื่อฮานและนักวิทยาศาสตร์คนอื่นๆได้เห็นผลของการทิ้งระเบิดนิวเคลียร์ที่ฮิโรชิมะและนางาซากิ เขาก็ผันตัวเป็นแกนนำการรณรงค์ต่อต้านการใช้นิวเคลีนร์เป็นอาวุธ ฮานถูกส่งตัวกลับไปเยอรมนีตะวันตกในปี 1946 และกลายเป็นผู้ก่อตั้งและประธานคนแรกของสมาคมมักซ์พลังค์</doc>
