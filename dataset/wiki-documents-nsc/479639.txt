<doc id="479639" url="https://th.wikipedia.org/wiki?curid=479639" title="สตีเวน เฟล็ตเชอร์">สตีเวน เฟล็ตเชอร์ สตีเวน เคนเนท เฟล็ตเชอร์ () เกิดเมื่อวันที่ 26 มีนาคม ค.ศ. 1987 เป็นนักฟุตบอลชาวสกอตแลนด์ ปัจจุบันเล่นในตำแหน่งกองหน้าให้กับสโมสรฟุตบอลซันเดอร์แลนด์ ในพรีเมียร์ลีกอังกฤษ และฟุตบอลทีมชาติสกอตแลนด์ เฟล็ตเชอร์เริ่มต้นเล่นฟุตบอลอาชีพกับสโมสรฟุตบอลฮิเบอร์เนียน โดยลงเล่นในสกอตติชพรีเมียร์ชิป 156 นัด ยิงไป 43 ประตู ก่อนที่สโมสรเบิร์นลีย์จากพรีเมียร์ลีกจะจ่ายเงินเป็นสถิติของสโมสรจำนวน 3 ล้านปอนด์ เพื่อคว้าตัวมาร่วมทีมในเดือนมิถุนายน ค.ศ.2009 ฤดูกาล 2009–10 เฟล็ตเชอร์กลายเป็นผู้ยิงประตูในลีกได้มากที่สุดของสโมสร เมื่อยิงประตูในพรีเมียร์ลีกไป 8 ประตู แต่สโมสรมีอันต้องตกชั้นเมื่อจบฤดูกาล หลังจากสโมสรเบิร์นลีย์ตกชั้น สตีเวน เฟล็ตเชอร์ ย้ายไปร่วมทีมวุลเวอร์แฮมป์ตันวอนเดอเรอส์ ด้วยค่าตัว 6.5 ล้านปอนด์ และยิงไป 24 ประตูในทุกรายการ จากการลงเล่น 68 นัด โดยหลังจากที่สโมสรตกชั้นในปี ค.ศ.2012 เฟล็ตเชอร์ ได้ย้ายไปเล่นให้กับสโมสรซันเดอร์แลนด์ ในยุคของมาร์ติน โอนีลด้วยค่าตัว 12 ล้านปอนด์ ส่วนผลงานในการเล่นระดับชาติ สตีเวน เฟล็ตเชอร์ เคยลงเล่นให้กับทีมชาติสกอตแลนด์ ในรุ่นอายุไม่เกิน 19 ปี ในรายการฟุตบอลชิงแชมป์แห่งชาติยุโรป 2006 รุ่นอายุไม่เกิน 19 ปี ที่ประเทศโปแลนด์ ภายใต้การคุมทีมของ อาร์ชี เกมมิลล์ และพาทีมชาติชุดเล็กคว้าตำแหน่งรองแชมป์ โดยแพ้ให้กับทีมชาติสเปนในรอบชิงชนะเลิศ จากนั้นได้ขึ้นมาเล่นให้กับทีมชาติชุดใหญ่ โดยในปี ค.ศ.2015 เขากลายเป็นผู้เล่นทีมชาติสกอตแลนด์คนแรกในรอบ 45 ปี ที่ยิงแฮตทริกได้ในการเล่นให้ทีมชาติประวัติ ประวัติ. เฟล็ตเชอร์เกิดที่เมืองชรูว์สบรี เทศมณฑลชรอปเชอร์ และใช้ชีวิตช่วงแรกในค่ายทหารอังกฤษในประเทศอังกฤษและเยอรมนี ที่ซึ่งพ่อของเขาประจำการอยู่ โดยพ่อของเขา สิบเอก เคนนี เฟล็ตเชอร์ เสียชีวิตจากโรคมะเร็ง เมื่อเขาอายุได้เพียงสิบปี ทำให้แม่ของเขาตัดสินใจพาเขาและน้องสาวย้ายไปยังเมืองแฮมิลตัน มณฑลเซาท์ลานาร์กเชอร์ ในสกอตแลนด์ และผู้ฝึกสอนของสโมสรฟุตบอลฮิเบอร์เนียน ที่มาจากแฮมิลตันได้เห็นความสามารถในการเล่นฟุตบอลของเขาและเขาได้เข้าร่วม Leith club's youth network ในวัยสิบสามปีอาชีพ อาชีพ. เฟล็ตเชอร์เริ่มลงเล่นให้กับสโมสรฟุตบอลฮิเบอร์เนียน จนจบฤดูกาล 2003–04 เอาชนะคิลมาร์น็อค ไปด้วยคะแนน 3-0 เค้ากลายเป็น first team regular ในฤดูกาล 2004–05 ลงเล่น 26 ครั้ง ทำไป 5 ประตู ในฤดูกาล 2005–06 season เฟล็ตเชอร์ทำไป10ประตู</doc>
