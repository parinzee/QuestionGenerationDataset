<doc id="49916" url="https://th.wikipedia.org/wiki?curid=49916" title="ลายกระหนก">ลายกระหนก ลายกระหนก เป็นลายพื้นฐานหนึ่งที่สำคัญของลายไทยในงานจิตรกรรมไทย มีพื้นฐานจากสามเหลี่ยมชายธง (สามเหลี่ยมมุมฉาก) อาจมีตัวเดียว หรือหลายตัวก็ได้ มักมีฐานมุมแหลมหันไปทางเดียวกัน โดยมีขนาดและสัดส่วนที่แตกต่างกันไป ลายกระหนกที่สำคัญ ได้แก่ กระหนกสามตัว กระหนกเปลว กระหนกใบเทศ จากนั้นก็เป็นกระหนกผักกูด กระหนกกอ เป็นต้นความหมาย ความหมาย. ความหมายตามพจนานุกรม ฉบับราชบัณฑิตยสถาน ปี พ.ศ. 2525 ให้ความหมายว่า กระหนก หมายถึงลวดลาย แต่จะสะกดว่า กนก ก็ได้ด้วย, กนก หมายถึงทอง สมเด็จพระเจ้าบรมวงศ์เธอเจ้าฟ้ากรมพระยานริศรานุวัตติวงศ์  ทรงอธิบายใน พระนิพนธ์สาส์นสมเด็จ ว่า "กนก" คงใช้เรียกตู้ลายทอง (ตู้ลายรดน้ำ) แล้วเข้าใจผิดไปว่า ลวดลายนั้นเป็น "กนก"บ่อเกิดแห่งลายไทย บ่อเกิดแห่งลายไทย. ลายไทยมีบ่อเกิดมาจากธรรมชาติ ได้แก่- ดอกบัว - ดอกมะลิ - ดอกชัยพฤกษ์ - ใบฝ้ายเทศ - ผักกูด - ตาอ้อย - เถาวัลย์ - กาบไผ่ - เปลวไฟ - ฯลฯกำเนิดของลายกระหนก และกระหนกสามตัว กำเนิดของลายกระหนก และกระหนกสามตัว. ต้นแบบของลายกระหนก มาจากหางไหล ซึ่งเป็นลายที่มาจากลักษณะของเปลวไฟ กระหนกสามตัวเป็นแม่ลาย ถือเป็นแม่แบบของกระหนกทั้งหลายประเภทของลายกระหนก ประเภทของลายกระหนก. ลายกระหนกแบ่งเป็นประเภทใหญ่ ๆ ได้ ดังนี้คือ- กระหนกเปลว - กระหนกใบเทศ - กระหนกผักกูด - กระหนกนารี - กระหนกหางหงส์ - กระหนกลายนาค - กระหนกช่อลายต่าง ๆหนังสืออ่านเพิ่มหนังสืออ่านเพิ่ม. - โพธิ์ ใจอ่อนน้อม คู่มือลายไทย โรงพิมพ์ธนาคารออมสิน พ.ศ. 2522. - พระเทวาภินิมมิต สมุดตำราลายไทย โรงพิมพ์คุรุสภา พ.ศ. 2530. ISBN 974-0038-44-1 - สันติ เล็กสุขุม กระหนกในดินแดนไทย สำนักพิมพ์มติชน พ.ศ. 2539. ISBN 974-7120-30-5</doc>
