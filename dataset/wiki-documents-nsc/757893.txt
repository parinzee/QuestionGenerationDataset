<doc id="757893" url="https://th.wikipedia.org/wiki?curid=757893" title="ฟุตบอลทีมชาติเซนต์คิตส์และเนวิส">ฟุตบอลทีมชาติเซนต์คิตส์และเนวิส ฟุตบอลทีมชาติเซนต์คิตส์และเนวิส เป็นทีมฟุตบอลของสหพันธรัฐเซนต์คิตส์และเนวิสในการแข่งขันระดับชาติ ควบคุมและบริหารงานโดยสมาคมฟุตบอลเซนต์คิตส์และเนวิส (เอสเคเอ็นเอฟเอ) และเป็นสมาชิกของสหภาพฟุตบอลแคริบเบียนรวมถึงคอนคาแคฟ ทีมชาติเซนต์คิตส์และเนวิส มีชื่อเล่นว่า เดอะ ซูการ์ บอยซ์ จากการที่มีการผลิตน้ำตาลเป็นอุตสาหกรรมสำคัญของประเทศ สำหรับในการแข่งขันระดับภูมิภาค ทีมชาติเซนต์คิสและเนวิส ผ่านเข้าไปแข่งขันใน แคริบเบียน คัพ ทั้งหมด 2 ครั้ง โดยผลงานดีที่สุดคือการคว้าตำแหน่งรองชนะเลิศได้ในแคริบเบียนคัพ 1997 ที่ประเทศแอนติกาและบาร์บูดา ในเดือนพฤศจิกายน ค.ศ. 2015 ทีมชาติเซนต์คิตส์และเนวิส ได้เดินทางไปยังทวีปยุโรปเพื่อแข่งขันกับทีมชาติอันดอร์รา และทีมชาติเอสโตเนีย โดยถือเป็นครั้งแรกที่เซนต์คิตส์และเนวิสลงแข่งขันกับทีมชาติจากทวีปยุโรป</doc>
