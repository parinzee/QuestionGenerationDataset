<doc id="512257" url="https://th.wikipedia.org/wiki?curid=512257" title="ไทยแลนด์ก็อตทาเลนต์ ซีซั่นที่ 2">ไทยแลนด์ก็อตทาเลนต์ ซีซั่นที่ 2 ไทยแลนด์ก็อตทาเลนต์ ซีซั่นที่ 2 () เป็นรายการเรียลลิตี้โชว์เกี่ยวกับการประกวดที่เฟ้นหาคนที่มีความสามารถโดดเด่น โดยไม่จำกัดอายุ เพศ จำนวน รวมทั้งประเภทของโชว์ โดยบริษัท ยูนิลีเวอร์ (ประเทศไทย) จำกัด ซื้อลิขสิทธิ์การประกวดบริเทนส์กอตแทเลินต์ จากประเทศอังกฤษมาออกอากาศในประเทศไทย โดยให้เวิร์คพอยท์ เอ็นเทอร์เทนเมนท์ ร่วมกับโซนีมิวสิก เป็นผู้ผลิตรายการ เป็นรายการแรกของเวิร์คพอยท์ที่ผลิตด้วยการถ่ายทอดสด นับเป็นประเทศที่ 43 ของโลก และประเทศที่ 5 ของเอเชียที่มีรายการนี้ และเป็นฤดูกาลที่ 2 ของประเทศไทยหลังได้การตอบรับอย่างดีในฤดูกาลแรกการออกอากาศการออกอากาศ. - รอบออดิชั่น 6 สัปดาห์ - รอบรองชนะเลิศ 6 สัปดาห์ - รอบชิงชนะเลิศ 1 สัปดาห์และประกาศผลหลังจบการแสดง 30 นาทีถัดมา - การแสดงที่ถูกตัดต่อหรือไม่ได้ทำการออกอากาศจะถูกนำไปฉายผ่านทางเว็บไซด์ในชื่อว่า ไทยแลนด์ก๊อตมอร์ทาเลนต์ (Thailand's Got More Talent) เช่นเดียวกับของต้นฉบับจากประเทศอังกฤษรอบคัดเลือก (Pre-casting)รอบคัดเลือก (Pre-casting). - ภาคตะวันออกเฉียงเหนือ วันที่ 4-5 กุมภาพันธ์ 2555 ณ โรงแรมเจริญธานี ปริ๊นเซส จ.ขอนแก่น - ภาคเหนือ วันที่ 11-12 กุมภาพันธ์ 2555 ณ โรงแรมโลตัสปางสวนแก้ว จ.เชียงใหม่ - ภาคกลางและภาคตะวันออก วันที่ 17-19 กุมภาพันธ์ 2555 ณ MCC HALL The Mall บางกะปิ กรุงเทพฯ - ภาคใต้ วันที่ 25-26 กุมภาพันธ์ 2555 ณ ศูนย์ประชุมนานาชาติฉลองสิริราชสมบัติครบ 60 ปี หาดใหญ่ จ.สงขลารอบออดิชั่น (Audition) รอบออดิชั่น (Audition). รอบออดิชั่น แข่งขันในวันที่ 24 มีนาคม - 1 เมษายน พ.ศ. 2555 ณ โรงละครอักษรา คิง พาวเวอร์ คอมเพล็กซ์ และเวิร์คพอยท์ สตูดิโอ เป็นเวลา 6 วัน ออกอากาศทุกวันอาทิตย์ ตั้งแต่วันที่ 3 มิถุนายน - 8 กรกฎาคม พ.ศ. 2555 จำนวน 6 ตอน ซึ่งรอบนี้จะเป็นรอบที่ได้ทำการออกอากาศทางโทรทัศน์แบบในหลายๆ ประเทศที่ทำกันโดยมีผู้เข้าแข่งขันจากรอบคัดเลือกเข้าสู่รอบออดิชั่นจำนวน 400 การแสดง ซึ่งผู้เข้าแข่งขันจะต้องโชว์ความสามารถในการแสดงของตนเองได้ภายใน 2-4 นาที ซึ่งกรรมการมีสิทธิ์กดให้หยุดการแสดงได้ ถ้าหากกรรมการกด Buzzer ครบ 3 คนเมื่อใด การแสดงต้องยุติทันที จากนั้นคณะกรรมการจะพิจารณาความสามารถโดยใช้เสียงอย่างน้อย 2 ใน 3 ในการตัดสินว่าผู้แข่งขันจะผ่านเข้าสู่รอบต่อไปได้หรือไม่ จากนั้นกรรมการจะคัดเลือกจากเทปการแสดงของผู้ผ่านเข้ารอบอีกครั้งให้เหลือ 36 การแสดงสุดท้าย เข้าสู่รอบรองชนะเลิศรอบรองชนะเลิศ (Semi-final) รอบรองชนะเลิศ (Semi-final). 36 ที่เข้ารอบจะได้เงินสดรางวัลละ 10,000 บาท จากเรโซนา รอบรองชนะเลิศจะเป็นการถ่ายทอดสดการแข่งขันของ 36 การแสดงสุดท้ายไปสู่ผู้ชมทั่วประเทศเป็นเวลา 6 สัปดาห์ จากสตูดิโอเวิร์คพอยท์ จังหวัดปทุมธานี โดยการตัดสินใช้คะแนนโหวตของผู้ชมผ่านการส่งเอสเอ็มเอสในช่วงถ่ายทอดสดเป็นหลัก ผู้ที่มีคะแนนโหวตสูงสุดจะได้ผ่านเข้ารอบสุดท้ายโดยอัตโนมัติ ส่วนผู้ที่ได้คะแนนโหวตในอันดับที่ 2 และ 3 กรรมการจะตัดสินว่าใครจะผ่านเข้ารอบโดยใช้เสียงสองในสามเช่นเดียวกับรอบออดิชัน ในรอบนี้ส่วนของการแสดงจะบันทึกเทปล่วงหน้าก่อนสามชั่วโมงถึงหนึ่งชั่วโมงก่อนเวลาออกอากาศเพื่อป้องกันความผิดพลาด ส่วนการประกาศผลจะเป็นการถ่ายทอดสด เป็นที่น่าสังเกตว่าในฤดูกาลนี้ รอบรองชนะเลิศ ไม่มีการกดปุ่มบัสเซอร์จากกรรมการระหว่างการแสดงเลยแม้แต่ครั้งเดียว ขณะเดียวกันการตัดสินจากคณะกรรมการในรอบรองชนะเลิศทุกครั้งนั้น กรรมการจะมีมติเป็นเอกฉันท์เสมอ ซึ่งก็อาจจะเกิดขึ้นได้ แต่ในรอบชิงชนะเลิศ พิธีกรได้แจ้งว่ากรรมการจะไม่กดปุ่มบัสเซอร์อยู่แล้วไม่ว่าจะอย่างไรก็ตามรอบรองชนะเลิศ 1 (15 กรกฎาคม 2555)รอบรองชนะเลิศ 2 (22 กรกฎาคม 2555)รอบรองชนะเลิศ 3 (29 กรกฎาคม 2555)รอบรองชนะเลิศ 4 (4 สิงหาคม 2555) รอบรองชนะเลิศ 4 (4 สิงหาคม 2555). สัปดาห์นี้ ถือเป็นครั้งแรกที่รายการไทยแลนด์ ก็อตทาเลนต์ ออกอากาศในวันเสาร์ เนื่องจากในวันอาทิตย์ที่ 5 สิงหาคม นั้น ทางไทยทีวีสีช่อง 3 จะถ่ายทอดสดการแข่งขันกีฬาโอลิมปิก 2012 จากประเทศอังกฤษ และในวันอาทิตย์ที่ 12 สิงหาคม ทางรายการจะงดออกอากาศรอบรองชนะเลิศ 5 (19 สิงหาคม 2555)รอบรองชนะเลิศ 6 (26 สิงหาคม 2555)รอบชิงชนะเลิศ (Grand final) รอบชิงชนะเลิศ (Grand final). รอบชิงชนะเลิศเป็นการถ่ายทอดสดการแข่งขันของ 12 การแสดงสุดท้ายโดยกรรมการจะมีสิทธิ์ในการกดปุ่ม ปุ่มบัสเซอร์สีแดง อยู่เช่นเดิมแต่จะไม่มีการนับเสียงโหวตจากคณะกรรมการแต่อย่างใด (อย่างไรก็ดีในระหว่างการแนะนำกติกา พิธีกรได้ระบุว่ากรรมการจะไม่กดปุ่มบัสเซอร์ระหว่างการแสดง) ในฤดูกาลที่ 2 นี้สำหรับรอบชิงชนะเลิศนั้นจะทำการแสดงโชว์ในช่วงเวลาเดียวกันกับฤดูกาลที่ 1 แต่จะไม่เปิดให้โหวตยาว 1 สัปดาห์แบบฤดูกาลที่ 1 โดยจะเปิดโหวตแบบปกติและยาวไปจนถึงเวลา 20:15 และจะถ่ายทอดสดประกาศผลผู้ชนะในเวลา 20:15-20:30 นาฬิกาของวันนั้นเลยเรตติ้ง</doc>
