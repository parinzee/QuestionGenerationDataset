<doc id="532918" url="https://th.wikipedia.org/wiki?curid=532918" title="ชาโดว์ออฟเดอะนินจา">ชาโดว์ออฟเดอะนินจา ชาโดว์ออฟเดอะนินจา () หรือชื่อญี่ปุ่น ยะมิโนะชิโกะโตะนิน คะเงะ () เป็นเกมแอ็คชั่นฉายด้านข้างซึ่งเป็นรูปแบบของนินจาจากอนาคต โดยบริษัทนะสึเมะสำหรับระบบฟามิคอมโดยเปิดตัวครั้งแรกในประเทศญี่ปุ่นใน ค.ศ. 1990 และในทวีปอเมริกาเหนือกับทวีปยุโรปใน ค.ศ. 1991 เวอร์ชันพัลได้รับการเปิดตัวโดยไทโทภายใต้ชื่อบลูชาโดว์ นะสึเมะได้เริ่มพัฒนาเวอร์ชันเกมบอยของชาโดว์ออฟเดอะนินจา ถัดจากการเปิดตัวในระบบฟามิคอม อย่างไรก็ตาม สิทธิการประกาศเกมก็ได้หยิบยกขึ้นมาจากบริษัทเทคโม และชื่อเกมได้รับการปรับปรุงภายหลังเป็นนินจาริวเคนเดน ซึ่งเป็นภาคแยกโดยใช้ชื่อว่านินจาริวเคนเดนGBมาเทนโรเคสเซน นอกจากนี้ยังได้มีการพัฒนาโดยแผนกนาโกยาของนะสึเมะเนื้อเรื่องย่อ เนื้อเรื่องย่อ. เหตุการณ์เกิดขึ้นใน ค.ศ. 2029 จอมเผด็จการจักรพรรดิครุฑาได้บุกเข้ายึดสหรัฐอเมริกา และได้สร้างฐานที่มั่นในตอนกลาง "เมืองที่ใหญ่ที่สุด" ของประเทศ เพื่อการหยุดยั้งครุฑาและแก้แค้นให้แก่ผู้บริสุทธิ์ที่สูญเสียชีวิตจากการขึ้นครองอำนาจของมัน สองหัวหน้านินจาจากตระกูลอิงะ ซึ่งได้แก่ท่านชายฮายาเตะและท่านหญิงคาเอเดะได้รับการส่งตัวแทรกซึมเข้าสู่ฐานตั้งมั่นที่แข็งแกร่งของครุฑา และหมายที่จะลอบสังหารจอมเผด็จการรูปแบบการเล่น รูปแบบการเล่น. ชาโดว์ออฟเดอะนินจา สามารถเล่นได้ถึงสองคนพร้อมกัน โดยผู้เล่นคนหนึ่งจะเล่นเป็นฮายาเตะ (นินจาผู้ชาย) กับผู้เล่นอีกคนซึ่งเล่นเป็นคาเอเดะ (นินจาผู้หญิง) ในแต่ละโหมด ผู้เล่นสามารถเลือกตัวละครที่พวกเขาต้องการที่จะควบคุมก่อนที่เกมจะเริ่มต้น ซึ่งไม่ได้มีความแตกต่างในการเลือกใช้ตัวละครใดตัวละครหนึ่ง อย่างไรก็ตาม พวกเขาต่างก็ดูเหมือนว่าจะมีความแตกต่างกันในเกมโดยสมบูรณ์ (รวมถึงภาพปกในแบบมังงะของเวอร์ชันญี่ปุ่น) มากกว่าเวอร์ชันที่ปรากฏในเวอร์ชันสหรัฐอเมริกา ซึ่งฮายาเตะมีผมสีทอง และคาเอเดะมีผมสีเขียวสวมกระโปรงสั้นและกวัดแกว่งดาบและคุนะอิ ตัวละครที่ใช้เล่นสามารถวิ่ง, ก้มตัว, ปีนบันได, โจมตี และกระโดดเช่นเดียวกับที่มีในเกมแอ็คชั่นฉายด้านข้างโดยส่วนใหญ่ ตลอดจนการห้อยโหนตามคานราวและเคลื่อนตัวไปมา หากผู้เล่นมีพลังชีวิตเหลืออยู่มากกว่าครึ่ง พวกเขาสามารถโจมตีด้วยพลังพิเศษจากการกดปุ่มเพื่อสำแดงอิทธิฤทธิ์ด้วยการเรียกพายุฝนฟ้าคะนองที่สร้างความเสียหายให้แก่ศัตรูทั้งหมดที่ปรากฏอยู่บนหน้าจอ แต่ก็จะสูญเสียพลังครึ่งหนึ่งจากพลังชีวิตสูงสุดของพวกเขา อาวุธเริ่มต้นของผู้เล่นคือคะตะนะ ซึ่งสามารถแลกเปลี่ยนเป็นคุซะริงะมะ และในทางกลับกันคุซะริงะมะจะมีช่วงที่ยาวกว่าดาบ และสามารถเหวี่ยงขึ้นไปตามแนวทแยงและแนวขนานกับพื้นดิน แต่สามารถสร้างความเสียหายแก่ศัตรูที่อยู่ในระยะไกลแบบเฉพาะเจาะจงและไม่สามารถใช้ระยะใกล้ได้ดีเฉกเช่นคะตะนะ หากผู้เล่นใช้อาวุธที่พวกเขามีอยู่ พลังโจมตีนี้จะมีความรุนแรงเพิ่มขึ้นได้อีกระดับ (ซึ่งมีถึงสามระดับการโจมตี) อย่างไรก็ตาม หากผู้เล่นได้รับความเสียหายมากเกิน ความแรงจากอาวุธของพวกเขาจะลดลงกลับไปยังระดับก่อนหน้านี้ นอกจากนี้ยังมีความเป็นไปได้ที่จะใช้อาวุธทั้งสอง หากผู้เล่นเริ่มต้นด้วยคุซะริงะมะและรวบรวมพาวเวอร์อัพลับที่ซ่อนอยู่ในบางสเตจ รวมทั้งผู้เล่นสามารถใช้ดาวกระจายกับระเบิดมือด้วยเช่นกัน อาวุธทั้งสองสามารถนำมาใช้เป็นระยะเวลานานก่อนที่ผู้เล่นจะกลับไปใช้คะตะนะหรือคุซะริงะมะตามเดิม อาวุธทั้งสี่สามารถได้รับโดยการทำลายกล่องไอเท็มมีมีอยู่อย่างกระจัดกระจายในแต่ละสเตจรวมถึงยาฟื้นพลัง เกมประกอบไปด้วย 5 ด่านซึ่งมีอยู่ 16 สเตจ ซึ่งสี่ด่านแรกจะแบ่งออกเป็นด่านละสามสเตจ และด่านสุดท้ายจะแบ่งออกเป็นสองสเตจ ผู้เล่นจะต่อสู้กับศัตรูหลายประเภทที่มีอยู่ทั่วทุกหนแห่งในแต่ละด่าน รวมไปจนถึงบอสและบอสรอง เมื่อบอสถูกกำจัดมันจะระเบิด ซึ่งการระเบิดนี้จะไม่มีผลกับผู้เล่นแม้จะอยู่ใกล้ ส่วนพลังชีวิตที่เหลืออยู่จะมีอยู่เท่าเดิมในด่านเดียวกัน เว้นเสียแต่จะฟื้นคืนได้โดยการใช้ยาหรือจากการเสียชีวิต เกมจะจบลงเมื่อผู้เล่นสูญเสียพลังทั้งหมดโดยมีโอกาสแก้มือได้ห้าครั้งเพื่อเล่นต่อ หากเล่นแบบสองคนพร้อมกัน การแก้มือเพื่อเล่นต่อจะให้ใช้ร่วมกันการตลาด การตลาด. นิตยสารเกมโปรได้ดำเนินการประชัญใน ค.ศ. 1991 โดยได้มอบรางวัลให้แก่ผู้อ่าน 10 รายด้วยเกมดังกล่าว ซึ่งนิตยสารเกมโปรได้กล่าวว่ารางวัลนี้เป็นเกมรุ่นพิเศษ โดยมีพาสเวิร์ดซึ่งมิได้มีอยู่ในเวอร์ชันที่วางจำหน่ายแต่อย่างใด แต่ก็ไม่มีผู้ใดยืนยันที่จะเป็นเจ้าของเกมชุดดังกล่าวการตอบรับ การตอบรับ. นิตยสารอิเล็กทรอนิกส์เกมมิงมันธลี ได้ยกย่องเกมดังกล่าวว่า "กราฟิกและเสียงสุดยอด" และนิตยสารเกมโปร ได้เรียกเกมนี้ว่า "มีลักษณะที่เหนือว่าเกมนินจาโดยทั่วไป ด้วยลายเส้นกราฟิกชั้นยอดและการเล่นเกมแบบรวดเร็ว" และ "สุดยอดการต่อสู้ในปฏิบัติการแบบฉับพลัน" นิตยสารนินเทนโดพาวเวอร์ ยังได้ให้ความสำคัญต่อเกมดังกล่าวในบทความ "เวียร์ดฮีโร่ส์" สำหรับนัยว่ามีทีมชายหญิง "ขึ้นเป็นครั้งแรก" ในประวัติศาสตร์วิดีโอเกม</doc>
