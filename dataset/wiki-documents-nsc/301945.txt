<doc id="301945" url="https://th.wikipedia.org/wiki?curid=301945" title="จังหวัดอาร์แดน">จังหวัดอาร์แดน อาร์แดน () เป็นจังหวัดที่ตั้งอยู่ในแคว้นกร็องแต็สต์ในประเทศฝรั่งเศส อาร์แดนที่ตั้งตามชื่อภูมิภาคอาร์แดน ตั้งอยู่ทางตะวันออกเฉียงเหนือของฝรั่งเศส ทางตอนใต้ของเบลเยียมและลักเซมเบิร์ก อาร์แดนเป็นหนึ่งใน 83 จังหวัดที่ก่อตั้งขึ้นระหว่างการปฏิวัติฝรั่งเศสเมื่อวันที่ 4 มีนาคม ค.ศ. 1790 อาร์แดนเป็นส่วนหนึ่งของอดีตจังหวัดช็องปาญและอาร์กอน (จากภาษาเคลต์ "Ar Gonn" ที่แปลว่า "ป่าดิบ") และนครรัฐเซอด็อง ที่มาของคำว่า "Ardennes" (จากภาษาเคลต์ "Ar Denn" ที่แปลว่า "ป่า") กล่าวถึงเป็นครั้งแรกโดยจูเลียส ซีซาร์ ผู้กล่าวถึง "สงครามกอล" เกี่ยวกับเทพีเคลต์ชื่อ "Arduinna" ผู้เป็นเทพีแห่งการสงครามที่มักจะวาดเป็นภาพสตรีขี่หมูป่า อาร์แดนเป็นบริเวณที่มีการต่อสู้อย่างหนักทั้งในสงครามโลกครั้งที่หนึ่งและสงครามโลกครั้งที่สอง</doc>
