<doc id="263677" url="https://th.wikipedia.org/wiki?curid=263677" title="ออซซี ออสบอร์น">ออซซี ออสบอร์น จอห์น ไมเคิล "ออซซี" ออสบอร์น () เกิดเมื่อวันที่ 3 ธันวาคม ค.ศ. 1948 เป็นนักร้อง-นักแต่งเพลงชาวอังกฤษ มีอาชีพการทำงานครอบคลุม 4 ทศวรรษ ออสบอร์นมีชื่อเสียงจากการเป็นนักร้องนำวงเฮฟวีเมทัลแถวหน้าที่ชื่อ แบล็กซับบาธ และยังประสบความสำเร็จในฐานะศิลปินเดี่ยวกับยอดขายหลายแผ่นเสียงทองคำขาว ที่ถือเป็นการปฏิวัติวงการเฮฟวีเมทัล เป็นผลทำให้เขาเป็นที่รู้จักในฐานะ "เจ้าพ่อแห่งเพลงเฮฟวีเมทัล" และ "เจ้าชายแห่งความมืดหม่น" ในช่วงต้นยุค 2000 เขาเริ่มโด่งดังอีกครั้งโดยมีรายการเรียลลิตี้ของตัวเองที่ชื่อ "The Osbournes" ร่วมกับสมาชิกในครอบครัวของเขา ภรรยา แชรอน และลูก 2 ใน 3 คนของพวกเขา เคลลีกับแจ็ก และในเดือนสิงหาคม 2008 ออสบอร์นเอ่ยในยูเอสเอทูเดย์ว่าเขาจะพักจากผลงานด้านดนตรีหลังจากมีอัลบั้มมากกว่า 2 ชุดประวัติวัยเด็ก ประวัติ. วัยเด็ก. ออสซี่ ออสบอร์น เกิดใน แอสตัน , เบอร์มิงแฮม ประเทศอังกฤษ เป็นบุตรของ "จอห์น" "โทมัส" "แจ็ค" "ออสบอร์น" () พ่อของเขามีอาชีพเป็นช่างทำเครื่องไม้เครื่องมือที่ General Electric Company plc ส่วนมารดาของเขา , ลิเลียน ออสบอร์น () เป็นชาวคอทาลิก แตไม่ได้เคร่งครัดในศาสนา , โดยทุกวันแม่ของเขาจะทำงานที่โรงงาน ออสซี่เป็นลูกคนที่ 4 ในบรรดาทั้งหมด 6 คน โดยมีพี่สาว 3 คน และน้องชายอีก 2 คน : จิน , อิริซ , กิลิซ , พอล และ ทอย ครอบครัวออสบอร์นเป็นบ้านสองชั้น ตั้งอยู่ในถนน 14 Lodge Road ในเมืองแอสตัน ออสบอร์นได้รับชื่อเล่นว่า "ออสซี่" ตั้งแต่ยังเรียนอยู่ในระดับชั้นประถมศึกษา ออสบอร์นมีอาการสมาธิสั้นซึ่งเขาบกพร่องในการเรียนรู้ออสบอร์นยังได้มีส่วนร่วมในละครของโรงเรียน อาทิ "The Midako" และ "HMS Pinafore"ออสบอร์นในวัย 14 ปีได้ยินเพลง She Loves You ของวง เดอะบีเทิลส์ เป็นแรงผลักดันให้ออสบอร์นอยากเป็นนักร้อง ออสซี่กล่าวในปี ค.ศ. 2011 ในสารคดีชีวประวัติของเขา God Bless Ozzy Osbourne ไว้ว่า "หลังจากที่ผมได้ยินเพลง She Loves You ของวงเดอะบีเทิลส์ในวิทยุ ทำให้ผมมีความคิดอยากที่จะเป็นร็อคสตาร์เพื่อเติมเต็มชีวิตที่เหลือของผม" ออสบอร์นออกจากโรงเรียนกลางคันตั้งแต่อายุ 15 , หลังลาออกออสบอร์นได้มาทำงานทุกอย่างเพื่อแลกกับเงิน ไม่ว่าจะเป็น คนงานก่อสร้าง , ช่างประปาฝึกหัด , และคนงานโรงฆ่าสัตว์ หนำซ้ำเขายังได้ขโมยของต่างๆ เชน โทรทัศน์ และยังขโมยเสื้อผ้าเด็กและผ้ากั้นเปื้อนเด็ก (โดยแรกเริ่มคิดว่าเป็นเสื้อของผู้ใหญ่เนื่องจากเสื้อผ้ามีสีเข้มยากที่จะมองเห็นเมื่อเขาขโมยเสร็จเขาก็มุ่งหน้าไปที่ผับเพื่อนำของไปขาย) และเสื้อยืด โดยออสซี่ไม่มีเงินะจ่ายค่าปรับได้หลังจากขโมยเสื้อผ้า พ่อของออสบอร์นปฏิเสธที่จะจ่ายค่าปรับ และกล่าวว่าเพื่อเป็นบทเรียนให้แก่ลูกชายตนเองสู่แบล็กแซ็บบาธ สู่แบล็กแซ็บบาธ. ปลายปี 1967 , กีเซอร์ บัตเลอร์ ตั้งวงดนตรีของเขาขึ้น "Rare Breed" ก่อนที่ภายหลังออสบอร์นจะได้รับเลือกให้มาเป็นนักร้อง วงพวกเขามีการแสดงเพียงสองโชว์ จนสุดท้ายก็ต้องแตกหักในที่สุด , ออสบอร์นและบัตเลอร์ ได้รวมตัวกันอีกครั้งในนาม Polka Tulk Blues พร้อมโดยมือกีตาร์ โทนี อิออมมี และ มือกลอง บิล วอร์ด ทั้งคู่เคยเป็นสมาชิกวง Mythology วงบลูส์จากอังกฤษ แต่ท้ายสุดวงก็ต้องยุบตัวลงในภายหลัง พวกเขาเปลี่ยนชื่อวงเป็น Earth แต่เกิดเหตุการณ์ที่ไม่คาดฝัน พวกเขามีรายชื่อแสดงโชว์ แต่มีวงดนตรีหนึ่งที่ใช้ชื่อเหมือนพวกเขา ทำให้พวกเขาตัดสินใจที่จะเปลี่ยนชื่อวงอีกครั้ง พวกเขาตัดสินใจใช้ชื่อว่าแบล็กแซ็บบาธ ในสิงหาคม 1969 , โดยนำมาจากชื่อภาพยนตร์เดียวกันนี้ ดนตรีของพวกเขาทำให้ผู้ฟังเกิดความตื่นตระหนกเนื่องจากยังไม่ได้รับความนิยมในขณะนั้น นำไปสู่แรงบันดาลใจที่ทำให้ทางวงตัดสินใจเล่นแนวเพลง เฮฟวี่ บลูส์ ที่มาด้วยดนตรีและเนื้อร้องอันมืดหม่น ขณะอัดอัลบั้มชุดแรก , บัตเลอร์ อ่านหนังสือเวทมนตร์และตื่นขึ้นมาพร้อมด้วยรูปซานต้าในหัวเตียงของเขา บัตเลอร์กล่าวกับออสบอร์นเกี่ยวกับเรื่องนี้จนพวกเขาได้แต่งเพลง "Black Sabbath" ในอัลบั้มชื่อเดียวกันนี้ เพลงแรกของพวกเขามีความมืดหม่นและชวนน่าติดตาม อย่างไรก็ตามพวกเขาก็ตัดสินใจที่จะลองก้าวเป็นศิลปินจากค่ายเพลงอย่าง วอร์เนอร์ บราเธอร์ส และพวกเขา แบล็กแซ็บบาธสร้างกลุ่มฐานแฟนเพลงอย่างรวดเร็วและคงทนถาวร ซาวด์กีตาร์ริฟที่ชวนให้คุณซึมซับถึงดนตรีพวกเขา - โทนี่ อิออมมี , เนื้อเพลงสุดมืดหม่นและน่าหลงไหลโดย - กีเซอร์ บัตเลอร์ , บิล วอรด์ - มือกลองแห่งความมืดหม่น และท้ายสุด ออสบอร์น - เจ้าชายแห่งความมืดหม่น ในอัลบั้มชุดแรกของพวกเขาอย่าง "Black Sabbath" และ "Paranoid" มียอดวางขายอัลบั้มที่สูงอย่างมาก อย่างไรก็ดีจากความโด่งดังของพวกเขาทำให้ได้ออกอากาศทางโทรทัศน์อยู่บ่อยครั้ง ออสบอร์นหวนนึกถึงวงด้วยความโศกเศร้า "วันเก่าๆ ตอนนั้นพวกเรายังไม่ได้ประสบความสำเร็จเท่าที่ควร เลยไม่ได้มีผู้หญิงรุมล้อม" ในเวลาเดียวกัน , ออสบอร์นได้รู้จัก ชารอน อาร์เดน ที่ภายหลังเป็นสามี - ภรรยาด้วยกัน หลังจากที่พวกเขาไม่คาดฝันว่าอัลบั้มชุดแรกจะประสบความสำเร็จ แบล็ธซับบาธได้นำพ่อตัวเอง ดอน อาร์เดน มาเป็นผู้จัดการวงพวกเขา และชารอนก็ได้ร่วมงานในเวลาเดียวกัน ออสบอร์น ยอมรับว่าเขาโปรยเสน่ห์ใส่ชารอน อาร์เดน โดยออสบอร์นคิดว่า "ชารอนคิดว่าเขาเป็นบ้า" ปีถัดมา ออสบอร์นกล่าวว่ามันเป็นสิ่งที่ดีที่พวกเขาเลือก ดอน อาร์เชนมาเป็นผู้จัดการเพื่อจะได้เห็นชารอนเป็นประจำ ความสัมพันธ์ของพวกเขายังคงซับซ้อนในขณะนั้น ห้าเดือนให้หลัง หลังการปล่อยอัลบั้มชุดที่สอง "Paranoid" พวกเขาก็ปล่อยอัลบั้มชุดที่สาม "Master Of Reality" อัลบั้มดังกล่าวติดอยู่ Top Ten ทั้งในสหรัฐอเมริกาและสหราชอาณาจักร และได้รางวัลแผ่นเสียงทองคำในระหว่างสองเดือนแรกที่ปล่อยอัลบั้มดังกล่าว ในช่วงคริสต์ทศวรรษ 1980 พวกเขาได้รางวัลแผ่นเสียงทองคำขาว และได้รางวัลดับเบิ้ลแพลตินัม เมื่อช่วงต้น คริสต์ศตวรรษที่ 21 อัลบั้มดังกล่าวมีวิจารณ์ในแง่ลบ เลสเตอร์ แบง บรรณาธิการนิตรสารอันโด่งดังอย่าง โรลลิงสโตน วิจารณ์อัลบั้ม Master Of Reality ว่ายังขาดประสบการณ์ และมีลักษณะดนตรีที่เรียบง่ายไป และแนวเพลงที่ซ้ำกับตลาดมากจนเกินไป แต่ถึงกระนั้นนิตรสารเดียวกันนี้ก็ได้ให้อัลบั้มชุดดังกล่าวติดอยู่ในลำดับที่ 298 จาก 500 อัลบั้มยอดเยี่ยมตลอดกาล ในปี 2003 อัลบั้มชุดที่สี่ของพวกเขา "Vol. 4" ที่วางจำหน่ายเมื่อกันยายน 1972 แต่ผลวิจารณ์ก็ไปในเชิงลบเหมือนเดิม แต่ก็ยังได้รับอัลบั้มแผ่นเสียงทองขาว , พวกเขาเป็นหนึ่งในสี่วงที่มียอดขายติดต่อกันจนพุ่งทะยานสู่หนึ่งล้านก็อปปี้ในหสรัฐอเมริกา ในปี 1971 , ออสบอร์นพบกับภรรยาคนแรก เทย์มา (née Riley) ที่ไนท์คลับใน เบอร์มิงแฮม นามว่า The Rum Runner ซึ่งเป็นสถานที่ทำงานของเธอด้วย พวกเขาสมรสกันเมื่อปี 1971 และมีลูกด้วยกันชื่อ เจสสิก้า และ หลุยส์ ออสบอร์นอ้างอิงถึงการสมรสครั้งแรกของพวกเขาว่า "เป็นความผิดพลาดที่น่ากลัว" จากการใช้สารเสพติดและแอลกฮอลล์ของออสบอร์น เขามักจะไม่ค่อยได้พูดคุยกันบ่อยครั้งเพราะออสบอร์นต้องแสดงโชว์ร่วมกับแบล็กแซ็บบาธ และลูกของพวกเขาก็โศกเศร้าเกี่ยวกับเรื่องนี้และบอกว่าออสบอร์นไม่ใช่พ่อที่ดี , ในสารคดีภาพยนตร์ God Bless Ozzy Osbourne เมื่อปี ค.ศ. 2011 , โปรดิวเซอร์โดยลูกของเขาเอง แจ็ค ออสบอร์น เขายอมรับว่าเขาไม่สามารถที่จำได้ว่าหลุยส์และเจสสิกาเกิดผลงานผลงาน. - ร่วมกับวง แบล็กแซ็บบาธ - แบล็กซับบาธ (1970) - พารานอยด์ (1970) - มาสเตอร์ออฟเรียลิตี (1971) - แบล็กซับบาธโวลโฟร์ (1972) - ซับบาธบลัดดีซับบาธ (1973) - ซาบอเทจ (1975) - เทคนิคัลเอกสตาซี (1976) - เนเวอร์เซย์ดาย! (1978) - 13 (2013) - ผลงานเดี่ยว - บลิซเซิร์ดออฟออซ(1980) - Diary of a Madman (1981) - Bark at the Moon (1983) - The Ultimate Sin (1986) - No Rest for the Wicked (1988) - No More Tears (1991) - Ozzmosis (1995) - Down to Earth (2001) - Under Cover (2005) - Black Rain (2007) - Scream(2010)</doc>
