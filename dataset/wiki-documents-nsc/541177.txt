<doc id="541177" url="https://th.wikipedia.org/wiki?curid=541177" title="สวัสดิ์ คำประกอบ">สวัสดิ์ คำประกอบ นายสวัสดิ์ คำประกอบ (23 ตุลาคม พ.ศ. 2462 - 28 กันยายน พ.ศ. 2557) อดีตรัฐมนตรีว่าการกระทรวงยุติธรรม รัฐมนตรีประจำสำนักนายกรัฐมนตรี รัฐมนตรีว่าการกระทรวงสาธารณสุข รัฐมนตรีว่าการกระทรวงเกษตรและสหกรณ์ รัฐมนตรีช่วยว่าการกระทรวงสาธารณสุข และอดีตสมาชิกสภาผู้แทนราษฎรจังหวัดนครสวรรค์ 12 สมัยประวัติ ประวัติ. สวัสดิ์ คำประกอบ เกิดเมื่อวันที่ 23 ตุลาคม พ.ศ. 2462 สำเร็จการศึกษาปริญญาตรี นิติศาสตรบัณฑิต มหาวิทยาลัยธรรมศาสตร์ สมรสกับ นางมะลิ คำประกอบ มีบุตรชาย 3 คน คือ นายภานุวัฒน์ คำประกอบ, นายวีระกร คำประกอบ และ นายดิสทัต คำประกอบ สวัสดิ์ คำประกอบ ถึงแก่อสัญกรรมด้วยโรคปอดอักเสบ เมื่อวันที่ 28 กันยายน พ.ศ. 2557 สิริอายุรวม 94 ปีงานการเมือง งานการเมือง. อดีตเคยเป็นนายกเทศมนตรีเทศบาลเมืองนครสวรรค์ ก่อนที่จะลงรับสมัครเลือกตั้งสมาชิกสภาผู้แทนราษฎรจังหวัดนครสวรรค์ และได้รับเลือกตั้งเป็นครั้งแรก ใน พ.ศ. 2489 และได้รับเลือกเรื่อยมา จนถึง พ.ศ. 2535 ก่อนที่จะวางมือทางการเมืองและถึงแก่อสัญกรรมในเวลาต่อมา สวัสดิ์ คำประกอบ เคยได้รับแต่งตั้งเป็นรัฐมนตรีใน 8 คณะรัฐมนตรี ครั้งแรกในตำแหน่งรัฐมนตรีช่วยว่าการกระทรวงสาธารณสุข ในรัฐบาลจอมพลแปลก พิบูลสงคราม (ครม.26) พ.ศ. 2500สมาชิกสภาผู้แทนราษฎร สมาชิกสภาผู้แทนราษฎร. สวัสดิ์ คำประกอบ ได้รับการเลือกตั้งเป็นสมาชิกสภาผู้แทนราษฎรมาแล้ว 12 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป สิงหาคม พ.ศ. 2489 จังหวัดนครสวรรค์ 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2495 จังหวัดนครสวรรค์ 3. การเลือกตั้งสมาชิกสภาผู้แทนราษฎรไทยเป็นการทั่วไป กุมภาพันธ์ พ.ศ. 2500 จังหวัดนครสวรรค์ สังกัดพรรคเสรีมนังคศิลา 4. การเลือกตั้งสมาชิกสภาผู้แทนราษฎรไทยเป็นการทั่วไป ธันวาคม พ.ศ. 2500 จังหวัดนครสวรรค์ ไม่สังกัดพรรคการเมือง 5. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2512 จังหวัดนครสวรรค์ สังกัดพรรคสหประชาไทย 6. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2518 จังหวัดนครสวรรค์ สังกัดพรรคเกษตรสังคม 7. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2519 จังหวัดนครสวรรค์ สังกัดพรรคเกษตรสังคม 8. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2522 จังหวัดนครสวรรค์ สังกัดพรรคเกษตรสังคม 9. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2526 จังหวัดนครสวรรค์ สังกัดพรรคกิจสังคม 10. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2531 จังหวัดนครสวรรค์ สังกัดพรรครวมไทย (พ.ศ. 2529) → พรรคเอกภาพ 11. การเลือกตั้งสมาชิกสภาผู้แทนราษฎรไทยเป็นการทั่วไป มีนาคม พ.ศ. 2535 จังหวัดนครสวรรค์ สังกัดพรรคสามัคคีธรรม 12. การเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จังหวัดนครสวรรค์ สังกัดพรรคชาติไทยเครื่องราชอิสริยาภรณ์</doc>
