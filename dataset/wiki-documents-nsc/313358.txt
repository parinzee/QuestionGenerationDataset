<doc id="313358" url="https://th.wikipedia.org/wiki?curid=313358" title="เทศบาลตำบลหินกอง (จังหวัดร้อยเอ็ด)">เทศบาลตำบลหินกอง (จังหวัดร้อยเอ็ด) เทศบาลตำบลหินกอง เดิมเป็นองค์การบริหารส่วนตำบลหินกอง ตั้งอยู่ที่อำเภอสุวรรณภูมิ จังหวัดร้อยเอ็ด ได้รับการประกาศจัดตั้งจากกระทรวงมหาดไทยให้ยกฐานะจากองค์การบริหารส่วนตำบล ให้เป็น เทศบาลตำบล เมื่อวันที่ 17 กรกฎาคม พ.ศ. 2551 แบ่งการปกครองเป็น 16 หมู่บ้าน มีพื้นที่รวม 87 ตารางกิโลเมตร ประชากรรวม 9,291 คน จำนวนบ้าน 2,414 หลังคาเรือน (สถิติเดือนกันยายน 2552) พื้นที่ตำบลหินกองมีลักษณะภูมิประเทศเป็นที่ราบลุ่ม มีลำน้ำเสียวตัดผ่านอาณาเขต อาณาเขต. มีอาณาเขตเชื่อมต่อกับเขตปกครองอื่น ๆ ดังนี้- ทิศเหนือ ติดเขตตำบลนาใหญ่ อ.สุวรรณภูมิ - ทิศใต้ ติดเขตตำบลทุ่งหลวง อ.สุวรรณภูมิ - ทิศตะวันออก ติดเขตตำบลดอกไม้ อ.สุวรรณภูมิ - ทิศตะวันตก ติดเขตตำบลเกษตรวิสัย อ.เกษตรวิสัยประวัติ ประวัติ. คำว่าหินกองมีเรื่องเล่าว่า ในสมัยก่อนในยุคขอมเรืองอำนาจ ได้มีการแข่งขันกันสร้างกู่ระหว่างหญิงกับชายให้เสร็จภายในวันเดียว ถ้าดาวประกายพรึกขึ้นให้หยุดทันที โดยหญิงได้สร้างกู่พระโกนา (ปัจจุบันอยู่ในเขตตำบลสระคู อำเภอสุวรรณภูมิ) และชายสร้างกู่กาสิงห์ (อำเภอเกษตรวิสัย) พอสร้างกันไปถึงเที่ยงคืน ฝ่ายหญิงได้ใช้กลอุบายทำโคมไฟจุดบนต้นไม้ ฝ่ายชายเห็นคิดว่าเป็นดาวจึงหยุดทันทีโดยทิ้งหินที่ขนกันมากองไว้ รุ่งเช้าฝ่ายหญิงสร้างเสร็จ ฝ่ายชายสร้างไม่เสร็จ และจุดที่ฝ่ายชายทิ้งหินกองไว้นั้น ปัจจุบันคือ บ้านหินกอง และเป็นชื่อเรียกของตำบลหินกองคำขวัญ คำขวัญ. วิสัยทัศน์การพัฒนาตำบลหินกองของผู้บริหารเทศบาลคือ ชุมชนน่าอยู่ มีความเข้มแข็ง สิ่งแวดล้อมดี คนมีคุณภาพ ข้าวหอมมะลิชั้นดี ด้วยเกษตรอินทรีย์และแรงงานคุณภาพอย่างยั่งยืน ปัจจุบันมีนายสง่า พันธ์หนองหว้า เป็นนายกเทศมนตรี และมีนายคมสันติ์ ขันบุตร เป็นปลัดเทศบาล</doc>
