<doc id="571609" url="https://th.wikipedia.org/wiki?curid=571609" title="ห้างทอง ธรรมวัฒนะ">ห้างทอง ธรรมวัฒนะ นายห้างทอง ธรรมวัฒนะ (20 พฤษภาคม พ.ศ. 2492 - 6 กันยายน พ.ศ. 2542) อดีตสมาชิกสภาผู้แทนราษฎรกรุงเทพมหานคร 2 สมัย สังกัดพรรคประชากรไทย และอดีตผู้ช่วยเลขานุการรัฐมนตรีว่าการกระทรวงคมนาคม และผู้ช่วยเลขานุการรัฐมนตรีว่าการกระทรวงมหาดไทยประวัติ ประวัติ. นายห้างทอง ธรรมวัฒนะ เกิดเมื่อวันที่ 20 พฤษภาคม พ.ศ. 2492 เป็นบุตรของนายอาคม ฉัตรชัยยนต์ และ นางสุวพีร์ ธรรมวัฒนะ สำเร็จการศึกษา วิศวกรรมศาสตรมหาบัณฑิต จาก สถาบัน M.I.T. ประเทศสหรัฐอเมริกาการเสียชีวิต การเสียชีวิต. ห้างทอง ธรรมวัฒนะ เสียชีวิตอย่างปริศนาจากการถูกอาวุธปืนยิงที่ศีรษะ ในบ้านพักของตนเอง เมื่อวันที่ 6 กันยายน พ.ศ. 2542 ขณะมีอายุ 50 ปี ในขณะนั้น นพดล ธรรมวัฒนะ น้องชายของเขา ตกเป็นผู้ต้องหาว่าฆ่าพี่ชายของตนเอง ต่อมาวันที่ 1 กันยายน พ.ศ. 2553 ศาลอุทธรณ์ พิพากษายืนตามศาลชั้นต้น ให้ยกฟ้องนายนพดล เนื่องจากพยานหลักฐานไม่เพียง การเสียชีวิตของนายห้างทอง ธรรมวัฒนะ นำไปสู่การฟ้องร้องกันเองระหว่างญาติพี่น้องของนายห้างทอง ธรรมวัฒนะจำนวนกว่า 48 คดี ต่อมาลูกชายนาย ห้างทอง ได้ยื่นฟ้อง ณฤมล ธรรมวัฒนะกรณีถอดถอนเขาออกจากการเป็นกรรมการบริษัทสุวพีร์ ธรรมวัฒนะงานการเมือง งานการเมือง. ห้างทอง ลงสมัครรับเลือกตั้งสมาชิกสภาผู้แทนราษฎรครั้งแรก ใน พ.ศ. 2538 สังกัดพรรคประชากรไทย ซึ่งได้รับเลือกตั้งในครั้งดังกล่าว ต่อมาเขาได้รับแต่งตั้งเป็นผู้ช่วยเลขานุการรัฐมนตรีว่าการกระทรวงคมนาคม ปฏิบัติหน้าที่ประจำรัฐมนตรีช่วยฯ (ชัยภักดิ์ ศิริวัฒน์) ต่อมาได้รับเลือกตั้งเป็นสมัยที่ 2 ในการเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 สังกัดพรรคประชากรไทย และได้รับแต่งตั้งเป็นผู้ช่วยเลขานุการรัฐมนตรีว่าการกระทรวงคมนาคม ปฏิบัติหน้าที่ประจำรัฐมนตรีช่วยฯ (ชัยภักดิ์ ศิริวัฒน์) จนกระทั่งในเดือนกันยายน พ.ศ. 2542 เขาเสียชีวิตในขณะที่ยังดำรงตำแหน่งสมาชิกสภาผู้แทนราษฎรกรุงเทพมหานครสมาชิกสภาผู้แทนราษฎร สมาชิกสภาผู้แทนราษฎร. ห้างทอง ธรรมวัฒนะ ได้รับการเลือกตั้งเป็นสมาชิกสภาผู้แทนราษฎรมาแล้ว 2 สมัย คือ1. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2538 กรุงเทพมหานคร สังกัดพรรคประชากรไทย 2. การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2539 กรุงเทพมหานคร สังกัดพรรคประชากรไทยเครื่องราชอิสริยาภรณ์</doc>
