<doc id="28005" url="https://th.wikipedia.org/wiki?curid=28005" title="สมอลฟอร์เวิร์ด">สมอลฟอร์เวิร์ด สมอลฟอร์เวิร์ด () เป็นผู้เล่นตำแหน่งหนึ่งในบาสเกตบอล สมอลฟอร์เวิร์ดมักผอมเรียวกว่า เตี้ยกว่า แต่เร็วกว่า ผู้เล่นตำแหน่งเพาเวอร์ฟอร์เวิร์ดและเซ็นเตอร์ แต่หลายครั้งก็อาจสูงเท่ากัน ชื่อสมอลฟอร์เวิร์ดอาจบ่งบอกว่าตัวเล็กแต่นักบาสเกตบอลระดับอาชีพในเอ็นบีเอไม่เป็นเช่นนั้น สมอลฟอร์เวิร์ดมักมีส่วนสูงระหว่าง 6 ฟุต 5 นิ้ว ถึง 6 ฟุต 11 นิ้ว (1.96 ถึง 2.13 เมตร) หน้าที่หลักของสมอลฟอร์เวิร์ดคือการทำคะแนน แต่บางคนมีหน้าที่เป็นพอยท์ฟอร์เวิร์ดและรับผิดชอบการส่งบอลด้วย แต่อย่างไรก็ตามสมอลฟอร์เวิร์ดส่วนใหญ่ก็เป็นตัวทำคะแนนให้ทีม ส่วนรูปแบบการทำคะแนนแตกต่างกันออกไปขึ้นกับนักกีฬา บางคนเป็นคนชู้ตที่แม่นจากระยะไกล แต่บางคนชอบที่จะกระแทกเข้าหาห่วงเพื่อทำแต้ม แต่สิ่งหนึ่งที่เหมือนกันก็คือการที่ได้ฟาล์วจากผู้เล่นฝ่ายตรงข้ามที่เข้ามาป้องกัน การชู้ตลูกโทษที่แม่นยำถือเป็นทักษะที่จำเป็นสำหรับสมอลฟอร์เวิร์ด และหลายคนทำคะแนนจากการชู้ตลูกโทษได้เป็นจำนวนมาก การตั้งรับมักไม่ใช้เรื่องหลักของสมอลฟอร์เวิร์ด เนื่องจากตำแหน่งการยืนจึงจำกัดเพียงพยายามขโมยลูกหรือรีบาวด์ แต่บางคนก็เก่งเรื่องการป้องกันมากเช่น รอน อาร์เทสต์ (Ron Artest) ซึ่งเป็นหนึ่งในผู้เล่นตั้งรับที่เก่งที่สุดในเอ็นบีเอปัจจุบัน ลาร์รี เบิร์ด (Larry Bird) ก็เป็นผู้เล่นฝ่ายรับที่ฉลาดมากคนหนึ่ง สกอตตี พิพเพน (Scottie Pippen) เล่นป้องกับแบบหนึ่งต่อหนึ่งดีที่สุดคนหนึ่งตลอดอาชีพการเล่นในเอ็นบีเอ พูดโดยคร่าว ๆ ถ้าผู้เล่นหนึ่งสำคัญสำหรับการรุกทำคะแนน ก็มักจะสงวนพลังงานโดยไม่ค่อยเล่นตั้งรับมากและเป็นการป้องกันถูกเรียกฟาล์วอีกด้วย สมอลฟอร์เวิร์ดหลายคนยังเล่นตำแหน่งชู้ตติ้งการ์ดได้ด้วย ผู้เล่นเหล่านี้เรียกว่าสวิงแมน สมอลฟอร์เวิร์ดที่เด่นในอดีตได้แก่ พิพเพน, เบิร์ด, โดมินิก วิลคินส์ (Dominique Wilkins) , จูเลียส เออร์วิง (Julius Erving) และ เจมส์ เวอร์ที (James Worthy) ส่วนสมอลฟอร์เวิร์ดในเอ็นบีเอปัจจุบันเช่น อาร์เทสต์, ราชาร์ด ลูวิส (Rashard Lewis) , คาร์เมโล แอนโทนี (Carmelo Anthony) , แกรนท์ ฮิลล์ (Grant Hill) , ลามาร์ โอดม (Lamar Odom) , เพยา สโตยาโควิช (Peja Stojakovic) , ชอน มาริออน (Shawn Marion) , อังเดร คิริเลนโก (Andrei Kirilenko) และ เลอบรอน เจมส์ (LeBron James) ส่วน เดิร์ก โนวิตสกี (Dirk Nowitzki) ถึงแม้ว่ามีทักษะของสมอลฟอร์เวิร์ดที่ยอดเยี่ยม แต่ด้วยความสูงถึง 7 ฟุต จึงเล่นในตำแหน่งเพาเวอร์ฟอร์เวิร์ดเป็นหลักในอาชีพการเล่นในเอ็นบีเอ</doc>
