<doc id="745714" url="https://th.wikipedia.org/wiki?curid=745714" title="ฮวัง กโย-อัน">ฮวัง กโย-อัน ฮวัง กโย-อัน (; 15 เมษายน 2500) เป็นอดีตรักษาการประธานาธิบดีและนายกรัฐมนตรีประเทศเกาหลีใต้ และนักกฎหมาย ฮวังได้ขึ้นดำรงตำแหน่งรักษาการประธานาธิบดี หลังรัฐสภาเกาหลีใต้ถอดถอนพัก กึน-ฮเย ออกจากตำแหน่งประธานาธิบดี เมื่อวันที่ 9 ธันวาคม 2559 ทำให้อำนาจบริหารทั้งหมดถูกถ่ายโอนให้กับฮวังตามบทบัญญัติแห่งรัฐธรรมนูญเกาหลีใต้ มาตรา 71 และในวันที่ 10 มีนาคม 2560 ศาลรัฐธรรมนูญมีมติรับรองการถอดถอนพักออกจากตำแหน่ง มีข้อส้งเกตจากนักวิเคราะห์การเมืองของเกาหลีใต้หลายคนมองว่า ฮวัง ไม่น่าจะขึ้นมาเป็นผู้สมัครในการเลือกตั้งที่จะมาถึงได้ เนื่องจากเขาใกล้ชิดกับรัฐบาลของพักมากเกินไป เนื่องจากในช่วงที่รัฐสภาถอดถอนอดีตประธานาธิบดีพัก ฮวังเป็นสมาชิกระดับสูงเพียงไม่กี่คนในคณะรัฐบาลที่ออกมาปกป้องเธอจากข้อครหาเรื่องการคอร์รัปชั่น และในที่สุดฮวังประกาศว่าตนจะไม่ลงสมัครชิงตำแหน่งประธานาธิบดีเกาหลีใต้ ซึ่งจะมีขึ้นในช่วงเดือน พฤษภาคม 2560 และเมื่อวันที่ 10 พฤษภาคม 2560 เขาได้สิ้นสุดการปฏิบัติหน้าที่รักษาการประธานาธิบดีหลังจาก มุน แจ-อิน ชนะเลือกตั้งและได้สาบานตนเข้ารับตำแหน่งในวันดังกล่าว ในช่วงที่เขาดำรงตำแหน่งรักษาการประธานาธิบดี มีเหตุการณ์ที่ตึงเครียดระหว่างสหรัฐอเมริกาและเกาหลีเหนือ และในช่วงกลางเดือน เมษายน พ.ศ. 2560 เขาได้มีโอกาสต้อนรับการเยือนอย่างเป็นทางการของรองประธานาธิบดีสหรัฐอเมริกา อันมีขึ้นระหว่างความตึงเครียดในสถานการณ์คาบสมุทรเกาหลี ที่มีขึ้นหลังจากเกาหลีเหนือทดลองขีปนาวุธหลายครั้งและสหรัฐอเมริกาเกิดความไม่พอใจจึงได้นำเรือรบเข้าประชิดเกาหลีเหนือมากยิ่งขึ้นด้วยประวัติ ประวัติ. ฮวังเกิดเมื่อวันที่ 21 พฤษภาคม พ.ศ. 2500 สำเร็จการศึกษาระดับเตรียมอุดมศึกษาจากโรงเรียนมัธยมศึกษาคย็องกีเมื่อปี 2519 สำเร็จการศึกษานิติศาสตรบัณฑิตจากวิทยาลัยกฎหมาย มหาวิทยาลัยซ็องกยูกวันเมื่อปี พ.ศ. 2524 และปีเดียวกันนั้นเขาผ่านสอบเนติบัณฑิตเป็นอันดับที่ 33 ในปี 2549 เขาได้เป็นนิติศาสตร์มหาบัณฑิตจากโรงเรียนกฎหมาย มหาวิทยาลัยซ็องกยูกวัน และทำงานเป็นทนายความในศาลเกาหลีใต้ ประธานาธิบดีเกาหลีใต้พัก กึน-ฮเย&nbsp; แต่งตั้งนายฮวังเป็นนายกรัฐมนตรีประเทศเกาหลีใต้</doc>
