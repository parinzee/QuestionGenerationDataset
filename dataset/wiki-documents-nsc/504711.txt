<doc id="504711" url="https://th.wikipedia.org/wiki?curid=504711" title="เพชรอู่ทอง อ.ขวัญเมือง">เพชรอู่ทอง อ.ขวัญเมือง เพชรอู่ทอง อ.ขวัญเมือง หรือ สายเลือด ส.ทวีกิจ เกิดวันที่ 11 กุมภาพันธ์ พ.ศ. 2538 ที่อำเภอห้วยราช จังหวัดบุรีรัมย์ เป็นนักมวยไทยชาวไทย ผู้ซึ่งได้รับการจัดให้เป็นนักมวยระดับแถวหน้าของประเทศ เขาเป็นบุตรชายของลิ่วลม พ.ธวัชชัย ซึ่งเป็นอดีตนักมวยไทย และเพชรอู่ทองมีนักมวยไทยในดวงใจคือฟ้าสุชล ศิษย์โอ ซึ่งเป็นน้าชายของเขาเอง ปัจจุบัน เพชรอู่ทองมีสมหมาย สกุลเมตตา เป็นหัวหน้าคณะประวัติ ประวัติ. เพชรอู่ทอง มีชื่อจริงคือ ณัฐพล นวลแก้ว เป็นบุตรชายของนายวิกิจ และนางการะเกด นวลแก้ว ซึ่งพ่อของเขาเป็นอดีตนักมวยไทยที่ใช้ชื่อลิ่วลม พ.ธวัชชัย เข้าแข่งขัน เพชรอู่ทองเป็นนักมวยไทยที่ได้รับการกล่าวถึงในรายการใหญ่หลายรายการ อาทิ วันที่ 17 กรกฎาคม พ.ศ. 2555 เพชรอู่ทองเข้าแข่งขันรายการขุนศึกตระกูลหยาง ที่เวทีมวยลุมพินี โดยได้พบกับเทียนขาว ท.แสงเทียนน้อย วันที่ 8 สิงหาคม เพชรอู่ทองเข้าแข่งขันคู่เอกรายการศึก ส.สมหมาย ที่เวทีมวยราชดำเนิน โดยได้พบกับอุ้ยเสี่ยวป้อ ซูจีบะหมี่เกี๊ยว และเพชรอู่ทองเป็นฝ่ายชนะคะแนนขาด วันที่ 18 กันยายน เพชรอู่ทองเข้าแข่งขันคู่เอกรายการศึกขุนศึกตระกูลหยาง ที่เวทีมวยลุมพินี โดยได้พบกับลูกนิมิต สิงห์คลองสี่ จากการแข่งขันครั้งดังกล่าว เพชรอู่ทองเป็นฝ่ายชนะคะแนนขาด วันที่ 11 ตุลาคม เพชรอู่ทองเข้าแข่งขันรายการศึกวันทรงชัย ที่เวทีมวยราชดำเนิน และเป็นฝ่ายเสมอกับยอดทองไท ป.เตละกุล วันที่ 15 พฤศจิกายน เพชรอู่ทองเข้าแข่งขันคู่เอกของรายการศึกวันกิ่งทอง ที่เวทีมวยราชดำเนิน โดยได้พบกับพลังทิพย์ น.ศรีผึ้ง วันที่ 24 ธันวาคม พ.ศ. 2555 เพชรอู่ทองเข้าแข่งขันรายการศึกวันสถาปนา 67 ปีเวทีราชดำเนิน โดยได้พบกับคู่ชกอย่างเก้าแต้ม ลูกพระบาท ในพิกัด 120 ปอนด์ และเพชรอู่ทองเป็นฝ่ายแพ้คะแนนสถิติการชกระเบียงภาพ</doc>
