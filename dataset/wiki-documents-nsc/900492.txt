<doc id="900492" url="https://th.wikipedia.org/wiki?curid=900492" title="เทศบาลตำบลก้านเหลือง">เทศบาลตำบลก้านเหลือง เทศบาลตำบลก้านเหลือง ตั้งอยู่ที่ อำเภอแวงน้อย จังหวัดขอนแก่น ตั้งอยู่ทางทิศตะวันออกเฉียงเหนือของอำเภอแวงน้อย ห่างจากตัวอำเภอประมาณ 11 กิโลเมตร ครอบคลุมพื้นที่ตำบลก้านเหลืองทั้งตำบล มีลักษณะภูมิประเทศที่ราบดินเหนียวบนทราย พื้นที่ตอนบนเป็นป่าสาธารณะ และเป็นภูเขา พื้นที่ตอนกลางและตอนล่างเป็นที่ลุ่มเหมาะแก่การเพราะปลูก มีแหล่งน้ำตามธรรมชาติที่สำคัญคือ ลำห้วยตะกั่ว ลำห้วยพระเจ้า ลำห้วยหินแตก ลำห้วยหินลอด และลำห้วยโสกราช และหนองน้ำสาธารณะต่าง ๆ เป็นต้นข้อมูลทั่วไป ข้อมูลทั่วไป. อาณาเขต เทศบาลตำบลก้านเหลือง ตั้งอยู่ทางทิศตะวันออกเฉียงเหนือของอำเภอแวงน้อย มีอาณาเขตติดต่อกับองค์กรปกครองส่วนท้องถิ่นข้างเคียง ดังนี้- ทิศเหนือ ติดกับ องค์การบริหารส่วนตำบลโนนทอง, องค์การบริหารส่วนตำบลใหม่นาเพียง (อำเภอแวงใหญ่) - ทิศใต้ ติดกับ องค์การบริหารส่วนตำบลแวงน้อย - ทิศตะวันออก ติดกับ องค์การบริหารส่วนตำบลเพ็กใหญ่, องค์การบริหารส่วนตำบลลอมคอม (อำเภอพล) - ทิศตะวันตก ติดกับ องค์การบริหารส่วนตำบลท่านางแนว ประวัติ ก้านเหลือง แต่เดิมเป็นเพียงหมู่บ้านเล็กๆ ในเขตปกครองหมู่ 11 ตำบลแวงน้อย อำเภอพล จนต่อมามีประชากรพลเมืองมากขึ้นทางราชการจึงประกาศแยกท้องที่บางส่วนออกมาจัดตั้งเป็นตำบลชื่อ ตำบลก้านเหลือง ในเมื่อวันที่ 26 มกราคม พ.ศ. 2511 ต่อมากระทรวงมหาดไทยประกาศแยกท้องที่ 6 ตำบลของอำเภอพล ออกมาจัดตั้งเป็น กิ่งอำเภอแวงน้อย จึงมีผลทำให้ตำบลก้านเหลือง โอนไปขึ้นกับกิ่งอำเภอแวงน้อย ต่อมาเมื่อวันที่ 5 กรกฎาคม พ.ศ. 2516 ได้รับการยกฐานะตำบลก้านเหลือง เป็น สภาตำบลก้านเหลือง จนกระทั่งเมื่อวันที่ 16 ธันวาคม พ.ศ. 2539 กระทรวงมหาดไทยได้ประกาศเปลี่ยนแปลงฐานะ สภาตำบลก้านเหลือง เป็น องค์การบริหารส่วนตำบลก้านเหลือง และเมื่อวันที่ 27 ตุลาคม พ.ศ.   2552 ได้เปลี่ยนแปลงฐานะอีกครั้งเป็น เทศบาลตำบลก้านเหลือง ตามประกาศกระทรวงมหาดไทย เรื่อง จัดตั้งองค์การบริหารส่วนตำบลก้านเหลือง อำเภอแวงน้อย จังหวัดขอนแก่น เป็นเทศบาลตำบลก้านเหลือง มาจนปัจจุบันการปกครอง การปกครอง. เทศบาลตำบลก้านเหลือง ครอบคลุมพื้นที่ตำบลก้านเหลือง ทั้งตำบล แบ่งออกเป็นจำนวน 14 หมู่บ้าน ได้แก่- หมู่ 1 บ้านก้านเหลือง - หมู่ 2 บ้านโคกสูง - หมู่ 3 บ้านหนองโก - หมู่ 4 บ้านโสกกระหนวน - หมู่ 5 บ้านโคกใหญ่ - หมู่ 6 บ้านโสกน้ำขาว - หมู่ 7 บ้านหนองสองห้อง - หมู่ 8 บ้านตลาด - หมู่ 9 บ้านหนองแก - หมู่ 10 บ้านบะแหบ - หมู่ 11 บ้านโนนศาลา - หมู่ 12 บ้านก้านเหลือง-หนองแวง - หมู่ 1 3บ้านหญ้าคา - หมู่ 14 บ้านสวนยา</doc>
