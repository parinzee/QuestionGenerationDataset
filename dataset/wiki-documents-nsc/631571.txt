<doc id="631571" url="https://th.wikipedia.org/wiki?curid=631571" title="นกมานูโคด">นกมานูโคด นกมานูโคด () เป็นนกสกุลหนึ่ง จัดอยู่ในสกุล Manucodia (/มา-นู-โค-เดีย/) ในวงศ์นกปักษาสวรรค์ (Paradisaeidae) นกมานูโคด มีความแตกต่างจากนกปักษาสวรรค์สกุลหรือชนิดอื่นอย่างเห็นได้ชัด เนื่องจากไม่มีสีหรือขนที่สวยงาม แต่กลับมีลักษณะคล้ายกับอีกา หรือนกในวงศ์กา (Corvidae) ซึ่งเชื่อว่าเป็นบรรพบุรุษของนกปักษาสวรรค์ในปัจจุบัน นกมานูโคด มีเสียงร้องที่โดดเด่น และในอดีตเชื่อว่าเป็นนกที่จับคู่เพียงคู่เดียว ตัวผู้ไม่ต้องมีสีขนฉูดฉาดเพื่อดึงดูดตัวเมีย แต่ใช้เสียงเป็นตัวดึงดูด จากนั้นจึงเปลี่ยนกลายมาเป็นจับคู่ตัวเมียหลายตัว และการคัดเลือกทางเพศก็เปลี่ยนไป คำว่า "มานูโคด" หรือ Manucodia มาจากภาษาชวาคำว่า "manuk dewata"; "manuk" หมายถึง "นก" และ "dewata" หมายถึง "เทพเจ้า"การจำแนกการจำแนก. - Manucodia ater (นกมานูโคดกลอสซี่-แมนเทิล) - Manucodia jobiensis (นกมานูโคดโจบี) - Manucodia chalybatus (นกมานูโคดคอย่น) - Manucodia comrii (นกมานูโคดหงอนโค้ง) - Manucodia keraudrenii (นกมานูโคดทรัมเป็ต)</doc>
