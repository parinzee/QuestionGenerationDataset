<doc id="108209" url="https://th.wikipedia.org/wiki?curid=108209" title="บอย โกสิยพงษ์">บอย โกสิยพงษ์ บอย โกสิยพงษ์ (5 กันยายน พ.ศ. 2510 —) ชื่อจริง ชีวิน โกสิยพงษ์ เป็นนักแต่งเพลง นักร้อง และโปรดิวเซอร์ผลิตเพลงแนว R&B อดีตผู้บริหารค่ายเพลง เบเกอรี่มิวสิค ปัจจุบันเป็นผู้บริหารค่ายเพลงเลิฟอีส ในต้นเดือนเมษายน พ.ศ. 2558ประวัติ ประวัติ. บอย โกสิยพงษ์ หรือชื่อจริงคือ ชีวิน โกสิยพงษ์ เกิดเมื่อวันที่ 5 กันยายน พ.ศ. 2510 เป็นลูกคนกลางในจำนวนพี่น้อง 5 คน ของคุณชิงชัยและคุณอุไรวรรณ โกสิยพงษ์ ในวัยเด็กบอยมีความสนใจทั้งในด้านดนตรีและการ์ตูนมาก บอยได้เริ่มเรียนเปียโนตั้งแต่อายุ 4 ขวบ และเริ่มแต่งเพลงประกอบการ์ตูนที่เขียนขึ้นเองตั้งแต่อยู่ชั้นประถมศึกษาปีที่ 6 บอยจบการศึกษามัธยมศึกษาจากโรงเรียนเซนต์ดอมินิกและต่อมาจบการศึกษาด้านการแต่งเพลง และธุรกิจเพลงจากมหาวิทยาลัย UCLA (University of California at Los Angeles) ซึ่งตั้งอยู่ที่เมืองลอสแอนเจลิส รัฐแคลิฟอร์เนีย สหรัฐอเมริการ่วมก่อตั้งเบเกอรี่มิวสิค ร่วมก่อตั้งเบเกอรี่มิวสิค. เมื่อจบการศึกษา บอยได้เริ่มทำงานเป็นนักแต่งเพลงอิสระที่ทำงานให้ทั้งศิลปินเพลง และเพลงประกอบโฆษณา จนกระทั่งได้ร่วมงานกับ สุกี้ กมล สุโกศล แคลปป์ ที่ต่อมาเขาได้ร่วมก่อตั้งบริษัทเบเกอรี่มิวสิคขึ้นมาในปี พ.ศ. 2545 ร่วมกับ สุกี้ กมล สุโกศล แคลปป์ สมเกียรติ อริยชัยพาณิชย์ และ สาลินี ปันยารชุน โดยบอยมีหน้าที่หลักในด้านแต่งเพลงและทำดนตรี บริษัทเบเกอรี่มิวสิค เติบโตเรื่อยมาจนกระทั่งประสบปัญหาทางการเงินในวิกฤตเศรษฐกิจฟองสบู่แตก หรือวิกฤตต้มยำกุ้งเมื่อปีพ.ศ. 2540 จนต้องเข้าร่วมกิจการกับบริษัทบีเอ็มจี มิวสิก (ประเทศไทย) และภายหลังในปี พ.ศ. 2547 บริษัทแม่ของบีเอ็มจีที่ต่างประเทศได้ควบรวมกิจการกับบริษัทโซนี่ มิวสิก ส่งผลให้บริษัทเบเกอร์รี่มิวสิกที่เข้าร่วมกิจการกับบริษัทบีเอ็มจีมิวสิก (ประเทศไทย) ต้องเข้าร่วมกับบริษัทโซนีมิวสิก (ประเทศไทย) ไปโดยปริยาย และเบเกอรี่มิวสิคต้องกลายเป็นค่ายเพลงย่อยของโซนี่มิวสิก ผู้บริหารของเบเกอรี่มิวสิครวมถึงบอยเองจึงลาออกจากเบเกอรี่มิวสิค ต่อมาบอยและสุกี้ กมล สุโกศล แคลปป์ ได้ร่วมก่อตั้งค่ายเพลงใหม่ขึ้นมาภายใต้ชื่อ เลิฟอีส แต่ต่อมาค่ายเพลงเลิฟอีส ได้ปรับมาเป็นบริษัทโปรดักชั่นเฮ้าส์ชีวิตส่วนตัว ชีวิตส่วนตัว. ในด้านชีวิตส่วนตัว บอย โกสิยพงษ์ ได้สมรสกับ วรกัญญา โกสิยพงษ์ และมีลูกสาวด้วยกันสองคน คือ ดีใจ โกสิยพงษ์ และ ใจดี โกสิยพงษ์ ในด้านการนับถือศาสนาบอยนับถือศาสนาคริสต์ โดยต้นปี พ.ศ. 2553 บอย โกสิยพงษ์ ตรวจพบว่าเป็นโรคเส้นเลือดในสมองตีบในระยะเริ่มต้น ในต้นเดือนเมษายน พ.ศ. 2558 บอย โกสิยพงษ์ตกเป็นข่าวใหญ่เมื่อได้เสนอให้ปิดอินเทอร์เน็ตทั่วประเทศ 10 ปี เพื่อแลกเปลี่ยนความคิดเห็นในเฟซบุ๊ก เพราะมีการพูดจาที่หยาบคายและเผยแผร่ภาพที่ไม่เหมาะสม หลังจากที่บอย โกสิษพงษ์โพสต์ข้อความลงบนเฟซบุ้คส่วนตัวทำให้เกิดกระแสวิพากษ์วิจารณ์อย่างหนัก อีกทั้ง บอย โกสิยพงษ์ได้แถลงขอโทษลงบนเฟซบุ้คส่วนตัว และประกาศงดเล่นโซเซี่ยลเน็ตเวิร์คต่างๆ 1 เดือนผลงานอัลบั้มอีพีและซิงเกิลอัลบั้มรวมเพลง และผลงานอื่นๆผลงานการแต่งเพลงผลงานการแต่งเพลง. - รอเธอผู้เดียว - Shining star - รักเธอทั้งหมดของหัวใจ - พอส - ดาว - พอส - ข้อความ - พอส - ความลับ - พอส (แต่งร่วมกับ ตรัย ภูมิรัตน และ นรเทพ มาแสง) - กอดหมอน - พอส - ทุกสิ่ง - พรู - ยังรอคอยเสมอ - พรู - ระบาย - โยคีเพลย์บอย - อยากมองเธอในแง่ร้าย - โยคีเพลย์บอย - แค่เธอก็พอ - กรู๊ฟไรเดอร์ส - ฮอร์โมน - กรู๊ฟไรเดอร์ส - ที่แห่งนี้ - พีโอพี - หนาว - The Strangers - รักเธอ - ศักดิ์สิทธิ์ เวชสุภาพร - ที่สุด - อภิวัชร์ เอื้อถาวรสุขโปรดิวเซอร์อัลบั้มโปรดิวเซอร์อัลบั้ม. - โปรดิวเซอร์อัลบั้ม 50 ของ อัญชลี จงคดีกิจ - โปรดิวเซอร์อัลบั้ม Ben Chalatit ของ เบน ชลาทิศผลงานการแต่งเพลงประกอบภาพยนตร์ผลงานการแต่งเพลงประกอบภาพยนตร์. - อยู่ในใจ (เพลงประกอบภาพยนตร์ โหน่ง เท่ง นักเลงภูเขาทอง) (พ.ศ. 2549) - ความสุข (เพลงประกอบภาพยนตร์เรื่อง ความสุขของกะทิ) (พ.ศ. 2552)ผลงานการแต่งเพลงพิเศษผลงานการแต่งเพลงพิเศษ. - เพลงแสงหนึ่ง (เพลงประกอบนิทรรศการเทิดพระเกียรติสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์) ในโอกาสพระชนมายุ 84 พรรษา (พ.ศ. 2550) - เพลงยอดรัก (เพลงแต่งให้กำลังใจ ยอดรัก สลักใจ) (พ.ศ. 2551) - เพลงชัยชนะ(ในอัลบั้มไทยเชียร์กีฬาไทยของกระทรวงการท่องเที่ยวและกีฬา) (พ.ศ. 2551) - เพลงของพ่อ (เพลงเทิดพระเกียรติเนื่องในวันพ่อแห่งชาติ) (พ.ศ. 2551) - เพลงแด่เธอ (เพลงเนื่องในโครงการ ก้าวคนละก้าวของพี่ตูน) (พ.ศ. 2560)เพลงประกอบโฆษณาเพลงประกอบโฆษณา. - เพลงภาพประทับใจเพลงประกอบโฆษณา First Choice (พ.ศ. 2552)รางวัลรางวัล. - เพลง Live And Learn ได้รับรางวัลเพลงยอดเยี่ยมจากสีสันอะวอร์สครั้งที่ 16ข้อมูลเพิ่มเติมข้อมูลเพิ่มเติม. - เพลงแรกที่ บอย แต่งให้กับ คุณตุ้ย ภรรยา คือ เพลง จะเก็บเธออยู่ในใจเสมอ - เพลงแรกที่ บอย แต่งให้กับ ลูกคนแรก น้องดีใจ คือ เพลง ดีใจ - เพลงแรกที่ บอย แต่งให้กับ ลูกคนสอง น้องใจดี คือ เพลง ฉันดีใจที่มีเธอ - ชื่อที่ใช้ในการเขียนเพลงของบอย มี 8 ชื่อ คือ BOYd Kosiyabong, Cheewyn Kosiyabong, Vacation, Tuxido77, Loveland, DJ Kicks, Blue Hawaii และ BB Darling ซึ่งนามแฝงส่วนมาก ใช้ในการแต่งเพลงของศิลปินค่ายโดโจ ซิตี้</doc>
