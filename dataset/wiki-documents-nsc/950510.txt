<doc id="950510" url="https://th.wikipedia.org/wiki?curid=950510" title="ดิสนีย์แอนิมอลคิงดอม">ดิสนีย์แอนิมอลคิงดอม ดิสนีย์แอนิมอลคิงดอม () เป็นสวนสนุกสัตว์ที่วอลต์ดิสนีย์เวิลด์รีสอร์ตในเบย์เลก รัฐฟลอริดา เป็นเจ้าของและดำเนินการโดยบริษัทเดอะวอลต์ดิสนีย์ผ่านบริษัทวอลต์ดิสนีย์พาร์ก, เอ็กซ์พีเรียนซ์แอนด์คอนซูเมอร์โปรดักส์ ซึ่งเป็นสวนสนุกที่ใหญ่ที่สุดในโลกครอบคลุมพื่นที่กว่า 580 เอเคอร์ (2,347,177 ตารางเมตร) สวนสนุกเปิดให้บริการครั้งแรกในวันคุ้มครองโลก เมื่อวันที่ 22 เมษายน พ.ศ. 2541 เป็นสวนสนุกที่สร้างขึ้นแห่งที่ 4 ของวอลต์ดิสนีย์เวิลด์รีสอร์ต โดยเป็นสวนสนุกในรูปแบบของสิ่งแวดล้อมทางธรรมชาติและการอนุรักษ์สัตว์ป่า ซึ่งเป็นปรัชญาที่คิดขึ้นโดย วอลต์ ดิสนีย์เอง สถานที่และสัญลักษณ์ที่สำคัญของดิสนีย์แอนิมอลคิงดอมคือ ทรีออฟไลฟ์ เป็นต้นไม้จำลองที่มีความสูง 145 ฟุต (44 เมตร) กว้าง 50 ฟุต (15 เมตร) ในปี พ.ศ. 2558 สวนสนุกมีผู้เข้าชมกว่า 10.9 ล้านคน เป็นสวนสนุกที่มีผู้เข้าชมมากที่สุดอันดับ 4 ของสหรัฐอเมริกา และอันดับ 7 ของโลกพื้นที่โอเอซิส พื้นที่. โอเอซิส. เป็นถนนหลักที่ถอดตัวไปยังดิสคัฟเวอรี่ไอส์แลนด์ โดยสองข้างทางเต็มไปด้วยพืชพันธุ์และต้นไม้ที่หนาทึบดิสคัฟเวอรี่ไอส์แลนด์ ดิสคัฟเวอรี่ไอส์แลนด์. เป็นเกาะที่ตั้งอยู่ในดิสคัฟเวอรี่ริเวอร์ โดยเป็นที่ตั้งของทรีออฟไลฟ์ สัญลักษณ์สำคัญของดิสนีย์แอนิมอลคิงดอมแพนดอร่า – เดอะเวิลด์ออฟอวาตาร แพนดอร่า – เดอะเวิลด์ออฟอวาตาร. เป็นพื้นที่จำลองโลกแพนดอร่าจากภาพยนตร์เรื่องอวตารโดยผู้กำกับ เจมส์ แคเมรอน โดยมีเครื่องเล่นที่สำคัญ คือ อวาตารไฟลท์ออฟพาสเสจ, นาวิริเวอร์เจอร์นี โดยเปิดบริการครั้งแรกเมื่อวันที่ 27 พฤษภาคม พ.ศ. 2560แอฟริกา แอฟริกา. เป็นพื้นที่จำลองจากพื้นที่จริงของหมู่บ้านท่าเรือในแอฟริกาตะวันออก ซึ่งเป็นบริเวณชมสัตว์ป่าหลายชนิดคือ ไฮยีน่าลายจุด หมาป่าแอฟริกา วัว แรด ยีราฟ สิงโต เสือชีตาห์ ช้าง ม้าลาย วิลเดอบีสต์ ควายป่าแอฟริกา จระเข้แม่น้ำไนล์ นกกระจอกเทศ แอนทิโลป นก นกฟลามิงโก ลิงโคโลบัส ลิง เกรินุก กอริลลา ฮิปโปโปเตมัส เมียร์แคต ตุ่นหนูไร้ขน โอคาพี และแมงมุมทารันทูล่าราฟิกิส์แพลนเน็ตวอช ราฟิกิส์แพลนเน็ตวอช. ราฟิกิเป็นตัวละครหนึ่งในภาพยนตร์เดอะไลอ้อนคิง เป็นพื้นที่สำหรับการเรียนรู้การอนุรักษ์สิ่งแวดล้อมทางธรรมชาติและสัตว์ป่าเอเชีย เอเชีย. เป็นพื้นที่ขยายเปิดในปี พ.ศ. 2542 โดยมีเครื่องเล่นที่สำคัญคือ เอ็กซ์พีดิชันเอเวอเรสต์ เป็นรถไฟเหาะตีลังกาที่ท่องไปในยอดเขาเอเวอเรสต์, คาลีริเวอร์ราปิดส์ ล่องแก่งไปตามแม่น้ำ, มหาราชาจังเกิลเทรก เป็นป่าและซากหักปรักพักซึ่งเป็นที่อยู่อาศัยของสัตว์ป่าคือ วัวแดง ห่านหัวลาย เสือโคร่งสุมาตรา แบล็กบัก ละองละมั่ง ชะนี ค้างคาวแม่ไก่ป่าฝน มังกรโกโมโด และนกกว่า 50 สายพันธุ์ไดโนแลนด์ ยูเอสเอ ไดโนแลนด์ ยูเอสเอ. เป็นพื้นที่จำลองยุคก่อนประวัติศาสตร์ที่เต็มไปด้วยไดโนเสาร์ผู้เข้าชม</doc>
