<doc id="422562" url="https://th.wikipedia.org/wiki?curid=422562" title="มาร์เวลพินบอล">มาร์เวลพินบอล มาร์เวลพินบอล () เป็นวิดีโอเกมพินบอล ที่ได้รับการพัฒนาโดยเซ็นสตูดิโอ เกมนี้มีโต๊ะพินบอลรูปแบบมาร์เวลคอมิกส์ โดยสามารถเล่นได้ในระบบเพลย์สเตชัน 3 กับเพลย์สเตชันเน็ตเวิร์ก และสามารถดาวน์โหลดรายการได้สำหรับ พินบอลเอฟเอ็กซ์ 2 ในระบบเอ็กซ์บ็อกซ์ 360 และ เอ็กซ์บ็อกซ์ไลฟ์อาเขต เกมนี้เป็นเกมพินบอลอันดับสองสำหรับระบบเพลย์สเตชัน 3 ภายหลังจากที่ประสบความสำเร็จจากเกม เซ็นพินบอล เกมได้รับการเปิดตัว ณ วันที่ 8 ธันวาคม ค.ศ. 2010 สำหรับระบบเอ็กซ์บ็อกซ์ 360 และ 14 ธันวาคม ค.ศ. 2010 สำหรับระบบเพลย์สเตชัน 3รูปแบบการเล่นการตอบรับ การตอบรับ. มาร์เวลพินบอล ได้รับการตอบรับในเชิงบวกจากคณะนักวิจารณ์ ปัจจุบันได้รับคะแนนรวมอยู่ที่ค่า 88.08% จากเว็บไซต์เกมแรงกิงส์ ในระบบเอ็กซ์บ็อกซ์ 360 และ 84.57% สำหรับระบบเพลย์สเตชัน 3 ด้วยผลคะแนนที่คล้ายกันจากเว็บไซต์เมต้าคริทิค โดยในระบบเอ็กซ์บ็อกซ์ 360 ได้รับค่าเฉลี่ยที่ 87/100 คะแนน และในเวอร์ชันเพลย์สเตชัน 3 ได้รับค่าเฉลี่ยที่ 86/100 คะแนน เกมนี้มียอดจำหน่ายในช่วงปลายเดือนของการเปิดตัวที่กว่า 47,000 ชุดในระบบเอ็กซ์บ็อกซ์ 360 และ 19,000 ชุดในระบบเพลย์สเตชัน 3 ริชาร์ด บาสเซ็ท จากเว็บไซต์ทีมเอ็กซ์บ็อกซ์ ให้คะแนน มาร์เวลพินบอล ที่ 9.5/10 คะแนน โดยระบุถึงเวอร์ชันเอ็กซ์บ็อกซ์ไลฟ์ว่า โต๊ะมีการเพิ่มลูกเล่นชั้นยอดนอกเหนือจากเกมที่น่าหวาดเสียว นักวิจารณ์จากเอ็มเอส เอ็กซ์บ็อกซ์เวิลด์ ยังให้คะแนนสำหรับเวอร์ชันเอ็กซ์บ็อกซ์ไลฟ์ที่ 9.5/10 คะแนน โดยกล่าวว่า มาร์เวลพินบอล มีชุดโต๊ะติดตั้งมากมาย ตามที่เกมพินบอลเอฟเอ็กซ์ 2 ได้เสนอและมอบบางสิ่งสำหรับคอการ์ตูนและพินบอล โรเบิร์ต เวิร์คแมน จากเกมโซน ให้คะแนนเกมนี้ที่ 8.5/10 คะแนน โดยกล่าวว่าเพียงแต่ต้องซื้อเกมนี้เท่านั้น</doc>
