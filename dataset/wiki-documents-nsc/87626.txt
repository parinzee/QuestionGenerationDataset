<doc id="87626" url="https://th.wikipedia.org/wiki?curid=87626" title="บลิทซ์กันดั้ม">บลิทซ์กันดั้ม GAT-X207 บลิทซ์กันดั้ม (; ) เป็นโมบิลสูทซึ่งมีบทบาทสำคัญใน การ์ตูนญี่ปุ่น อะนิเมะ โมบิลสูทกันดั้มซี้ด ออกแบบโดยจุนอิจิ อะคุทสึ บลิทซ์กันดั้มเป็นหนึ่งในGAT-X ซีรีส์ทั้งห้าที่พันธมิตรโลกพัฒนาขึ้นมาเพื่อตอบโต้โมบิลสูท ของ ซาฟท์ ซึ่งโมบิลสูททั้งห้านั้นล้วนแต่ใช้เทคโนโลยีใหม่นั่นคือเกราะเฟสชิฟท์อาเมอร์(Phase Shift Armor) ซึ่งนิยมเรียกสั้นๆว่า PS เมื่อเปิดใช้งาน เกราะเฟสชิฟท์จะสร้างสนามพลังคลุมตัวเกราะไว้ ทำให้การโจมตีด้วยอาวุธที่ไม่ใช่บีมแทบจะไม่มีผลกับกันดั้ม แต่เนื่องจากกันดั้มต้องใช้แบ็ตเตอรีเป็นแหล่งพลังงานเพื่อให้ใช้งานในสนามรบที่มีนิวตรอนแจมเมอร์ได้จึงใช้เกราะเฟสชิฟท์ได้ในเวลาจำกัดเท่านั้น เมื่อปิดเฟสชิฟท์ เกราะของกันดั้มก็จะกลายเป็นสีเทาบทบาท บทบาท. บลิทซ์กันดั้มเป็นโมบิลสูทเครื่องแรกที่สามารถใช้ระบบพรางตัวด้วยอนุภาคมิราจคอลลอยด์ ซึ่งสามารถทำให้เซนเซอร์ทุกชนิดไม่สามารถตรวจจับบลิทซ์กันดั้มได้ รวมถึงไม่สามารถเห็นได้ด้วยตาเปล่า แต่ในขณะที่ใช้งานมิราจคอลลอยด์จะไม่สามารถใช้เกราะเฟสชิฟต์ได้ มิราจคอลลอยด์ยังสามารถใช้งานได้เพียง 80 นาทีเท่านั้น อาวุธหลักของบลิทซ์กันดั้มก็คือโล่ "ไทรเครอส"ติดแขนขวา ไทรเครอสได้รับการออกแบบให้ใช้เป็นอาวุธได้ด้วย โดยติดตั้งบีมเซเบอร์ บีมไรเฟิล 50 มม. และ ลูกดอก "แลนเชอร์ดาร์ท" เอาไว้ ที่แขนซ้ายได้ติดตั้งจรวดตะขอ "เกลปนิล" สำหรับใช้จับศัตรูที่อยู่ห่างออกไป บลิทซ์กันดั้มเป็นโมบิลสูทเครื่องเดียวในกลุ่ม GAT-Xซีรีส์รุ่นแรกที่ไม่มีปืนอิเกลชเตลลุงก์ติดตั้งไว้ บลิทซ์กันดั้มถูกซาฟท์ขโมยไปจากโคโลนีเฮลิโอโปลิสโดยนิโคล อามาลฟีและได้เป็นโมบิลสูทประจำตัวของนิโคล ซึ่งบลิทซ์กันดั้มมีบทบาทสำคัญในการทำลายสถานีอวกาศ อัลเทมิส ซึ่งมีโล่แสงที่สามารถป้องกันการโจมตีได้ทุกรูปแบบ หลังจากที่กองทัพโลกปิดร่มเพราะคิดว่าศัตรูถอยหนีไปแล้ว นิโคลใช้ระบบพรางตัวของบลิทซ์กันดั้มลอบเข้าไปทำลายเครื่องสร้างโล่แสง เปิดโอกาสให้ซาฟท์ทำการโจมตีได้เต็มที่ บลิทซ์กันดั้มเป็นส่วนหนึ่งของทีมตามล่ายานอาร์คแองเจิลร่วมกับกันดั้มเครื่องอื่นๆที่ขโมยมาจากเฮลิดอโปลิส จนกระทั่งการเข้าโจมตีหลังอาร์คแองเจิลออกจากอาณาจักรอ็อบ ซึ่งบลิทซ์กันดั้มถูกทำลายขณะที่ช่วยอีจิสกันดั้มของอัสรัน ซาล่าจากสไตรค์กันดั้มจนถูกทำลายเองพร้อมกับที่นิโคลก็ได้เสียชีวิตไปด้วย ในเนื้อเรื่องของกันดั้มซี้ด แอสเทรย์ ได้เปิดเผยว่าแขนของบลิทซ์กันดั้มที่ถูกคิระ ยามาโตะฟันขาดไปนั้น ถูกอ็อบเก็บไปปรับปรุงกันดั้มแอสเทรย์โกลด์เฟรม อามัตสึรูปแบบอื่นๆGAT-X207SR เนโรบลิทซ์ รูปแบบอื่นๆ. GAT-X207SR เนโรบลิทซ์. ปรากฏตัวใน กันดั้มซี้ด C.E.73 เดลต้าแอสเทรย์ ซึ่งเปิดเผยว่ากลุ่มพันธมิตรโลกยังได้สร้างบลิทซ์กันดั้มเพิ่มมาจากเครื่องดั้งเดิมอีก โดยบริษัทแอ็คทายออนยังได้พัฒนาต่อไปเป็นเนโรบลิทซ์ซึ่งมีความสามารถในการต่อสู้มากกว่าเดิม โดยด้านหลังจะมีแขนขนาดใหญ่ซึ่งมีกำลังมากพอที่จะสร้างความเสียหายกับเกราะเฟสชิฟท์ได้ รวมถึงสามารถใช้เบี่ยงทิศทางของอาวุธบีมได้ โล่ไทรเครอสจะไม่มีอาวุธบีมเพื่อให้สามารถพรางตัวได้ดีขึ้นและติดตั้งดัมมีบอลลูนไว้แทน เนโรบลิทซ์เป็นโมบิลสูทประจำตัวของสมาชิกหน่วยแฟนธอมเพน ดาน่า สนิปLN-GAT-X207 เนบูลาบลิทซ์กันดั้ม LN-GAT-X207 เนบูลาบลิทซ์กันดั้ม. ปรากฏตัวใน โมบิลสูทกันดั้มซี้ด วีเอสแอสเทรย์ เนบูลาบลิทซ์กันดั้มเป็นบลิทซ์กันดั้มที่ได้รับการดัดแปลงโดยกองกำลังลึกลับ ไลบราเรียน โดยใช้ระบบสไตรเกอร์แพ็คเพื่อให้สามารถปฏิบัติการได้หลายรูปแบบ ระบบอาวุธของเนบูลาบลิทซ์นั้นมาจากกันดั้มแอสเทรย์โกลด์เฟรมอามัตซึ เครื่องเฉพาะมิน่า โดยแบ็คแพ็คขนาดใหญ่จะเป็นกงเล็บที่สามารถใช้ดึงพลังงานจากศัตรูได้และฉมวกติดสายเคเบิล ที่เอวของเนบูลาบลิทซ์ยังสามารถติดกงเล็บและลูกดอกสำรองของไทรเครอสไว้ได้ ระบบพรางตามิราจคอลลอยด์ของเนบูลาบลิทซ์ยังได้รับการปรับปรุงให้มีประสิทธิภาพสูงขึ้นมาก จนสามารถทำให้เนบูลาบลิทซ์สามารถเทเลพอร์ทได้ แต่ในกลุ่มไลบราเรียนเองก็มีเพียงคาร์บอนฮิวแมน ลิลี เธอวัลลีย์ที่สามารถใช้งานระบบนี้ได้</doc>
