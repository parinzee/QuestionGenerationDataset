<doc id="317158" url="https://th.wikipedia.org/wiki?curid=317158" title="ต้นส้มแสนรัก">ต้นส้มแสนรัก ต้นส้มแสนรัก (; ) เป็นวรรณกรรมเยาวชนที่เขียนโดยโจเซ่ วาสคอนเซลอส นักเขียนชาวบราซิล ตีพิมพ์ครั้งแรกเป็นภาษาโปรตุเกสเมื่อ ค.ศ. 1968 แปลเป็นภาษาต่าง ๆ 32 ภาษา ตีพิมพ์ใน 19 ประเทศทั่วโลก และใช้เป็นหนังสืออ่านนอกเวลาสำหรับเยาวชน และดัดแปลงเป็นภาพยนตร์โทรทัศน์ ภาพยนตร์ และแอนิเมชันหลายครั้ง นวนิยายกล่าวถึงเด็กชายชื่อ เซเซ่ ที่มีมุมมองต่อสิ่งรอบตัวในแบบใสบริสุทธิ์ ไร้เดียงสา ทั้งที่ครอบครัวมีชีวิตอยู่อย่างยากไร้ ต้นส้มแสนรักฉบับภาษาไทย ตีพิมพ์ครั้งแรกเมื่อ พ.ศ. 2522 โดยสำนักพิมพ์ดวงกมล แปลโดยมัทนี เกษกมล มีสุชาติ สวัสดิ์ศรีเป็นบรรณาธิการ อีกสำนวนหนึ่ง แปลโดยสมบัติ เครือทอง สำหรับฉบับแปลภาษาอังกฤษใช้ชื่อว่า "My Sweet Orange Tree" ตีพิมพ์เมื่อ ค.ศ. 1971 นวนิยายภาคต่อ ชื่อ Vamos Aquecer o Sol ตีพิมพ์ครั้งแรกเมื่อปี 1974 ส่วนฉบับภาษาไทยใช้ชื่อว่า ต้นส้มแสนรัก ภาค 2 ตีพิมพ์เมื่อ พ.ศ. 2538 โดยสำนักพิมพ์ประพันธ์สาส์น แปลโดย สมบัติ เครือทอง</doc>
