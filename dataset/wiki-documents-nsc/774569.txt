<doc id="774569" url="https://th.wikipedia.org/wiki?curid=774569" title="ราเกซ เชอร์มา">ราเกซ เชอร์มา ราเกซ เชอร์มา (เกิด 13 มกราคม ค.ศ. 1949) เป็นอดีตนักบินกองทัพอากาศอินเดียซึ่งบินบนยานโซยุซ ที-11 ซึ่งปล่อยวันที่ 3 เมษายน ค.ศ. 1984 เป็นส่วนหนึ่งของโครงการอินเตอร์คอสมอส เชอร์มาเป็นชาวอินเดียคนแรกที่เดินทางในอวกาศชีวิตช่วงต้น ชีวิตช่วงต้น. ราเกซ เชอร์มาเกิดวันที่ 13 มกราคม ค.ศ. 1949 ที่ปาเตียลา รัฐปัญจาบ ประเทศอินเดีย เขาเข้าศึกษาที่โรงเรียนไวยากรณ์เซนต์จอจส์ ไฮเดอราบาด เขาสำเร็จการศึกษาจากวิทยาลัยนีซัม เขาเข้าร่วมนักเรียนนายทหารกองทัพอากาศใน ค.ศ. 1966อาชีพ อาชีพ. เขาเป็นศิษย์เก่าวิทยาลัยกลาโหมแห่งชาติรุ่นที่ 35 เข้าร่วมเป็นนักบินทดสอบในกองทัพอากาศอินเดียใน ค.ศ. 1970 เขาบินอากาศยานมีโคยัน-กูเรวิชหลายเที่ยวตั้งแต่ ค.ศ. 1971 ราเกซก้าวหน้าอย่างรวดรเวผ่านหลายระดับ และใน ค.ศ. 1984 เขาได้รับแต่งตั้งเป็นหัวหน้าฝูงบินและนักบินในกองทัพอากาศอินเดีย เขาได้รับเลือกเมื่อวันที่ 20 กันยายน ค.ศ. 1982 ให้เป็นนักบินอวกาศและเป็นส่วนหนึ่งของโครงการร่วมระหว่างองค์การวิจัยอวกาศอินเดียและโครงการอวกาศอินเตอร์คอสมอสของโซเวียต เขาเกษียณจากยศผู้บังคับการกองบิน และเข้าร่วมการบินฮินดูสถาน จำกัด (HAL) ใน ค.ศ. 1987 และเป็นหัวหน้านักบินทดสอบในกองนาชิก (Nashik) ของ HAL จน ค.ศ. 1992 ก่อนย้ายไปบังกาลอร์เพื่อทำงานเป็นหัวหน้านักบินทดสอบของ HAL เขายังสัมพันธ์กับอากาศยานรบเบา เธจัสการบินอวกาศ การบินอวกาศ. ใน ค.ศ. 1984 เขาเป็นพลเมืองอินเดียคนแรกที่ไปอวกาศเมื่อเขาบินบนจรวดโซยุซ ที-11 ของโซเวียตที่ปล่อยจากไบโคนูร์ คอสโมโดรมในสาธารณรัฐสังคมนิยมโซเวียตคาซัค วันที่ 2 เมษายน ค.ศ. 1984 เขาใช้เวลาบนยาน 7 วัน 21 ชั่วโมง 40 นาทีระหว่างที่ทีมทำการศึกษาทางวิทยาศาสตร์และเทคนิคซึ่งมีช่วงทดลอง 43 ช่วง เขาทำงานเป็นหลักในสาขาชีวการแพทย์และการสัมผัสระยะไกล ประเทศอินเดียกลายเป็นชาติที่ 14 ที่ส่งคนสู่อวกาศรางวัล รางวัล. เขาได้รับเกียรติวีรบุรุษแห่งสหภาพโซเวียตเมื่อกลับจากอวกาศ รัฐบาลอินเดียมอบรางวัลวีรคติสูงสุด (ระหว่างยามสงบ) อโศกจักร (Ashoka Chakra) แก่เขาและสมาชิกโซเวียตสองคนในภารกิจนั้น มาลีเชฟและสเตรคาลอฟ</doc>
