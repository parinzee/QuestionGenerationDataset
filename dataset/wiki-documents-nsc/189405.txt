<doc id="189405" url="https://th.wikipedia.org/wiki?curid=189405" title="สายไหม (ขนม)">สายไหม (ขนม) สายไหม เป็นขนมชนิดหนึ่ง เป็นน้ำตาลปั่นขึ้นมาเป็นเส้นบางเบา ลักษณะคล้ายก้อนเมฆ อาจมีหลายสีตามแต่จะแต่งแต้ม เพื่อเป็นต้วแทนความฝันและจินตนาการตามความเชื่อของชาวตะวันตก จึงเป็นเหมือนกับขนมที่อยู่ในเทพนิยายโดยมีการนำมาเป็นขนมตัวแทนของสวนสนุกหรือละครสัตว์ เนื่องจากปั่นขึ้นเป็นขนมได้อย่างง่ายดายน่าอัศจรรย์ประวัติ ประวัติ. ขนมสายไหมประดิษฐ์ขึ้นในปี ค.ศ. 1904 โดย วิลเลียม มอร์ริสัน และ จอห์น วราตัน ในงานมหกรรมซื้อขายหลุยส์เซียอานา (Louisiana Purchase Exposition) ในชื่อ Fairy Floss โดยสามารถขายได้มากตามยอดสั่งซื้อจำนวน 68,655 กล่อง โดย ณ เวลานั้นราคาที่ขายคือ 0.25 ดอลลาร์ (เทียบเท่า 5.70 ดอลลาร์ ใน พ.ศ. 2550)การผลิต การผลิต. เครื่องทำสายไหมรุ่นแรกจะมีหม้อใบเล็กสำหรับใส่น้ำตาลและสารแต่งสีอาหาร เครื่องทำความร้อนบริเวณขอบจะทำให้น้ำตาลหลอมละลายและน้ำตาลเหลวจะถูกปั่นให้ไหลผ่านรูเล็ก ๆ และจะแข็งตัวในอากาศ และจากนั้นถูกจับไว้โดยหม้อใบใหญ่ ผู้ควบคุมเครื่องจะแหย่แท่งไม้หรือมือลงไปในหม้อใหญ่เพื่อให้สายไหมจับตัวเป็นก้อน เครื่องทำสายไหมในปัจจุบันก็ใช้หลักการในทำนองนี้ลักษณะ ลักษณะ. สายไหมจะมีรสชาติหวานและเหนียว ๆ ละลายในปากอย่างรวดเร็วเหมือนกับปุยฝ้าย ไม่มีกลิ่มหอมมากมาย เนื่องจากตัวเครื่องทำให้มีกลิ่นน้ำตาลอยู่แล้ว เวลาแห้งจะนุ่มเหมือนปุยฝ้าย แต่ถ้าชื้นจะเหนียวหนืด สามารถทานกับขนมกรอบได้ดีที่สุด</doc>
