<doc id="343111" url="https://th.wikipedia.org/wiki?curid=343111" title="เทศบาลตำบลดู่ใต้">เทศบาลตำบลดู่ใต้ เทศบาลตำบลดู่ใต้ เป็นองค์กรปกครองส่วนท้องถิ่นประเภทเทศบาลตำบล ตั้งอยู่ในเขตอำเภอเมืองน่าน จังหวัดน่าน มีพื้นที่ครอบคลุมตำบลดู่ใต้ทั้งตำบลประวัติ ประวัติ. ตำบลดู่ใต้ กำเนิดมาจาก บ้านดู่ อยู่ทางตอนใต้ของอำเภอเมืองน่าน เริ่มจัดตั้งเป็นตำบลครั้งแรกในปลายรัชกาลที่ 5 โดยมีกำนันคนแรก คือ นายแสนขันฤทธิ์ ดู่จันทร์ศักดิ์ ต่อมาในปี พ.ศ. 2447 ได้เปลี่ยนชื่อบ้านดู่ เป็น บ้านดู่ใต้ และในระหว่างสงครามโลกครั้งที่ 2 ราวปี พ.ศ. 2486 ได้ถูกยุบเข้ากับตำบลกองควายเพื่อความสะดวกในการปกครอง ภายหลังสงครามโลกครั้งที่ 2 ยุติลง ตำบลดู่ใต้แยกออกจากตำบลกองควายอีกครั้ง ต่อมาในปี พ.ศ. 2537 ได้จัดตั้งการปกครองตำบลเป็น สภาตำบลดู่ใต้ และยกฐานะเป็น องค์การบริหารส่วนตำบลดู่ใต้ เมื่อ พ.ศ. 2539 จนกระทั่งเมื่อวันที่ 8 ตุลาคม พ.ศ. 2553 ได้มีประกาศกระทรวงมหาดไทยให้ยกฐานะขึ้นเป็น เทศบาลตำบลดู่ใต้ จนถึงปัจจุบันลักษณะที่ตั้งลักษณะที่ตั้ง. - ทิศเหนือ ติดต่อกับเทศบาลเมืองน่าน อำเภอเมืองน่าน - ทิศใต้ ติดต่อกับเทศบาลตำบลกองควาย อำเภอเมืองน่าน - ทิศตะวันออก ติดต่อกับองค์การบริหารส่วนตำบลม่วงตึ๊ด องค์การบริหารส่วนตำบลท่าน้าว อำเภอภูเพียง โดยมีแม่น้ำน่านเป็นแนวแบ่งเขต - ทิศตะวันตก ติดต่อกับองค์การบริหารส่วนตำบลไชยสถาน และองค์การบริหารส่วนตำบลนาซาว อำเภอเมืองน่านเขตการปกครอง เขตการปกครอง. เทศบาลตำบลดู่ใต้มีพื้นที่ 25 ตารางกิโลเมตร หรือ 15,625 ไร่ ประกอบด้วย 1 ตำบล คือ ตำบลดู่ใต้ จำนวน 15 หมู่บ้าน ดังนี้- หมู่ 1 บ้านดู่เหนือ - หมู่ 2 บ้านดู่ใต้ - หมู่ 3 บ้านธงน้อย - หมู่ 4 บ้านเจดีย์ - หมู่ 5 บ้านดอนมูล - หมู่ 6 บ้านพญาวัด - หมู่ 7 บ้านสมุน - หมู่ 8 บ้านเชียงราย - หมู่ 9 บ้านคอวัง - หมู่ 10 บ้านดู่ต้นฮ่าง - หมู่ 11 บ้านเขาน้อย - หมู่ 12 บ้านดู่เหนือพัฒนา - หมู่ 13 บ้านดอนมูลพัฒนา - หมู่ 14 บ้านธงใหม่พัฒนา - หมู่ 15 บ้านเจดีย์ประชากร ประชากร. จำนวนประชาชนในเขตเทศบาลตำบลดู่ใต้ ณ เดือนธันวาคม พ.ศ. 2553 มีจำนวน 8,456 คน แยกเป็นชาย 4,106 คน หญิง 4,350 คน ความหนาแน่นของประชากร 338 คนต่อตารางกิโลเมตร จำนวนบ้าน 3,356 หลังคาเรือนการคมนาคม การคมนาคม. การคมนาคมทางบกมีถนนสายสำคัญ คือ ทางหลวงแผ่นดินหมายเลข 101, ทางหลวงแผ่นดินหมายเลข 1025 และถนนภายในหมู่บ้านต่างๆการศึกษา การศึกษา. สถานศึกษาในเขตเทศบาลตำบลดู่ใต้ มีดังนี้- สังกัดสำนักงานการศึกษาขั้นพื้นฐาน1. โรงเรียนศรีสวัสดิ์วิทยาคาร 2. โรงเรียนชุมชนบ้านดู่ใต้ 3. โรงเรียนชุมชนบ้านธงน้อย- สังกัดสำนักงานการศึกษาอุดมศึกษา1. วิทยาลัยชุมชนน่านการสาธารณสุข การสาธารณสุข. มีสถานีอนามัยจำนวน 2 แห่ง คือ สถานีอนามัยบ้านดู่ใต้ และสถานีอนามัยบ้านดอนมูลสถานประกอบการ สถานประกอบการ. ในเขตเทศบาลตำบลดู่ใต้มีสถานประกอบการในด้านต่างๆ ดังนี้- โรงแรมและเกสต์เฮาส์ 5 แห่ง - ห้างสรรพสินค้า 1 แห่ง - สถานีบริการน้ำมัน 6 แห่ง - โชว์รูมรถยนต์ 5 แห่ง - บริษัทประกันชีวิต 3 แห่ง</doc>
