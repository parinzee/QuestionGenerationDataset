<doc id="546497" url="https://th.wikipedia.org/wiki?curid=546497" title="สถานีฉัตรปติศิวาชี">สถานีฉัตรปติศิวาชี สถานีฉัตรปติศิวาชี หรือ สถานีปลายทางฉัตรปติศิวาชี () เป็นสถานีรถไฟแห่งประวัติศาสตร์ที่เป็นศูนย์กลางการขนส่งทางรางเขตภาคกลางของประเทศอินเดีย ตั้งอยู่ที่มุมไบ  รัฐมหาราษฏระ ประเทศอินเดีย ในอดีตเรียกว่า สถานีปลายทางวิกตอเรีย ( เพื่อเป็นเกียรติแก่สมเด็จพระจักรพรรดินีวิกตอเรีย สถานีรถไฟแห่งนี้ออกแบบโดยสถาปนิกชาวอังกฤษชื่อว่า เฟรเดอริก วิลเลียม สตีเฟนส์ (Frederick Willaim Stevens) ในแบบสถาปัตยกรรมฟื้นฟูกอทิกแบบอิตาเลียนผสมผสานกับสถาปัตยกรรมโมกุล สร้างในปีค.ศ. 1887 ในเขตบอริ บันเดอร์ (Bori Bunder) ของบอมเบย์ เพื่อเฉลิมฉลองพระราชพิธีกาญจนาภิเษกของสมเด็จพระจักรพรรดินีวิกตอเรีย โดยสร้างเพื่อเป็นสถานีรถไฟแห่งใหม่ (ในสมัยนั้น) ที่ตั้งอยู่บริเวณที่เดิมของสถานีรถไฟบอริบันเดอร์เดิม และยังเป็นสถานี่รถไฟที่มีผู้ใช้บริการหนาแน่นที่สุดในประเทศอินเดีย โดยใช้เป็นสถานีปลายทางสำหรับรถไฟทางไกล และรถไฟขนส่งในเขตปริมณฑลของมุมไบอีกด้วย ในปีค.ศ. 1996 สถานีปลายทางวิกตอเรีย ได้เปลี่ยนชื่อเป็น สถานีฉัตรปติศิวาชี จนกระทั่งปัจจุบัน โดยเรียกชื่อย่อว่า "CST" (หรือ VT/CSTM)ระเบียงภาพ</doc>
