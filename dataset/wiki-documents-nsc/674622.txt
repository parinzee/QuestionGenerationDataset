<doc id="674622" url="https://th.wikipedia.org/wiki?curid=674622" title="สุรัสวดี บุญยืน">สุรัสวดี บุญยืน สุรัสวดี บุญยืน (ชื่อเล่น: เล็ก; 31 ตุลาคม พ.ศ. 2534 — ) เป็นนักกีฬาวอลเลย์บอลหญิงชาวไทยผู้ทำหน้าที่ในตำแหน่งตัวบล็อกกลาง และเคยเป็นนักวอลเลย์บอลตัวหลักร่วมกับทีมสโมสรวอลเลย์บอลเมืองกระทู้-ภูเก็ต ทั้งนี้ เธอยังเป็นผู้มีส่วนสำคัญในการพาทีมสโมสรวอลเลย์บอลอยุธยา เอ.ที.ซี.ซี. คว้าแชมป์การแข่งขันวอลเลย์บอลไทยเดนมาร์คซูเปอร์ลีก 2014ประวัติ ประวัติ. ช่วงปี พ.ศ. 2551 สุรัสวดีได้รับเลือกให้เป็นตัวแทนทีมชาติไทย เข้าร่วมการแข่งวอลเลย์บอลเยาวชนชิงแชมป์เอเชีย 2008 ที่ไต้หวัน ซึ่งทีมของเธอได้อันดับ 5 และในเดือนพฤศจิกายน เธอได้เป็นตัวแทนทีมชาติไทย ในการแข่งขันวอลเลย์บอลเยาวชนหญิงชิงแชมป์อาเซียน ที่จัดขึ้น ณ ประเทศอินโดนีเซีย เดือนมกราคม พ.ศ. 2552 สุรัสวดีได้เป็นตัวแทนทีมมหาวิทยาลัยกรุงเทพ ในการเข้าร่วมแข่งขันวอลเลย์บอลในกีฬามหาวิทยาลัยแห่งประเทศไทย ครั้งที่ 36 และในเดือนกรกฎาคมของปีเดียวกัน เธอได้รับเลือกให้เป็นตัวแทนทีมชาติไทย ในการแข่งขันวอลเลย์บอลหญิงชิงแชมป์โลก รุ่นอายุไม่เกิน 20 ปี 2009 ที่จัดขึ้น ณ ประเทศเม็กซิโก วันที่ 1 เมษายน พ.ศ. 2555 สุรัสวดีได้ทำหน้าที่ร่วมกับสโมสรวอลเลย์บอลเมืองกระทู้-ภูเก็ต ในการแข่งขันวอลเลย์บอลไทยแลนด์ลีก โดยเธอได้มีส่วนช่วยให้ทีมเป็นฝ่ายชนะทีมสโมสรวอลเลย์บอลไอเดีย-ขอนแก่น ที่ 3-0 เซต ส่วนในเดือนเมษายน เธอได้เป็นตัวแทนทีมชาติไทยเข้าแข่งขันวอลเลย์บอลหญิงชิงแชมป์สโมสรเอเชีย 2012 ที่จัดขึ้น ณ จังหวัดนครราชสีมา ต่อมา ในวันที่ 3 พฤศจิกายน เธอได้ทำหน้าที่ร่วมทีมซัยโจเดนกิ-นครนนทบุรี ในการแข่งขันวอลเลย์บอลไทยแลนด์ลีก ซึ่งทีมของเธอเป็นฝ่ายชนะทีมสโมสรวอลเลย์บอลศรีสะเกษ ที่ 3-0 เซต และในเดือนธันวาคมของปีเดียวกัน ทีมของเธอได้เป็นฝ่ายแพ้ทีมสโมสรวอลเลย์บอลไอเดีย-ขอนแก่น ที่ผลการแข่ง 0-3 เซต จากนั้น ในเดือนเดียวกันนี้ เธอได้เป็นตัวแทนทีมชาติไทย เข้าร่วมการแข่งวอลเลย์บอลเยาวชนหญิงชิงแชมป์อาเซียนที่จัดขึ้น ณ ประเทศลาว พ.ศ. 2556 สุรัสวดีได้เป็นตัวแทนมหาวิทยาลัยกรุงเทพ เข้าร่วมการแข่งขันวอลเลย์บอลในกีฬามหาวิทยาลัยแห่งประเทศไทย ครั้งที่ 40 สุรัสวดีทำหน้าที่ร่วมกับสโมสรวอลเลย์บอลอยุธยา เอ.ที.ซี.ซี. ในการแข่งขันวอลเลย์บอลไทยแลนด์ลีก 2014 โดยในวันที่ 30 มีนาคม พ.ศ. 2557 ทีมของเธอเป็นฝ่ายแพ้ต่อทีมสโมสรวอลเลย์บอลศรีสะเกษ ที่ 0-3 เซต วันที่ 8 พฤษภาคม พ.ศ. 2557 สุรัสวดีได้ทำหน้าที่ร่วมกับสโมสรวอลเลย์บอลอยุธยา เอ.ที.ซี.ซี. ในการแข่งขันวอลเลย์บอลไทยเดนมาร์คซูเปอร์ลีก 2014 รอบแรก โดยทีมของเธอเป็นฝ่ายแพ้ทีมสโมสรวอลเลย์บอลนครราชสีมา ที่ 1-3 เซต แต่หลังจากนั้น ในวันที่ 12 พฤษภาคม ซึ่งเป็นรอบชิงชนะเลิศ เธอได้เป็นผู้มีส่วนสำคัญในการพาทีมคว้าแชมป์การแข่งขัน โดยทีมของเธอเป็นฝ่ายชนะทีมสโมสรวอลเลย์บอลนครราชสีมา ที่ 3-0 เซต เดือนพฤศจิกายน พ.ศ. 2557 เธอได้ทำหน้าที่ร่วมกับทีมสโมสรวอลเลย์บอลอยุธยา เอ.ที.ซี.ซี. ในการแข่งขันวอลเลย์บอลไทยแลนด์ลีก 2015 ซึ่งเธอได้มีส่วนช่วยให้ทีมเป็นฝ่ายชนะทีมสโมสรวอลเลย์บอลศรีสะเกษที่ 3-0 เซต และในเดือนธันวาคมของปีเดียวกัน เธอได้รับเลือกให้เป็นตัวแทนทีมชาติไทย เพื่อเข้าร่วมการแข่งขันวอลเลย์บอลในกีฬามหาวิทยาลัยอาเซียน ครั้งที่ 17 และในเดือนเดียวกัน เธอได้เป็นหนึ่งในผู้มีส่วนช่วยให้ทีมสโมสรวอลเลย์บอลอยุธยา เอ.ที.ซี.ซี. เป็นฝ่ายชนะทีมสโมสรวอลเลย์บอลนครราชสีมา ที่ 3-0 เซต ในการแข่งขันวอลเลย์บอลไทยแลนด์ลีก ประจำปี 2557เกียรติประวัติเกียรติประวัติ. - ทีมชาติ - พ.ศ. 2551 : อันดับ 5 วอลเลย์บอลเยาวชนหญิงชิงแชมป์เอเชีย 2008 ร่วมกับวอลเลย์บอลหญิงทีมชาติไทย- ทีมสโมสร - พ.ศ. 2557 : แชมป์ วอลเลย์บอลหญิงไทยเดนมาร์คซูเปอร์ลีก 2014 ร่วมกับสโมสรวอลเลย์บอลอยุธยา เอ.ที.ซี.ซี.</doc>
