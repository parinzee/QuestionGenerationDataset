<doc id="392607" url="https://th.wikipedia.org/wiki?curid=392607" title="พระธรรมศีลาจารย์ (สุกรี สุตาคโม)">พระธรรมศีลาจารย์ (สุกรี สุตาคโม) พระธรรมศีลาจารย์ นามเดิม สุกรี ฉายา สุตาคโม เป็นพระราชาคณะชั้นธรรม อดีตเจ้าอาวาสวัดหนังราชวรวิหารประวัติ ประวัติ. พระธรรมศีลาจารย์ (สุกรี สุตาคโม) ท่านเกิดเมื่อวันที่ 13 มกราคม พ.ศ. 2470 บรรพชาเป็นสามเณรเมื่อวันที่ 5 เมษายน พ.ศ. 2486 ณ วัดม่วง ตำบลหลักสอง กิ่งอำเภอหนองแขม โดยมีพระวิเชียรกวี ( ฉัตร อินฺทสุวณฺโณ) วัดหนัง อำเภอบางขุนเทียน เป็นพระอุปัชณาย์ อยู่สำนักวัดม่วง ๑ พรรษา พระอุปัชณาย์ ขอให้มาอยู่วัดหนัง ได้ศึกษาเล่าเรียนปริยัติธรรมและบาลีเป็นนักธรรมชั้นโทและเปรียญธรรม 4 ประโยคอุปสมบท อุปสมบท. ท่านได้อุปสมบทเมื่อวันที่ 7 มีนาคม พ.ศ. 2491 ณ พัทธสีมาวัดหนัง อำเภอบางขุนเทียน จังหวัดธนบุรี โดยมีพระวิเชียรกวี (ฉัตร) วัดหนัง เป็นพระอุปัชณาย์ พระสุนทรศีลสมาจาร (ผล คุตฺตจิตฺโต) วัดหนัง สมัยยังเป็นพระครูภาวนาภิรัตเป็นพระกรรมวาจาจารย์ พระบริหารบรมธาตุ (ประเสริฐ ธมฺมธีโร) วัดนางชี อำเภอภาษีเจริญ จังหวัดธนบุรี สมัยยังเป็นพระมหาประเสริฐ ป.ธ. 6 อยู่ที่วัดหนังกิจของสงฆ์ กิจของสงฆ์. ในปี พ.ศ. 2503หลวงพ่อสุกรี ท่านได้รับตำแหน่งเป็นผู้ช่วยเจ้าอาวาสในตอนนั้น และได้จำพรรษาอยู่ที่วัดหนัง ช่วยเจ้าอาวาสดูแลวัดจนเป็นเจ้าอาวาสวัดหนังในปี พ.ศ. 2512 นับเป็นเป็นลำดับที่ 8 และเริ่มต้นการปกครองดูแลวัดและได้รับตำแหน่งพระอุปัชฌาย์เมื่อปี พ.ศ. 2515 และเป็นเจ้าคณะเขตภาษีเจริญ - หนองแขมในปี พ.ศ. 2526สมณศักดิ์สมณศักดิ์. - พ.ศ. 2491 เป็นพระครูสังฆรักษ์ - พ.ศ. 2500 เป็นพระครูปลัด - พ.ศ. 2503 เป็นพระครูพิศาลสุตาคม (ผจล.ชท.) - พ.ศ. 2508 เป็นพระครูพิศาลสุตาคม (ผจล.ชอ.) - พ.ศ. 2518 เป็นพระวิเชียรกวี - 5 ธันวาคม พ.ศ. 2533 เป็นพระราชาคณะชั้นราชที่ พระราชรัตนโมลี - 10 มิถุนายน พ.ศ. 2539 เป็นพระราชาคณะชั้นเทพที่ พระเทพวรมุนี ศีลาจารนิวิฐ ศาสนกิจจาทร มหาคณิสสร บวรสังฆาราม คามวาสี - 5 ธันวาคม พ.ศ. 2547 เป็นพระราชาคณะชั้นธรรมที่ พระธรรมศีลาจารย์ พิศาลจิตตสังวร สุนทรธรรมธาดา วรกิจจานุกิจ มหาคณิสสร บวรสังฆาราม คามวาสีมรณภาพ มรณภาพ. พระธรรมศีลาจารย์ ถึงแก่มรณภาพด้วยโรคหลอดเลือดสมองแตก เมื่อวันที่ 11 มิถุนายน พ.ศ. 2552 เวลา 14:16 น. สิริอายุได้ พรรษา 61</doc>
