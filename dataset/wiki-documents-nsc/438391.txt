<doc id="438391" url="https://th.wikipedia.org/wiki?curid=438391" title="Streptococcus mutans">Streptococcus mutans Streptococcus mutans เป็นแบคทีเรียในสภาวะกึ่งออกซิเจน แกรมบวก รูปกลม พบโดยทั่วไปในช่องปาก และเป็นสาเหตุของฟันผุ พบครั้งแรกโดย J Kilian Clarke ในปี พ.ศ. 2467 สปีชีส์ที่ใกล้เคียงกับ Streptococcus mutans คือ Streptococcus sobrinus ซึ่งเป็นแบคที่เรียที่ทำให้เกิดโรคฟันผุทั้งคู่ บางครั้งจึงเรียกรวมกันว่า mutans streptococciบทบาทในการทำให้เกิดฟันผุ บทบาทในการทำให้เกิดฟันผุ. ในช่องปากของมนุษย์ มีเชื้อประจำถิ่นอยู่ในปาก เมื่อเชื้อเหล่านี้โตขึ้น และเกิดการเมตาโบลิซึม จะทำให้เกิดแผ่นคราบจุลินทรีย์ขึ้นบนส่วนต่างๆ ของช่องปาก หากสภาวะในช่องปากเกิดการเปลี่ยนแปลง เช่น สภาวะกรด แบคทีเรียที่สามารถทนกรดได้ เช่นStreptococcus mutans จะเจริญมากขึ้น และจะทำให้แบคทีเรียตัวอื่นๆ ตายลง S.mutans เป็นแบคทีเรียที่มีความสามารถในการทนกรดและผลิตกรดได้ โดยเมื่อมนุษย์รับประทานน้ำตาลเข้าไป โดยเฉพาะ น้ำตาลทราย หรือน้ำตาลซูโครส เชื้อจะนำน้ำตาลที่ได้ไปหมัก กลายเป็น กรดแลคติก และทำให้สภาวะในช่องปากเป็นกรด กรดที่เกิดขึ้นจะทำให้แร่ธาตุที่อยู่ในฟันเกิดการละลายตัว และนำไปสู่การเกิดโรคฟันผุในที่สุด</doc>
