<doc id="412124" url="https://th.wikipedia.org/wiki?curid=412124" title="ผีอาฆาต">ผีอาฆาต ผีอาฆาต (; ) เป็นภาพยนตร์สยองขวัญเกาหลีใต้ ที่ฉายในปี ค.ศ. 2004 ซึ่งเป็นหนึ่งในภาพยนตร์สยองขวัญเกาหลีใต้ที่เกี่ยวกับโรงเรียนมัธยมสตรี ซึ่งมีเทรนด์เริ่มมาจาก กระซิบหลอน ปริศนามรณะ ใน ค.ศ. 1998 ภาพยนตร์ผีอาฆาตนำแสดงโดย คิม ฮานีล รับบทเป็น มิน จีวอน, นัม ซังมี รับบทเป็น ซูอิน, บิน (จอง แฮบิน) รับบทเป็น อึนโซ และ ชิน อี รับบทเป็น ชิน มีคยุง สำหรับคำว่า Ryeong ซึ่งเป็นคำอ่านในภาษาเกาหลี สามารถแปลตรงตัวได้ว่า "The Ghost" ทั้งนี้ คิม ฮานีล และ นัม ซังมี ต่างเคยแสดงร่วมกันในภาพยนตร์เรื่อง หนุ่มเซ่อซ่า กับ สาว 18 มงกุฎเนื้อเรื่องย่อ เนื้อเรื่องย่อ. มิน จีวอน (รับบทโดย คิม ฮานีล) เป็นนักเรียนชั้นมัธยมปลายที่ได้รับอุบัติเหตุส่งผลให้ความจำเสื่อม และมีภาพหลอนที่บางอย่างที่เกี่ยวข้องกับน้ำ รวมถึงเพื่อนร่วมห้องของเธอได้เสียชีวิตอย่างลึกลับไปทีละคน เธอเริ่มสงสัยว่าเหตุการณ์อันน่าสะพรึงกลัวนี้อาจมีส่วนเกี่ยวข้องกับความทรงจำของเธอเอง เมื่อความทรงจำเธอเริ่มกลับคืนมา เธอก็รู้ว่าเป็นเรื่องสะเทือนใจที่เกิดขึ้นที่น้ำตกในช่วงปีก่อนหน้า และผีร้ายซึ่งเป็นเพื่อนที่เธอรู้จัก ได้มุ่งชีวิตเธอเป็นรายต่อไป</doc>
