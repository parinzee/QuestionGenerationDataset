<doc id="950327" url="https://th.wikipedia.org/wiki?curid=950327" title="พระครูวิมุตยาภรณ์ (เกิด ปริมุตฺโต)">พระครูวิมุตยาภรณ์ (เกิด ปริมุตฺโต) พระครูวิมุตยาภรณ์ (เกิด ปริมุตฺโต) หรือ หลวงพ่อเกิด ปริมุตโต อดีตเจ้าคณะอำเภอ ที่ปรึกษาเจ้าคณะอำเภอและเจ้าอาวาสวัดโพธิ์แทนอดีตพระเกจิชื่อดังแห่งวัดโพธิ์แทน อำเภอองครักษ์ จังหวัดนครนายก เป็นที่เลื่อมใสศรัทธาของพุทธศาสนิกชนชาตภูมิ ชาตภูมิ. หลวงพ่อเกิด มีนามเดิมว่า เกิด ถือกำเนิดเมื่อปี 2463 ที่บ้านราษฎร์สะเด็ด ตำบลบางปลากด ปัจจุบันมาขึ้นกับตำบลโพธิ์แทน อำเภอองครักษ์ นครนายก เมื่อวันพฤหัสบดี เดือน 4 ปีวอก เป็นลูกชายคนที่ 6 ของครอบครัวผู้ใหญ่ปั้น-นางพันธ์ นามสกุล อินทร์ศิริ ในจำนวนพี่น้อง 11 คน ผู้หญิง 6 คน ผู้ชาย 5 คน เนื่องจากในยุคนั้นการศึกษายังไม่เจริญเช่นปัจจุบัน ในวัยเด็กท่านจึงไม่ได้เรียนหนังสือ แม้จะเป็นถึงลูกชายผู้ใหญ่บ้าน ซึ่งเป็นผู้นำหมู่บ้านหรือผู้ชุมชนในขณะนั้น จนกระทั่งอายุ 17 ปี จึงได้ไปเป็นศิษย์วัดเพื่อเรียนหนังสือ โดยได้เรียนหนังสือเป็นหนังสือขอมเป็นหลัก ซึ่งท่านนั้นได้มุ่งมั่นเรียนอักษรสมัยและการริเริ่มอ่าน กะ ขะ คะงะ ฯลฯ และการเขียนเป็นหนังสือขอมนั้นได้แม่น เป็นที่ชื่นชอบของครูบาอาจารย์ผู้สอนยิ่งนัก อีกประการหนึ่งในยุคนั้นหาคนที่เรียนรู้ ให้แตกฉานในด้านศิลปะภาษานั้นค่อน ข้างยาก ตลอดจนตำราในด้านวิชาการนั้น ก็หายากมาก เมื่ออายุได้ 20 ปี ได้เข้าพิธีอุปสมบทที่วัดประสิทธิเวช โดยมีพระอนุกูลประชารัตน์ วัดประสิทธิเวช เป็นพระอุปัชฌาย์ พระปลัดไหล่ วัดประสิทธิเวช เป็นพระกรรมวาจา จารย์ และพระอาจารย์ประหยัด วัดอรุณฉายาราม เป็นพระอนุสาวนาจารย์ ได้รับนามฉายาว่า "ปริมุตโต" หลังจากอุปสมบทแล้วได้ศึกษาธรรมจน ถึงปี พ.ศ. 2485 จนสอบได้ประโยคนักธรรมชั้นตรี หลังจากนั้นท่านได้สมัครเข้าสอบประโยคนักธรรมชั้นโท สนามหลวงอีก 2 ปี แต่ไม่สามารถที่จะสอบผ่านได้ จึงไม่ได้สอบนักธรรมอีกเลย เพราะในยุคนั้นคู่มือการเรียนการสอนครูบาอาจารย์ก็หายาก และจะต้องไปเรียนไกลการบรรพชา-อุปสมบท การบรรพชา-อุปสมบท. วันที่เท่าไรไม่ทราบ อุปสมบทที่ วัดประสิทธิเวช มีพระอนุกูลประชารัตน์ วัดประสิทธิเวช เป็นพระอุปัชฌาย์ พระปลัดไหล่ วัดประสิทธิเวช เป็นพระกรรมวาจาจารย์ และพระอาจารย์ประหยัด วัดอรุณฉายาราม เป็นพระอนุสาวนาจารย์ ได้รับนามฉายาว่า “ปริมุตโต”การศึกษาการศึกษา. - จบชั้นประถมศึกษาปีที่ 4 - อายุ 17 ปี จึงได้ไปเป็นศิษย์วัดเพื่อเรียนหนังสือ โดยได้เรียนหนังสือเป็นหนังสือขอมเป็นหลักงานปกครองงานปกครอง. - พ.ศ. 2510 - 31 พฤษภาคม พ.ศ. 2557 (มรณภาพ) เจ้าอาวาสวัดโพธิ์แทน - 31 มกราคม พ.ศ. 2539 เป็นพระอุปัชฌาย์ - ที่ปรึกษาเจ้าคณะอำเภอ - พ.ศ. 2540 ครองตำแหน่งเจ้าคณะอำเภอองครักษ์อีกตำแหน่งหนึ่งสมณศักดิ์สมณศักดิ์. - พ.ศ. 2510 ได้รับแต่งตั้งให้เป็นเจ้าอาวาสวัดโพธิ์แทน - 5 ธันวาคม พ.ศ. 2518 ได้รับพระราชทานสมณศักดิ์เป็นพระครูสัญญาบัตร ในราชทินนามที่ พระครูวิมุตยาภรณ์ - พ.ศ. 2540 ท่านได้รับเลื่อนสมณศักดิ์ขึ้นเป็นพระครูชั้นเอก และครองตำแหน่งเจ้าคณะอำเภอองครักษ์ อีกตำแหน่งหนึ่ง - 4 กรกฎาคม พ.ศ. 2543 เป็นที่ปรึกษาเจ้าคณะอำเภอองครักษ์มรณภาพ มรณภาพ. ท่านได้ถึงแก่มรณภาพด้วยโรคปอดติดเชื้อเมื่อวันอาทิตย์ที่ 31 พฤษภาคม พ.ศ. 2557 เวลา 19.00 น. ณ โรงพยาบาลพญาไท 2 กรุงเทพฯมหานคร ด้วยอาการอันสงบ ท่ามกลางความโศกสลด ของศรัทธาประชาชนและลูกศิษย์ลูกหาใกล้ไกล ในการนี้ พระสุธีพรหมคุณ เจ้าคณะจังหวัดนครนายก ได้ทำหนังสือถึงเลขาธิการพระราชวัง เพื่อขอรับพระราชทานน้ำหลวงสรงศพ พระครูวิมุตยาภรณ์ อดีตเจ้าอาวาสวัดโพธิ์แทน ในวันจันทร์ที่ 2 มิถุนายน 2557 เวลา 16.00 น. ณ ศาลาการเปรียญวัดโพธิ์แทน ตำบลบางปลากด อำเภอองครักษ์ จังหวัดนครนายก โดยมี ดร.ทวี นริสศิริกุล ผู้ว่าราชการจังหวัดนครนายก เป็นประธานฝ่ายฆารวาส สำหรับพิธีถวายน้ำหลวงสรงศพ พระครูวิมุตยาภรณ์ ประกอบด้วย เจ้าคณะพระสังฆาธิการจังหวัดนครนายก ข้าราชการพ่อค้าประชาชนพร้อมกัน ณ ศาลาการเปรียญวัดโพธิ์แทน ข้าราชการชุดปกติขาวรอรับน้ำหลวงสรงศพ พระสงฆ์ทรงสมณศักดิ์ 10 รูป บังสุกุลปิดหีบ ถวายเครื่องไทยธรรมแด่พระสงฆ์ พระสงฆ์อนุโมทนาเป็นเสร็จพิธีแหล่งอ้างอิง</doc>
