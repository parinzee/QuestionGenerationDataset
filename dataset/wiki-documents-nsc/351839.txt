<doc id="351839" url="https://th.wikipedia.org/wiki?curid=351839" title="โรคโซมาโตฟอร์ม">โรคโซมาโตฟอร์ม โรคโซมาโตฟอร์ม () หรือที่รู้จักในชื่อโรคบริเกต์ ( ตั้งชื่อตามปอล บริเกต์) เป็นความผิดปกติทางจิตอย่างหนึ่ง มีอาการผิดปกติทางกายเสมือนจะมีโรคหรืออาการบาดเจ็บทางกายแต่ไม่สามารถระบุสาเหตุทางกายได้ อาการที่เป็นผลจากโรคโซมาโตฟอร์มนั้นเกิดจากปัจจัยทางจิตใจ ในผู้ป่วยโรคโซมาโตฟอร์มนั้นมักมาพบแพทย์แต่เมื่อตรวจแล้วมักได้ผลเป็นปกติหรือไม่สามารถอธิบายอาการของผู้ป่วยได้ ผู้ป่วยเหล่านี้จึงมักได้รับการตรวจและทดสอบอยู่หลายครั้งเพื่อยืนยันว่าไม่มีอาการเจ็บป่วยหรือรอยโรคทางกาย ผู้ป่วยโรคนี้มักกังวลเกี่ยวกับสุขภาพของตนเองอย่างมากเพราะแพทย์ไม่สามารถอธิบายสาเหตุของปัญหาสุขภาพได้ อาการเจ็บป่วยที่ผู้ป่วยเล่านี้จะมีลักษณะคล้ายกับอาการของโรคอื่นๆ และอาจมีระยะเวลาที่เป็นนานหลายปี การวินิจฉัยโรคโซมาโตฟอร์มหมายความว่าปัจจัยทางจิตใจเป็นสาเหตุหลักของการเกิดอาการ ความรุนแรง และระยะเวลาที่มีอาการ โรคโซมาโตฟอร์มจะต้องไม่เป็นการแสร้งเจ็บหรือการจงใจสร้างความเจ็บป่วยชนิดของโรคโซมาโตฟอร์ม ชนิดของโรคโซมาโตฟอร์ม. การจำแนกโรคโดยสมาคมจิตแพทย์อเมริกาตามเกณฑ์การวินิจฉัยโรคทางจิตเวช Diagnostic and Statistical Manual of Mental Disorders แบ่งย่อยออกเป็นชนิดต่างๆ ดังนี้- โรคคอนเวอร์ชัน (Conversion disorder) - โรคโซมาไทเซชัน (Somatization disorder) - โรคไฮโปคอนเดรีย (Hypochondriasis) - โรคคิดว่าตนเองมีรูปร่างหรืออวัยวะผิดปกติ (Body dysmorphic disorder) - อาการปวดสาเหตุจากจิตใจ (Pain disorder) - โรคโซมาโตฟอร์มมิได้จำแนกชนิด (Undifferentiated somatoform disorder) มีอาการที่อธิบายไม่ได้เพียงหนึ่งอาการมานานกว่า 6 เดือน - โรคโซมาโตฟอร์มไม่ระบุรายละเอียดเป็นอย่างอื่น (Somatoform disorder Not Otherwise Specified)</doc>
