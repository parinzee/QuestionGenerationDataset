<doc id="340917" url="https://th.wikipedia.org/wiki?curid=340917" title="ทุนการศึกษาเกตส์">ทุนการศึกษาเกตส์ ทุนการศึกษาเกตส์ ( หรือชื่อเต็มอย่างเป็นทางการ: Gates Cambridge Scholarships) เป็นทุนการศึกษาที่ก่อตั้งขึ้นโดยมูลนิธิบิลและเมลินดา เกตส์ในปี ค.ศ. 2000 ด้วยการมอบทุนเป็นจำนวนเงิน 210 ล้านดอลลาร์สหรัฐ เพื่อให้นักศึกษาที่สำเร็จการศึกษาที่มีผลงานโดดเด่นจากนอกสหราชอาณาจักรได้มีโอกาสศึกษาต่อที่มหาวิทยาลัยเคมบริดจ์ โดยเป็นทุนมอบให้สำหรับการศึกษาระดับบัณฑิตวิทยาลัยที่มหาวิทยาลัยเป็นระยะเวลาไม่น้อยกว่าหนึ่งปีแต่กำหนดไว้ว่าต้องไม่เกินสี่ปี ทุนการศึกษาดังกล่าวจะรวมถึงค่าเล่าเรียนทั้งหมด, ค่าเผื่อการบำรุงรักษา และเป็นเงินสำรองค่าใช้จ่ายเกี่ยวกับการตัดสินใจในการศึกษากิจกรรมที่เกี่ยวข้อง ซึ่งนักเรียนทุนชุดแรกได้เดินทางไปศึกษาที่มหาวิทยาลัยดังกล่าวในเดือนตุลาคม ค.ศ. 2001 ทุนการศึกษาเกตส์มีโครงสร้างที่คล้ายกันกับทุนการศึกษาโรเดสของมหาวิทยาลัยอ๊อกซฟอร์ด แม้ว่าทุนการศึกษาเกตส์เพิ่งจะก่อตั้งในช่วงหลัง แต่ได้รับการเลือกจากส่วนกลางโดยการแข่งขันคัดเลือก โดยมีช่วงระยะเวลาที่ยืดหยุ่นมากกว่าทุนการศึกษาโรเดส และทุนการศึกษามาร์แชล โดยทั่วไปในช่วงสองปีหลัง หรืออาจเป็นสามปีในบางครั้งคุณสมบัติผู้สมัครและหลักเกณฑ์ คุณสมบัติผู้สมัครและหลักเกณฑ์. ผู้สมัครจากประเทศอื่นนอกเหนือจากสหราชอาณาจักร ต่างมีสิทธิ์ที่จะได้รับทุนการศึกษา โดยอยู่ในช่วงระหว่าง 80 ถึง 100 นักเรียนทุนที่ได้รับเลือกในแต่ละปี ซึ่งเป็นจำนวนประมาณ 40 เปอร์เซนต์ที่มาจากสหรัฐอเมริกา เดอะเคมบริดจ์เกตส์ทรัสท์มีจุดมุ่งหมายที่จะเก็บรักษานักเรียนทุนในถิ่นฐานให้ได้ตลอดเวลา ซึ่งนำไปสู่ความผันผวนเล็กน้อยในการได้รับรางวัลทุนการศึกษาใหม่ของในแต่ละปี มูลนิธิฯต้องทำการมอบทุนตามการอิงความสามารถด้านสติปัญญาของแต่ละบุคคล, ความสามารถในการเป็นผู้นำ ตลอดจนมีความต้องการที่จะให้ความรู้ที่พวกเขาได้รับได้มีส่วนแบ่งปันต่อสังคมทั่วโลก โดยมีเงือนไขว่าต้องให้บริการแก่ชุมชนของพวกเขา และนำความรู้ที่ได้รับมาพัฒนาคุณภาพชีวิตของผู้อื่นให้ดีขึ้นเป้าหมาย เป้าหมาย. มูลนิธิบิลและเมลินดา เกตส์มีเป้าหมายที่จะสร้างเครือข่ายของผู้นำในอนาคตจากทั่วโลก ผู้ซึ่งจะนำวิสัยทัศน์ใหม่และมีความมุ่งมั่นที่จะปรับปรุงคุณภาพชีวิตของประชาชนในแต่ละประเทศให้ดีขึ้น เมื่อเวลาผ่านไป คาดว่านักวิชาการเกตส์เคมบริดจ์จะเป็นผู้นำในการให้ความช่วยเหลือเพื่อแก้ไขปัญหาระดับโลกที่เกี่ยวข้องกับสุขภาพ, ความเท่าเทียม, เทคโนโลยี และการศึกษา ในทุกพื้นที่ที่มูลนิธิได้ดำเนินการเรื่อยมาองค์กรนักวิชาการเกตส์</doc>
