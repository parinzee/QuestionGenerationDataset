<doc id="421849" url="https://th.wikipedia.org/wiki?curid=421849" title="พีทีที โกลบอล เคมิคอล">พีทีที โกลบอล เคมิคอล บริษัท พีทีที โกลบอล เคมิคอล จำกัด (มหาชน) ( ชื่อย่อ:GC) เป็นบริษัทด้านปิโตรเคมี และเคมีภัณฑ์ เกิดจากการควบบริษัท ระหว่าง บริษัท ปตท. เคมิคอล จำกัด (มหาชน) (PTTCH) และ บริษัท ปตท. อะโรเมติกส์และการกลั่น จำกัด (มหาชน) (PTTAR) โดยได้จดทะเบียนจัดตั้งบริษัทขึ้นเมื่อวันที่ 19 ตุลาคม 2554 เพื่อก้าวขึ้นเป็นแกนนำของธุรกิจเคมีภัณฑ์ (Chemical Flagship) ของกลุ่ม ปตท. สำนักงานใหญ่ของบริษัทฯ ตั้งอยู่ที่ 555/1 ศูนย์เอนเนอร์ยี่คอมเพล็กซ์ อาคาร A ชั้น 14 - 18 ถนนวิภาวดีรังสิต แขวงจตุจักร เขตจตุจักร กรุงเทพฯ 10900 โดยมีกำลังการผลิตผลิตภัณฑ์ปิโตรเคมีสายโอเลฟินส์และอะโรเมติกส์ รวม 8.2 ล้านตันต่อปี และกำลังการผลิตผลิตภัณฑ์ปิโตรเลียม รวม 228,000 บาร์เรลต่อวัน โดยจัดแบ่งธุรกิจหลักเป็น 7 กลุ่ม ประกอบด้วย ธุรกิจการกลั่น ธุรกิจอะโรเมติกส์ ธุรกิจโอเลฟินส์ ธุรกิจพอลิเมอร์ ธุรกิจเอทิลีนออกไซด์ ธุรกิจกรีนเคมิคอล และธุรกิจผลิตภัณฑ์ชนิดพิเศษ นับเป็นบริษัทที่ดำเนินธุรกิจปิโตรเคมีและการกลั่นครบวงจรที่มีขนาดใหญ่ที่สุดในประเทศไทย และเป็นบริษัทชั้นนำในระดับภูมิภาคเอเชียแปซิฟิก ทั้งขนาดและความหลากหลายของผลิตภัณฑ์ผู้ถือหุ้นรายใหญ่ผู้ถือหุ้นรายใหญ่. - ข้อมูล ณ วันที่ 9 มกราคม 2556เหตุการณ์สำคัญเหตุการณ์สำคัญ. - 24 กุมภาพันธ์ พ.ศ. 2554 - คณะกรรมการ บริษัท ปตท. จำกัด (มหาชน) (PTT) บริษัท ปตท. เคมิคอล จำกัด (มหาชน) (PTTCH) และ บริษัท ปตท. อะโรเมติกส์และการกลั่น จำกัด (มหาชน) (PTTAR) มีมติเห็นชอบแผนการควบบริษัท ระหว่าง PTTCH และ PTTAR เพื่อนำเสนอต่อที่ประชุมผู้ถือหุ้นของ PTTCH และ PTTAR ให้มีมติให้ควบบริษัท ตามวิธี การแห่งพ.ร.บ. บริษัทมหาชนจำกัด พ.ศ. 2535 - 21 เมษายน พ.ศ. 2554 - ที่ประชุมผู้ถือหุ้นบริษัท ปตท. เคมิคอลจำกัด (มหาชน) (PTTCH) และ ที่ประชุมผู้ถือหุ้นบริษัท ปตท. อะโรเมติกส์และการกลั่น จำกัด (มหาชน) (PTTAR) มีมติอนุมัติการควบบริษัท - 18 ตุลาคม พ.ศ. 2554 - การประชุมผู้ถือหุ้นร่วมระหว่าง บริษัท ปตท. เคมิคอล จำกัด (มหาชน) (PTTCH) และ บริษัท ปตท. อะโรเมติกส์และการกลั่น จำกัด (มหาชน) (PTTAR) - 19 ตุลาคม พ.ศ. 2554 - จดทะเบียนจัดตั้งบริษัท พีทีที โกลบอล เคมิคอล จำกัด (มหาชน) กับกระทรวงพาณิชย์ - 19 ตุลาคม พ.ศ. 2554 - พิธีส่งมอบกิจการ - 21 ตุลาคม พ.ศ. 2554 - หุ้นสามัญของบริษัท พีทีที โกลบอล เคมิคอล จำกัด (มหาชน) เข้าซื้อ ขายในตลาดหลักทรัพย์แห่งประเทศไทย ด้วยชื่อย่อหลักทรัพย์ PTTGC ในหมวดธุรกิจปิโตรเคมีและเคมีภัณฑ์โครงสร้างทางธุรกิจ โครงสร้างทางธุรกิจ. โรงกลั่นน้ำมัน บริษัท พีทีที โกลบอล เคมิคอล จำกัด (มหาชน) ดำเนินกิจการ การกลั่นน้ำมัน และจัดหาผลิตภัณฑ์ปิโตรเลียม สำเร็จรูปชั้น ดำเนินการโรงกลั่นน้ำมันแบบ Complex ทันสมัยและมีประสิทธิภาพในการใช้พลังงานหนึ่งในภูมิภาคเอเชียแปซิฟิก เนื่องจากสามารถเพิ่มความยืดหยุ่นของกระบวนการกลั่นและสามารถผลิต ผลิตภัณฑ์ในสัดส่วนการผลิตตามสัดส่วนความต้องการของผู้บริโภค โดยมีกำลังการกลั่นน้ำมันดิบและ คอนเดนเสทรวม 280,000 บาร์เรลต่อวัน โดยสามารถผลิตผลิตภัณฑ์ปิโตรเลียมคุณภาพสูงได้หลายประเภท ด้วยกำลังการผลิตรวม 228,000 บาร์เรลต่อวัน . โรงงานอะโรเมติกส์ บริษัท พีทีที โกลบอล เคมิคอล จำกัด (มหาชน)มีหน่วยผลิตอะโรเมติกส์จำนวน 2 หน่วย ได้แก่ โรงงานอะโรเมติกส์ หน่วยที่ 1 ตั้งอยู่ที่นิคมอุตสาหกรรมมาบตาพุด จังหวัดระยอง และโรงงานอะโรเมติกส์ หน่วยที่ 2 ตั้งอยู่ที่นิคมอุตสาหกรรมอาร์ ไอ แอล จังหวัดระยอง โดยผลิตผลิตภัณฑ์อะโรเมติกส์รวมทั้งสิ้น 2,259,000 ตันต่อปี โดยสามารถผลิตผลิตภัณฑ์อะโรเมติกส์ ได้แก่ เบนซีน พาราไซลีน ไซโคลเฮกเซน ออร์โธไซลีน โทลูอีน และ มิกซ์ไซลีนส์ โอเลฟินส์ ผลิตภัณฑ์โอเลฟินส์ จะดำเนินการจำหน่ายให้แก่กลุ่มโรงงานปิโตรเคมีขั้นต่อเนื่องของกลุ่มบริษัท พีทีที โกลบอล เคมิคอล จำกัด (มหาชน) และโรงงานอุตสาหกรรมต่อเนื่องอื่นๆ โรงโอเลฟินส์ของบริษัทฯ ใช้ก๊าซธรรมชาติ และแนฟทาเป็นวัตถุดิบ ทำให้มีความหลากหลาย ในการปรับใช้วัตถุดิบเพื่อให้เกิดประโยชน์สูงสุด และผลิตภัณฑ์พลอยได้ ได้แก่ ไพโรไลซิส ก๊าซโซลีน / มิกซ์ ซี 4 / เทลก๊าซ / แครกเกอร์ บอททอม และไฮโดรเจน) ไฟฟ้า กำลังการผลิตรวม 347.5 เมกกะวัตต์ ไอน้ำ 410 ตัน/ชั่วโมง และน้ำ (ใช้ในอุตสาหกรรม) พอลิเมอร์ เม็ดพลาสติกพอลิเมอร์ ประเภท HDPE LLDPE LDPE และ PS สามารถนำไปผลิตเป็นผลิตภัณฑ์พลาสติกได้หลายประเภท เพื่อใช้ในชีวิตประจำวัน รวมถึงใช้ในอุตสาหกรรมต่างๆ ได้แก่ บรรจุภัณฑ์พลาสติกต่างๆ เนื่องจากมีคุณสมบัติ ให้ความทนทาน แข็งแรง เอทิลินออกไซด์ กลุ่มธุรกิจผลิตภัณฑ์เอทิลีนออกไซด์ เชื่อมโยงและสร้างมูลค่าเพิ่มจากต้นน้ำสู่ปลายน้ำ ขยายฐานการตลาด และเติมเต็มคุณค่าแก่อุตสาหกรรมต่อเนื่อง อย่างหลากหลาย ได้แก่ผลิตภัณฑ์ที่ใช้เป็นส่วนประกอบของเครื่องสำอาง สารตั้งต้นสำหรับอุตสาหกรรมสิ่งทอ บรรจุภัณฑ์พลาสติกใส ผลิตภัณฑ์เพื่อสุขอนามัย ยา และอาหารสัตว์ กรีนเคมิคอล กลุ่มผลิตภัณฑ์เคมีภัณฑ์จากธรรมชาติ เป็นผลิตภัณฑ์ที่ได้จากไขมันพืชและสัตว์ ได้แก่ แฟตตี้แอลกอฮอล์ สาหรับใช้ในอุตสาหกรรมยา เครื่องสำอาง และอนามัยส่วนบุคคล และ เมทิลเอสเตอร์จากวัตถุดิบธรรมชาติ สาหรับผสมในไบโอดีเซลซึ่งเป็นพลังงานทดแทนใช้เป็นเคมีภัณฑ์ทดแทน ผลิตภัณฑ์ และบรรจุภัณฑ์ในอนาคต นอกจากนี้ยังรวมถึงผลิตภัณฑ์พลาสติกชีวภาพ นวัตกรรมใหม่ของอุตสาหกรรมพลาสติกที่เป็นมิตรกับสิ่งแวดล้อม และสารเติมแต่งพลาสติกกลุ่มผลิตภัณฑ์ชนิดพิเศษ กลุ่มผลิตภัณฑ์ชนิดพิเศษ. นอกจากนี้ บมจ.พีทีที โกลบอล เคมีคอล ยังมีผลิตภัณฑ์อื่นที่อยู่นอกเหนือจากกลุ่มธุรกิจผลิตภัณฑ์ทั้ง 6 ที่กล่าวมาข้างต้น ซึ่งจะเป็นเคมีภัณฑ์ชนิดพิเศษหรือที่เรียกว่า Specialty Products โดยบริษัทฯ ได้จัดตั้งหน่วยธุรกิจใหม่ขึ้นมาภายใต้ชื่อ High Volume Specialties (HVS) เพื่อเข้ามาดูแลและดำเนินธุรกิจของผลิตภัณฑ์ชนิดพิเศษนี้ ที่ผ่านมาบริษัทฯ ได้ทำการลงทุนเพื่อสร้างการเจริญเติบโตของธุรกิจในส่วนนี้ไปบ้างแล้ว ยกตัวอย่างเช่น การร่วมทุนกับบริษัทภายในกลุ่ม ปตท. ภายใต้ชื่อบริษัท พีทีที ฟีนอล จำกัด (PPCL) เพื่อดำเนินโครงการผลิตผลิตภัณฑ์ ฟีนอลตัน และผลิตภัณฑ์ต่อเนื่อง คือ Bis-Phenol-A (BPA) และได้ลงนามในสัญญาซื้อหุ้นสามัญของบริษัท Perstorp Holdings France AB ผ่านทางบริษัท ปตท. เคมิคอล อินเตอร์เนชั่นแนล ไพรเวท จำกัด โดยบริษัทฯ ถือหุ้น 100% ในสัดส่วน 51% ซึ่งผลิต Toluene Di-Isocyanates (TDI) เป็นผลิตภัณฑ์ที่จะนำไปใช้เป็นวัตถุดิบในการผลิตผลิตภัณฑ์ Polyurethane (PU) ซึ่งจะนำไปใช้มากในภาคอุตสาหกรรมรถยนต์ เป็นต้น ในอนาคต บมจ.พีทีที โกลบอล เคมิคอล มีแผนที่จะลงทุนในการก่อสร้างโรงผลิตแห่งใหม่หรือเข้าไปซื้อกิจการในธุรกิจ Specialty Products ต่างๆ อย่างต่อเนื่อง เพื่อขยายการเจริญเติบโตของธุรกิจให้แข็งแกร่งมากยิ่งขึ้นอีกด้วย</doc>
