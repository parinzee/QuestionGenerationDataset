<doc id="539743" url="https://th.wikipedia.org/wiki?curid=539743" title="อารามกลูว์นี">อารามกลูว์นี อารามกลูว์นี () เป็นแอบบีย์ของคณะเบเนดิกติน ตั้งอยู่ที่เมืองกลูว์นี จังหวัดโซเนลัวร์ ประเทศฝรั่งเศส ใช้สถาปัตยกรรมโรมาเนสก์ มีโบสถ์ 3 หลัง ซึ่งสร้างขึ้นตามลำดับกันมาตั้งแต่คริสต์ศตวรรษที่ 10 ถึงต้นคริสต์ศตวรรษที่ 12 กีโยมที่ 1 ดยุกแห่งอากีแตนโปรดให้สร้างอารามแห่งนี้ขึ้นในปี ค.ศ. 910 และแต่งตั้งแบร์นงเป็นอธิการองค์แรกของอาราม ขึ้นตรงต่อสมเด็จพระสันตะปาปาเซอร์จิอุสที่ 3 พระองค์เดียว อารามแห่งนี้มีชื่อเสียงจากการที่เหล่านักพรตในอารามถือปฏิบัติตามวินัยของนักบุญเบเนดิกต์อย่างเคร่งครัด จึงถือได้ว่าคณะเบเนดิกตินถือกำเนิดขึ้นเป็นครั้งแรกที่อารามแห่งนี้ จนกลายเป็นผู้นำด้านการใช้ชีวิตอารามวาสีแบบตะวันตก ในช่วงการปฏิรูปฝรั่งเศสอารามถูกปล้มสดมภ์และถูกทำลายจนเสียหายเกือบหมด</doc>
