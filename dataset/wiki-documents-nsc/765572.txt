<doc id="765572" url="https://th.wikipedia.org/wiki?curid=765572" title="สุริยุปราคา 21 สิงหาคม พ.ศ. 2560">สุริยุปราคา 21 สิงหาคม พ.ศ. 2560 สุริยุปราคาเต็มดวง เกิดขึ้นในวันจันทร์ที่ 21 สิงหาคม พ.ศ. 2560 สุริยุปราคาเกิดขึ้นเมื่อดวงจันทร์ โคจรผ่านระหว่างโลกและดวงอาทิตย์ โดยวิธีนั้นจะเห็นสุริยุปราคาแบบเต็มดวงและแบบบางส่วนเมื่อมองจากโลก สุริยุปราคาเต็มดวงเกิดขึ้นเมื่อขนาดเชิงมุมของดวงจันทร์ มีขนาดใหญ่กว่าดวงอาทิตย์ โดยจะบดบังแสงโดยตรงทั้งหมดจากดวงอาทิตย์ ทำให้เวลากลางวันเข้าสู่ความมืด สุริยุปราคาแบบเต็มดวงเกิดขึ้นในแนวแคบผ่านบนพื้นผิวโลก และสุริยุปราคาบางส่วนสามารถมองเห็นได้เหนือบริเวณรอบ ๆ ภูมิภาคนั้นกว้างหลายพันกิโลเมตร อุปราคาครั้งนี้เป็นครั้งที่ 22 จาก 77 ครั้งของแซรอสดวงอาทิตย์ที่ 145 โดยครั้งก่อนหน้าคือ สุริยุปราคา 11 สิงหาคม พ.ศ. 2542 ซึ่งสมาชิกของชุดนี้มีระยะเวลาเพิ่มขึ้น โดยอุปราคาที่นานที่สุดของชุดนี้จะเกิดขึ้นในวันที่ 25 มิถุนายน พ.ศ. 3065 และมีเวลาคราส 7 นาที 12 วินาทีสภาพมองเห็นได้ สภาพมองเห็นได้. สุริยุปราคาเต็มดวงครั้งนี้มีแมกนิจูดที่ 1.0306 และจะมองเห็นได้เป็นระยะ 110 กม. ผ่านรัฐจำนวนสิบสี่รัฐของสหรัฐอเมริกา ได้แก่ รัฐออริกอน รัฐไอดาโฮ รัฐไวโอมิง รัฐมอนแทนา รัฐไอโอวา รัฐแคนซัส รัฐเนแบรสกา รัฐมิสซูรี รัฐอิลลินอยส์ รัฐเคนทักกี รัฐเทนเนสซี รัฐจอร์เจีย รัฐนอร์ทแคโรไลนา และรัฐเซาท์แคโรไลนา โดยมองเห็นจากแผ่นดินครั้งแรกหลังจากเวลา 10:15 PDT (17:15 UTC) เพียงไม่นานที่ชายฝั่งแปซิฟิกของรัฐออริกอน จากนั้นคราสจะเคลื่อนตัวไปทางตะวันออกผ่านเมืองเซเล็ม รัฐออริกอน เมืองแคสเปอร์ รัฐไวโอมิง เมืองลิงคอล์น รัฐเนแบรสกา เมืองแคนซัสซิตี รัฐมิสซูรี เมืองเซนต์หลุยส์ รัฐมิสซูรี เมืองโฮปคินส์วิลล์ รัฐเคนทักกี เมืองแนชวิลล์ รัฐเทนเนสซี เมืองโคลัมเบีย รัฐเซาท์แคโรไลนา และสุดท้ายที่เมืองชาร์เลสตัน รัฐเซาท์แคโรไลนา (คราส) คราสบดบังลึกที่สุดครั้งนี้กินระยะเวลา 2 นาที 41.6 วินาทีที่ ในอุทยานแห่งรัฐไจแอนท์ซิตี ทางใต้ของเมืองคาร์บอนเดล รัฐอิลลินอยส์ และเงาคราสมีขนาดใหญ่ที่สุดที่ ใกล้กับหมู่บ้านของเซรูเลียน รัฐเคนทักกี อยู่ระหว่างเมืองโฮปคินส์วิลล์ และพรินซ์ตัน นับเป็นสุริยุปราคาเต็มดวงครั้งแรกที่มองเห็นได้จากสหรัฐอเมริกาตะวันออกเฉียงใต้ ตั้งแต่สุริยุปราคาเต็มดวง 7 มีนาคม พ.ศ. 2513 ซึ่งมองเห็นได้แต่ที่รัฐฟลอริดา ส่วนสุริยุปราคาบางส่วนจะมองเห็นได้กว้างกว่าโดยเส้นทางเงามัวของดวงจันทร์ ซึ่งจะมองเห็นได้ในทวีปอเมริกาเหนือ อเมริกาใต้ตอนเหนือ ยุโรปตะวันตก และทวีปแอฟริการะเบียงภาพ</doc>
