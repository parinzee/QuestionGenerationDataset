<doc id="159065" url="https://th.wikipedia.org/wiki?curid=159065" title="ทรีซัม (ภาพยนตร์)">ทรีซัม (ภาพยนตร์) ทรีซัม () เป็นภาพยนตร์ในปี พ.ศ. 2537 กำกับและเขียนบทโดย แอนดรูว์ เฟลมมิง เป็นภาพยนตร์อัตชีวประวัติที่ผสมความตลก โดยเขียนมาจากชีวิตในช่วงศึกษาในวิทยาลัยของเฟลมมิง นำแสดงโดย ลาร่า ฟลินน์ บอยล์ จอช ชาร์ลส์ และ สตีเฟ่น บอลด์วินเรื่องย่อ เรื่องย่อ. เอ็ดดี้ (จอช ชาร์ลส) กับสจ๊วต (สตีเฟ่น บอลด์วิน) เป็นเพื่อนร่วมหอพักนักศึกษา แล้ววันหนึ่งก็ได้ต้อนรับเพื่อนร่วมห้องคนใหม่คือ อเล็กซ์ (ลาร่า ฟลินน์ บอยล์) ซึ่งหอพักเป็นหอพักชาย แต่ด้วยความผิดพลาดที่อเล็กซ์ชื่อเหมือนผู้ชายจึงเกิดความเข้าใจผิด เธอจึงถูกส่งไปอยู่ในห้องพักของสองชายหนุ่ม แต่ทั้งสามคนก็ใช้ชีวิตอยู่ในห้องพักเดียวกัน จนอเล็กซ์หลงรักเอ็ดดี้และพยายามจะยั่วเอ็ดดี้ ขณะที่สจ๊วตนั้นปิ๊งอเล็กซ์ แต่เอ็ดดี้รู้สึกสับสนว่าตัวเองเป็นเกย์ แถมยังแอบชอบสจ๊วตอีกต่างหาก ทั้งสามคนเป็นเพื่อนที่ดีต่อกันและตกลงกันว่าจะไม่มีความสัมพันธ์เกินเลยต่อกัน แต่แล้วมีความสัมพันธ์เกินเลยและจากคืนนั้นอเล็กซ์ก็สงสัยว่าตนเองท้อง หลังจากนั้นทั้งสามคนก็แยกตัวกันไป สามอาทิตย์ต่อมาเมื่อปิดภาคเรียน อเล็กซ์ย้ายไปอยู่หอหญิง เอ็ดดี้แยกไปอยู่ห้องเดี่ยวโดยไม่มีเพื่อนร่วมห้อง และทั้งสามคนตกลงแยกกันไป ภายหลังเรียนจบ เอ็ดดี้ก็กำลังหาเพื่อนชาย สจ๊วตมีชีวิตครอบครัวแบบผัวเดียวเมียเดียว อเล็กซ์เป็นโสด และมีโอกาสมากินข้าวกลางวันบางครั้ง และความเป็นเพื่อนยังคงอยู่</doc>
