<doc id="235990" url="https://th.wikipedia.org/wiki?curid=235990" title="พระเจ้าฌ็องที่ 1 แห่งฝรั่งเศส">พระเจ้าฌ็องที่ 1 แห่งฝรั่งเศส พระเจ้าจอห์นที่ 1 แห่งฝรั่งเศส () (15 พฤศจิกายน ค.ศ. 1316 - 20 พฤศจิกายน ค.ศ. 1316) ทรงเป็นพระมหากษัตริย์แห่งฝรั่งเศสแห่งราชวงศ์กาเปเตียง ผู้ทรงครองราชบัลลังก์ฝรั่งเศสเพียงห้าวันระหว่างวันที่ 15 พฤศจิกายน จนเสด็จสวรรคตเมื่อวันที่ 20 พฤศจิกายน ค.ศ. 1316 พระเจ้าจอห์นที่ 1 เสด็จพระราชสมภพเมื่อวันที่ 15 พฤศจิกายน ค.ศ. 1316 ที่ปารีส ในประเทศฝรั่งเศส พระองค์เป็นพระราชโอรสในพระเจ้าหลุยส์ที่ 10 แห่งฝรั่งเศส และ พระราชินีเคลเม็นเชีย พระเจ้าจอห์นประสูติหลังจากพระราชบิดาเสด็จสวรรคตไปแล้ว และทรงมีชีวิตอยู่เพียงห้าวันก็เสด็จสวรรคต มีผู้เชื่อกันว่าพระปิตุลาทรงมีส่วนในการเสด็จสวรรคตของพระองค์เพื่อชิงราชบัลลังก์จากพระองค์โดยการขึ้นครองราชย์เป็นพระเจ้าฟิลิปที่ 5 แห่งฝรั่งเศส บ้างก็ว่าพระเจ้าฟิลิปมีพระราชโองการให้ลักพาตัวพระเจ้าจอห์นและแทนที่ด้วยเด็กที่เสียชีวิตไปแล้ว ระหว่างคริสต์ทศวรรษ 1350 ชายชื่อจานนิโน ดิ กูชชิโอ (Giannino di Guccio) อ้างตัวว่าเป็นพระเจ้าจอห์นที่บริเวณโปรวองซ์ แต่ก็ถูกจับเข้าคุกในเดือนธันวาคม ค.ศ. 1360 และเสียชีวิตในคุก พระเจ้าจอห์นทรงปกครองราชอาณาจักรเพียงห้าวันโดยมีพระปิตุลาเป็นผู้สำเร็จราชการแทนพระองค์ พระร่างของพระองค์ถูกบรรจุที่มหาวิหารแซงต์เดอนีส์ พระปิตุลาขึ้นครองราชย์ต่อมาเป็นพระเจ้าฟิลิปที่ 5 แห่งฝรั่งเศส</doc>
