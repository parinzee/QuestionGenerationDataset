<doc id="823293" url="https://th.wikipedia.org/wiki?curid=823293" title="เดอะ สกอร์เปี้ยน คิง ศึกราชันย์แผ่นดินเดือด">เดอะ สกอร์เปี้ยน คิง ศึกราชันย์แผ่นดินเดือด เดอะ สกอร์เปี้ยน คิง ศึกราชันย์แผ่นดินเดือด () เป็นภาพยนตร์โลดโผน/จินตนิมิต กำกับภาพยนตร์โดยชัค รัสเซล นำแสดงโดย ดเวย์น จอห์นสัน, เคลลี หู, แกรนต์ เฮสลอฟและไมเคิล คลาร์ก ดันแคน ภาพยนตร์เรื่องนี้เป็นภาพยนตร์ภาคแยกมาจาก เดอะมัมมี่ รีเทิร์น ฟื้นชีพกองทัพมัมมี่ล้างโลก เรื่องราวในภาพยนตร์เรื่อง เดอะ สกอร์เปี้ยน คิง ศึกราชันย์แผ่นดินเดือด เกิดขึ้นเมื่อ 5,000 ปีก่อนภาพยนตร์เรื่อง เดอะมัมมี่ คืนชีพคำสาปนรกล้างโลก และ เดอะมัมมี่ รีเทิร์น ฟื้นชีพกองทัพมัมมี่ล้างโลก ซึ่งภาพยนตร์เรื่องนี้มีภาคต่อคือ เดอะ สกอร์เปี้ยน คิง 2 อภินิหารศึกจอมราชันย์เนื้อเรื่องย่อ เนื้อเรื่องย่อ. เรื่องราวเกิดขึ้นเมื่อห้าพันปีก่อน เมื่อชายผู้ทะเยอทะยานและไร้ความปรานี นามว่า เมมนอน เชื่อว่า เขาถูกกำหนดให้มาปกครองผู้คน ที่กระจัดกระจายอยู่ในทะเลทราย เขาพร้อมด้วยกองทัพที่โหดร้ายทารุณ บุกไปทั่วทั้งภูเขาและที่ราบ ที่สังหารผู้คน และนำคนที่เหลือมาเป็นทาส เขาต่อสู้อย่างไร้ความปรานี กับใครก็ตามที่ต่อต้านเขา ด้วยรู้ตัวเองว่ามีศัตรูอยู่มากมาย เมมนอน ได้รับคำแนะนำเรื่องแผนการณ์จากผู้พยากรณ์คนหนึ่ง ซึ่งจะคอยบอกว่า เมื่อใด ที่ไหน และจะโจมตีอย่างไร ทำให้เขาไม่เคยพ่ายแพ้เลย มีเพียงชนไม่กี่เผ่าเท่านั้นที่ไม่ยอมสยบ และยังขัดขวางเมมนอนไม่ให้ครองบัลลังก์ แต่ก็รู้ดีว่า ในที่สุดต้องเผชิญหน้ากับเมมนอน ชนเหล่านั้นจึงได้ว่าจ้าง มาธายุส ชายผู้สืบเชื้อสายจากนักรบผู้เก่งกล้าสามารถ เพื่อกำจัดผู้พยากรณ์ และขัดขวางเมมนอน ไม่ให้ได้ครองบัลลังก์ตามต้องการ ดังนั้น มาธายุสจึงเข้าสู่สงคราม ที่ต้องอาศัยความชำนาญ และความเข้มแข็ง ที่มาจากกำลังในตัวเขา เขาลักลอบเข้าไปในเมืองโกโมราห์อันชั่วร้ายของเมมนอน และพบว่าผู้พยากรณ์ของเมมนอนนั้น เป็นหญิงสาวสวยชื่อ คาสซานดรา แทนที่จะฆ่าเธอ เขากลับจับเธอมาเป็นตัวประกัน ขังไว้ในหุบเขาแห่งความตายอันรกร้างว่างเปล่า แม้ว่ามาธายุสจะมีกองทัพมากกว่ามาก แต่มาธายุสก็รู้ดีว่า มีทางเดียวที่จะรอดพ้นได้ นั่นคือการเผชิญหน้าโดยตรงกับเมมนอน คาสซานดราทำนายว่า มาธายุสจะตายในการรบครั้งนี้ แต่มาธายุสดำเนินชีวิตตามบัญญัติที่เรียบง่ายแต่ลึกซึ้ง ดังเช่นประชาชนของเขาคือ “อยู่อย่างอิสระ ตายอย่างสบาย” (Live Free.. Die Well!) เขายังเชื่อว่า เขาสามารถกำหนดชะตาชีวิตของตัวเองได้ และความเชื่อมั่นนี้ที่สืบทอดมา ทำให้ผู้ลอบฆ่ากลายมาเป็นตำนาน นั่นคือ The Scorpion Kingนักแสดงนำนักแสดงนำ. - ดเวย์น จอห์นสัน รับบท เมธายุส - สตีเฟ่น แบรนด์ รับบท เมนมอน - เคลลี่ หู รับบท คาสเซนดร้า - แกรนท์ เฮสโลฟ รับบท อาร์พิด - เบอร์นาร์ด ฮิลล์ รับบท ไฟโลส์ - ไมเคิล คาร์ก คันแคน รับบท บาลทาร์ซาร์ - ปีเตอร์ ฟาซิเนลลี รับบท เจ้าชายธากเมตต์ - เชอร์ริ ฮาวเวิร์ด รับบท ราชินีไอริส - ราล์ฟ มอยเลอร์ รับบท ธอรัค - บรานส์คอมบ์ ริชมอนด์ รับบท เจซุป - โรเจอร์ รีส รับบท พระราชาเฟรอน - โจเซฟ รัสคิน รับบท หัวหน้าชนเผ่า - ไทเลอร์ เมน รับบท บาร์บาเรียน เชฟเฟ่น</doc>
