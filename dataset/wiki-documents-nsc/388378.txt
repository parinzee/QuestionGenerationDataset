<doc id="388378" url="https://th.wikipedia.org/wiki?curid=388378" title="สุริยัน ศ.รุ่งวิสัย">สุริยัน ศ.รุ่งวิสัย สุริยัน ศ.รุ่งวิสัย อดีตแชมป์โลกในรุ่นซูเปอร์ฟลายเวท (115 ปอนด์) ของสภามวยโลก (WBC) ชาวไทย มีชื่อจริงว่า สุริยัน ไขกัญหา (ชื่อเล่น: ไมค์) เกิดเมื่อวันที่ 2 มีนาคม พ.ศ. 2532 ที่อำเภอสีคิ้ว จังหวัดนครราชสีมาประวัติ ประวัติ. สุริยันได้แชมป์โลกมาจากการเอาชนะคะแนนแบบเป็นเอกฉันท์ 12 ยก จาก โธมัส โรฮาส นักมวยชาวเม็กซิกัน ในวันที่ 19 สิงหาคม พ.ศ. 2554 ที่อำเภอเมืองศรีสะเกษ จังหวัดศรีสะเกษ โดยชนะไปด้วยคะแนน 115-114, 116-112 และ 117-111 โดยก่อนหน้านั้น สุริยันเคยชิงแชมป์โลกมาแล้วครั้งหนึ่ง แต่ไม่ประสบความสำเร็จ ในรุ่นฟลายเวท (112 ปอนด์) ในสถาบันเดียวกันนี้ เมื่อเป็นฝ่ายแพ้คะแนนไปแบบเอกฉันท์จาก พงษ์ศักดิ์เล็ก ศิษย์คนองศักดิ์ นักมวยชาวไทยรุ่นพี่ เมื่อปี พ.ศ. 2553 สุริยัน เสียแชมป์โลกไปในการป้องกันตำแหน่งครั้งที่ 2 เมื่อเป็นฝ่ายแพ้คะแนนไปอย่างเอกฉันท์ต่อ โยตะ ซาโตะ นักมวยชาวญี่ปุ่น ถึงที่กรุงโตเกียว ประเทศญี่ปุ่น เมื่อวันที่ 27 มีนาคม พ.ศ. 2555 โดยในยกที่ 3 สุริยันเป็นฝ่ายถูกกรรมการนับ 8 ถึง 2 ครั้งด้วยกัน รวมระยะเวลาการครองแชมป์โลก 8 เดือน 8 วัน เทียบเท่ากับ พเยาว์ พูนธรัตน์ นักมวยรุ่นพี่ที่เป็นแชมป์โลกในรุ่นนี้ สถาบันนี้เช่นเดียวกัน ต่อมาในวันที่ 22 ตุลาคม พ.ศ. 2557 สุริยันได้โอกาสชิงแชมป์โลกอีกครั้ง ที่กรุงโตเกียว ในฐานะรองแชมป์โลกอันดับ 1 กับแชมป์โลกรุ่นแบนตั้มเวท (118 ปอนด์) WBC ชินสึเกะ ยะมะนะกะ เจ้าของตำแหน่งชาวญี่ปุ่น ซึ่งสุริยันเป็นฝ่ายเสียเปรียบรูปร่างอย่างมากทั้งส่วนสูงและช่วงชก และเป็นฝ่ายถูกนับ 8 ไปทั้งหมด 3 ครั้ง ในยกที่ 7, 8 และถูกตัดคะแนนไปอีก 1 ครั้งในยกที่ 9 ก่อนที่จะถูกชกลำตัวลงไปให้กรรมการนับ 8 เป็นครั้งที่ 3 จึงเป็นฝ่ายแพ้คะแนนไปอย่างขาดลอย 110-114, 108-116 และ 109-115 และต่อมาในวันที่ 30 เมษายน พ.ศ. 2559 ก็ได้มีโอกาสชิงแชมป์เข็มขัดเงินในรุ่นแบนตั้มเวท WBC กับ อันเซลโม โมเรโน นักมวยชาวปานามา ที่สังเวียนโรแบร์โตดูรันอารีนา ในกรุงปานามาซิตี ประเทศปานามา เพื่อชิงสิทธิในการชิงแชมป์ในรุ่นเดียวกันนี้ต่อไป ก็ปรากฏว่าเป็นฝ่ายแพ้คะแนนไปด้วยคะแนน 111-116 และ 110-117 2 เสียง โดยเป็นฝ่ายถูกนับ 8 ในยกที่ 2 ด้วยชื่ออื่นชื่ออื่น. - สุริยัน นครหลวงโปรโมชั่น - สุริยัน ป.โชคชัย - แสนศักดิ์น้อย อ.เมืองแกลง (ชื่อมวยไทยและมวยสากลช่วงต้น)เกียรติประวัติเกียรติประวัติ. - แชมป์เยาวชน WBO รุ่นไลท์ฟลายเวท- ชิง 4 มิถุนายน 2550 ชนะคะแนน เฮรี่ อามอล () ที่ ระยอง - สละแชมป์ - แชมป์ WBC ASIA รุ่นฟลายเวท- ชิง 26 กุมภาพันธ์ 2552 ชนะคะแนน อิร์ฟาน โอกะห์ (อินโดนีเซีย) ที่ สนามกีฬากองทัพอากาศ (ธูปะเตมีย์) ต.คูคต อ.ลำลูกกา จ.ปทุมธานี - ป้องกันแชมป์ครั้งที่ 1, 17 กรกฎาคม 2552 ชนะน็อคยก 2 จอห์น บีน่า (อินโดนีเซีย) ที่ ตลาดกลางลาดสวาย ต.ลาดสวาย อ.ลำลูกกา จ.ปทุมธานี - ป้องกันแชมป์ครั้งที่ 2, 16 พฤศจิกายน 2552 ชนะน็อคยก 3 ออกัส ซิตูโมรัง (อินโดนีเซีย) ที่ จังหวัดอ่างทอง - ป้องกันแชมป์ครั้งที่ 3, 24 ธันวาคม 2553 ชนะคะแนน ทากาชิ คูนิชิเกะ (ญี่ปุ่น) ที่ มหาวิทยาลัยราชภัฏศรีสะเกษ ต.โพธิ์ อ.เมืองศรีสะเกษ จ.ศรีสะเกษ - แชมป์ WBC ASIA รุ่นแบนตั้มเวท (2555-ปัจจุบัน)- ชิง 2 ตุลาคม 2555 ชนะน็อคยก 4 ริคกี้ มานูโฟ (อินโดนีเซีย) ที่ จังหวัดนนทบุรี - ป้องกันแชมป์ครั้งที่ 1, 25 มิถุนายน 2556 ชนะคะแนน เรนซ์ ลลากัส () ที่ ศูนย์การค้าเดอะมอลล์นครราชสีมา ต.ในเมือง อ.เมืองนครราชสีมา จ.นครราชสีมา - ป้องกันแชมป์ครั้งที่ 2, 6 กันยายน 2556 ชนะน็อกยก 6 ดาลี่ บาซาเดร้ (ฟิลิปปินส์) ที่ สโมสรทหารอากาศ ถ.พหลโยธิน แขวงคลองถนน เขตสายไหม กทม. - ป้องกันแชมป์ครั้งที่ 3, 21 มกราคม 2557 ชนะคะแนน เฟอร์นันโด โอคอน (ฟิลิปปินส์) ที่ โรงเรียนวัดกลางคลองสาม ต.คลองสาม อ.คลองหลวง จ.ปทุมธานี - ป้องกันแชมป์ครั้งที่ 4, 7 มีนาคม 2557 ชนะน็อคยก 2 อัลเบิร์ต อัลคอย (ฟิลิปปินส์) ที่ ห้างสรรพสินค้าไทวัสดุ สาขาสุขาภิบาล 3 ถ.รามคำแหง แขวงมีนบุรี เขตมีนบุรี กทม. - ป้องกันแชมป์ครั้งที่ 5, 16 พฤษภาคม 2557 ชนะน็อคยก 7 เฟอร์นันโด โอคอน (ฟิลิปปินส์) ที่ ท่าน้ำปากเกร็ด ใต้สะพานพระราม 4 ต.ปากเกร็ด อ.ปากเกร็ด จ.นนทบุรี - ป้องกันแชมป์ครั้งที่ 6, 19 ธันวาคม 2557 ชนะน็อคยกที่ 1 โทนี่ อารีม่า (อินโดนีเซีย) ที่ ร้านอาหารกินปูซีฟู้ด ตำบลบ้านคลองสวน อำเภอพระสมุทรเจดีย์ จังหวัดสมุทรปราการ - ป้องกันแชมป์ครั้งที่ 7, 10 มิถุนายน 2558 ชนะน็อคยกที่ 2 โจม่าร์ ฟาจาร์โด้ (ฟิลิปปินส์) ที่ สวนน้ำไดโนวอเตอร์พาร์ค ขอนแก่น ศูนย์ค้าส่งประตูน้ำขอนแก่น ตำบลเมืองเก่า อำเภอเมืองขอนแก่น จังหวัดขอนแก่น - ป้องกันแชมป์ครั้งที่ 8, 18 กันยายน 2558 ชนะน็อคยกที่ 2 ฟรานส์ ดาเมอร์ พาเลิ่ล (อินโดนีเซีย) ที่ ตลาดกลางลาดสวาย ตำบลลาดสวาย อำเภอลำลูกกา จังหวัดปทุมธานี - ป้องกันแชมป์ครั้งที่ 9, 31 สิงหาคม 2559 ชนะRTDยกที่ 6 แมคเครีย แกนไดออนโค (ฟิลิปปินส์) ที่ อาคารอเนกประสงค์ วัดเกิดการอุดม ตำบลคลองสาม อำเภอคลองหลวง จังหวัดปทุมธานี - แชมป์โลกรุ่นซูเปอร์ฟลายเวท WBC (2554-2555)- ชิง 19 สิงหาคม 2554 ชนะคะแนน โธมัส โรฮาส () ที่ เวทีมวยฅนเมืองศรี ศูนย์ OTOP อีสานใต้ บ้านดอนสั้น ต.โพนเขวา อำเภอเมืองศรีสะเกษ จังหวัดศรีสะเกษ - ป้องกันแชมป์ครั้งที่ 1, 4 พฤศจิกายน 2554 ชนะคะแนน โนบุโอะ นาชิโร่ () ที่ อาคารนิมิบุตร ภายในสนามกีฬาแห่งชาติ แขวงวังใหม่ เขตปทุมวัน กรุงเทพมหานคร - เสียแชมป์, 27 มีนาคม 2555 แพ้คะแนน โยตะ ซาโตะ (ญี่ปุ่น) ที่ โครักกุเอ็น ฮอลล์ กรุงโตเกียว - เคยชิงแชมป์ต่อไปนี้แต่ไม่สำเร็จ- ชิงแชมป์เยาวชน WBO รุ่นฟลายเวท เมื่อ 7 เมษายน 2550 แพ้คะแนน ฮาเวียร์ มาลูลัน () ที่ บาเกียวคอนเวนชั่นเซ็นเตอร์ จ.เบ็นเกียว - ชิงแชมป์เฉพาะกาล WBO ตะวันออกไกล รุ่นฟลายเวท เมื่อ 4 ตุลาคม 2551 เสมอกับ เฟอร์นานโด ลูมาจัด (ฟิลิปปินส์) ที่ นากาสปอร์ตคอมเพล็กซ์ เมืองเซบู - ชิงแชมป์ WBO เอเชียแปซิฟิก รุ่นฟลายเวท เมื่อ 11 ตุลาคม 2551 แพ้คะแนน จุน จินมัน () ที่ เมืองมาซาน - ชิงแชมป์โลกรุ่นฟลายเวท WBC เมื่อ 8 ตุลาคม 2553 แพ้คะแนน พงษ์ศักดิ์เล็ก ศิษย์คนองศักดิ์ ที่ ศรีสะเกษ - ชิงแชมป์โลกรุ่นแบนตั้มเวท WBC เมื่อ 22 ตุลาคม 2557 แพ้คะแนน ชินสึเกะ ยะมะนะกะ (ญี่ปุ่น) ที่ โยะโยะงิยิมเนเซียม 2 กรุงโตเกียว - ชิงแชมป์เข็มขัดเงินรุ่นแบนตั้มเวท WBC เมื่อ 30 เมษายน 2559 แพ้คะแนน อันเซลโม โมเรโน () ที่โรแบร์โตดูรันอารีนา กรุงปานามาซิตี ประเทศปานามา</doc>
