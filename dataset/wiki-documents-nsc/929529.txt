<doc id="929529" url="https://th.wikipedia.org/wiki?curid=929529" title="คลาเรนซ์ ซีดอร์ฟ">คลาเรนซ์ ซีดอร์ฟ คลาเรนซ์ ไคลด์ ซีดอร์ฟ (; เกิดวันที่ 1 เมษายน ค.ศ. 1976) เป็นอดีตนักฟุตบอลชาวดัตช์และเกิดที่ประเทศซูรินาม ปัจจุบันเป็นผู้จัดการทีมเดปอร์ตีโบลาโกรูญา ซีดอร์ฟได้รับการยกย่องให้เป็นหนึ่งในกองกลางที่ดีที่สุดในช่วงหลายปี โดยในปี ค.ศ. 2004 เขาถูกคัดเลือกโดยเปเล่ให้เป็นส่วนหนึ่งของฟีฟ่า 100 ซีดอร์ฟคว้ารางวัลระดับประเทศและทวีปหลายสมัย ทั้งการเล่นให้กับสโมสรในเนเธอร์แลนด์, สเปน, อิตาลี และบราซิล เขาเป็นหนึ่งในผู้เล่นที่ประสบความสำเร็จมากที่สุดในยูฟ่าแชมเปียนส์ลีก เขาเป็นผู้เล่นเพียงคนเดียวที่คว้าแชมป์รายการนี้กับสามสโมสรที่แตกต่างกัน ได้แก่ อายักซ์ (1995), เรอัลมาดริด (1998) และมิลาน (2003, 2007) ส่วนในนามทีมชาติ เขาลงเล่นให้กับทีมชาติเนเธอร์แลนด์ทั้งหมด 87 นัด และได้ลงเล่นในการแข่งขันฟุตบอลชิงแชมป์แห่งชาติยุโรป 3 ครั้ง (1996, 2000, 2004) และฟุตบอลโลก 1998สโมสรอาชีพสถิติทีมชาติ ทีมชาติ. เนื่องด้วยกฎหมายพลเมืองของซูรินาม ผู้เล่นชาวดัตช์ไม่สามารถลงเล่นทีมชาติให้กับอดีตอาณานิคมดัตช์ได้ ซีดอร์ฟจึงต้องลงเล่นให้กับทีมชาติเนเธอร์แลนด์ เขาถูกเรียกตัวติดทีมชาติครั้งแรกเมื่อวันที่ 14 ธันวาคม ค.ศ. 1994 เมื่อเขาอายุ 18 ปี ในนัดที่พบกับลักเซมเบิร์ก โดยในนัดนั้น เขายิงประตูได้ และทีมชาติของเขาชนะ 5–0 ในรายการแข่งขันฟุตบอลชิงแชมป์แห่งชาติยุโรป 1996 รอบคัดเลือก ซีดอร์ฟมีชื่อติดทีมชาติในการแข่งขันฟุตบอลชิงแชมป์แห่งชาติยุโรป 1996 ซึ่งทีมชาติสิ้นสุดเส้นทางในรอบก่อนรองชนะเลิศ โดยแพ้ต่อฝรั่งเศส เขายังได้เข้าร่วมแข่งขันในฟุตบอลชิงแชมป์แห่งชาติยุโรป 2000 และ 2004 รวมไปถึง ฟุตบอลโลก 1998 ซึ่งสามรายการที่กล่าวมานี้ ทีมชาติของเขาไปไกลถึงรอบรองชนะเลิศ วันที่ 12 พฤศจิกายน ค.ศ. 2006 ซีดอร์ฟกลับมาติดทีมชาติอีกครั้งในรอบกว่าสองปี โดยมาแทนที่เวสลีย์ สไนเดอร์ ที่ได้รับบาดเจ็บ เขาลงเล่นครบ 90 นาที ในนัดกระชับมิตรที่เสมออังกฤษ 1–1 โดยซีดอร์ฟได้รับชัยชนะในนัดสุดท้ายของการลงเล่นให้กับเนเธอร์แลนด์ในปี ค.ศ. 2008 และในรอบคัดเลือกฟุตบอลชิงแชมป์แห่งชาติยุโรป 2008 นัดที่พบกับโรมาเนีย (เสมอ 0–0 ในบ้าน) และสโลวีเนีย (ชนะ 1–0 เยือน) ซีดอร์ฟได้ลงเล่นเพียง 4 และ 6 นาทีตามลำดับ เนื่องจากผู้จัดการทีมชาติ มาร์โก ฟัน บัสเติน ชื่นชอบผู้เล่นที่อายุน้อยกว่าอย่างราฟาเอล ฟัน เดอร์ฟาร์ต, เวสลีย์ สไนเดอร์ และโรบิน ฟัน แปร์ซี และเมื่อวันที่ 13 พฤษภาคม ค.ศ. 2008 ซีดอร์ฟปฏิเสธที่จะลงแข่งขันในฟุตบอลชิงแชมป์แห่งชาติยุโรป 2008 เนื่องจากมีปัญหาขัดแย้งกับฟัน บัสเตินสถิติประตูในนามทีมชาติเกียรติประวัติ เกียรติประวัติ. อ้างอิง:สโมสรสโมสร. - อายักซ์ - เอเรอดีวีซี (2): 1993–94, 1994–95 - KNVB Cup (1): 1992–93 - โยฮัน ไกรฟฟ์ ชีลด์ (1): 1993 - ยูฟ่าแชมเปียนส์ลีก (1): 1994–95- เรอัลมาดริด - ลาลีกา (1): 1996–97 - ซูเปร์โกปาเดเอสปาญา (1): 1997 - ยูฟ่าแชมเปียนส์ลีก (1): 1997–98 - ชิงแชมป์สโมสรยุโรปและอเมริกาใต้ (1): 1998- มิลาน - เซเรียอา (2): 2003–04, 2010–11 - โกปปาอีตาเลีย (1): 2002–03 - ซูแปร์โกปปาอีตาเลียนา (2): 2004, 2011 - ยูฟ่าแชมเปียนส์ลีก (2): 2002–03, 2006–07 - ยูฟ่าซูเปอร์คัพ (2): 2003, 2007 - ชิงแชมป์สโมสรโลก (1): 2007- โบตาโฟโฟ - Campeonato Carioca (1): 2013บุคคลบุคคล. - นักฟุตบอลดัตช์ยอดเยี่ยมแห่งปี (2): 1993, 1994 - ทีมยอดเยี่ยมแห่งปีของยูโรเปียนสปอร์ตมีเดีย (1): 1996–97 - ทีมยอดเยี่ยมแห่งปีของยูฟ่า (2): 2002, 2007 - รางวัลกองกลางยอดเยี่ยมของยูฟ่าแชมเปียนส์ลีก (1): 2006–07 - ลูกบอลเงินของฟีฟ่าคลับเวิลด์คัพ (1): 2007 - ได้รับการเสนอชื่อใน FIFPro World XI (1): 2007 - ทีมยอดเยี่ยมแห่งศตวรรษของเรอัลมาดริด (1): 2008 - Bola de Prata (1): 2013 - เครื่องราชอิสริยาภรณ์ออเรนจ์-นัสเซา ชั้นอัศวิน - Honorary Order of the Yellow Star ชั้นผู้บังคับบัญชา - ผู้ชนะรางวัลของเนลสัน แมนเดลา - ฟีฟ่า 100 - หอเกียรติยศของเอซี มิลาน</doc>
