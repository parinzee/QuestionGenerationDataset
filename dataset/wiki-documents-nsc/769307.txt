<doc id="769307" url="https://th.wikipedia.org/wiki?curid=769307" title="โอนต์ไบต์กุก">โอนต์ไบต์กุก โอนต์ไบต์กุก (, แปลตรงตัวว่า เค้กมื้อเช้า) หรือ เปเปอร์กุก (, เค้กพริก) เป็นเค้กเครื่องเทศชนิดหนึ่งในตำรับอาหารดัตช์ ข้าวไรย์เป็นส่วนผสมที่สำคัญโดยทำให้เค้กมีสีน้ำตาลอ่อน มักแต่งกลิ่นรสด้วยเครื่องเทศอย่างกานพลู, อบเชย, ขิง, จันทน์เทศ และซักเคด (ผิวมะนาวหรือส้มหั่นเป็นชิ้นลูกเต๋าแล้วเชื่อม) ในหลายพื้นที่ของเนเธอร์แลนด์มีสูตรเค้กในท้องถิ่นเป็นของตนเอง สูตรที่มีชื่อเสียงที่สุดคือ "เอาเดอไวเฟิงกุก" () ซึ่งแต่งกลิ่นด้วยเทียนสัตตบุษย์และส่วนใหญ่รับประทานกันในภาคเหนือ ตามธรรมเนียมแล้ว ชาวดัตช์จะเสิร์ฟโอนต์ไบต์กุกเป็นอาหารเช้าแทนขนมปังโดยทาเนยเป็นชั้นหนาไว้ด้านบน อย่างไรก็ตาม ยังนิยมเสิร์ฟเค้กชนิดนี้เป็นขนมหรืออาหารว่างด้วย เนื่องจากรสหวานของมัน</doc>
