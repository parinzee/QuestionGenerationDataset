<doc id="622788" url="https://th.wikipedia.org/wiki?curid=622788" title="ดิเอโก โกสตา">ดิเอโก โกสตา ดิเอโก ดา ซิลบา โกสตา (, ) หรือ จีเยกู ดา ซิลวา กอสตา () เกิดวันที่ 7 ตุลาคม ค.ศ. 1988 เป็นนักฟุตบอลอาชีพชาวสเปนเชื้อสายบราซิล ปัจจุบันเล่นให้กับอัตเลติโกมาดริด ตำแหน่งกองหน้าตัวรุกและเล่นให้กับทีมชาติสเปน โกสตาได้รับการยกย่องเป็นผู้เล่นที่มีความแข็งแกร่ง ยิงประตูได้อย่างเฉียบคมและครอบครองบอลไว้กับตัวอย่างเหนียวแน่น โกสตาเริ่มต้นอาชีพของเขากับบรากาและปือนาฟีแยลในโปรตุเกส ต่อมาเซ็นสัญญากับอัตเลติโกมาดริดในปี ค.ศ. 2007 จากนั้นบรากาได้ยืมตัวกลับ จากนั้นถูกยืมตัวไปอยู่กับสโมสรเซลตาและอัลบาเซเต ก่อนที่จะถูกขายให้กับบายาโดลิดในปี ค.ศ. 2009 เขากลับมายังอัตเลติโกมาดริดในฤดูกาลถัดมาและกลายเป็นผู้เล่นสำคัญของทีม ยิงประตูในลีกได้ 27 ลูก และทำให้ทีมคว้าแชมป์ลาลีกาใน ปี ค.ศ. 2014 และต่อมาก็ได้ย้ายไปยังสโมสรเชลซีในพรีเมียร์ลีกของอังกฤษด้วยค่าตัว 32 ล้านปอนด์ และได้ย้ายกลับมาสโมสรอัตเลติโกมาดริดในปี ค.ศ 2017 ในระดับทีมชาติ โกสตาเล่นให้กับทั้งบราซิลในปี ค.ศ. 2013 และต่อมาประกาศเล่นให้กับสเปน ซึ่งเขาได้รับสัญชาติสเปนในเดือนกันยายน ค.ศ. 2013 เขาลงเล่นครั้งแรกในฐานะทีมชาติสเปนในเดือนมีนาคม ค.ศ. 2014เกียรติประวัติสโมสรเกียรติประวัติ. สโมสร. - อัตเลติโกมาดริด - ลาลีกา: 2013–14 - ยูฟ่าซูเปอร์คัพ: 2010, 2012 - โกปาเดลเรย์: 2012–13 - ซูเปร์โกปาเดเอสปัญญา: รองชนะเลิศ 2013 - เชลซี - ฟุตบอลลีกคัพ: 2014-15 - พรีเมียร์ลีก: 2014-2015ส่วนตัวส่วนตัว. - โกปาเดลเรย์: ผู้ยิงประตูสูงสุด 2012–13สถิติ</doc>
