<doc id="869311" url="https://th.wikipedia.org/wiki?curid=869311" title="รายชื่อตัวละครในเกมล่าชีวิต">รายชื่อตัวละครในเกมล่าชีวิต รายชื่อต่อไปนี้คือตัวละครจากไตรภาคเกมล่าชีวิต เขียนโดยซูซาน คอลลินส์ตัวละครหลักแคตนิส เอฟเวอร์ดีนพีต้า เมลลาร์กเกล ฮอว์ทอร์นเฮย์มิตซ์ อะเบอร์นาธี ตัวละครหลัก. เฮย์มิตซ์ อะเบอร์นาธี. เฮย์มิตซ์ อะเบอร์นาธี เป็นชายวัยกลางคน จากเขต 12 ซึ่งเป็นผู้ชนะเกมล่าชีวิตครั้งที่ 50 (ควอเตอร์เควลครั้งที่สอง) 24 ปีก่อนที่เรื่องราวในเกมล่าชีวิตจะเริ่มต้น เฮย์มิตซ์มาจากย่านเดอะซีม ซึ่งเป็นย่านที่ยากจนที่สุดในเขต 12 เช่นเดียวกับแคตนิสและเกม เมื่ออายุได้ 12 เขาได้ถูกเลือกให้เข้าแข่งขันเกมล่าชีวิต แต่เนื่องจากจากเกมล่าชีวิตครบรอบ 50 ปี จึงได้มีการจัดควอเตอร์เควลขึ้นด้วยกติกาพิเศษ คือเพิ่มบรรณาการจากเขตละสองเป็นสี่คน ทำให้มีบรรณาการที่เข้าแข่งขันทั้งหมดกว่า 48 คน เฮย์มิตซ์ชนะการแข่งขันเนื่องจากเขาได้ใช้ไหวพริบและประโยชน์จากสนามพลังที่กั้นสนามประลองให้สะท้อนการโจมตีของคู่ต่อสู้กลับ หลังได้รับชัยชนะครอบครัวของเขาก็ถูกกำจัดโดยคำสั่งของประธานาธิบดีสโนว์เนื่องจากการที่เฮย์มิตซ์ได้ใช้สนามพลังขอเกมให้เป็นประโยชน์ เฮย์มิตซ์เริ่มทำหน้าที่เป็นที่ปรึกษาให้กับบรรณษการเขต 12 และเริ่มติดเหล้าอย่างหนัก เขาไม่ประสบความสำเร็จในการช่วยบรรณาการขตตัวเองจนกระทั่งแคตนิสและพีต้าชนะการแข่งขัน เขาได้เข้าร่วมกับกองกำลังกบฎของเขต 13 เมื่อฝ่ายกบฎได้ชัยชนะ เฮย์มิตซ์ได้โหวตให้มีการจัดเกมล่าชีวิตขึ้นเป็นครั้งสุดท้ายโดยใช้เด็กๆจากแคปิตอล เนื่องจากเขารู้ว่าแคตนิสต้องการให้ประธานาธิบดีคอยน์เข้าใจว่าแคตนิสอยู่ข้างเธอ ภายหลังแคตนิสพ้นผิดจากการสังหารคอยน์ เฮย์มิตซ์ได้เลือกที่จะไปใช้ชีวิตที่เขต 2 เขาได้เริ่มเลี้ยงห่านแต่ก็ยังคงดื่มเหล้าหนักเช่นเดิมพริมโรส "พริม" เอฟเวอร์ดีน พริมโรส "พริม" เอฟเวอร์ดีน. พริมโรส เอฟเวอร์ดีน เป็นน้องสาวของแคตนิส ในเกมล่าชีวิต พริมมีอายุได้ 12 ปี เป็นเด็กที่มีความอ่อนโยน สุภาพ และมีทักษะในด้านการพยาบาล ซึ่งเธอได้เรียนรู้มาจากแม่ เธอเกือบที่จะต้องเข้าแข่งขันเกมล่าชีวิตครั้งที่ 74 เนื่องจากเป็นชื่อที่ได้รับการจับฉลาก แต่แคตนิสได้อาสาเข้าแข่งขันแทนเธอ เนื่องจากพริมเป็นน้องสาวที่แคตนิสรักและต้องการปกป้อง ในม็อกกิ้งเจย์ พริมได้รับเลือกให้ฝึกเป็นแพทย์โดยเขต 13 พริมโตขึ้นเป็นเด็กที่มีความเข้มแข็งและมีวุฒิภาวะมากขึ้น ในการต่อสู้ครั้งสุดท้ายระหว่างฝ่ายกบฎและแคปิตอล พริมได้รับคำสั่งให้เป็นพยาบาลสนาม เธอเสียชีวิตจากระเบิด แคตนิสเสียใจและตกอยู่ในอาการซึมเศร้า ประธานาธิบดีสโนว์ได้บอกใบ้แคตนิสภายหลังว่า ระเบิดที่ฆ่าพริมนั้นแท้จริงแล้วเป็นระเบิดสองจังหวะของฝ่ายกบฎที่หลอกล่อให้แพทย์สนามเข้าหาผู้บาดเจ็บที่โดนระเบิดครั้งแรก ก่อนจะระเบิดซ้ำในครั้งที่สองเพื่อฆ่าแพทย์สนามและผู้รอดชีวิตจากระเบิดครั้งแรก แคตนิสได้เข้าใจถึงข้อเท็จจริงนี้จึงตัดสินใจฆ่าประธานาธิบดีคอยน์แทนที่จะเป็นสโนว์ประธานาธิบดีสโนว์ ประธานาธิบดีสโนว์. ประธานาธิบดี คอริโอเลนัส สโนว์ เป็นตัวละครร้ายของไตรภาคเกมล่าชีวิต เขาเป็นผู้ปกครองแคปิตอลและพาเน็ม แม้ภายนอกจะดูสุขุมแต่ลึกๆแล้วสโนว์เป็นคนที่มีจิตใจโหดเหี้ยมและสามารถทำทุกอย่างเพื่อให้ได้มาซึ่งประโยชน์ของตัวเอง เขาก้าวขึ้นสู่ตำแหน่งประธานาธิบดีด้วยการใส่ร้ายคู่แข่งว่าต้องการสังหารเขาด้วยยาพิษ สโนว์มักจะสั่งฆ่าบุคคลผู้ไม่เห็นด้วยหรือเป็นภัยต่อแคปิตอล หรือแม้แต่ครอบครัวของผู้ที่ส่อแววว่าจะเป็นภัยเพื่อเป็นการสั่งสอนไม่ให้เกิดความคิดจะล้มล้างแคปิตอล อาทิ ครอบครัวของเฮย์มิตซ์ ในปีกแห่งไฟ สโนว์ได้บีบให้แคตนิสต้องแข่งขันควอเตอร์เควลครั้งที่ 3 โดยมีจุดประสงค์เพื่อกำจัดเธออย่างไม่ผิดสังเกต แต่ฝ่ายกบฎสามารถเข้าช่วยแคตนิสไว้ทัน ในม็อกกิ้งเจย์ สโนว์ไม่อาจต้านทานกองกำลังกบฎได้เนื่องจากแคปิตอลถูกตัดขาดทรัพยากรจากเขตต่างๆและไม่มีกองกำลังเพียงพอ เขาถูกจับและถูกพิพากษาให้ประหารชีวิต อย่างไรก็ตามสโนว์เปิดเผยกับแคตนิสว่าประธานาธิบดีคอยน์คือผู้อยู่เบื้องหลังการตายของพริม ในวันประหาร แคตนิสจึงเลือกสังหารคอยน์แทนที่สโนว์ นำมาซึ่งจราจล และสโนว์ก็เสียชีวิตในเหตุการณ์การจราจลครั้งนี้ตัวละครสมทบโจแฮนนา เมสัน ตัวละครสมทบ. โจแฮนนา เมสัน. เป็นผู้พิชิตเกมล่าชีวิตครั้งที่ 71 จากเขต 7 ซึ่งสามารถชนะการแข่งขันมาได้ด้วยการทำตัวอ่อนแอ ก่อนจะแสดงความสามารถในการฆ่าจนเป็นผู้ชนะ โจแฮนนาเข้าแข่งขันควอเตอร์ เควลครั้งที่สามร่วมกับแคตนิส ในตอนแรกแคตนิสรู้สึกไม่ไว้ใจเธอเนื่องจากโจแฮนนานั้นดูไม่ชอบและต้องการจัดการเธอ แต่แท้จริงแล้วโจแฮนนาคือหนึ่งในผู้ร่วมวางแผนกบฎต่อแคปิตอล สำหรับเธอแล้ว แคปิตอลคือสิ่งที่เลวร้ายและชั่วช้า อย่างไรก็ตาม เธอไม่สามารถหลบหนีไปพร้อมกับแคตนิสในตอนที่สนามประลองถูกทำลายได้และถูกแคปิตอลจับกุมและทรมาน โจแฮนนาได้รับการช่วยเหลือกลับมาในสภาพย่ำแย่ เธอและแคตนิสได้เข้าใจกันในที่สุด ภายหลังการกบฎ โจแฮนนาคือหนึ่งในคนที่สนับสนุนให้มีการจัดเกมล่าชีวิตครั้งสุดท้ายขึ้นโดยใช้เด็กๆของแคปิตอลเป็นบรรณาการฟินนิค โอแดร์ ฟินนิค โอแดร์. ฟินนิค โอแดร์คือผู้ชนะเกมล่าชีวิตครั้งที่ 65 จากเขต 4 เขามีความสามารถในการใช้ฉมวกและมีรูปร่างหน้าตาที่หล่อเหลา ด้วยเหตุนี้ ฟินนิคจึงตกเป็นเครื่องมือของแคปิตอลในการทำให้เขาเป็นคนดัง รวมไปถึงเป็นวัตถุและสัญลักษณ์ทางเพศของชาวแคปิตอล เขามีคนรักชื่อแอนนี ซึ่งเป็นผู้พิชิตเกมล่าชีวิตจากเขตเดียวกัน ฟินนิคเข้าร่วมแข่งขันควอเตอร์เควลครั้งที่สามและหนีรอดมาได้ ในม็อกกิ้งเจย์ เขาได้แต่งงานกับแอนนีและกำลงจะมีลูกด้วยกัน อย่างไรก็ตาม ฟินนิคได้ร่วมต่อสู่ในสมรภูมิสุดท้ายร่วมกับแคตนิส เขาเสียชีวิตจากการรุมทำร้ายของมัตต์ สัตว์ประหลาดที่แคปิตอลสร้างขึ้นเอฟฟี่ ทินเกต เอฟฟี่ ทินเกต. เอฟฟี่ ทินเกต เป็นชาวแคปิตอลโดยกำเนิด เธอทำหน้าที่เป็นผู้จับสลากและพี่เลี้ยงบรรณาการเขต 12 แคตนิสมักกล่าวถึงเอฟฟี่ว่าเธอเป็นผู้หญิงที่แต่งตัวค่อนข้างฉูดฉาด เธอถูกจับกุมตัวภายหลังจากที่ฝ่ายกบฎได้พาแคตนิสหลบหนี การที่ถูกแคปิตอลจับกุมทำให้เธอไม่ได้ถูกประหารอย่างเช่นคนอื่นๆภายหลังสงครามจบสิ้นซินนา ซินนา. เป็นสไตร์ลิสของแคตนิส เขาเป็นคนที่สามารถถ่ายทอดความคิดและนัยยะลงในชุดของบรรณาการได้อย่างยอดเยี่ยม ไม่ว่าจะเป็น ชุดติดเปลวไฟจำลองที่ใช้เปิดตัวบรรณาการเขต 12 ซินนาเป็นชาวแคปิตอลเพียงคนเดียวที่แคตนิสเห็นว่าเป็นเพื่อนของเธอ อย่างไรก็ตาม ในปีกแห่งไฟ ซินนาได้ตกเป็นเป้าจากการให้แคตนิสสวมชุดม็อกกิ้งเจย์ที่แฝงนัยยะขัดขืนต่อแคปิตอล เขาถูกทำร้ายก่อนควอเตอร์เควลจะเริ่มขึ้น ภายหลังได้มีการระบุว่าเขาเสียชีวิตโดยฝีมือของแคปิตอลซีซาร์ ฟลิกเกอร์แมน ซีซาร์ ฟลิกเกอร์แมน. เป็นพิธีกรหลักของรายการเกมล่าชีวิต เขาเป็นคนที่อารมณ์ดีและชื่นชอบในตัวแคตนิส ด้วยเหตุนี้จึงพยายามช่วยแคตนิสในเวลาที่เธอถูกสัมภาษณ์และเป็นผู้ที่สร้างกระแสของ "คู่รักที่ชะตาไม่เป็นใจ" ขึ้นจนทำให้แคตนิสและพีต้าเป็นที่ชื่นชอบของแคปิตอล ในม็อกกิ้งเจย์ ซีซาร์ได้ทำหน้าที่เป็นโฆษกของแคปิตอลในการเตือนให้ม็อกกิ้งเจย์หรือแคตนิสนั้นมอบตัว ไม่ได้มีการกล่าวถึงบทบาทและชะตากรรมของซีซาร์ภายหลังการพ่ายแพ้ของแคปิตอลริว ริว. เป็นบรรณาการจากเขต 11 ที่เข้าแข่งขัยเกมล่าชีวิตครั้งที่ 74 ร่วมกับแคตนิส เธอมีอายุเพียง 12 ปีในตอนที่เข้าแข่งขัน ทำให้แคตนิสนึกถึงพริมเมื่อเธอเห็นริว ในการแข่งขันแคตนิสและริวได้เป็นพันธมิตรกัน แต่ริวได้ถูกฆ่าโดยบรรณาการคนหนึ่ง แคตนิสรู้สึกสลดและโกรธแค้นกับการตายของริว เธอได้ทำพิธีศพให้ริวในระหว่างแข่งขัน ซึ่งได้ปลุกกระแสความไม่พอใจต่อแคปิตอลในเขต 11 และทำให้หลายเขตไม่พอใจที่จะอยู่ภายใต้อำนาจแคปิตอลเช่นกันประธานาธิบดีคอยน์ ประธานาธิบดีคอยน์. เป็นประธานาธิบดีของเขต 13 ที่เชื่อกันว่าถูกทำลายล้างโดยแคปิตอล แต่แท้จริงแล้วยังคงมีและรอเวลาที่จะก่อกบฎอีกครั้ง คอยน์นั้นไม่ชอบแคตนิสเป็นการส่วนตัวเนื่องจากแคตนิสเป็นคนที่ดื้อรั้นและควบคุมยาก คอยน์ได้ใช้แคตนิสเป็นเครื่องมือในทางการเมืองและปลุกระดมกองกำลังกบฎในแต่ละเขต จนกระทั่งฝ่ายกบฎได้ชัยชนะเหนือแคปิตอล คอยน์ได้อาสาขึ้นเถลิงอำนาจเป็นประธานาธิบดีคนใหม่ของพาเน็มด้วยตนเอง และคิดให้มีการจัดเกมล่าชีวิตครั้งสุดท้ายขึ้นโดยใช้เด็กๆของแคปิตอล เมื่อเห็นและตระหนักถึงความชั่วร้ายของคอยน์ที่หวังจะสานต่ออนาจเผด็จการ แคตนิสจึงได้สังหารเธอในลานประหารของสโนว์ดูเพิ่มเติมดูเพิ่มเติม. - เกมล่าชีวิต - ปีกแห่งไฟ - ม็อกกิ้งเจย์</doc>
