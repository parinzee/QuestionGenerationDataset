<doc id="327745" url="https://th.wikipedia.org/wiki?curid=327745" title="อาเว มารีอา (บาค/กูโน)">อาเว มารีอา (บาค/กูโน) อาเว มารีอา () เป็นบทเพลงที่มีชื่อเสียงของชาร์ล กูโน คีตกวียุคโรแมนติคชาวฝรั่งเศสที่แต่งขึ้นในปี ค.ศ. 1859 โดยดัดแปลงซ้อนทำนอง เพรลูดหมายเลข 1 ในบันไดเสียง ซี เมเจอร์ (BWV 846) โดยโยฮันน์ เซบาสเตียน บาค ที่แต่งขึ้นเมื่อ 137 ปีก่อนหน้านั้นในปี ค.ศ. 1782 กูโนได้ดัดแปลงห้องดนตรีเล็กน้อยเพื่อให้ท่วงทำนองราบรื่นขึ้นกว่าเดิม และตั้งชื่อเพื่อเป็นการสดุดีพระแม่มารี อาเว มารีอา กลายเป็นดนตรีที่มีทำนองคุ้นหู มีการเรียบเรียงใหม่สำหรับบรรเลงด้วยเครื่องดนตรีนานาชนิด ไม่ว่าจะเป็นไวโอลิน เปียโน กีตาร์ เชลโล หรือแม้กระทั่งทรอมโบน ดนตรีชิ้นนี้มักจะนิยมใช้บรรเลงในงานแต่งงานแบบคริสต์ศาสนา อาเว มารีอา ฉบับบาค/กูโน มักเป็นที่สับสนกับเพลง Ellens dritter Gesang หรือ Ellen's third song, D839, Op 52 no 6 ผลงานประพันธ์ที่มีชื่อเสียงในปี ค.ศ. 1825 ของฟรันซ์ ชูแบร์ท ซึ่งมีชื่อเรียกหนึ่งว่า "อาเว มารีอา ฉบับชูเบิร์ต"</doc>
