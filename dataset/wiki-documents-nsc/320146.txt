<doc id="320146" url="https://th.wikipedia.org/wiki?curid=320146" title="โรงเรียนทีปังกรวิทยาพัฒน์ (ทวีวัฒนา) ในพระราชูปถัมภ์ฯ">โรงเรียนทีปังกรวิทยาพัฒน์ (ทวีวัฒนา) ในพระราชูปถัมภ์ฯ โรงเรียนทีปังกรวิทยาพัฒน์ (ทวีวัฒนา) ในพระราชูปถัมภ์สมเด็จพระบรมโอรสาธิราชฯ สยามมกุฎราชกุมารเกี่ยวกับโรงเรียนสัญลักษณ์ประจำโรงเรียนเกี่ยวกับโรงเรียน. สัญลักษณ์ประจำโรงเรียน. - ตราประจำโรงเรียน คือ พระนามาภิไธยย่อ มวก มีตรามหาจักรีบรมราชวงศ์ภายใต้ พระอนุราชมงกุฎ ซึ่งถือเป็นพระสัญลักษณ์พระนามาภิไธยของสมเด็จพระบรมโอรสาธิราช สยามมกุฎราชกุมาร และภายใต้พระสัญลักษณ์ พระนามาภิไธย ประดับด้วยริบบิ้นสีฟ้า ภายในริบบิ้นมีนามโรงเรียนว่า ทีปังกรวิทยาพัฒน์ (ทวีวัฒนา) ในพระราชูปถัมภ์ฯ - สีประจำโรงเรียน คือ สีเหลือง-สีฟ้า- สีเหลือง คือ สีประจำพระองค์ สมเด็จพระบรมโอรสาธิราชฯ สยามมกุฎราชกุมาร - สีฟ้า คือ สีประจำพระองค์ พระเจ้าหลานเธอ พระองค์เจ้าทีปังกรรัศมีโชติ - ต้นไม้ประจำโรงเรียน คือ ต้นนนทรี - ดอกไม้ประจำโรงเรียน คือ กล้วยไม้บอร์ม 16 - สิ่งศักดิ์สิทธิ์ประจำโรงเรียน คือ พระพุทธเกตุชัยมงคล พรหมรังษี (พระพุทธรูปบูชาพระราชทานปางมารวิชัย) และ พระพุทธบารมี(พระพุทธรูปปางสมาธิ) - เพลงประจำโรงเรียน คือ เพลงมาร์ชทีปังกรวิทยาพัฒน์ (ทวีวัฒนา)ในพระราชูปถัมภ์ฯประวัติโรงเรียน ประวัติโรงเรียน. "โรงเรียนทีปังกรวิทยาพัฒน์ (ทวีวัฒนา) ในพระราชูปถัมภ์ฯ" เดิมคือโรงเรียน “โรงเรียนศาลาธรรมสพน์" ก่อตั้งเมื่อวันที่ 20มีนาคม พ.ศ. 2498 เป็นโรงเรียนมัธยมศึกษา ประเภทสหศึกษา สังกัดกรมวิสามัญศึกษากระทรวงศึกษาธิการ โดยได้รับอนุมัติจากกองคลังให้สร้างขึ้นด้วยเงิน กศ.ส. ราคา 500,000 บาท บนพื้นที่ 10ไร่ 3งาน 64 ตารางวา ในระยะเริ่มต้นที่อาคารเรียนยังสร้างไม่เสร็จจึงไปอาศัยเรียนที่โรงเรียนประชาบาลคลองทวีวัฒนา (โรงเรียนคลองทวีวัฒนา ทองน่วมอนุสรณ์) เป็นการชั่วคราว เปิดทำการสอนครั้งแรก มีนักเรียน 1 ห้องเรียน จำนวน 44 คนเป็นชาย 32 คน หญิง 12 คน ครู 1 คน ซึ่งทำหน้าที่เป็นครูใหญ่และครูประจำชั้นคือ นายสะอาด จั่นแย้ม มีภารโรง 2 คน ตัวอาคารเรียนสร้างเสร็จเมื่อวันที่ 30 มิถุนายน 2498 เป็นอาคารไม้ 2 ชั้น 8 ห้องเรียน เริ่มใช้อาคารเรียนเมื่อวันที่ 8 กรกฎาคม 2498 จนถึงเมื่อวันที่ 17 มีนาคม 2520 จึงอนุมัติรื้อเพราะความทรุดโทรม โรงเรียนศาลาธรรมสพน์ ได้รับอนุมัติจากกระทรวงศึกษาธิการ ให้เปลี่ยนชื่อเป็น "โรงเรียนทวีวัฒนา" เมื่อวันที่ 8 เมษายน 2504 ตามชื่อแขวงทวีวัฒนา ที่แยกมาจากแขวงศาลาธรรมสพน์ ตั้งแต่นั้นเป็นต้นมา เมื่อ พระเจ้าวรวงศ์เธอ พระองค์เจ้าศรีรัศมิ์ พระวรชายาฯ เสด็จเยี่ยมโรงเรียนทวีวัฒนา เมื่อวันที่ 6 ธันวาคม 2549 เพราะเห็นว่าชื่อโรงเรียนสอดคล้องกับชื่อวังทวีวัฒนาและเขตทวีวัฒนา จึงเป็นที่สนพระทัย และได้เสด็จเป็นการส่วนพระองค์ พระองค์ได้ทอดพระเนตรกิจกรรมต่างๆของนักเรียน ตลอดจนมีพระกระแสรับสั่งเกี่ยวกับการดำเนินกิจกรรมของโรงเรียนและทรงรับจะดูแลโรงเรียน อยากจะมีส่วนร่วมในการแก้ไขปัญหาต่างๆ ไม่บ้างก็น้อย เพื่อที่จะหาแนวทางพัฒนาการศึกษาให้แก่เยาวชนในพื้นที่ ที่อยู่บริเวณเขตทวีวัฒนา ยังความปราบปลื้มและซาบซึ้งในน้ำพระทัยของพระองค์อย่างหาที่สุดมิได้ จนกระทั่งเมื่อวันที่ 12 มิถุนายน 2551 สมเด็จพระบรมโอรสาธิราชสยามมกุฎราชกุมาร ทรงพระกรุณาโปรดเกล้า พระราชทานนาม โรงเรียนทวีวัฒนา ใหม่เป็น โรงเรียนทีปังกรวิทยาพัฒน์ (ทวีวัฒนา) ในพระราชูปถัมภ์ฯ และได้มีพระราชานุญาต เชิญพระนามาภิไธยอักษรย่อ ม.ว.ก. เป็นตราสัญลักษณ์ประจำโรงเรียนและ ท.ป.๓ เป็นอักษรย่อประจำโรงเรียน หลังจากนั้นเมื่อวันที่ 9 กรกฎาคม 2551 สมเด็จพระบรมโอรสาธิราช สยามกุฎราชกุมาร ทรงพระกรุณาโปรดเกล้าฯ พระราชทานพระพุทธรูปบูชาพระราชทานประจำโรงเรียน มีนามว่า “พระพุทธเกตุชัยมงคล พรหมรังษี” และทางโรงเรียนได้ทำพิธีอัญเชิญพระพุทธรูปบูชาพระราชทานจากวัดศาลาแดง มายังโรงเรียน เมื่อวันที่ 28 กรกฎาคม 2551 เวลา 09.09 น. เพื่อความเป็นสิริมงคลของโรงเรียนทีปังกรวิทยาพัฒน์ (ทวีวัฒนา) ในพระราชูปถัมภ์ฯ ปัจจุบันโรงเรียนทีปังกรวิทยาพัฒน์ (ทวีวัฒนา) ในพระราชูปถัมภ์ฯ ได้มีการพัฒนาอย่างต่อเนื่อง ซึ่งในอดีตนั้น มีจำนวนนักเรียนทั้งสิ้น ประมาณ 600-800 คน แต่ในปัจจุบันทางโรงเรียนได้ขยายโอกาสแก่นักเรียนและรับจำนวนนักเรียนเพิ่มมากกว่า 1,500 คน โดยทางโรงเรียนได้ทำการเปิดการเรียนการสอนตั้งแต่ระดับชั้นมัธยมศึกษาปีที่ 1 ถึง มัธยมศึกษาปีที่ 6 โดยทำการเปิดสอน EP ในระดับชั้นมัธยมศึกษาตอนต้น ตั้งแต่ปี 2550 โดยไม่มีการเก็บค่าใช้จ่ายเพิ่มใดๆ และในระดับชั้นมัธยมศึกษาตอนปลาย ทางโรงเรียนได้มีแผนการเรียนทั้งสิ้น 6 สายการเรียนด้วยกันโดยแบ่งตามกลุ่มสาระการเรียนรู้ที่เน้นดังนี้ วิทยาศาสตร์-คณิตศาสตร์ ภาษาอังกฤษ-คณิตศาสตร์(ศิลป์-คำนวณ) ภาษาอังกฤษ-ภาษาญี่ปุ่น ภาษาอังกฤษ-ภาษาจีน ธุรกิจ-คอมพิวเตอร์ และ ธุรกิจค้าปลีกรางวัลเกียรติยศรางวัลเกียรติยศ. - นักเรียนรางวัลพระราชทาน ระดับชั้นมัธยมศึกษาตอนต้น ปีการศึกษา 2531 - นักเรียนรางวัลดีเด่น กรมสามัญศึกษา ระดับชั้นมัธยมศึกษาตอนปลาย ปีการศึกษา 2533 - โรงเรียนมัธยมศึกษาดีเด่น ปีการศึกษา 2534 - โรงเรียนรางวัลพระราชทาน ปีการศึกษา 2535 - โรงเรียน 1 อำเภอ 1โรงเรียนในฝัน ปีการศึกษา 2546 - โรงเรียนวิถีพุทธ ปีการศึกษา 2547รายนามผู้อำนวยการโรงเรียนสถานที่ใกล้เคียงสถานที่ใกล้เคียง. - วังทวีวัฒนา - สวนทวีวนารมย์ - ตลาดธนบุรี - วัดศาลาแดง - ถนนอุทยาน - โรงเรียนเกษตรทฤษฎีใหม่โรงเรียนมัธยมศึกษาใกล้เคียงโรงเรียนมัธยมศึกษาใกล้เคียง. - โรงเรียนนวมินทราชินูทิศ สตรีวิทยา พุทธมณฑล</doc>
